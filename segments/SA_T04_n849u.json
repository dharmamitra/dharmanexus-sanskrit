[
  {
    "segmentnr":"SA_T04_n849u:0",
    "original":"paramārthastavaḥ",
    "analyzed":"        ",
    "folio":1
  },
  {
    "segmentnr":"SA_T04_n849u:1",
    "original":"kathaṃ stoṣyāmi te (taṃ)",
    "analyzed":"katham stoṣyāmi te tam ",
    "folio":1
  },
  {
    "segmentnr":"SA_T04_n849u:2",
    "original":"nāthamanutpannamanālayam |",
    "analyzed":"nātham anutpannam anālayam ",
    "folio":1
  },
  {
    "segmentnr":"SA_T04_n849u:3",
    "original":"lokopamāmatikrāntaṃ vākpathātītagocaram || 1 ||",
    "analyzed":"loka upamām atikrāntam vākpatha atīta gocaram ",
    "folio":1
  },
  {
    "segmentnr":"SA_T04_n849u:4",
    "original":"tathāpi yādṛśo vā'si tathatārtheṣu gocaraḥ |",
    "analyzed":"tathā api yādṛśaḥ vā asi tathatā artheṣu gocaraḥ ",
    "folio":1
  },
  {
    "segmentnr":"SA_T04_n849u:5",
    "original":"lokaprajñaptimāgamya stoṣye'haṃ bhaktito gurum || 2 ||",
    "analyzed":"loka prajñaptim āgamya stoṣye aham bhaktitaḥ gurum ",
    "folio":1
  },
  {
    "segmentnr":"SA_T04_n849u:6",
    "original":"anutpannasvabhāvena utpādaste na vidyate |",
    "analyzed":"anutpanna svabhāvena utpādaḥ te na vidyate ",
    "folio":1
  },
  {
    "segmentnr":"SA_T04_n849u:7",
    "original":"na gatirnāgatirnātha abhāvāya namo'stu te || 3 ||",
    "analyzed":"na gatiḥ na agatiḥ na atha abhāvāya namaḥ astu te ",
    "folio":1
  },
  {
    "segmentnr":"SA_T04_n849u:8",
    "original":"na bhāvo nāpyabhāvo'si nocchedo nāpi śāśvataḥ |",
    "analyzed":"na bhāvaḥ nā api abhāvaḥ asi nā ucchedaḥ nā api śāśvataḥ ",
    "folio":1
  },
  {
    "segmentnr":"SA_T04_n849u:9",
    "original":"na nityo nāpyanityastvamadvayāya namo'stu te || 4 ||",
    "analyzed":"na nityaḥ na api anityaḥ tvam advayāya namaḥ astu te ",
    "folio":1
  },
  {
    "segmentnr":"SA_T04_n849u:10",
    "original":"na hyeko haritamāñjiṣṭho varṇaste nopalabhyate |",
    "analyzed":"na hi ekaḥ harita māñjiṣṭhaḥ varṇaḥ te na upalabhyate ",
    "folio":2
  },
  {
    "segmentnr":"SA_T04_n849u:11",
    "original":"na pītaḥ śuklaḥ kṛṣṇo vā avarṇāya namo'stu te || 5 ||",
    "analyzed":"na pītaḥ śuklaḥ kṛṣṇaḥ vā avarṇāya namaḥ astu te   \/",
    "folio":2
  },
  {
    "segmentnr":"SA_T04_n849u:12",
    "original":"na mahān nāpi hrasvo'si na dīrghaḥ parimaṇḍalaḥ |",
    "analyzed":"na mahān na api hrasvaḥ asi na dīrghaḥ parimaṇḍalaḥ ",
    "folio":2
  },
  {
    "segmentnr":"SA_T04_n849u:13",
    "original":"apramāṇagatiṃ prāpto'pramāṇāya namo'stu te || 6 ||",
    "analyzed":"apramāṇa gatim prāptaḥ apramāṇāya namaḥ astu te ",
    "folio":2
  },
  {
    "segmentnr":"SA_T04_n849u:14",
    "original":"na dūre nāpi vāsanne nākāśe nāpi vā kṣitau |",
    "analyzed":"na dūre na api vā āsanne na ākāśe na api vā kṣitau ",
    "folio":2
  },
  {
    "segmentnr":"SA_T04_n849u:15",
    "original":"na saṃsāre na nirvāṇe asthitāya namo'stu te || 7 ||",
    "analyzed":"na saṃsāre na nirvāṇe asthitāya namaḥ astu te ",
    "folio":2
  },
  {
    "segmentnr":"SA_T04_n849u:16",
    "original":"asthitaḥ sarvadharmeṣu dharmadhātugatiṃ gataḥ |",
    "analyzed":"asthitaḥ sarva dharmeṣu dharmadhātu gatim gataḥ ",
    "folio":2
  },
  {
    "segmentnr":"SA_T04_n849u:17",
    "original":"parāṃ gambhīratāṃ prāpto gambhīrāya namo'stu te || 8 ||",
    "analyzed":"parām gambhīra tām prāptaḥ gambhīrāya namaḥ astu te ",
    "folio":2
  },
  {
    "segmentnr":"SA_T04_n849u:18",
    "original":"evaṃ stute stuto bhūyādathavā kiṃ vata stutaḥ |",
    "analyzed":"evam stute stutaḥ bhūyāt athavā kim vata stutaḥ ",
    "folio":2
  },
  {
    "segmentnr":"SA_T04_n849u:19",
    "original":"śūnyeṣu sarvadharmeṣu kaḥ stutaḥ kena vā stutaḥ || 9 ||",
    "analyzed":"śūnyeṣu sarva dharmeṣu kaḥ stutaḥ kena vā stutaḥ ",
    "folio":2
  },
  {
    "segmentnr":"SA_T04_n849u:20",
    "original":"kastvāṃ śaknoti saṃstotumutpādavyayavarjitam |",
    "analyzed":"kaḥ tvām śaknoti saṃstotum utpāda vyaya varjitam ",
    "folio":3
  },
  {
    "segmentnr":"SA_T04_n849u:21",
    "original":"yasya nānto na madhyaṃ vā grāhyagrāho na vidyate || 10 ||",
    "analyzed":"yasya na antaḥ na madhyam vā grāhya grāhaḥ na vidyate  \/",
    "folio":3
  },
  {
    "segmentnr":"SA_T04_n849u:22",
    "original":"na gataṃ nāgataṃ stutvā sugataṃ gativarjitam |",
    "analyzed":"na gatam na agatam stutvā sugatam gati varjitam ",
    "folio":3
  },
  {
    "segmentnr":"SA_T04_n849u:23",
    "original":"tena puṇyena loko'yaṃ vrajatāṃ saugatīṃ gatim || 11 ||",
    "analyzed":"tena puṇyena lokaḥ ayam vrajatām saugatīm gatim ",
    "folio":3
  },
  {
    "segmentnr":"SA_T04_n849u:24",
    "original":"śrī paramārthastavaḥ samāptaḥ |",
    "analyzed":"śrī paramārtha stavaḥ samāptaḥ ",
    "folio":3
  }
]