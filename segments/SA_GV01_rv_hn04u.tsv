segmentnr	original	analyzed
SA_GV01_rv_hn04u-0	Ṛgveda 4	ṛgveda 
SA_GV01_rv_hn04u-1	RV_4,001.01a tvāṃ hy agne sadam it samanyavo devāso devam aratiṃ nyerira iti kratvā nyerire /	tvām hi agne sadam id samanyavaḥ devāsaḥ devam aratim nyerire iti kratvā nyerire 
SA_GV01_rv_hn04u-2	RV_4,001.01c amartyaṃ yajata martyeṣv ā devam ādevaṃ janata pracetasaṃ viśvam ādevaṃ janata pracetasam //	amartyam yajata martyeṣu ā devam ā devam janata pracetasam viśvam ā devam janata pracetasam 
SA_GV01_rv_hn04u-3	RV_4,001.02a sa bhrātaraṃ varuṇam agna ā vavṛtsva devāṃ acchā sumatī yajñavanasaṃ jyeṣṭhaṃ yajñavanasam /	sa bhrātaram varuṇam agne ā vavṛtsva devān acchā sumatī yajña vanasam jyeṣṭham yajña vanasam 
SA_GV01_rv_hn04u-4	RV_4,001.02c ṛtāvānam ādityaṃ carṣaṇīdhṛtaṃ rājānaṃ carṣaṇīdhṛtam //	ṛtāvānam ādityam carṣaṇī dhṛtam rājānam carṣaṇī dhṛtam 
SA_GV01_rv_hn04u-5	RV_4,001.03a sakhe sakhāyam abhy ā vavṛtsvāśuṃ na cakraṃ rathyeva raṃhyāsmabhyaṃ dasma raṃhyā /	sakhe sakhāyam abhī ā vavṛtsva āśum na cakram rathyā iva raṃhyā asmabhyam dasma raṃhyā 
SA_GV01_rv_hn04u-6	RV_4,001.03c agne mṛḷīkaṃ varuṇe sacā vido marutsu viśvabhānuṣu /	agne mṛḷīkam varuṇe sacā vidaḥ marutsu viśva bhānuṣu 
SA_GV01_rv_hn04u-7	RV_4,001.03d tokāya tuje śuśucāna śaṃ kṛdhy asmabhyaṃ dasma śaṃ kṛdhi //	tokāya tuje śuśucāna śam kṛdhi asmabhyam dasma śam kṛdhi 
SA_GV01_rv_hn04u-8	RV_4,001.04a tvaṃ no agne varuṇasya vidvān devasya heḷo 'va yāsisīṣṭhāḥ /	tvam naḥ agne varuṇasya vidvān devasya heḍaḥ vaḥ yāsisīṣṭhāḥ 
SA_GV01_rv_hn04u-9	RV_4,001.04c yajiṣṭho vahnitamaḥ śośucāno viśvā dveṣāṃsi pra mumugdhy asmat //	yajiṣṭhaḥ vahnitamaḥ śośucānaḥ viśvā dveṣāṃsi pra mumugdhi asmat 
SA_GV01_rv_hn04u-10	RV_4,001.05a sa tvaṃ no agne 'vamo bhavotī nediṣṭho asyā uṣaso vyuṣṭau /	sa tvam naḥ agne vamaḥ bhava ūtī nediṣṭhaḥ asyāḥ uṣasaḥ vyuṣṭau 
SA_GV01_rv_hn04u-11	RV_4,001.05c ava yakṣva no varuṇaṃ rarāṇo vīhi mṛḷīkaṃ suhavo na edhi //	ava yakṣva naḥ varuṇam rarāṇaḥ vīhi mṛḷīkam su havaḥ naḥ edhi 
SA_GV01_rv_hn04u-12	RV_4,001.06a asya śreṣṭhā subhagasya saṃdṛg devasya citratamā martyeṣu /	asya śreṣṭhā subhagasya saṃdṛś devasya citratamā martyeṣu 
SA_GV01_rv_hn04u-13	RV_4,001.06c śuci ghṛtaṃ na taptam aghnyāyā spārhā devasya maṃhaneva dhenoḥ //	śuci ghṛtam na taptam aghnyāyāḥ spārhā devasya maṃhanā iva dhenoḥ 
SA_GV01_rv_hn04u-14	RV_4,001.07a trir asya tā paramā santi satyā spārhā devasya janimāny agneḥ /	tris asya tā paramā santi satyā spārhā devasya janimāni agneḥ 
SA_GV01_rv_hn04u-15	RV_4,001.07c anante antaḥ parivīta āgāc chuciḥ śukro aryo rorucānaḥ //	anante antar parivītaḥ āgāt śuciḥ śukraḥ aryaḥ rorucānaḥ 
SA_GV01_rv_hn04u-16	RV_4,001.08a sa dūto viśved abhi vaṣṭi sadmā hotā hiraṇyaratho raṃsujihvaḥ /	sa dūtaḥ viśvā id abhi vaṣṭi sadmā hotā hiraṇya rathaḥ raṃsu jihvaḥ 
SA_GV01_rv_hn04u-17	RV_4,001.08c rohidaśvo vapuṣyo vibhāvā sadā raṇvaḥ pitumatīva saṃsat //	rohit aśvaḥ vapuṣyaḥ vibhāvā sadā raṇvaḥ pitumatī iva saṃsad 
SA_GV01_rv_hn04u-18	RV_4,001.09a sa cetayan manuṣo yajñabandhuḥ pra tam mahyā raśanayā nayanti /	sa cetayat manuṣaḥ yajña bandhuḥ pra tam mahyā raśanayā nayanti 
SA_GV01_rv_hn04u-19	RV_4,001.09c sa kṣety asya duryāsu sādhan devo martasya sadhanitvam āpa //	sa kṣeti asya duryāsu sādhan devaḥ martasya sa dhani tvam āpa 
SA_GV01_rv_hn04u-20	RV_4,001.10a sa tū no agnir nayatu prajānann acchā ratnaṃ devabhaktaṃ yad asya /	sa tu naḥ agniḥ nayatu prajānan acchā ratnam deva bhaktam yat asya 
SA_GV01_rv_hn04u-21	RV_4,001.10c dhiyā yad viśve amṛtā akṛṇvan dyauṣ pitā janitā satyam ukṣan //	dhiyā yat viśve amṛtāḥ akṛṇvan dyauḥ pitā janitā satyam ukṣan 
SA_GV01_rv_hn04u-22	RV_4,001.11a sa jāyata prathamaḥ pastyāsu maho budhne rajaso asya yonau /	sa jāyata prathamaḥ pastyāsu mahaḥ budhne rajasaḥ asya yonau 
SA_GV01_rv_hn04u-23	RV_4,001.11b apād aśīrṣā guhamāno antāyoyuvāno vṛṣabhasya nīḷe //	a pāt a śīrṣā guhamānaḥ anta ayoyuvānaḥ vṛṣabhasya nīḍe 
SA_GV01_rv_hn04u-24	RV_4,001.12a pra śardha ārta prathamaṃ vipanyāṃ ṛtasya yonā vṛṣabhasya nīḷe /	pra śardhaḥ ārta prathamam vipanyām ṛtasya yonā vṛṣabhasya nīḍe 
SA_GV01_rv_hn04u-25	RV_4,001.12c spārho yuvā vapuṣyo vibhāvā sapta priyāso 'janayanta vṛṣṇe //	spārhaḥ yuvā vapuṣyaḥ vibhāvā sapta priyāsaḥ janayanta vṛṣṇe 
SA_GV01_rv_hn04u-26	RV_4,001.13a asmākam atra pitaro manuṣyā abhi pra sedur ṛtam āśuṣāṇāḥ /	asmākam atra pitaraḥ manuṣyāḥ abhi pra seduḥ ṛtam āśuṣāṇāḥ 
SA_GV01_rv_hn04u-27	RV_4,001.13c aśmavrajāḥ sudughā vavre antar ud usrā ājann uṣaso huvānāḥ //	aśma vrajāḥ sudughāḥ vavre antar ud usrāḥ ājan uṣasaḥ huvānāḥ 
SA_GV01_rv_hn04u-28	RV_4,001.14a te marmṛjata dadṛvāṃso adriṃ tad eṣām anye abhito vi vocan /	te marmṛjata dadṛvāṃsaḥ adrim tat eṣām anye abhitas vi vocan 
SA_GV01_rv_hn04u-29	RV_4,001.14c paśvayantrāso abhi kāram arcan vidanta jyotiś cakṛpanta dhībhiḥ //	paśu ayantrāsaḥ abhi kāram arcan vidanta jyotiḥ cakṛpanta dhībhiḥ 
SA_GV01_rv_hn04u-30	RV_4,001.15a te gavyatā manasā dṛdhram ubdhaṃ gā yemānam pari ṣantam adrim /	te gavyatā manasā dṛdhram ubdham gāḥ yemānam pari santam adrim 
SA_GV01_rv_hn04u-31	RV_4,001.15c dṛḷhaṃ naro vacasā daivyena vrajaṃ gomantam uśijo vi vavruḥ //	dṛḍham naraḥ vacasā daivyena vrajam gomantam uśijaḥ vi vavruḥ 
SA_GV01_rv_hn04u-32	RV_4,001.16a te manvata prathamaṃ nāma dhenos triḥ sapta mātuḥ paramāṇi vindan /	te manvata prathamam nāma dhenoḥ tris sapta mātuḥ paramāṇi vindan 
SA_GV01_rv_hn04u-33	RV_4,001.16c taj jānatīr abhy anūṣata vrā āvir bhuvad aruṇīr yaśasā goḥ //	tat jānatīḥ abhī anūṣata vrāḥ āvis bhuvat aruṇīḥ yaśasā goḥ 
SA_GV01_rv_hn04u-34	RV_4,001.17a neśat tamo dudhitaṃ rocata dyaur ud devyā uṣaso bhānur arta /	neśat tamaḥ dudhitam rocata dyauḥ ud devyāḥ uṣasaḥ bhānuḥ arta 
SA_GV01_rv_hn04u-35	RV_4,001.17c ā sūryo bṛhatas tiṣṭhad ajrāṃ ṛju marteṣu vṛjinā ca paśyan //	ā sūryaḥ bṛhataḥ tiṣṭhat ajrān ṛju marteṣu vṛjinā ca paśyan 
SA_GV01_rv_hn04u-36	RV_4,001.18a ād it paścā bubudhānā vy akhyann ād id ratnaṃ dhārayanta dyubhaktam /	āt id paścā bubudhānāḥ vi akhyan āt id ratnam dhārayanta dyu bhaktam 
SA_GV01_rv_hn04u-37	RV_4,001.18c viśve viśvāsu duryāsu devā mitra dhiye varuṇa satyam astu //	viśve viśvāsu duryāsu devāḥ mitra dhiye varuṇa satyam astu 
SA_GV01_rv_hn04u-38	RV_4,001.19a acchā voceya śuśucānam agniṃ hotāraṃ viśvabharasaṃ yajiṣṭham /	acchā voceya śuśucānam agnim hotāram viśva bharasam yajiṣṭham 
SA_GV01_rv_hn04u-39	RV_4,001.19c śucy ūdho atṛṇan na gavām andho na pūtam pariṣiktam aṃśoḥ //	śuci ūdhaḥ atṛṇat na gavām andhaḥ na pūtam pariṣiktam aṃśoḥ 
SA_GV01_rv_hn04u-40	RV_4,001.20a viśveṣām aditir yajñiyānāṃ viśveṣām atithir mānuṣāṇām /	viśveṣām aditiḥ yajñiyānām viśveṣām atithiḥ mānuṣāṇām 
SA_GV01_rv_hn04u-41	RV_4,001.20c agnir devānām ava āvṛṇānaḥ sumṛḷīko bhavatu jātavedāḥ //	agniḥ devānām avaḥ āvṛṇānaḥ su mṛḍīkaḥ bhavatu jātavedāḥ 
SA_GV01_rv_hn04u-42	RV_4,002.01a yo martyeṣv amṛta ṛtāvā devo deveṣv aratir nidhāyi /	yaḥ martyeṣu amṛtaḥ ṛtāvā devaḥ deveṣu aratiḥ nidhāyi 
SA_GV01_rv_hn04u-43	RV_4,002.01c hotā yajiṣṭho mahnā śucadhyai havyair agnir manuṣa īrayadhyai //	hotā yajiṣṭhaḥ mahnā śucadhyai havyaiḥ agniḥ manuṣaḥ īrayadhyai 
SA_GV01_rv_hn04u-44	RV_4,002.02a iha tvaṃ sūno sahaso no adya jāto jātāṃ ubhayāṃ antar agne /	iha tvam sūno sahasaḥ naḥ adya jātaḥ jātām ubhayān antar agne 
SA_GV01_rv_hn04u-45	RV_4,002.02c dūta īyase yuyujāna ṛṣva ṛjumuṣkān vṛṣaṇaḥ śukrāṃś ca //	dūtaḥ īyase yuyujānaḥ ṛṣvaḥ ṛju muṣkān vṛṣaṇaḥ śukrān ca 
SA_GV01_rv_hn04u-46	RV_4,002.03a atyā vṛdhasnū rohitā ghṛtasnū ṛtasya manye manasā javiṣṭhā /	atyā vṛdhasnū rohitā ghṛtasnū ṛtasya manye manasā javiṣṭhā 
SA_GV01_rv_hn04u-47	RV_4,002.03c antar īyase aruṣā yujāno yuṣmāṃś ca devān viśa ā ca martān //	antar īyase aruṣā yujānaḥ yuṣmān ca devān viśaḥ ā ca martān 
SA_GV01_rv_hn04u-48	RV_4,002.04a aryamaṇaṃ varuṇam mitram eṣām indrāviṣṇū maruto aśvinota /	aryamaṇam varuṇam mitram eṣām indrāviṣṇū marutaḥ aśvinā uta 
SA_GV01_rv_hn04u-49	RV_4,002.04c svaśvo agne surathaḥ surādhā ed u vaha suhaviṣe janāya //	su aśvaḥ agne su rathaḥ su rādhāḥ ā id u vaha su haviṣe janāya 
SA_GV01_rv_hn04u-50	RV_4,002.05a gomāṃ agne 'vimāṃ aśvī yajño nṛvatsakhā sadam id apramṛṣyaḥ /	gomān agne vimān aśvī yajñaḥ nṛvat sakhā sadam id apramṛṣyaḥ 
SA_GV01_rv_hn04u-51	RV_4,002.05c iḷāvāṃ eṣo asura prajāvān dīrgho rayiḥ pṛthubudhnaḥ sabhāvān //	iḷāvān eṣaḥ asura prajāvān dīrghaḥ rayiḥ pṛthu budhnaḥ sabhāvān 
SA_GV01_rv_hn04u-52	RV_4,002.06a yas ta idhmaṃ jabharat siṣvidāno mūrdhānaṃ vā tatapate tvāyā /	yaḥ te idhmam jabharat siṣvidānaḥ mūrdhānam vā tatapate tvāyā 
SA_GV01_rv_hn04u-53	RV_4,002.06c bhuvas tasya svatavāṃḥ pāyur agne viśvasmāt sīm aghāyata uruṣya //	bhuvaḥ tasya svatavān pāyuḥ agne viśvasmāt sīm aghāyataḥ uruṣya 
SA_GV01_rv_hn04u-54	RV_4,002.07a yas te bharād anniyate cid annaṃ niśiṣan mandram atithim udīrat /	yaḥ te bharāt anniyate cit annam niśiṣat mandram atithim udīrat 
SA_GV01_rv_hn04u-55	RV_4,002.07c ā devayur inadhate duroṇe tasmin rayir dhruvo astu dāsvān //	ā devayuḥ inadhate duroṇe tasmin rayiḥ dhruvaḥ astu dāsvān 
SA_GV01_rv_hn04u-56	RV_4,002.08a yas tvā doṣā ya uṣasi praśaṃsāt priyaṃ vā tvā kṛṇavate haviṣmān /	yaḥ tvā doṣā yaḥ uṣasi praśaṃsāt priyam vā tvā kṛṇavate haviṣmān 
SA_GV01_rv_hn04u-57	RV_4,002.08c aśvo na sve dama ā hemyāvān tam aṃhasaḥ pīparo dāśvāṃsam //	aśvaḥ na sve dame ā hemyāvān tam aṃhasaḥ pīparaḥ dāśvāṃsam 
SA_GV01_rv_hn04u-58	RV_4,002.09a yas tubhyam agne amṛtāya dāśad duvas tve kṛṇavate yatasruk /	yaḥ tubhyam agne amṛtāya dāśat duvaḥ tve kṛṇavate yata sruc 
SA_GV01_rv_hn04u-59	RV_4,002.09c na sa rāyā śaśamāno vi yoṣan nainam aṃhaḥ pari varad aghāyoḥ //	na sa rāyā śaśamānaḥ vi yoṣat na enam aṃhaḥ pari varat aghāyoḥ 
SA_GV01_rv_hn04u-60	RV_4,002.10a yasya tvam agne adhvaraṃ jujoṣo devo martasya sudhitaṃ rarāṇaḥ /	yasya tvam agne adhvaram jujoṣaḥ devaḥ martasya sudhitam rarāṇaḥ 
SA_GV01_rv_hn04u-61	RV_4,002.10c prīted asad dhotrā sā yaviṣṭhāsāma yasya vidhato vṛdhāsaḥ //	prītā id asat hotrā sā yaviṣṭhā āsāma yasya vidhataḥ vṛdhāsaḥ 
SA_GV01_rv_hn04u-62	RV_4,002.11a cittim acittiṃ cinavad vi vidvān pṛṣṭheva vītā vṛjinā ca martān /	cittim acittim cinavat vi vidvān pṛṣṭhā iva vītā vṛjinā ca martān 
SA_GV01_rv_hn04u-63	RV_4,002.11c rāye ca naḥ svapatyāya deva ditiṃ ca rāsvāditim uruṣya //	rāye ca naḥ su apatyāya deva ditim ca rāsvā aditim uruṣya 
SA_GV01_rv_hn04u-64	RV_4,002.12a kaviṃ śaśāsuḥ kavayo 'dabdhā nidhārayanto duryāsv āyoḥ /	kavim śaśāsuḥ kavayaḥ dabdhāḥ nidhārayantaḥ duryāsu āyoḥ 
SA_GV01_rv_hn04u-65	RV_4,002.12c atas tvaṃ dṛśyāṃ agna etān paḍbhiḥ paśyer adbhutāṃ arya evaiḥ //	atas tvam dṛśyām agne etān paḍbhiḥ paśyeḥ adbhutām aryaḥ evaiḥ 
SA_GV01_rv_hn04u-66	RV_4,002.13a tvam agne vāghate supraṇītiḥ sutasomāya vidhate yaviṣṭha /	tvam agne vāghate su praṇītiḥ suta somāya vidhate yaviṣṭha 
SA_GV01_rv_hn04u-67	RV_4,002.13c ratnam bhara śaśamānāya ghṛṣve pṛthu ścandram avase carṣaṇiprāḥ //	ratnam bhara śaśamānāya ghṛṣve pṛthu ścandram avase carṣaṇi prāḥ 
SA_GV01_rv_hn04u-68	RV_4,002.14a adhā ha yad vayam agne tvāyā paḍbhir hastebhiś cakṛmā tanūbhiḥ /	adhā ha yat vayam agne tvāyā paḍbhiḥ hastebhiḥ cakṛma tanūbhiḥ 
SA_GV01_rv_hn04u-69	RV_4,002.14c rathaṃ na kranto apasā bhurijor ṛtaṃ yemuḥ sudhya āśuṣāṇāḥ //	ratham na krantaḥ apasā bhurijoḥ ṛtam yemuḥ sudhyaḥ āśuṣāṇāḥ 
SA_GV01_rv_hn04u-70	RV_4,002.15a adhā mātur uṣasaḥ sapta viprā jāyemahi prathamā vedhaso nṝn /	adhā mātuḥ uṣasaḥ sapta viprāḥ jāyemahi prathamāḥ vedhasaḥ nṝn 
SA_GV01_rv_hn04u-71	RV_4,002.15c divas putrā aṅgiraso bhavemādriṃ rujema dhaninaṃ śucantaḥ //	divaḥ putrāḥ aṅgirasaḥ bhavema adrim rujema dhaninam śucantaḥ 
SA_GV01_rv_hn04u-72	RV_4,002.16a adhā yathā naḥ pitaraḥ parāsaḥ pratnāso agna ṛtam āśuṣāṇāḥ /	adhā yathā naḥ pitaraḥ parāsaḥ pratnāsaḥ agne ṛtam āśuṣāṇāḥ 
SA_GV01_rv_hn04u-73	RV_4,002.16c śucīd ayan dīdhitim ukthaśāsaḥ kṣāmā bhindanto aruṇīr apa vran //	śucī id ayan dīdhitim uktha śāsaḥ kṣāmā bhindantaḥ aruṇīḥ apa vran 
SA_GV01_rv_hn04u-74	RV_4,002.17a sukarmāṇaḥ suruco devayanto 'yo na devā janimā dhamantaḥ /	su karmāṇaḥ su rucaḥ devayantaḥ yaḥ na devāḥ janimā dhamantaḥ 
SA_GV01_rv_hn04u-75	RV_4,002.17c śucanto agniṃ vavṛdhanta indram ūrvaṃ gavyam pariṣadanto agman //	śucantaḥ agnim vavṛdhantaḥ indram ūrvam gavyam pariṣadantaḥ agman 
SA_GV01_rv_hn04u-76	RV_4,002.18a ā yūtheva kṣumati paśvo akhyad devānāṃ yaj janimānty ugra /	ā yūthā iva kṣumati paśvaḥ akhyat devānām yat janimānti ugra 
SA_GV01_rv_hn04u-77	RV_4,002.18c martānāṃ cid urvaśīr akṛpran vṛdhe cid arya uparasyāyoḥ //	martānām cit urvaśīḥ akṛpran vṛdhe cit aryaḥ uparasya āyoḥ 
SA_GV01_rv_hn04u-78	RV_4,002.19a akarma te svapaso abhūma ṛtam avasrann uṣaso vibhātīḥ /	akarma te su apasaḥ abhūma ṛtam avasran uṣasaḥ vibhātīḥ 
SA_GV01_rv_hn04u-79	RV_4,002.19c anūnam agnim purudhā suścandraṃ devasya marmṛjataś cāru cakṣuḥ //	anūnam agnim purudhā su ścandram devasya marmṛjataḥ cāru cakṣuḥ 
SA_GV01_rv_hn04u-80	RV_4,002.20a etā te agna ucathāni vedho 'vocāma kavaye tā juṣasva /	etā te agne ucathāni vedhaḥ vocāma kavaye tā juṣasva 
SA_GV01_rv_hn04u-81	RV_4,002.20c uc chocasva kṛṇuhi vasyaso no maho rāyaḥ puruvāra pra yandhi //	ud śocasva kṛṇuhi vasyasaḥ naḥ mahaḥ rāyaḥ puru vāra pra yandhi 
SA_GV01_rv_hn04u-82	RV_4,003.01a ā vo rājānam adhvarasya rudraṃ hotāraṃ satyayajaṃ rodasyoḥ /	ā vaḥ rājānam adhvarasya rudram hotāram satya yajam rodasyoḥ 
SA_GV01_rv_hn04u-83	RV_4,003.01c agnim purā tanayitnor acittād dhiraṇyarūpam avase kṛṇudhvam //	agnim purā tanayitnoḥ acittāt hiraṇya rūpam avase kṛṇudhvam 
SA_GV01_rv_hn04u-84	RV_4,003.02a ayaṃ yoniś cakṛmā yaṃ vayaṃ te jāyeva patya uśatī suvāsāḥ /	ayam yoniḥ cakṛma yam vayam te jāyā iva patye uśatī su vāsāḥ 
SA_GV01_rv_hn04u-85	RV_4,003.02c arvācīnaḥ parivīto ni ṣīdemā u te svapāka pratīcīḥ //	arvācīnaḥ parivītaḥ ni sīda imāḥ u te svapāka pratīcīḥ 
SA_GV01_rv_hn04u-86	RV_4,003.03a āśṛṇvate adṛpitāya manma nṛcakṣase sumṛḷīkāya vedhaḥ /	āśṛṇvate a dṛpitāya manma nṛ cakṣase su mṛḷīkāya vedhaḥ 
SA_GV01_rv_hn04u-87	RV_4,003.03c devāya śastim amṛtāya śaṃsa grāveva sotā madhuṣud yam īḷe //	devāya śastim amṛtāya śaṃsa grāvā iva sotā madhuṣut yam īḍe 
SA_GV01_rv_hn04u-88	RV_4,003.04a tvaṃ cin naḥ śamyā agne asyā ṛtasya bodhy ṛtacit svādhīḥ /	tvam cit naḥ śamyāḥ agne asyāḥ ṛtasya bodhi ṛta cit svādhīḥ 
SA_GV01_rv_hn04u-89	RV_4,003.04c kadā ta ukthā sadhamādyāni kadā bhavanti sakhyā gṛhe te //	kadā te ukthā sadhamādyāni kadā bhavanti sakhyā gṛhe te 
SA_GV01_rv_hn04u-90	RV_4,003.05a kathā ha tad varuṇāya tvam agne kathā dive garhase kan na āgaḥ /	kathā ha tat varuṇāya tvam agne kathā dive garhase kad naḥ āgaḥ 
SA_GV01_rv_hn04u-91	RV_4,003.05c kathā mitrāya mīḷhuṣe pṛthivyai bravaḥ kad aryamṇe kad bhagāya //	kathā mitrāya mīḍhuṣe pṛthivyai bravaḥ kad aryamṇe kad bhagāya 
SA_GV01_rv_hn04u-92	RV_4,003.06a kad dhiṣṇyāsu vṛdhasāno agne kad vātāya pratavase śubhaṃye /	kad dhiṣṇyāsu vṛdhasānaḥ agne kad vātāya pratavase śubhaṃye 
SA_GV01_rv_hn04u-93	RV_4,003.06c parijmane nāsatyāya kṣe bravaḥ kad agne rudrāya nṛghne //	parijmane nāsatyāya kṣe bravaḥ kad agne rudrāya nṛ ghne 
SA_GV01_rv_hn04u-94	RV_4,003.07a kathā mahe puṣṭimbharāya pūṣṇe kad rudrāya sumakhāya havirde /	kathā mahe puṣṭimbharāya pūṣṇe kad rudrāya su makhāya haviḥ de 
SA_GV01_rv_hn04u-95	RV_4,003.07c kad viṣṇava urugāyāya reto bravaḥ kad agne śarave bṛhatyai //	kad viṣṇave urugāyāya retaḥ bravaḥ kad agne śarave bṛhatyai 
SA_GV01_rv_hn04u-96	RV_4,003.08a kathā śardhāya marutām ṛtāya kathā sūre bṛhate pṛcchyamānaḥ /	kathā śardhāya marutām ṛtāya kathā sūre bṛhate pṛcchyamānaḥ 
SA_GV01_rv_hn04u-97	RV_4,003.08c prati bravo 'ditaye turāya sādhā divo jātavedaś cikitvān //	prati bravaḥ ditaye turāya sādhā divaḥ jātavedaḥ cikitvān 
SA_GV01_rv_hn04u-98	RV_4,003.09a ṛtena ṛtaṃ niyatam īḷa ā gor āmā sacā madhumat pakvam agne /	ṛtena ṛtam niyatam īḍe ā goḥ āmā sacā madhumat pakvam agne 
SA_GV01_rv_hn04u-99	RV_4,003.09c kṛṣṇā satī ruśatā dhāsinaiṣā jāmaryeṇa payasā pīpāya //	kṛṣṇā satī ruśatā dhāsinā eṣā jāmaryeṇa payasā pīpāya 
SA_GV01_rv_hn04u-100	RV_4,003.10a ṛtena hi ṣmā vṛṣabhaś cid aktaḥ pumāṃ agniḥ payasā pṛṣṭhyena /	ṛtena hi sma vṛṣabhaḥ cit aktaḥ pumān agniḥ payasā pṛṣṭhyena 
SA_GV01_rv_hn04u-101	RV_4,003.10c aspandamāno acarad vayodhā vṛṣā śukraṃ duduhe pṛśnir ūdhaḥ //	a spandamānaḥ acarat vayodhāḥ vṛṣā śukram duduhe pṛśniḥ ūdhaḥ 
SA_GV01_rv_hn04u-102	RV_4,003.11a ṛtenādriṃ vy asan bhidantaḥ sam aṅgiraso navanta gobhiḥ /	ṛtena adrim vi asan bhidantaḥ sam aṅgirasaḥ navanta gobhiḥ 
SA_GV01_rv_hn04u-103	RV_4,003.11c śunaṃ naraḥ pari ṣadann uṣāsam āviḥ svar abhavaj jāte agnau //	śunam naraḥ pari ṣadan uṣāsam āvis svar abhavat jāte agnau 
SA_GV01_rv_hn04u-104	RV_4,003.12a ṛtena devīr amṛtā amṛktā arṇobhir āpo madhumadbhir agne /	ṛtena devīḥ amṛtāḥ amṛktāḥ arṇobhiḥ āpaḥ madhumadbhiḥ agne 
SA_GV01_rv_hn04u-105	RV_4,003.12c vājī na sargeṣu prastubhānaḥ pra sadam it sravitave dadhanyuḥ //	vājī na sargeṣu prastubhānaḥ pra sadam id sravitave dadhanyuḥ 
SA_GV01_rv_hn04u-106	RV_4,003.13a mā kasya yakṣaṃ sadam id dhuro gā mā veśasya praminato māpeḥ /	mā kasya yakṣam sadam id dhuraḥ gāḥ mā veśasya praminataḥ mā āpeḥ 
SA_GV01_rv_hn04u-107	RV_4,003.13c mā bhrātur agne anṛjor ṛṇaṃ ver mā sakhyur dakṣaṃ ripor bhujema //	mā bhrātuḥ agne anṛjoḥ ṛṇam veḥ mā sakhyuḥ dakṣam ripoḥ bhujema 
SA_GV01_rv_hn04u-108	RV_4,003.14a rakṣā ṇo agne tava rakṣaṇebhī rārakṣāṇaḥ sumakha prīṇānaḥ /	rakṣa naḥ agne tava rakṣaṇebhiḥ rārakṣāṇaḥ su makha prīṇānaḥ 
SA_GV01_rv_hn04u-109	RV_4,003.14c prati ṣphura vi ruja vīḍv aṃho jahi rakṣo mahi cid vāvṛdhānam //	prati sphura vi ruja vīḍu aṃhaḥ jahi rakṣaḥ mahi cit vāvṛdhānam 
SA_GV01_rv_hn04u-110	RV_4,003.15a ebhir bhava sumanā agne arkair imān spṛśa manmabhiḥ śūra vājān /	ebhiḥ bhava sumanāḥ agne arkaiḥ imān spṛśa manmabhiḥ śūra vājān 
SA_GV01_rv_hn04u-111	RV_4,003.15c uta brahmāṇy aṅgiro juṣasva saṃ te śastir devavātā jareta //	uta brahmāṇi aṅgiraḥ juṣasva sam te śastiḥ deva vātā jareta 
SA_GV01_rv_hn04u-112	RV_4,003.16a etā viśvā viduṣe tubhyaṃ vedho nīthāny agne niṇyā vacāṃsi /	etā viśvā viduṣe tubhyam vedhaḥ nīthāni agne niṇyā vacāṃsi 
SA_GV01_rv_hn04u-113	RV_4,003.16c nivacanā kavaye kāvyāny aśaṃsiṣam matibhir vipra ukthaiḥ //	nivacanā kavaye kāvyāni aśaṃsiṣam matibhiḥ vipraḥ ukthaiḥ 
SA_GV01_rv_hn04u-114	RV_4,004.01a kṛṇuṣva pājaḥ prasitiṃ na pṛthvīṃ yāhi rājevāmavāṃ ibhena /	kṛṇuṣva pājaḥ prasitim na pṛthvīm yāhi rājā iva amavān ibhena 
SA_GV01_rv_hn04u-115	RV_4,004.01c tṛṣvīm anu prasitiṃ drūṇāno 'stāsi vidhya rakṣasas tapiṣṭhaiḥ //	tṛṣvīm anu prasitim drūṇānaḥ stāsi vidhya rakṣasaḥ tapiṣṭhaiḥ 
SA_GV01_rv_hn04u-116	RV_4,004.02a tava bhramāsa āśuyā patanty anu spṛśa dhṛṣatā śośucānaḥ /	tava bhramāsaḥ āśuyā patanti anu spṛśa dhṛṣatā śośucānaḥ 
SA_GV01_rv_hn04u-117	RV_4,004.02c tapūṃṣy agne juhvā pataṅgān asaṃdito vi sṛja viṣvag ulkāḥ //	tapūṃṣi agne juhvā pataṅgān a saṃditaḥ vi sṛja viṣvak ulkāḥ 
SA_GV01_rv_hn04u-118	RV_4,004.03a prati spaśo vi sṛja tūrṇitamo bhavā pāyur viśo asyā adabdhaḥ /	prati spaśaḥ vi sṛja tūrṇitamaḥ bhava pāyuḥ viśaḥ asyāḥ adabdhaḥ 
SA_GV01_rv_hn04u-119	RV_4,004.03c yo no dūre aghaśaṃso yo anty agne mākiṣ ṭe vyathir ā dadharṣīt //	yaḥ naḥ dūre agha śaṃsaḥ yaḥ anti agne mākir te vyathiḥ ā dadharṣīt 
SA_GV01_rv_hn04u-120	RV_4,004.04a ud agne tiṣṭha praty ā tanuṣva ny amitrāṃ oṣatāt tigmahete /	ud agne tiṣṭha prati ā tanuṣva ni amitrān oṣatāt tigma hete 
SA_GV01_rv_hn04u-121	RV_4,004.04c yo no arātiṃ samidhāna cakre nīcā taṃ dhakṣy atasaṃ na śuṣkam //	yaḥ naḥ arātim samidhāna cakre nīcā tam dhakṣi atasam na śuṣkam 
SA_GV01_rv_hn04u-122	RV_4,004.05a ūrdhvo bhava prati vidhyādhy asmad āviṣ kṛṇuṣva daivyāny agne /	ūrdhvaḥ bhava prati vidhya adhi asmat āviḥ kṛṇuṣva daivyāni agne 
SA_GV01_rv_hn04u-123	RV_4,004.05c ava sthirā tanuhi yātujūnāṃ jāmim ajāmim pra mṛṇīhi śatrūn //	ava sthirā tanuhi jāmim ajāmim pra mṛṇīhi śatrūn 
SA_GV01_rv_hn04u-124	RV_4,004.06a sa te jānāti sumatiṃ yaviṣṭha ya īvate brahmaṇe gātum airat /	sa te jānāti sumatim yaviṣṭha yaḥ īvate brahmaṇe gātum airat 
SA_GV01_rv_hn04u-125	RV_4,004.06c viśvāny asmai sudināni rāyo dyumnāny aryo vi duro abhi dyaut //	viśvāni asmai su dināni rāyaḥ dyumnāni aryaḥ vi duraḥ abhi dyaut 
SA_GV01_rv_hn04u-126	RV_4,004.07a sed agne astu subhagaḥ sudānur yas tvā nityena haviṣā ya ukthaiḥ /	sa id agne astu subhagaḥ sudānuḥ yaḥ tvā nityena haviṣā yaḥ ukthaiḥ 
SA_GV01_rv_hn04u-127	RV_4,004.07c piprīṣati sva āyuṣi duroṇe viśved asmai sudinā sāsad iṣṭiḥ //	piprīṣati sve āyuṣi duroṇe viśvā id asmai su dinā sā asat iṣṭiḥ 
SA_GV01_rv_hn04u-128	RV_4,004.08a arcāmi te sumatiṃ ghoṣy arvāk saṃ te vāvātā jaratām iyaṃ gīḥ /	arcāmi te sumatim ghoṣi arvāk sam te vāvātā jaratām iyam gīḥ 
SA_GV01_rv_hn04u-129	RV_4,004.08c svaśvās tvā surathā marjayemāsme kṣatrāṇi dhārayer anu dyūn //	su aśvāḥ tvā su rathāḥ marjayema asme kṣatrāṇi dhārayeḥ anu dyūn 
SA_GV01_rv_hn04u-130	RV_4,004.09a iha tvā bhūry ā cared upa tman doṣāvastar dīdivāṃsam anu dyūn /	iha tvā bhūri ā caret upa tman doṣā vastar dīdivāṃsam anu dyūn 
SA_GV01_rv_hn04u-131	RV_4,004.09c krīḷantas tvā sumanasaḥ sapemābhi dyumnā tasthivāṃso janānām //	krīḍantaḥ tvā sumanasaḥ sapema abhi dyumnā tasthivāṃsaḥ janānām 
SA_GV01_rv_hn04u-132	RV_4,004.10a yas tvā svaśvaḥ suhiraṇyo agna upayāti vasumatā rathena /	yaḥ tvā su aśvaḥ su hiraṇyaḥ agne upayāti vasumatā rathena 
SA_GV01_rv_hn04u-133	RV_4,004.10c tasya trātā bhavasi tasya sakhā yas ta ātithyam ānuṣag jujoṣat //	tasya trātā bhavasi tasya sakhā yaḥ te ātithyam ānuṣak jujoṣat 
SA_GV01_rv_hn04u-134	RV_4,004.11a maho rujāmi bandhutā vacobhis tan mā pitur gotamād anv iyāya /	mahaḥ rujāmi bandhu tā vacobhiḥ tat mā pituḥ gotamāt anu iyāya 
SA_GV01_rv_hn04u-135	RV_4,004.11c tvaṃ no asya vacasaś cikiddhi hotar yaviṣṭha sukrato damūnāḥ //	tvam naḥ asya vacasaḥ cikiddhi hotar yaviṣṭha su krato damūnāḥ 
SA_GV01_rv_hn04u-136	RV_4,004.12a asvapnajas taraṇayaḥ suśevā atandrāso 'vṛkā aśramiṣṭhāḥ /	a svapnajaḥ taraṇayaḥ su śevāḥ atandrāsaḥ vṛkāḥ aśramiṣṭhāḥ 
SA_GV01_rv_hn04u-137	RV_4,004.12c te pāyavaḥ sadhryañco niṣadyāgne tava naḥ pāntv amūra //	te pāyavaḥ sadhryañcaḥ niṣadya agne tava naḥ pāntu amūra 
SA_GV01_rv_hn04u-138	RV_4,004.13a ye pāyavo māmateyaṃ te agne paśyanto andhaṃ duritād arakṣan /	ye pāyavaḥ māmateyam te agne paśyantaḥ andham duritāt arakṣan 
SA_GV01_rv_hn04u-139	RV_4,004.13c rarakṣa tān sukṛto viśvavedā dipsanta id ripavo nāha debhuḥ //	rarakṣa tān su kṛtaḥ viśva vedāḥ dipsantaḥ id ripavaḥ na aha debhuḥ 
SA_GV01_rv_hn04u-140	RV_4,004.14a tvayā vayaṃ sadhanyas tvotās tava praṇīty aśyāma vājān /	tvayā vayam sadhanyaḥ tvotāḥ tava praṇītī aśyāma vājān 
SA_GV01_rv_hn04u-141	RV_4,004.14c ubhā śaṃsā sūdaya satyatāte 'nuṣṭhuyā kṛṇuhy ahrayāṇa //	ubhā śaṃsā sūdaya satyatāte nuṣṭhuyā kṛṇuhi ahrayāṇa 
SA_GV01_rv_hn04u-142	RV_4,004.15a ayā te agne samidhā vidhema prati stomaṃ śasyamānaṃ gṛbhāya /	ayā te agne samidhā vidhema prati stomam śasyamānam gṛbhāya 
SA_GV01_rv_hn04u-143	RV_4,004.15c dahāśaso rakṣasaḥ pāhy asmān druho nido mitramaho avadyāt //	daha aśasaḥ rakṣasaḥ pāhi asmān druhaḥ nidaḥ mitra mahas avadyāt 
SA_GV01_rv_hn04u-144	RV_4,005.01a vaiśvānarāya mīḷhuṣe sajoṣāḥ kathā dāśemāgnaye bṛhad bhāḥ /	vaiśvānarāya mīḍhuṣe sajoṣāḥ kathā dāśema agnaye bṛhat bhās 
SA_GV01_rv_hn04u-145	RV_4,005.01c anūnena bṛhatā vakṣathenopa stabhāyad upamin na rodhaḥ //	anūnena bṛhatā vakṣathena upa stabhāyat upamin na rodhaḥ 
SA_GV01_rv_hn04u-146	RV_4,005.02a mā nindata ya imām mahyaṃ rātiṃ devo dadau martyāya svadhāvān /	mā nindata yaḥ imām mahyam rātim devaḥ dadau martyāya svadhāvān 
SA_GV01_rv_hn04u-147	RV_4,005.02c pākāya gṛtso amṛto vicetā vaiśvānaro nṛtamo yahvo agniḥ //	pākāya gṛtsaḥ amṛtaḥ vicetāḥ vaiśvānaraḥ nṛtamaḥ yahvaḥ agniḥ 
SA_GV01_rv_hn04u-148	RV_4,005.03a sāma dvibarhā mahi tigmabhṛṣṭiḥ sahasraretā vṛṣabhas tuviṣmān /	sāma dvibarhāḥ mahi tigma bhṛṣṭiḥ sahasra retāḥ vṛṣabhaḥ tuviṣmān 
SA_GV01_rv_hn04u-149	RV_4,005.03c padaṃ na gor apagūḷhaṃ vividvān agnir mahyam pred u vocan manīṣām //	padam na goḥ apagūḍham vividvān agniḥ mahyam pra id u vocat manīṣām 
SA_GV01_rv_hn04u-150	RV_4,005.04a pra tāṃ agnir babhasat tigmajambhas tapiṣṭhena śociṣā yaḥ surādhāḥ /	pra tām agniḥ babhasat tigma jambhaḥ tapiṣṭhena śociṣā yaḥ su rādhāḥ 
SA_GV01_rv_hn04u-151	RV_4,005.04c pra ye minanti varuṇasya dhāma priyā mitrasya cetato dhruvāṇi //	pra ye minanti varuṇasya dhāma priyā mitrasya cetataḥ dhruvāṇi 
SA_GV01_rv_hn04u-152	RV_4,005.05a abhrātaro na yoṣaṇo vyantaḥ patiripo na janayo durevāḥ /	a bhrātaraḥ na yoṣaṇaḥ vyantaḥ pati ripaḥ na janayaḥ durevāḥ 
SA_GV01_rv_hn04u-153	RV_4,005.05c pāpāsaḥ santo anṛtā asatyā idam padam ajanatā gabhīram //	pāpāsaḥ santaḥ anṛtāḥ asatyāḥ idam padam ajanatā gabhīram 
SA_GV01_rv_hn04u-154	RV_4,005.06a idam me agne kiyate pāvakāminate gurum bhāraṃ na manma /	idam me agne kiyate pāva kāminate gurum bhāram na manma 
SA_GV01_rv_hn04u-155	RV_4,005.06c bṛhad dadhātha dhṛṣatā gabhīraṃ yahvam pṛṣṭham prayasā saptadhātu //	bṛhat dadhātha dhṛṣatā gabhīram yahvam pṛṣṭham prayasā sapta dhātu 
SA_GV01_rv_hn04u-156	RV_4,005.07a tam in nv eva samanā samānam abhi kratvā punatī dhītir aśyāḥ /	tam id nu eva samanā samānam abhi kratvā punatī dhītiḥ aśyāḥ 
SA_GV01_rv_hn04u-157	RV_4,005.07c sasasya carmann adhi cāru pṛśner agre rupa ārupitaṃ jabāru //	sasasya carman adhi cāru pṛśneḥ agre rupaḥ ārupitam jabāru 
SA_GV01_rv_hn04u-158	RV_4,005.08a pravācyaṃ vacasaḥ kim me asya guhā hitam upa niṇig vadanti /	pravācyam vacasaḥ kim me asya guhā hitam upa niṇih vadanti 
SA_GV01_rv_hn04u-159	RV_4,005.08c yad usriyāṇām apa vār iva vran pāti priyaṃ rupo agram padaṃ veḥ //	yat usriyāṇām apa vār iva vran pāti priyam rupaḥ agram padam veḥ 
SA_GV01_rv_hn04u-160	RV_4,005.09a idam u tyan mahi mahām anīkaṃ yad usriyā sacata pūrvyaṃ gauḥ /	idam u tyad mahi mahām anīkam yat usriyā sacata pūrvyam gauḥ 
SA_GV01_rv_hn04u-161	RV_4,005.09c ṛtasya pade adhi dīdyānaṃ guhā raghuṣyad raghuyad viveda //	ṛtasya pade adhi dīdyānam guhā raghuṣyat raghuyat viveda 
SA_GV01_rv_hn04u-162	RV_4,005.10a adha dyutānaḥ pitroḥ sacāsāmanuta guhyaṃ cāru pṛśneḥ /	adha dyutānaḥ pitroḥ sacā āsām anuta guhyam cāru pṛśneḥ 
SA_GV01_rv_hn04u-163	RV_4,005.10c mātuṣ pade parame anti ṣad gor vṛṣṇaḥ śociṣaḥ prayatasya jihvā //	mātuṣ pade parame anti sat goḥ vṛṣṇaḥ śociṣaḥ prayatasya jihvā 
SA_GV01_rv_hn04u-164	RV_4,005.11a ṛtaṃ voce namasā pṛcchyamānas tavāśasā jātavedo yadīdam /	ṛtam voce namasā pṛcchyamānaḥ tava āśasā jātavedaḥ yadi idam 
SA_GV01_rv_hn04u-165	RV_4,005.11c tvam asya kṣayasi yad dha viśvaṃ divi yad u draviṇaṃ yat pṛthivyām //	tvam asya kṣayasi yat ha viśvam divi yat u draviṇam yat pṛthivyām 
SA_GV01_rv_hn04u-166	RV_4,005.12a kiṃ no asya draviṇaṃ kad dha ratnaṃ vi no voco jātavedaś cikitvān /	kim naḥ asya draviṇam kad ha ratnam vi naḥ vocaḥ jātavedaḥ cikitvān 
SA_GV01_rv_hn04u-167	RV_4,005.12c guhādhvanaḥ paramaṃ yan no asya reku padaṃ na nidānā aganma //	guhā adhvanaḥ paramam yat naḥ asya reku padam na nidānāḥ aganma 
SA_GV01_rv_hn04u-168	RV_4,005.13a kā maryādā vayunā kad dha vāmam acchā gamema raghavo na vājam /	kā maryādā vayunā kad ha vāmam acchā gamema raghavaḥ na vājam 
SA_GV01_rv_hn04u-169	RV_4,005.13c kadā no devīr amṛtasya patnīḥ sūro varṇena tatanann uṣāsaḥ //	kadā naḥ devīḥ amṛtasya patnīḥ sūraḥ varṇena tatanan uṣāsaḥ 
SA_GV01_rv_hn04u-170	RV_4,005.14a anireṇa vacasā phalgvena pratītyena kṛdhunātṛpāsaḥ /	anireṇa vacasā phalgvena pratītyena kṛdhunā atṛpāsaḥ 
SA_GV01_rv_hn04u-171	RV_4,005.14c adhā te agne kim ihā vadanty anāyudhāsa āsatā sacantām //	adhā te agne kim iha ā vadanti an āyudhāsaḥ āsata sacantām 
SA_GV01_rv_hn04u-172	RV_4,005.15a asya śriye samidhānasya vṛṣṇo vasor anīkaṃ dama ā ruroca /	asya śriye samidhānasya vṛṣṇaḥ vasoḥ anīkam dame ā ruroca 
SA_GV01_rv_hn04u-173	RV_4,005.15c ruśad vasānaḥ sudṛśīkarūpaḥ kṣitir na rāyā puruvāro adyaut //	ruśat vasānaḥ sudṛśīka rūpaḥ kṣitiḥ na rāyā puru vāraḥ adyaut 
SA_GV01_rv_hn04u-174	RV_4,006.01a ūrdhva ū ṣu ṇo adhvarasya hotar agne tiṣṭha devatātā yajīyān /	ūrdhvaḥ u su naḥ adhvarasya hotar agne tiṣṭha devatātā yajīyān 
SA_GV01_rv_hn04u-175	RV_4,006.01c tvaṃ hi viśvam abhy asi manma pra vedhasaś cit tirasi manīṣām //	tvam hi viśvam abhī asi manma pra vedhasaḥ cit tirasi manīṣām 
SA_GV01_rv_hn04u-176	RV_4,006.02a amūro hotā ny asādi vikṣv agnir mandro vidatheṣu pracetāḥ /	amūraḥ hotā ni asādi vikṣu agniḥ mandraḥ vidatheṣu pracetāḥ 
SA_GV01_rv_hn04u-177	RV_4,006.02c ūrdhvam bhānuṃ savitevāśren meteva dhūmaṃ stabhāyad upa dyām //	ūrdhvam bhānum savitā iva aśret metā iva dhūmam stabhāyat upa dyām 
SA_GV01_rv_hn04u-178	RV_4,006.03a yatā sujūrṇī rātinī ghṛtācī pradakṣiṇid devatātim urāṇaḥ /	yatā su jūrṇī rātinī ghṛtācī pradakṣiṇit devatātim urāṇaḥ 
SA_GV01_rv_hn04u-179	RV_4,006.03c ud u svarur navajā nākraḥ paśvo anakti sudhitaḥ sumekaḥ //	ud u svaruḥ nava jāḥ na akraḥ paśvaḥ anakti sudhitaḥ sumekaḥ 
SA_GV01_rv_hn04u-180	RV_4,006.04a stīrṇe barhiṣi samidhāne agnā ūrdhvo adhvaryur jujuṣāṇo asthāt /	stīrṇe barhiṣi samidhāne agnau ūrdhvaḥ adhvaryuḥ jujuṣāṇaḥ asthāt 
SA_GV01_rv_hn04u-181	RV_4,006.04c pary agniḥ paśupā na hotā triviṣṭy eti pradiva urāṇaḥ //	pari agniḥ paśu pāḥ na hotā tri viṣṭī eti pradivaḥ urāṇaḥ 
SA_GV01_rv_hn04u-182	RV_4,006.05a pari tmanā mitadrur eti hotāgnir mandro madhuvacā ṛtāvā /	pari tmanā mitadruḥ eti hotā agniḥ mandraḥ madhu vacāḥ ṛtāvā 
SA_GV01_rv_hn04u-183	RV_4,006.05c dravanty asya vājino na śokā bhayante viśvā bhuvanā yad abhrāṭ //	dravanti asya vājinaḥ na śokāḥ bhayante viśvā bhuvanā yat abhrāṭ 
SA_GV01_rv_hn04u-184	RV_4,006.06a bhadrā te agne svanīka saṃdṛg ghorasya sato viṣuṇasya cāruḥ /	bhadrā te agne su anīka saṃdṛś ghorasya sataḥ viṣuṇasya cāruḥ 
SA_GV01_rv_hn04u-185	RV_4,006.06c na yat te śocis tamasā varanta na dhvasmānas tanvī repa ā dhuḥ //	na yat te śociḥ tamasā varanta na dhvasmānaḥ tanvī repaḥ ā dhuḥ 
SA_GV01_rv_hn04u-186	RV_4,006.07a na yasya sātur janitor avāri na mātarāpitarā nū cid iṣṭau /	na yasya sātuḥ janitoḥ avāri na mātarā pitarā nu cit iṣṭau 
SA_GV01_rv_hn04u-187	RV_4,006.07c adhā mitro na sudhitaḥ pāvako 'gnir dīdāya mānuṣīṣu vikṣu //	adhā mitraḥ na sudhitaḥ pāvakaḥ gniḥ dīdāya mānuṣīṣu vikṣu 
SA_GV01_rv_hn04u-188	RV_4,006.08a dvir yam pañca jījanan saṃvasānāḥ svasāro agnim mānuṣīṣu vikṣu /	dvis yam pañca jījanan saṃvasānāḥ svasāraḥ agnim mānuṣīṣu vikṣu 
SA_GV01_rv_hn04u-189	RV_4,006.08c uṣarbudham atharyo na dantaṃ śukraṃ svāsam paraśuṃ na tigmam //	uṣarbudham atharyaḥ na dantam śukram svāsam paraśum na tigmam 
SA_GV01_rv_hn04u-190	RV_4,006.09a tava tye agne harito ghṛtasnā rohitāsa ṛjvañcaḥ svañcaḥ /	tava tye agne haritaḥ ghṛta snāḥ rohitāsaḥ ṛjvañcaḥ svañcaḥ 
SA_GV01_rv_hn04u-191	RV_4,006.09c aruṣāso vṛṣaṇa ṛjumuṣkā ā devatātim ahvanta dasmāḥ //	aruṣāsaḥ vṛṣaṇaḥ ṛju muṣkāḥ ā devatātim ahvanta dasmāḥ 
SA_GV01_rv_hn04u-192	RV_4,006.10a ye ha tye te sahamānā ayāsas tveṣāso agne arcayaś caranti /	ye ha tye te sahamānāḥ ayāsaḥ tveṣāsaḥ agne arcayaḥ caranti 
SA_GV01_rv_hn04u-193	RV_4,006.10c śyenāso na duvasanāso arthaṃ tuviṣvaṇaso mārutaṃ na śardhaḥ //	śyenāsaḥ na duvasanāsaḥ artham tuviṣvaṇasaḥ mārutam na śardhaḥ 
SA_GV01_rv_hn04u-194	RV_4,006.11a akāri brahma samidhāna tubhyaṃ śaṃsāty ukthaṃ yajate vy ū dhāḥ /	akāri brahma samidhāna tubhyam śaṃsāti uktham yajate vi ū dhāḥ 
SA_GV01_rv_hn04u-195	RV_4,006.11c hotāram agnim manuṣo ni ṣedur namasyanta uśijaḥ śaṃsam āyoḥ //	hotāram agnim manuṣaḥ ni ṣeduḥ namasyantaḥ uśijaḥ śaṃsam āyoḥ 
SA_GV01_rv_hn04u-196	RV_4,007.01a ayam iha prathamo dhāyi dhātṛbhir hotā yajiṣṭho adhvareṣv īḍyaḥ /	ayam iha prathamaḥ dhāyi dhātṛbhiḥ hotā yajiṣṭhaḥ adhvareṣu īḍyaḥ 
SA_GV01_rv_hn04u-197	RV_4,007.01c yam apnavāno bhṛgavo virurucur vaneṣu citraṃ vibhvaṃ viśe-viśe //	yam apnavānaḥ bhṛgavaḥ virurucuḥ vaneṣu citram vibhvam viśeviśe 
SA_GV01_rv_hn04u-198	RV_4,007.02a agne kadā ta ānuṣag bhuvad devasya cetanam /	agne kadā te ānuṣak bhuvat devasya cetanam 
SA_GV01_rv_hn04u-199	RV_4,007.02c adhā hi tvā jagṛbhrire martāso vikṣv īḍyam //	adhā hi tvā jagṛbhrire martāsaḥ vikṣu īḍyam 
SA_GV01_rv_hn04u-200	RV_4,007.03a ṛtāvānaṃ vicetasam paśyanto dyām iva stṛbhiḥ /	ṛtāvānam vicetasam paśyantaḥ dyām iva stṛbhiḥ 
SA_GV01_rv_hn04u-201	RV_4,007.03c viśveṣām adhvarāṇāṃ haskartāraṃ dame-dame //	viśveṣām adhvarāṇām haskartāram damedame 
SA_GV01_rv_hn04u-202	RV_4,007.04a āśuṃ dūtaṃ vivasvato viśvā yaś carṣaṇīr abhi /	āśum dūtam vivasvataḥ viśvāḥ yaḥ carṣaṇīḥ abhi 
SA_GV01_rv_hn04u-203	RV_4,007.04c ā jabhruḥ ketum āyavo bhṛgavāṇaṃ viśe-viśe //	ā jabhruḥ ketum āyavaḥ bhṛgavāṇam viśeviśe 
SA_GV01_rv_hn04u-204	RV_4,007.05a tam īṃ hotāram ānuṣak cikitvāṃsaṃ ni ṣedire /	tam īm hotāram ānuṣak cikitvāṃsam ni sedire 
SA_GV01_rv_hn04u-205	RV_4,007.05c raṇvam pāvakaśociṣaṃ yajiṣṭhaṃ sapta dhāmabhiḥ //	raṇvam pāvaka śociṣam yajiṣṭham sapta dhāmabhiḥ 
SA_GV01_rv_hn04u-206	RV_4,007.06a taṃ śaśvatīṣu mātṛṣu vana ā vītam aśritam /	tam śaśvatīṣu mātṛṣu vane ā vītam aśritam 
SA_GV01_rv_hn04u-207	RV_4,007.06c citraṃ santaṃ guhā hitaṃ suvedaṃ kūcidarthinam //	citram santam guhā hitam su vedam kūcid arthinam 
SA_GV01_rv_hn04u-208	RV_4,007.07a sasasya yad viyutā sasminn ūdhann ṛtasya dhāman raṇayanta devāḥ /	sasasya yat viyutā sasmin ūdhan ṛtasya dhāman raṇayanta devāḥ 
SA_GV01_rv_hn04u-209	RV_4,007.07c mahāṃ agnir namasā rātahavyo ver adhvarāya sadam id ṛtāvā //	mahān agniḥ namasā rāta havyaḥ veḥ adhvarāya sadam id ṛtāvā 
SA_GV01_rv_hn04u-210	RV_4,007.08a ver adhvarasya dūtyāni vidvān ubhe antā rodasī saṃcikitvān /	veḥ adhvarasya dūtyāni vidvān ubhe antar rodasī saṃcikitvān 
SA_GV01_rv_hn04u-211	RV_4,007.08c dūta īyase pradiva urāṇo viduṣṭaro diva ārodhanāni //	dūtaḥ īyase pradivaḥ urāṇaḥ viduṣṭaraḥ divaḥ ārodhanāni 
SA_GV01_rv_hn04u-212	RV_4,007.09a kṛṣṇaṃ ta ema ruśataḥ puro bhāś cariṣṇv arcir vapuṣām id ekam /	kṛṣṇam te ema ruśataḥ puras bhās cariṣṇu arciḥ vapuṣām id ekam 
SA_GV01_rv_hn04u-213	RV_4,007.09c yad apravītā dadhate ha garbhaṃ sadyaś cij jāto bhavasīd u dūtaḥ //	yat a pravītāḥ dadhate ha garbham sadyas cit jātaḥ bhavasi id u dūtaḥ 
SA_GV01_rv_hn04u-214	RV_4,007.10a sadyo jātasya dadṛśānam ojo yad asya vāto anuvāti śociḥ /	sadyas jātasya dadṛśānam ojaḥ yat asya vātaḥ anuvāti śociḥ 
SA_GV01_rv_hn04u-215	RV_4,007.10c vṛṇakti tigmām ataseṣu jihvāṃ sthirā cid annā dayate vi jambhaiḥ //	vṛṇakti tigmām ataseṣu jihvām sthirā cit annā dayate vi jambhaiḥ 
SA_GV01_rv_hn04u-216	RV_4,007.11a tṛṣu yad annā tṛṣuṇā vavakṣa tṛṣuṃ dūtaṃ kṛṇute yahvo agniḥ /	tṛṣu yat annā tṛṣuṇā vavakṣa tṛṣum dūtam kṛṇute yahvaḥ agniḥ 
SA_GV01_rv_hn04u-217	RV_4,007.11c vātasya meḷiṃ sacate nijūrvann āśuṃ na vājayate hinve arvā //	vātasya mā iḷim sacate nijūrvan āśum na vājayate hinve arvā 
SA_GV01_rv_hn04u-218	RV_4,008.01a dūtaṃ vo viśvavedasaṃ havyavāham amartyam /	dūtam vaḥ viśva vedasam havya vāham amartyam 
SA_GV01_rv_hn04u-219	RV_4,008.01c yajiṣṭham ṛñjase girā //	yajiṣṭham ṛñjase girā 
SA_GV01_rv_hn04u-220	RV_4,008.02a sa hi vedā vasudhitim mahāṃ ārodhanaṃ divaḥ /	sa hi vedā vasu dhitim mahān ārodhanam divaḥ 
SA_GV01_rv_hn04u-221	RV_4,008.02c sa devāṃ eha vakṣati //	sa devān ā iha vakṣati 
SA_GV01_rv_hn04u-222	RV_4,008.03a sa veda deva ānamaṃ devāṃ ṛtāyate dame /	sa veda devaḥ ānamam devān ṛtāyate dame 
SA_GV01_rv_hn04u-223	RV_4,008.03c dāti priyāṇi cid vasu //	dāti priyāṇi cit vasu 
SA_GV01_rv_hn04u-224	RV_4,008.04a sa hotā sed u dūtyaṃ cikitvāṃ antar īyate /	sa hotā sa id u dūtyam cikitvān antar īyate 
SA_GV01_rv_hn04u-225	RV_4,008.04c vidvāṃ ārodhanaṃ divaḥ //	vidvān ārodhanam divaḥ 
SA_GV01_rv_hn04u-226	RV_4,008.05a te syāma ye agnaye dadāśur havyadātibhiḥ /	te syāma ye agnaye dadāśuḥ havya dātibhiḥ 
SA_GV01_rv_hn04u-227	RV_4,008.05c ya īm puṣyanta indhate //	yaḥ īm puṣyantaḥ indhate 
SA_GV01_rv_hn04u-228	RV_4,008.06a te rāyā te suvīryaiḥ sasavāṃso vi śṛṇvire /	te rāyā te su vīryaiḥ sasavāṃsaḥ vi śṛṇvire 
SA_GV01_rv_hn04u-229	RV_4,008.06c ye agnā dadhire duvaḥ //	ye agnā dadhire duvaḥ 
SA_GV01_rv_hn04u-230	RV_4,008.07a asme rāyo dive-dive saṃ carantu puruspṛhaḥ /	asme rāyaḥ dive dive sam carantu puruspṛhaḥ 
SA_GV01_rv_hn04u-231	RV_4,008.07c asme vājāsa īratām //	asme vājāsaḥ īratām 
SA_GV01_rv_hn04u-232	RV_4,008.08a sa vipraś carṣaṇīnāṃ śavasā mānuṣāṇām /	sa vipraḥ carṣaṇīnām śavasā mānuṣāṇām 
SA_GV01_rv_hn04u-233	RV_4,008.08c ati kṣipreva vidhyati //	ati kṣipra iva vidhyati 
SA_GV01_rv_hn04u-234	RV_4,009.01a agne mṛḷa mahāṃ asi ya īm ā devayuṃ janam /	agne mṛḍa mahān asi yaḥ īm ā devayum janam 
SA_GV01_rv_hn04u-235	RV_4,009.01c iyetha barhir āsadam //	iyetha barhiḥ āsadam 
SA_GV01_rv_hn04u-236	RV_4,009.02a sa mānuṣīṣu dūḷabho vikṣu prāvīr amartyaḥ /	sa mānuṣīṣu dūḍabhaḥ vikṣu prāvīḥ amartyaḥ 
SA_GV01_rv_hn04u-237	RV_4,009.02c dūto viśveṣām bhuvat //	dūtaḥ viśveṣām bhuvat 
SA_GV01_rv_hn04u-238	RV_4,009.03a sa sadma pari ṇīyate hotā mandro diviṣṭiṣu /	sa sadma pari ṇīyate hotā mandraḥ diviṣṭiṣu 
SA_GV01_rv_hn04u-239	RV_4,009.03c uta potā ni ṣīdati //	uta potā ni sīdati 
SA_GV01_rv_hn04u-240	RV_4,009.04a uta gnā agnir adhvara uto gṛhapatir dame /	uta gnāḥ agniḥ adhvare uta u gṛhapatiḥ dame 
SA_GV01_rv_hn04u-241	RV_4,009.04c uta brahmā ni ṣīdati //	uta brahmā ni sīdati 
SA_GV01_rv_hn04u-242	RV_4,009.05a veṣi hy adhvarīyatām upavaktā janānām /	veṣi hi adhvarīyatām upavaktā janānām 
SA_GV01_rv_hn04u-243	RV_4,009.05b havyā ca mānuṣāṇām //	havyā ca mānuṣāṇām 
SA_GV01_rv_hn04u-244	RV_4,009.06a veṣīd v asya dūtyaṃ yasya jujoṣo adhvaram /	veṣi id u asya dūtyam yasya jujoṣaḥ adhvaram 
SA_GV01_rv_hn04u-245	RV_4,009.06b havyam martasya voḷhave //	havyam martasya voḷhave 
SA_GV01_rv_hn04u-246	RV_4,009.07a asmākaṃ joṣy adhvaram asmākaṃ yajñam aṅgiraḥ /	asmākam joṣi adhvaram asmākam yajñam aṅgiraḥ 
SA_GV01_rv_hn04u-247	RV_4,009.07c asmākaṃ śṛṇudhī havam //	asmākam śṛṇudhi havam 
SA_GV01_rv_hn04u-248	RV_4,009.08a pari te dūḷabho ratho 'smāṃ aśnotu viśvataḥ /	pari te dūḍabhaḥ rathaḥ smām aśnotu viśvatas 
SA_GV01_rv_hn04u-249	RV_4,009.08c yena rakṣasi dāśuṣaḥ //	yena rakṣasi dāśuṣaḥ 
SA_GV01_rv_hn04u-250	RV_4,010.01a agne tam adyāśvaṃ na stomaiḥ kratuṃ na bhadraṃ hṛdispṛśam /	agne tam adya aśvam na stomaiḥ kratum na bhadram hṛdispṛśam 
SA_GV01_rv_hn04u-251	RV_4,010.01c ṛdhyāmā ta ohaiḥ //	ṛdhyāma te ohaiḥ 
SA_GV01_rv_hn04u-252	RV_4,010.02a adhā hy agne krator bhadrasya dakṣasya sādhoḥ /	adhā hi agne kratoḥ bhadrasya dakṣasya sādhoḥ 
SA_GV01_rv_hn04u-253	RV_4,010.02c rathīr ṛtasya bṛhato babhūtha //	rathīḥ ṛtasya bṛhataḥ babhūtha 
SA_GV01_rv_hn04u-254	RV_4,010.03a ebhir no arkair bhavā no arvāṅ svar ṇa jyotiḥ /	ebhiḥ naḥ arkaiḥ bhava naḥ arvāṅ svar na jyotiḥ 
SA_GV01_rv_hn04u-255	RV_4,010.03c agne viśvebhiḥ sumanā anīkaiḥ //	agne viśvebhiḥ sumanāḥ anīkaiḥ 
SA_GV01_rv_hn04u-256	RV_4,010.04a ābhiṣ ṭe adya gīrbhir gṛṇanto 'gne dāśema /	ābhiḥ te adya gīrbhiḥ gṛṇantaḥ gne dāśema 
SA_GV01_rv_hn04u-257	RV_4,010.04c pra te divo na stanayanti śuṣmāḥ //	pra te divaḥ na stanayanti śuṣmāḥ 
SA_GV01_rv_hn04u-258	RV_4,010.05a tava svādiṣṭhāgne saṃdṛṣṭir idā cid ahna idā cid aktoḥ /	tava svādiṣṭhā agne saṃdṛṣṭiḥ idā cit ahnaḥ idā cit aktoḥ 
SA_GV01_rv_hn04u-259	RV_4,010.05c śriye rukmo na rocata upāke //	śriye rukmaḥ na rocate upāke 
SA_GV01_rv_hn04u-260	RV_4,010.06a ghṛtaṃ na pūtaṃ tanūr arepāḥ śuci hiraṇyam /	ghṛtam na pūtam tanūḥ arepāḥ śuci hiraṇyam 
SA_GV01_rv_hn04u-261	RV_4,010.06c tat te rukmo na rocata svadhāvaḥ //	tat te rukmaḥ na rocata svadhāvas 
SA_GV01_rv_hn04u-262	RV_4,010.07a kṛtaṃ cid dhi ṣmā sanemi dveṣo 'gna inoṣi martāt /	kṛtam cit hi sma sanemi dveṣaḥ gne inoṣi martāt 
SA_GV01_rv_hn04u-263	RV_4,010.07c itthā yajamānād ṛtāvaḥ //	itthā yajamānāt ṛtāvaḥ 
SA_GV01_rv_hn04u-264	RV_4,010.08a śivā naḥ sakhyā santu bhrātrāgne deveṣu yuṣme /	śivā naḥ sakhyā santu bhrātrā agne deveṣu yuṣme 
SA_GV01_rv_hn04u-265	RV_4,010.08c sā no nābhiḥ sadane sasminn ūdhan //	sā naḥ nābhiḥ sadane sasmin ūdhan 
SA_GV01_rv_hn04u-266	RV_4,011.01a bhadraṃ te agne sahasinn anīkam upāka ā rocate sūryasya /	bhadram te agne sahasin anīkam upāke ā rocate sūryasya 
SA_GV01_rv_hn04u-267	RV_4,011.01c ruśad dṛśe dadṛśe naktayā cid arūkṣitaṃ dṛśa ā rūpe annam //	ruśat dṛśe dadṛśe naktayā cit arūkṣitam dṛśe ā rūpe annam 
SA_GV01_rv_hn04u-268	RV_4,011.02a vi ṣāhy agne gṛṇate manīṣāṃ khaṃ vepasā tuvijāta stavānaḥ /	vi sāhi agne gṛṇate manīṣām kham vepasā tuvi jāta stavānaḥ 
SA_GV01_rv_hn04u-269	RV_4,011.02c viśvebhir yad vāvanaḥ śukra devais tan no rāsva sumaho bhūri manma //	viśvebhiḥ yat vāvanaḥ śukra devaiḥ tat naḥ rāsva su mahas bhūri manma 
SA_GV01_rv_hn04u-270	RV_4,011.03a tvad agne kāvyā tvan manīṣās tvad ukthā jāyante rādhyāni /	tvat agne kāvyā tvat manīṣāḥ tvat ukthā jāyante rādhyāni 
SA_GV01_rv_hn04u-271	RV_4,011.03c tvad eti draviṇaṃ vīrapeśā itthādhiye dāśuṣe martyāya //	tvat eti draviṇam vīra peśāḥ itthā dhiye dāśuṣe martyāya 
SA_GV01_rv_hn04u-272	RV_4,011.04a tvad vājī vājambharo vihāyā abhiṣṭikṛj jāyate satyaśuṣmaḥ /	tvat vājī vājambharaḥ vihāyāḥ abhiṣṭi kṛt jāyate satya śuṣmaḥ 
SA_GV01_rv_hn04u-273	RV_4,011.04c tvad rayir devajūto mayobhus tvad āśur jūjuvāṃ agne arvā //	tvat rayiḥ deva jūtaḥ mayobhuḥ tvat āśuḥ jūjuvān agne arvā 
SA_GV01_rv_hn04u-274	RV_4,011.05a tvām agne prathamaṃ devayanto devam martā amṛta mandrajihvam /	tvām agne prathamam devayantaḥ devam martāḥ amṛta mandra jihvam 
SA_GV01_rv_hn04u-275	RV_4,011.05c dveṣoyutam ā vivāsanti dhībhir damūnasaṃ gṛhapatim amūram //	dveṣaḥ yutam ā vivāsanti dhībhiḥ damūnasam gṛha patim amūram 
SA_GV01_rv_hn04u-276	RV_4,011.06a āre asmad amatim āre aṃha āre viśvāṃ durmatiṃ yan nipāsi /	āre asmat amatim āre aṃhaḥ āre viśvām durmatim yat nipāsi 
SA_GV01_rv_hn04u-277	RV_4,011.06c doṣā śivaḥ sahasaḥ sūno agne yaṃ deva ā cit sacase svasti //	doṣā śivaḥ sahasaḥ sūno agne yam devaḥ ā cit sacase svasti 
SA_GV01_rv_hn04u-278	RV_4,012.01a yas tvām agna inadhate yatasruk tris te annaṃ kṛṇavat sasminn ahan /	yaḥ tvām agne inadhate yata sruc tris te annam kṛṇavat sasmin ahan 
SA_GV01_rv_hn04u-279	RV_4,012.01c sa su dyumnair abhy astu prasakṣat tava kratvā jātavedaś cikitvān //	sa su dyumnaiḥ abhī astu prasakṣat tava kratvā jātavedaḥ cikitvān 
SA_GV01_rv_hn04u-280	RV_4,012.02a idhmaṃ yas te jabharac chaśramāṇo maho agne anīkam ā saparyan /	idhmam yaḥ te jabharat śaśramāṇaḥ mahaḥ agne anīkam ā saparyan 
SA_GV01_rv_hn04u-281	RV_4,012.02c sa idhānaḥ prati doṣām uṣāsam puṣyan rayiṃ sacate ghnann amitrān //	saḥ idhānaḥ prati doṣām uṣāsam puṣyan rayim sacate ghnan amitrān 
SA_GV01_rv_hn04u-282	RV_4,012.03a agnir īśe bṛhataḥ kṣatriyasyāgnir vājasya paramasya rāyaḥ /	agniḥ īśe bṛhataḥ kṣatriyasya agniḥ vājasya paramasya rāyaḥ 
SA_GV01_rv_hn04u-283	RV_4,012.03c dadhāti ratnaṃ vidhate yaviṣṭho vy ānuṣaṅ martyāya svadhāvān //	dadhāti ratnam vidhate yaviṣṭhaḥ vi ānuṣak martyāya svadhāvān 
SA_GV01_rv_hn04u-284	RV_4,012.04a yac cid dhi te puruṣatrā yaviṣṭhācittibhiś cakṛmā kac cid āgaḥ /	yat cit hi te puruṣatrā yaviṣṭha acittibhiḥ cakṛma kad cit āgaḥ 
SA_GV01_rv_hn04u-285	RV_4,012.04c kṛdhī ṣv asmāṃ aditer anāgān vy enāṃsi śiśratho viṣvag agne //	kṛdhi su asmān aditeḥ anāgān vi enāṃsi śiśrathaḥ viṣvak agne 
SA_GV01_rv_hn04u-286	RV_4,012.05a mahaś cid agna enaso abhīka ūrvād devānām uta martyānām /	mahaḥ cit agne enasaḥ abhīke ūrvāt devānām uta martyānām 
SA_GV01_rv_hn04u-287	RV_4,012.05c mā te sakhāyaḥ sadam id riṣāma yacchā tokāya tanayāya śaṃ yoḥ //	mā te sakhāyaḥ sadam id riṣāma yaccha tokāya tanayāya śam yoḥ 
SA_GV01_rv_hn04u-288	RV_4,012.06a yathā ha tyad vasavo gauryaṃ cit padi ṣitām amuñcatā yajatrāḥ /	yathā ha tyad vasavaḥ gauryam cit padi sitām amuñcata yajatrāḥ 
SA_GV01_rv_hn04u-289	RV_4,012.06c evo ṣv asman muñcatā vy aṃhaḥ pra tāry agne prataraṃ na āyuḥ //	eva u su asmat muñcata vi aṃhaḥ pra tāri agne prataram naḥ āyuḥ 
SA_GV01_rv_hn04u-290	RV_4,013.01a praty agnir uṣasām agram akhyad vibhātīnāṃ sumanā ratnadheyam /	prati agniḥ uṣasām agram akhyat vibhātīnām sumanāḥ ratna dheyam 
SA_GV01_rv_hn04u-291	RV_4,013.01c yātam aśvinā sukṛto duroṇam ut sūryo jyotiṣā deva eti //	yātam aśvinā su kṛtaḥ duroṇam ud sūryaḥ jyotiṣā devaḥ eti 
SA_GV01_rv_hn04u-292	RV_4,013.02a ūrdhvam bhānuṃ savitā devo aśred drapsaṃ davidhvad gaviṣo na satvā /	ūrdhvam bhānum savitā devaḥ aśret drapsam davidhvat gaviṣaḥ na satvā 
SA_GV01_rv_hn04u-293	RV_4,013.02c anu vrataṃ varuṇo yanti mitro yat sūryaṃ divy ārohayanti //	anu vratam varuṇaḥ yanti mitraḥ yat sūryam divi ārohayanti 
SA_GV01_rv_hn04u-294	RV_4,013.03a yaṃ sīm akṛṇvan tamase vipṛce dhruvakṣemā anavasyanto artham /	yam sīm akṛṇvan tamase vipṛce dhruva kṣemāḥ an avasyantaḥ artham 
SA_GV01_rv_hn04u-295	RV_4,013.03c taṃ sūryaṃ haritaḥ sapta yahvī spaśaṃ viśvasya jagato vahanti //	tam sūryam haritaḥ sapta yahvī spaśam viśvasya jagataḥ vahanti 
SA_GV01_rv_hn04u-296	RV_4,013.04a vahiṣṭhebhir viharan yāsi tantum avavyayann asitaṃ deva vasma /	vahiṣṭhebhiḥ viharan yāsi tantum avavyayan asitam deva vasma 
SA_GV01_rv_hn04u-297	RV_4,013.04c davidhvato raśmayaḥ sūryasya carmevāvādhus tamo apsv antaḥ //	davidhvataḥ raśmayaḥ sūryasya carma iva avādhuḥ tamaḥ apsu antar 
SA_GV01_rv_hn04u-298	RV_4,013.05a anāyato anibaddhaḥ kathāyaṃ nyaṅṅ uttāno 'va padyate na /	an āyataḥ a nibaddhaḥ kathā ayam nyaṅ uttānaḥ padyate na 
SA_GV01_rv_hn04u-299	RV_4,013.05c kayā yāti svadhayā ko dadarśa diva skambhaḥ samṛtaḥ pāti nākam //	kayā yāti svadhayā kaḥ dadarśa divaḥ skambhaḥ samṛtaḥ pāti nākam 
SA_GV01_rv_hn04u-300	RV_4,014.01a praty agnir uṣaso jātavedā akhyad devo rocamānā mahobhiḥ /	prati agniḥ uṣasaḥ jātavedāḥ akhyat devaḥ rocamānāḥ mahobhiḥ 
SA_GV01_rv_hn04u-301	RV_4,014.01c ā nāsatyorugāyā rathenemaṃ yajñam upa no yātam accha //	ā nāsatyā uru gāyā rathena imam yajñam upa naḥ yātam accha 
SA_GV01_rv_hn04u-302	RV_4,014.02a ūrdhvaṃ ketuṃ savitā devo aśrej jyotir viśvasmai bhuvanāya kṛṇvan /	ūrdhvam ketum savitā devaḥ aśret jyotiḥ viśvasmai bhuvanāya kṛṇvan 
SA_GV01_rv_hn04u-303	RV_4,014.02c āprā dyāvāpṛthivī antarikṣaṃ vi sūryo raśmibhiś cekitānaḥ //	āprāḥ dyāvāpṛthivī antarikṣam vi sūryaḥ raśmibhiḥ cekitānaḥ 
SA_GV01_rv_hn04u-304	RV_4,014.03a āvahanty aruṇīr jyotiṣāgān mahī citrā raśmibhiś cekitānā /	āvahantī aruṇīḥ jyotiṣā āgāt mahī citrā raśmibhiḥ cekitānā 
SA_GV01_rv_hn04u-305	RV_4,014.03c prabodhayantī suvitāya devy uṣā īyate suyujā rathena //	prabodhayantī suvitāya devī uṣāḥ īyate su yujā rathena 
SA_GV01_rv_hn04u-306	RV_4,014.04a ā vāṃ vahiṣṭhā iha te vahantu rathā aśvāsa uṣaso vyuṣṭau /	ā vām vahiṣṭhāḥ iha te vahantu rathāḥ aśvāsaḥ uṣasaḥ vyuṣṭau 
SA_GV01_rv_hn04u-307	RV_4,014.04c ime hi vām madhupeyāya somā asmin yajñe vṛṣaṇā mādayethām //	ime hi vām madhu peyāya somāḥ asmin yajñe vṛṣaṇā mādayethām 
SA_GV01_rv_hn04u-308	RV_4,014.05a anāyato anibaddhaḥ kathāyaṃ nyaṅṅ uttāno 'va padyate na /	an āyataḥ a nibaddhaḥ kathā ayam nyaṅ uttānaḥ padyate na 
SA_GV01_rv_hn04u-309	RV_4,014.05c kayā yāti svadhayā ko dadarśa diva skambhaḥ samṛtaḥ pāti nākam //	kayā yāti svadhayā kaḥ dadarśa divaḥ skambhaḥ samṛtaḥ pāti nākam 
SA_GV01_rv_hn04u-310	RV_4,015.01a agnir hotā no adhvare vājī san pari ṇīyate /	agniḥ hotā naḥ adhvare vājī san pari ṇīyate 
SA_GV01_rv_hn04u-311	RV_4,015.01c devo deveṣu yajñiyaḥ //	devaḥ deveṣu yajñiyaḥ 
SA_GV01_rv_hn04u-312	RV_4,015.02a pari triviṣṭy adhvaraṃ yāty agnī rathīr iva /	pari tri viṣṭī adhvaram yāti agniḥ rathīḥ iva 
SA_GV01_rv_hn04u-313	RV_4,015.02c ā deveṣu prayo dadhat //	ā deveṣu prayaḥ dadhat 
SA_GV01_rv_hn04u-314	RV_4,015.03a pari vājapatiḥ kavir agnir havyāny akramīt /	pari vāja patiḥ kaviḥ agniḥ havyāni akramīt 
SA_GV01_rv_hn04u-315	RV_4,015.03c dadhad ratnāni dāśuṣe //	dadhat ratnāni dāśuṣe 
SA_GV01_rv_hn04u-316	RV_4,015.04a ayaṃ yaḥ sṛñjaye puro daivavāte samidhyate /	ayam yaḥ sṛñjaye puras daivavāte samidhyate 
SA_GV01_rv_hn04u-317	RV_4,015.04c dyumāṃ amitradambhanaḥ //	dyumān amitra dambhanaḥ 
SA_GV01_rv_hn04u-318	RV_4,015.05a asya ghā vīra īvato 'gner īśīta martyaḥ /	asya gha vīraḥ īvataḥ gneḥ īśīta martyaḥ 
SA_GV01_rv_hn04u-319	RV_4,015.05c tigmajambhasya mīḷhuṣaḥ //	tigma jambhasya mīḷhuṣaḥ 
SA_GV01_rv_hn04u-320	RV_4,015.06a tam arvantaṃ na sānasim aruṣaṃ na divaḥ śiśum /	tam arvantam na sānasim aruṣam na divaḥ śiśum 
SA_GV01_rv_hn04u-321	RV_4,015.06c marmṛjyante dive-dive //	marmṛjyante dive dive 
SA_GV01_rv_hn04u-322	RV_4,015.07a bodhad yan mā haribhyāṃ kumāraḥ sāhadevyaḥ /	bodhat yat mā haribhyām kumāraḥ sāhadevyaḥ 
SA_GV01_rv_hn04u-323	RV_4,015.07c acchā na hūta ud aram //	acchā na hūtaḥ ud aram 
SA_GV01_rv_hn04u-324	RV_4,015.08a uta tyā yajatā harī kumārāt sāhadevyāt /	uta tyā yajatā harī kumārāt sāhadevyāt 
SA_GV01_rv_hn04u-325	RV_4,015.08c prayatā sadya ā dade //	prayatā sadyas ā dade 
SA_GV01_rv_hn04u-326	RV_4,015.09a eṣa vāṃ devāv aśvinā kumāraḥ sāhadevyaḥ /	eṣa vām devau aśvinā kumāraḥ sāhadevyaḥ 
SA_GV01_rv_hn04u-327	RV_4,015.09c dīrghāyur astu somakaḥ //	dīrgha āyuḥ astu somakaḥ 
SA_GV01_rv_hn04u-328	RV_4,015.10a taṃ yuvaṃ devāv aśvinā kumāraṃ sāhadevyam /	tam yuvam devau aśvinā kumāram sāhadevyam 
SA_GV01_rv_hn04u-329	RV_4,015.10c dīrghāyuṣaṃ kṛṇotana //	dīrgha āyuṣam kṛṇotana 
SA_GV01_rv_hn04u-330	RV_4,016.01a ā satyo yātu maghavāṃ ṛjīṣī dravantv asya haraya upa naḥ /	ā satyaḥ yātu maghavān ṛjīṣī dravantu asya harayaḥ upa naḥ 
SA_GV01_rv_hn04u-331	RV_4,016.01c tasmā id andhaḥ suṣumā sudakṣam ihābhipitvaṃ karate gṛṇānaḥ //	tasmai id andhaḥ suṣuma su dakṣam iha abhipitvam karate gṛṇānaḥ 
SA_GV01_rv_hn04u-332	RV_4,016.02a ava sya śūrādhvano nānte 'smin no adya savane mandadhyai /	ava sya śūra adhvanaḥ na ante smin naḥ adya savane mandadhyai 
SA_GV01_rv_hn04u-333	RV_4,016.02c śaṃsāty uktham uśaneva vedhāś cikituṣe asuryāya manma //	śaṃsāti uktham uśanā iva vedhāḥ cikituṣe asuryāya manma 
SA_GV01_rv_hn04u-334	RV_4,016.03a kavir na niṇyaṃ vidathāni sādhan vṛṣā yat sekaṃ vipipāno arcāt /	kaviḥ na niṇyam vidathāni sādhan vṛṣā yat sekam vipipānaḥ arcāt 
SA_GV01_rv_hn04u-335	RV_4,016.03c diva itthā jījanat sapta kārūn ahnā cic cakrur vayunā gṛṇantaḥ //	divaḥ itthā jījanat sapta kārūn ahnā cit cakruḥ vayunā gṛṇantaḥ 
SA_GV01_rv_hn04u-336	RV_4,016.04a svar yad vedi sudṛśīkam arkair mahi jyotī rurucur yad dha vastoḥ /	svar yat vedi sudṛśīkam arkaiḥ mahi jyotiḥ rurucuḥ yat ha vastoḥ 
SA_GV01_rv_hn04u-337	RV_4,016.04c andhā tamāṃsi dudhitā vicakṣe nṛbhyaś cakāra nṛtamo abhiṣṭau //	andhā tamāṃsi dudhitā vicakṣe nṛbhyaḥ cakāra nṛtamaḥ abhiṣṭau 
SA_GV01_rv_hn04u-338	RV_4,016.05a vavakṣa indro amitam ṛjīṣy ubhe ā paprau rodasī mahitvā /	vavakṣa indraḥ amitam ṛjīṣī ubhe ā paprau rodasī mahitvā 
SA_GV01_rv_hn04u-339	RV_4,016.05c ataś cid asya mahimā vi recy abhi yo viśvā bhuvanā babhūva //	atas cit asya mahimā vi reci abhi yaḥ viśvā bhuvanā babhūva 
SA_GV01_rv_hn04u-340	RV_4,016.06a viśvāni śakro naryāṇi vidvān apo rireca sakhibhir nikāmaiḥ /	viśvāni śakraḥ naryāṇi vidvān apaḥ rireca sakhibhiḥ nikāmaiḥ 
SA_GV01_rv_hn04u-341	RV_4,016.06c aśmānaṃ cid ye bibhidur vacobhir vrajaṃ gomantam uśijo vi vavruḥ //	aśmānam cit ye bibhiduḥ vacobhiḥ vrajam gomantam uśijaḥ vi vavruḥ 
SA_GV01_rv_hn04u-342	RV_4,016.07a apo vṛtraṃ vavrivāṃsam parāhan prāvat te vajram pṛthivī sacetāḥ /	apaḥ vṛtram vavrivāṃsam parāhan prāvat te vajram pṛthivī sacetāḥ 
SA_GV01_rv_hn04u-343	RV_4,016.07c prārṇāṃsi samudriyāṇy ainoḥ patir bhavañ chavasā śūra dhṛṣṇo //	pra arṇāṃsi samudriyāṇi ainoḥ patiḥ bhavam śavasā śūra dhṛṣṇo 
SA_GV01_rv_hn04u-344	RV_4,016.08a apo yad adrim puruhūta dardar āvir bhuvat saramā pūrvyaṃ te /	apa u yat adrim puruhūta dardar āvis bhuvat saramā pūrvyam te 
SA_GV01_rv_hn04u-345	RV_4,016.08c sa no netā vājam ā darṣi bhūriṃ gotrā rujann aṅgirobhir gṛṇānaḥ //	sa naḥ netā vājam ā darṣi bhūrim gotrā rujan aṅgirobhiḥ gṛṇānaḥ 
SA_GV01_rv_hn04u-346	RV_4,016.09a acchā kaviṃ nṛmaṇo gā abhiṣṭau svarṣātā maghavan nādhamānam /	acchā kavim nṛmaṇaḥ gāḥ abhiṣṭau svarṣātā maghavan nādhamānam 
SA_GV01_rv_hn04u-347	RV_4,016.09c ūtibhis tam iṣaṇo dyumnahūtau ni māyāvān abrahmā dasyur arta //	ūtibhiḥ tam iṣaṇaḥ dyumna hūtau ni māyāvān abrahmā dasyuḥ arta 
SA_GV01_rv_hn04u-348	RV_4,016.10a ā dasyughnā manasā yāhy astam bhuvat te kutsaḥ sakhye nikāmaḥ /	ā dasyu ghnā manasā yāhi astam bhuvat te kutsaḥ sakhye nikāmaḥ 
SA_GV01_rv_hn04u-349	RV_4,016.10c sve yonau ni ṣadataṃ sarūpā vi vāṃ cikitsad ṛtacid dha nārī //	sve yonau ni sadatam sarūpā vi vām cikitsat ṛta cit ha nārī 
SA_GV01_rv_hn04u-350	RV_4,016.11a yāsi kutsena saratham avasyus todo vātasya haryor īśānaḥ /	yāsi kutsena sa ratham avasyuḥ todaḥ vātasya haryoḥ īśānaḥ 
SA_GV01_rv_hn04u-351	RV_4,016.11c ṛjrā vājaṃ na gadhyaṃ yuyūṣan kavir yad ahan pāryāya bhūṣāt //	ṛjrā vājam na gadhyam yuyūṣan kaviḥ yat ahan pāryāya bhūṣāt 
SA_GV01_rv_hn04u-352	RV_4,016.12a kutsāya śuṣṇam aśuṣaṃ ni barhīḥ prapitve ahnaḥ kuyavaṃ sahasrā /	kutsāya śuṣṇam aśuṣam ni barhīḥ prapitve ahnaḥ kuyavam sahasrā 
SA_GV01_rv_hn04u-353	RV_4,016.12c sadyo dasyūn pra mṛṇa kutsyena pra sūraś cakraṃ vṛhatād abhīke //	sadyas dasyūn pra mṛṇa kutsyena pra sūraḥ cakram vṛhatāt abhīke 
SA_GV01_rv_hn04u-354	RV_4,016.13a tvam piprum mṛgayaṃ śūśuvāṃsam ṛjiśvane vaidathināya randhīḥ /	tvam piprum mṛgayam śūśuvāṃsam ṛjiśvane vaidathināya randhīḥ 
SA_GV01_rv_hn04u-355	RV_4,016.13c pañcāśat kṛṣṇā ni vapaḥ sahasrātkaṃ na puro jarimā vi dardaḥ //	pañcāśat kṛṣṇāḥ ni vapaḥ sahasrā atkam na puraḥ jarimā vi dardar 
SA_GV01_rv_hn04u-356	RV_4,016.14a sūra upāke tanvaṃ dadhāno vi yat te cety amṛtasya varpaḥ /	sūraḥ upāke tanvam dadhānaḥ vi yat te ceti amṛtasya varpaḥ 
SA_GV01_rv_hn04u-357	RV_4,016.14c mṛgo na hastī taviṣīm uṣāṇaḥ siṃho na bhīma āyudhāni bibhrat //	mṛgaḥ na hastī taviṣīm uṣāṇaḥ siṃhaḥ na bhīmaḥ āyudhāni bibhrat 
SA_GV01_rv_hn04u-358	RV_4,016.15a indraṃ kāmā vasūyanto agman svarmīḷhe na savane cakānāḥ /	indram kāmāḥ vasūyantaḥ agman svarmīḍhe na savane cakānāḥ 
SA_GV01_rv_hn04u-359	RV_4,016.15c śravasyavaḥ śaśamānāsa ukthair oko na raṇvā sudṛśīva puṣṭiḥ //	śravasyavaḥ śaśamānāsaḥ ukthaiḥ okaḥ na raṇvā sudṛśī iva puṣṭiḥ 
SA_GV01_rv_hn04u-360	RV_4,016.16a tam id va indraṃ suhavaṃ huvema yas tā cakāra naryā purūṇi /	tam id vaḥ indram su havam huvema yaḥ tā cakāra naryā purūṇi 
SA_GV01_rv_hn04u-361	RV_4,016.16c yo māvate jaritre gadhyaṃ cin makṣū vājam bharati spārharādhāḥ //	yaḥ māvate jaritre gadhyam cit makṣū vājam bharati spārha rādhāḥ 
SA_GV01_rv_hn04u-362	RV_4,016.17a tigmā yad antar aśaniḥ patāti kasmiñ cic chūra muhuke janānām /	tigmā yat antar aśaniḥ patāti kasmin cit śūra muhuke janānām 
SA_GV01_rv_hn04u-363	RV_4,016.17c ghorā yad arya samṛtir bhavāty adha smā nas tanvo bodhi gopāḥ //	ghorā yat arya samṛtiḥ bhavāti adha smā naḥ tanvaḥ bodhi gopāḥ 
SA_GV01_rv_hn04u-364	RV_4,016.18a bhuvo 'vitā vāmadevasya dhīnām bhuvaḥ sakhāvṛko vājasātau /	bhuvaḥ vitā vāmadevasya dhīnām bhuvaḥ sakhā avṛkaḥ vājasātau 
SA_GV01_rv_hn04u-365	RV_4,016.18c tvām anu pramatim ā jaganmoruśaṃso jaritre viśvadha syāḥ //	tvām anu pramatim ā jaganma uru śaṃsaḥ jaritre viśvadha syāḥ 
SA_GV01_rv_hn04u-366	RV_4,016.19a ebhir nṛbhir indra tvāyubhiṣ ṭvā maghavadbhir maghavan viśva ājau /	ebhiḥ nṛbhiḥ indra tvāyubhiḥ tvā maghavadbhiḥ maghavan viśvaḥ ājau 
SA_GV01_rv_hn04u-367	RV_4,016.19c dyāvo na dyumnair abhi santo aryaḥ kṣapo madema śaradaś ca pūrvīḥ //	dyāvaḥ na dyumnaiḥ abhi santaḥ aryaḥ kṣapaḥ madema śaradaḥ ca pūrvīḥ 
SA_GV01_rv_hn04u-368	RV_4,016.20a eved indrāya vṛṣabhāya vṛṣṇe brahmākarma bhṛgavo na ratham /	eva id indrāya vṛṣabhāya vṛṣṇe brahma akarma bhṛgavaḥ na ratham 
SA_GV01_rv_hn04u-369	RV_4,016.20c nū cid yathā naḥ sakhyā viyoṣad asan na ugro 'vitā tanūpāḥ //	nu cit yathā naḥ sakhyā viyoṣat asat naḥ ugraḥ vitā tanū pāḥ 
SA_GV01_rv_hn04u-370	RV_4,016.21a nū ṣṭuta indra nū gṛṇāna iṣaṃ jaritre nadyo na pīpeḥ /	nu stutaḥ indra nu gṛṇānaḥ iṣam jaritre nadyaḥ na pīpeḥ 
SA_GV01_rv_hn04u-371	RV_4,016.21c akāri te harivo brahma navyaṃ dhiyā syāma rathyaḥ sadāsāḥ //	akāri te harivas brahma navyam dhiyā syāma rathyaḥ sadāsāḥ 
SA_GV01_rv_hn04u-372	RV_4,017.01a tvam mahāṃ indra tubhyaṃ ha kṣā anu kṣatram maṃhanā manyata dyauḥ /	tvam mahān indra tubhyam ha kṣā anu kṣatram maṃhanā manyata dyauḥ 
SA_GV01_rv_hn04u-373	RV_4,017.01c tvaṃ vṛtraṃ śavasā jaghanvān sṛjaḥ sindhūṃr ahinā jagrasānān //	tvam vṛtram śavasā jaghanvān sṛjaḥ sindhūṃr ahinā jagrasānān 
SA_GV01_rv_hn04u-374	RV_4,017.02a tava tviṣo janiman rejata dyau rejad bhūmir bhiyasā svasya manyoḥ /	tava tviṣaḥ janiman rejata dyauḥ rejat bhūmiḥ bhiyasā svasya manyoḥ 
SA_GV01_rv_hn04u-375	RV_4,017.02c ṛghāyanta subhvaḥ parvatāsa ārdan dhanvāni sarayanta āpaḥ //	ṛghāyanta su bhvaḥ parvatāsaḥ ārdan dhanvāni sarayantaḥ āpaḥ 
SA_GV01_rv_hn04u-376	RV_4,017.03a bhinad giriṃ śavasā vajram iṣṇann āviṣkṛṇvānaḥ sahasāna ojaḥ /	bhinat girim śavasā vajram iṣṇan āviṣkṛṇvānaḥ sahasānaḥ ojaḥ 
SA_GV01_rv_hn04u-377	RV_4,017.03c vadhīd vṛtraṃ vajreṇa mandasānaḥ sarann āpo javasā hatavṛṣṇīḥ //	vadhīt vṛtram vajreṇa mandasānaḥ saran āpaḥ javasā hata vṛṣṇīḥ 
SA_GV01_rv_hn04u-378	RV_4,017.04a suvīras te janitā manyata dyaur indrasya kartā svapastamo bhūt /	su vīraḥ te janitā manyata dyauḥ indrasya kartā su apastamaḥ bhūt 
SA_GV01_rv_hn04u-379	RV_4,017.04c ya īṃ jajāna svaryaṃ suvajram anapacyutaṃ sadaso na bhūma //	yaḥ īm jajāna svaryam su vajram an apacyutam sadasaḥ na bhūma 
SA_GV01_rv_hn04u-380	RV_4,017.05a ya eka ic cyāvayati pra bhūmā rājā kṛṣṭīnām puruhūta indraḥ /	yaḥ ekaḥ id cyāvayati pra bhūmā rājā kṛṣṭīnām puruhūtaḥ indraḥ 
SA_GV01_rv_hn04u-381	RV_4,017.05c satyam enam anu viśve madanti rātiṃ devasya gṛṇato maghonaḥ //	satyam enam anu viśve madanti rātim devasya gṛṇataḥ maghonaḥ 
SA_GV01_rv_hn04u-382	RV_4,017.06a satrā somā abhavann asya viśve satrā madāso bṛhato madiṣṭhāḥ /	satrā somāḥ abhavan asya viśve satrā madāsaḥ bṛhataḥ madiṣṭhāḥ 
SA_GV01_rv_hn04u-383	RV_4,017.06c satrābhavo vasupatir vasūnāṃ datre viśvā adhithā indra kṛṣṭīḥ //	satrā bhavaḥ vasu patiḥ vasūnām datre viśvāḥ adhithāḥ indra kṛṣṭīḥ 
SA_GV01_rv_hn04u-384	RV_4,017.07a tvam adha prathamaṃ jāyamāno 'me viśvā adhithā indra kṛṣṭīḥ /	tvam adha prathamam jāyamānaḥ me viśvāḥ adhithāḥ indra kṛṣṭīḥ 
SA_GV01_rv_hn04u-385	RV_4,017.07c tvam prati pravata āśayānam ahiṃ vajreṇa maghavan vi vṛścaḥ //	tvam prati pravataḥ āśayānam ahim vajreṇa maghavan vi vṛścaḥ 
SA_GV01_rv_hn04u-386	RV_4,017.08a satrāhaṇaṃ dādhṛṣiṃ tumram indram mahām apāraṃ vṛṣabhaṃ suvajram /	satrāhaṇam dādhṛṣim tumram indram mahām apāram vṛṣabham su vajram 
SA_GV01_rv_hn04u-387	RV_4,017.08c hantā yo vṛtraṃ sanitota vājaṃ dātā maghāni maghavā surādhāḥ //	hantā yaḥ vṛtram sanitā uta vājam dātā maghāni maghavā su rādhāḥ 
SA_GV01_rv_hn04u-388	RV_4,017.09a ayaṃ vṛtaś cātayate samīcīr ya ājiṣu maghavā śṛṇva ekaḥ /	ayam vṛtaḥ cātayate samīcīḥ yaḥ ājiṣu maghavā śṛṇve ekaḥ 
SA_GV01_rv_hn04u-389	RV_4,017.09c ayaṃ vājam bharati yaṃ sanoty asya priyāsaḥ sakhye syāma //	ayam vājam bharati yam sanoti asya priyāsaḥ sakhye syāma 
SA_GV01_rv_hn04u-390	RV_4,017.10a ayaṃ śṛṇve adha jayann uta ghnann ayam uta pra kṛṇute yudhā gāḥ /	ayam śṛṇve adha jayan uta ghnan ayam uta pra kṛṇute yudhā gāḥ 
SA_GV01_rv_hn04u-391	RV_4,017.10c yadā satyaṃ kṛṇute manyum indro viśvaṃ dṛḷham bhayata ejad asmāt //	yadā satyam kṛṇute manyum indraḥ viśvam dṛḍham bhayate ejat asmāt 
SA_GV01_rv_hn04u-392	RV_4,017.11a sam indro gā ajayat saṃ hiraṇyā sam aśviyā maghavā yo ha pūrvīḥ /	sam indraḥ gāḥ ajayat sam hiraṇyā sam aśviyā maghavā yaḥ ha pūrvīḥ 
SA_GV01_rv_hn04u-393	RV_4,017.11c ebhir nṛbhir nṛtamo asya śākai rāyo vibhaktā sambharaś ca vasvaḥ //	ebhiḥ nṛbhiḥ nṛtamaḥ asya śākaiḥ rāyaḥ vibhaktā sambharaḥ ca vasvaḥ 
SA_GV01_rv_hn04u-394	RV_4,017.12a kiyat svid indro adhy eti mātuḥ kiyat pitur janitur yo jajāna /	kiyat svid indraḥ adhi eti mātuḥ kiyat pituḥ janituḥ yaḥ jajāna 
SA_GV01_rv_hn04u-395	RV_4,017.12c yo asya śuṣmam muhukair iyarti vāto na jūta stanayadbhir abhraiḥ //	yaḥ asya śuṣmam muhukais iyarti vātaḥ na jūta stanayadbhiḥ abhraiḥ 
SA_GV01_rv_hn04u-396	RV_4,017.13a kṣiyantaṃ tvam akṣiyantaṃ kṛṇotīyarti reṇum maghavā samoham /	kṣiyantam tvam a kṣiyantam kṛṇoti iyarti reṇum maghavā sa moham 
SA_GV01_rv_hn04u-397	RV_4,017.13c vibhañjanur aśanimāṃ iva dyaur uta stotāram maghavā vasau dhāt //	vibhañjanuḥ aśanimān iva dyauḥ uta stotāram maghavā vasau dhāt 
SA_GV01_rv_hn04u-398	RV_4,017.14a ayaṃ cakram iṣaṇat sūryasya ny etaśaṃ rīramat sasṛmāṇam /	ayam cakram iṣaṇat sūryasya ni etaśam rīramat sasṛmāṇam 
SA_GV01_rv_hn04u-399	RV_4,017.14b ā kṛṣṇa īṃ juhurāṇo jigharti tvaco budhne rajaso asya yonau //	ā kṛṣṇaḥ īm juhurāṇaḥ jigharti tvacaḥ budhne rajasaḥ asya yonau 
SA_GV01_rv_hn04u-400	RV_4,017.15a asiknyāṃ yajamāno na hotā //	asiknyām yajamānaḥ na hotā 
SA_GV01_rv_hn04u-401	RV_4,017.16a gavyanta indraṃ sakhyāya viprā aśvāyanto vṛṣaṇaṃ vājayantaḥ /	gavyantaḥ indram sakhyāya viprāḥ aśvāyantaḥ vṛṣaṇam vājayantaḥ 
SA_GV01_rv_hn04u-402	RV_4,017.16c janīyanto janidām akṣitotim ā cyāvayāmo 'vate na kośam //	janīyantaḥ jani dām a kṣita ūtim ā cyāvayāmaḥ vate na kośam 
SA_GV01_rv_hn04u-403	RV_4,017.17a trātā no bodhi dadṛśāna āpir abhikhyātā marḍitā somyānām /	trātā naḥ bodhi dadṛśānaḥ āpiḥ abhikhyātā marḍitā somyānām 
SA_GV01_rv_hn04u-404	RV_4,017.17c sakhā pitā pitṛtamaḥ pitṝṇāṃ kartem u lokam uśate vayodhāḥ //	sakhā pitā pitṛtamaḥ pitṝṇām kartā īm u lokam uśate vayodhāḥ 
SA_GV01_rv_hn04u-405	RV_4,017.18a sakhīyatām avitā bodhi sakhā gṛṇāna indra stuvate vayo dhāḥ /	sakhīyatām avitā bodhi sakhā gṛṇānaḥ indra stuvate vayaḥ dhāḥ 
SA_GV01_rv_hn04u-406	RV_4,017.18c vayaṃ hy ā te cakṛmā sabādha ābhiḥ śamībhir mahayanta indra //	vayam hi ā te cakṛma sabādhaḥ ābhiḥ śamībhiḥ mahayantaḥ indra 
SA_GV01_rv_hn04u-407	RV_4,017.19a stuta indro maghavā yad dha vṛtrā bhūrīṇy eko apratīni hanti /	stutaḥ indraḥ maghavā yat ha vṛtrā bhūrīṇi ekaḥ apratīni hanti 
SA_GV01_rv_hn04u-408	RV_4,017.19c asya priyo jaritā yasya śarman nakir devā vārayante na martāḥ //	asya priyaḥ jaritā yasya śarman nakir devāḥ vārayante na martāḥ 
SA_GV01_rv_hn04u-409	RV_4,017.20a evā na indro maghavā virapśī karat satyā carṣaṇīdhṛd anarvā /	eva naḥ indraḥ maghavā virapśī karat satyā carṣaṇī dhṛt anarvā 
SA_GV01_rv_hn04u-410	RV_4,017.20c tvaṃ rājā januṣāṃ dhehy asme adhi śravo māhinaṃ yaj jaritre //	tvam rājā januṣām dhehi asme adhi śravaḥ māhinam yat jaritre 
SA_GV01_rv_hn04u-411	RV_4,017.21a nū ṣṭuta indra nū gṛṇāna iṣaṃ jaritre nadyo na pīpeḥ /	nu stutaḥ indra nu gṛṇānaḥ iṣam jaritre nadyaḥ na pīpeḥ 
SA_GV01_rv_hn04u-412	RV_4,017.21c akāri te harivo brahma navyaṃ dhiyā syāma rathyaḥ sadāsāḥ //	akāri te harivas brahma navyam dhiyā syāma rathyaḥ sadāsāḥ 
SA_GV01_rv_hn04u-413	RV_4,018.01a ayam panthā anuvittaḥ purāṇo yato devā udajāyanta viśve /	ayam panthāḥ anuvittaḥ purāṇaḥ yatas devāḥ udajāyanta viśve 
SA_GV01_rv_hn04u-414	RV_4,018.01c ataś cid ā janiṣīṣṭa pravṛddho mā mātaram amuyā pattave kaḥ //	atas cit ā janiṣīṣṭa pravṛddhaḥ mā mātaram amuyā pattave kaḥ 
SA_GV01_rv_hn04u-415	RV_4,018.02a nāham ato nir ayā durgahaitat tiraścatā pārśvān nir gamāṇi /	na aham atas niḥ ayā durgahā etat tiraścatā pārśvāt niḥ gamāni 
SA_GV01_rv_hn04u-416	RV_4,018.02c bahūni me akṛtā kartvāni yudhyai tvena saṃ tvena pṛcchai //	bahūni me a kṛtā kartvāni yudhyai tvena sam tvena pṛcchai 
SA_GV01_rv_hn04u-417	RV_4,018.03a parāyatīm mātaram anv acaṣṭa na nānu gāny anu nū gamāni /	parāyatīm mātaram anu acaṣṭa na nā anu gāni anu nu gamāni 
SA_GV01_rv_hn04u-418	RV_4,018.03c tvaṣṭur gṛhe apibat somam indraḥ śatadhanyaṃ camvoḥ sutasya //	tvaṣṭuḥ gṛhe apibat somam indraḥ śata dhanyam camvoḥ sutasya 
SA_GV01_rv_hn04u-419	RV_4,018.04a kiṃ sa ṛdhak kṛṇavad yaṃ sahasram māso jabhāra śaradaś ca pūrvīḥ /	kim saḥ ṛdhak kṛṇavat yam sahasram māsaḥ jabhāra śaradaḥ ca pūrvīḥ 
SA_GV01_rv_hn04u-420	RV_4,018.04c nahī nv asya pratimānam asty antar jāteṣūta ye janitvāḥ //	nahi nu asya pratimānam asti antar jāteṣu uta ye janitvāḥ 
SA_GV01_rv_hn04u-421	RV_4,018.05a avadyam iva manyamānā guhākar indram mātā vīryeṇā nyṛṣṭam /	avadyam iva manyamānā guhā akaḥ indram mātā vīryeṇa ā nyṛṣṭam 
SA_GV01_rv_hn04u-422	RV_4,018.05c athod asthāt svayam atkaṃ vasāna ā rodasī apṛṇāj jāyamānaḥ //	atha ud asthāt svayam atkam vasānaḥ ā rodasī apṛṇāt jāyamānaḥ 
SA_GV01_rv_hn04u-423	RV_4,018.06a etā arṣanty alalābhavantīr ṛtāvarīr iva saṃkrośamānāḥ /	etāḥ arṣanti alalābhavantīḥ ṛtāvarīḥ iva saṃkrośamānāḥ 
SA_GV01_rv_hn04u-424	RV_4,018.06c etā vi pṛccha kim idam bhananti kam āpo adrim paridhiṃ rujanti //	etāḥ vi pṛccha kim idam bhananti kam āpaḥ adrim paridhim rujanti 
SA_GV01_rv_hn04u-425	RV_4,018.07a kim u ṣvid asmai nivido bhanantendrasyāvadyaṃ didhiṣanta āpaḥ /	kim u svid asmai nividaḥ bhananta indrasya avadyam didhiṣante āpaḥ 
SA_GV01_rv_hn04u-426	RV_4,018.07c mamaitān putro mahatā vadhena vṛtraṃ jaghanvāṃ asṛjad vi sindhūn //	mama etān putraḥ mahatā vadhena vṛtram jaghanvān asṛjat vi sindhūn 
SA_GV01_rv_hn04u-427	RV_4,018.08a mamac cana tvā yuvatiḥ parāsa mamac cana tvā kuṣavā jagāra /	mamat cana tvā yuvatiḥ parāsa mamat cana tvā kuṣavā jagāra 
SA_GV01_rv_hn04u-428	RV_4,018.08c mamac cid āpaḥ śiśave mamṛḍyur mamac cid indraḥ sahasod atiṣṭhat //	mamat cit āpaḥ śiśave mamṛḍyuḥ mamat cit indraḥ sahasā ud atiṣṭhat 
SA_GV01_rv_hn04u-429	RV_4,018.09a mamac cana te maghavan vyaṃso nivividhvāṃ apa hanū jaghāna /	mamat cana te maghavan vyaṃsaḥ nivividhvām apa hanū jaghāna 
SA_GV01_rv_hn04u-430	RV_4,018.09c adhā nividdha uttaro babhūvāñ chiro dāsasya sam piṇag vadhena //	adhā nividdhaḥ uttaraḥ babhūvām śiraḥ dāsasya sam piṇak vadhena 
SA_GV01_rv_hn04u-431	RV_4,018.10a gṛṣṭiḥ sasūva sthaviraṃ tavāgām anādhṛṣyaṃ vṛṣabhaṃ tumram indram /	gṛṣṭiḥ sasūva sthaviram tavāgām anādhṛṣyam vṛṣabham tumram indram 
SA_GV01_rv_hn04u-432	RV_4,018.10c arīḷhaṃ vatsaṃ carathāya mātā svayaṃ gātuṃ tanva icchamānam //	a rīḍham vatsam carathāya mātā svayam gātum tanve icchamānam 
SA_GV01_rv_hn04u-433	RV_4,018.11a uta mātā mahiṣam anv avenad amī tvā jahati putra devāḥ /	uta mātā mahiṣam anu avenat amī tvā jahati putra devāḥ 
SA_GV01_rv_hn04u-434	RV_4,018.11c athābravīd vṛtram indro haniṣyan sakhe viṣṇo vitaraṃ vi kramasva //	athā bravīt vṛtram indraḥ haniṣyan sakhe viṣṇo vitaram vi kramasva 
SA_GV01_rv_hn04u-435	RV_4,018.12a kas te mātaraṃ vidhavām acakrac chayuṃ kas tvām ajighāṃsac carantam /	kaḥ te mātaram vidhavām acakrat śayum kaḥ tvām ajighāṃsat carantam 
SA_GV01_rv_hn04u-436	RV_4,018.12c kas te devo adhi mārḍīka āsīd yat prākṣiṇāḥ pitaram pādagṛhya //	kaḥ te devaḥ adhi mārḍīke āsīt yat prākṣiṇāḥ pitaram pādagṛhya 
SA_GV01_rv_hn04u-437	RV_4,018.13a avartyā śuna āntrāṇi pece na deveṣu vivide marḍitāram /	avartyā śunaḥ āntrāṇi pece na deveṣu vivide marḍitāram 
SA_GV01_rv_hn04u-438	RV_4,018.13c apaśyaṃ jāyām amahīyamānām adhā me śyeno madhv ā jabhāra //	apaśyam jāyām a mahīyamānām adhā me śyenaḥ madhu ā jabhāra 
SA_GV01_rv_hn04u-439	RV_4,019.01a evā tvām indra vajrinn atra viśve devāsaḥ suhavāsa ūmāḥ /	eva tvām indra vajrin atra viśve devāsaḥ su havāsaḥ ūmāḥ 
SA_GV01_rv_hn04u-440	RV_4,019.01c mahām ubhe rodasī vṛddham ṛṣvaṃ nir ekam id vṛṇate vṛtrahatye //	mahām ubhe rodasī vṛddham ṛṣvam niḥ ekam id vṛṇate vṛtra hatye 
SA_GV01_rv_hn04u-441	RV_4,019.02a avāsṛjanta jivrayo na devā bhuvaḥ samrāḷ indra satyayoniḥ /	avāsṛjanta jivrayaḥ na devāḥ bhuvaḥ samrāj indra satya yoniḥ 
SA_GV01_rv_hn04u-442	RV_4,019.02c ahann ahim pariśayānam arṇaḥ pra vartanīr arado viśvadhenāḥ //	ahan ahim pariśayānam arṇaḥ pra vartanīḥ aradaḥ viśvadhenāḥ 
SA_GV01_rv_hn04u-443	RV_4,019.03a atṛpṇuvantaṃ viyatam abudhyam abudhyamānaṃ suṣupāṇam indra /	a tṛpṇuvantam viyatam a budhyam a budhyamānam suṣupāṇam indra 
SA_GV01_rv_hn04u-444	RV_4,019.03c sapta prati pravata āśayānam ahiṃ vajreṇa vi riṇā aparvan //	sapta prati pravataḥ āśayānam ahim vajreṇa vi riṇāḥ aparvan 
SA_GV01_rv_hn04u-445	RV_4,019.04a akṣodayac chavasā kṣāma budhnaṃ vār ṇa vātas taviṣībhir indraḥ /	akṣodayat śavasā kṣāma budhnam vār na vātaḥ taviṣībhiḥ indraḥ 
SA_GV01_rv_hn04u-446	RV_4,019.04c dṛḷhāny aubhnād uśamāna ojo 'vābhinat kakubhaḥ parvatānām //	dṛḍhāni aubhnāt uśamānaḥ ojaḥ vā abhinat kakubhaḥ parvatānām 
SA_GV01_rv_hn04u-447	RV_4,019.05a abhi pra dadrur janayo na garbhaṃ rathā iva pra yayuḥ sākam adrayaḥ /	abhi pra dadruḥ janayaḥ na garbham rathāḥ iva pra yayuḥ sākam adrayaḥ 
SA_GV01_rv_hn04u-448	RV_4,019.05c atarpayo visṛta ubja ūrmīn tvaṃ vṛtāṃ ariṇā indra sindhūn //	atarpayaḥ visṛte ubje ūrmīn tvam vṛtām ariṇāḥ indra sindhūn 
SA_GV01_rv_hn04u-449	RV_4,019.06a tvam mahīm avaniṃ viśvadhenāṃ turvītaye vayyāya kṣarantīm /	tvam mahīm avanim viśvadhenām turvītaye vayyāya kṣarantīm 
SA_GV01_rv_hn04u-450	RV_4,019.06c aramayo namasaijad arṇaḥ sutaraṇāṃ akṛṇor indra sindhūn //	aramayaḥ namasā ejat arṇaḥ su taraṇām akṛṇoḥ indra sindhūn 
SA_GV01_rv_hn04u-451	RV_4,019.07a prāgruvo nabhanvo na vakvā dhvasrā apinvad yuvatīr ṛtajñāḥ /	prāgruvaḥ nabhanvaḥ na vakvāḥ dhvasrāḥ apinvat yuvatīḥ ṛta jñāḥ 
SA_GV01_rv_hn04u-452	RV_4,019.07c dhanvāny ajrāṃ apṛṇak tṛṣāṇāṃ adhog indra staryo daṃsupatnīḥ //	dhanvāni ajrām apṛṇak tṛṣāṇām adhok indra staryaḥ daṃsu patnīḥ 
SA_GV01_rv_hn04u-453	RV_4,019.08a pūrvīr uṣasaḥ śaradaś ca gūrtā vṛtraṃ jaghanvāṃ asṛjad vi sindhūn /	pūrvīḥ uṣasaḥ śaradaḥ ca gūrtāḥ vṛtram jaghanvān asṛjat vi sindhūn 
SA_GV01_rv_hn04u-454	RV_4,019.08c pariṣṭhitā atṛṇad badbadhānāḥ sīrā indraḥ sravitave pṛthivyā //	pariṣṭhitāḥ atṛṇat badbadhānāḥ sīrāḥ indraḥ sravitave pṛthivyā 
SA_GV01_rv_hn04u-455	RV_4,019.09a vamrībhiḥ putram agruvo adānaṃ niveśanād dhariva ā jabhartha /	vamrībhiḥ putram agruvaḥ adānam niveśanāt harivas ā jabhartha 
SA_GV01_rv_hn04u-456	RV_4,019.09c vy andho akhyad ahim ādadāno nir bhūd ukhacchit sam aranta parva //	vi andhaḥ akhyat ahim ādadānaḥ niḥ bhūt ukha chid sam aranta parva 
SA_GV01_rv_hn04u-457	RV_4,019.10a pra te pūrvāṇi karaṇāni viprāvidvāṃ āha viduṣe karāṃsi /	pra te pūrvāṇi karaṇāni vipra avidvān āha viduṣe karāṃsi 
SA_GV01_rv_hn04u-458	RV_4,019.10c yathā-yathā vṛṣṇyāni svagūrtāpāṃsi rājan naryāviveṣīḥ //	yathā yathā vṛṣṇyāni sva gūrta apāṃsi rājan 
SA_GV01_rv_hn04u-459	RV_4,019.11a nū ṣṭuta indra nū gṛṇāna iṣaṃ jaritre nadyo na pīpeḥ /	nu stutaḥ indra nu gṛṇānaḥ iṣam jaritre nadyaḥ na pīpeḥ 
SA_GV01_rv_hn04u-460	RV_4,019.11c akāri te harivo brahma navyaṃ dhiyā syāma rathyaḥ sadāsāḥ //	akāri te harivas brahma navyam dhiyā syāma rathyaḥ sadāsāḥ 
SA_GV01_rv_hn04u-461	RV_4,020.01a ā na indro dūrād ā na āsād abhiṣṭikṛd avase yāsad ugraḥ /	ā naḥ indraḥ dūrāt ā naḥ āsāt abhiṣṭi kṛt avase yāsat ugraḥ 
SA_GV01_rv_hn04u-462	RV_4,020.01c ojiṣṭhebhir nṛpatir vajrabāhuḥ saṃge samatsu turvaṇiḥ pṛtanyūn //	ojiṣṭhebhiḥ nṛpatiḥ vajra bāhuḥ saṃge samatsu turvaṇiḥ pṛtanyūn 
SA_GV01_rv_hn04u-463	RV_4,020.02a ā na indro haribhir yātv acchārvācīno 'vase rādhase ca /	ā naḥ indraḥ haribhiḥ yātu acchā arvācīnaḥ vase rādhase ca 
SA_GV01_rv_hn04u-464	RV_4,020.02c tiṣṭhāti vajrī maghavā virapśīmaṃ yajñam anu no vājasātau //	tiṣṭhāti vajrī maghavā virapśī imam yajñam anu naḥ vājasātau 
SA_GV01_rv_hn04u-465	RV_4,020.03a imaṃ yajñaṃ tvam asmākam indra puro dadhat saniṣyasi kratuṃ naḥ /	imam yajñam tvam asmākam indra puras dadhat saniṣyasi kratum naḥ 
SA_GV01_rv_hn04u-466	RV_4,020.03c śvaghnīva vajrin sanaye dhanānāṃ tvayā vayam arya ājiṃ jayema //	śvaghnī iva vajrin sanaye dhanānām tvayā vayam aryaḥ ājim jayema 
SA_GV01_rv_hn04u-467	RV_4,020.04a uśann u ṣu ṇaḥ sumanā upāke somasya nu suṣutasya svadhāvaḥ /	uśan u su naḥ sumanāḥ upāke somasya nu suṣutasya svadhāvas 
SA_GV01_rv_hn04u-468	RV_4,020.04c pā indra pratibhṛtasya madhvaḥ sam andhasā mamadaḥ pṛṣṭhyena //	pāḥ indra pratibhṛtasya madhvaḥ sam andhasā mamadaḥ pṛṣṭhyena 
SA_GV01_rv_hn04u-469	RV_4,020.05a vi yo rarapśa ṛṣibhir navebhir vṛkṣo na pakvaḥ sṛṇyo na jetā /	vi yaḥ rarapśe ṛṣibhiḥ navebhiḥ vṛkṣaḥ na pakvaḥ sṛṇyaḥ na jetā 
SA_GV01_rv_hn04u-470	RV_4,020.05c maryo na yoṣām abhi manyamāno 'cchā vivakmi puruhūtam indram //	maryaḥ na yoṣām abhi manyamānā cha ā vivakmi puruhūtam indram 
SA_GV01_rv_hn04u-471	RV_4,020.06a girir na yaḥ svatavāṃ ṛṣva indraḥ sanād eva sahase jāta ugraḥ /	giriḥ na yaḥ svatavān ṛṣvaḥ indraḥ sanāt eva sahase jātaḥ ugraḥ 
SA_GV01_rv_hn04u-472	RV_4,020.06c ādartā vajraṃ sthaviraṃ na bhīma udneva kośaṃ vasunā nyṛṣṭam //	ādartā vajram sthaviram na bhīmaḥ udnā iva kośam vasunā nyṛṣṭam 
SA_GV01_rv_hn04u-473	RV_4,020.07a na yasya vartā januṣā nv asti na rādhasa āmarītā maghasya /	na yasya vartā januṣā nu asti na rādhasaḥ āmarītā maghasya 
SA_GV01_rv_hn04u-474	RV_4,020.07c udvāvṛṣāṇas taviṣīva ugrāsmabhyaṃ daddhi puruhūta rāyaḥ //	udvāvṛṣāṇaḥ taviṣīvas ugra asmabhyam daddhi puruhūta rāyaḥ 
SA_GV01_rv_hn04u-475	RV_4,020.08a īkṣe rāyaḥ kṣayasya carṣaṇīnām uta vrajam apavartāsi gonām /	īkṣe rāyaḥ kṣayasya carṣaṇīnām uta vrajam apavartāsi gonām 
SA_GV01_rv_hn04u-476	RV_4,020.08c śikṣānaraḥ samitheṣu prahāvān vasvo rāśim abhinetāsi bhūrim //	śikṣā naraḥ samitheṣu prahāvān vasvaḥ rāśim abhinetāsi bhūrim 
SA_GV01_rv_hn04u-477	RV_4,020.09a kayā tac chṛṇve śacyā śaciṣṭho yayā kṛṇoti muhu kā cid ṛṣvaḥ /	kayā tat śṛṇve śacyā śaciṣṭhaḥ yayā kṛṇoti muhu kā cit ṛṣvaḥ 
SA_GV01_rv_hn04u-478	RV_4,020.09c puru dāśuṣe vicayiṣṭho aṃho 'thā dadhāti draviṇaṃ jaritre //	puru dāśuṣe vicayiṣṭhaḥ aṃhaḥ thā dadhāti draviṇam jaritre 
SA_GV01_rv_hn04u-479	RV_4,020.10a mā no mardhīr ā bharā daddhi tan naḥ pra dāśuṣe dātave bhūri yat te /	mā naḥ mardhīḥ ā bhara ā daddhi tat naḥ pra dāśuṣe dātave bhūri yat te 
SA_GV01_rv_hn04u-480	RV_4,020.10c navye deṣṇe śaste asmin ta ukthe pra bravāma vayam indra stuvantaḥ //	navye deṣṇe śaste asmin te ukthe pra bravāma vayam indra stuvantaḥ 
SA_GV01_rv_hn04u-481	RV_4,020.11a nū ṣṭuta indra nū gṛṇāna iṣaṃ jaritre nadyo na pīpeḥ /	nu stutaḥ indra nu gṛṇānaḥ iṣam jaritre nadyaḥ na pīpeḥ 
SA_GV01_rv_hn04u-482	RV_4,020.11c akāri te harivo brahma navyaṃ dhiyā syāma rathyaḥ sadāsāḥ //	akāri te harivas brahma navyam dhiyā syāma rathyaḥ sadāsāḥ 
SA_GV01_rv_hn04u-483	RV_4,021.01a ā yātv indro 'vasa upa na iha stutaḥ sadhamād astu śūraḥ /	ā yātu indraḥ vase upa naḥ iha stutaḥ sadhamād astu śūraḥ 
SA_GV01_rv_hn04u-484	RV_4,021.01c vāvṛdhānas taviṣīr yasya pūrvīr dyaur na kṣatram abhibhūti puṣyāt //	vāvṛdhānaḥ taviṣīḥ yasya pūrvīḥ dyauḥ na kṣatram abhibhūti puṣyāt 
SA_GV01_rv_hn04u-485	RV_4,021.02a tasyed iha stavatha vṛṣṇyāni tuvidyumnasya tuvirādhaso nṝn /	tasya id iha stavatha vṛṣṇyāni tuvi dyumnasya tuvi rādhasaḥ nṝn 
SA_GV01_rv_hn04u-486	RV_4,021.02c yasya kratur vidathyo na samrāṭ sāhvān tarutro abhy asti kṛṣṭīḥ //	yasya kratuḥ vidathyaḥ na samrāj sāhvān tarutraḥ abhī asti kṛṣṭīḥ 
SA_GV01_rv_hn04u-487	RV_4,021.03a ā yātv indro diva ā pṛthivyā makṣū samudrād uta vā purīṣāt /	ā yātu indraḥ divaḥ ā pṛthivyāḥ makṣū samudrāt uta vā purīṣāt 
SA_GV01_rv_hn04u-488	RV_4,021.03c svarṇarād avase no marutvān parāvato vā sadanād ṛtasya //	svarṇarāt avase naḥ marutvān parāvataḥ vā sadanāt ṛtasya 
SA_GV01_rv_hn04u-489	RV_4,021.04a sthūrasya rāyo bṛhato ya īśe tam u ṣṭavāma vidatheṣv indram /	sthūrasya rāyaḥ bṛhataḥ yaḥ īśe tam u stavāma vidatheṣu indram 
SA_GV01_rv_hn04u-490	RV_4,021.04c yo vāyunā jayati gomatīṣu pra dhṛṣṇuyā nayati vasyo accha //	yaḥ vāyunā jayati gomatīṣu pra dhṛṣṇuyā nayati vasyaḥ accha 
SA_GV01_rv_hn04u-491	RV_4,021.05a upa yo namo namasi stabhāyann iyarti vācaṃ janayan yajadhyai /	upa yaḥ namaḥ namasi stabhāyan iyarti vācam janayan yajadhyai 
SA_GV01_rv_hn04u-492	RV_4,021.05c ṛñjasānaḥ puruvāra ukthair endraṃ kṛṇvīta sadaneṣu hotā //	ṛñjasānaḥ puru vāraḥ ukthaiḥ ā indram kṛṇvīta sadaneṣu hotā 
SA_GV01_rv_hn04u-493	RV_4,021.06a dhiṣā yadi dhiṣaṇyantaḥ saraṇyān sadanto adrim auśijasya gohe /	dhiṣā yadi dhiṣaṇyantaḥ saraṇyān sadantaḥ adrim auśijasya gohe 
SA_GV01_rv_hn04u-494	RV_4,021.06c ā duroṣāḥ pāstyasya hotā yo no mahān saṃvaraṇeṣu vahniḥ //	ā duroṣāḥ pāstyasya hotā yaḥ naḥ mahān saṃvaraṇeṣu vahniḥ 
SA_GV01_rv_hn04u-495	RV_4,021.07a satrā yad īm bhārvarasya vṛṣṇaḥ siṣakti śuṣma stuvate bharāya /	satrā yat īm bhārvarasya vṛṣṇaḥ siṣakti śuṣma stuvate bharāya 
SA_GV01_rv_hn04u-496	RV_4,021.07c guhā yad īm auśijasya gohe pra yad dhiye prāyase madāya //	guhā yat īm auśijasya gohe pra yat dhiye prāyase madāya 
SA_GV01_rv_hn04u-497	RV_4,021.08a vi yad varāṃsi parvatasya vṛṇve payobhir jinve apāṃ javāṃsi /	vi yat varāṃsi parvatasya vṛṇve payobhiḥ jinve apām javāṃsi 
SA_GV01_rv_hn04u-498	RV_4,021.08c vidad gaurasya gavayasya gohe yadī vājāya sudhyo vahanti //	vidat gaurasya gavayasya gohe yadī vājāya sudhyaḥ vahanti 
SA_GV01_rv_hn04u-499	RV_4,021.09a bhadrā te hastā sukṛtota pāṇī prayantārā stuvate rādha indra /	bhadrā te hastā su kṛtā uta pāṇī prayantārā stuvate rādhaḥ indra 
SA_GV01_rv_hn04u-500	RV_4,021.09c kā te niṣattiḥ kim u no mamatsi kiṃ nod-ud u harṣase dātavā u //	kā te niṣattiḥ kim u na u mamatsi kim na udud u harṣase dātavai u 
SA_GV01_rv_hn04u-501	RV_4,021.10a evā vasva indraḥ satyaḥ samrāḍ ḍhantā vṛtraṃ varivaḥ pūrave kaḥ /	eva vasvaḥ indraḥ satyaḥ samrāj ḍhantā vṛtram varivaḥ pūrave kaḥ 
SA_GV01_rv_hn04u-502	RV_4,021.10c puruṣṭuta kratvā naḥ śagdhi rāyo bhakṣīya te 'vaso daivyasya //	puruṣṭuta kratvā naḥ śagdhi rāyaḥ bhakṣīya te vaso daivyasya 
SA_GV01_rv_hn04u-503	RV_4,021.11a nū ṣṭuta indra nū gṛṇāna iṣaṃ jaritre nadyo na pīpeḥ /	nu stutaḥ indra nu gṛṇānaḥ iṣam jaritre nadyaḥ na pīpeḥ 
SA_GV01_rv_hn04u-504	RV_4,021.11c akāri te harivo brahma navyaṃ dhiyā syāma rathyaḥ sadāsāḥ //	akāri te harivas brahma navyam dhiyā syāma rathyaḥ sadāsāḥ 
SA_GV01_rv_hn04u-505	RV_4,022.01a yan na indro jujuṣe yac ca vaṣṭi tan no mahān karati śuṣmy ā cit /	yat naḥ indraḥ jujuṣe yat ca vaṣṭi tat naḥ mahān karati śuṣmī ā cit 
SA_GV01_rv_hn04u-506	RV_4,022.01c brahma stomam maghavā somam ukthā yo aśmānaṃ śavasā bibhrad eti //	brahma stomam maghavā somam ukthā yaḥ aśmānam śavasā bibhrat eti 
SA_GV01_rv_hn04u-507	RV_4,022.02a vṛṣā vṛṣandhiṃ caturaśrim asyann ugro bāhubhyāṃ nṛtamaḥ śacīvān /	vṛṣā vṛṣandhim catur aśrim asyan ugraḥ bāhubhyām nṛtamaḥ śacīvān 
SA_GV01_rv_hn04u-508	RV_4,022.02c śriye paruṣṇīm uṣamāṇa ūrṇāṃ yasyāḥ parvāṇi sakhyāya vivye //	śriye paruṣṇīm uṣamāṇaḥ ūrṇām yasyāḥ parvāṇi sakhyāya vivye 
SA_GV01_rv_hn04u-509	RV_4,022.03a yo devo devatamo jāyamāno maho vājebhir mahadbhiś ca śuṣmaiḥ /	yaḥ devaḥ devatamaḥ jāyamānaḥ mahaḥ vājebhiḥ mahadbhiḥ ca śuṣmaiḥ 
SA_GV01_rv_hn04u-510	RV_4,022.03c dadhāno vajram bāhvor uśantaṃ dyām amena rejayat pra bhūma //	dadhānaḥ vajram bāhvoḥ uśantam dyām amena rejayat pra bhūma 
SA_GV01_rv_hn04u-511	RV_4,022.04a viśvā rodhāṃsi pravataś ca pūrvīr dyaur ṛṣvāj janiman rejata kṣāḥ /	viśvā rodhāṃsi pravataḥ ca pūrvīḥ dyauḥ ṛṣvāt janiman rejata kṣāḥ 
SA_GV01_rv_hn04u-512	RV_4,022.04c ā mātarā bharati śuṣmy ā gor nṛvat parijman nonuvanta vātāḥ //	ā mātarā bharati śuṣmī ā goḥ nṛvat parijman nonuvanta vātāḥ 
SA_GV01_rv_hn04u-513	RV_4,022.05a tā tū ta indra mahato mahāni viśveṣv it savaneṣu pravācyā /	tā tu te indra mahataḥ mahāni viśveṣu id savaneṣu pravācyā 
SA_GV01_rv_hn04u-514	RV_4,022.05c yac chūra dhṛṣṇo dhṛṣatā dadhṛṣvān ahiṃ vajreṇa śavasāviveṣīḥ //	yat śūra dhṛṣṇo dhṛṣatā dadhṛṣvān ahim vajreṇa śavasā aviveṣīḥ 
SA_GV01_rv_hn04u-515	RV_4,022.06a tā tū te satyā tuvinṛmṇa viśvā pra dhenavaḥ sisrate vṛṣṇa ūdhnaḥ /	tā tu te satyā tuvi nṛmṇa viśvā pra dhenavaḥ sisrate vṛṣṇaḥ ūdhnaḥ 
SA_GV01_rv_hn04u-516	RV_4,022.06c adhā ha tvad vṛṣamaṇo bhiyānāḥ pra sindhavo javasā cakramanta //	adhā ha tvat vṛṣamaṇaḥ bhiyānāḥ pra sindhavaḥ javasā cakramanta 
SA_GV01_rv_hn04u-517	RV_4,022.07a atrāha te harivas tā u devīr avobhir indra stavanta svasāraḥ /	atra aha te harivas tāḥ u devīḥ avobhiḥ indra stavanta svasāraḥ 
SA_GV01_rv_hn04u-518	RV_4,022.07c yat sīm anu pra muco badbadhānā dīrghām anu prasitiṃ syandayadhyai //	yat sīm anu pra mucaḥ badbadhānāḥ dīrghām anu prasitim syanda yadhyai 
SA_GV01_rv_hn04u-519	RV_4,022.08a pipīḷe aṃśur madyo na sindhur ā tvā śamī śaśamānasya śaktiḥ /	pipīḍe aṃśuḥ madyaḥ na sindhuḥ ā tvā śamī śaśamānasya śaktiḥ 
SA_GV01_rv_hn04u-520	RV_4,022.08c asmadryak chuśucānasya yamyā āśur na raśmiṃ tuvyojasaṃ goḥ //	asmadryak śuśucānasya yamyāḥ āśuḥ na raśmim tuvi ojasam goḥ 
SA_GV01_rv_hn04u-521	RV_4,022.09a asme varṣiṣṭhā kṛṇuhi jyeṣṭhā nṛmṇāni satrā sahure sahāṃsi /	asme varṣiṣṭhā kṛṇuhi jyeṣṭhā nṛmṇāni satrā sahure sahāṃsi 
SA_GV01_rv_hn04u-522	RV_4,022.09c asmabhyaṃ vṛtrā suhanāni randhi jahi vadhar vanuṣo martyasya //	asmabhyam vṛtrā su hanāni randhi jahi vadhar vanuṣaḥ martyasya 
SA_GV01_rv_hn04u-523	RV_4,022.10a asmākam it su śṛṇuhi tvam indrāsmabhyaṃ citrāṃ upa māhi vājān /	asmākam id su śṛṇuhi tvam indra asmabhyam citrān upa māhi vājān 
SA_GV01_rv_hn04u-524	RV_4,022.10c asmabhyaṃ viśvā iṣaṇaḥ purandhīr asmākaṃ su maghavan bodhi godāḥ //	asmabhyam viśvāḥ iṣaṇaḥ purandhīḥ asmākam su maghavan bodhi go dāḥ 
SA_GV01_rv_hn04u-525	RV_4,022.11a nū ṣṭuta indra nū gṛṇāna iṣaṃ jaritre nadyo na pīpeḥ /	nu stutaḥ indra nu gṛṇānaḥ iṣam jaritre nadyaḥ na pīpeḥ 
SA_GV01_rv_hn04u-526	RV_4,022.11c akāri te harivo brahma navyaṃ dhiyā syāma rathyaḥ sadāsāḥ //	akāri te harivas brahma navyam dhiyā syāma rathyaḥ sadāsāḥ 
SA_GV01_rv_hn04u-527	RV_4,023.01a kathā mahām avṛdhat kasya hotur yajñaṃ juṣāṇo abhi somam ūdhaḥ /	kathā mahām avṛdhat kasya hotuḥ yajñam juṣāṇaḥ abhi somam ūdhaḥ 
SA_GV01_rv_hn04u-528	RV_4,023.01c pibann uśāno juṣamāṇo andho vavakṣa ṛṣvaḥ śucate dhanāya //	piban uśānaḥ juṣamāṇaḥ andhaḥ vavakṣa ṛṣvaḥ śucate dhanāya 
SA_GV01_rv_hn04u-529	RV_4,023.02a ko asya vīraḥ sadhamādam āpa sam ānaṃśa sumatibhiḥ ko asya /	kaḥ asya vīraḥ sadhamādam āpa sam ānaṃśa sumatibhiḥ kaḥ asya 
SA_GV01_rv_hn04u-530	RV_4,023.02c kad asya citraṃ cikite kad ūtī vṛdhe bhuvac chaśamānasya yajyoḥ //	kad asya citram cikite kad ūtī vṛdhe bhuvat śaśamānasya yajyoḥ 
SA_GV01_rv_hn04u-531	RV_4,023.03a kathā śṛṇoti hūyamānam indraḥ kathā śṛṇvann avasām asya veda /	kathā śṛṇoti hūyamānam indraḥ kathā śṛṇvan avasām asya veda 
SA_GV01_rv_hn04u-532	RV_4,023.03c kā asya pūrvīr upamātayo ha kathainam āhuḥ papuriṃ jaritre //	kāḥ asya pūrvīḥ upamātayaḥ ha kathā enam āhuḥ papurim jaritre 
SA_GV01_rv_hn04u-533	RV_4,023.04a kathā sabādhaḥ śaśamāno asya naśad abhi draviṇaṃ dīdhyānaḥ /	kathā sabādhaḥ śaśamānaḥ asya naśat abhi draviṇam dīdhyānaḥ 
SA_GV01_rv_hn04u-534	RV_4,023.04c devo bhuvan navedā ma ṛtānāṃ namo jagṛbhvāṃ abhi yaj jujoṣat //	devaḥ bhuvat navedāḥ me ṛtānām namaḥ jagṛbhvām abhi yat jujoṣat 
SA_GV01_rv_hn04u-535	RV_4,023.05a kathā kad asyā uṣaso vyuṣṭau devo martasya sakhyaṃ jujoṣa /	kathā kad asyāḥ uṣasaḥ vyuṣṭau devaḥ martasya sakhyam jujoṣa 
SA_GV01_rv_hn04u-536	RV_4,023.05c kathā kad asya sakhyaṃ sakhibhyo ye asmin kāmaṃ suyujaṃ tatasre //	kathā kad asya sakhyam sakhibhyaḥ ye asmin kāmam su yujam tatasre 
SA_GV01_rv_hn04u-537	RV_4,023.06a kim ād amatraṃ sakhyaṃ sakhibhyaḥ kadā nu te bhrātram pra bravāma /	kim āt amatram sakhyam sakhibhyaḥ kadā nu te bhrātram pra bravāma 
SA_GV01_rv_hn04u-538	RV_4,023.06c śriye sudṛśo vapur asya sargāḥ svar ṇa citratamam iṣa ā goḥ //	śriye sudṛśaḥ vapuḥ asya sargāḥ svar na citratamam iṣaḥ ā goḥ 
SA_GV01_rv_hn04u-539	RV_4,023.07a druhaṃ jighāṃsan dhvarasam anindrāṃ tetikte tigmā tujase anīkā /	druham jighāṃsan dhvarasam an indrām tetikte tigmā tujase anīkā 
SA_GV01_rv_hn04u-540	RV_4,023.07c ṛṇā cid yatra ṛṇayā na ugro dūre ajñātā uṣaso babādhe //	ṛṇā cit yatra ṛṇayāḥ naḥ ugraḥ dūre ajñātāḥ uṣasaḥ babādhe 
SA_GV01_rv_hn04u-541	RV_4,023.08a ṛtasya hi śurudhaḥ santi pūrvīr ṛtasya dhītir vṛjināni hanti /	ṛtasya hi śurudhaḥ santi pūrvīḥ ṛtasya dhītiḥ vṛjināni hanti 
SA_GV01_rv_hn04u-542	RV_4,023.08c ṛtasya śloko badhirā tatarda karṇā budhānaḥ śucamāna āyoḥ //	ṛtasya ślokaḥ badhirā tatarda karṇā budhānaḥ śucamānaḥ āyoḥ 
SA_GV01_rv_hn04u-543	RV_4,023.09a ṛtasya dṛḷhā dharuṇāni santi purūṇi candrā vapuṣe vapūṃṣi /	ṛtasya dṛḍhā dharuṇāni santi purūṇi candrā vapuṣe vapūṃṣi 
SA_GV01_rv_hn04u-544	RV_4,023.09c ṛtena dīrgham iṣaṇanta pṛkṣa ṛtena gāva ṛtam ā viveśuḥ //	ṛtena dīrgham iṣaṇanta pṛkṣaḥ ṛtena gāvaḥ ṛtam ā viveśuḥ 
SA_GV01_rv_hn04u-545	RV_4,023.10a ṛtaṃ yemāna ṛtam id vanoty ṛtasya śuṣmas turayā u gavyuḥ /	ṛtam yemānaḥ ṛtam id vanoti ṛtasya śuṣmaḥ tura yāḥ u gavyuḥ 
SA_GV01_rv_hn04u-546	RV_4,023.10c ṛtāya pṛthvī bahule gabhīre ṛtāya dhenū parame duhāte //	ṛtāya pṛthvī bahule gabhīre ṛtāya dhenū parame duhāte 
SA_GV01_rv_hn04u-547	RV_4,023.11a nū ṣṭuta indra nū gṛṇāna iṣaṃ jaritre nadyo na pīpeḥ /	nu stutaḥ indra nu gṛṇānaḥ iṣam jaritre nadyaḥ na pīpeḥ 
SA_GV01_rv_hn04u-548	RV_4,023.11c akāri te harivo brahma navyaṃ dhiyā syāma rathyaḥ sadāsāḥ //	akāri te harivas brahma navyam dhiyā syāma rathyaḥ sadāsāḥ 
SA_GV01_rv_hn04u-549	RV_4,024.01a kā suṣṭutiḥ śavasaḥ sūnum indram arvācīnaṃ rādhasa ā vavartat /	kā suṣṭutiḥ śavasaḥ sūnum indram arvācīnam rādhasaḥ ā vavartat 
SA_GV01_rv_hn04u-550	RV_4,024.01c dadir hi vīro gṛṇate vasūni sa gopatir niṣṣidhāṃ no janāsaḥ //	dadiḥ hi vīraḥ gṛṇate vasūni sa go patiḥ niṣṣidhām naḥ janāsaḥ 
SA_GV01_rv_hn04u-551	RV_4,024.02a sa vṛtrahatye havyaḥ sa īḍyaḥ sa suṣṭuta indraḥ satyarādhāḥ /	sa vṛtra hatye havyaḥ saḥ īḍyaḥ sa suṣṭutaḥ indraḥ satya rādhāḥ 
SA_GV01_rv_hn04u-552	RV_4,024.02c sa yāmann ā maghavā martyāya brahmaṇyate suṣvaye varivo dhāt //	sa yāman ā maghavā martyāya brahmaṇyate suṣvaye varivaḥ dhāt 
SA_GV01_rv_hn04u-553	RV_4,024.03a tam in naro vi hvayante samīke ririkvāṃsas tanvaḥ kṛṇvata trām /	tam id naraḥ vi hvayante samīke ririkvāṃsaḥ tanvaḥ kṛṇvata trām 
SA_GV01_rv_hn04u-554	RV_4,024.03c mitho yat tyāgam ubhayāso agman naras tokasya tanayasya sātau //	mithas yat tyāgam ubhayāsaḥ agman naraḥ tokasya tanayasya sātau 
SA_GV01_rv_hn04u-555	RV_4,024.04a kratūyanti kṣitayo yoga ugrāśuṣāṇāso mitho arṇasātau /	kratūyanti kṣitayaḥ yoge ugra āśuṣāṇāsaḥ mithas arṇa sātau 
SA_GV01_rv_hn04u-556	RV_4,024.04c saṃ yad viśo 'vavṛtranta yudhmā ād in nema indrayante abhīke //	sam yat viśaḥ vavṛtranta yudhmāḥ āt id neme indrayante abhīke 
SA_GV01_rv_hn04u-557	RV_4,024.05a ād id dha nema indriyaṃ yajanta ād it paktiḥ puroḷāśaṃ riricyāt /	āt id ha neme indriyam yajante āt id paktiḥ puroḷāśam riricyāt 
SA_GV01_rv_hn04u-558	RV_4,024.05c ād it somo vi papṛcyād asuṣvīn ād ij jujoṣa vṛṣabhaṃ yajadhyai //	āt id somaḥ vi papṛcyāt a suṣvīn āt id jujoṣa vṛṣabham yajadhyai 
SA_GV01_rv_hn04u-559	RV_4,024.06a kṛṇoty asmai varivo ya itthendrāya somam uśate sunoti /	kṛṇoti asmai varivaḥ yaḥ itthā indrāya somam uśate sunoti 
SA_GV01_rv_hn04u-560	RV_4,024.06c sadhrīcīnena manasāvivenan tam it sakhāyaṃ kṛṇute samatsu //	sadhrīcīnena manasā a vivenan tam id sakhāyam kṛṇute samatsu 
SA_GV01_rv_hn04u-561	RV_4,024.07a ya indrāya sunavat somam adya pacāt paktīr uta bhṛjjāti dhānāḥ /	yaḥ indrāya sunavat somam adya pacāt paktīḥ uta bhṛjjāti dhānāḥ 
SA_GV01_rv_hn04u-562	RV_4,024.07c prati manāyor ucathāni haryan tasmin dadhad vṛṣaṇaṃ śuṣmam indraḥ //	prati manāyoḥ ucathāni haryan tasmin dadhat vṛṣaṇam śuṣmam indraḥ 
SA_GV01_rv_hn04u-563	RV_4,024.08a yadā samaryaṃ vy aced ṛghāvā dīrghaṃ yad ājim abhy akhyad aryaḥ /	yadā samaryam vi acet ṛghāvā dīrgham yat ājim abhī akhyat aryaḥ 
SA_GV01_rv_hn04u-564	RV_4,024.08c acikradad vṛṣaṇam patny acchā duroṇa ā niśitaṃ somasudbhiḥ //	acikradat vṛṣaṇam patnī acchā duroṇe ā niśitam soma sudbhiḥ 
SA_GV01_rv_hn04u-565	RV_4,024.09a bhūyasā vasnam acarat kanīyo 'vikrīto akāniṣam punar yan /	bhūyasā vasnam acarat kanīyaḥ vikrītaḥ akāniṣam punar yan 
SA_GV01_rv_hn04u-566	RV_4,024.09c sa bhūyasā kanīyo nārirecīd dīnā dakṣā vi duhanti pra vāṇam //	sa bhūyasā kanīyaḥ nā arirecīt dīnāḥ dakṣāḥ vi duhanti pra vāṇam 
SA_GV01_rv_hn04u-567	RV_4,024.10a ka imaṃ daśabhir mamendraṃ krīṇāti dhenubhiḥ /	kaḥ imam daśabhiḥ mama indram krīṇāti dhenubhiḥ 
SA_GV01_rv_hn04u-568	RV_4,024.10c yadā vṛtrāṇi jaṅghanad athainam me punar dadat //	yadā vṛtrāṇi jaṅghanat atha enam me punar dadat 
SA_GV01_rv_hn04u-569	RV_4,024.11a nū ṣṭuta indra nū gṛṇāna iṣaṃ jaritre nadyo na pīpeḥ /	nu stutaḥ indra nu gṛṇānaḥ iṣam jaritre nadyaḥ na pīpeḥ 
SA_GV01_rv_hn04u-570	RV_4,024.11c akāri te harivo brahma navyaṃ dhiyā syāma rathyaḥ sadāsāḥ //	akāri te harivas brahma navyam dhiyā syāma rathyaḥ sadāsāḥ 
SA_GV01_rv_hn04u-571	RV_4,025.01a ko adya naryo devakāma uśann indrasya sakhyaṃ jujoṣa /	kaḥ adya naryaḥ deva kāmaḥ uśan indrasya sakhyam jujoṣa 
SA_GV01_rv_hn04u-572	RV_4,025.01c ko vā mahe 'vase pāryāya samiddhe agnau sutasoma īṭṭe //	kaḥ vā mahe vase pāryāya samiddhe agnau suta somaḥ īṭṭe 
SA_GV01_rv_hn04u-573	RV_4,025.02a ko nānāma vacasā somyāya manāyur vā bhavati vasta usrāḥ /	kaḥ nānāma vacasā somyāya manāyuḥ vā bhavati vaste usrāḥ 
SA_GV01_rv_hn04u-574	RV_4,025.02c ka indrasya yujyaṃ kaḥ sakhitvaṃ ko bhrātraṃ vaṣṭi kavaye ka ūtī //	kaḥ indrasya yujyam kaḥ sakhi tvam kaḥ bhrātram vaṣṭi kavaye kaḥ ūtī 
SA_GV01_rv_hn04u-575	RV_4,025.03a ko devānām avo adyā vṛṇīte ka ādityāṃ aditiṃ jyotir īṭṭe /	kaḥ devānām avaḥ adyā vṛṇīte kaḥ ādityām aditim jyotiḥ īṭṭe 
SA_GV01_rv_hn04u-576	RV_4,025.03c kasyāśvināv indro agniḥ sutasyāṃśoḥ pibanti manasāvivenam //	kasya aśvinau indraḥ agniḥ sutasya aṃśoḥ pibanti manasā a vivenam 
SA_GV01_rv_hn04u-577	RV_4,025.04a tasmā agnir bhārataḥ śarma yaṃsaj jyok paśyāt sūryam uccarantam /	tasmai agniḥ bhārataḥ śarma yaṃsat jyok paśyāt sūryam uccarantam 
SA_GV01_rv_hn04u-578	RV_4,025.04c ya indrāya sunavāmety āha nare naryāya nṛtamāya nṛṇām //	yaḥ indrāya sunavāma iti āha nare naryāya nṛtamāya nṛṇām 
SA_GV01_rv_hn04u-579	RV_4,025.05a na taṃ jinanti bahavo na dabhrā urv asmā aditiḥ śarma yaṃsat /	na tam jinanti bahavaḥ na dabhrāḥ uru asmai aditiḥ śarma yaṃsat 
SA_GV01_rv_hn04u-580	RV_4,025.05c priyaḥ sukṛt priya indre manāyuḥ priyaḥ suprāvīḥ priyo asya somī //	priyaḥ su kṛt priyaḥ indre manāyuḥ priyaḥ su prāvīḥ priyaḥ asya somī 
SA_GV01_rv_hn04u-581	RV_4,025.06a suprāvyaḥ prāśuṣāḷ eṣa vīraḥ suṣveḥ paktiṃ kṛṇute kevalendraḥ /	suprāvyaḥ prāśuṣāh eṣa vīraḥ suṣveḥ paktim kṛṇute kevala indraḥ 
SA_GV01_rv_hn04u-582	RV_4,025.06c nāsuṣver āpir na sakhā na jāmir duṣprāvyo 'vahanted avācaḥ //	na a suṣveḥ āpiḥ na sakhā na jāmiḥ duṣprāvyaḥ vahanta id avācaḥ 
SA_GV01_rv_hn04u-583	RV_4,025.07a na revatā paṇinā sakhyam indro 'sunvatā sutapāḥ saṃ gṛṇīte /	na revatā paṇinā sakhyam indraḥ sunvatā suta pāḥ sam gṛṇīte 
SA_GV01_rv_hn04u-584	RV_4,025.07c āsya vedaḥ khidati hanti nagnaṃ vi suṣvaye paktaye kevalo bhūt //	ā asya vedaḥ khidati hanti nagnam vi suṣvaye paktaye kevalaḥ bhūt 
SA_GV01_rv_hn04u-585	RV_4,025.08a indram pare 'vare madhyamāsa indraṃ yānto 'vasitāsa indram /	indram pare vare madhyamāsaḥ indram yāntaḥ vasitāsaḥ indram 
SA_GV01_rv_hn04u-586	RV_4,025.08c indraṃ kṣiyanta uta yudhyamānā indraṃ naro vājayanto havante //	indram kṣiyantaḥ uta yudhyamānāḥ indram naraḥ vājayantaḥ havante 
SA_GV01_rv_hn04u-587	RV_4,026.01a aham manur abhavaṃ sūryaś cāhaṃ kakṣīvāṃ ṛṣir asmi vipraḥ /	aham manuḥ abhavam sūryaḥ ca aham kakṣīvān ṛṣiḥ asmi vipraḥ 
SA_GV01_rv_hn04u-588	RV_4,026.01c ahaṃ kutsam ārjuneyaṃ ny ṛñje 'haṃ kavir uśanā paśyatā mā //	aham kutsam ārjuneyam ni ṛñje ham kaviḥ uśanā paśyata mā 
SA_GV01_rv_hn04u-589	RV_4,026.02a aham bhūmim adadām āryāyāhaṃ vṛṣṭiṃ dāśuṣe martyāya /	aham bhūmim adadām āryāya aham vṛṣṭim dāśuṣe martyāya 
SA_GV01_rv_hn04u-590	RV_4,026.02c aham apo anayaṃ vāvaśānā mama devāso anu ketam āyan //	aham apaḥ anayam vāvaśānāḥ mama devāsaḥ anu ketam āyan 
SA_GV01_rv_hn04u-591	RV_4,026.03a aham puro mandasāno vy airaṃ nava sākaṃ navatīḥ śambarasya /	aham puraḥ mandasānaḥ vi airam nava sākam navatīḥ śambarasya 
SA_GV01_rv_hn04u-592	RV_4,026.03c śatatamaṃ veśyaṃ sarvatātā divodāsam atithigvaṃ yad āvam //	śatatamam veśyam sarvatātā divodāsam atithigvam yat āvam 
SA_GV01_rv_hn04u-593	RV_4,026.04a pra su ṣa vibhyo maruto vir astu pra śyenaḥ śyenebhya āśupatvā /	pra su sa vibhyaḥ marutaḥ viḥ astu pra śyenaḥ śyenebhyaḥ āśu patvā 
SA_GV01_rv_hn04u-594	RV_4,026.04c acakrayā yat svadhayā suparṇo havyam bharan manave devajuṣṭam //	acakrayā yat svadhayā suparṇaḥ havyam bharat manave deva juṣṭam 
SA_GV01_rv_hn04u-595	RV_4,026.05a bharad yadi vir ato vevijānaḥ pathoruṇā manojavā asarji /	bharat yadi viḥ atas vevijānaḥ pathā uruṇā manaḥ javāḥ asarji 
SA_GV01_rv_hn04u-596	RV_4,026.05c tūyaṃ yayau madhunā somyenota śravo vivide śyeno atra //	tūyam yayau madhunā somyena uta śravaḥ vivide śyenaḥ atra 
SA_GV01_rv_hn04u-597	RV_4,026.06a ṛjīpī śyeno dadamāno aṃśum parāvataḥ śakuno mandram madam /	ṛjīpī śyenaḥ dadamānaḥ aṃśum parāvataḥ śakunaḥ mandram madam 
SA_GV01_rv_hn04u-598	RV_4,026.06c somam bharad dādṛhāṇo devāvān divo amuṣmād uttarād ādāya //	somam bharat dādṛhāṇaḥ devāvān divaḥ amuṣmāt uttarāt ādāya 
SA_GV01_rv_hn04u-599	RV_4,026.07a ādāya śyeno abharat somaṃ sahasraṃ savāṃ ayutaṃ ca sākam /	ādāya śyenaḥ abharat somam sahasram savām ayutam ca sākam 
SA_GV01_rv_hn04u-600	RV_4,026.07c atrā purandhir ajahād arātīr made somasya mūrā amūraḥ //	atrā purandhiḥ ajahāt arātīḥ made somasya mūrāḥ a mūraḥ 
SA_GV01_rv_hn04u-601	RV_4,027.01a garbhe nu sann anv eṣām avedam ahaṃ devānāṃ janimāni viśvā /	garbhe nu san anu eṣām avedam aham devānām janimāni viśvā 
SA_GV01_rv_hn04u-602	RV_4,027.01c śatam mā pura āyasīr arakṣann adha śyeno javasā nir adīyam //	śatam mā puraḥ āyasīḥ arakṣan adha śyenaḥ javasā niḥ adīyam 
SA_GV01_rv_hn04u-603	RV_4,027.02a na ghā sa mām apa joṣaṃ jabhārābhīm āsa tvakṣasā vīryeṇa /	na ghā sa mām apa joṣam jabhāra abhi īm āsa tvakṣasā vīryeṇa 
SA_GV01_rv_hn04u-604	RV_4,027.02c īrmā purandhir ajahād arātīr uta vātāṃ atarac chūśuvānaḥ //	īrmā purandhiḥ ajahāt arātīḥ uta vātām atarat śūśuvānaḥ 
SA_GV01_rv_hn04u-605	RV_4,027.03a ava yac chyeno asvanīd adha dyor vi yad yadi vāta ūhuḥ purandhim /	ava yat śyenaḥ asvanīt adha dyoḥ vi yat yadi vā atas ūhuḥ purandhim 
SA_GV01_rv_hn04u-606	RV_4,027.03c sṛjad yad asmā ava ha kṣipaj jyāṃ kṛśānur astā manasā bhuraṇyan //	sṛjat yat asmai ava ha kṣipat jyām kṛśānuḥ astā manasā bhuraṇyan 
SA_GV01_rv_hn04u-607	RV_4,027.04a ṛjipya īm indrāvato na bhujyuṃ śyeno jabhāra bṛhato adhi ṣṇoḥ /	ṛjipyaḥ īm indrāvataḥ na bhujyum śyenaḥ jabhāra bṛhataḥ adhi snoḥ 
SA_GV01_rv_hn04u-608	RV_4,027.04c antaḥ patat patatry asya parṇam adha yāmani prasitasya tad veḥ //	antar patat patatri asya parṇam adha yāmani prasitasya tat veḥ 
SA_GV01_rv_hn04u-609	RV_4,027.05a adha śvetaṃ kalaśaṃ gobhir aktam āpipyānam maghavā śukram andhaḥ /	adha śvetam kalaśam gobhiḥ aktam āpipyānam maghavā śukram andhaḥ 
SA_GV01_rv_hn04u-610	RV_4,027.05c adhvaryubhiḥ prayatam madhvo agram indro madāya prati dhat pibadhyai śūro madāya prati dhat pibadhyai //	adhvaryubhiḥ prayatam madhvaḥ agram indraḥ madāya prati dhat pibadhyai śūraḥ madāya prati dhat pibadhyai 
SA_GV01_rv_hn04u-611	RV_4,028.01a tvā yujā tava tat soma sakhya indro apo manave sasrutas kaḥ /	tvā yujā tava tat soma sakhye indraḥ apaḥ manave sasrutaḥ kaḥ 
SA_GV01_rv_hn04u-612	RV_4,028.01c ahann ahim ariṇāt sapta sindhūn apāvṛṇod apihiteva khāni //	ahan ahim ariṇāt sapta sindhūn apāvṛṇot apihitā iva khāni 
SA_GV01_rv_hn04u-613	RV_4,028.02a tvā yujā ni khidat sūryasyendraś cakraṃ sahasā sadya indo /	tvā yujā ni khidat sūryasya indraḥ cakram sahasā sadyas indo 
SA_GV01_rv_hn04u-614	RV_4,028.02c adhi ṣṇunā bṛhatā vartamānam maho druho apa viśvāyu dhāyi //	adhi snunā bṛhatā vartamānam mahaḥ druhaḥ apa viśva āyu dhāyi 
SA_GV01_rv_hn04u-615	RV_4,028.03a ahann indro adahad agnir indo purā dasyūn madhyandinād abhīke /	ahan indraḥ adahat agniḥ indo purā dasyūn madhyandināt abhīke 
SA_GV01_rv_hn04u-616	RV_4,028.03c durge duroṇe kratvā na yātām purū sahasrā śarvā ni barhīt //	durge duroṇe kratvā na yātām purū sahasrā śarvā ni barhīt 
SA_GV01_rv_hn04u-617	RV_4,028.04a viśvasmāt sīm adhamāṃ indra dasyūn viśo dāsīr akṛṇor apraśastāḥ /	viśvasmāt sīm adhamān indra dasyūn viśaḥ dāsīḥ akṛṇoḥ apraśastāḥ 
SA_GV01_rv_hn04u-618	RV_4,028.04c abādhethām amṛṇataṃ ni śatrūn avindethām apacitiṃ vadhatraiḥ //	abādhethām amṛṇatam ni śatrūn avindethām apacitim vadhatraiḥ 
SA_GV01_rv_hn04u-619	RV_4,028.05a evā satyam maghavānā yuvaṃ tad indraś ca somorvam aśvyaṃ goḥ /	eva satyam maghavānā yuvam tat indraḥ ca soma ūrvam aśvyam goḥ 
SA_GV01_rv_hn04u-620	RV_4,028.05c ādardṛtam apihitāny aśnā riricathuḥ kṣāś cit tatṛdānā //	ādardṛtam apihitāni aśnā riricathuḥ kṣāḥ cit tatṛdānā 
SA_GV01_rv_hn04u-621	RV_4,029.01a ā na stuta upa vājebhir ūtī indra yāhi haribhir mandasānaḥ /	ā naḥ stutaḥ upa vājebhiḥ ūtī indra yāhi haribhiḥ mandasānaḥ 
SA_GV01_rv_hn04u-622	RV_4,029.01c tiraś cid aryaḥ savanā purūṇy āṅgūṣebhir gṛṇānaḥ satyarādhāḥ //	tiras cit aryaḥ savanā purūṇi āṅgūṣebhiḥ gṛṇānaḥ satya rādhāḥ 
SA_GV01_rv_hn04u-623	RV_4,029.02a ā hi ṣmā yāti naryaś cikitvān hūyamānaḥ sotṛbhir upa yajñam /	ā hi sma yāti naryaḥ cikitvān hūyamānaḥ sotṛbhiḥ upa yajñam 
SA_GV01_rv_hn04u-624	RV_4,029.02c svaśvo yo abhīrur manyamānaḥ suṣvāṇebhir madati saṃ ha vīraiḥ //	su aśvaḥ yaḥ abhīruḥ manyamānaḥ suṣvāṇebhiḥ madati sam ha vīraiḥ 
SA_GV01_rv_hn04u-625	RV_4,029.03a śrāvayed asya karṇā vājayadhyai juṣṭām anu pra diśam mandayadhyai /	śrāvayet asya karṇā vājayadhyai juṣṭām anu pra diśam mandayadhyai 
SA_GV01_rv_hn04u-626	RV_4,029.03c udvāvṛṣāṇo rādhase tuviṣmān karan na indraḥ sutīrthābhayaṃ ca //	udvāvṛṣāṇaḥ rādhase tuviṣmān karat naḥ indraḥ su tīrthā abhayam ca 
SA_GV01_rv_hn04u-627	RV_4,029.04a acchā yo gantā nādhamānam ūtī itthā vipraṃ havamānaṃ gṛṇantam /	acchā yaḥ gantā nādhamānam ūtī itthā vipram havamānam gṛṇantam 
SA_GV01_rv_hn04u-628	RV_4,029.04c upa tmani dadhāno dhury āśūn sahasrāṇi śatāni vajrabāhuḥ //	upa tmani dadhānaḥ dhuri āśūn sahasrāṇi śatāni vajra bāhuḥ 
SA_GV01_rv_hn04u-629	RV_4,029.05a tvotāso maghavann indra viprā vayaṃ te syāma sūrayo gṛṇantaḥ /	tvotāsaḥ maghavan indra viprāḥ vayam te syāma sūrayaḥ gṛṇantaḥ 
SA_GV01_rv_hn04u-630	RV_4,029.05c bhejānāso bṛhaddivasya rāya ākāyyasya dāvane purukṣoḥ //	bhejānāsaḥ bṛhat divasya rāyaḥ ākāyyasya dāvane purukṣoḥ 
SA_GV01_rv_hn04u-631	RV_4,030.01a nakir indra tvad uttaro na jyāyāṃ asti vṛtrahan /	nakir indra tvat uttaraḥ na jyāyām asti vṛtrahan 
SA_GV01_rv_hn04u-632	RV_4,030.01c nakir evā yathā tvam //	nakir evā yathā tvam 
SA_GV01_rv_hn04u-633	RV_4,030.02a satrā te anu kṛṣṭayo viśvā cakreva vāvṛtuḥ /	satrā te anu kṛṣṭayaḥ viśvā cakrā iva vāvṛtuḥ 
SA_GV01_rv_hn04u-634	RV_4,030.02c satrā mahāṃ asi śrutaḥ //	satrā mahān asi śrutaḥ 
SA_GV01_rv_hn04u-635	RV_4,030.03a viśve caned anā tvā devāsa indra yuyudhuḥ /	viśve cana id anā tvā devāsaḥ indra yuyudhuḥ 
SA_GV01_rv_hn04u-636	RV_4,030.03c yad ahā naktam ātiraḥ //	yat ahā naktam ātiraḥ 
SA_GV01_rv_hn04u-637	RV_4,030.04a yatrota bādhitebhyaś cakraṃ kutsāya yudhyate /	yatra uta bādhitebhyaḥ cakram kutsāya yudhyate 
SA_GV01_rv_hn04u-638	RV_4,030.04c muṣāya indra sūryam //	muṣāya indra sūryam 
SA_GV01_rv_hn04u-639	RV_4,030.05a yatra devāṃ ṛghāyato viśvāṃ ayudhya eka it /	yatra devān ṛghāyataḥ viśvān ayudhyaḥ ekaḥ id 
SA_GV01_rv_hn04u-640	RV_4,030.05c tvam indra vanūṃr ahan //	tvam indra vanūn ahan 
SA_GV01_rv_hn04u-641	RV_4,030.06a yatrota martyāya kam ariṇā indra sūryam /	yatra uta martyāya kam ariṇāḥ indra sūryam 
SA_GV01_rv_hn04u-642	RV_4,030.06c prāvaḥ śacībhir etaśam //	prāvaḥ śacībhiḥ etaśam 
SA_GV01_rv_hn04u-643	RV_4,030.07a kim ād utāsi vṛtrahan maghavan manyumattamaḥ /	kim āt uta asi vṛtrahan maghavan manyumattamaḥ 
SA_GV01_rv_hn04u-644	RV_4,030.07c atrāha dānum ātiraḥ //	atra aha dānum ātiraḥ 
SA_GV01_rv_hn04u-645	RV_4,030.08a etad ghed uta vīryam indra cakartha pauṃsyam /	etat gha id uta vīryam indra cakartha pauṃsyam 
SA_GV01_rv_hn04u-646	RV_4,030.08c striyaṃ yad durhaṇāyuvaṃ vadhīr duhitaraṃ divaḥ //	striyam yat durhaṇāyuvam vadhīḥ duhitaram divaḥ 
SA_GV01_rv_hn04u-647	RV_4,030.09a divaś cid ghā duhitaram mahān mahīyamānām /	divaḥ cit gha duhitaram mahān mahīyamānām 
SA_GV01_rv_hn04u-648	RV_4,030.09c uṣāsam indra sam piṇak //	uṣāsam indra sam piṇak 
SA_GV01_rv_hn04u-649	RV_4,030.10a apoṣā anasaḥ sarat sampiṣṭād aha bibhyuṣī /	apoṣā anasaḥ sarat sampiṣṭāt aha bibhyuṣī 
SA_GV01_rv_hn04u-650	RV_4,030.10c ni yat sīṃ śiśnathad vṛṣā //	ni yat sīm śiśnathat vṛṣā 
SA_GV01_rv_hn04u-651	RV_4,030.11a etad asyā anaḥ śaye susampiṣṭaṃ vipāśy ā /	etat asyāḥ anaḥ śaye su sampiṣṭam vipāśi ā 
SA_GV01_rv_hn04u-652	RV_4,030.11c sasāra sīm parāvataḥ //	sasāra sīm parāvataḥ 
SA_GV01_rv_hn04u-653	RV_4,030.12a uta sindhuṃ vibālyaṃ vitasthānām adhi kṣami /	uta sindhum vibālyam vitasthānām adhi kṣami 
SA_GV01_rv_hn04u-654	RV_4,030.12c pari ṣṭhā indra māyayā //	pari stha indra māyayā 
SA_GV01_rv_hn04u-655	RV_4,030.13a uta śuṣṇasya dhṛṣṇuyā pra mṛkṣo abhi vedanam /	uta śuṣṇasya dhṛṣṇuyā pra mṛkṣaḥ abhi vedanam 
SA_GV01_rv_hn04u-656	RV_4,030.13c puro yad asya sampiṇak //	puraḥ yat asya sampiṇak 
SA_GV01_rv_hn04u-657	RV_4,030.14a uta dāsaṃ kaulitaram bṛhataḥ parvatād adhi /	uta dāsam kaulitaram bṛhataḥ parvatāt adhi 
SA_GV01_rv_hn04u-658	RV_4,030.14c avāhann indra śambaram //	avāhan indra śambaram 
SA_GV01_rv_hn04u-659	RV_4,030.15a uta dāsasya varcinaḥ sahasrāṇi śatāvadhīḥ /	uta dāsasya varcinaḥ sahasrāṇi śatā avadhīḥ 
SA_GV01_rv_hn04u-660	RV_4,030.15c adhi pañca pradhīṃr iva //	adhi pañca pradhīn iva 
SA_GV01_rv_hn04u-661	RV_4,030.16a uta tyam putram agruvaḥ parāvṛktaṃ śatakratuḥ /	uta tyam putram agruvaḥ parāvṛktam śatakratuḥ 
SA_GV01_rv_hn04u-662	RV_4,030.16c uktheṣv indra ābhajat //	uktheṣu indraḥ ābhajat 
SA_GV01_rv_hn04u-663	RV_4,030.17a uta tyā turvaśāyadū asnātārā śacīpatiḥ /	uta tyā turvaśa yadū a snātārā śacīpatiḥ 
SA_GV01_rv_hn04u-664	RV_4,030.17c indro vidvāṃ apārayat //	indraḥ vidvān apārayat 
SA_GV01_rv_hn04u-665	RV_4,030.18a uta tyā sadya āryā sarayor indra pārataḥ /	uta tyā sadyas āryā sarayoḥ indra pāratas 
SA_GV01_rv_hn04u-666	RV_4,030.18c arṇācitrarathāvadhīḥ //	arṇā citraratha avadhīḥ 
SA_GV01_rv_hn04u-667	RV_4,030.19a anu dvā jahitā nayo 'ndhaṃ śroṇaṃ ca vṛtrahan /	anu dvā jahitā nayaḥ ndham śroṇam ca vṛtrahan 
SA_GV01_rv_hn04u-668	RV_4,030.19c na tat te sumnam aṣṭave //	na tat te sumnam aṣṭave 
SA_GV01_rv_hn04u-669	RV_4,030.20a śatam aśmanmayīnām purām indro vy āsyat /	śatam aśmanmayīnām purām indraḥ vi āsyat 
SA_GV01_rv_hn04u-670	RV_4,030.20c divodāsāya dāśuṣe //	divodāsāya dāśuṣe 
SA_GV01_rv_hn04u-671	RV_4,030.21a asvāpayad dabhītaye sahasrā triṃśataṃ hathaiḥ /	asvāpayat dabhītaye sahasrā triṃśatam hathaiḥ 
SA_GV01_rv_hn04u-672	RV_4,030.21c dāsānām indro māyayā //	dāsānām indraḥ māyayā 
SA_GV01_rv_hn04u-673	RV_4,030.22a sa ghed utāsi vṛtrahan samāna indra gopatiḥ /	sa gha id uta asi vṛtrahan samānaḥ indra go patiḥ 
SA_GV01_rv_hn04u-674	RV_4,030.22c yas tā viśvāni cicyuṣe //	yaḥ tā viśvāni cicyuṣe 
SA_GV01_rv_hn04u-675	RV_4,030.23a uta nūnaṃ yad indriyaṃ kariṣyā indra pauṃsyam /	uta nūnam yat indriyam kariṣyāḥ indra pauṃsyam 
SA_GV01_rv_hn04u-676	RV_4,030.23c adyā nakiṣ ṭad ā minat //	adyā nakir tat ā minat 
SA_GV01_rv_hn04u-677	RV_4,030.24a vāmaṃ-vāmaṃ ta ādure devo dadātv aryamā /	vāmam vāmam te ādure devaḥ dadātu aryamā 
SA_GV01_rv_hn04u-678	RV_4,030.24c vāmam pūṣā vāmam bhago vāmaṃ devaḥ karūḷatī //	vāmam pūṣā vāmam bhagaḥ vāmam devaḥ karūḍatī 
SA_GV01_rv_hn04u-679	RV_4,031.01a kayā naś citra ā bhuvad ūtī sadāvṛdhaḥ sakhā /	kayā naḥ citraḥ ā bhuvat ūtī sadāvṛdhaḥ sakhā 
SA_GV01_rv_hn04u-680	RV_4,031.01c kayā śaciṣṭhayā vṛtā //	kayā śaciṣṭhayā vṛtā 
SA_GV01_rv_hn04u-681	RV_4,031.02a kas tvā satyo madānām maṃhiṣṭho matsad andhasaḥ /	kaḥ tvā satyaḥ madānām maṃhiṣṭhaḥ matsat andhasaḥ 
SA_GV01_rv_hn04u-682	RV_4,031.02c dṛḷhā cid āruje vasu //	dṛḍhā cit āruje vasu 
SA_GV01_rv_hn04u-683	RV_4,031.03a abhī ṣu ṇaḥ sakhīnām avitā jaritṝṇām /	abhī su naḥ sakhīnām avitā jaritṝṇām 
SA_GV01_rv_hn04u-684	RV_4,031.03c śatam bhavāsy ūtibhiḥ //	śatam bhavāsi ūtibhiḥ 
SA_GV01_rv_hn04u-685	RV_4,031.04a abhī na ā vavṛtsva cakraṃ na vṛttam arvataḥ /	abhi naḥ ā vavṛtsva cakram na vṛttam arvataḥ 
SA_GV01_rv_hn04u-686	RV_4,031.04c niyudbhiś carṣaṇīnām //	niyudbhiḥ carṣaṇīnām 
SA_GV01_rv_hn04u-687	RV_4,031.05a pravatā hi kratūnām ā hā padeva gacchasi /	pravatā hi kratūnām ā ha padā iva gacchasi 
SA_GV01_rv_hn04u-688	RV_4,031.05c abhakṣi sūrye sacā //	abhakṣi sūrye sacā 
SA_GV01_rv_hn04u-689	RV_4,031.06a saṃ yat ta indra manyavaḥ saṃ cakrāṇi dadhanvire /	sam yat te indra manyavaḥ sam cakrāṇi dadhanvire 
SA_GV01_rv_hn04u-690	RV_4,031.06c adha tve adha sūrye //	adha tve adha sūrye 
SA_GV01_rv_hn04u-691	RV_4,031.07a uta smā hi tvām āhur in maghavānaṃ śacīpate /	uta smā hi tvām āhuḥ id maghavānam śacīpate 
SA_GV01_rv_hn04u-692	RV_4,031.07c dātāram avidīdhayum //	dātāram avidīdhayum 
SA_GV01_rv_hn04u-693	RV_4,031.08a uta smā sadya it pari śaśamānāya sunvate /	uta smā sadyas id pari śaśamānāya sunvate 
SA_GV01_rv_hn04u-694	RV_4,031.08c purū cin maṃhase vasu //	purū cit maṃhase vasu 
SA_GV01_rv_hn04u-695	RV_4,031.09a nahi ṣmā te śataṃ cana rādho varanta āmuraḥ /	nahi sma te śatam cana rādhaḥ varante āmuraḥ 
SA_GV01_rv_hn04u-696	RV_4,031.09c na cyautnāni kariṣyataḥ //	na cyautnāni kariṣyataḥ 
SA_GV01_rv_hn04u-697	RV_4,031.10a asmāṃ avantu te śatam asmān sahasram ūtayaḥ /	asmān avantu te śatam asmān sahasram ūtayaḥ 
SA_GV01_rv_hn04u-698	RV_4,031.10c asmān viśvā abhiṣṭayaḥ //	asmān viśvāḥ abhiṣṭayaḥ 
SA_GV01_rv_hn04u-699	RV_4,031.11a asmāṃ ihā vṛṇīṣva sakhyāya svastaye /	asmān iha ā vṛṇīṣva sakhyāya svastaye 
SA_GV01_rv_hn04u-700	RV_4,031.11c maho rāye divitmate //	mahaḥ rāye divitmate 
SA_GV01_rv_hn04u-701	RV_4,031.12a asmāṃ aviḍḍhi viśvahendra rāyā parīṇasā /	asmām aviḍḍhi viśvahā indra rāyā parīṇasā 
SA_GV01_rv_hn04u-702	RV_4,031.12c asmān viśvābhir ūtibhiḥ //	asmān viśvābhiḥ ūtibhiḥ 
SA_GV01_rv_hn04u-703	RV_4,031.13a asmabhyaṃ tāṃ apā vṛdhi vrajāṃ asteva gomataḥ /	asmabhyam tām apa ā vṛdhi vrajām astā iva gomataḥ 
SA_GV01_rv_hn04u-704	RV_4,031.13c navābhir indrotibhiḥ //	navābhiḥ indra ūtibhiḥ 
SA_GV01_rv_hn04u-705	RV_4,031.14a asmākaṃ dhṛṣṇuyā ratho dyumāṃ indrānapacyutaḥ /	asmākam dhṛṣṇuyā rathaḥ dyumān indra an apacyutaḥ 
SA_GV01_rv_hn04u-706	RV_4,031.14c gavyur aśvayur īyate //	gavyuḥ aśvayuḥ īyate 
SA_GV01_rv_hn04u-707	RV_4,031.15a asmākam uttamaṃ kṛdhi śravo deveṣu sūrya /	asmākam uttamam kṛdhi śravaḥ deveṣu sūrya 
SA_GV01_rv_hn04u-708	RV_4,031.15c varṣiṣṭhaṃ dyām ivopari //	varṣiṣṭham dyām iva upari 
SA_GV01_rv_hn04u-709	RV_4,032.01a ā tū na indra vṛtrahann asmākam ardham ā gahi /	ā tu naḥ indra vṛtrahan asmākam ardham ā gahi 
SA_GV01_rv_hn04u-710	RV_4,032.01c mahān mahībhir ūtibhiḥ //	mahān mahībhiḥ ūtibhiḥ 
SA_GV01_rv_hn04u-711	RV_4,032.02a bhṛmiś cid ghāsi tūtujir ā citra citriṇīṣv ā /	bhṛmiḥ cit gha asi tūtujiḥ ā citra citriṇīṣu ā 
SA_GV01_rv_hn04u-712	RV_4,032.02c citraṃ kṛṇoṣy ūtaye //	citram kṛṇoṣi ūtaye 
SA_GV01_rv_hn04u-713	RV_4,032.03a dabhrebhiś cic chaśīyāṃsaṃ haṃsi vrādhantam ojasā /	dabhrebhiḥ cit śaśīyāṃsam haṃsi vrādhantam ojasā 
SA_GV01_rv_hn04u-714	RV_4,032.03c sakhibhir ye tve sacā //	sakhibhiḥ ye tve sacā 
SA_GV01_rv_hn04u-715	RV_4,032.04a vayam indra tve sacā vayaṃ tvābhi nonumaḥ /	vayam indra tve sacā vayam tvā abhi nonumaḥ 
SA_GV01_rv_hn04u-716	RV_4,032.04c asmāṃ-asmāṃ id ud ava //	asmān asmān id ud ava 
SA_GV01_rv_hn04u-717	RV_4,032.05a sa naś citrābhir adrivo 'navadyābhir ūtibhiḥ /	sa naḥ citrābhiḥ adrivas navadyābhiḥ ūtibhiḥ 
SA_GV01_rv_hn04u-718	RV_4,032.05c anādhṛṣṭābhir ā gahi //	anādhṛṣṭābhiḥ ā gahi 
SA_GV01_rv_hn04u-719	RV_4,032.06a bhūyāmo ṣu tvāvataḥ sakhāya indra gomataḥ /	bhūyāma u su tvāvataḥ sakhāyaḥ indra gomataḥ 
SA_GV01_rv_hn04u-720	RV_4,032.06c yujo vājāya ghṛṣvaye //	yujaḥ vājāya ghṛṣvaye 
SA_GV01_rv_hn04u-721	RV_4,032.07a tvaṃ hy eka īśiṣa indra vājasya gomataḥ /	tvam hi ekaḥ īśiṣe indra vājasya gomataḥ 
SA_GV01_rv_hn04u-722	RV_4,032.07c sa no yandhi mahīm iṣam //	sa naḥ yandhi mahīm iṣam 
SA_GV01_rv_hn04u-723	RV_4,032.08a na tvā varante anyathā yad ditsasi stuto magham /	na tvā varante anyathā yat ditsasi stutaḥ magham 
SA_GV01_rv_hn04u-724	RV_4,032.08c stotṛbhya indra girvaṇaḥ //	stotṛbhyaḥ indra girvaṇaḥ 
SA_GV01_rv_hn04u-725	RV_4,032.09a abhi tvā gotamā girānūṣata pra dāvane /	abhi tvā gotamāḥ girā anūṣata pra dāvane 
SA_GV01_rv_hn04u-726	RV_4,032.09c indra vājāya ghṛṣvaye //	indra vājāya ghṛṣvaye 
SA_GV01_rv_hn04u-727	RV_4,032.10a pra te vocāma vīryā yā mandasāna ārujaḥ /	pra te vocāma vīryā yāḥ mandasānaḥ ārujaḥ 
SA_GV01_rv_hn04u-728	RV_4,032.10c puro dāsīr abhītya //	puraḥ dāsīḥ abhītya 
SA_GV01_rv_hn04u-729	RV_4,032.11a tā te gṛṇanti vedhaso yāni cakartha pauṃsyā /	tā te gṛṇanti vedhasaḥ yāni cakartha pauṃsyā 
SA_GV01_rv_hn04u-730	RV_4,032.11c suteṣv indra girvaṇaḥ //	suteṣu indra girvaṇaḥ 
SA_GV01_rv_hn04u-731	RV_4,032.12a avīvṛdhanta gotamā indra tve stomavāhasaḥ /	avīvṛdhanta gotamāḥ indra tve stoma vāhasaḥ 
SA_GV01_rv_hn04u-732	RV_4,032.12c aiṣu dhā vīravad yaśaḥ //	ā eṣu dhāḥ vīravat yaśaḥ 
SA_GV01_rv_hn04u-733	RV_4,032.13a yac cid dhi śaśvatām asīndra sādhāraṇas tvam /	yat cit hi śaśvatām asi indra sādhāraṇaḥ tvam 
SA_GV01_rv_hn04u-734	RV_4,032.13c taṃ tvā vayaṃ havāmahe //	tam tvā vayam havāmahe 
SA_GV01_rv_hn04u-735	RV_4,032.14a arvācīno vaso bhavāsme su matsvāndhasaḥ /	arvācīnaḥ vaso bhava asme su matsva andhasaḥ 
SA_GV01_rv_hn04u-736	RV_4,032.14c somānām indra somapāḥ //	somānām indra soma pāḥ 
SA_GV01_rv_hn04u-737	RV_4,032.15a asmākaṃ tvā matīnām ā stoma indra yacchatu /	asmākam tvā matīnām ā stomaḥ indra yacchatu 
SA_GV01_rv_hn04u-738	RV_4,032.15c arvāg ā vartayā harī //	arvāk ā vartaya harī 
SA_GV01_rv_hn04u-739	RV_4,032.16a puroḷāśaṃ ca no ghaso joṣayāse giraś ca naḥ /	puroḷāśam ca naḥ ghasaḥ joṣayāse giraḥ ca naḥ 
SA_GV01_rv_hn04u-740	RV_4,032.16c vadhūyur iva yoṣaṇām //	vadhūyuḥ iva yoṣaṇām 
SA_GV01_rv_hn04u-741	RV_4,032.17a sahasraṃ vyatīnāṃ yuktānām indram īmahe /	sahasram vyatīnām yuktānām indram īmahe 
SA_GV01_rv_hn04u-742	RV_4,032.17c śataṃ somasya khāryaḥ //	śatam somasya khāryaḥ 
SA_GV01_rv_hn04u-743	RV_4,032.18a sahasrā te śatā vayaṃ gavām ā cyāvayāmasi /	sahasrā te śatā vayam gavām ā cyāvayāmasi 
SA_GV01_rv_hn04u-744	RV_4,032.18c asmatrā rādha etu te //	asmatrā rādhaḥ etu te 
SA_GV01_rv_hn04u-745	RV_4,032.19a daśa te kalaśānāṃ hiraṇyānām adhīmahi /	daśa te kalaśānām hiraṇyānām adhīmahi 
SA_GV01_rv_hn04u-746	RV_4,032.19c bhūridā asi vṛtrahan //	bhūri dāḥ asi vṛtrahan 
SA_GV01_rv_hn04u-747	RV_4,032.20a bhūridā bhūri dehi no mā dabhram bhūry ā bhara /	bhūri dāḥ bhūri dehi naḥ mā dabhram bhūri ā bhara 
SA_GV01_rv_hn04u-748	RV_4,032.20c bhūri ghed indra ditsasi //	bhūri gha id indra ditsasi 
SA_GV01_rv_hn04u-749	RV_4,032.21a bhūridā hy asi śrutaḥ purutrā śūra vṛtrahan /	bhūri dāḥ hi asi śrutaḥ purutrā śūra vṛtrahan 
SA_GV01_rv_hn04u-750	RV_4,032.21c ā no bhajasva rādhasi //	ā naḥ bhajasva rādhasi 
SA_GV01_rv_hn04u-751	RV_4,032.22a pra te babhrū vicakṣaṇa śaṃsāmi goṣaṇo napāt /	pra te babhrū vicakṣaṇa śaṃsāmi goṣaṇaḥ napāt 
SA_GV01_rv_hn04u-752	RV_4,032.22c mābhyāṃ gā anu śiśrathaḥ //	mā ābhyām gāḥ anu śiśrathaḥ 
SA_GV01_rv_hn04u-753	RV_4,032.23a kanīnakeva vidradhe nave drupade arbhake /	kanīnakā iva vidradhe nave drupade arbhake 
SA_GV01_rv_hn04u-754	RV_4,032.23c babhrū yāmeṣu śobhete //	babhrū yāmeṣu śobhete 
SA_GV01_rv_hn04u-755	RV_4,032.24a aram ma usrayāmṇe 'ram anusrayāmṇe /	aram me usra yāmṇe ram an usra yāmṇe 
SA_GV01_rv_hn04u-756	RV_4,032.24c babhrū yāmeṣv asridhā //	babhrū yāmeṣu asridhā 
SA_GV01_rv_hn04u-757	RV_4,033.01a pra ṛbhubhyo dūtam iva vācam iṣya upastire śvaitarīṃ dhenum īḷe /	pra ṛbhubhyaḥ dūtam iva vācam iṣye upastire śvaitarīm dhenum īḍe 
SA_GV01_rv_hn04u-758	RV_4,033.01c ye vātajūtās taraṇibhir evaiḥ pari dyāṃ sadyo apaso babhūvuḥ //	ye vāta jūtāḥ taraṇibhiḥ evaiḥ pari dyām sadyas apasaḥ babhūvuḥ 
SA_GV01_rv_hn04u-759	RV_4,033.02a yadāram akrann ṛbhavaḥ pitṛbhyām pariviṣṭī veṣaṇā daṃsanābhiḥ /	yadā aram akran ṛbhavaḥ pitṛbhyām pariviṣṭī veṣaṇā daṃsanābhiḥ 
SA_GV01_rv_hn04u-760	RV_4,033.02c ād id devānām upa sakhyam āyan dhīrāsaḥ puṣṭim avahan manāyai //	āt id devānām upa sakhyam āyan dhīrāsaḥ puṣṭim avahan manāyai 
SA_GV01_rv_hn04u-761	RV_4,033.03a punar ye cakruḥ pitarā yuvānā sanā yūpeva jaraṇā śayānā /	punar ye cakruḥ pitarā yuvānā sanā yūpā iva jaraṇā śayānā 
SA_GV01_rv_hn04u-762	RV_4,033.03c te vājo vibhvāṃ ṛbhur indravanto madhupsaraso no 'vantu yajñam //	te vājaḥ vibhvā ṛbhuḥ indravantaḥ madhu psarasaḥ naḥ vantu yajñam 
SA_GV01_rv_hn04u-763	RV_4,033.04a yat saṃvatsam ṛbhavo gām arakṣan yat saṃvatsam ṛbhavo mā apiṃśan /	yat saṃvatsam ṛbhavaḥ gām arakṣan yat saṃvatsam ṛbhavaḥ māḥ apiṃśan 
SA_GV01_rv_hn04u-764	RV_4,033.04c yat saṃvatsam abharan bhāso asyās tābhiḥ śamībhir amṛtatvam āśuḥ //	yat saṃvatsam abharan bhāsaḥ asyāḥ tābhiḥ śamībhiḥ amṛta tvam āśuḥ 
SA_GV01_rv_hn04u-765	RV_4,033.05a jyeṣṭha āha camasā dvā kareti kanīyān trīn kṛṇavāmety āha /	jyeṣṭhaḥ āha camasā dvā karā iti kanīyān trīn kṛṇavāma iti āha 
SA_GV01_rv_hn04u-766	RV_4,033.05c kaniṣṭha āha caturas kareti tvaṣṭa ṛbhavas tat panayad vaco vaḥ //	kaniṣṭhaḥ āha caturaḥ kara iti tvaṣṭa ṛbhavaḥ tat panayat vacaḥ vaḥ 
SA_GV01_rv_hn04u-767	RV_4,033.06a satyam ūcur nara evā hi cakrur anu svadhām ṛbhavo jagmur etām /	satyam ūcuḥ naraḥ evā hi cakruḥ anu svadhām ṛbhavaḥ jagmuḥ etām 
SA_GV01_rv_hn04u-768	RV_4,033.06c vibhrājamānāṃś camasāṃ ahevāvenat tvaṣṭā caturo dadṛśvān //	vibhrājamānān camasān aha iva avenat tvaṣṭā caturaḥ dadṛśvān 
SA_GV01_rv_hn04u-769	RV_4,033.07a dvādaśa dyūn yad agohyasyātithye raṇann ṛbhavaḥ sasantaḥ /	dvādaśa dyūn yat agohyasya ātithye raṇan ṛbhavaḥ sasantaḥ 
SA_GV01_rv_hn04u-770	RV_4,033.07c sukṣetrākṛṇvann anayanta sindhūn dhanvātiṣṭhann oṣadhīr nimnam āpaḥ //	su kṣetrā akṛṇvan anayanta sindhūn dhanva atiṣṭhan oṣadhīḥ nimnam āpaḥ 
SA_GV01_rv_hn04u-771	RV_4,033.08a rathaṃ ye cakruḥ suvṛtaṃ nareṣṭhāṃ ye dhenuṃ viśvajuvaṃ viśvarūpām /	ratham ye cakruḥ suvṛtam nareṣṭhām ye dhenum viśva juvam viśva rūpām 
SA_GV01_rv_hn04u-772	RV_4,033.08c ta ā takṣantv ṛbhavo rayiṃ naḥ svavasaḥ svapasaḥ suhastāḥ //	te ā takṣantu ṛbhavaḥ rayim naḥ su avasaḥ su apasaḥ su hastāḥ 
SA_GV01_rv_hn04u-773	RV_4,033.09a apo hy eṣām ajuṣanta devā abhi kratvā manasā dīdhyānāḥ /	apaḥ hi eṣām ajuṣanta devāḥ abhi kratvā manasā dīdhyānāḥ 
SA_GV01_rv_hn04u-774	RV_4,033.09c vājo devānām abhavat sukarmendrasya ṛbhukṣā varuṇasya vibhvā //	vājaḥ devānām abhavat sukarmā indrasya ṛbhukṣāḥ varuṇasya vibhvā 
SA_GV01_rv_hn04u-775	RV_4,033.10a ye harī medhayokthā madanta indrāya cakruḥ suyujā ye aśvā /	ye harī medhayā ukthā madantaḥ indrāya cakruḥ su yujā ye aśvā 
SA_GV01_rv_hn04u-776	RV_4,033.10c te rāyas poṣaṃ draviṇāny asme dhatta ṛbhavaḥ kṣemayanto na mitram //	te rāyaḥ poṣam draviṇāni asme dhatta ṛbhavaḥ kṣemayantaḥ na mitram 
SA_GV01_rv_hn04u-777	RV_4,033.11a idāhnaḥ pītim uta vo madaṃ dhur na ṛte śrāntasya sakhyāya devāḥ /	idā ahnaḥ pītim uta vaḥ madam dhuḥ na ṛte śrāntasya sakhyāya devāḥ 
SA_GV01_rv_hn04u-778	RV_4,033.11c te nūnam asme ṛbhavo vasūni tṛtīye asmin savane dadhāta //	te nūnam asme ṛbhavaḥ vasūni tṛtīye asmin savane dadhāta 
SA_GV01_rv_hn04u-779	RV_4,034.01a ṛbhur vibhvā vāja indro no acchemaṃ yajñaṃ ratnadheyopa yāta /	ṛbhuḥ vibhvā vājaḥ indraḥ naḥ acchā imam yajñam ratna dheyā upa yāta 
SA_GV01_rv_hn04u-780	RV_4,034.01c idā hi vo dhiṣaṇā devy ahnām adhāt pītiṃ sam madā agmatā vaḥ //	idā hi vaḥ dhiṣaṇā devī ahnām adhāt pītim sam madāḥ agmata vaḥ 
SA_GV01_rv_hn04u-781	RV_4,034.02a vidānāso janmano vājaratnā uta ṛtubhir ṛbhavo mādayadhvam /	vidānāsaḥ janmanaḥ vāja ratnāḥ uta ṛtubhiḥ ṛbhavaḥ mādayadhvam 
SA_GV01_rv_hn04u-782	RV_4,034.02c saṃ vo madā agmata sam purandhiḥ suvīrām asme rayim erayadhvam //	sam vaḥ madāḥ agmata sam purandhiḥ su vīrām asme rayim erayadhvam 
SA_GV01_rv_hn04u-783	RV_4,034.03a ayaṃ vo yajña ṛbhavo 'kāri yam ā manuṣvat pradivo dadhidhve /	ayam vaḥ yajñaḥ ṛbhavaḥ kāri yam ā manuṣvat pradivaḥ dadhidhve 
SA_GV01_rv_hn04u-784	RV_4,034.03c pra vo 'cchā jujuṣāṇāso asthur abhūta viśve agriyota vājāḥ //	pra vaḥ chā jujuṣāṇāsaḥ asthuḥ abhūta viśve agriyā uta vājāḥ 
SA_GV01_rv_hn04u-785	RV_4,034.04a abhūd u vo vidhate ratnadheyam idā naro dāśuṣe martyāya /	abhūt u vaḥ vidhate ratna dheyam idā naraḥ dāśuṣe martyāya 
SA_GV01_rv_hn04u-786	RV_4,034.04c pibata vājā ṛbhavo dade vo mahi tṛtīyaṃ savanam madāya //	pibata vājāḥ ṛbhavaḥ dade vaḥ mahi tṛtīyam savanam madāya 
SA_GV01_rv_hn04u-787	RV_4,034.05a ā vājā yātopa na ṛbhukṣā maho naro draviṇaso gṛṇānāḥ /	ā vājāḥ yātā upa naḥ ṛbhukṣāḥ mahaḥ naraḥ draviṇasaḥ gṛṇānāḥ 
SA_GV01_rv_hn04u-788	RV_4,034.05c ā vaḥ pītayo 'bhipitve ahnām imā astaṃ navasva iva gman //	ā vaḥ pītayaḥ bhipitve ahnām imāḥ astam nava svaḥ iva gman 
SA_GV01_rv_hn04u-789	RV_4,034.06a ā napātaḥ śavaso yātanopemaṃ yajñaṃ namasā hūyamānāḥ /	ā napātaḥ śavasaḥ yātana upa imam yajñam namasā hūyamānāḥ 
SA_GV01_rv_hn04u-790	RV_4,034.06c sajoṣasaḥ sūrayo yasya ca stha madhvaḥ pāta ratnadhā indravantaḥ //	sajoṣasaḥ sūrayaḥ yasya ca stha madhvaḥ pāta ratna dhāḥ indravantaḥ 
SA_GV01_rv_hn04u-791	RV_4,034.07a sajoṣā indra varuṇena somaṃ sajoṣāḥ pāhi girvaṇo marudbhiḥ /	sajoṣāḥ indra varuṇena somam sajoṣāḥ pāhi girvaṇaḥ marudbhiḥ 
SA_GV01_rv_hn04u-792	RV_4,034.07c agrepābhir ṛtupābhiḥ sajoṣā gnāspatnībhī ratnadhābhiḥ sajoṣāḥ //	agre pābhiḥ ṛtu pābhiḥ sajoṣāḥ gnāspatnībhiḥ ratna dhābhiḥ sajoṣāḥ 
SA_GV01_rv_hn04u-793	RV_4,034.08a sajoṣasa ādityair mādayadhvaṃ sajoṣasa ṛbhavaḥ parvatebhiḥ /	sajoṣasaḥ ādityaiḥ mādayadhvam sajoṣasaḥ ṛbhavaḥ parvatebhiḥ 
SA_GV01_rv_hn04u-794	RV_4,034.08c sajoṣaso daivyenā savitrā sajoṣasaḥ sindhubhī ratnadhebhiḥ //	sajoṣasaḥ daivyena savitrā sajoṣasaḥ sindhubhiḥ ratna dhebhiḥ 
SA_GV01_rv_hn04u-795	RV_4,034.09a ye aśvinā ye pitarā ya ūtī dhenuṃ tatakṣur ṛbhavo ye aśvā /	ye aśvinā ye pitarā ye ūtī dhenum tatakṣuḥ ṛbhavaḥ ye aśvā 
SA_GV01_rv_hn04u-796	RV_4,034.09c ye aṃsatrā ya ṛdhag rodasī ye vibhvo naraḥ svapatyāni cakruḥ //	ye aṃsatrā ye ṛdhak rodasī ye vibhvaḥ naraḥ su apatyāni cakruḥ 
SA_GV01_rv_hn04u-797	RV_4,034.10a ye gomantaṃ vājavantaṃ suvīraṃ rayiṃ dhattha vasumantam purukṣum /	ye gomantam vājavantam su vīram rayim dhattha vasumantam purukṣum 
SA_GV01_rv_hn04u-798	RV_4,034.10c te agrepā ṛbhavo mandasānā asme dhatta ye ca rātiṃ gṛṇanti //	te agre pāḥ ṛbhavaḥ mandasānāḥ asme dhatta ye ca rātim gṛṇanti 
SA_GV01_rv_hn04u-799	RV_4,034.11a nāpābhūta na vo 'tītṛṣāmāniḥśastā ṛbhavo yajñe asmin /	na apābhūta na vaḥ tītṛṣāma a niḥśastāḥ ṛbhavaḥ yajñe asmin 
SA_GV01_rv_hn04u-800	RV_4,034.11c sam indreṇa madatha sam marudbhiḥ saṃ rājabhī ratnadheyāya devāḥ //	sam indreṇa madatha sam marudbhiḥ sam rājabhiḥ ratna dheyāya devāḥ 
SA_GV01_rv_hn04u-801	RV_4,035.01a ihopa yāta śavaso napātaḥ saudhanvanā ṛbhavo māpa bhūta /	iha upa yāta śavasaḥ napātaḥ saudhanvanāḥ ṛbhavaḥ mā apa bhūta 
SA_GV01_rv_hn04u-802	RV_4,035.01c asmin hi vaḥ savane ratnadheyaṃ gamantv indram anu vo madāsaḥ //	asmin hi vaḥ savane ratna dheyam gamantu indram anu vaḥ madāsaḥ 
SA_GV01_rv_hn04u-803	RV_4,035.02a āgann ṛbhūṇām iha ratnadheyam abhūt somasya suṣutasya pītiḥ /	āgan ṛbhūṇām iha ratna dheyam abhūt somasya suṣutasya pītiḥ 
SA_GV01_rv_hn04u-804	RV_4,035.02c sukṛtyayā yat svapasyayā caṃ ekaṃ vicakra camasaṃ caturdhā //	su kṛtyayā yat su apasyayā cam ekam vicakra camasam caturdhā 
SA_GV01_rv_hn04u-805	RV_4,035.03a vy akṛṇota camasaṃ caturdhā sakhe vi śikṣety abravīta /	vi akṛṇota camasam caturdhā sakhe vi śikṣa iti abravīta 
SA_GV01_rv_hn04u-806	RV_4,035.03c athaita vājā amṛtasya panthāṃ gaṇaṃ devānām ṛbhavaḥ suhastāḥ //	atha eta vājāḥ amṛtasya panthām gaṇam devānām ṛbhavaḥ su hastāḥ 
SA_GV01_rv_hn04u-807	RV_4,035.04a kimmayaḥ svic camasa eṣa āsa yaṃ kāvyena caturo vicakra /	kimmayaḥ svid camasaḥ eṣaḥ āsa yam kāvyena caturaḥ vicakra 
SA_GV01_rv_hn04u-808	RV_4,035.04c athā sunudhvaṃ savanam madāya pāta ṛbhavo madhunaḥ somyasya //	athā sunudhvam savanam madāya pāta ṛbhavaḥ madhunaḥ somyasya 
SA_GV01_rv_hn04u-809	RV_4,035.05a śacyākarta pitarā yuvānā śacyākarta camasaṃ devapānam /	śacyā akarta pitarā yuvānā śacyā akarta camasam deva pānam 
SA_GV01_rv_hn04u-810	RV_4,035.05c śacyā harī dhanutarāv ataṣṭendravāhāv ṛbhavo vājaratnāḥ //	śacyā harī dhanutarau ataṣṭa indra vāhau ṛbhavaḥ vāja ratnāḥ 
SA_GV01_rv_hn04u-811	RV_4,035.06a yo vaḥ sunoty abhipitve ahnāṃ tīvraṃ vājāsaḥ savanam madāya /	yaḥ vaḥ sunoti abhipitve ahnām tīvram vājāsaḥ savanam madāya 
SA_GV01_rv_hn04u-812	RV_4,035.06c tasmai rayim ṛbhavaḥ sarvavīram ā takṣata vṛṣaṇo mandasānāḥ //	tasmai rayim ṛbhavaḥ sarva vīram ā takṣata vṛṣaṇaḥ mandasānāḥ 
SA_GV01_rv_hn04u-813	RV_4,035.07a prātaḥ sutam apibo haryaśva mādhyandinaṃ savanaṃ kevalaṃ te /	prātar sutam apibaḥ hari aśva mādhyandinam savanam kevalam te 
SA_GV01_rv_hn04u-814	RV_4,035.07c sam ṛbhubhiḥ pibasva ratnadhebhiḥ sakhīṃr yāṃ indra cakṛṣe sukṛtyā //	sam ṛbhubhiḥ pibasva ratna dhebhiḥ sakhīn yām indra cakṛṣe su kṛtyā 
SA_GV01_rv_hn04u-815	RV_4,035.08a ye devāso abhavatā sukṛtyā śyenā ived adhi divi niṣeda /	ye devāsaḥ abhavata su kṛtyā śyenāḥ iva id adhi divi niṣeda 
SA_GV01_rv_hn04u-816	RV_4,035.08c te ratnaṃ dhāta śavaso napātaḥ saudhanvanā abhavatāmṛtāsaḥ //	te ratnam dhāta śavasaḥ napātaḥ saudhanvanāḥ abhavata amṛtāsaḥ 
SA_GV01_rv_hn04u-817	RV_4,035.09a yat tṛtīyaṃ savanaṃ ratnadheyam akṛṇudhvaṃ svapasyā suhastāḥ /	yat tṛtīyam savanam ratna dheyam akṛṇudhvam su apasyā su hastāḥ 
SA_GV01_rv_hn04u-818	RV_4,035.09c tad ṛbhavaḥ pariṣiktaṃ va etat sam madebhir indriyebhiḥ pibadhvam //	tat ṛbhavaḥ pariṣiktam vaḥ etat sam madebhiḥ indriyebhiḥ pibadhvam 
SA_GV01_rv_hn04u-819	RV_4,036.01a anaśvo jāto anabhīśur ukthyo rathas tricakraḥ pari vartate rajaḥ /	an aśvaḥ jātaḥ an abhīśuḥ ukthyaḥ rathaḥ tri cakraḥ pari vartate rajaḥ 
SA_GV01_rv_hn04u-820	RV_4,036.01c mahat tad vo devyasya pravācanaṃ dyām ṛbhavaḥ pṛthivīṃ yac ca puṣyatha //	mahat tat vaḥ devyasya pravācanam dyām ṛbhavaḥ pṛthivīm yat ca puṣyatha 
SA_GV01_rv_hn04u-821	RV_4,036.02a rathaṃ ye cakruḥ suvṛtaṃ sucetaso 'vihvarantam manasas pari dhyayā /	ratham ye cakruḥ suvṛtam su cetasaḥ vihvarantam manasaḥ pari dhyayā 
SA_GV01_rv_hn04u-822	RV_4,036.02c tāṃ ū nv asya savanasya pītaya ā vo vājā ṛbhavo vedayāmasi //	tām u nu asya savanasya pītaye ā vaḥ vājāḥ ṛbhavaḥ vedayāmasi 
SA_GV01_rv_hn04u-823	RV_4,036.03a tad vo vājā ṛbhavaḥ supravācanaṃ deveṣu vibhvo abhavan mahitvanam /	tat vaḥ vājāḥ ṛbhavaḥ su pravācanam deveṣu vibhvaḥ abhavat mahitvanam 
SA_GV01_rv_hn04u-824	RV_4,036.03c jivrī yat santā pitarā sanājurā punar yuvānā carathāya takṣatha //	jivrī yat santā pitarā sanā jurā punar yuvānā carathāya takṣatha 
SA_GV01_rv_hn04u-825	RV_4,036.04a ekaṃ vi cakra camasaṃ caturvayaṃ niś carmaṇo gām ariṇīta dhītibhiḥ /	ekam vi cakra camasam caturvayam niḥ carmaṇaḥ gām ariṇīta dhītibhiḥ 
SA_GV01_rv_hn04u-826	RV_4,036.04c athā deveṣv amṛtatvam ānaśa śruṣṭī vājā ṛbhavas tad va ukthyam //	athā deveṣu amṛta tvam ānaśa śruṣṭī vājāḥ ṛbhavaḥ tat vaḥ ukthyam 
SA_GV01_rv_hn04u-827	RV_4,036.05a ṛbhuto rayiḥ prathamaśravastamo vājaśrutāso yam ajījanan naraḥ /	ṛbhutaḥ rayiḥ prathama śravastamaḥ vāja śrutāsaḥ yam ajījanat naraḥ 
SA_GV01_rv_hn04u-828	RV_4,036.05c vibhvataṣṭo vidatheṣu pravācyo yaṃ devāso 'vathā sa vicarṣaṇiḥ //	vibhva taṣṭaḥ vidatheṣu pravācyaḥ yam devāsaḥ vathā sa vicarṣaṇiḥ 
SA_GV01_rv_hn04u-829	RV_4,036.06a sa vājy arvā sa ṛṣir vacasyayā sa śūro astā pṛtanāsu duṣṭaraḥ /	sa vājī arvā saḥ ṛṣiḥ vacasyayā sa śūraḥ astā pṛtanāsu duṣṭaraḥ 
SA_GV01_rv_hn04u-830	RV_4,036.06c sa rāyas poṣaṃ sa suvīryaṃ dadhe yaṃ vājo vibhvāṃ ṛbhavo yam āviṣuḥ //	sa rāyaḥ poṣam sa su vīryam dadhe yam vājaḥ vibhvā ṛbhavaḥ yam āviṣuḥ 
SA_GV01_rv_hn04u-831	RV_4,036.07a śreṣṭhaṃ vaḥ peśo adhi dhāyi darśataṃ stomo vājā ṛbhavas taṃ jujuṣṭana /	śreṣṭham vaḥ peśaḥ adhi dhāyi darśatam stomaḥ vājāḥ ṛbhavaḥ tam jujuṣṭana 
SA_GV01_rv_hn04u-832	RV_4,036.07c dhīrāso hi ṣṭhā kavayo vipaścitas tān va enā brahmaṇā vedayāmasi //	dhīrāsaḥ hi stha kavayaḥ vipaścitaḥ tān vaḥ enā brahmaṇā vedayāmasi 
SA_GV01_rv_hn04u-833	RV_4,036.08a yūyam asmabhyaṃ dhiṣaṇābhyas pari vidvāṃso viśvā naryāṇi bhojanā /	yūyam asmabhyam dhiṣaṇābhyaḥ pari vidvāṃsaḥ viśvā naryāṇi bhojanā 
SA_GV01_rv_hn04u-834	RV_4,036.08c dyumantaṃ vājaṃ vṛṣaśuṣmam uttamam ā no rayim ṛbhavas takṣatā vayaḥ //	dyumantam vājam vṛṣa śuṣmam uttamam ā naḥ rayim ṛbhavaḥ takṣata vayaḥ 
SA_GV01_rv_hn04u-835	RV_4,036.09a iha prajām iha rayiṃ rarāṇā iha śravo vīravat takṣatā naḥ /	iha prajām iha rayim rarāṇāḥ iha śravaḥ vīravat takṣata naḥ 
SA_GV01_rv_hn04u-836	RV_4,036.09c yena vayaṃ citayemāty anyān taṃ vājaṃ citram ṛbhavo dadā naḥ //	yena vayam citayema ati anyān tam vājam citram ṛbhavaḥ dada naḥ 
SA_GV01_rv_hn04u-837	RV_4,037.01a upa no vājā adhvaram ṛbhukṣā devā yāta pathibhir devayānaiḥ /	upa naḥ vājāḥ adhvaram ṛbhukṣāḥ devāḥ yāta pathibhiḥ deva yānaiḥ 
SA_GV01_rv_hn04u-838	RV_4,037.01c yathā yajñam manuṣo vikṣv āsu dadhidhve raṇvāḥ sudineṣv ahnām //	yathā yajñam manuṣaḥ vikṣu āsu dadhidhve raṇvāḥ sudineṣu ahnām 
SA_GV01_rv_hn04u-839	RV_4,037.02a te vo hṛde manase santu yajñā juṣṭāso adya ghṛtanirṇijo guḥ /	te vaḥ hṛde manase santu yajñāḥ juṣṭāsaḥ adya ghṛta nirṇijaḥ guḥ 
SA_GV01_rv_hn04u-840	RV_4,037.02c pra vaḥ sutāso harayanta pūrṇāḥ kratve dakṣāya harṣayanta pītāḥ //	pra vaḥ sutāsaḥ harayanta pūrṇāḥ kratve dakṣāya harṣayanta pītāḥ 
SA_GV01_rv_hn04u-841	RV_4,037.03a tryudāyaṃ devahitaṃ yathā va stomo vājā ṛbhukṣaṇo dade vaḥ /	tri udāyam deva hitam yathā vaḥ stomaḥ vājāḥ ṛbhukṣaṇaḥ dade vaḥ 
SA_GV01_rv_hn04u-842	RV_4,037.03c juhve manuṣvad uparāsu vikṣu yuṣme sacā bṛhaddiveṣu somam //	juhve manuṣvat uparāsu vikṣu yuṣme sacā bṛhaddiveṣu somam 
SA_GV01_rv_hn04u-843	RV_4,037.04a pīvoaśvāḥ śucadrathā hi bhūtāyaḥśiprā vājinaḥ suniṣkāḥ /	pīvaḥ aśvāḥ śucat rathāḥ hi bhūta ayaḥ śiprāḥ vājinaḥ su niṣkāḥ 
SA_GV01_rv_hn04u-844	RV_4,037.04c indrasya sūno śavaso napāto 'nu vaś cety agriyam madāya //	indrasya sūno śavasaḥ napātaḥ nu vaḥ ceti agriyam madāya 
SA_GV01_rv_hn04u-845	RV_4,037.05a ṛbhum ṛbhukṣaṇo rayiṃ vāje vājintamaṃ yujam /	ṛbhum ṛbhukṣaṇaḥ rayim vāje vājintamam yujam 
SA_GV01_rv_hn04u-846	RV_4,037.05c indrasvantaṃ havāmahe sadāsātamam aśvinam //	indrasvantam havāmahe sadā sātamam aśvinam 
SA_GV01_rv_hn04u-847	RV_4,037.06a sed ṛbhavo yam avatha yūyam indraś ca martyam /	sa id ṛbhavaḥ yam avatha yūyam indraḥ ca martyam 
SA_GV01_rv_hn04u-848	RV_4,037.06c sa dhībhir astu sanitā medhasātā so arvatā //	sa dhībhiḥ astu sanitā medha sātā saḥ arvatā 
SA_GV01_rv_hn04u-849	RV_4,037.07a vi no vājā ṛbhukṣaṇaḥ pathaś citana yaṣṭave /	vi naḥ vājāḥ ṛbhukṣaṇaḥ pathaḥ citana yaṣṭave 
SA_GV01_rv_hn04u-850	RV_4,037.07c asmabhyaṃ sūraya stutā viśvā āśās tarīṣaṇi //	asmabhyam sūrayaḥ stutāḥ viśvāḥ āśāḥ tarīṣaṇi 
SA_GV01_rv_hn04u-851	RV_4,037.08a taṃ no vājā ṛbhukṣaṇa indra nāsatyā rayim /	tam naḥ vājāḥ ṛbhukṣaṇaḥ indra nāsatyā rayim 
SA_GV01_rv_hn04u-852	RV_4,037.08c sam aśvaṃ carṣaṇibhya ā puru śasta maghattaye //	sam aśvam carṣaṇibhyaḥ ā puru śasta maghattaye 
SA_GV01_rv_hn04u-853	RV_4,038.01a uto hi vāṃ dātrā santi pūrvā yā pūrubhyas trasadasyur nitośe /	uta u hi vām dātrā santi pūrvā yā pūrubhyaḥ trasadasyuḥ nitośe 
SA_GV01_rv_hn04u-854	RV_4,038.01c kṣetrāsāṃ dadathur urvarāsāṃ ghanaṃ dasyubhyo abhibhūtim ugram //	kṣetrāsām dadathuḥ urvarāsām ghanam dasyubhyaḥ abhibhūtim ugram 
SA_GV01_rv_hn04u-855	RV_4,038.02a uta vājinam puruniṣṣidhvānaṃ dadhikrām u dadathur viśvakṛṣṭim /	uta vājinam puru niṣṣidhvānam dadhikrām u dadathuḥ viśvakṛṣṭim 
SA_GV01_rv_hn04u-856	RV_4,038.02c ṛjipyaṃ śyenam pruṣitapsum āśuṃ carkṛtyam aryo nṛpatiṃ na śūram //	ṛjipyam śyenam pruṣitapsum āśum carkṛtyam aryaḥ nṛpatim na śūram 
SA_GV01_rv_hn04u-857	RV_4,038.03a yaṃ sīm anu pravateva dravantaṃ viśvaḥ pūrur madati harṣamāṇaḥ /	yam sīm anu pravatā iva dravantam viśvaḥ pūruḥ madati harṣamāṇaḥ 
SA_GV01_rv_hn04u-858	RV_4,038.03c paḍbhir gṛdhyantam medhayuṃ na śūraṃ rathaturaṃ vātam iva dhrajantam //	paḍbhiḥ gṛdhyantam medhayum na śūram ratha turam vātam iva dhrajantam 
SA_GV01_rv_hn04u-859	RV_4,038.04a yaḥ smārundhāno gadhyā samatsu sanutaraś carati goṣu gacchan /	yaḥ sma ārundhānaḥ gadhyā samatsu sanutaraḥ carati goṣu gacchan 
SA_GV01_rv_hn04u-860	RV_4,038.04c āvirṛjīko vidathā nicikyat tiro aratim pary āpa āyoḥ //	āvirṛjīkaḥ vidathā nicikyat tiras aratim pari āpaḥ āyoḥ 
SA_GV01_rv_hn04u-861	RV_4,038.05a uta smainaṃ vastramathiṃ na tāyum anu krośanti kṣitayo bhareṣu /	uta smā enam vastramathim na tāyum anu krośanti kṣitayaḥ bhareṣu 
SA_GV01_rv_hn04u-862	RV_4,038.05c nīcāyamānaṃ jasuriṃ na śyenaṃ śravaś cācchā paśumac ca yūtham //	nīcāyamānam jasurim na śyenam śravaḥ ca acchā paśumat ca yūtham 
SA_GV01_rv_hn04u-863	RV_4,038.06a uta smāsu prathamaḥ sariṣyan ni veveti śreṇibhī rathānām /	uta smāsu prathamaḥ sariṣyan ni veveti śreṇibhiḥ rathānām 
SA_GV01_rv_hn04u-864	RV_4,038.06c srajaṃ kṛṇvāno janyo na śubhvā reṇuṃ rerihat kiraṇaṃ dadaśvān //	srajam kṛṇvānaḥ janyaḥ na śubhvā reṇum rerihat kiraṇam dadaśvān 
SA_GV01_rv_hn04u-865	RV_4,038.07a uta sya vājī sahurir ṛtāvā śuśrūṣamāṇas tanvā samarye /	uta sya vājī sahuriḥ ṛtāvā śuśrūṣamāṇaḥ tanvā samarye 
SA_GV01_rv_hn04u-866	RV_4,038.07c turaṃ yatīṣu turayann ṛjipyo 'dhi bhruvoḥ kirate reṇum ṛñjan //	turam yatīṣu turayan ṛjipyaḥ dhi bhruvoḥ kirate reṇum ṛñjan 
SA_GV01_rv_hn04u-867	RV_4,038.08a uta smāsya tanyator iva dyor ṛghāyato abhiyujo bhayante /	uta sma asya tanyatoḥ iva dyoḥ ṛghāyataḥ abhiyujaḥ bhayante 
SA_GV01_rv_hn04u-868	RV_4,038.08c yadā sahasram abhi ṣīm ayodhīd durvartuḥ smā bhavati bhīma ṛñjan //	yadā sahasram abhi sīm ayodhīt durvartuḥ smā bhavati bhīmaḥ ṛñjan 
SA_GV01_rv_hn04u-869	RV_4,038.09a uta smāsya panayanti janā jūtiṃ kṛṣṭipro abhibhūtim āśoḥ /	uta sma asya panayanti janāḥ jūtim kṛṣṭipraḥ abhibhūtim āśoḥ 
SA_GV01_rv_hn04u-870	RV_4,038.09c utainam āhuḥ samithe viyantaḥ parā dadhikrā asarat sahasraiḥ //	uta enam āhuḥ samithe viyantaḥ parā dadhikrāḥ asarat sahasraiḥ 
SA_GV01_rv_hn04u-871	RV_4,038.10a ā dadhikrāḥ śavasā pañca kṛṣṭīḥ sūrya iva jyotiṣāpas tatāna /	ā dadhikrāḥ śavasā pañca kṛṣṭīḥ sūryaḥ iva jyotiṣā apaḥ tatāna 
SA_GV01_rv_hn04u-872	RV_4,038.10c sahasrasāḥ śatasā vājy arvā pṛṇaktu madhvā sam imā vacāṃsi //	sahasra sāḥ śata sāḥ vājī arvā pṛṇaktu madhvā sam imā vacāṃsi 
SA_GV01_rv_hn04u-873	RV_4,039.01a āśuṃ dadhikrāṃ tam u nu ṣṭavāma divas pṛthivyā uta carkirāma /	āśum dadhikrām tam u nu stavāma divaḥ pṛthivyāḥ uta carkirāma 
SA_GV01_rv_hn04u-874	RV_4,039.01c ucchantīr mām uṣasaḥ sūdayantv ati viśvāni duritāni parṣan //	ucchantīḥ mām uṣasaḥ sūdayantu ati viśvāni duritāni parṣan 
SA_GV01_rv_hn04u-875	RV_4,039.02a mahaś carkarmy arvataḥ kratuprā dadhikrāvṇaḥ puruvārasya vṛṣṇaḥ /	mahaḥ carkarmi arvataḥ kratu prāḥ dadhikrāvṇaḥ puru vārasya vṛṣṇaḥ 
SA_GV01_rv_hn04u-876	RV_4,039.02c yam pūrubhyo dīdivāṃsaṃ nāgniṃ dadathur mitrāvaruṇā taturim //	yam pūrubhyaḥ dīdivāṃsam nā agnim dadathuḥ mitrāvaruṇā taturim 
SA_GV01_rv_hn04u-877	RV_4,039.03a yo aśvasya dadhikrāvṇo akārīt samiddhe agnā uṣaso vyuṣṭau /	yaḥ aśvasya dadhikrāvṇaḥ akārīt samiddhe agnau uṣasaḥ vyuṣṭau 
SA_GV01_rv_hn04u-878	RV_4,039.03c anāgasaṃ tam aditiḥ kṛṇotu sa mitreṇa varuṇenā sajoṣāḥ //	anāgasam tam aditiḥ kṛṇotu sa mitreṇa varuṇena sajoṣāḥ 
SA_GV01_rv_hn04u-879	RV_4,039.04a dadhikrāvṇa iṣa ūrjo maho yad amanmahi marutāṃ nāma bhadram /	dadhikrāvṇaḥ iṣaḥ ūrjaḥ mahaḥ yat amanmahi marutām nāma bhadram 
SA_GV01_rv_hn04u-880	RV_4,039.04c svastaye varuṇam mitram agniṃ havāmaha indraṃ vajrabāhum //	svastaye varuṇam mitram agnim havāmahe indram vajra bāhum 
SA_GV01_rv_hn04u-881	RV_4,039.05a indram ived ubhaye vi hvayanta udīrāṇā yajñam upaprayantaḥ /	indram iva id ubhaye vi hvayante udīrāṇāḥ yajñam upaprayantaḥ 
SA_GV01_rv_hn04u-882	RV_4,039.05c dadhikrām u sūdanam martyāya dadathur mitrāvaruṇā no aśvam //	dadhikrām u sūdanam martyāya dadathuḥ mitrāvaruṇā naḥ aśvam 
SA_GV01_rv_hn04u-883	RV_4,039.06a dadhikrāvṇo akāriṣaṃ jiṣṇor aśvasya vājinaḥ /	dadhikrāvṇaḥ akāriṣam jiṣṇoḥ aśvasya vājinaḥ 
SA_GV01_rv_hn04u-884	RV_4,039.06c surabhi no mukhā karat pra ṇa āyūṃṣi tāriṣat //	surabhi naḥ mukhā karat pra naḥ āyūṃṣi tāriṣat 
SA_GV01_rv_hn04u-885	RV_4,040.01a dadhikrāvṇa id u nu carkirāma viśvā in mām uṣasaḥ sūdayantu /	dadhikrāvṇaḥ id u nu carkirāma viśvāḥ id mām uṣasaḥ sūdayantu 
SA_GV01_rv_hn04u-886	RV_4,040.01c apām agner uṣasaḥ sūryasya bṛhaspater āṅgirasasya jiṣṇoḥ //	apām agneḥ uṣasaḥ sūryasya bṛhaspateḥ āṅgirasasya jiṣṇoḥ 
SA_GV01_rv_hn04u-887	RV_4,040.02a satvā bhariṣo gaviṣo duvanyasac chravasyād iṣa uṣasas turaṇyasat /	satvā bhariṣaḥ gaviṣaḥ duvanyasad śravasyāt iṣaḥ uṣasaḥ turaṇyasad 
SA_GV01_rv_hn04u-888	RV_4,040.02c satyo dravo dravaraḥ pataṅgaro dadhikrāveṣam ūrjaṃ svar janat //	satyaḥ dravaḥ dravaraḥ pataṅgaraḥ dadhikrāvā iṣam ūrjam svar janat 
SA_GV01_rv_hn04u-889	RV_4,040.03a uta smāsya dravatas turaṇyataḥ parṇaṃ na ver anu vāti pragardhinaḥ /	uta sma asya dravataḥ turaṇyataḥ parṇam na veḥ anu vāti pragardhinaḥ 
SA_GV01_rv_hn04u-890	RV_4,040.03c śyenasyeva dhrajato aṅkasam pari dadhikrāvṇaḥ sahorjā taritrataḥ //	śyenasya iva dhrajataḥ aṅkasam pari dadhikrāvṇaḥ saha ūrjā taritrataḥ 
SA_GV01_rv_hn04u-891	RV_4,040.04a uta sya vājī kṣipaṇiṃ turaṇyati grīvāyām baddho apikakṣa āsani /	uta sya vājī kṣipaṇim turaṇyati grīvāyām baddhaḥ apikakṣe āsani 
SA_GV01_rv_hn04u-892	RV_4,040.04c kratuṃ dadhikrā anu saṃtavītvat pathām aṅkāṃsy anv āpanīphaṇat //	kratum dadhikrāḥ anu saṃtavītvat pathām aṅkāṃsi anu āpanīphaṇat 
SA_GV01_rv_hn04u-893	RV_4,040.05a haṃsaḥ śuciṣad vasur antarikṣasad dhotā vediṣad atithir duroṇasat /	haṃsaḥ śuci sad vasuḥ antarikṣa sad hotā vedi sad atithiḥ duroṇa sad 
SA_GV01_rv_hn04u-894	RV_4,040.05c nṛṣad varasad ṛtasad vyomasad abjā gojā ṛtajā adrijā ṛtam //	nṛṣad vara sad ṛta sad vyoma sad ap jāḥ go jāḥ ṛta jāḥ adri jāḥ ṛtam 
SA_GV01_rv_hn04u-895	RV_4,041.01a indrā ko vāṃ varuṇā sumnam āpa stomo haviṣmāṃ amṛto na hotā /	indrā kaḥ vām varuṇā sumnam āpa stomaḥ haviṣmān amṛtaḥ na hotā 
SA_GV01_rv_hn04u-896	RV_4,041.01c yo vāṃ hṛdi kratumāṃ asmad uktaḥ pasparśad indrāvaruṇā namasvān //	yaḥ vām hṛdi kratumān asmat uktaḥ pasparśat indrāvaruṇāḥ namasvān 
SA_GV01_rv_hn04u-897	RV_4,041.02a indrā ha yo varuṇā cakra āpī devau martaḥ sakhyāya prayasvān /	indrā ha yaḥ varuṇā cakre āpī devau martaḥ sakhyāya prayasvān 
SA_GV01_rv_hn04u-898	RV_4,041.02c sa hanti vṛtrā samitheṣu śatrūn avobhir vā mahadbhiḥ sa pra śṛṇve //	sa hanti vṛtrā samitheṣu śatrūn avobhiḥ vā mahadbhiḥ sa pra śṛṇve 
SA_GV01_rv_hn04u-899	RV_4,041.03a indrā ha ratnaṃ varuṇā dheṣṭhetthā nṛbhyaḥ śaśamānebhyas tā /	indrā ha ratnam varuṇā dheṣṭhā itthā nṛbhyaḥ śaśamānebhyaḥ tā 
SA_GV01_rv_hn04u-900	RV_4,041.03c yadī sakhāyā sakhyāya somaiḥ sutebhiḥ suprayasā mādayaite //	yadī sakhāyā sakhyāya somaiḥ sutebhiḥ su prayasā mādayaite 
SA_GV01_rv_hn04u-901	RV_4,041.04a indrā yuvaṃ varuṇā didyum asminn ojiṣṭham ugrā ni vadhiṣṭaṃ vajram /	indrā yuvam varuṇā didyum asmin ojiṣṭham ugrā ni vadhiṣṭam vajram 
SA_GV01_rv_hn04u-902	RV_4,041.04c yo no durevo vṛkatir dabhītis tasmin mimāthām abhibhūty ojaḥ //	yaḥ naḥ durevaḥ vṛkatiḥ dabhītiḥ tasmin mimāthām abhibhūti ojaḥ 
SA_GV01_rv_hn04u-903	RV_4,041.05a indrā yuvaṃ varuṇā bhūtam asyā dhiyaḥ pretārā vṛṣabheva dhenoḥ /	indrā yuvam varuṇā bhūtam asyāḥ dhiyaḥ pretārā vṛṣabhā iva dhenoḥ 
SA_GV01_rv_hn04u-904	RV_4,041.05c sā no duhīyad yavaseva gatvī sahasradhārā payasā mahī gauḥ //	sā naḥ duhīyat yavasā iva gatvī sahasra dhārā payasā mahī gauḥ 
SA_GV01_rv_hn04u-905	RV_4,041.06a toke hite tanaya urvarāsu sūro dṛśīke vṛṣaṇaś ca pauṃsye /	toke hite tanaye urvarāsu sūraḥ dṛśīke vṛṣaṇaḥ ca pauṃsye 
SA_GV01_rv_hn04u-906	RV_4,041.06c indrā no atra varuṇā syātām avobhir dasmā paritakmyāyām //	indrā naḥ atra varuṇā syātām avobhiḥ dasmā paritakmyāyām 
SA_GV01_rv_hn04u-907	RV_4,041.07a yuvām id dhy avase pūrvyāya pari prabhūtī gaviṣaḥ svāpī /	yuvām id hi avase pūrvyāya pari prabhūtī gaviṣaḥ svāpī 
SA_GV01_rv_hn04u-908	RV_4,041.07c vṛṇīmahe sakhyāya priyāya śūrā maṃhiṣṭhā pitareva śambhū //	vṛṇīmahe sakhyāya priyāya śūrā maṃhiṣṭhā pitarā iva śambhū 
SA_GV01_rv_hn04u-909	RV_4,041.08a tā vāṃ dhiyo 'vase vājayantīr ājiṃ na jagmur yuvayūḥ sudānū /	tāḥ vām dhiyaḥ vase vājayantīḥ ājim na jagmuḥ yuvayūḥ sudānū 
SA_GV01_rv_hn04u-910	RV_4,041.08c śriye na gāva upa somam asthur indraṃ giro varuṇam me manīṣāḥ //	śriye na gāvaḥ upa somam asthuḥ indram giraḥ varuṇam me manīṣāḥ 
SA_GV01_rv_hn04u-911	RV_4,041.09a imā indraṃ varuṇam me manīṣā agmann upa draviṇam icchamānāḥ /	imāḥ indram varuṇam me manīṣāḥ agman upa draviṇam icchamānāḥ 
SA_GV01_rv_hn04u-912	RV_4,041.09c upem asthur joṣṭāra iva vasvo raghvīr iva śravaso bhikṣamāṇāḥ //	upa īm asthuḥ joṣṭāraḥ iva vasvaḥ raghvīḥ iva śravasaḥ bhikṣamāṇāḥ 
SA_GV01_rv_hn04u-913	RV_4,041.10a aśvyasya tmanā rathyasya puṣṭer nityasya rāyaḥ patayaḥ syāma /	aśvyasya tmanā rathyasya puṣṭeḥ nityasya rāyaḥ patayaḥ syāma 
SA_GV01_rv_hn04u-914	RV_4,041.10c tā cakrāṇā ūtibhir navyasībhir asmatrā rāyo niyutaḥ sacantām //	tā cakrāṇau ūtibhiḥ navyasībhiḥ asmatrā rāyaḥ niyutaḥ sacantām 
SA_GV01_rv_hn04u-915	RV_4,041.11a ā no bṛhantā bṛhatībhir ūtī indra yātaṃ varuṇa vājasātau /	ā naḥ bṛhantā bṛhatībhiḥ ūtī indra yātam varuṇa vājasātau 
SA_GV01_rv_hn04u-916	RV_4,041.11c yad didyavaḥ pṛtanāsu prakrīḷān tasya vāṃ syāma sanitāra ājeḥ //	yat didyavaḥ pṛtanāsu prakrīḍān tasya vām syāma sanitāraḥ ājeḥ 
SA_GV01_rv_hn04u-917	RV_4,042.01a mama dvitā rāṣṭraṃ kṣatriyasya viśvāyor viśve amṛtā yathā naḥ /	mama dvitā rāṣṭram kṣatriyasya viśvāyoḥ viśve amṛtāḥ yathā naḥ 
SA_GV01_rv_hn04u-918	RV_4,042.01c kratuṃ sacante varuṇasya devā rājāmi kṛṣṭer upamasya vavreḥ //	kratum sacante varuṇasya devāḥ rājāmi kṛṣṭeḥ upamasya vavreḥ 
SA_GV01_rv_hn04u-919	RV_4,042.02a ahaṃ rājā varuṇo mahyaṃ tāny asuryāṇi prathamā dhārayanta /	aham rājā varuṇaḥ mahyam tāni asuryāṇi prathamā dhārayanta 
SA_GV01_rv_hn04u-920	RV_4,042.02c kratuṃ sacante varuṇasya devā rājāmi kṛṣṭer upamasya vavreḥ //	kratum sacante varuṇasya devāḥ rājāmi kṛṣṭeḥ upamasya vavreḥ 
SA_GV01_rv_hn04u-921	RV_4,042.03a aham indro varuṇas te mahitvorvī gabhīre rajasī sumeke /	aham indraḥ varuṇaḥ te mahitvā urvī gabhīre rajasī sumeke 
SA_GV01_rv_hn04u-922	RV_4,042.03c tvaṣṭeva viśvā bhuvanāni vidvān sam airayaṃ rodasī dhārayaṃ ca //	tvaṣṭā iva viśvā bhuvanāni vidvān sam airayam rodasī dhārayam ca 
SA_GV01_rv_hn04u-923	RV_4,042.04a aham apo apinvam ukṣamāṇā dhārayaṃ divaṃ sadana ṛtasya /	aham apaḥ apinvam ukṣamāṇāḥ dhārayam divam sadane ṛtasya 
SA_GV01_rv_hn04u-924	RV_4,042.04c ṛtena putro aditer ṛtāvota tridhātu prathayad vi bhūma //	ṛtena putraḥ aditeḥ ṛtāvā uta tri dhātu prathayat vi bhūma 
SA_GV01_rv_hn04u-925	RV_4,042.05a māṃ naraḥ svaśvā vājayanto māṃ vṛtāḥ samaraṇe havante /	mām naraḥ su aśvāḥ vājayantaḥ mām vṛtāḥ samaraṇe havante 
SA_GV01_rv_hn04u-926	RV_4,042.05c kṛṇomy ājim maghavāham indra iyarmi reṇum abhibhūtyojāḥ //	kṛṇomi ājim maghavā aham indraḥ iyarmi reṇum abhibhūti ojāḥ 
SA_GV01_rv_hn04u-927	RV_4,042.06a ahaṃ tā viśvā cakaraṃ nakir mā daivyaṃ saho varate apratītam /	aham tā viśvā cakaram nakir mā daivyam sahaḥ varate apratītam 
SA_GV01_rv_hn04u-928	RV_4,042.06c yan mā somāso mamadan yad ukthobhe bhayete rajasī apāre //	yat mā somāsaḥ mamadan yat ukthā ubhe bhayete rajasī apāre 
SA_GV01_rv_hn04u-929	RV_4,042.07a viduṣ ṭe viśvā bhuvanāni tasya tā pra bravīṣi varuṇāya vedhaḥ /	viduḥ te viśvā bhuvanāni tasya tā pra bravīṣi varuṇāya vedhaḥ 
SA_GV01_rv_hn04u-930	RV_4,042.07c tvaṃ vṛtrāṇi śṛṇviṣe jaghanvān tvaṃ vṛtāṃ ariṇā indra sindhūn //	tvam vṛtrāṇi śṛṇviṣe jaghanvān tvam vṛtām ariṇāḥ indra sindhūn 
SA_GV01_rv_hn04u-931	RV_4,042.08a asmākam atra pitaras ta āsan sapta ṛṣayo daurgahe badhyamāne /	asmākam atra pitaraḥ te āsan sapta ṛṣayaḥ daurgahe badhyamāne 
SA_GV01_rv_hn04u-932	RV_4,042.08c ta āyajanta trasadasyum asyā indraṃ na vṛtraturam ardhadevam //	te āyajanta trasadasyum asyāḥ indram na vṛtra turam ardha devam 
SA_GV01_rv_hn04u-933	RV_4,042.09a purukutsānī hi vām adāśad dhavyebhir indrāvaruṇā namobhiḥ /	purukutsānī hi vām adāśat havyebhiḥ indrāvaruṇā namobhiḥ 
SA_GV01_rv_hn04u-934	RV_4,042.09c athā rājānaṃ trasadasyum asyā vṛtrahaṇaṃ dadathur ardhadevam //	athā rājānam trasadasyum asyāḥ vṛtra haṇam dadathuḥ ardha devam 
SA_GV01_rv_hn04u-935	RV_4,042.10a rāyā vayaṃ sasavāṃso madema havyena devā yavasena gāvaḥ /	rāyā vayam sasavāṃsaḥ madema havyena devāḥ yavasena gāvaḥ 
SA_GV01_rv_hn04u-936	RV_4,042.10c tāṃ dhenum indrāvaruṇā yuvaṃ no viśvāhā dhattam anapasphurantīm //	tām dhenum indrāvaruṇāḥ yuvam naḥ viśvāhā dhattam an apasphurantīm 
SA_GV01_rv_hn04u-937	RV_4,043.01a ka u śravat katamo yajñiyānāṃ vandāru devaḥ katamo juṣāte /	kaḥ u śravat katamaḥ yajñiyānām vandāru devaḥ katamaḥ juṣāte 
SA_GV01_rv_hn04u-938	RV_4,043.01c kasyemāṃ devīm amṛteṣu preṣṭhāṃ hṛdi śreṣāma suṣṭutiṃ suhavyām //	kasya imām devīm amṛteṣu preṣṭhām hṛdi śreṣāma suṣṭutim su havyām 
SA_GV01_rv_hn04u-939	RV_4,043.02a ko mṛḷāti katama āgamiṣṭho devānām u katamaḥ śambhaviṣṭhaḥ /	kaḥ mṛḍāti katamaḥ āgamiṣṭhaḥ devānām u katamaḥ śambhaviṣṭhaḥ 
SA_GV01_rv_hn04u-940	RV_4,043.02c rathaṃ kam āhur dravadaśvam āśuṃ yaṃ sūryasya duhitāvṛṇīta //	ratham kam āhuḥ dravat aśvam āśum yam sūryasya duhitā avṛṇīta 
SA_GV01_rv_hn04u-941	RV_4,043.03a makṣū hi ṣmā gacchatha īvato dyūn indro na śaktim paritakmyāyām /	makṣū hi sma gacchathaḥ īvataḥ dyūn indraḥ na śaktim paritakmyāyām 
SA_GV01_rv_hn04u-942	RV_4,043.03c diva ājātā divyā suparṇā kayā śacīnām bhavathaḥ śaciṣṭhā //	divaḥ ājātā divyā suparṇā kayā śacīnām bhavathaḥ śaciṣṭhā 
SA_GV01_rv_hn04u-943	RV_4,043.04a kā vām bhūd upamātiḥ kayā na āśvinā gamatho hūyamānā /	kā vām bhūt upamātiḥ kayā naḥ āśvinā gamathaḥ hūyamānā 
SA_GV01_rv_hn04u-944	RV_4,043.04c ko vām mahaś cit tyajaso abhīka uruṣyatam mādhvī dasrā na ūtī //	kaḥ vām mahaḥ cit tyajasaḥ abhīke uruṣyatam mādhvī dasrā naḥ ūtī 
SA_GV01_rv_hn04u-945	RV_4,043.05a uru vāṃ rathaḥ pari nakṣati dyām ā yat samudrād abhi vartate vām /	uru vām rathaḥ pari nakṣati dyām ā yat samudrāt abhi vartate vām 
SA_GV01_rv_hn04u-946	RV_4,043.05c madhvā mādhvī madhu vām pruṣāyan yat sīṃ vām pṛkṣo bhurajanta pakvāḥ //	madhvā mādhvī madhu vām pruṣāyan yat sīm vām pṛkṣaḥ bhurajanta pakvāḥ 
SA_GV01_rv_hn04u-947	RV_4,043.06a sindhur ha vāṃ rasayā siñcad aśvān ghṛṇā vayo 'ruṣāsaḥ pari gman /	sindhuḥ ha vām rasayā siñcat aśvān ghṛṇāḥ vayaḥ ruṣāsaḥ pari gman 
SA_GV01_rv_hn04u-948	RV_4,043.06c tad ū ṣu vām ajiraṃ ceti yānaṃ yena patī bhavathaḥ sūryāyāḥ //	tat u su vām ajiram ceti yānam yena patī bhavathaḥ sūryāyāḥ 
SA_GV01_rv_hn04u-949	RV_4,043.07a iheha yad vāṃ samanā papṛkṣe seyam asme sumatir vājaratnā /	iha iha yat vām samanā sā iyam asme sumatiḥ vāja ratnā 
SA_GV01_rv_hn04u-950	RV_4,043.07c uruṣyataṃ jaritāraṃ yuvaṃ ha śritaḥ kāmo nāsatyā yuvadrik //	uruṣyatam jaritāram yuvam ha śritaḥ kāmaḥ nāsatyā yuvadrik 
SA_GV01_rv_hn04u-951	RV_4,044.01a taṃ vāṃ rathaṃ vayam adyā huvema pṛthujrayam aśvinā saṃgatiṃ goḥ /	tam vām ratham vayam adya ā huvema pṛthujrayam aśvinā saṃgatim goḥ 
SA_GV01_rv_hn04u-952	RV_4,044.01c yaḥ sūryāṃ vahati vandhurāyur girvāhasam purutamaṃ vasūyum //	yaḥ sūryām vahati vandhurāyuḥ gir vāhasam purutamam vasūyum 
SA_GV01_rv_hn04u-953	RV_4,044.02a yuvaṃ śriyam aśvinā devatā tāṃ divo napātā vanathaḥ śacībhiḥ /	yuvam śriyam aśvinā devatā tām divaḥ napātā vanathaḥ śacībhiḥ 
SA_GV01_rv_hn04u-954	RV_4,044.02c yuvor vapur abhi pṛkṣaḥ sacante vahanti yat kakuhāso rathe vām //	yuvoḥ vapuḥ abhi pṛkṣaḥ sacante vahanti yat kakuhāsaḥ rathe vām 
SA_GV01_rv_hn04u-955	RV_4,044.03a ko vām adyā karate rātahavya ūtaye vā sutapeyāya vārkaiḥ /	kaḥ vām adyā karate rāta havyaḥ ūtaye vā suta peyāya vā arkaiḥ 
SA_GV01_rv_hn04u-956	RV_4,044.03c ṛtasya vā vanuṣe pūrvyāya namo yemāno aśvinā vavartat //	ṛtasya vā vanuṣe pūrvyāya namaḥ yemānaḥ aśvinā vavartat 
SA_GV01_rv_hn04u-957	RV_4,044.04a hiraṇyayena purubhū rathenemaṃ yajñaṃ nāsatyopa yātam /	hiraṇyayena puru bhū rathena imam yajñam nāsatyā upa yātam 
SA_GV01_rv_hn04u-958	RV_4,044.04c pibātha in madhunaḥ somyasya dadhatho ratnaṃ vidhate janāya //	pibāthaḥ id madhunaḥ somyasya dadhathaḥ ratnam vidhate janāya 
SA_GV01_rv_hn04u-959	RV_4,044.05a ā no yātaṃ divo acchā pṛthivyā hiraṇyayena suvṛtā rathena /	ā naḥ yātam divaḥ acchā pṛthivyāḥ hiraṇyayena suvṛtā rathena 
SA_GV01_rv_hn04u-960	RV_4,044.05c mā vām anye ni yaman devayantaḥ saṃ yad dade nābhiḥ pūrvyā vām //	mā vām anye ni yaman devayantaḥ sam yat dade nābhiḥ pūrvyā vām 
SA_GV01_rv_hn04u-961	RV_4,044.06a nū no rayim puruvīram bṛhantaṃ dasrā mimāthām ubhayeṣv asme /	nu naḥ rayim puru vīram bṛhantam dasrā mimāthām ubhayeṣu asme 
SA_GV01_rv_hn04u-962	RV_4,044.06c naro yad vām aśvinā stomam āvan sadhastutim ājamīḷhāso agman //	naraḥ yat vām aśvinā stomam āvan sadhastutim ājamīḍhāsaḥ agman 
SA_GV01_rv_hn04u-963	RV_4,044.07a iheha yad vāṃ samanā papṛkṣe seyam asme sumatir vājaratnā /	iha iha yat vām samanā sā iyam asme sumatiḥ vāja ratnā 
SA_GV01_rv_hn04u-964	RV_4,044.07c uruṣyataṃ jaritāraṃ yuvaṃ ha śritaḥ kāmo nāsatyā yuvadrik //	uruṣyatam jaritāram yuvam ha śritaḥ kāmaḥ nāsatyā yuvadrik 
SA_GV01_rv_hn04u-965	RV_4,045.01a eṣa sya bhānur ud iyarti yujyate rathaḥ parijmā divo asya sānavi /	eṣa sya bhānuḥ ud iyarti yujyate rathaḥ parijmā divaḥ asya sānavi 
SA_GV01_rv_hn04u-966	RV_4,045.01c pṛkṣāso asmin mithunā adhi trayo dṛtis turīyo madhuno vi rapśate //	pṛkṣāsaḥ asmin mithunāḥ adhi trayaḥ dṛtiḥ turīyaḥ madhunaḥ vi rapśate 
SA_GV01_rv_hn04u-967	RV_4,045.02a ud vām pṛkṣāso madhumanta īrate rathā aśvāsa uṣaso vyuṣṭiṣu /	ud vām pṛkṣāsaḥ madhumantaḥ īrate rathāḥ aśvāsaḥ uṣasaḥ vyuṣṭiṣu 
SA_GV01_rv_hn04u-968	RV_4,045.02c aporṇuvantas tama ā parīvṛtaṃ svar ṇa śukraṃ tanvanta ā rajaḥ //	aporṇuvantaḥ tamaḥ ā parīvṛtam svar na śukram tanvantaḥ ā rajaḥ 
SA_GV01_rv_hn04u-969	RV_4,045.03a madhvaḥ pibatam madhupebhir āsabhir uta priyam madhune yuñjāthāṃ ratham /	madhvaḥ pibatam madhupebhiḥ āsabhiḥ uta priyam madhune yuñjāthām ratham 
SA_GV01_rv_hn04u-970	RV_4,045.03c ā vartanim madhunā jinvathas patho dṛtiṃ vahethe madhumantam aśvinā //	ā vartanim madhunā jinvathaḥ pathaḥ dṛtim vahethe madhumantam aśvinā 
SA_GV01_rv_hn04u-971	RV_4,045.04a haṃsāso ye vām madhumanto asridho hiraṇyaparṇā uhuva uṣarbudhaḥ /	haṃsāsaḥ ye vām madhumantaḥ asridhaḥ hiraṇya parṇāḥ uhuve uṣarbudhaḥ 
SA_GV01_rv_hn04u-972	RV_4,045.04c udapruto mandino mandinispṛśo madhvo na makṣaḥ savanāni gacchathaḥ //	uda prutaḥ mandinaḥ mandi nispṛśaḥ madhvaḥ na makṣaḥ savanāni gacchathaḥ 
SA_GV01_rv_hn04u-973	RV_4,045.05a svadhvarāso madhumanto agnaya usrā jarante prati vastor aśvinā /	su adhvarāsaḥ madhumantaḥ agnayaḥ usrāḥ jarante prati vastoḥ aśvinā 
SA_GV01_rv_hn04u-974	RV_4,045.05c yan niktahastas taraṇir vicakṣaṇaḥ somaṃ suṣāva madhumantam adribhiḥ //	yat nikta hastaḥ taraṇiḥ vicakṣaṇaḥ somam suṣāva madhumantam adribhiḥ 
SA_GV01_rv_hn04u-975	RV_4,045.06a ākenipāso ahabhir davidhvataḥ svar ṇa śukraṃ tanvanta ā rajaḥ /	ākenipāsaḥ ahabhiḥ davidhvataḥ svar na śukram tanvantaḥ ā rajaḥ 
SA_GV01_rv_hn04u-976	RV_4,045.06c sūraś cid aśvān yuyujāna īyate viśvāṃ anu svadhayā cetathas pathaḥ //	sūraḥ cit aśvān yuyujānaḥ īyate viśvān anu svadhayā cetathaḥ pathaḥ 
SA_GV01_rv_hn04u-977	RV_4,045.07a pra vām avocam aśvinā dhiyandhā rathaḥ svaśvo ajaro yo asti /	pra vām avocam aśvinā dhiyandhāḥ rathaḥ su aśvaḥ ajaraḥ yaḥ asti 
SA_GV01_rv_hn04u-978	RV_4,045.07c yena sadyaḥ pari rajāṃsi yātho haviṣmantaṃ taraṇim bhojam accha //	yena sadyas pari rajāṃsi yāthaḥ haviṣmantam taraṇim bhojam accha 
SA_GV01_rv_hn04u-979	RV_4,046.01a agram pibā madhūnāṃ sutaṃ vāyo diviṣṭiṣu /	agram pibā madhūnām sutam vāyo diviṣṭiṣu 
SA_GV01_rv_hn04u-980	RV_4,046.01c tvaṃ hi pūrvapā asi //	tvam hi pūrva pāḥ asi 
SA_GV01_rv_hn04u-981	RV_4,046.02a śatenā no abhiṣṭibhir niyutvāṃ indrasārathiḥ /	śatena ā naḥ abhiṣṭibhiḥ niyutvān indra sārathiḥ 
SA_GV01_rv_hn04u-982	RV_4,046.02c vāyo sutasya tṛmpatam //	vāyo sutasya tṛmpatam 
SA_GV01_rv_hn04u-983	RV_4,046.03a ā vāṃ sahasraṃ haraya indravāyū abhi prayaḥ /	ā vām sahasram harayaḥ indra vāyū abhi prayaḥ 
SA_GV01_rv_hn04u-984	RV_4,046.03c vahantu somapītaye //	vahantu soma pītaye 
SA_GV01_rv_hn04u-985	RV_4,046.04a rathaṃ hiraṇyavandhuram indravāyū svadhvaram /	ratham hiraṇya vandhuram indra vāyū su adhvaram 
SA_GV01_rv_hn04u-986	RV_4,046.04c ā hi sthātho divispṛśam //	ā hi sthāthaḥ divispṛśam 
SA_GV01_rv_hn04u-987	RV_4,046.05a rathena pṛthupājasā dāśvāṃsam upa gacchatam /	rathena pṛthu pājasā dāśvāṃsam upa gacchatam 
SA_GV01_rv_hn04u-988	RV_4,046.05c indravāyū ihā gatam //	indra vāyū iha ā gatam 
SA_GV01_rv_hn04u-989	RV_4,046.06a indravāyū ayaṃ sutas taṃ devebhiḥ sajoṣasā /	indra vāyū ayam sutaḥ tam devebhiḥ sajoṣasā 
SA_GV01_rv_hn04u-990	RV_4,046.06c pibataṃ dāśuṣo gṛhe //	pibatam dāśuṣaḥ gṛhe 
SA_GV01_rv_hn04u-991	RV_4,046.07a iha prayāṇam astu vām indravāyū vimocanam /	iha prayāṇam astu vām indra vāyū vimocanam 
SA_GV01_rv_hn04u-992	RV_4,046.07c iha vāṃ somapītaye //	iha vām soma pītaye 
SA_GV01_rv_hn04u-993	RV_4,047.01a vāyo śukro ayāmi te madhvo agraṃ diviṣṭiṣu /	vāyo śukraḥ ayāmi te madhvaḥ agram diviṣṭiṣu 
SA_GV01_rv_hn04u-994	RV_4,047.01c ā yāhi somapītaye spārho deva niyutvatā //	ā yāhi soma pītaye spārhaḥ deva niyutvatā 
SA_GV01_rv_hn04u-995	RV_4,047.02a indraś ca vāyav eṣāṃ somānām pītim arhathaḥ /	indraḥ ca vāyo eṣām somānām pītim arhathaḥ 
SA_GV01_rv_hn04u-996	RV_4,047.02c yuvāṃ hi yantīndavo nimnam āpo na sadhryak //	yuvām hi yanti indavaḥ nimnam āpaḥ na sadhryak 
SA_GV01_rv_hn04u-997	RV_4,047.03a vāyav indraś ca śuṣmiṇā sarathaṃ śavasas patī /	vāyo indraḥ ca śuṣmiṇā sa ratham śavasaḥ patī 
SA_GV01_rv_hn04u-998	RV_4,047.03c niyutvantā na ūtaya ā yātaṃ somapītaye //	niyutvantā naḥ ūtaye ā yātam soma pītaye 
SA_GV01_rv_hn04u-999	RV_4,047.04a yā vāṃ santi puruspṛho niyuto dāśuṣe narā /	yāḥ vām santi puruspṛhaḥ niyutaḥ dāśuṣe narā 
SA_GV01_rv_hn04u-1000	RV_4,047.04c asme tā yajñavāhasendravāyū ni yacchatam //	asme tā yajña vāhasā indra vāyū ni yacchatam 
SA_GV01_rv_hn04u-1001	RV_4,048.01a vihi hotrā avītā vipo na rāyo aryaḥ /	vihi hotrāḥ a vītāḥ vipaḥ na rāyaḥ aryaḥ 
SA_GV01_rv_hn04u-1002	RV_4,048.01c vāyav ā candreṇa rathena yāhi sutasya pītaye //	vāyo ā candreṇa rathena yāhi sutasya pītaye 
SA_GV01_rv_hn04u-1003	RV_4,048.02a niryuvāṇo aśastīr niyutvāṃ indrasārathiḥ /	niryuvāṇaḥ aśastīḥ niyutvān indra sārathiḥ 
SA_GV01_rv_hn04u-1004	RV_4,048.02c vāyav ā candreṇa rathena yāhi sutasya pītaye //	vāyo ā candreṇa rathena yāhi sutasya pītaye 
SA_GV01_rv_hn04u-1005	RV_4,048.03a anu kṛṣṇe vasudhitī yemāte viśvapeśasā /	anu kṛṣṇe vasu dhitī yemāte viśva peśasā 
SA_GV01_rv_hn04u-1006	RV_4,048.03c vāyav ā candreṇa rathena yāhi sutasya pītaye //	vāyo ā candreṇa rathena yāhi sutasya pītaye 
SA_GV01_rv_hn04u-1007	RV_4,048.04a vahantu tvā manoyujo yuktāso navatir nava /	vahantu tvā manaḥ yujaḥ yuktāsaḥ navatiḥ nava 
SA_GV01_rv_hn04u-1008	RV_4,048.04c vāyav ā candreṇa rathena yāhi sutasya pītaye //	vāyo ā candreṇa rathena yāhi sutasya pītaye 
SA_GV01_rv_hn04u-1009	RV_4,048.05a vāyo śataṃ harīṇāṃ yuvasva poṣyāṇām /	vāyo śatam harīṇām yuvasva poṣyāṇām 
SA_GV01_rv_hn04u-1010	RV_4,048.05c uta vā te sahasriṇo ratha ā yātu pājasā //	uta vā te sahasriṇaḥ rathaḥ ā yātu pājasā 
SA_GV01_rv_hn04u-1011	RV_4,049.01a idaṃ vām āsye haviḥ priyam indrābṛhaspatī /	idam vām āsye haviḥ priyam indrābṛhaspatī 
SA_GV01_rv_hn04u-1012	RV_4,049.01c uktham madaś ca śasyate //	uktham madaḥ ca śasyate 
SA_GV01_rv_hn04u-1013	RV_4,049.02a ayaṃ vām pari ṣicyate soma indrābṛhaspatī /	ayam vām pari sicyate somaḥ indrābṛhaspatī 
SA_GV01_rv_hn04u-1014	RV_4,049.02c cārur madāya pītaye //	cāruḥ madāya pītaye 
SA_GV01_rv_hn04u-1015	RV_4,049.03a ā na indrābṛhaspatī gṛham indraś ca gacchatam /	ā naḥ indrābṛhaspatī gṛham indraḥ ca gacchatam 
SA_GV01_rv_hn04u-1016	RV_4,049.03c somapā somapītaye //	soma pā soma pītaye 
SA_GV01_rv_hn04u-1017	RV_4,049.04a asme indrābṛhaspatī rayiṃ dhattaṃ śatagvinam /	asme indrābṛhaspatī rayim dhattam śatagvinam 
SA_GV01_rv_hn04u-1018	RV_4,049.04c aśvāvantaṃ sahasriṇam //	aśvāvantam sahasriṇam 
SA_GV01_rv_hn04u-1019	RV_4,049.05a indrābṛhaspatī vayaṃ sute gīrbhir havāmahe /	indrābṛhaspatī vayam sute gīrbhiḥ havāmahe 
SA_GV01_rv_hn04u-1020	RV_4,049.05c asya somasya pītaye //	asya somasya pītaye 
SA_GV01_rv_hn04u-1021	RV_4,049.06a somam indrābṛhaspatī pibataṃ dāśuṣo gṛhe /	somam indrābṛhaspatī pibatam dāśuṣaḥ gṛhe 
SA_GV01_rv_hn04u-1022	RV_4,049.06c mādayethāṃ tadokasā //	mādayethām tad okasā 
SA_GV01_rv_hn04u-1023	RV_4,050.01a yas tastambha sahasā vi jmo antān bṛhaspatis triṣadhastho raveṇa /	yaḥ tastambha sahasā vi jmaḥ antān bṛhaspatiḥ triṣadhasthaḥ raveṇa 
SA_GV01_rv_hn04u-1024	RV_4,050.01c tam pratnāsa ṛṣayo dīdhyānāḥ puro viprā dadhire mandrajihvam //	tam pratnāsaḥ ṛṣayaḥ dīdhyānāḥ puras viprāḥ dadhire mandra jihvam 
SA_GV01_rv_hn04u-1025	RV_4,050.02a dhunetayaḥ supraketam madanto bṛhaspate abhi ye nas tatasre /	dhunetayaḥ su praketam madantaḥ bṛhaspate abhi ye naḥ tatasre 
SA_GV01_rv_hn04u-1026	RV_4,050.02c pṛṣantaṃ sṛpram adabdham ūrvam bṛhaspate rakṣatād asya yonim //	pṛṣantam sṛpram adabdham ūrvam bṛhaspate rakṣatāt asya yonim 
SA_GV01_rv_hn04u-1027	RV_4,050.03a bṛhaspate yā paramā parāvad ata ā ta ṛtaspṛśo ni ṣeduḥ /	bṛhaspate yā paramā parāvat atas ā te ṛta spṛśaḥ ni seduḥ 
SA_GV01_rv_hn04u-1028	RV_4,050.03c tubhyaṃ khātā avatā adridugdhā madhva ścotanty abhito virapśam //	tubhyam khātāḥ avatāḥ adri dugdhāḥ madhvaḥ ścotanti abhitas virapśam 
SA_GV01_rv_hn04u-1029	RV_4,050.04a bṛhaspatiḥ prathamaṃ jāyamāno maho jyotiṣaḥ parame vyoman /	bṛhaspatiḥ prathamam jāyamānaḥ mahaḥ jyotiṣaḥ parame vyoman 
SA_GV01_rv_hn04u-1030	RV_4,050.04c saptāsyas tuvijāto raveṇa vi saptaraśmir adhamat tamāṃsi //	sapta āsyaḥ tuvi jātaḥ raveṇa vi sapta raśmiḥ adhamat tamāṃsi 
SA_GV01_rv_hn04u-1031	RV_4,050.05a sa suṣṭubhā sa ṛkvatā gaṇena valaṃ ruroja phaligaṃ raveṇa /	sa suṣṭubhā saḥ ṛkvatā gaṇena valam ruroja phaligam raveṇa 
SA_GV01_rv_hn04u-1032	RV_4,050.05c bṛhaspatir usriyā havyasūdaḥ kanikradad vāvaśatīr ud ājat //	bṛhaspatiḥ usriyāḥ havyasūdaḥ kanikradat vāvaśatīḥ ud ājat 
SA_GV01_rv_hn04u-1033	RV_4,050.06a evā pitre viśvadevāya vṛṣṇe yajñair vidhema namasā havirbhiḥ /	eva pitre viśva devāya vṛṣṇe yajñaiḥ vidhema namasā havirbhiḥ 
SA_GV01_rv_hn04u-1034	RV_4,050.06c bṛhaspate suprajā vīravanto vayaṃ syāma patayo rayīṇām //	bṛhaspate su prajāḥ vīravantaḥ vayam syāma patayaḥ rayīṇām 
SA_GV01_rv_hn04u-1035	RV_4,050.07a sa id rājā pratijanyāni viśvā śuṣmeṇa tasthāv abhi vīryeṇa /	saḥ id rājā pratijanyāni viśvā śuṣmeṇa tasthau abhi vīryeṇa 
SA_GV01_rv_hn04u-1036	RV_4,050.07c bṛhaspatiṃ yaḥ subhṛtam bibharti valgūyati vandate pūrvabhājam //	bṛhaspatim yaḥ su bhṛtam bibharti valgūyati vandate pūrvabhājam 
SA_GV01_rv_hn04u-1037	RV_4,050.08a sa it kṣeti sudhita okasi sve tasmā iḷā pinvate viśvadānīm /	saḥ id kṣeti sudhite okasi sve tasmai iḷā pinvate viśvadānīm 
SA_GV01_rv_hn04u-1038	RV_4,050.08c tasmai viśaḥ svayam evā namante yasmin brahmā rājani pūrva eti //	tasmai viśaḥ svayam evā namante yasmin brahmā rājani pūrvaḥ eti 
SA_GV01_rv_hn04u-1039	RV_4,050.09a apratīto jayati saṃ dhanāni pratijanyāny uta yā sajanyā /	apratītaḥ jayati sam dhanāni pratijanyāni uta yā sajanyā 
SA_GV01_rv_hn04u-1040	RV_4,050.09c avasyave yo varivaḥ kṛṇoti brahmaṇe rājā tam avanti devāḥ //	avasyave yaḥ varivaḥ kṛṇoti brahmaṇe rājā tam avanti devāḥ 
SA_GV01_rv_hn04u-1041	RV_4,050.10a indraś ca somam pibatam bṛhaspate 'smin yajñe mandasānā vṛṣaṇvasū /	indraḥ ca somam pibatam bṛhaspate smin yajñe mandasānā vṛṣaṇvasū 
SA_GV01_rv_hn04u-1042	RV_4,050.10c ā vāṃ viśantv indavaḥ svābhuvo 'sme rayiṃ sarvavīraṃ ni yacchatam //	ā vām viśantu indavaḥ su ābhuvaḥ sme rayim sarva vīram ni yacchatam 
SA_GV01_rv_hn04u-1043	RV_4,050.11a bṛhaspata indra vardhataṃ naḥ sacā sā vāṃ sumatir bhūtv asme /	bṛhaspate indra vardhatam naḥ sacā sā vām sumatiḥ bhūtu asme 
SA_GV01_rv_hn04u-1044	RV_4,050.11c aviṣṭaṃ dhiyo jigṛtam purandhīr jajastam aryo vanuṣām arātīḥ //	aviṣṭam dhiyaḥ jigṛtam purandhīḥ jajastam aryaḥ vanuṣām arātīḥ 
SA_GV01_rv_hn04u-1045	RV_4,051.01a idam u tyat purutamam purastāj jyotis tamaso vayunāvad asthāt /	idam u tyad purutamam purastāt jyotiḥ tamasaḥ vayunāvat asthāt 
SA_GV01_rv_hn04u-1046	RV_4,051.01c nūnaṃ divo duhitaro vibhātīr gātuṃ kṛṇavann uṣaso janāya //	nūnam divaḥ duhitaraḥ vibhātīḥ gātum kṛṇavan uṣasaḥ janāya 
SA_GV01_rv_hn04u-1047	RV_4,051.02a asthur u citrā uṣasaḥ purastān mitā iva svaravo 'dhvareṣu /	asthuḥ u citrāḥ uṣasaḥ purastāt mitāḥ iva svaravaḥ dhvareṣu 
SA_GV01_rv_hn04u-1048	RV_4,051.02c vy ū vrajasya tamaso dvārocchantīr avrañ chucayaḥ pāvakāḥ //	vi ū vrajasya tamasaḥ dvārā ucchantīḥ avram śucayaḥ pāvakāḥ 
SA_GV01_rv_hn04u-1049	RV_4,051.03a ucchantīr adya citayanta bhojān rādhodeyāyoṣaso maghonīḥ /	ucchantīḥ adya citayanta bhojān rādhaḥ deyāya uṣasaḥ maghonīḥ 
SA_GV01_rv_hn04u-1050	RV_4,051.03c acitre antaḥ paṇayaḥ sasantv abudhyamānās tamaso vimadhye //	acitre antar paṇayaḥ sasantu a budhyamānāḥ tamasaḥ vimadhye 
SA_GV01_rv_hn04u-1051	RV_4,051.04a kuvit sa devīḥ sanayo navo vā yāmo babhūyād uṣaso vo adya /	kuvid sa devīḥ sanayaḥ navaḥ vā yāmaḥ babhūyāt uṣasaḥ vaḥ adya 
SA_GV01_rv_hn04u-1052	RV_4,051.04c yenā navagve aṅgire daśagve saptāsye revatī revad ūṣa //	yena navagve aṅgire daśagve sapta āsye revatī revat ūṣa 
SA_GV01_rv_hn04u-1053	RV_4,051.05a yūyaṃ hi devīr ṛtayugbhir aśvaiḥ pariprayātha bhuvanāni sadyaḥ /	yūyam hi devīḥ ṛta yugbhiḥ aśvaiḥ pariprayātha bhuvanāni sadyas 
SA_GV01_rv_hn04u-1054	RV_4,051.05c prabodhayantīr uṣasaḥ sasantaṃ dvipāc catuṣpāc carathāya jīvam //	prabodhayantīḥ uṣasaḥ sasantam dvipād catuṣpād carathāya jīvam 
SA_GV01_rv_hn04u-1055	RV_4,051.06a kva svid āsāṃ katamā purāṇī yayā vidhānā vidadhur ṛbhūṇām /	kva svid āsām katamā purāṇī yayā vidhānā vidadhuḥ ṛbhūṇām 
SA_GV01_rv_hn04u-1056	RV_4,051.06c śubhaṃ yac chubhrā uṣasaś caranti na vi jñāyante sadṛśīr ajuryāḥ //	śubham yat śubhrāḥ uṣasaḥ caranti na vi jñāyante sadṛśīḥ ajuryāḥ 
SA_GV01_rv_hn04u-1057	RV_4,051.07a tā ghā tā bhadrā uṣasaḥ purāsur abhiṣṭidyumnā ṛtajātasatyāḥ /	tāḥ gha tāḥ bhadrāḥ uṣasaḥ purā āsuḥ abhiṣṭi dyumnāḥ ṛta jāta satyāḥ 
SA_GV01_rv_hn04u-1058	RV_4,051.07c yāsv ījānaḥ śaśamāna ukthai stuvañ chaṃsan draviṇaṃ sadya āpa //	yāsu ījānaḥ śaśamānaḥ ukthaiḥ stuvam chaṃsan draviṇam sadyas āpa 
SA_GV01_rv_hn04u-1059	RV_4,051.08a tā ā caranti samanā purastāt samānataḥ samanā paprathānāḥ /	tāḥ ā caranti samanā purastāt samānatas samanā paprathānāḥ 
SA_GV01_rv_hn04u-1060	RV_4,051.08c ṛtasya devīḥ sadaso budhānā gavāṃ na sargā uṣaso jarante //	ṛtasya devīḥ sadasaḥ budhānāḥ gavām na sargāḥ uṣasaḥ jarante 
SA_GV01_rv_hn04u-1061	RV_4,051.09a tā in nv eva samanā samānīr amītavarṇā uṣasaś caranti /	tāḥ id nu eva samanā samānīḥ amīta varṇāḥ uṣasaḥ caranti 
SA_GV01_rv_hn04u-1062	RV_4,051.09c gūhantīr abhvam asitaṃ ruśadbhiḥ śukrās tanūbhiḥ śucayo rucānāḥ //	gūhantīḥ abhvam asitam ruśadbhiḥ śukrāḥ tanūbhiḥ śucayaḥ rucānāḥ 
SA_GV01_rv_hn04u-1063	RV_4,051.10a rayiṃ divo duhitaro vibhātīḥ prajāvantaṃ yacchatāsmāsu devīḥ /	rayim divaḥ duhitaraḥ vibhātīḥ prajāvantam yacchata asmāsu devīḥ 
SA_GV01_rv_hn04u-1064	RV_4,051.10c syonād ā vaḥ pratibudhyamānāḥ suvīryasya patayaḥ syāma //	syonāt ā vaḥ pratibudhyamānāḥ su vīryasya patayaḥ syāma 
SA_GV01_rv_hn04u-1065	RV_4,051.11a tad vo divo duhitaro vibhātīr upa bruva uṣaso yajñaketuḥ /	tat vaḥ divaḥ duhitaraḥ vibhātīḥ upa bruve uṣasaḥ yajña ketuḥ 
SA_GV01_rv_hn04u-1066	RV_4,051.11c vayaṃ syāma yaśaso janeṣu tad dyauś ca dhattām pṛthivī ca devī //	vayam syāma yaśasaḥ janeṣu tat dyauḥ ca dhattām pṛthivī ca devī 
SA_GV01_rv_hn04u-1067	RV_4,052.01a prati ṣyā sūnarī janī vyucchantī pari svasuḥ /	prati syā sūnarī janī vyucchantī pari svasuḥ 
SA_GV01_rv_hn04u-1068	RV_4,052.01c divo adarśi duhitā //	divaḥ adarśi duhitā 
SA_GV01_rv_hn04u-1069	RV_4,052.02a aśveva citrāruṣī mātā gavām ṛtāvarī /	aśvā iva citrā aruṣī mātā gavām ṛtāvarī 
SA_GV01_rv_hn04u-1070	RV_4,052.02c sakhābhūd aśvinor uṣāḥ //	sakhā abhūt aśvinoḥ uṣāḥ 
SA_GV01_rv_hn04u-1071	RV_4,052.03a uta sakhāsy aśvinor uta mātā gavām asi /	uta sakhā asi aśvinoḥ uta mātā gavām asi 
SA_GV01_rv_hn04u-1072	RV_4,052.03c utoṣo vasva īśiṣe //	uta uṣaḥ vasvaḥ īśiṣe 
SA_GV01_rv_hn04u-1073	RV_4,052.04a yāvayaddveṣasaṃ tvā cikitvit sūnṛtāvari /	yāvayat dveṣasam tvā cikitvit sūnṛtāvari 
SA_GV01_rv_hn04u-1074	RV_4,052.04c prati stomair abhutsmahi //	prati stomaiḥ abhutsmahi 
SA_GV01_rv_hn04u-1075	RV_4,052.05a prati bhadrā adṛkṣata gavāṃ sargā na raśmayaḥ /	prati bhadrāḥ adṛkṣata gavām sargāḥ na raśmayaḥ 
SA_GV01_rv_hn04u-1076	RV_4,052.05c oṣā aprā uru jrayaḥ //	oṣāḥ aprāḥ uru jrayaḥ 
SA_GV01_rv_hn04u-1077	RV_4,052.06a āpapruṣī vibhāvari vy āvar jyotiṣā tamaḥ /	āpapruṣī vibhāvari vi āvaḥ jyotiṣā tamaḥ 
SA_GV01_rv_hn04u-1078	RV_4,052.06c uṣo anu svadhām ava //	uṣaḥ anu svadhām ava 
SA_GV01_rv_hn04u-1079	RV_4,052.07a ā dyāṃ tanoṣi raśmibhir āntarikṣam uru priyam /	ā dyām tanoṣi raśmibhiḥ ā antarikṣam uru priyam 
SA_GV01_rv_hn04u-1080	RV_4,052.07c uṣaḥ śukreṇa śociṣā //	uṣaḥ śukreṇa śociṣā 
SA_GV01_rv_hn04u-1081	RV_4,053.01a tad devasya savitur vāryam mahad vṛṇīmahe asurasya pracetasaḥ /	tat devasya savituḥ vāryam mahat vṛṇīmahe asurasya pracetasaḥ 
SA_GV01_rv_hn04u-1082	RV_4,053.01c chardir yena dāśuṣe yacchati tmanā tan no mahāṃ ud ayān devo aktubhiḥ //	chardiḥ yena dāśuṣe yacchati tmanā tat naḥ mahān ud ayān devaḥ aktubhiḥ 
SA_GV01_rv_hn04u-1083	RV_4,053.02a divo dhartā bhuvanasya prajāpatiḥ piśaṅgaṃ drāpim prati muñcate kaviḥ /	divaḥ dhartā bhuvanasya prajāpatiḥ piśaṅgam drāpim prati muñcate kaviḥ 
SA_GV01_rv_hn04u-1084	RV_4,053.02c vicakṣaṇaḥ prathayann āpṛṇann urv ajījanat savitā sumnam ukthyam //	vicakṣaṇaḥ prathayan āpṛṇan uru ajījanat savitā sumnam ukthyam 
SA_GV01_rv_hn04u-1085	RV_4,053.03a āprā rajāṃsi divyāni pārthivā ślokaṃ devaḥ kṛṇute svāya dharmaṇe /	āprāḥ rajāṃsi divyāni pārthivā ślokam devaḥ kṛṇute svāya dharmaṇe 
SA_GV01_rv_hn04u-1086	RV_4,053.03c pra bāhū asrāk savitā savīmani niveśayan prasuvann aktubhir jagat //	pra bāhū asrāk savitā savīmani niveśayan prasuvan aktubhiḥ jagat 
SA_GV01_rv_hn04u-1087	RV_4,053.04a adābhyo bhuvanāni pracākaśad vratāni devaḥ savitābhi rakṣate /	adābhyaḥ bhuvanāni pracākaśat vratāni devaḥ savitā abhi rakṣate 
SA_GV01_rv_hn04u-1088	RV_4,053.04c prāsrāg bāhū bhuvanasya prajābhyo dhṛtavrato maho ajmasya rājati //	prāsrāk bāhū bhuvanasya prajābhyaḥ dhṛtavrataḥ mahaḥ ajmasya rājati 
SA_GV01_rv_hn04u-1089	RV_4,053.05a trir antarikṣaṃ savitā mahitvanā trī rajāṃsi paribhus trīṇi rocanā /	tris antarikṣam savitā mahitvanā trī rajāṃsi paribhuḥ trīṇi rocanā 
SA_GV01_rv_hn04u-1090	RV_4,053.05c tisro divaḥ pṛthivīs tisra invati tribhir vratair abhi no rakṣati tmanā //	tisraḥ divaḥ pṛthivīḥ tisraḥ invati tribhiḥ vrataiḥ abhi naḥ rakṣati tmanā 
SA_GV01_rv_hn04u-1091	RV_4,053.06a bṛhatsumnaḥ prasavītā niveśano jagata sthātur ubhayasya yo vaśī /	bṛhat sumnaḥ prasavītā niveśanaḥ jagataḥ sthātuḥ ubhayasya yaḥ vaśī 
SA_GV01_rv_hn04u-1092	RV_4,053.06c sa no devaḥ savitā śarma yacchatv asme kṣayāya trivarūtham aṃhasaḥ //	sa naḥ devaḥ savitā śarma yacchatu asme kṣayāya tri varūtham aṃhasaḥ 
SA_GV01_rv_hn04u-1093	RV_4,053.07a āgan deva ṛtubhir vardhatu kṣayaṃ dadhātu naḥ savitā suprajām iṣam /	āgan devaḥ ṛtubhiḥ vardhatu kṣayam dadhātu naḥ savitā su prajām iṣam 
SA_GV01_rv_hn04u-1094	RV_4,053.07c sa naḥ kṣapābhir ahabhiś ca jinvatu prajāvantaṃ rayim asme sam invatu //	sa naḥ kṣapābhiḥ ahabhiḥ ca jinvatu prajāvantam rayim asme sam invatu 
SA_GV01_rv_hn04u-1095	RV_4,054.01a abhūd devaḥ savitā vandyo nu na idānīm ahna upavācyo nṛbhiḥ /	abhūt devaḥ savitā vandyaḥ nu naḥ idānīm ahnaḥ upavācyaḥ nṛbhiḥ 
SA_GV01_rv_hn04u-1096	RV_4,054.01c vi yo ratnā bhajati mānavebhyaḥ śreṣṭhaṃ no atra draviṇaṃ yathā dadhat //	vi yaḥ ratnā bhajati mānavebhyaḥ śreṣṭham naḥ atra draviṇam yathā dadhat 
SA_GV01_rv_hn04u-1097	RV_4,054.02a devebhyo hi prathamaṃ yajñiyebhyo 'mṛtatvaṃ suvasi bhāgam uttamam /	devebhyaḥ hi prathamam yajñiyebhyaḥ mṛta tvam suvasi bhāgam uttamam 
SA_GV01_rv_hn04u-1098	RV_4,054.02c ād id dāmānaṃ savitar vy ūrṇuṣe 'nūcīnā jīvitā mānuṣebhyaḥ //	āt id dāmānam savitar vi ūrṇuṣe nūcīnā jīvitā mānuṣebhyaḥ 
SA_GV01_rv_hn04u-1099	RV_4,054.03a acittī yac cakṛmā daivye jane dīnair dakṣaiḥ prabhūtī pūruṣatvatā /	acittī yat cakṛma daivye jane dīnaiḥ dakṣaiḥ prabhūtī pūruṣatvatā 
SA_GV01_rv_hn04u-1100	RV_4,054.03c deveṣu ca savitar mānuṣeṣu ca tvaṃ no atra suvatād anāgasaḥ //	deveṣu ca savitar mānuṣeṣu ca tvam naḥ atra suvatāt anāgasaḥ 
SA_GV01_rv_hn04u-1101	RV_4,054.04a na pramiye savitur daivyasya tad yathā viśvam bhuvanaṃ dhārayiṣyati /	na pramiye savituḥ daivyasya tat yathā viśvam bhuvanam dhārayiṣyati 
SA_GV01_rv_hn04u-1102	RV_4,054.04c yat pṛthivyā varimann ā svaṅgurir varṣman divaḥ suvati satyam asya tat //	yat pṛthivyāḥ variman ā su aṅguriḥ varṣman divaḥ suvati satyam asya tat 
SA_GV01_rv_hn04u-1103	RV_4,054.05a indrajyeṣṭhān bṛhadbhyaḥ parvatebhyaḥ kṣayāṃ ebhyaḥ suvasi pastyāvataḥ /	indra jyeṣṭhān bṛhadbhyaḥ parvatebhyaḥ kṣayām ebhyaḥ suvasi pastyāvataḥ 
SA_GV01_rv_hn04u-1104	RV_4,054.05c yathā-yathā patayanto viyemira evaiva tasthuḥ savitaḥ savāya te //	yathā yathā patayantaḥ viyemire eva eva tasthuḥ savitar savāya te 
SA_GV01_rv_hn04u-1105	RV_4,054.06a ye te trir ahan savitaḥ savāso dive-dive saubhagam āsuvanti /	ye te tris ahan savitar savāsaḥ dive dive saubhagam āsuvanti 
SA_GV01_rv_hn04u-1106	RV_4,054.06c indro dyāvāpṛthivī sindhur adbhir ādityair no aditiḥ śarma yaṃsat //	indraḥ dyāvāpṛthivī sindhuḥ adbhiḥ ādityaiḥ naḥ aditiḥ śarma yaṃsat 
SA_GV01_rv_hn04u-1107	RV_4,055.01a ko vas trātā vasavaḥ ko varūtā dyāvābhūmī adite trāsīthāṃ naḥ /	kaḥ vaḥ trātā vasavaḥ kaḥ varūtā dyāvābhūmī adite trāsīthām naḥ 
SA_GV01_rv_hn04u-1108	RV_4,055.01c sahīyaso varuṇa mitra martāt ko vo 'dhvare varivo dhāti devāḥ //	sahīyasaḥ varuṇa mitra martāt kaḥ vaḥ dhvare varivaḥ dhāti devāḥ 
SA_GV01_rv_hn04u-1109	RV_4,055.02a pra ye dhāmāni pūrvyāṇy arcān vi yad ucchān viyotāro amūrāḥ /	pra ye dhāmāni pūrvyāṇi arcān vi yat ucchān viyotāraḥ amūrāḥ 
SA_GV01_rv_hn04u-1110	RV_4,055.02c vidhātāro vi te dadhur ajasrā ṛtadhītayo rurucanta dasmāḥ //	vidhātāraḥ vi te ajasrāḥ ṛta dhītayaḥ rurucanta dasmāḥ 
SA_GV01_rv_hn04u-1111	RV_4,055.03a pra pastyām aditiṃ sindhum arkaiḥ svastim īḷe sakhyāya devīm /	pra pastyām aditim sindhum arkaiḥ svastim īḍe sakhyāya devīm 
SA_GV01_rv_hn04u-1112	RV_4,055.03c ubhe yathā no ahanī nipāta uṣāsānaktā karatām adabdhe //	ubhe yathā naḥ ahanī nipātaḥ uṣāsānaktā karatām adabdhe 
SA_GV01_rv_hn04u-1113	RV_4,055.04a vy aryamā varuṇaś ceti panthām iṣas patiḥ suvitaṃ gātum agniḥ /	vi aryamā varuṇaḥ ceti panthām iṣaḥ patiḥ suvitam gātum agniḥ 
SA_GV01_rv_hn04u-1114	RV_4,055.04c indrāviṣṇū nṛvad u ṣu stavānā śarma no yantam amavad varūtham //	indrāviṣṇū nṛvat u su stavānā śarma naḥ yantam amavat varūtham 
SA_GV01_rv_hn04u-1115	RV_4,055.05a ā parvatasya marutām avāṃsi devasya trātur avri bhagasya /	ā parvatasya marutām avāṃsi devasya trātuḥ avri bhagasya 
SA_GV01_rv_hn04u-1116	RV_4,055.05c pāt patir janyād aṃhaso no mitro mitriyād uta na uruṣyet //	pāt patiḥ janyāt aṃhasaḥ naḥ mitraḥ mitriyāt uta naḥ uruṣyet 
SA_GV01_rv_hn04u-1117	RV_4,055.06a nū rodasī ahinā budhnyena stuvīta devī apyebhir iṣṭaiḥ /	nu rodasī ahinā budhnyena stuvīta devī apyebhiḥ iṣṭaiḥ 
SA_GV01_rv_hn04u-1118	RV_4,055.06c samudraṃ na saṃcaraṇe saniṣyavo gharmasvaraso nadyo apa vran //	samudram na saṃcaraṇe saniṣyavaḥ gharma svarasaḥ nadyaḥ apa vran 
SA_GV01_rv_hn04u-1119	RV_4,055.07a devair no devy aditir ni pātu devas trātā trāyatām aprayucchan /	devaiḥ naḥ devī aditiḥ ni pātu devaḥ trātā trāyatām aprayucchan 
SA_GV01_rv_hn04u-1120	RV_4,055.07c nahi mitrasya varuṇasya dhāsim arhāmasi pramiyaṃ sānv agneḥ //	nahi mitrasya varuṇasya dhāsim arhāmasi pramiyam sānū agneḥ 
SA_GV01_rv_hn04u-1121	RV_4,055.08a agnir īśe vasavyasyāgnir mahaḥ saubhagasya /	agniḥ īśe vasavyasya agniḥ mahaḥ saubhagasya 
SA_GV01_rv_hn04u-1122	RV_4,055.08c tāny asmabhyaṃ rāsate //	tāni asmabhyam rāsate 
SA_GV01_rv_hn04u-1123	RV_4,055.09a uṣo maghony ā vaha sūnṛte vāryā puru /	uṣaḥ maghoni ā vaha sūnṛte vāryā puru 
SA_GV01_rv_hn04u-1124	RV_4,055.09c asmabhyaṃ vājinīvati //	asmabhyam vājinīvati 
SA_GV01_rv_hn04u-1125	RV_4,055.10a tat su naḥ savitā bhago varuṇo mitro aryamā /	tat su naḥ savitā bhagaḥ varuṇaḥ mitraḥ aryamā 
SA_GV01_rv_hn04u-1126	RV_4,055.10c indro no rādhasā gamat //	indraḥ naḥ rādhasā gamat 
SA_GV01_rv_hn04u-1127	RV_4,056.01a mahī dyāvāpṛthivī iha jyeṣṭhe rucā bhavatāṃ śucayadbhir arkaiḥ /	mahī dyāvāpṛthivī iha jyeṣṭhe rucā bhavatām śocayadbhiḥ arkaiḥ 
SA_GV01_rv_hn04u-1128	RV_4,056.01c yat sīṃ variṣṭhe bṛhatī viminvan ruvad dhokṣā paprathānebhir evaiḥ //	yat sīm variṣṭhe bṛhatī viminvan ruvat dhokṣā paprathānebhiḥ evaiḥ 
SA_GV01_rv_hn04u-1129	RV_4,056.02a devī devebhir yajate yajatrair aminatī tasthatur ukṣamāṇe /	devī devebhiḥ yajate yajatraiḥ a minatī tasthatuḥ ukṣamāṇe 
SA_GV01_rv_hn04u-1130	RV_4,056.02c ṛtāvarī adruhā devaputre yajñasya netrī śucayadbhir arkaiḥ //	ṛtāvarī adruhā deva putre yajñasya netrī śucayadbhiḥ arkaiḥ 
SA_GV01_rv_hn04u-1131	RV_4,056.03a sa it svapā bhuvaneṣv āsa ya ime dyāvāpṛthivī jajāna /	saḥ id su apāḥ bhuvaneṣu āsa yaḥ ime dyāvāpṛthivī jajāna 
SA_GV01_rv_hn04u-1132	RV_4,056.03c urvī gabhīre rajasī sumeke avaṃśe dhīraḥ śacyā sam airat //	urvī gabhīre rajasī sumeke a vaṃśe dhīraḥ śacyā sam airat 
SA_GV01_rv_hn04u-1133	RV_4,056.04a nū rodasī bṛhadbhir no varūthaiḥ patnīvadbhir iṣayantī sajoṣāḥ /	nu rodasī bṛhadbhiḥ naḥ varūthaiḥ patnīvadbhiḥ iṣayantī sajoṣāḥ 
SA_GV01_rv_hn04u-1134	RV_4,056.04c urūcī viśve yajate ni pātaṃ dhiyā syāma rathyaḥ sadāsāḥ //	urūcī viśve yajate ni pātam dhiyā syāma rathyaḥ sadāsāḥ 
SA_GV01_rv_hn04u-1135	RV_4,056.05a pra vām mahi dyavī abhy upastutim bharāmahe /	pra vām mahi abhī upastutim bharāmahe 
SA_GV01_rv_hn04u-1136	RV_4,056.05c śucī upa praśastaye //	śucī upa praśastaye 
SA_GV01_rv_hn04u-1137	RV_4,056.06a punāne tanvā mithaḥ svena dakṣeṇa rājathaḥ /	punāne tanvā mithas svena dakṣeṇa rājathaḥ 
SA_GV01_rv_hn04u-1138	RV_4,056.06c ūhyāthe sanād ṛtam //	ūhyāthe sanāt ṛtam 
SA_GV01_rv_hn04u-1139	RV_4,056.07a mahī mitrasya sādhathas tarantī pipratī ṛtam /	mahī mitrasya sādhathaḥ tarantī pipratī ṛtam 
SA_GV01_rv_hn04u-1140	RV_4,056.07c pari yajñaṃ ni ṣedathuḥ //	pari yajñam ni sedathuḥ 
SA_GV01_rv_hn04u-1141	RV_4,057.01a kṣetrasya patinā vayaṃ hiteneva jayāmasi /	kṣetrasya patinā vayam hitena iva jayāmasi 
SA_GV01_rv_hn04u-1142	RV_4,057.01c gām aśvam poṣayitnv ā sa no mṛḷātīdṛśe //	gām aśvam poṣayitnu ā sa naḥ mṛḷāti īdṛśe 
SA_GV01_rv_hn04u-1143	RV_4,057.02a kṣetrasya pate madhumantam ūrmiṃ dhenur iva payo asmāsu dhukṣva /	kṣetrasya pate madhumantam ūrmim dhenuḥ iva payaḥ asmāsu dhukṣva 
SA_GV01_rv_hn04u-1144	RV_4,057.02c madhuścutaṃ ghṛtam iva supūtam ṛtasya naḥ patayo mṛḷayantu //	madhuścutam ghṛtam iva su pūtam ṛtasya naḥ patayaḥ mṛḍayantu 
SA_GV01_rv_hn04u-1145	RV_4,057.03a madhumatīr oṣadhīr dyāva āpo madhuman no bhavatv antarikṣam /	madhumatīḥ oṣadhīḥ dyāvaḥ āpaḥ madhumat naḥ bhavatu antarikṣam 
SA_GV01_rv_hn04u-1146	RV_4,057.03c kṣetrasya patir madhumān no astv ariṣyanto anv enaṃ carema //	kṣetrasya patiḥ madhumān naḥ astu a riṣyantaḥ anu enam carema 
SA_GV01_rv_hn04u-1147	RV_4,057.04a śunaṃ vāhāḥ śunaṃ naraḥ śunaṃ kṛṣatu lāṅgalam /	śunam vāhāḥ śunam naraḥ śunam kṛṣatu lāṅgalam 
SA_GV01_rv_hn04u-1148	RV_4,057.04c śunaṃ varatrā badhyantāṃ śunam aṣṭrām ud iṅgaya //	śunam varatrāḥ badhyantām śunam aṣṭrām ud iṅgaya 
SA_GV01_rv_hn04u-1149	RV_4,057.05a śunāsīrāv imāṃ vācaṃ juṣethāṃ yad divi cakrathuḥ payaḥ /	śunāsīrau imām vācam juṣethām yat divi cakrathuḥ payaḥ 
SA_GV01_rv_hn04u-1150	RV_4,057.05c tenemām upa siñcatam //	tena imām upa siñcatam 
SA_GV01_rv_hn04u-1151	RV_4,057.06a arvācī subhage bhava sīte vandāmahe tvā /	arvācī subhage bhava sīte vandāmahe tvā 
SA_GV01_rv_hn04u-1152	RV_4,057.06c yathā naḥ subhagāsasi yathā naḥ suphalāsasi //	yathā naḥ subhagā asasi yathā naḥ su phalā asasi 
SA_GV01_rv_hn04u-1153	RV_4,057.07a indraḥ sītāṃ ni gṛhṇātu tām pūṣānu yacchatu /	indraḥ sītām ni gṛhṇātu tām pūṣā anu yacchatu 
SA_GV01_rv_hn04u-1154	RV_4,057.07c sā naḥ payasvatī duhām uttarām-uttarāṃ samām //	sā naḥ payasvatī duhām uttarām uttarām samām 
SA_GV01_rv_hn04u-1155	RV_4,057.08a śunaṃ naḥ phālā vi kṛṣantu bhūmiṃ śunaṃ kīnāśā abhi yantu vāhaiḥ /	śunam naḥ phālāḥ vi kṛṣantu bhūmim śunam kīnāśāḥ abhi yantu vāhaiḥ 
SA_GV01_rv_hn04u-1156	RV_4,057.08c śunam parjanyo madhunā payobhiḥ śunāsīrā śunam asmāsu dhattam //	śunam parjanyaḥ madhunā payobhiḥ śunāsīrā śunam asmāsu dhattam 
SA_GV01_rv_hn04u-1157	RV_4,058.01a samudrād ūrmir madhumāṃ ud ārad upāṃśunā sam amṛtatvam ānaṭ /	samudrāt ūrmiḥ madhumān ud ārat upāṃśunā sam amṛta tvam ānaṭ 
SA_GV01_rv_hn04u-1158	RV_4,058.01c ghṛtasya nāma guhyaṃ yad asti jihvā devānām amṛtasya nābhiḥ //	ghṛtasya nāma guhyam yat asti jihvā devānām amṛtasya nābhiḥ 
SA_GV01_rv_hn04u-1159	RV_4,058.02a vayaṃ nāma pra bravāmā ghṛtasyāsmin yajñe dhārayāmā namobhiḥ /	vayam nāma pra bravāma ghṛtasya asmin yajñe dhārayāma namobhiḥ 
SA_GV01_rv_hn04u-1160	RV_4,058.02c upa brahmā śṛṇavac chasyamānaṃ catuḥśṛṅgo 'vamīd gaura etat //	upa brahmā śṛṇavat śasyamānam catur śṛṅgaḥ vamīt gauraḥ etat 
SA_GV01_rv_hn04u-1161	RV_4,058.03a catvāri śṛṅgā trayo asya pādā dve śīrṣe sapta hastāso asya /	catvāri śṛṅgā trayaḥ asya pādāḥ dve śīrṣe sapta hastāsaḥ asya 
SA_GV01_rv_hn04u-1162	RV_4,058.03c tridhā baddho vṛṣabho roravīti maho devo martyāṃ ā viveśa //	tridhā baddhaḥ vṛṣabhaḥ roravīti mahaḥ devaḥ martyān ā viveśa 
SA_GV01_rv_hn04u-1163	RV_4,058.04a tridhā hitam paṇibhir guhyamānaṃ gavi devāso ghṛtam anv avindan /	tridhā hitam paṇibhiḥ guhyamānam gavi devāsaḥ ghṛtam anu avindan 
SA_GV01_rv_hn04u-1164	RV_4,058.04c indra ekaṃ sūrya ekaṃ jajāna venād ekaṃ svadhayā niṣ ṭatakṣuḥ //	indraḥ ekam sūryaḥ ekam jajāna venāt ekam svadhayā niḥ tatakṣuḥ 
SA_GV01_rv_hn04u-1165	RV_4,058.05a etā arṣanti hṛdyāt samudrāc chatavrajā ripuṇā nāvacakṣe /	etāḥ arṣanti hṛdyāt samudrāt śata vrajāḥ ripuṇā na avacakṣe 
SA_GV01_rv_hn04u-1166	RV_4,058.05c ghṛtasya dhārā abhi cākaśīmi hiraṇyayo vetaso madhya āsām //	ghṛtasya dhārāḥ abhi cākaśīmi hiraṇyayaḥ vetasaḥ madhye āsām 
SA_GV01_rv_hn04u-1167	RV_4,058.06a samyak sravanti sarito na dhenā antar hṛdā manasā pūyamānāḥ /	samyak sravanti saritaḥ na dhenāḥ antar hṛdā manasā pūyamānāḥ 
SA_GV01_rv_hn04u-1168	RV_4,058.06c ete arṣanty ūrmayo ghṛtasya mṛgā iva kṣipaṇor īṣamāṇāḥ //	ete arṣanti ūrmayaḥ ghṛtasya mṛgāḥ iva kṣipaṇoḥ īṣamāṇāḥ 
SA_GV01_rv_hn04u-1169	RV_4,058.07a sindhor iva prādhvane śūghanāso vātapramiyaḥ patayanti yahvāḥ /	sindhoḥ iva prādhvane śūghanāsaḥ vātapramiyaḥ patayanti yahvāḥ 
SA_GV01_rv_hn04u-1170	RV_4,058.07c ghṛtasya dhārā aruṣo na vājī kāṣṭhā bhindann ūrmibhiḥ pinvamānaḥ //	ghṛtasya dhārāḥ aruṣaḥ na vājī kāṣṭhāḥ bhindan ūrmibhiḥ pinvamānaḥ 
SA_GV01_rv_hn04u-1171	RV_4,058.08a abhi pravanta samaneva yoṣāḥ kalyāṇyaḥ smayamānāso agnim /	abhi samanā iva yoṣāḥ kalyāṇyaḥ smayamānāsaḥ agnim 
SA_GV01_rv_hn04u-1172	RV_4,058.08c ghṛtasya dhārāḥ samidho nasanta tā juṣāṇo haryati jātavedāḥ //	ghṛtasya dhārāḥ samidhaḥ nasanta tāḥ juṣāṇaḥ haryati jātavedāḥ 
SA_GV01_rv_hn04u-1173	RV_4,058.09a kanyā iva vahatum etavā u añjy añjānā abhi cākaśīmi /	kanyāḥ iva vahatum etavai u añjī añjānāḥ abhi cākaśīmi 
SA_GV01_rv_hn04u-1174	RV_4,058.09c yatra somaḥ sūyate yatra yajño ghṛtasya dhārā abhi tat pavante //	yatra somaḥ sūyate yatra yajñaḥ ghṛtasya dhārāḥ abhi tat pavante 
SA_GV01_rv_hn04u-1175	RV_4,058.10a abhy arṣata suṣṭutiṃ gavyam ājim asmāsu bhadrā draviṇāni dhatta /	abhi arṣata suṣṭutim gavyam ājim asmāsu bhadrā draviṇāni dhatta 
SA_GV01_rv_hn04u-1176	RV_4,058.10c imaṃ yajñaṃ nayata devatā no ghṛtasya dhārā madhumat pavante //	imam yajñam nayata devatāḥ naḥ ghṛtasya dhārāḥ madhumat pavante 
SA_GV01_rv_hn04u-1177	RV_4,058.11a dhāman te viśvam bhuvanam adhi śritam antaḥ samudre hṛdy antar āyuṣi /	dhāman te viśvam bhuvanam adhi śritam antar samudre hṛdi antar āyuṣi 
SA_GV01_rv_hn04u-1178	RV_4,058.11c apām anīke samithe ya ābhṛtas tam aśyāma madhumantaṃ ta ūrmim //	apām anīke samithe yaḥ ābhṛtaḥ tam aśyāma madhumantam te ūrmim 
