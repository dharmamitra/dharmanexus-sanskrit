[
  {
    "segmentnr":"SA_GK19_ksbhm12u:0",
    "original":"\/\/strīparva\/\/",
    "analyzed":"strīparva ",
    "folio":1
  },
  {
    "segmentnr":"SA_GK19_ksbhm12u:1",
    "original":"nārāyaṇaṃ namaskṛtya naraṃ caiva narottamam \/",
    "analyzed":"nārāyaṇam namaskṛtya naram ca eva narottamam ",
    "folio":1
  },
  {
    "segmentnr":"SA_GK19_ksbhm12u:2",
    "original":"devīṃ sarasvatīṃ vyāsaṃ tato jayamudīrayet \/\/ Bhmj_12.1 \/\/",
    "analyzed":"devīm sarasvatīm vyāsam tatas jayam udīrayet ",
    "folio":1
  },
  {
    "segmentnr":"SA_GK19_ksbhm12u:3",
    "original":"gāndhārī dhṛtarāṣṭraśca rājā vyākulamānasau \/",
    "analyzed":"gāndhārī dhṛtarāṣṭraḥ ca rājā vyākula mānasau ",
    "folio":1
  },
  {
    "segmentnr":"SA_GK19_ksbhm12u:4",
    "original":"hatāvatha sutāndraṣṭuṃ sotkaṇṭhāviva jagmatuḥ \/\/ Bhmj_12.2 \/\/",
    "analyzed":"hatau atha sutān draṣṭum sa utkaṇṭhau iva jagmatuḥ ",
    "folio":1
  },
  {
    "segmentnr":"SA_GK19_ksbhm12u:5",
    "original":"tatra tau vilapantau ca kṣipantau ca tanuṃ bhuvi \/",
    "analyzed":"tatra tau vilapantau ca kṣipantau ca tanum bhuvi ",
    "folio":1
  },
  {
    "segmentnr":"SA_GK19_ksbhm12u:6",
    "original":"bhagavānatha cābhyetya pārāśaryo vyalokayat \/\/ Bhmj_12.3 \/\/",
    "analyzed":"bhagavān atha ca abhyetya pārāśaryaḥ vyalokayat ",
    "folio":1
  },
  {
    "segmentnr":"SA_GK19_ksbhm12u:7",
    "original":"sa dīnaṃ patitaṃ bhūmau hataputraṃ nareśvaram \/",
    "analyzed":"sa dīnam patitam bhūmau hata putram nareśvaram ",
    "folio":1
  },
  {
    "segmentnr":"SA_GK19_ksbhm12u:8",
    "original":"vidureṇa sahovāca kṛṣṇena ca kṛpākulaḥ \/\/ Bhmj_12.4 \/\/",
    "analyzed":"vidureṇa saha uvāca kṛṣṇena ca kṛpā ākulaḥ ",
    "folio":1
  },
  {
    "segmentnr":"SA_GK19_ksbhm12u:9",
    "original":"abhāvaḥ prākca paścācca dehināṃ satataṃ sthitaḥ \/",
    "analyzed":"abhāvaḥ prāk ca paścāt ca dehinām satatam sthitaḥ ",
    "folio":1
  },
  {
    "segmentnr":"SA_GK19_ksbhm12u:10",
    "original":"teṣu madhyavikāreṣu kaḥ śnehaṃ kartumarhasi \/\/ Bhmj_12.5 \/\/",
    "analyzed":"teṣu madhya vikāreṣu kaḥ śneham kartum arhasi ",
    "folio":2
  },
  {
    "segmentnr":"SA_GK19_ksbhm12u:11",
    "original":"apāre 'sminbhavāmbhodhau bhavanti na bhavanti ca \/",
    "analyzed":"apāre asmin bhava ambhodhau bhavanti na bhavanti ca ",
    "folio":2
  },
  {
    "segmentnr":"SA_GK19_ksbhm12u:12",
    "original":"jalabudbudavatsarve karmayogena jantavaḥ \/\/ Bhmj_12.6 \/\/",
    "analyzed":"jala budbuda vat sarve karma yogena jantavaḥ ",
    "folio":2
  },
  {
    "segmentnr":"SA_GK19_ksbhm12u:13",
    "original":"satyaṃ bhūbhāraśāntyarthamajāyata suyodhanaḥ \/",
    "analyzed":"satyam bhū bhāra śānti artham ajāyata suyodhanaḥ ",
    "folio":2
  },
  {
    "segmentnr":"SA_GK19_ksbhm12u:14",
    "original":"sa ca yātastathā kṛtvā kastvaṃ tasya sa kastava \/\/ Bhmj_12.7 \/\/",
    "analyzed":"sa ca yātaḥ tathā kṛtvā kaḥ tvam tasya sa kaḥ tava ",
    "folio":2
  },
  {
    "segmentnr":"SA_GK19_ksbhm12u:15",
    "original":"narendra mā kṛthāḥ śokaṃ pravṛtte 'sminmahālaye \/",
    "analyzed":"narendra mā kṛthāḥ śokam pravṛtte asmin mahā ālaye ",
    "folio":2
  },
  {
    "segmentnr":"SA_GK19_ksbhm12u:16",
    "original":"pratīpameti yātānāṃ kaṇikāpi na pārṣadām \/\/ Bhmj_12.8 \/\/",
    "analyzed":"pratīpam eti yātānām kaṇikā api na pārṣadām ",
    "folio":2
  },
  {
    "segmentnr":"SA_GK19_ksbhm12u:17",
    "original":"āyāsāya prayāso 'yaṃ śokavyasanasaṃbhavaḥ \/",
    "analyzed":"āyāsāya prayāsaḥ ayam śoka vyasana saṃbhavaḥ ",
    "folio":2
  },
  {
    "segmentnr":"SA_GK19_ksbhm12u:18",
    "original":"adhunā duḥkhavṛkṣāṇāṃ sneho mūlaṃ nivāryatām \/\/ Bhmj_12.9 \/\/",
    "analyzed":"adhunā duḥkha vṛkṣāṇām snehaḥ mūlam nivāryatām ",
    "folio":2
  },
  {
    "segmentnr":"SA_GK19_ksbhm12u:19",
    "original":"namaḥ kālāya yaḥ ko 'pi vidyate mṛtyunā vṛtaḥ \/",
    "analyzed":"namaḥ kālāya yaḥ kaḥ api vidyate mṛtyunā vṛtaḥ ",
    "folio":2
  },
  {
    "segmentnr":"SA_GK19_ksbhm12u:20",
    "original":"kāyo vārdhakamāyāti svayaṃ yena śarīriṇām \/\/ Bhmj_12.10 \/\/",
    "analyzed":"kāyaḥ vā ardhakam āyāti svayam yena śarīriṇām ",
    "folio":3
  },
  {
    "segmentnr":"SA_GK19_ksbhm12u:21",
    "original":"ātmāparādhātputrāste kālena kavalīkṛtāḥ \/",
    "analyzed":"ātma aparādhāt putrāḥ te kālena kavalīkṛtāḥ ",
    "folio":3
  },
  {
    "segmentnr":"SA_GK19_ksbhm12u:22",
    "original":"tasmānna pāṇḍaputrebhyaḥ kilbiṣātkroddhamarhasi \/\/ Bhmj_12.11 \/\/",
    "analyzed":"tasmāt na pāṇḍa putrebhyaḥ kilbiṣāt kroddham arhasi ",
    "folio":3
  },
  {
    "segmentnr":"SA_GK19_ksbhm12u:23",
    "original":"dharmanityāḥ kṛtadhiyaste dharmeṇa kṣatāstava \/",
    "analyzed":"dharma nityāḥ kṛta dhiyaḥ te dharmeṇa kṣatāḥ tava ",
    "folio":3
  },
  {
    "segmentnr":"SA_GK19_ksbhm12u:24",
    "original":"pāṇḍavā bhrātaraṃ smṛtvā kāluṣyaṃ teṣu mā kṛthāḥ \/\/ Bhmj_12.12 \/\/",
    "analyzed":"pāṇḍavāḥ bhrātaram smṛtvā kāluṣyam teṣu mā kṛthāḥ ",
    "folio":3
  },
  {
    "segmentnr":"SA_GK19_ksbhm12u:25",
    "original":"gāndhārīṃ brūhi sahasā mohe majjati no yathā \/",
    "analyzed":"gāndhārīm brūhi sahasā mohe majjati no yathā ",
    "folio":3
  },
  {
    "segmentnr":"SA_GK19_ksbhm12u:26",
    "original":"eṣaivoktavatī pūrvaṃ jaye dharmo nibandhanam \/\/ Bhmj_12.13 \/\/",
    "analyzed":"eṣā evā uktavatī pūrvam jaye dharmaḥ nibandhanam ",
    "folio":3
  },
  {
    "segmentnr":"SA_GK19_ksbhm12u:27",
    "original":"iti teṣāṃ girā kṣipraṃ samohaṃ kauraveśvaram \/",
    "analyzed":"iti teṣām girā kṣipram sa moham kaurava īśvaram ",
    "folio":3
  },
  {
    "segmentnr":"SA_GK19_ksbhm12u:28",
    "original":"draṣṭumabhyāyayuḥ pārthā lajjānamraśirodharāḥ \/\/ Bhmj_12.14 \/\/",
    "analyzed":"draṣṭum abhyāyayuḥ pārthāḥ lajjā namra śirodharāḥ ",
    "folio":3
  },
  {
    "segmentnr":"SA_GK19_ksbhm12u:29",
    "original":"āliliṅga tato rājā prajñācakṣuryudhiṣṭhiram \/",
    "analyzed":"āliliṅga tatas rājā prajñācakṣuḥ yudhiṣṭhiram ",
    "folio":3
  },
  {
    "segmentnr":"SA_GK19_ksbhm12u:30",
    "original":"bhīmaṃ māyāmayaṃ paścātkṛṣṇabuddhyā vivardhitam \/\/ Bhmj_12.15 \/\/",
    "analyzed":"bhīmam māyā mayam paścāt kṛṣṇa buddhyā vivardhitam ",
    "folio":4
  },
  {
    "segmentnr":"SA_GK19_ksbhm12u:31",
    "original":"āyayau mārutirdveṣādbhujābhyāṃ tena pīḍitaḥ \/",
    "analyzed":"āyayau mārutiḥ dveṣāt bhujābhyām tena pīḍitaḥ ",
    "folio":4
  },
  {
    "segmentnr":"SA_GK19_ksbhm12u:32",
    "original":"prayayau kaṇaśastena sarve vismayamāyayuḥ \/\/ Bhmj_12.16 \/\/",
    "analyzed":"prayayau kaṇaśas tena sarve vismayam āyayuḥ ",
    "folio":4
  },
  {
    "segmentnr":"SA_GK19_ksbhm12u:33",
    "original":"dharmasūnustato vṛddhāṃ praṇanāma pativratām \/",
    "analyzed":"dharmasūnuḥ tatas vṛddhām praṇanāma pativratām ",
    "folio":4
  },
  {
    "segmentnr":"SA_GK19_ksbhm12u:34",
    "original":"gāndhārīṃ bhartṛsādṛśyātsadā vastrāvṛtekṣaṇām \/\/ Bhmj_12.17 \/\/",
    "analyzed":"gāndhārīm bhartṛ sādṛśyāt sadā vastra āvṛta īkṣaṇām ",
    "folio":4
  },
  {
    "segmentnr":"SA_GK19_ksbhm12u:35",
    "original":"adho nipatitastasyāḥ pādayordharmanandanaḥ \/",
    "analyzed":"adhas nipatitaḥ tasyāḥ pādayoḥ dharmanandanaḥ ",
    "folio":4
  },
  {
    "segmentnr":"SA_GK19_ksbhm12u:36",
    "original":"dadāhāṅguṣṭhayugalaṃ dṛṣṭikopānalākulaḥ \/\/ Bhmj_12.18 \/\/",
    "analyzed":"dadāha aṅguṣṭha yugalam dṛṣṭi kopa anala ākulaḥ ",
    "folio":4
  },
  {
    "segmentnr":"SA_GK19_ksbhm12u:37",
    "original":"tato hatānāṃ duḥkhārtā vallabhā jagatībhujām \/",
    "analyzed":"tatas hatānām duḥkha ārtā vallabhā jagatībhujām ",
    "folio":4
  },
  {
    "segmentnr":"SA_GK19_ksbhm12u:38",
    "original":"raṇamadhyaṃ pratiyayurgāndhārī ca snuṣākulā \/\/ Bhmj_12.19 \/\/",
    "analyzed":"raṇa madhyam pratiyayuḥ gāndhārī ca snuṣā ākulā ",
    "folio":4
  },
  {
    "segmentnr":"SA_GK19_ksbhm12u:39",
    "original":"vilapya karuṇaṃ tatra vihvalā subalātmajā \/",
    "analyzed":"vilapya karuṇam tatra vihvalā subala ātmajā ",
    "folio":4
  },
  {
    "segmentnr":"SA_GK19_ksbhm12u:40",
    "original":"babhāṣe keśavaṃ sāsrā divyadṛṣṭiḥ pativratā \/\/ Bhmj_12.20 \/\/",
    "analyzed":"babhāṣe keśavam sa asrā divya dṛṣṭiḥ pativratā ",
    "folio":5
  },
  {
    "segmentnr":"SA_GK19_ksbhm12u:41",
    "original":"paśyaitānkṛṣṇa matputrānsīmantinyo raṇe hatān \/",
    "analyzed":"paśya etān kṛṣṇa mad putrān sīmantinyaḥ raṇe hatān ",
    "folio":5
  },
  {
    "segmentnr":"SA_GK19_ksbhm12u:42",
    "original":"śocanti yāḥ purā dṛṣṭā na sūryeṇa na cendunā \/\/ Bhmj_12.21 \/\/",
    "analyzed":"śocanti yāḥ purā dṛṣṭāḥ na sūryeṇa na ca indunā ",
    "folio":5
  },
  {
    "segmentnr":"SA_GK19_ksbhm12u:43",
    "original":"paśyāntaḥpuracārībhirapsarobhirivāvṛtaḥ \/",
    "analyzed":"paśya antaḥpura cārībhiḥ apsarobhiḥ iva āvṛtaḥ ",
    "folio":5
  },
  {
    "segmentnr":"SA_GK19_ksbhm12u:44",
    "original":"saṃmukhaṃ nihataḥ śūro bhagnorustanayo mama \/\/ Bhmj_12.22 \/\/",
    "analyzed":"saṃmukham nihataḥ śūraḥ bhagna ūruḥ tanayaḥ mama ",
    "folio":5
  },
  {
    "segmentnr":"SA_GK19_ksbhm12u:45",
    "original":"hatanāgāṃ hatāśvāṃ ca suyodhanavadhūriyam \/",
    "analyzed":"hata nāgām hata aśvām ca suyodhana vadhūḥ iyam ",
    "folio":5
  },
  {
    "segmentnr":"SA_GK19_ksbhm12u:46",
    "original":"kṣmāṃ sapatnīmivālokya paśya mūrcchāmupāgatā \/\/ Bhmj_12.23 \/\/",
    "analyzed":"kṣmām sapatnīm iva ālokya paśya mūrcchām upāgatā ",
    "folio":5
  },
  {
    "segmentnr":"SA_GK19_ksbhm12u:47",
    "original":"labdhasaṃjñā śanaireṣā parimṛjya rajaściram \/",
    "analyzed":"labdha saṃjñā śanais eṣā parimṛjya rajaḥ ciram ",
    "folio":5
  },
  {
    "segmentnr":"SA_GK19_ksbhm12u:48",
    "original":"rājarājasya mahiṣī paripṛcchati vallabham \/\/ Bhmj_12.24 \/\/",
    "analyzed":"rāja rājasya mahiṣī paripṛcchati vallabham ",
    "folio":5
  },
  {
    "segmentnr":"SA_GK19_ksbhm12u:49",
    "original":"utsaṅge māmivādāya ratnāṃśukavatīṃ gadām \/",
    "analyzed":"utsaṅge mām iva ādāya ratna aṃśukavatīm gadām ",
    "folio":5
  },
  {
    "segmentnr":"SA_GK19_ksbhm12u:50",
    "original":"dorbhyāṃ ca bhuvamāliṅgya kathaṃ supto 'si bhūpate \/\/ Bhmj_12.25 \/\/",
    "analyzed":"dorbhyām ca bhuvam āliṅgya katham suptaḥ asi bhūpate ",
    "folio":6
  },
  {
    "segmentnr":"SA_GK19_ksbhm12u:51",
    "original":"na te kanakaparyaṅke vilāsaśayane vṛtā \/",
    "analyzed":"na te kanaka paryaṅke vilāsa śayane vṛtā ",
    "folio":6
  },
  {
    "segmentnr":"SA_GK19_ksbhm12u:52",
    "original":"asminnarapate suptā raktakṣībā kathaṃ śivā \/\/ Bhmj_12.26 \/\/",
    "analyzed":"asmin narapate suptā rakta kṣībā katham śivā ",
    "folio":6
  },
  {
    "segmentnr":"SA_GK19_ksbhm12u:53",
    "original":"eṣaḥ duḥśāsanaḥ śete priyo ramyastavānujaḥ \/",
    "analyzed":"eṣaḥ duḥśāsanaḥ śete priyaḥ ramyaḥ tava anujaḥ ",
    "folio":6
  },
  {
    "segmentnr":"SA_GK19_ksbhm12u:54",
    "original":"nipītaṃ rākṣaseneva yasya bhīmena śoṇitam \/\/ Bhmj_12.27 \/\/",
    "analyzed":"nipītam rākṣasena iva yasya bhīmena śoṇitam ",
    "folio":6
  },
  {
    "segmentnr":"SA_GK19_ksbhm12u:55",
    "original":"ayaṃ te dayitaḥ putro lakṣmaṇaḥ śatruṇā hataḥ \/",
    "analyzed":"ayam te dayitaḥ putraḥ lakṣmaṇaḥ śatruṇā hataḥ ",
    "folio":6
  },
  {
    "segmentnr":"SA_GK19_ksbhm12u:56",
    "original":"sajīva iva vaktuṃ tvaṃ nātha kiṃcitsamīhate \/\/ Bhmj_12.28 \/\/",
    "analyzed":"sa jīvaḥ iva vaktum tvam nātha kiṃcid samīhate ",
    "folio":6
  },
  {
    "segmentnr":"SA_GK19_ksbhm12u:57",
    "original":"dantastambhāviva bhraṣṭāvanaṅgaṅganatoraṇau \/",
    "analyzed":"danta stambhau iva bhraṣṭau anaṅga aṅgana toraṇau ",
    "folio":6
  },
  {
    "segmentnr":"SA_GK19_ksbhm12u:58",
    "original":"saralau pātitāvatya(?)",
    "analyzed":"saralau ",
    "folio":6
  },
  {
    "segmentnr":"SA_GK19_ksbhm12u:59",
    "original":"manyete kāladantinā \/\/ Bhmj_12.29 \/\/",
    "analyzed":"manyete kāla dantinā ",
    "folio":6
  },
  {
    "segmentnr":"SA_GK19_ksbhm12u:60",
    "original":"ayaṃ te maulirucitaściraṃ mūrdhni sukhoṣitaḥ \/",
    "analyzed":"ayam te mauliḥ ucitaḥ ciram mūrdhni sukha uṣitaḥ ",
    "folio":7
  },
  {
    "segmentnr":"SA_GK19_ksbhm12u:61",
    "original":"rociṣṇuriha vibhraṣṭaḥ spṛṣṭaḥ kāntiparikṣayāt \/\/ Bhmj_12.30 \/\/",
    "analyzed":"rociṣṇuḥ iha vibhraṣṭaḥ spṛṣṭaḥ kānti parikṣayāt ",
    "folio":7
  },
  {
    "segmentnr":"SA_GK19_ksbhm12u:62",
    "original":"pādābhyāṃ rudhirārdrābhyāṃ raṇasaṃcāriṇastava \/",
    "analyzed":"pādābhyām rudhira ārdrābhyām raṇa saṃcāriṇaḥ tava ",
    "folio":7
  },
  {
    "segmentnr":"SA_GK19_ksbhm12u:63",
    "original":"vānteva satatā pītā rājacūḍāmaṇicchaviḥ \/\/ Bhmj_12.31 \/\/",
    "analyzed":"vāntā iva satatā pītā rāja cūḍāmaṇi chaviḥ ",
    "folio":7
  },
  {
    "segmentnr":"SA_GK19_ksbhm12u:64",
    "original":"lokapāle tvayi divaṃ yāte nandanakautukāt \/",
    "analyzed":"lokapāle tvayi divam yāte nandana kautukāt ",
    "folio":7
  },
  {
    "segmentnr":"SA_GK19_ksbhm12u:65",
    "original":"dhanyābhimānitevaikā kīrtistvadanuyāyinī \/\/ Bhmj_12.32 \/\/",
    "analyzed":"dhanya abhimāni tā iva ekā kīrtiḥ tvad anuyāyinī ",
    "folio":7
  },
  {
    "segmentnr":"SA_GK19_ksbhm12u:66",
    "original":"bhrājiṣṇuratnavalaye doṣṇi karpūrapāṇḍure \/",
    "analyzed":"bhrājiṣṇu ratna valaye doṣṇi karpūra pāṇḍure ",
    "folio":7
  },
  {
    "segmentnr":"SA_GK19_ksbhm12u:67",
    "original":"kasyānyasya mahī yātu śeṣaviśrāntinirvṛtim \/\/ Bhmj_12.33 \/\/",
    "analyzed":"kasya anyasya mahī yātu śeṣa viśrānti nirvṛtim ",
    "folio":7
  },
  {
    "segmentnr":"SA_GK19_ksbhm12u:68",
    "original":"yaḥ sa kaṅkaṇjhāṅkārairvyajanairvijito nṛpaḥ \/",
    "analyzed":"yaḥ sa kaṅkaṇ jhāṅkāraiḥ vyajanaiḥ vijitaḥ nṛpaḥ ",
    "folio":7
  },
  {
    "segmentnr":"SA_GK19_ksbhm12u:69",
    "original":"kravyādapakṣivātene so 'yamadyāpi vījyate \/\/ Bhmj_12.34 \/\/",
    "analyzed":"saḥ ayam adyā api vījyate ",
    "folio":7
  },
  {
    "segmentnr":"SA_GK19_ksbhm12u:70",
    "original":"iti duryodhanavadhūṃ krośantīṃ kauravastriyaḥ \/",
    "analyzed":"iti duryodhana vadhūm krośantīm kaurava striyaḥ ",
    "folio":8
  },
  {
    "segmentnr":"SA_GK19_ksbhm12u:71",
    "original":"samākṛṣya viveṣṭante patitāḥ paśya bhūtale \/\/ Bhmj_12.35 \/\/",
    "analyzed":"samākṛṣya viveṣṭante patitāḥ paśya bhū tale ",
    "folio":8
  },
  {
    "segmentnr":"SA_GK19_ksbhm12u:72",
    "original":"itaḥ subhadrā saubhadraṃ putrakaṃ putravatsalā \/",
    "analyzed":"itas subhadrā saubhadram putrakam putra vatsalā ",
    "folio":8
  },
  {
    "segmentnr":"SA_GK19_ksbhm12u:73",
    "original":"parimārṣṭi rajodigdhaṃ stanau dātumivodyatā \/\/ Bhmj_12.36 \/\/",
    "analyzed":"parimārṣṭi rajaḥ digdham stanau dātum iva udyatā ",
    "folio":8
  },
  {
    "segmentnr":"SA_GK19_ksbhm12u:74",
    "original":"aṅke śaśāṅkasadṛśaṃ kṛtveyaṃ patyuruttarā \/",
    "analyzed":"aṅke śaśāṅka sadṛśam kṛtvā iyam patyuḥ uttarā ",
    "folio":8
  },
  {
    "segmentnr":"SA_GK19_ksbhm12u:75",
    "original":"vadanaṃ bāṣpadhārābhiḥ prakṣālya paripṛcchati \/\/ Bhmj_12.37 \/\/",
    "analyzed":"vadanam bāṣpa dhārābhiḥ prakṣālya paripṛcchati ",
    "folio":8
  },
  {
    "segmentnr":"SA_GK19_ksbhm12u:76",
    "original":"ayi nātha tathā tattaduktvā praṇayapeśalam \/",
    "analyzed":"ayi nātha tathā tat tat uktvā praṇaya peśalam ",
    "folio":8
  },
  {
    "segmentnr":"SA_GK19_ksbhm12u:77",
    "original":"bhūmimāliṅgya kiṃ śeṣe priyāmadya vihāya mām \/\/ Bhmj_12.38 \/\/",
    "analyzed":"bhūmim āliṅgya kim śeṣe priyām adya vihāya mām ",
    "folio":8
  },
  {
    "segmentnr":"SA_GK19_ksbhm12u:78",
    "original":"gāṇḍīvadhanvanaḥ putraścakrapāṇeḥ svasuḥ sutaḥ \/",
    "analyzed":"gāṇḍīvadhanvanaḥ putraḥ cakrapāṇeḥ svasuḥ sutaḥ ",
    "folio":8
  },
  {
    "segmentnr":"SA_GK19_ksbhm12u:79",
    "original":"tvaṃ śakrasadṛśaḥ śaurye kathameko hataḥ paraiḥ \/\/ Bhmj_12.39 \/\/",
    "analyzed":"tvam śakra sadṛśaḥ śaurye katham ekaḥ hataḥ paraiḥ ",
    "folio":8
  },
  {
    "segmentnr":"SA_GK19_ksbhm12u:80",
    "original":"idaṃ te vadanaṃ kāntaṃ kamalākamalopamam \/",
    "analyzed":"idam te vadanam kāntam kamalā kamala upamam ",
    "folio":9
  },
  {
    "segmentnr":"SA_GK19_ksbhm12u:81",
    "original":"nūnamāpāsyati smeraṃ dhanyaḥ svargavadhūjanaḥ \/\/ Bhmj_12.40 \/\/",
    "analyzed":"nūnam āpāsyati smeram dhanyaḥ svarga vadhū janaḥ ",
    "folio":9
  },
  {
    "segmentnr":"SA_GK19_ksbhm12u:82",
    "original":"nanvanaṅgatayānaṅgastvayyabhūnnopamāspadam \/",
    "analyzed":"nanu anaṅga tayā anaṅgaḥ tvayi abhūt na upama āspadam ",
    "folio":9
  },
  {
    "segmentnr":"SA_GK19_ksbhm12u:83",
    "original":"so 'yamaṅgavadhātkānta tvayādya saphalīkṛtaḥ \/\/ Bhmj_12.41 \/\/",
    "analyzed":"saḥ ayam aṅga vadhāt kānta tvayā adya saphalīkṛtaḥ ",
    "folio":9
  },
  {
    "segmentnr":"SA_GK19_ksbhm12u:84",
    "original":"śaśāṅkaśaṅkayā śaṅke tvayi tridivagāmini \/",
    "analyzed":"śaśāṅka śaṅkayā śaṅke tvayi tridiva gāmini ",
    "folio":9
  },
  {
    "segmentnr":"SA_GK19_ksbhm12u:85",
    "original":"karoti tārakāpaṅktiḥ kaṇṭhe muktāvalībhramam \/\/ Bhmj_12.42 \/\/",
    "analyzed":"karoti tārakā paṅktiḥ kaṇṭhe muktā āvalī bhramam ",
    "folio":9
  },
  {
    "segmentnr":"SA_GK19_ksbhm12u:86",
    "original":"yāhaṃ tvayā navavadhūḥ pratyālāpaṃ purārthitā \/",
    "analyzed":"yā aham tvayā nava vadhūḥ prati ālāpam purā arthitā ",
    "folio":9
  },
  {
    "segmentnr":"SA_GK19_ksbhm12u:87",
    "original":"tvāṃ svayaṃ bhāṣyamāṇāṃ māṃ kathaṃ na pratibhāṣase \/\/ Bhmj_12.43 \/\/",
    "analyzed":"tvām svayam bhāṣyamāṇām mām katham na pratibhāṣase ",
    "folio":9
  },
  {
    "segmentnr":"SA_GK19_ksbhm12u:88",
    "original":"kva nu sarvaguṇagrāmagaṇanīyasya te gatam \/",
    "analyzed":"kva nu sarva guṇa grāma gaṇanīyasya te gatam ",
    "folio":9
  },
  {
    "segmentnr":"SA_GK19_ksbhm12u:89",
    "original":"dākṣiṇyaṃ svargalalanāsakto yanmāmupekṣase \/\/ Bhmj_12.44 \/\/",
    "analyzed":"dākṣiṇyam svarga lalanā saktaḥ yat mām upekṣase ",
    "folio":9
  },
  {
    "segmentnr":"SA_GK19_ksbhm12u:90",
    "original":"punaḥ kartumaśakye 'smindhātuḥ saubhāgyavarṇane \/",
    "analyzed":"punar kartum aśakye asmin dhātuḥ saubhāgya varṇane ",
    "folio":10
  },
  {
    "segmentnr":"SA_GK19_ksbhm12u:91",
    "original":"prahṛtaṃ tvaccharīre yaurdhiktāndagdhavilocanān \/\/ Bhmj_12.45 \/\/",
    "analyzed":"prahṛtam tvad śarīre yauḥ dhik tān dagdha vilocanān ",
    "folio":10
  },
  {
    "segmentnr":"SA_GK19_ksbhm12u:92",
    "original":"kusumāyudhatulyasya kusumāyudhataiva te \/",
    "analyzed":"kusumāyudha tulyasya kusumāyudha tā eva te ",
    "folio":10
  },
  {
    "segmentnr":"SA_GK19_ksbhm12u:93",
    "original":"nūnaṃ raṇe 'bhūttvāṃ vīrāḥ sehire kathamanyathā \/\/ Bhmj_12.46 \/\/",
    "analyzed":"nūnam raṇe abhūt tvām vīrāḥ sehire katham anyathā ",
    "folio":10
  },
  {
    "segmentnr":"SA_GK19_ksbhm12u:94",
    "original":"evaṃ vilāpinīṃ bālāṃ balādākṛṣya putrikām \/",
    "analyzed":"evam vilāpinīm bālām balāt ākṛṣya putrikām ",
    "folio":10
  },
  {
    "segmentnr":"SA_GK19_ksbhm12u:95",
    "original":"virāṭapatnyo yāntyetā rudantyaḥ patyurantikam \/\/ Bhmj_12.47 \/\/",
    "analyzed":"virāṭa patnyaḥ yānti etāḥ rudantyaḥ patyuḥ antikam ",
    "folio":10
  },
  {
    "segmentnr":"SA_GK19_ksbhm12u:96",
    "original":"sānujaḥ sa sutāmātyo virāṭanṛpatirhataḥ \/",
    "analyzed":"sa anujaḥ sa suta amātyaḥ virāṭa nṛpatiḥ hataḥ ",
    "folio":10
  },
  {
    "segmentnr":"SA_GK19_ksbhm12u:97",
    "original":"vadhūbhirāvṛto bhūmau divīvāpsarasāṃ gaṇaiḥ \/\/ Bhmj_12.48 \/\/",
    "analyzed":"vadhūbhiḥ āvṛtaḥ bhūmau divi iva apsarasām gaṇaiḥ ",
    "folio":10
  },
  {
    "segmentnr":"SA_GK19_ksbhm12u:98",
    "original":"eṣā droṇaśacchinnaṃ sudoṣṇā bharturānanam \/",
    "analyzed":"eṣā su doṣṇā bhartuḥ ānanam ",
    "folio":10
  },
  {
    "segmentnr":"SA_GK19_ksbhm12u:99",
    "original":"vilokya tāraṃ krośantī ruddhā sakhyeva mūrcchayā \/\/ Bhmj_12.49 \/\/",
    "analyzed":"vilokya tāram krośantī ruddhā sakhyā iva mūrcchayā ",
    "folio":10
  },
  {
    "segmentnr":"SA_GK19_ksbhm12u:100",
    "original":"kravyādaluptāvayavaṃ paśya karṇaṃ vadhūjanaḥ \/",
    "analyzed":"kravyāda lupta avayavam paśya karṇam vadhū janaḥ ",
    "folio":11
  },
  {
    "segmentnr":"SA_GK19_ksbhm12u:101",
    "original":"parāyaṇaṃ kauravāṇāmāliṅgyāliṅgya śocati \/\/ Bhmj_12.50 \/\/",
    "analyzed":"parāyaṇam kauravāṇām āliṅgya āliṅgya śocati ",
    "folio":11
  },
  {
    "segmentnr":"SA_GK19_ksbhm12u:102",
    "original":"nāmni saṃkīrtite yasya prāpurnidrāṃ na śatravaḥ \/",
    "analyzed":"nāmni saṃkīrtite yasya prāpuḥ nidrām na śatravaḥ ",
    "folio":11
  },
  {
    "segmentnr":"SA_GK19_ksbhm12u:103",
    "original":"sa tvamadya hataḥ śeṣe dhikkālasya durantatām \/\/ Bhmj_12.51 \/\/",
    "analyzed":"sa tvam adya hataḥ śeṣe dhik kālasya duranta tām ",
    "folio":11
  },
  {
    "segmentnr":"SA_GK19_ksbhm12u:104",
    "original":"jambhārirabhavadyasya varmakuṇḍalayācakaḥ \/",
    "analyzed":"jambhāriḥ abhavat yasya varma kuṇḍala yācakaḥ ",
    "folio":11
  },
  {
    "segmentnr":"SA_GK19_ksbhm12u:105",
    "original":"satyasaṃdhaḥ kathaṃ kaṇaḥ karṇaśeṣīkṛtaḥ khagaiḥ \/\/ Bhmj_12.52 \/\/",
    "analyzed":"satya saṃdhaḥ katham kaṇaḥ karṇa śeṣīkṛtaḥ khagaiḥ ",
    "folio":11
  },
  {
    "segmentnr":"SA_GK19_ksbhm12u:106",
    "original":"nisargavisaraḥ sargaḥ sarvathā hatavedhasaḥ \/",
    "analyzed":"nisarga visaraḥ sargaḥ sarvathā hata vedhasaḥ ",
    "folio":11
  },
  {
    "segmentnr":"SA_GK19_ksbhm12u:107",
    "original":"kṛtvā yaḥ śakratulyatvaṃ na cakre kalpasākṣiṇam \/\/ Bhmj_12.53 \/\/",
    "analyzed":"kṛtvā yaḥ śakra tulya tvam na cakre kalpa sākṣiṇam ",
    "folio":11
  },
  {
    "segmentnr":"SA_GK19_ksbhm12u:108",
    "original":"iti prakīrṇābharaṇāḥ krandantyaḥ karṇayoṣitaḥ \/",
    "analyzed":"iti prakīrṇa ābharaṇāḥ krandantyaḥ karṇa yoṣitaḥ ",
    "folio":11
  },
  {
    "segmentnr":"SA_GK19_ksbhm12u:109",
    "original":"dārayanti kucābhogaṃ vṛṣasenasya mātaraḥ \/\/ Bhmj_12.54 \/\/",
    "analyzed":"dārayanti kuca ābhogam vṛṣasenasya mātaraḥ ",
    "folio":11
  },
  {
    "segmentnr":"SA_GK19_ksbhm12u:110",
    "original":"paśya jāmātaraṃ kṛṣṇa hataṃ mama jayadratham \/",
    "analyzed":"paśya jāmātaram kṛṣṇa hatam mama jayadratham ",
    "folio":12
  },
  {
    "segmentnr":"SA_GK19_ksbhm12u:111",
    "original":"bālā śociti matputrī na ca jānāti śocitum \/\/ Bhmj_12.55 \/\/",
    "analyzed":"bālā śociti mad putrī na ca jānāti śocitum ",
    "folio":12
  },
  {
    "segmentnr":"SA_GK19_ksbhm12u:112",
    "original":"eṣa śalyo hataḥ saṃkhye ripuśalyaparākramaḥ \/",
    "analyzed":"eṣa śalyaḥ hataḥ saṃkhye ripu śalya parākramaḥ ",
    "folio":12
  },
  {
    "segmentnr":"SA_GK19_ksbhm12u:113",
    "original":"śalyatāmadhunā yātaḥ paśyāntaḥpurayoṣitām \/\/ Bhmj_12.56 \/\/",
    "analyzed":"śalya tām adhunā yātaḥ paśya antaḥpura yoṣitām ",
    "folio":12
  },
  {
    "segmentnr":"SA_GK19_ksbhm12u:114",
    "original":"paśyāsya kṛṣyate jihvā madrarājasya vāyasaiḥ \/",
    "analyzed":"paśya asya kṛṣyate jihvā madra rājasya vāyasaiḥ ",
    "folio":12
  },
  {
    "segmentnr":"SA_GK19_ksbhm12u:115",
    "original":"rādheyasyaiṣa vidadhe yudhi tejovadhaṃ yayā \/\/ Bhmj_12.57 \/\/",
    "analyzed":"rādheyasya eṣa vidadhe yudhi tejaḥ vadham yayā ",
    "folio":12
  },
  {
    "segmentnr":"SA_GK19_ksbhm12u:116",
    "original":"paśya droṇasya samare vahneḥ śāntārciṣo yathā \/",
    "analyzed":"paśya droṇasya samare vahneḥ śānta arciṣaḥ yathā ",
    "folio":12
  },
  {
    "segmentnr":"SA_GK19_ksbhm12u:117",
    "original":"saṃskāraḥ kriyate vipraiḥ krimīnutsārya mūrcchitān \/\/ Bhmj_12.58 \/\/",
    "analyzed":"saṃskāraḥ kriyate vipraiḥ krimīn utsārya mūrcchitān ",
    "folio":12
  },
  {
    "segmentnr":"SA_GK19_ksbhm12u:118",
    "original":"eṣa bhūriśravā vīraḥ somadattasuto hataḥ \/",
    "analyzed":"eṣa bhūriśravāḥ vīraḥ somadatta sutaḥ hataḥ ",
    "folio":12
  },
  {
    "segmentnr":"SA_GK19_ksbhm12u:119",
    "original":"mahiṣyā śocyate vīraśchinnabāhuḥ kirīṭinā \/\/ Bhmj_12.59 \/\/",
    "analyzed":"mahiṣyā śocyate vīraḥ chinna bāhuḥ kirīṭinā ",
    "folio":12
  },
  {
    "segmentnr":"SA_GK19_ksbhm12u:120",
    "original":"raṇayajñamahīyūpe yūpadhvajabhuje tava \/",
    "analyzed":"raṇa yajña mahī yūpe yūpa dhvaja bhuje tava ",
    "folio":13
  },
  {
    "segmentnr":"SA_GK19_ksbhm12u:121",
    "original":"nikṛte jiṣṇunā manye yaśo nirlūnamātmanaḥ \/\/ Bhmj_12.60 \/\/",
    "analyzed":"nikṛte jiṣṇunā manye yaśaḥ nirlūnam ātmanaḥ ",
    "folio":13
  },
  {
    "segmentnr":"SA_GK19_ksbhm12u:122",
    "original":"lakṣmīkareṇukālāne bhūbhārabhujageśvare \/",
    "analyzed":"                        ",
    "folio":13
  },
  {
    "segmentnr":"SA_GK19_ksbhm12u:123",
    "original":"śivākṛṣṭe virautīva doṣṇi te kaṅkaṇāvalī \/\/ Bhmj_12.61 \/\/",
    "analyzed":"śiva ākṛṣṭe virauti iva doṣṇi te kaṅkaṇa āvalī ",
    "folio":13
  },
  {
    "segmentnr":"SA_GK19_ksbhm12u:124",
    "original":"candrikābharaṇe harmye tvatpremābharaṇāḥ striyaḥ \/",
    "analyzed":"candrikā ābharaṇe harmye tvad prema ābharaṇāḥ striyaḥ ",
    "folio":13
  },
  {
    "segmentnr":"SA_GK19_ksbhm12u:125",
    "original":"āliliṅga purā so 'yaṃ vilāsābharaṇo bhujaḥ \/\/ Bhmj_12.62 \/\/",
    "analyzed":"āliliṅga purā saḥ ayam vilāsa ābharaṇaḥ bhujaḥ ",
    "folio":13
  },
  {
    "segmentnr":"SA_GK19_ksbhm12u:126",
    "original":"arthikalpadrume doṣṇi cchinne 'smiñśatruyoṣitām \/",
    "analyzed":"arthi kalpadrume doṣṇi chinne asmin śatru yoṣitām ",
    "folio":13
  },
  {
    "segmentnr":"SA_GK19_ksbhm12u:127",
    "original":"vaidhavyadīkṣāgurutāṃ vīra yāsyati ko 'paraḥ \/\/ Bhmj_12.63 \/\/",
    "analyzed":"vaidhavya dīkṣā guru tām vīra yāsyati kaḥ aparaḥ ",
    "folio":13
  },
  {
    "segmentnr":"SA_GK19_ksbhm12u:128",
    "original":"haṭhakaṇṭhagrahaḥ prauḍhaḥ ko nāma hariṇīdṛśām \/",
    "analyzed":"haṭha kaṇṭhagrahaḥ prauḍhaḥ kaḥ nāma hariṇīdṛśām ",
    "folio":13
  },
  {
    "segmentnr":"SA_GK19_ksbhm12u:129",
    "original":"keyūrakāntikalikāṃ karṇapūrīkariṣyati \/\/ Bhmj_12.64 \/\/",
    "analyzed":"keyūra kānti kalikām karṇapūrīkariṣyati ",
    "folio":13
  },
  {
    "segmentnr":"SA_GK19_ksbhm12u:130",
    "original":"iti pralāpinī vakti vihvalā kamaleśvaram \/",
    "analyzed":"iti pralāpinī vakti vihvalā kamaleśvaram ",
    "folio":14
  },
  {
    "segmentnr":"SA_GK19_ksbhm12u:131",
    "original":"pravaraṃ bhūriyaśasaṃ bhūriśravasamātmanā \/\/ Bhmj_12.65 \/\/",
    "analyzed":"pravaram bhūri yaśasam bhūri śravasam ātmanā ",
    "folio":14
  },
  {
    "segmentnr":"SA_GK19_ksbhm12u:132",
    "original":"hitopadeśavidveṣī śukuniḥ paśya bhakṣyate \/",
    "analyzed":"hita upadeśa vidveṣī śukuniḥ paśya bhakṣyate ",
    "folio":14
  },
  {
    "segmentnr":"SA_GK19_ksbhm12u:133",
    "original":"śivābhiraśivācāro veśyābhiriva vittavān \/\/ Bhmj_12.66 \/\/",
    "analyzed":"śivābhiḥ aśiva ācāraḥ veśyābhiḥ iva vittavān ",
    "folio":14
  },
  {
    "segmentnr":"SA_GK19_ksbhm12u:134",
    "original":"pṛthivī kṣapitā kṣipraṃ kṣudraiḥ karṇāntagāmibhiḥ \/",
    "analyzed":"pṛthivī kṣapitā kṣipram kṣudraiḥ karṇa anta gāmibhiḥ ",
    "folio":14
  },
  {
    "segmentnr":"SA_GK19_ksbhm12u:135",
    "original":"itaḥ pūrvamanenākṣairito bāṇaiḥ kirīṭinā \/\/ Bhmj_12.67 \/\/",
    "analyzed":"itas pūrvam anena akṣaiḥ itas bāṇaiḥ kirīṭinā ",
    "folio":14
  },
  {
    "segmentnr":"SA_GK19_ksbhm12u:136",
    "original":"itaḥ sudakṣiṇasyaitāḥ priyāḥ kāmbojabhūpateḥ \/",
    "analyzed":"itas su dakṣiṇasya etāḥ priyāḥ kāmboja bhūpateḥ ",
    "folio":14
  },
  {
    "segmentnr":"SA_GK19_ksbhm12u:137",
    "original":"hṛdayāni pralāpena dārayantyaśmanāmapi \/\/ Bhmj_12.68 \/\/",
    "analyzed":"hṛdayāni pralāpena dārayanti aśmanām api ",
    "folio":14
  },
  {
    "segmentnr":"SA_GK19_ksbhm12u:138",
    "original":"saubhadraśaranirbhinnaṃ rājaputraṃ bṛhadbalam \/",
    "analyzed":"saubhadra śara nirbhinnam rāja putram bṛhadbalam ",
    "folio":14
  },
  {
    "segmentnr":"SA_GK19_ksbhm12u:139",
    "original":"etāḥ komalakāminyaḥ śotanti śaśirociṣam \/\/ Bhmj_12.69 \/\/",
    "analyzed":"etāḥ komala kāminyaḥ śotanti śaśi rociṣam ",
    "folio":14
  },
  {
    "segmentnr":"SA_GK19_ksbhm12u:140",
    "original":"dhṛṣṭadyumnasutā dīptahemamālāvibhūṣitāḥ \/",
    "analyzed":"dhṛṣṭadyumna sutāḥ dīpta hema mālā vibhūṣitāḥ ",
    "folio":15
  },
  {
    "segmentnr":"SA_GK19_ksbhm12u:141",
    "original":"bhāntyete droṇanihatā bhraṣṭā vidyādharā iva \/\/ Bhmj_12.70 \/\/",
    "analyzed":"bhānti ete droṇa nihatāḥ bhraṣṭāḥ vidyādharāḥ iva ",
    "folio":15
  },
  {
    "segmentnr":"SA_GK19_ksbhm12u:142",
    "original":"kekayo dhṛṣṭaketuśca jayatsenaśca māgadhaḥ \/",
    "analyzed":"kekayaḥ dhṛṣṭaketuḥ ca jayatsenaḥ ca māgadhaḥ ",
    "folio":15
  },
  {
    "segmentnr":"SA_GK19_ksbhm12u:143",
    "original":"vṛddhaśca rājā drupadaḥ sāmātyasutabāndhavaḥ \/\/ Bhmj_12.71 \/\/",
    "analyzed":"vṛddhaḥ ca rājā drupadaḥ sa amātya suta bāndhavaḥ ",
    "folio":15
  },
  {
    "segmentnr":"SA_GK19_ksbhm12u:144",
    "original":"alāyudho 'lambusaśca bhagadattaḥ śrutāyudhaḥ \/",
    "analyzed":"alāyudhaḥ alambusaḥ ca bhagadattaḥ śrutāyudhaḥ ",
    "folio":15
  },
  {
    "segmentnr":"SA_GK19_ksbhm12u:145",
    "original":"vindānuvindāvāvantyau jalasaṃdhaḥ sulocanaḥ \/\/ Bhmj_12.72 \/\/",
    "analyzed":"vinda anuvindau āvantyau jalasaṃdhaḥ sulocanaḥ ",
    "folio":15
  },
  {
    "segmentnr":"SA_GK19_ksbhm12u:146",
    "original":"pravarāḥ pārthivāścānye hatā vīrāḥ sahasraśaḥ \/",
    "analyzed":"pravarāḥ pārthivāḥ ca anye hatāḥ vīrāḥ sahasraśas ",
    "folio":15
  },
  {
    "segmentnr":"SA_GK19_ksbhm12u:147",
    "original":"labdhajīvā ivābhānti kāntābhiḥ parivāritāḥ \/\/ Bhmj_12.73 \/\/",
    "analyzed":"labdha jīvāḥ iva ābhānti kāntābhiḥ parivāritāḥ ",
    "folio":15
  },
  {
    "segmentnr":"SA_GK19_ksbhm12u:148",
    "original":"śaktenāpi tvayā kṛṣṇa yasmātkāmādupekṣitāḥ \/",
    "analyzed":"śaktena api tvayā kṛṣṇa yasmāt kāmāt upekṣitāḥ ",
    "folio":15
  },
  {
    "segmentnr":"SA_GK19_ksbhm12u:149",
    "original":"sarvakṣayādvā dveṣādvā sarvajñena ca līlayā \/\/ Bhmj_12.74 \/\/",
    "analyzed":"sarva kṣayāt vā dveṣāt vā sarva jñena ca līlayā ",
    "folio":15
  },
  {
    "segmentnr":"SA_GK19_ksbhm12u:150",
    "original":"ṣaṅviṃśe vatsare prāpte vṛṣṇīnāṃ samare mithaḥ \/",
    "analyzed":"ṣaṅviṃśe vatsare prāpte vṛṣṇīnām samare mithas ",
    "folio":16
  },
  {
    "segmentnr":"SA_GK19_ksbhm12u:151",
    "original":"tasmāttāvāpi bhavitā vipulo bāndhavakṣayaḥ \/\/ Bhmj_12.75 \/\/",
    "analyzed":"tasmāt tau api bhavitā vipulaḥ bāndhava kṣayaḥ ",
    "folio":16
  },
  {
    "segmentnr":"SA_GK19_ksbhm12u:152",
    "original":"tavāpyanucitaḥ ko 'pi vadhaheturbhaviṣyati \/",
    "analyzed":"tava api anucitaḥ kaḥ api vadha hetuḥ bhaviṣyati ",
    "folio":16
  },
  {
    "segmentnr":"SA_GK19_ksbhm12u:153",
    "original":"ityuktvā tārakaruṇaṃ ruroda subalātmajā \/\/ Bhmj_12.76 \/\/",
    "analyzed":"iti uktvā tāra karuṇam ruroda subala ātmajā ",
    "folio":16
  },
  {
    "segmentnr":"SA_GK19_ksbhm12u:154",
    "original":"tāmuvāca hasankṛṣṇaḥ svecchāsṛṣṭalayodayaḥ \/",
    "analyzed":"tām uvāca hasan kṛṣṇaḥ sva icchā sṛṣṭa laya udayaḥ ",
    "folio":16
  },
  {
    "segmentnr":"SA_GK19_ksbhm12u:155",
    "original":"vidhinaitatpurādiṣṭaṃ punaruktaṃ tvayoditam \/\/ Bhmj_12.77 \/\/",
    "analyzed":"vidhinā etat purā ādiṣṭam punar uktam tvayā uditam ",
    "folio":16
  },
  {
    "segmentnr":"SA_GK19_ksbhm12u:156",
    "original":"avaśyabhāvini śucaṃ kṣaye 'sminmā vṛthā kṛthāḥ \/",
    "analyzed":"avaśya bhāvini śucam kṣaye asmin mā vṛthā kṛthāḥ ",
    "folio":16
  },
  {
    "segmentnr":"SA_GK19_ksbhm12u:157",
    "original":"avaśyaṃ kṣatriyasute hantāhaṃ kila vidviṣām \/\/ Bhmj_12.78 \/\/",
    "analyzed":"avaśyam kṣatriya sute hantā aham kila vidviṣām ",
    "folio":16
  },
  {
    "segmentnr":"SA_GK19_ksbhm12u:158",
    "original":"ityuktavati dāśārhe dhṛtarāṣṭro yudhiṣṭhiram \/",
    "analyzed":"iti uktavati dāśārhe dhṛtarāṣṭraḥ yudhiṣṭhiram ",
    "folio":16
  },
  {
    "segmentnr":"SA_GK19_ksbhm12u:159",
    "original":"gatiṃ papraccha vīrāṇāṃ parimāṇaṃ ca saṃkṣaye \/\/ Bhmj_12.79 \/\/",
    "analyzed":"gatim papraccha vīrāṇām parimāṇam ca saṃkṣaye ",
    "folio":16
  },
  {
    "segmentnr":"SA_GK19_ksbhm12u:160",
    "original":"tamabravīddharmarājo lakṣaṇāmadhuraṃ raṇe \/",
    "analyzed":"tam abravīt dharmarājaḥ lakṣaṇā madhuram raṇe ",
    "folio":17
  },
  {
    "segmentnr":"SA_GK19_ksbhm12u:161",
    "original":"viṃśatiśca sahasrāṇi koṭyaḥ ṣaḍadhikāśca ṣaṭ \/\/ Bhmj_12.80 \/\/",
    "analyzed":"viṃśatiḥ ca sahasrāṇi koṭyaḥ ṣaṣ adhikāḥ ca ṣaḍ ",
    "folio":17
  },
  {
    "segmentnr":"SA_GK19_ksbhm12u:162",
    "original":"vīrāṇāṃ gaṇanārhāṇāmasminnāyodhane hatāḥ \/",
    "analyzed":"vīrāṇām gaṇanā arhāṇām asmin āyodhane hatāḥ ",
    "folio":17
  },
  {
    "segmentnr":"SA_GK19_ksbhm12u:163",
    "original":"aprahṛṣṭā hatā ye ca te gandharvapuraṃ gatāḥ \/\/ Bhmj_12.81 \/\/",
    "analyzed":"a prahṛṣṭāḥ hatāḥ ye ca te gandharva puram gatāḥ ",
    "folio":17
  },
  {
    "segmentnr":"SA_GK19_ksbhm12u:164",
    "original":"bhayātparāṅmukhā ye ca te yakṣatvamupāgatāḥ \/",
    "analyzed":"bhayāt parāṅmukhāḥ ye ca te yakṣa tvam upāgatāḥ ",
    "folio":17
  },
  {
    "segmentnr":"SA_GK19_ksbhm12u:165",
    "original":"ye tvakhaṇḍitasattvasthāste brahmabhuvanaṃ śritāḥ \/\/ Bhmj_12.82 \/\/",
    "analyzed":"ye tu akhaṇḍita sattva sthāḥ te brahma bhuvanam śritāḥ ",
    "folio":17
  },
  {
    "segmentnr":"SA_GK19_ksbhm12u:166",
    "original":"merupārśvaṃ prayātāste ye padbhyāṃ vāhanairhatāḥ \/",
    "analyzed":"meru pārśvam prayātāḥ te ye padbhyām vāhanaiḥ hatāḥ ",
    "folio":17
  },
  {
    "segmentnr":"SA_GK19_ksbhm12u:167",
    "original":"prasādāllomaśasyaitanmuneḥ paśyāmi divyadṛk \/\/ Bhmj_12.83 \/\/",
    "analyzed":"prasādāt lomaśasya etat muneḥ paśyāmi divya dṛś ",
    "folio":17
  },
  {
    "segmentnr":"SA_GK19_ksbhm12u:168",
    "original":"ityuktvā dharmatanayo hatānāṃ jagatībhujām \/",
    "analyzed":"iti uktvā dharmatanayaḥ hatānām jagatībhujām ",
    "folio":17
  },
  {
    "segmentnr":"SA_GK19_ksbhm12u:169",
    "original":"bandhūnāṃ cādideśāśu saṃskāraṃ vibhavocitam \/\/ Bhmj_12.84 \/\/",
    "analyzed":"bandhūnām ca ādideśa āśu saṃskāram vibhava ucitam ",
    "folio":17
  },
  {
    "segmentnr":"SA_GK19_ksbhm12u:170",
    "original":"indrasenamukhāḥ sūtāḥ saṃjayo vidurastathā \/",
    "analyzed":"indrasena mukhāḥ sūtāḥ saṃjayaḥ viduraḥ tathā ",
    "folio":18
  },
  {
    "segmentnr":"SA_GK19_ksbhm12u:171",
    "original":"yuyutsuśca girā tasya teṣāmantyavidhau yayuḥ \/\/ Bhmj_12.85 \/\/",
    "analyzed":"yuyutsuḥ ca girā tasya teṣām antya vidhau yayuḥ ",
    "folio":18
  },
  {
    "segmentnr":"SA_GK19_ksbhm12u:172",
    "original":"mālyairvastrairaṃlakārairbhūṣitāste mahārathāḥ \/",
    "analyzed":"mālyaiḥ vastraiḥ aṃ lakāraiḥ bhūṣitāḥ te mahā rathāḥ ",
    "folio":18
  },
  {
    "segmentnr":"SA_GK19_ksbhm12u:173",
    "original":"citānaleṣu nihitāḥ svapratāpamivāviśan \/\/ Bhmj_12.86 \/\/",
    "analyzed":"citā analeṣu nihitāḥ sva pratāpam iva āviśan ",
    "folio":18
  },
  {
    "segmentnr":"SA_GK19_ksbhm12u:174",
    "original":"athodatiṣṭhannārīṇāṃ saṃhatānāmitastataḥ \/",
    "analyzed":"atha udatiṣṭhat nārīṇām saṃhatānām itastatas ",
    "folio":18
  },
  {
    "segmentnr":"SA_GK19_ksbhm12u:175",
    "original":"mithaḥ kaṇṭhavilagnānāṃ karuṇo rodanadhvaniḥ \/\/ Bhmj_12.87 \/\/",
    "analyzed":"mithas kaṇṭha vilagnānām karuṇaḥ rodana dhvaniḥ ",
    "folio":18
  },
  {
    "segmentnr":"SA_GK19_ksbhm12u:176",
    "original":"dhṛtarāṣṭreṇa sahitaḥ sānugo 'tha yudhiṣṭhiraḥ \/",
    "analyzed":"dhṛtarāṣṭreṇa sahitaḥ sa anugaḥ atha yudhiṣṭhiraḥ ",
    "folio":18
  },
  {
    "segmentnr":"SA_GK19_ksbhm12u:177",
    "original":"anuyāto nṛpastrībhiryayau snātumathāpagām \/\/ Bhmj_12.88 \/\/",
    "analyzed":"anuyātaḥ nṛpa strībhiḥ yayau snātum atha āpagām ",
    "folio":18
  },
  {
    "segmentnr":"SA_GK19_ksbhm12u:178",
    "original":"śrāvitaḥ karṇavṛttāntaṃ sa mātrā gūḍhasaṃbhavam \/",
    "analyzed":"śrāvitaḥ karṇa vṛttāntam sa mātrā gūḍha saṃbhavam ",
    "folio":18
  },
  {
    "segmentnr":"SA_GK19_ksbhm12u:179",
    "original":"bhrātre duḥkhāddadau tasmai bāṣpamiśrāṃ jalāñjalim \/\/ Bhmj_12.89 \/\/",
    "analyzed":"bhrātre duḥkhāt dadau tasmai bāṣpa miśrām jala añjalim ",
    "folio":18
  },
  {
    "segmentnr":"SA_GK19_ksbhm12u:180",
    "original":"sa yathāvidhi bandhūnāṃ vidhāya svocitāṃ kriyām \/",
    "analyzed":"sa yathāvidhi bandhūnām vidhāya sva ucitām kriyām ",
    "folio":19
  },
  {
    "segmentnr":"SA_GK19_ksbhm12u:181",
    "original":"ādideśa nṛpastrīṇāṃ kriyāyau paṭamaṇḍapān \/\/ Bhmj_12.90 \/\/",
    "analyzed":"ādideśa nṛpa strīṇām kriyāyau paṭamaṇḍapān ",
    "folio":19
  },
  {
    "segmentnr":"SA_GK19_ksbhm12u:182",
    "original":"tā bhūmipālalalanā saralāyatākṣyo netrāmbunirjharavinirjitatārahārāḥ \/",
    "analyzed":"tāḥ bhūmipāla lalanā sarala āyata akṣyaḥ netrāmbu nirjhara vinirjita tāra hārāḥ ",
    "folio":19
  },
  {
    "segmentnr":"SA_GK19_ksbhm12u:183",
    "original":"bhāgīrathīmatha yayuḥ kalahaṃsamañjukāñcīvirāvipulinorunitambabimbāḥ \/\/ Bhmj_12.91 \/\/",
    "analyzed":"bhāgīrathīm atha yayuḥ kalahaṃsa mañju kāñcī virāvi pulina ūru nitamba bimbāḥ ",
    "folio":19
  },
  {
    "segmentnr":"SA_GK19_ksbhm12u:184",
    "original":"iti kṣemendraviracitāyāṃ bhāratamañjaryāṃ strīparva",
    "analyzed":"iti kṣemendra viracitāyām bhāratamañjaryām strīparva ",
    "folio":19
  }
]