[
  {
    "segmentnr":"SA_GK19_ksbhm12u-0",
    "original":"\/\/strīparva\/\/",
    "analyzed":"strīparva "
  },
  {
    "segmentnr":"SA_GK19_ksbhm12u-1",
    "original":"nārāyaṇaṃ namaskṛtya naraṃ caiva narottamam \/",
    "analyzed":"nārāyaṇam namaskṛtya naram ca eva narottamam "
  },
  {
    "segmentnr":"SA_GK19_ksbhm12u-2",
    "original":"devīṃ sarasvatīṃ vyāsaṃ tato jayamudīrayet \/\/ Bhmj_12.1 \/\/",
    "analyzed":"devīm sarasvatīm vyāsam tatas jayam udīrayet "
  },
  {
    "segmentnr":"SA_GK19_ksbhm12u-3",
    "original":"gāndhārī dhṛtarāṣṭraśca rājā vyākulamānasau \/",
    "analyzed":"gāndhārī dhṛtarāṣṭraḥ ca rājā vyākula mānasau "
  },
  {
    "segmentnr":"SA_GK19_ksbhm12u-4",
    "original":"hatāvatha sutāndraṣṭuṃ sotkaṇṭhāviva jagmatuḥ \/\/ Bhmj_12.2 \/\/",
    "analyzed":"hatau atha sutān draṣṭum sa utkaṇṭhau iva jagmatuḥ "
  },
  {
    "segmentnr":"SA_GK19_ksbhm12u-5",
    "original":"tatra tau vilapantau ca kṣipantau ca tanuṃ bhuvi \/",
    "analyzed":"tatra tau vilapantau ca kṣipantau ca tanum bhuvi "
  },
  {
    "segmentnr":"SA_GK19_ksbhm12u-6",
    "original":"bhagavānatha cābhyetya pārāśaryo vyalokayat \/\/ Bhmj_12.3 \/\/",
    "analyzed":"bhagavān atha ca abhyetya pārāśaryaḥ vyalokayat "
  },
  {
    "segmentnr":"SA_GK19_ksbhm12u-7",
    "original":"sa dīnaṃ patitaṃ bhūmau hataputraṃ nareśvaram \/",
    "analyzed":"sa dīnam patitam bhūmau hata putram nareśvaram "
  },
  {
    "segmentnr":"SA_GK19_ksbhm12u-8",
    "original":"vidureṇa sahovāca kṛṣṇena ca kṛpākulaḥ \/\/ Bhmj_12.4 \/\/",
    "analyzed":"vidureṇa saha uvāca kṛṣṇena ca kṛpā ākulaḥ "
  },
  {
    "segmentnr":"SA_GK19_ksbhm12u-9",
    "original":"abhāvaḥ prākca paścācca dehināṃ satataṃ sthitaḥ \/",
    "analyzed":"abhāvaḥ prāk ca paścāt ca dehinām satatam sthitaḥ "
  },
  {
    "segmentnr":"SA_GK19_ksbhm12u-10",
    "original":"teṣu madhyavikāreṣu kaḥ śnehaṃ kartumarhasi \/\/ Bhmj_12.5 \/\/",
    "analyzed":"teṣu madhya vikāreṣu kaḥ śneham kartum arhasi "
  },
  {
    "segmentnr":"SA_GK19_ksbhm12u-11",
    "original":"apāre 'sminbhavāmbhodhau bhavanti na bhavanti ca \/",
    "analyzed":"apāre smin bhava ambhodhau bhavanti na bhavanti ca "
  },
  {
    "segmentnr":"SA_GK19_ksbhm12u-12",
    "original":"jalabudbudavatsarve karmayogena jantavaḥ \/\/ Bhmj_12.6 \/\/",
    "analyzed":"jala budbuda vat sarve karma yogena jantavaḥ "
  },
  {
    "segmentnr":"SA_GK19_ksbhm12u-13",
    "original":"satyaṃ bhūbhāraśāntyarthamajāyata suyodhanaḥ \/",
    "analyzed":"satyam bhū bhāra śānti artham ajāyata suyodhanaḥ "
  },
  {
    "segmentnr":"SA_GK19_ksbhm12u-14",
    "original":"sa ca yātastathā kṛtvā kastvaṃ tasya sa kastava \/\/ Bhmj_12.7 \/\/",
    "analyzed":"sa ca yātaḥ tathā kṛtvā kaḥ tvam tasya sa kaḥ tava "
  },
  {
    "segmentnr":"SA_GK19_ksbhm12u-15",
    "original":"narendra mā kṛthāḥ śokaṃ pravṛtte 'sminmahālaye \/",
    "analyzed":"narendra mā kṛthāḥ śokam pravṛtte smin mahā ālaye "
  },
  {
    "segmentnr":"SA_GK19_ksbhm12u-16",
    "original":"pratīpameti yātānāṃ kaṇikāpi na pārṣadām \/\/ Bhmj_12.8 \/\/",
    "analyzed":"pratīpam eti yātānām kaṇikā api na pārṣadām "
  },
  {
    "segmentnr":"SA_GK19_ksbhm12u-17",
    "original":"āyāsāya prayāso 'yaṃ śokavyasanasaṃbhavaḥ \/",
    "analyzed":"āyāsāya prayāsaḥ yam śoka vyasana saṃbhavaḥ "
  },
  {
    "segmentnr":"SA_GK19_ksbhm12u-18",
    "original":"adhunā duḥkhavṛkṣāṇāṃ sneho mūlaṃ nivāryatām \/\/ Bhmj_12.9 \/\/",
    "analyzed":"adhunā duḥkha vṛkṣāṇām snehaḥ mūlam nivāryatām "
  },
  {
    "segmentnr":"SA_GK19_ksbhm12u-19",
    "original":"namaḥ kālāya yaḥ ko 'pi vidyate mṛtyunā vṛtaḥ \/",
    "analyzed":"namaḥ kālāya yaḥ kaḥ pi vidyate mṛtyunā vṛtaḥ "
  },
  {
    "segmentnr":"SA_GK19_ksbhm12u-20",
    "original":"kāyo vārdhakamāyāti svayaṃ yena śarīriṇām \/\/ Bhmj_12.10 \/\/",
    "analyzed":"kāyaḥ vā ardhakam āyāti svayam yena śarīriṇām "
  },
  {
    "segmentnr":"SA_GK19_ksbhm12u-21",
    "original":"ātmāparādhātputrāste kālena kavalīkṛtāḥ \/",
    "analyzed":"ātma aparādhāt putrāḥ te kālena kavalīkṛtāḥ "
  },
  {
    "segmentnr":"SA_GK19_ksbhm12u-22",
    "original":"tasmānna pāṇḍaputrebhyaḥ kilbiṣātkroddhamarhasi \/\/ Bhmj_12.11 \/\/",
    "analyzed":"tasmāt na pāṇḍa putrebhyaḥ kilbiṣāt kroddham arhasi "
  },
  {
    "segmentnr":"SA_GK19_ksbhm12u-23",
    "original":"dharmanityāḥ kṛtadhiyaste dharmeṇa kṣatāstava \/",
    "analyzed":"dharma nityāḥ kṛta dhiyaḥ te dharmeṇa kṣatāḥ tava "
  },
  {
    "segmentnr":"SA_GK19_ksbhm12u-24",
    "original":"pāṇḍavā bhrātaraṃ smṛtvā kāluṣyaṃ teṣu mā kṛthāḥ \/\/ Bhmj_12.12 \/\/",
    "analyzed":"pāṇḍavāḥ bhrātaram smṛtvā kāluṣyam teṣu mā kṛthāḥ "
  },
  {
    "segmentnr":"SA_GK19_ksbhm12u-25",
    "original":"gāndhārīṃ brūhi sahasā mohe majjati no yathā \/",
    "analyzed":"gāndhārīm brūhi sahasā mohe majjati no yathā "
  },
  {
    "segmentnr":"SA_GK19_ksbhm12u-26",
    "original":"eṣaivoktavatī pūrvaṃ jaye dharmo nibandhanam \/\/ Bhmj_12.13 \/\/",
    "analyzed":"eṣā evā uktavatī pūrvam jaye dharmaḥ nibandhanam "
  },
  {
    "segmentnr":"SA_GK19_ksbhm12u-27",
    "original":"iti teṣāṃ girā kṣipraṃ samohaṃ kauraveśvaram \/",
    "analyzed":"iti teṣām girā kṣipram sa moham kaurava īśvaram "
  },
  {
    "segmentnr":"SA_GK19_ksbhm12u-28",
    "original":"draṣṭumabhyāyayuḥ pārthā lajjānamraśirodharāḥ \/\/ Bhmj_12.14 \/\/",
    "analyzed":"draṣṭum abhyāyayuḥ pārthāḥ lajjā namra śirodharāḥ "
  },
  {
    "segmentnr":"SA_GK19_ksbhm12u-29",
    "original":"āliliṅga tato rājā prajñācakṣuryudhiṣṭhiram \/",
    "analyzed":"āliliṅga tatas rājā prajñācakṣuḥ yudhiṣṭhiram "
  },
  {
    "segmentnr":"SA_GK19_ksbhm12u-30",
    "original":"bhīmaṃ māyāmayaṃ paścātkṛṣṇabuddhyā vivardhitam \/\/ Bhmj_12.15 \/\/",
    "analyzed":"bhīmam māyā mayam paścāt kṛṣṇa buddhyā vivardhitam "
  },
  {
    "segmentnr":"SA_GK19_ksbhm12u-31",
    "original":"āyayau mārutirdveṣādbhujābhyāṃ tena pīḍitaḥ \/",
    "analyzed":"āyayau mārutiḥ dveṣāt bhujābhyām tena pīḍitaḥ "
  },
  {
    "segmentnr":"SA_GK19_ksbhm12u-32",
    "original":"prayayau kaṇaśastena sarve vismayamāyayuḥ \/\/ Bhmj_12.16 \/\/",
    "analyzed":"prayayau kaṇaśas tena sarve vismayam āyayuḥ "
  },
  {
    "segmentnr":"SA_GK19_ksbhm12u-33",
    "original":"dharmasūnustato vṛddhāṃ praṇanāma pativratām \/",
    "analyzed":"dharmasūnuḥ tatas vṛddhām praṇanāma pativratām "
  },
  {
    "segmentnr":"SA_GK19_ksbhm12u-34",
    "original":"gāndhārīṃ bhartṛsādṛśyātsadā vastrāvṛtekṣaṇām \/\/ Bhmj_12.17 \/\/",
    "analyzed":"gāndhārīm bhartṛ sādṛśyāt sadā vastra āvṛta īkṣaṇām "
  },
  {
    "segmentnr":"SA_GK19_ksbhm12u-35",
    "original":"adho nipatitastasyāḥ pādayordharmanandanaḥ \/",
    "analyzed":"adhas nipatitaḥ tasyāḥ pādayoḥ dharmanandanaḥ "
  },
  {
    "segmentnr":"SA_GK19_ksbhm12u-36",
    "original":"dadāhāṅguṣṭhayugalaṃ dṛṣṭikopānalākulaḥ \/\/ Bhmj_12.18 \/\/",
    "analyzed":"dadāha aṅguṣṭha yugalam dṛṣṭi kopa anala ākulaḥ "
  },
  {
    "segmentnr":"SA_GK19_ksbhm12u-37",
    "original":"tato hatānāṃ duḥkhārtā vallabhā jagatībhujām \/",
    "analyzed":"tatas hatānām duḥkha ārtā vallabhā jagatībhujām "
  },
  {
    "segmentnr":"SA_GK19_ksbhm12u-38",
    "original":"raṇamadhyaṃ pratiyayurgāndhārī ca snuṣākulā \/\/ Bhmj_12.19 \/\/",
    "analyzed":"raṇa madhyam pratiyayuḥ gāndhārī ca snuṣā ākulā "
  },
  {
    "segmentnr":"SA_GK19_ksbhm12u-39",
    "original":"vilapya karuṇaṃ tatra vihvalā subalātmajā \/",
    "analyzed":"vilapya karuṇam tatra vihvalā subala ātmajā "
  },
  {
    "segmentnr":"SA_GK19_ksbhm12u-40",
    "original":"babhāṣe keśavaṃ sāsrā divyadṛṣṭiḥ pativratā \/\/ Bhmj_12.20 \/\/",
    "analyzed":"babhāṣe keśavam sa asrā divya dṛṣṭiḥ pativratā "
  },
  {
    "segmentnr":"SA_GK19_ksbhm12u-41",
    "original":"paśyaitānkṛṣṇa matputrānsīmantinyo raṇe hatān \/",
    "analyzed":"paśya etān kṛṣṇa mad putrān sīmantinyaḥ raṇe hatān "
  },
  {
    "segmentnr":"SA_GK19_ksbhm12u-42",
    "original":"śocanti yāḥ purā dṛṣṭā na sūryeṇa na cendunā \/\/ Bhmj_12.21 \/\/",
    "analyzed":"śocanti yāḥ purā dṛṣṭāḥ na sūryeṇa na ca indunā "
  },
  {
    "segmentnr":"SA_GK19_ksbhm12u-43",
    "original":"paśyāntaḥpuracārībhirapsarobhirivāvṛtaḥ \/",
    "analyzed":"paśya antaḥpura cārībhiḥ apsarobhiḥ iva āvṛtaḥ "
  },
  {
    "segmentnr":"SA_GK19_ksbhm12u-44",
    "original":"saṃmukhaṃ nihataḥ śūro bhagnorustanayo mama \/\/ Bhmj_12.22 \/\/",
    "analyzed":"saṃmukham nihataḥ śūraḥ bhagna ūruḥ tanayaḥ mama "
  },
  {
    "segmentnr":"SA_GK19_ksbhm12u-45",
    "original":"hatanāgāṃ hatāśvāṃ ca suyodhanavadhūriyam \/",
    "analyzed":"hata nāgām hata aśvām ca suyodhana vadhūḥ iyam "
  },
  {
    "segmentnr":"SA_GK19_ksbhm12u-46",
    "original":"kṣmāṃ sapatnīmivālokya paśya mūrcchāmupāgatā \/\/ Bhmj_12.23 \/\/",
    "analyzed":"kṣmām sapatnīm iva ālokya paśya mūrcchām upāgatā "
  },
  {
    "segmentnr":"SA_GK19_ksbhm12u-47",
    "original":"labdhasaṃjñā śanaireṣā parimṛjya rajaściram \/",
    "analyzed":"labdha saṃjñā śanais eṣā parimṛjya rajaḥ ciram "
  },
  {
    "segmentnr":"SA_GK19_ksbhm12u-48",
    "original":"rājarājasya mahiṣī paripṛcchati vallabham \/\/ Bhmj_12.24 \/\/",
    "analyzed":"rāja rājasya mahiṣī paripṛcchati vallabham "
  },
  {
    "segmentnr":"SA_GK19_ksbhm12u-49",
    "original":"utsaṅge māmivādāya ratnāṃśukavatīṃ gadām \/",
    "analyzed":"utsaṅge mām iva ādāya ratna aṃśukavatīm gadām "
  },
  {
    "segmentnr":"SA_GK19_ksbhm12u-50",
    "original":"dorbhyāṃ ca bhuvamāliṅgya kathaṃ supto 'si bhūpate \/\/ Bhmj_12.25 \/\/",
    "analyzed":"dorbhyām ca bhuvam āliṅgya katham suptaḥ si bhūpate "
  },
  {
    "segmentnr":"SA_GK19_ksbhm12u-51",
    "original":"na te kanakaparyaṅke vilāsaśayane vṛtā \/",
    "analyzed":"na te kanaka paryaṅke vilāsa śayane vṛtā "
  },
  {
    "segmentnr":"SA_GK19_ksbhm12u-52",
    "original":"asminnarapate suptā raktakṣībā kathaṃ śivā \/\/ Bhmj_12.26 \/\/",
    "analyzed":"asmin narapate suptā rakta kṣībā katham śivā "
  },
  {
    "segmentnr":"SA_GK19_ksbhm12u-53",
    "original":"eṣaḥ duḥśāsanaḥ śete priyo ramyastavānujaḥ \/",
    "analyzed":"eṣaḥ duḥśāsanaḥ śete priyaḥ ramyaḥ tava anujaḥ "
  },
  {
    "segmentnr":"SA_GK19_ksbhm12u-54",
    "original":"nipītaṃ rākṣaseneva yasya bhīmena śoṇitam \/\/ Bhmj_12.27 \/\/",
    "analyzed":"nipītam rākṣasena iva yasya bhīmena śoṇitam "
  },
  {
    "segmentnr":"SA_GK19_ksbhm12u-55",
    "original":"ayaṃ te dayitaḥ putro lakṣmaṇaḥ śatruṇā hataḥ \/",
    "analyzed":"ayam te dayitaḥ putraḥ lakṣmaṇaḥ śatruṇā hataḥ "
  },
  {
    "segmentnr":"SA_GK19_ksbhm12u-56",
    "original":"sajīva iva vaktuṃ tvaṃ nātha kiṃcitsamīhate \/\/ Bhmj_12.28 \/\/",
    "analyzed":"sa jīvaḥ iva vaktum tvam nātha kiṃcid samīhate "
  },
  {
    "segmentnr":"SA_GK19_ksbhm12u-57",
    "original":"dantastambhāviva bhraṣṭāvanaṅgaṅganatoraṇau \/",
    "analyzed":"danta stambhau iva bhraṣṭau anaṅga aṅgana toraṇau "
  },
  {
    "segmentnr":"SA_GK19_ksbhm12u-58",
    "original":"saralau pātitāvatya(?)",
    "analyzed":"saralau "
  },
  {
    "segmentnr":"SA_GK19_ksbhm12u-59",
    "original":"manyete kāladantinā \/\/ Bhmj_12.29 \/\/",
    "analyzed":"manyete kāla dantinā "
  },
  {
    "segmentnr":"SA_GK19_ksbhm12u-60",
    "original":"ayaṃ te maulirucitaściraṃ mūrdhni sukhoṣitaḥ \/",
    "analyzed":"ayam te mauliḥ ucitaḥ ciram mūrdhni sukha uṣitaḥ "
  },
  {
    "segmentnr":"SA_GK19_ksbhm12u-61",
    "original":"rociṣṇuriha vibhraṣṭaḥ spṛṣṭaḥ kāntiparikṣayāt \/\/ Bhmj_12.30 \/\/",
    "analyzed":"rociṣṇuḥ iha vibhraṣṭaḥ spṛṣṭaḥ kānti parikṣayāt "
  },
  {
    "segmentnr":"SA_GK19_ksbhm12u-62",
    "original":"pādābhyāṃ rudhirārdrābhyāṃ raṇasaṃcāriṇastava \/",
    "analyzed":"pādābhyām rudhira ārdrābhyām raṇa saṃcāriṇaḥ tava "
  },
  {
    "segmentnr":"SA_GK19_ksbhm12u-63",
    "original":"vānteva satatā pītā rājacūḍāmaṇicchaviḥ \/\/ Bhmj_12.31 \/\/",
    "analyzed":"vāntā iva satatā pītā rāja cūḍāmaṇi chaviḥ "
  },
  {
    "segmentnr":"SA_GK19_ksbhm12u-64",
    "original":"lokapāle tvayi divaṃ yāte nandanakautukāt \/",
    "analyzed":"lokapāle tvayi divam yāte nandana kautukāt "
  },
  {
    "segmentnr":"SA_GK19_ksbhm12u-65",
    "original":"dhanyābhimānitevaikā kīrtistvadanuyāyinī \/\/ Bhmj_12.32 \/\/",
    "analyzed":"dhanya abhimāni tā iva ekā kīrtiḥ tvad anuyāyinī "
  },
  {
    "segmentnr":"SA_GK19_ksbhm12u-66",
    "original":"bhrājiṣṇuratnavalaye doṣṇi karpūrapāṇḍure \/",
    "analyzed":"bhrājiṣṇu ratna valaye doṣṇi karpūra pāṇḍure "
  },
  {
    "segmentnr":"SA_GK19_ksbhm12u-67",
    "original":"kasyānyasya mahī yātu śeṣaviśrāntinirvṛtim \/\/ Bhmj_12.33 \/\/",
    "analyzed":"kasya anyasya mahī yātu śeṣa viśrānti nirvṛtim "
  },
  {
    "segmentnr":"SA_GK19_ksbhm12u-68",
    "original":"yaḥ sa kaṅkaṇjhāṅkārairvyajanairvijito nṛpaḥ \/",
    "analyzed":"yaḥ sa kaṅkaṇ jhāṅkāraiḥ vyajanaiḥ vijitaḥ nṛpaḥ "
  },
  {
    "segmentnr":"SA_GK19_ksbhm12u-69",
    "original":"kravyādapakṣivātene so 'yamadyāpi vījyate \/\/ Bhmj_12.34 \/\/",
    "analyzed":"saḥ yam adya api vījyate "
  },
  {
    "segmentnr":"SA_GK19_ksbhm12u-70",
    "original":"iti duryodhanavadhūṃ krośantīṃ kauravastriyaḥ \/",
    "analyzed":"iti duryodhana vadhūm krośantīm kaurava striyaḥ "
  },
  {
    "segmentnr":"SA_GK19_ksbhm12u-71",
    "original":"samākṛṣya viveṣṭante patitāḥ paśya bhūtale \/\/ Bhmj_12.35 \/\/",
    "analyzed":"samākṛṣya viveṣṭante patitāḥ paśya bhū tale "
  },
  {
    "segmentnr":"SA_GK19_ksbhm12u-72",
    "original":"itaḥ subhadrā saubhadraṃ putrakaṃ putravatsalā \/",
    "analyzed":"itas subhadrā saubhadram putrakam putra vatsalā "
  },
  {
    "segmentnr":"SA_GK19_ksbhm12u-73",
    "original":"parimārṣṭi rajodigdhaṃ stanau dātumivodyatā \/\/ Bhmj_12.36 \/\/",
    "analyzed":"parimārṣṭi rajaḥ digdham stanau dātum iva udyatā "
  },
  {
    "segmentnr":"SA_GK19_ksbhm12u-74",
    "original":"aṅke śaśāṅkasadṛśaṃ kṛtveyaṃ patyuruttarā \/",
    "analyzed":"aṅke śaśāṅka sadṛśam kṛtvā iyam patyuḥ uttarā "
  },
  {
    "segmentnr":"SA_GK19_ksbhm12u-75",
    "original":"vadanaṃ bāṣpadhārābhiḥ prakṣālya paripṛcchati \/\/ Bhmj_12.37 \/\/",
    "analyzed":"vadanam bāṣpa dhārābhiḥ prakṣālya paripṛcchati "
  },
  {
    "segmentnr":"SA_GK19_ksbhm12u-76",
    "original":"ayi nātha tathā tattaduktvā praṇayapeśalam \/",
    "analyzed":"ayi nātha tathā tat tat uktvā praṇaya peśalam "
  },
  {
    "segmentnr":"SA_GK19_ksbhm12u-77",
    "original":"bhūmimāliṅgya kiṃ śeṣe priyāmadya vihāya mām \/\/ Bhmj_12.38 \/\/",
    "analyzed":"bhūmim āliṅgya kim śeṣe priyām adya vihāya mām "
  },
  {
    "segmentnr":"SA_GK19_ksbhm12u-78",
    "original":"gāṇḍīvadhanvanaḥ putraścakrapāṇeḥ svasuḥ sutaḥ \/",
    "analyzed":"gāṇḍīvadhanvanaḥ putraḥ cakrapāṇeḥ svasuḥ sutaḥ "
  },
  {
    "segmentnr":"SA_GK19_ksbhm12u-79",
    "original":"tvaṃ śakrasadṛśaḥ śaurye kathameko hataḥ paraiḥ \/\/ Bhmj_12.39 \/\/",
    "analyzed":"tvam śakra sadṛśaḥ śaurye katham ekaḥ hataḥ paraiḥ "
  },
  {
    "segmentnr":"SA_GK19_ksbhm12u-80",
    "original":"idaṃ te vadanaṃ kāntaṃ kamalākamalopamam \/",
    "analyzed":"idam te vadanam kāntam kamalā kamala upamam "
  },
  {
    "segmentnr":"SA_GK19_ksbhm12u-81",
    "original":"nūnamāpāsyati smeraṃ dhanyaḥ svargavadhūjanaḥ \/\/ Bhmj_12.40 \/\/",
    "analyzed":"nūnam āpāsyati smeram dhanyaḥ svarga vadhū janaḥ "
  },
  {
    "segmentnr":"SA_GK19_ksbhm12u-82",
    "original":"nanvanaṅgatayānaṅgastvayyabhūnnopamāspadam \/",
    "analyzed":"nanu anaṅga tayā anaṅgaḥ tvayi abhūt na upama āspadam "
  },
  {
    "segmentnr":"SA_GK19_ksbhm12u-83",
    "original":"so 'yamaṅgavadhātkānta tvayādya saphalīkṛtaḥ \/\/ Bhmj_12.41 \/\/",
    "analyzed":"saḥ yam aṅga vadhāt kānta tvayā adya saphalīkṛtaḥ "
  },
  {
    "segmentnr":"SA_GK19_ksbhm12u-84",
    "original":"śaśāṅkaśaṅkayā śaṅke tvayi tridivagāmini \/",
    "analyzed":"śaśāṅka śaṅkayā śaṅke tvayi tridiva gāmini "
  },
  {
    "segmentnr":"SA_GK19_ksbhm12u-85",
    "original":"karoti tārakāpaṅktiḥ kaṇṭhe muktāvalībhramam \/\/ Bhmj_12.42 \/\/",
    "analyzed":"karoti tārakā paṅktiḥ kaṇṭhe muktā āvalī bhramam "
  },
  {
    "segmentnr":"SA_GK19_ksbhm12u-86",
    "original":"yāhaṃ tvayā navavadhūḥ pratyālāpaṃ purārthitā \/",
    "analyzed":"yā aham tvayā nava vadhūḥ prati ālāpam purā arthitā "
  },
  {
    "segmentnr":"SA_GK19_ksbhm12u-87",
    "original":"tvāṃ svayaṃ bhāṣyamāṇāṃ māṃ kathaṃ na pratibhāṣase \/\/ Bhmj_12.43 \/\/",
    "analyzed":"tvām svayam bhāṣyamāṇām mām katham na pratibhāṣase "
  },
  {
    "segmentnr":"SA_GK19_ksbhm12u-88",
    "original":"kva nu sarvaguṇagrāmagaṇanīyasya te gatam \/",
    "analyzed":"kva nu sarva guṇa grāma gaṇanīyasya te gatam "
  },
  {
    "segmentnr":"SA_GK19_ksbhm12u-89",
    "original":"dākṣiṇyaṃ svargalalanāsakto yanmāmupekṣase \/\/ Bhmj_12.44 \/\/",
    "analyzed":"dākṣiṇyam svarga lalanā saktaḥ yat mām upekṣase "
  },
  {
    "segmentnr":"SA_GK19_ksbhm12u-90",
    "original":"punaḥ kartumaśakye 'smindhātuḥ saubhāgyavarṇane \/",
    "analyzed":"punar kartum aśakye smin dhātuḥ saubhāgya varṇane "
  },
  {
    "segmentnr":"SA_GK19_ksbhm12u-91",
    "original":"prahṛtaṃ tvaccharīre yaurdhiktāndagdhavilocanān \/\/ Bhmj_12.45 \/\/",
    "analyzed":"prahṛtam tvad śarīre yauḥ dhik tān dagdha vilocanān "
  },
  {
    "segmentnr":"SA_GK19_ksbhm12u-92",
    "original":"kusumāyudhatulyasya kusumāyudhataiva te \/",
    "analyzed":"kusumāyudha tulyasya kusumāyudha tā eva te "
  },
  {
    "segmentnr":"SA_GK19_ksbhm12u-93",
    "original":"nūnaṃ raṇe 'bhūttvāṃ vīrāḥ sehire kathamanyathā \/\/ Bhmj_12.46 \/\/",
    "analyzed":"nūnam raṇe bhūt tvām vīrāḥ sehire katham anyathā "
  },
  {
    "segmentnr":"SA_GK19_ksbhm12u-94",
    "original":"evaṃ vilāpinīṃ bālāṃ balādākṛṣya putrikām \/",
    "analyzed":"evam vilāpinīm bālām balāt ākṛṣya putrikām "
  },
  {
    "segmentnr":"SA_GK19_ksbhm12u-95",
    "original":"virāṭapatnyo yāntyetā rudantyaḥ patyurantikam \/\/ Bhmj_12.47 \/\/",
    "analyzed":"virāṭa patnyaḥ yānti etāḥ rudantyaḥ patyuḥ antikam "
  },
  {
    "segmentnr":"SA_GK19_ksbhm12u-96",
    "original":"sānujaḥ sa sutāmātyo virāṭanṛpatirhataḥ \/",
    "analyzed":"sa anujaḥ sa suta amātyaḥ virāṭa nṛpatiḥ hataḥ "
  },
  {
    "segmentnr":"SA_GK19_ksbhm12u-97",
    "original":"vadhūbhirāvṛto bhūmau divīvāpsarasāṃ gaṇaiḥ \/\/ Bhmj_12.48 \/\/",
    "analyzed":"vadhūbhiḥ āvṛtaḥ bhūmau divi iva apsarasām gaṇaiḥ "
  },
  {
    "segmentnr":"SA_GK19_ksbhm12u-98",
    "original":"eṣā droṇaśacchinnaṃ sudoṣṇā bharturānanam \/",
    "analyzed":"eṣā su doṣṇā bhartuḥ ānanam "
  },
  {
    "segmentnr":"SA_GK19_ksbhm12u-99",
    "original":"vilokya tāraṃ krośantī ruddhā sakhyeva mūrcchayā \/\/ Bhmj_12.49 \/\/",
    "analyzed":"vilokya tāram krośantī ruddhā sakhyā iva mūrcchayā "
  },
  {
    "segmentnr":"SA_GK19_ksbhm12u-100",
    "original":"kravyādaluptāvayavaṃ paśya karṇaṃ vadhūjanaḥ \/",
    "analyzed":"kravyāda lupta avayavam paśya karṇam vadhū janaḥ "
  },
  {
    "segmentnr":"SA_GK19_ksbhm12u-101",
    "original":"parāyaṇaṃ kauravāṇāmāliṅgyāliṅgya śocati \/\/ Bhmj_12.50 \/\/",
    "analyzed":"parāyaṇam kauravāṇām āliṅgya āliṅgya śocati "
  },
  {
    "segmentnr":"SA_GK19_ksbhm12u-102",
    "original":"nāmni saṃkīrtite yasya prāpurnidrāṃ na śatravaḥ \/",
    "analyzed":"nāmni saṃkīrtite yasya prāpuḥ nidrām na śatravaḥ "
  },
  {
    "segmentnr":"SA_GK19_ksbhm12u-103",
    "original":"sa tvamadya hataḥ śeṣe dhikkālasya durantatām \/\/ Bhmj_12.51 \/\/",
    "analyzed":"sa tvam adya hataḥ śeṣe dhik kālasya duranta tām "
  },
  {
    "segmentnr":"SA_GK19_ksbhm12u-104",
    "original":"jambhārirabhavadyasya varmakuṇḍalayācakaḥ \/",
    "analyzed":"jambhāriḥ abhavat yasya varma kuṇḍala yācakaḥ "
  },
  {
    "segmentnr":"SA_GK19_ksbhm12u-105",
    "original":"satyasaṃdhaḥ kathaṃ kaṇaḥ karṇaśeṣīkṛtaḥ khagaiḥ \/\/ Bhmj_12.52 \/\/",
    "analyzed":"satya saṃdhaḥ katham kaṇaḥ karṇa śeṣīkṛtaḥ khagaiḥ "
  },
  {
    "segmentnr":"SA_GK19_ksbhm12u-106",
    "original":"nisargavisaraḥ sargaḥ sarvathā hatavedhasaḥ \/",
    "analyzed":"nisarga visaraḥ sargaḥ sarvathā hata vedhasaḥ "
  },
  {
    "segmentnr":"SA_GK19_ksbhm12u-107",
    "original":"kṛtvā yaḥ śakratulyatvaṃ na cakre kalpasākṣiṇam \/\/ Bhmj_12.53 \/\/",
    "analyzed":"kṛtvā yaḥ śakra tulya tvam na cakre kalpa sākṣiṇam "
  },
  {
    "segmentnr":"SA_GK19_ksbhm12u-108",
    "original":"iti prakīrṇābharaṇāḥ krandantyaḥ karṇayoṣitaḥ \/",
    "analyzed":"iti prakīrṇa ābharaṇāḥ krandantyaḥ karṇa yoṣitaḥ "
  },
  {
    "segmentnr":"SA_GK19_ksbhm12u-109",
    "original":"dārayanti kucābhogaṃ vṛṣasenasya mātaraḥ \/\/ Bhmj_12.54 \/\/",
    "analyzed":"dārayanti kuca ābhogam vṛṣasenasya mātaraḥ "
  },
  {
    "segmentnr":"SA_GK19_ksbhm12u-110",
    "original":"paśya jāmātaraṃ kṛṣṇa hataṃ mama jayadratham \/",
    "analyzed":"paśya jāmātaram kṛṣṇa hatam mama jayadratham "
  },
  {
    "segmentnr":"SA_GK19_ksbhm12u-111",
    "original":"bālā śociti matputrī na ca jānāti śocitum \/\/ Bhmj_12.55 \/\/",
    "analyzed":"bālā śociti mad putrī na ca jānāti śocitum "
  },
  {
    "segmentnr":"SA_GK19_ksbhm12u-112",
    "original":"eṣa śalyo hataḥ saṃkhye ripuśalyaparākramaḥ \/",
    "analyzed":"eṣa śalyaḥ hataḥ saṃkhye ripu śalya parākramaḥ "
  },
  {
    "segmentnr":"SA_GK19_ksbhm12u-113",
    "original":"śalyatāmadhunā yātaḥ paśyāntaḥpurayoṣitām \/\/ Bhmj_12.56 \/\/",
    "analyzed":"śalya tām adhunā yātaḥ paśya antaḥpura yoṣitām "
  },
  {
    "segmentnr":"SA_GK19_ksbhm12u-114",
    "original":"paśyāsya kṛṣyate jihvā madrarājasya vāyasaiḥ \/",
    "analyzed":"paśya asya kṛṣyate jihvā madra rājasya vāyasaiḥ "
  },
  {
    "segmentnr":"SA_GK19_ksbhm12u-115",
    "original":"rādheyasyaiṣa vidadhe yudhi tejovadhaṃ yayā \/\/ Bhmj_12.57 \/\/",
    "analyzed":"rādheyasya eṣa vidadhe yudhi tejaḥ vadham yayā "
  },
  {
    "segmentnr":"SA_GK19_ksbhm12u-116",
    "original":"paśya droṇasya samare vahneḥ śāntārciṣo yathā \/",
    "analyzed":"paśya droṇasya samare vahneḥ śānta arciṣaḥ yathā "
  },
  {
    "segmentnr":"SA_GK19_ksbhm12u-117",
    "original":"saṃskāraḥ kriyate vipraiḥ krimīnutsārya mūrcchitān \/\/ Bhmj_12.58 \/\/",
    "analyzed":"saṃskāraḥ kriyate vipraiḥ krimīn utsārya mūrcchitān "
  },
  {
    "segmentnr":"SA_GK19_ksbhm12u-118",
    "original":"eṣa bhūriśravā vīraḥ somadattasuto hataḥ \/",
    "analyzed":"eṣa bhūriśravāḥ vīraḥ somadatta sutaḥ hataḥ "
  },
  {
    "segmentnr":"SA_GK19_ksbhm12u-119",
    "original":"mahiṣyā śocyate vīraśchinnabāhuḥ kirīṭinā \/\/ Bhmj_12.59 \/\/",
    "analyzed":"mahiṣyā śocyate vīraḥ chinna bāhuḥ kirīṭinā "
  },
  {
    "segmentnr":"SA_GK19_ksbhm12u-120",
    "original":"raṇayajñamahīyūpe yūpadhvajabhuje tava \/",
    "analyzed":"raṇa yajña mahī yūpe yūpa dhvaja bhuje tava "
  },
  {
    "segmentnr":"SA_GK19_ksbhm12u-121",
    "original":"nikṛte jiṣṇunā manye yaśo nirlūnamātmanaḥ \/\/ Bhmj_12.60 \/\/",
    "analyzed":"nikṛte jiṣṇunā manye yaśaḥ nirlūnam ātmanaḥ "
  },
  {
    "segmentnr":"SA_GK19_ksbhm12u-122",
    "original":"lakṣmīkareṇukālāne bhūbhārabhujageśvare \/",
    "analyzed":"                        "
  },
  {
    "segmentnr":"SA_GK19_ksbhm12u-123",
    "original":"śivākṛṣṭe virautīva doṣṇi te kaṅkaṇāvalī \/\/ Bhmj_12.61 \/\/",
    "analyzed":"śiva ākṛṣṭe virauti iva doṣṇi te kaṅkaṇa āvalī "
  },
  {
    "segmentnr":"SA_GK19_ksbhm12u-124",
    "original":"candrikābharaṇe harmye tvatpremābharaṇāḥ striyaḥ \/",
    "analyzed":"candrikā ābharaṇe harmye tvad prema ābharaṇāḥ striyaḥ "
  },
  {
    "segmentnr":"SA_GK19_ksbhm12u-125",
    "original":"āliliṅga purā so 'yaṃ vilāsābharaṇo bhujaḥ \/\/ Bhmj_12.62 \/\/",
    "analyzed":"āliliṅga purā saḥ yam vilāsa ābharaṇaḥ bhujaḥ "
  },
  {
    "segmentnr":"SA_GK19_ksbhm12u-126",
    "original":"arthikalpadrume doṣṇi cchinne 'smiñśatruyoṣitām \/",
    "analyzed":"arthi kalpadrume doṣṇi chinne smin śatru yoṣitām "
  },
  {
    "segmentnr":"SA_GK19_ksbhm12u-127",
    "original":"vaidhavyadīkṣāgurutāṃ vīra yāsyati ko 'paraḥ \/\/ Bhmj_12.63 \/\/",
    "analyzed":"vaidhavya dīkṣā guru tām vīra yāsyati kaḥ paraḥ "
  },
  {
    "segmentnr":"SA_GK19_ksbhm12u-128",
    "original":"haṭhakaṇṭhagrahaḥ prauḍhaḥ ko nāma hariṇīdṛśām \/",
    "analyzed":"haṭha kaṇṭhagrahaḥ prauḍhaḥ kaḥ nāma hariṇīdṛśām "
  },
  {
    "segmentnr":"SA_GK19_ksbhm12u-129",
    "original":"keyūrakāntikalikāṃ karṇapūrīkariṣyati \/\/ Bhmj_12.64 \/\/",
    "analyzed":"keyūra kānti kalikām karṇapūrīkariṣyati "
  },
  {
    "segmentnr":"SA_GK19_ksbhm12u-130",
    "original":"iti pralāpinī vakti vihvalā kamaleśvaram \/",
    "analyzed":"iti pralāpinī vakti vihvalā kamaleśvaram "
  },
  {
    "segmentnr":"SA_GK19_ksbhm12u-131",
    "original":"pravaraṃ bhūriyaśasaṃ bhūriśravasamātmanā \/\/ Bhmj_12.65 \/\/",
    "analyzed":"pravaram bhūri yaśasam bhūri śravasam ātmanā "
  },
  {
    "segmentnr":"SA_GK19_ksbhm12u-132",
    "original":"hitopadeśavidveṣī śukuniḥ paśya bhakṣyate \/",
    "analyzed":"hita upadeśa vidveṣī śukuniḥ paśya bhakṣyate "
  },
  {
    "segmentnr":"SA_GK19_ksbhm12u-133",
    "original":"śivābhiraśivācāro veśyābhiriva vittavān \/\/ Bhmj_12.66 \/\/",
    "analyzed":"śivābhiḥ aśiva ācāraḥ veśyābhiḥ iva vittavān "
  },
  {
    "segmentnr":"SA_GK19_ksbhm12u-134",
    "original":"pṛthivī kṣapitā kṣipraṃ kṣudraiḥ karṇāntagāmibhiḥ \/",
    "analyzed":"pṛthivī kṣapitā kṣipram kṣudraiḥ karṇa anta gāmibhiḥ "
  },
  {
    "segmentnr":"SA_GK19_ksbhm12u-135",
    "original":"itaḥ pūrvamanenākṣairito bāṇaiḥ kirīṭinā \/\/ Bhmj_12.67 \/\/",
    "analyzed":"itas pūrvam anena akṣaiḥ itas bāṇaiḥ kirīṭinā "
  },
  {
    "segmentnr":"SA_GK19_ksbhm12u-136",
    "original":"itaḥ sudakṣiṇasyaitāḥ priyāḥ kāmbojabhūpateḥ \/",
    "analyzed":"itas su dakṣiṇasya etāḥ priyāḥ kāmboja bhūpateḥ "
  },
  {
    "segmentnr":"SA_GK19_ksbhm12u-137",
    "original":"hṛdayāni pralāpena dārayantyaśmanāmapi \/\/ Bhmj_12.68 \/\/",
    "analyzed":"hṛdayāni pralāpena dārayanti aśmanām api "
  },
  {
    "segmentnr":"SA_GK19_ksbhm12u-138",
    "original":"saubhadraśaranirbhinnaṃ rājaputraṃ bṛhadbalam \/",
    "analyzed":"saubhadra śara nirbhinnam rāja putram bṛhadbalam "
  },
  {
    "segmentnr":"SA_GK19_ksbhm12u-139",
    "original":"etāḥ komalakāminyaḥ śotanti śaśirociṣam \/\/ Bhmj_12.69 \/\/",
    "analyzed":"etāḥ komala kāminyaḥ śotanti śaśi rociṣam "
  },
  {
    "segmentnr":"SA_GK19_ksbhm12u-140",
    "original":"dhṛṣṭadyumnasutā dīptahemamālāvibhūṣitāḥ \/",
    "analyzed":"dhṛṣṭadyumna sutāḥ dīpta hema mālā vibhūṣitāḥ "
  },
  {
    "segmentnr":"SA_GK19_ksbhm12u-141",
    "original":"bhāntyete droṇanihatā bhraṣṭā vidyādharā iva \/\/ Bhmj_12.70 \/\/",
    "analyzed":"bhānti ete droṇa nihatāḥ bhraṣṭāḥ vidyādharāḥ iva "
  },
  {
    "segmentnr":"SA_GK19_ksbhm12u-142",
    "original":"kekayo dhṛṣṭaketuśca jayatsenaśca māgadhaḥ \/",
    "analyzed":"kekayaḥ dhṛṣṭaketuḥ ca jayatsenaḥ ca māgadhaḥ "
  },
  {
    "segmentnr":"SA_GK19_ksbhm12u-143",
    "original":"vṛddhaśca rājā drupadaḥ sāmātyasutabāndhavaḥ \/\/ Bhmj_12.71 \/\/",
    "analyzed":"vṛddhaḥ ca rājā drupadaḥ sa amātya suta bāndhavaḥ "
  },
  {
    "segmentnr":"SA_GK19_ksbhm12u-144",
    "original":"alāyudho 'lambusaśca bhagadattaḥ śrutāyudhaḥ \/",
    "analyzed":"alāyudhaḥ lambusaḥ ca bhagadattaḥ śrutāyudhaḥ "
  },
  {
    "segmentnr":"SA_GK19_ksbhm12u-145",
    "original":"vindānuvindāvāvantyau jalasaṃdhaḥ sulocanaḥ \/\/ Bhmj_12.72 \/\/",
    "analyzed":"vinda anuvindau āvantyau jalasaṃdhaḥ sulocanaḥ "
  },
  {
    "segmentnr":"SA_GK19_ksbhm12u-146",
    "original":"pravarāḥ pārthivāścānye hatā vīrāḥ sahasraśaḥ \/",
    "analyzed":"pravarāḥ pārthivāḥ ca anye hatāḥ vīrāḥ sahasraśas "
  },
  {
    "segmentnr":"SA_GK19_ksbhm12u-147",
    "original":"labdhajīvā ivābhānti kāntābhiḥ parivāritāḥ \/\/ Bhmj_12.73 \/\/",
    "analyzed":"labdha jīvāḥ iva ābhānti kāntābhiḥ parivāritāḥ "
  },
  {
    "segmentnr":"SA_GK19_ksbhm12u-148",
    "original":"śaktenāpi tvayā kṛṣṇa yasmātkāmādupekṣitāḥ \/",
    "analyzed":"śaktena api tvayā kṛṣṇa yasmāt kāmāt upekṣitāḥ "
  },
  {
    "segmentnr":"SA_GK19_ksbhm12u-149",
    "original":"sarvakṣayādvā dveṣādvā sarvajñena ca līlayā \/\/ Bhmj_12.74 \/\/",
    "analyzed":"sarva kṣayāt vā dveṣāt vā sarva jñena ca līlayā "
  },
  {
    "segmentnr":"SA_GK19_ksbhm12u-150",
    "original":"ṣaṅviṃśe vatsare prāpte vṛṣṇīnāṃ samare mithaḥ \/",
    "analyzed":"ṣaṅviṃśe vatsare prāpte vṛṣṇīnām samare mithas "
  },
  {
    "segmentnr":"SA_GK19_ksbhm12u-151",
    "original":"tasmāttāvāpi bhavitā vipulo bāndhavakṣayaḥ \/\/ Bhmj_12.75 \/\/",
    "analyzed":"tasmāt tau api bhavitā vipulaḥ bāndhava kṣayaḥ "
  },
  {
    "segmentnr":"SA_GK19_ksbhm12u-152",
    "original":"tavāpyanucitaḥ ko 'pi vadhaheturbhaviṣyati \/",
    "analyzed":"tava api anucitaḥ kaḥ pi vadha hetuḥ bhaviṣyati "
  },
  {
    "segmentnr":"SA_GK19_ksbhm12u-153",
    "original":"ityuktvā tārakaruṇaṃ ruroda subalātmajā \/\/ Bhmj_12.76 \/\/",
    "analyzed":"iti uktvā tāra karuṇam ruroda subala ātmajā "
  },
  {
    "segmentnr":"SA_GK19_ksbhm12u-154",
    "original":"tāmuvāca hasankṛṣṇaḥ svecchāsṛṣṭalayodayaḥ \/",
    "analyzed":"tām uvāca hasan kṛṣṇaḥ sva icchā sṛṣṭa laya udayaḥ "
  },
  {
    "segmentnr":"SA_GK19_ksbhm12u-155",
    "original":"vidhinaitatpurādiṣṭaṃ punaruktaṃ tvayoditam \/\/ Bhmj_12.77 \/\/",
    "analyzed":"vidhinā etat purā ādiṣṭam punar uktam tvayā uditam "
  },
  {
    "segmentnr":"SA_GK19_ksbhm12u-156",
    "original":"avaśyabhāvini śucaṃ kṣaye 'sminmā vṛthā kṛthāḥ \/",
    "analyzed":"avaśya bhāvini śucam kṣaye smin mā vṛthā kṛthāḥ "
  },
  {
    "segmentnr":"SA_GK19_ksbhm12u-157",
    "original":"avaśyaṃ kṣatriyasute hantāhaṃ kila vidviṣām \/\/ Bhmj_12.78 \/\/",
    "analyzed":"avaśyam kṣatriya sute hantā aham kila vidviṣām "
  },
  {
    "segmentnr":"SA_GK19_ksbhm12u-158",
    "original":"ityuktavati dāśārhe dhṛtarāṣṭro yudhiṣṭhiram \/",
    "analyzed":"iti uktavati dāśārhe dhṛtarāṣṭraḥ yudhiṣṭhiram "
  },
  {
    "segmentnr":"SA_GK19_ksbhm12u-159",
    "original":"gatiṃ papraccha vīrāṇāṃ parimāṇaṃ ca saṃkṣaye \/\/ Bhmj_12.79 \/\/",
    "analyzed":"gatim papraccha vīrāṇām parimāṇam ca saṃkṣaye "
  },
  {
    "segmentnr":"SA_GK19_ksbhm12u-160",
    "original":"tamabravīddharmarājo lakṣaṇāmadhuraṃ raṇe \/",
    "analyzed":"tam abravīt dharmarājaḥ lakṣaṇā madhuram raṇe "
  },
  {
    "segmentnr":"SA_GK19_ksbhm12u-161",
    "original":"viṃśatiśca sahasrāṇi koṭyaḥ ṣaḍadhikāśca ṣaṭ \/\/ Bhmj_12.80 \/\/",
    "analyzed":"viṃśatiḥ ca sahasrāṇi koṭyaḥ ṣaṣ adhikāḥ ca ṣaḍ "
  },
  {
    "segmentnr":"SA_GK19_ksbhm12u-162",
    "original":"vīrāṇāṃ gaṇanārhāṇāmasminnāyodhane hatāḥ \/",
    "analyzed":"vīrāṇām gaṇanā arhāṇām asmin āyodhane hatāḥ "
  },
  {
    "segmentnr":"SA_GK19_ksbhm12u-163",
    "original":"aprahṛṣṭā hatā ye ca te gandharvapuraṃ gatāḥ \/\/ Bhmj_12.81 \/\/",
    "analyzed":"a prahṛṣṭāḥ hatāḥ ye ca te gandharva puram gatāḥ "
  },
  {
    "segmentnr":"SA_GK19_ksbhm12u-164",
    "original":"bhayātparāṅmukhā ye ca te yakṣatvamupāgatāḥ \/",
    "analyzed":"bhayāt parāṅmukhāḥ ye ca te yakṣa tvam upāgatāḥ "
  },
  {
    "segmentnr":"SA_GK19_ksbhm12u-165",
    "original":"ye tvakhaṇḍitasattvasthāste brahmabhuvanaṃ śritāḥ \/\/ Bhmj_12.82 \/\/",
    "analyzed":"ye tu akhaṇḍita sattva sthāḥ te brahma bhuvanam śritāḥ "
  },
  {
    "segmentnr":"SA_GK19_ksbhm12u-166",
    "original":"merupārśvaṃ prayātāste ye padbhyāṃ vāhanairhatāḥ \/",
    "analyzed":"meru pārśvam prayātāḥ te ye padbhyām vāhanaiḥ hatāḥ "
  },
  {
    "segmentnr":"SA_GK19_ksbhm12u-167",
    "original":"prasādāllomaśasyaitanmuneḥ paśyāmi divyadṛk \/\/ Bhmj_12.83 \/\/",
    "analyzed":"prasādāt lomaśasya etat muneḥ paśyāmi divya dṛś "
  },
  {
    "segmentnr":"SA_GK19_ksbhm12u-168",
    "original":"ityuktvā dharmatanayo hatānāṃ jagatībhujām \/",
    "analyzed":"iti uktvā dharmatanayaḥ hatānām jagatībhujām "
  },
  {
    "segmentnr":"SA_GK19_ksbhm12u-169",
    "original":"bandhūnāṃ cādideśāśu saṃskāraṃ vibhavocitam \/\/ Bhmj_12.84 \/\/",
    "analyzed":"bandhūnām ca ādideśa āśu saṃskāram vibhava ucitam "
  },
  {
    "segmentnr":"SA_GK19_ksbhm12u-170",
    "original":"indrasenamukhāḥ sūtāḥ saṃjayo vidurastathā \/",
    "analyzed":"indrasena mukhāḥ sūtāḥ saṃjayaḥ viduraḥ tathā "
  },
  {
    "segmentnr":"SA_GK19_ksbhm12u-171",
    "original":"yuyutsuśca girā tasya teṣāmantyavidhau yayuḥ \/\/ Bhmj_12.85 \/\/",
    "analyzed":"yuyutsuḥ ca girā tasya teṣām antya vidhau yayuḥ "
  },
  {
    "segmentnr":"SA_GK19_ksbhm12u-172",
    "original":"mālyairvastrairaṃlakārairbhūṣitāste mahārathāḥ \/",
    "analyzed":"mālyaiḥ vastraiḥ aṃ lakāraiḥ bhūṣitāḥ te mahā rathāḥ "
  },
  {
    "segmentnr":"SA_GK19_ksbhm12u-173",
    "original":"citānaleṣu nihitāḥ svapratāpamivāviśan \/\/ Bhmj_12.86 \/\/",
    "analyzed":"citā analeṣu nihitāḥ sva pratāpam iva āviśan "
  },
  {
    "segmentnr":"SA_GK19_ksbhm12u-174",
    "original":"athodatiṣṭhannārīṇāṃ saṃhatānāmitastataḥ \/",
    "analyzed":"atha udatiṣṭhat nārīṇām saṃhatānām itastatas "
  },
  {
    "segmentnr":"SA_GK19_ksbhm12u-175",
    "original":"mithaḥ kaṇṭhavilagnānāṃ karuṇo rodanadhvaniḥ \/\/ Bhmj_12.87 \/\/",
    "analyzed":"mithas kaṇṭha vilagnānām karuṇaḥ rodana dhvaniḥ "
  },
  {
    "segmentnr":"SA_GK19_ksbhm12u-176",
    "original":"dhṛtarāṣṭreṇa sahitaḥ sānugo 'tha yudhiṣṭhiraḥ \/",
    "analyzed":"dhṛtarāṣṭreṇa sahitaḥ sa anugaḥ yudhiṣṭhiraḥ "
  },
  {
    "segmentnr":"SA_GK19_ksbhm12u-177",
    "original":"anuyāto nṛpastrībhiryayau snātumathāpagām \/\/ Bhmj_12.88 \/\/",
    "analyzed":"anuyātaḥ nṛpa strībhiḥ yayau snātum atha āpagām "
  },
  {
    "segmentnr":"SA_GK19_ksbhm12u-178",
    "original":"śrāvitaḥ karṇavṛttāntaṃ sa mātrā gūḍhasaṃbhavam \/",
    "analyzed":"śrāvitaḥ karṇa vṛttāntam sa mātrā gūḍha saṃbhavam "
  },
  {
    "segmentnr":"SA_GK19_ksbhm12u-179",
    "original":"bhrātre duḥkhāddadau tasmai bāṣpamiśrāṃ jalāñjalim \/\/ Bhmj_12.89 \/\/",
    "analyzed":"bhrātre duḥkhāt dadau tasmai bāṣpa miśrām jala añjalim "
  },
  {
    "segmentnr":"SA_GK19_ksbhm12u-180",
    "original":"sa yathāvidhi bandhūnāṃ vidhāya svocitāṃ kriyām \/",
    "analyzed":"sa yathāvidhi bandhūnām vidhāya sva ucitām kriyām "
  },
  {
    "segmentnr":"SA_GK19_ksbhm12u-181",
    "original":"ādideśa nṛpastrīṇāṃ kriyāyau paṭamaṇḍapān \/\/ Bhmj_12.90 \/\/",
    "analyzed":"ādideśa nṛpa strīṇām kriyāyau paṭamaṇḍapān "
  },
  {
    "segmentnr":"SA_GK19_ksbhm12u-182",
    "original":"tā bhūmipālalalanā saralāyatākṣyo netrāmbunirjharavinirjitatārahārāḥ \/",
    "analyzed":"tāḥ bhūmipāla lalanā sarala āyata akṣyaḥ netrāmbu nirjhara vinirjita tāra hārāḥ "
  },
  {
    "segmentnr":"SA_GK19_ksbhm12u-183",
    "original":"bhāgīrathīmatha yayuḥ kalahaṃsamañjukāñcīvirāvipulinorunitambabimbāḥ \/\/ Bhmj_12.91 \/\/",
    "analyzed":"bhāgīrathīm atha yayuḥ kalahaṃsa mañju kāñcī virāvi pulina ūru nitamba bimbāḥ "
  },
  {
    "segmentnr":"SA_GK19_ksbhm12u-184",
    "original":"iti kṣemendraviracitāyāṃ bhāratamañjaryāṃ strīparva",
    "analyzed":"iti kṣemendra viracitāyām bhāratamañjaryām strīparva "
  }
]