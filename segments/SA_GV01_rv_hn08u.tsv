segmentnr	original	analyzed
SA_GV01_rv_hn08u-0	Ṛgveda 8	ṛgveda 
SA_GV01_rv_hn08u-1	RV_8,001.01a mā cid anyad vi śaṃsata sakhāyo mā riṣaṇyata /	mā cit anyat vi śaṃsata sakhāyaḥ mā riṣaṇyata 
SA_GV01_rv_hn08u-2	RV_8,001.01c indram it stotā vṛṣaṇaṃ sacā sute muhur ukthā ca śaṃsata //	indram id stotā vṛṣaṇam sacā sute muhur ukthā ca śaṃsata 
SA_GV01_rv_hn08u-3	RV_8,001.02a avakrakṣiṇaṃ vṛṣabhaṃ yathājuraṃ gāṃ na carṣaṇīsaham /	avakrakṣiṇam vṛṣabham yathā ājuram gām na carṣaṇīsaham 
SA_GV01_rv_hn08u-4	RV_8,001.02c vidveṣaṇaṃ saṃvananobhayaṅkaram maṃhiṣṭham ubhayāvinam //	vidveṣaṇam saṃvanana ubhayaṅkaram maṃhiṣṭham ubhayāvinam 
SA_GV01_rv_hn08u-5	RV_8,001.03a yac cid dhi tvā janā ime nānā havanta ūtaye /	yat cit hi tvā janāḥ ime nānā havante ūtaye 
SA_GV01_rv_hn08u-6	RV_8,001.03c asmākam brahmedam indra bhūtu te 'hā viśvā ca vardhanam //	asmākam brahma idam indra bhūtu te hāḥ viśvā ca vardhanam 
SA_GV01_rv_hn08u-7	RV_8,001.04a vi tartūryante maghavan vipaścito 'ryo vipo janānām /	vi tartūryante maghavan vipaścitaḥ ryaḥ vipaḥ janānām 
SA_GV01_rv_hn08u-8	RV_8,001.04c upa kramasva pururūpam ā bhara vājaṃ nediṣṭham ūtaye //	upa kramasva puru rūpam ā bhara vājam nediṣṭham ūtaye 
SA_GV01_rv_hn08u-9	RV_8,001.05a mahe cana tvām adrivaḥ parā śulkāya deyām /	mahe cana tvām adrivas parā śulkāya deyām 
SA_GV01_rv_hn08u-10	RV_8,001.05c na sahasrāya nāyutāya vajrivo na śatāya śatāmagha //	na sahasrāya na ayutāya vajrivas na śatāya śatāmagha 
SA_GV01_rv_hn08u-11	RV_8,001.06a vasyāṃ indrāsi me pitur uta bhrātur abhuñjataḥ /	vasyāṃ indra asi me pituḥ uta bhrātuḥ a bhuñjataḥ 
SA_GV01_rv_hn08u-12	RV_8,001.06c mātā ca me chadayathaḥ samā vaso vasutvanāya rādhase //	mātā ca me chadayathaḥ samā vaso vasutvanāya rādhase 
SA_GV01_rv_hn08u-13	RV_8,001.07a kveyatha kved asi purutrā cid dhi te manaḥ /	kva iyatha kva id asi purutrā cit hi te manaḥ 
SA_GV01_rv_hn08u-14	RV_8,001.07c alarṣi yudhma khajakṛt purandara pra gāyatrā agāsiṣuḥ //	alarṣi yudhma khaja kṛt purandara pra gāyatrā agāsiṣuḥ 
SA_GV01_rv_hn08u-15	RV_8,001.08a prāsmai gāyatram arcata vāvātur yaḥ purandaraḥ /	pra asmai gāyatram arcata vāvātuḥ yaḥ purandaraḥ 
SA_GV01_rv_hn08u-16	RV_8,001.08c yābhiḥ kāṇvasyopa barhir āsadaṃ yāsad vajrī bhinat puraḥ //	yābhiḥ kāṇvasya upa barhiḥ āsadam yā asat vajrī bhinat puraḥ 
SA_GV01_rv_hn08u-17	RV_8,001.09a ye te santi daśagvinaḥ śatino ye sahasriṇaḥ /	ye te santi daśagvinaḥ śatinaḥ ye sahasriṇaḥ 
SA_GV01_rv_hn08u-18	RV_8,001.09c aśvāso ye te vṛṣaṇo raghudruvas tebhir nas tūyam ā gahi //	aśvāsaḥ ye te vṛṣaṇaḥ raghudruvaḥ tebhiḥ naḥ tūyam ā gahi 
SA_GV01_rv_hn08u-19	RV_8,001.10a ā tv adya sabardughāṃ huve gāyatravepasam /	ā tu adya sabardughām huve gāyatra vepasam 
SA_GV01_rv_hn08u-20	RV_8,001.10c indraṃ dhenuṃ sudughām anyām iṣam urudhārām araṅkṛtam //	indram dhenum sudughām anyām iṣam uru dhārām araṅkṛtam 
SA_GV01_rv_hn08u-21	RV_8,001.11a yat tudat sūra etaśaṃ vaṅkū vātasya parṇinā /	yat tudat sūraḥ etaśam vaṅkū vātasya parṇinā 
SA_GV01_rv_hn08u-22	RV_8,001.11c vahat kutsam ārjuneyaṃ śatakratuḥ tsarad gandharvam astṛtam //	vahat kutsam ārjuneyam śatakratuḥ tsarat gandharvam astṛtam 
SA_GV01_rv_hn08u-23	RV_8,001.12a ya ṛte cid abhiśriṣaḥ purā jatrubhya ātṛdaḥ /	yaḥ ṛte cit abhiśriṣaḥ purā jatrubhyaḥ ātṛdaḥ 
SA_GV01_rv_hn08u-24	RV_8,001.12c saṃdhātā saṃdhim maghavā purūvasur iṣkartā vihrutam punaḥ //	saṃdhātā saṃdhim maghavā purūvasuḥ iṣkartā vihrutam punar 
SA_GV01_rv_hn08u-25	RV_8,001.13a mā bhūma niṣṭyā ivendra tvad araṇā iva /	mā bhūma niṣṭyāḥ iva indra tvat araṇāḥ iva 
SA_GV01_rv_hn08u-26	RV_8,001.13c vanāni na prajahitāny adrivo duroṣāso amanmahi //	vanāni na prajahitāni adrivas duroṣāsaḥ amanmahi 
SA_GV01_rv_hn08u-27	RV_8,001.14a amanmahīd anāśavo 'nugrāsaś ca vṛtrahan /	amanmahi id anāśavaḥ nugrāsaḥ ca vṛtrahan 
SA_GV01_rv_hn08u-28	RV_8,001.14c sakṛt su te mahatā śūra rādhasā anu stomam mudīmahi //	sakṛt su te mahatā śūra rādhasā anu stomam mudīmahi 
SA_GV01_rv_hn08u-29	RV_8,001.15a yadi stomam mama śravad asmākam indram indavaḥ /	yadi stomam mama śravat asmākam indram indavaḥ 
SA_GV01_rv_hn08u-30	RV_8,001.15c tiraḥ pavitraṃ sasṛvāṃsa āśavo mandantu tugryāvṛdhaḥ //	tiras pavitram sasṛvāṃsaḥ āśavaḥ mandantu tugryāvṛdhaḥ 
SA_GV01_rv_hn08u-31	RV_8,001.16a ā tv adya sadhastutiṃ vāvātuḥ sakhyur ā gahi /	ā tu adya sadhastutim vāvātuḥ sakhyuḥ ā gahi 
SA_GV01_rv_hn08u-32	RV_8,001.16c upastutir maghonām pra tvāvatv adhā te vaśmi suṣṭutim //	upastutiḥ maghonām pra tvā avatu adhā te vaśmi suṣṭutim 
SA_GV01_rv_hn08u-33	RV_8,001.17a sotā hi somam adribhir em enam apsu dhāvata /	sotā hi somam adribhiḥ ā īm enam apsu dhāvata 
SA_GV01_rv_hn08u-34	RV_8,001.17c gavyā vastreva vāsayanta in naro nir dhukṣan vakṣaṇābhyaḥ //	gavyā vastrā iva vāsayantaḥ id naraḥ niḥ dhukṣan vakṣaṇābhyaḥ 
SA_GV01_rv_hn08u-35	RV_8,001.18a adha jmo adha vā divo bṛhato rocanād adhi /	adha jmaḥ adha vā divaḥ bṛhataḥ rocanāt adhi 
SA_GV01_rv_hn08u-36	RV_8,001.18c ayā vardhasva tanvā girā mamā jātā sukrato pṛṇa //	ayā vardhasva tanvā girā mamā jātā su krato pṛṇa 
SA_GV01_rv_hn08u-37	RV_8,001.19a indrāya su madintamaṃ somaṃ sotā vareṇyam /	indrāya su madintamam somam sotā vareṇyam 
SA_GV01_rv_hn08u-38	RV_8,001.19c śakra eṇam pīpayad viśvayā dhiyā hinvānaṃ na vājayum //	śakraḥ eṇam pīpayat viśvayā dhiyā hinvānam na vājayum 
SA_GV01_rv_hn08u-39	RV_8,001.20a mā tvā somasya galdayā sadā yācann ahaṃ girā /	mā tvā somasya galdayā sadā yācan aham girā 
SA_GV01_rv_hn08u-40	RV_8,001.20c bhūrṇim mṛgaṃ na savaneṣu cukrudhaṃ ka īśānaṃ na yāciṣat //	bhūrṇim mṛgam na savaneṣu cukrudham kaḥ īśānam na yāciṣat 
SA_GV01_rv_hn08u-41	RV_8,001.21a madeneṣitam madam ugram ugreṇa śavasā /	madena iṣitam madam ugram ugreṇa śavasā 
SA_GV01_rv_hn08u-42	RV_8,001.21c viśveṣāṃ tarutāram madacyutam made hi ṣmā dadāti naḥ //	viśveṣām tarutāram mada cyutam made hi sma dadāti naḥ 
SA_GV01_rv_hn08u-43	RV_8,001.22a śevāre vāryā puru devo martāya dāśuṣe /	śevāre vāryā puru devaḥ martāya dāśuṣe 
SA_GV01_rv_hn08u-44	RV_8,001.22c sa sunvate ca stuvate ca rāsate viśvagūrto ariṣṭutaḥ //	sa sunvate ca stuvate ca rāsate viśva gūrtaḥ ariṣṭutaḥ 
SA_GV01_rv_hn08u-45	RV_8,001.23a endra yāhi matsva citreṇa deva rādhasā /	ā indra yāhi matsva citreṇa deva rādhasā 
SA_GV01_rv_hn08u-46	RV_8,001.23c saro na prāsy udaraṃ sapītibhir ā somebhir uru sphiram //	saraḥ na prāsi udaram sapītibhiḥ ā somebhiḥ uru sphiram 
SA_GV01_rv_hn08u-47	RV_8,001.24a ā tvā sahasram ā śataṃ yuktā rathe hiraṇyaye /	ā tvā sahasram ā śatam yuktāḥ rathe hiraṇyaye 
SA_GV01_rv_hn08u-48	RV_8,001.24c brahmayujo haraya indra keśino vahantu somapītaye //	brahma yujaḥ harayaḥ indra keśinaḥ vahantu soma pītaye 
SA_GV01_rv_hn08u-49	RV_8,001.25a ā tvā rathe hiraṇyaye harī mayūraśepyā /	ā tvā rathe hiraṇyaye harī mayūra śepyā 
SA_GV01_rv_hn08u-50	RV_8,001.25c śitipṛṣṭhā vahatām madhvo andhaso vivakṣaṇasya pītaye //	śiti pṛṣṭhāḥ vahatām madhvaḥ andhasaḥ vivakṣaṇasya pītaye 
SA_GV01_rv_hn08u-51	RV_8,001.26a pibā tv asya girvaṇaḥ sutasya pūrvapā iva /	pibā tu asya girvaṇaḥ sutasya pūrva pāḥ iva 
SA_GV01_rv_hn08u-52	RV_8,001.26c pariṣkṛtasya rasina iyam āsutiś cārur madāya patyate //	pariṣkṛtasya rasinaḥ iyam āsutiḥ cāruḥ madāya patyate 
SA_GV01_rv_hn08u-53	RV_8,001.27a ya eko asti daṃsanā mahāṃ ugro abhi vrataiḥ /	yaḥ ekaḥ asti daṃsanā mahān ugraḥ abhi vrataiḥ 
SA_GV01_rv_hn08u-54	RV_8,001.27c gamat sa śiprī na sa yoṣad ā gamad dhavaṃ na pari varjati //	gamat sa śiprī na sa yoṣat ā gamat havam na pari varjati 
SA_GV01_rv_hn08u-55	RV_8,001.28a tvam puraṃ cariṣṇvaṃ vadhaiḥ śuṣṇasya sam piṇak /	tvam puram cariṣṇvam vadhaiḥ śuṣṇasya sam piṇak 
SA_GV01_rv_hn08u-56	RV_8,001.28c tvam bhā anu caro adha dvitā yad indra havyo bhuvaḥ //	tvam bhās anu caraḥ adha dvitā yat indra havyaḥ bhuvaḥ 
SA_GV01_rv_hn08u-57	RV_8,001.29a mama tvā sūra udite mama madhyandine divaḥ /	mama tvā sūre udite mama madhyandine divaḥ 
SA_GV01_rv_hn08u-58	RV_8,001.29c mama prapitve apiśarvare vasav ā stomāso avṛtsata //	mama prapitve apiśarvare vaso ā stomāsaḥ avṛtsata 
SA_GV01_rv_hn08u-59	RV_8,001.30a stuhi stuhīd ete ghā te maṃhiṣṭhāso maghonām /	stuhi stuhi id ete gha te maṃhiṣṭhāsaḥ maghonām 
SA_GV01_rv_hn08u-60	RV_8,001.30c ninditāśvaḥ prapathī paramajyā maghasya medhyātithe //	nindita aśvaḥ prapathī paramajyāḥ maghasya medhyātithe 
SA_GV01_rv_hn08u-61	RV_8,001.31a ā yad aśvān vananvataḥ śraddhayāhaṃ rathe ruham /	ā yat aśvān vananvataḥ śraddhayā aham rathe ruham 
SA_GV01_rv_hn08u-62	RV_8,001.31c uta vāmasya vasunaś ciketati yo asti yādvaḥ paśuḥ //	uta vāmasya vasunaḥ ciketati yaḥ asti yādvaḥ paśuḥ 
SA_GV01_rv_hn08u-63	RV_8,001.32a ya ṛjrā mahyam māmahe saha tvacā hiraṇyayā /	yaḥ ṛjrā mahyam māmahe saha tvacā hiraṇyayā 
SA_GV01_rv_hn08u-64	RV_8,001.32c eṣa viśvāny abhy astu saubhagāsaṅgasya svanadrathaḥ //	eṣa viśvāni abhī astu saubhaga āsaṅgasya svanat rathaḥ 
SA_GV01_rv_hn08u-65	RV_8,001.33a adha plāyogir ati dāsad anyān āsaṅgo agne daśabhiḥ sahasraiḥ /	adha plāyogiḥ ati dāsat anyān āsaṅgaḥ agne daśabhiḥ sahasraiḥ 
SA_GV01_rv_hn08u-66	RV_8,001.33c adhokṣaṇo daśa mahyaṃ ruśanto naḷā iva saraso nir atiṣṭhan //	adhokṣaṇaḥ daśa mahyam ruśantaḥ naḷāḥ iva sarasaḥ niḥ atiṣṭhan 
SA_GV01_rv_hn08u-67	RV_8,001.34a anv asya sthūraṃ dadṛśe purastād anastha ūrur avarambamāṇaḥ /	anu asya sthūram dadṛśe purastāt anasthaḥ ūruḥ avarambamāṇaḥ 
SA_GV01_rv_hn08u-68	RV_8,001.34c śaśvatī nāry abhicakṣyāha subhadram arya bhojanam bibharṣi //	śaśvatī nārī abhicakṣya āha su bhadram arya bhojanam bibharṣi 
SA_GV01_rv_hn08u-69	RV_8,002.01a idaṃ vaso sutam andhaḥ pibā supūrṇam udaram /	idam vaso sutam andhaḥ piba su pūrṇam udaram 
SA_GV01_rv_hn08u-70	RV_8,002.01c anābhayin rarimā te //	anābhayin rarimā te 
SA_GV01_rv_hn08u-71	RV_8,002.02a nṛbhir dhūtaḥ suto aśnair avyo vāraiḥ paripūtaḥ /	nṛbhiḥ dhūtaḥ sutaḥ aśnaiḥ avyaḥ vāraiḥ paripūtaḥ 
SA_GV01_rv_hn08u-72	RV_8,002.02c aśvo na nikto nadīṣu //	aśvaḥ na niktaḥ nadīṣu 
SA_GV01_rv_hn08u-73	RV_8,002.03a taṃ te yavaṃ yathā gobhiḥ svādum akarma śrīṇantaḥ /	tam te yavam yathā gobhiḥ svādum akarma śrīṇantaḥ 
SA_GV01_rv_hn08u-74	RV_8,002.03c indra tvāsmin sadhamāde //	indra tvā asmin sadhamāde 
SA_GV01_rv_hn08u-75	RV_8,002.04a indra it somapā eka indraḥ sutapā viśvāyuḥ /	indraḥ id soma pāḥ ekaḥ indraḥ suta pāḥ viśvāyuḥ 
SA_GV01_rv_hn08u-76	RV_8,002.04c antar devān martyāṃś ca //	antar devān martyān ca 
SA_GV01_rv_hn08u-77	RV_8,002.05a na yaṃ śukro na durāśīr na tṛprā uruvyacasam /	na yam śukraḥ na durāśīḥ na tṛpraḥ uru vyacasam 
SA_GV01_rv_hn08u-78	RV_8,002.05c apaspṛṇvate suhārdam //	apaspṛṇvate suhārdam 
SA_GV01_rv_hn08u-79	RV_8,002.06a gobhir yad īm anye asman mṛgaṃ na vrā mṛgayante /	gobhiḥ yat īm anye asmat mṛgam na vrāḥ mṛgayante 
SA_GV01_rv_hn08u-80	RV_8,002.06c abhitsaranti dhenubhiḥ //	abhitsaranti dhenubhiḥ 
SA_GV01_rv_hn08u-81	RV_8,002.07a traya indrasya somāḥ sutāsaḥ santu devasya /	trayaḥ indrasya somāḥ sutāsaḥ santu devasya 
SA_GV01_rv_hn08u-82	RV_8,002.07c sve kṣaye sutapāvnaḥ //	sve kṣaye suta pāvnaḥ 
SA_GV01_rv_hn08u-83	RV_8,002.08a trayaḥ kośāsa ścotanti tisraś camvaḥ supūrṇāḥ /	trayaḥ kośāsaḥ ścotanti tisraḥ camvaḥ su pūrṇāḥ 
SA_GV01_rv_hn08u-84	RV_8,002.08c samāne adhi bhārman //	samāne adhi bhārman 
SA_GV01_rv_hn08u-85	RV_8,002.09a śucir asi puruniṣṭhāḥ kṣīrair madhyata āśīrtaḥ /	śuciḥ asi puru niṣṭhāḥ kṣīraiḥ madhyatas āśīrtaḥ 
SA_GV01_rv_hn08u-86	RV_8,002.09c dadhnā mandiṣṭhaḥ śūrasya //	dadhnā mandiṣṭhaḥ śūrasya 
SA_GV01_rv_hn08u-87	RV_8,002.10a ime ta indra somās tīvrā asme sutāsaḥ /	ime te indra somāḥ tīvrāḥ asme sutāsaḥ 
SA_GV01_rv_hn08u-88	RV_8,002.10c śukrā āśiraṃ yācante //	śukrāḥ āśiram yācante 
SA_GV01_rv_hn08u-89	RV_8,002.11a tāṃ āśiram puroḷāśam indremaṃ somaṃ śrīṇīhi /	tām āśiram puroḷāśam indra imam somam śrīṇīhi 
SA_GV01_rv_hn08u-90	RV_8,002.11c revantaṃ hi tvā śṛṇomi //	revantam hi tvā śṛṇomi 
SA_GV01_rv_hn08u-91	RV_8,002.12a hṛtsu pītāso yudhyante durmadāso na surāyām /	hṛtsu pītāsaḥ yudhyante durmadāsaḥ na surāyām 
SA_GV01_rv_hn08u-92	RV_8,002.12c ūdhar na nagnā jarante //	ūdhar na nagnāḥ jarante 
SA_GV01_rv_hn08u-93	RV_8,002.13a revāṃ id revata stotā syāt tvāvato maghonaḥ /	revān id revataḥ stotā syāt tvāvataḥ maghonaḥ 
SA_GV01_rv_hn08u-94	RV_8,002.13c pred u harivaḥ śrutasya //	pra id u harivas śrutasya 
SA_GV01_rv_hn08u-95	RV_8,002.14a ukthaṃ cana śasyamānam agor arir ā ciketa /	uktham cana śasyamānam agoḥ ariḥ ā ciketa 
SA_GV01_rv_hn08u-96	RV_8,002.14c na gāyatraṃ gīyamānam //	na gāyatram gīyamānam 
SA_GV01_rv_hn08u-97	RV_8,002.15a mā na indra pīyatnave mā śardhate parā dāḥ /	mā naḥ indra pīyatnave mā śardhate parā dāḥ 
SA_GV01_rv_hn08u-98	RV_8,002.15c śikṣā śacīvaḥ śacībhiḥ //	śikṣa śacīvas śacībhiḥ 
SA_GV01_rv_hn08u-99	RV_8,002.16a vayam u tvā tadidarthā indra tvāyantaḥ sakhāyaḥ /	vayam u tvā tadidarthāḥ indra tvāyantaḥ sakhāyaḥ 
SA_GV01_rv_hn08u-100	RV_8,002.16c kaṇvā ukthebhir jarante //	kaṇvāḥ ukthebhiḥ jarante 
SA_GV01_rv_hn08u-101	RV_8,002.17a na ghem anyad ā papana vajrinn apaso naviṣṭau /	na gha īm anyat ā papana vajrin apasaḥ naviṣṭau 
SA_GV01_rv_hn08u-102	RV_8,002.17c taved u stomaṃ ciketa //	tava id u stomam ciketa 
SA_GV01_rv_hn08u-103	RV_8,002.18a icchanti devāḥ sunvantaṃ na svapnāya spṛhayanti /	icchanti devāḥ sunvantam na svapnāya spṛhayanti 
SA_GV01_rv_hn08u-104	RV_8,002.18c yanti pramādam atandrāḥ //	yanti pramādam atandrāḥ 
SA_GV01_rv_hn08u-105	RV_8,002.19a o ṣu pra yāhi vājebhir mā hṛṇīthā abhy asmān /	ā u su pra yāhi vājebhiḥ mā hṛṇīthāḥ abhi asmān 
SA_GV01_rv_hn08u-106	RV_8,002.19c mahāṃ iva yuvajāniḥ //	mahān iva yuva jāniḥ 
SA_GV01_rv_hn08u-107	RV_8,002.20a mo ṣv adya durhaṇāvān sāyaṃ karad āre asmat /	mā u su adya durhaṇāvān sāyam karat āre asmat 
SA_GV01_rv_hn08u-108	RV_8,002.20c aśrīra iva jāmātā //	aśrīraḥ iva jāmātā 
SA_GV01_rv_hn08u-109	RV_8,002.21a vidmā hy asya vīrasya bhūridāvarīṃ sumatim /	vidma hi asya vīrasya bhūri dāvarīm sumatim 
SA_GV01_rv_hn08u-110	RV_8,002.21c triṣu jātasya manāṃsi //	triṣu jātasya manāṃsi 
SA_GV01_rv_hn08u-111	RV_8,002.22a ā tū ṣiñca kaṇvamantaṃ na ghā vidma śavasānāt /	ā tu siñca kaṇvamantam na ghā vidma śavasānāt 
SA_GV01_rv_hn08u-112	RV_8,002.22c yaśastaraṃ śatamūteḥ //	yaśastaram śatamūteḥ 
SA_GV01_rv_hn08u-113	RV_8,002.23a jyeṣṭhena sotar indrāya somaṃ vīrāya śakrāya /	jyeṣṭhena sotar indrāya somam vīrāya śakrāya 
SA_GV01_rv_hn08u-114	RV_8,002.23c bharā piban naryāya //	bharā piban naryāya 
SA_GV01_rv_hn08u-115	RV_8,002.24a yo vediṣṭho avyathiṣv aśvāvantaṃ jaritṛbhyaḥ /	yaḥ vediṣṭhaḥ avyathiṣu aśvāvantam jaritṛbhyaḥ 
SA_GV01_rv_hn08u-116	RV_8,002.24c vājaṃ stotṛbhyo gomantam //	vājam stotṛbhyaḥ gomantam 
SA_GV01_rv_hn08u-117	RV_8,002.25a panyam-panyam it sotāra ā dhāvata madyāya /	panyampanyam id sotāraḥ ā dhāvata madyāya 
SA_GV01_rv_hn08u-118	RV_8,002.25c somaṃ vīrāya śūrāya //	somam vīrāya śūrāya 
SA_GV01_rv_hn08u-119	RV_8,002.26a pātā vṛtrahā sutam ā ghā gaman nāre asmat /	pātā vṛtrahā sutam ā ghā gamat nā āre asmat 
SA_GV01_rv_hn08u-120	RV_8,002.26c ni yamate śatamūtiḥ //	ni yamate śatamūtiḥ 
SA_GV01_rv_hn08u-121	RV_8,002.27a eha harī brahmayujā śagmā vakṣataḥ sakhāyam /	ā iha harī brahma yujā śagmā vakṣataḥ sakhāyam 
SA_GV01_rv_hn08u-122	RV_8,002.27c gīrbhiḥ śrutaṃ girvaṇasam //	gīrbhiḥ śrutam girvaṇasam 
SA_GV01_rv_hn08u-123	RV_8,002.28a svādavaḥ somā ā yāhi śrītāḥ somā ā yāhi /	svādavaḥ somāḥ ā yāhi śrītāḥ somāḥ ā yāhi 
SA_GV01_rv_hn08u-124	RV_8,002.28c śiprinn ṛṣīvaḥ śacīvo nāyam acchā sadhamādam //	śiprin ṛṣīvas śacīvas na ayam acchā sadhamādam 
SA_GV01_rv_hn08u-125	RV_8,002.29a stutaś ca yās tvā vardhanti mahe rādhase nṛmṇāya /	stutaḥ ca yāḥ tvā vardhanti mahe rādhase nṛmṇāya 
SA_GV01_rv_hn08u-126	RV_8,002.29c indra kāriṇaṃ vṛdhantaḥ //	indra kāriṇam vṛdhantaḥ 
SA_GV01_rv_hn08u-127	RV_8,002.30a giraś ca yās te girvāha ukthā ca tubhyaṃ tāni /	giraḥ ca yāḥ te gir vāhaḥ ukthā ca tubhyam tāni 
SA_GV01_rv_hn08u-128	RV_8,002.30c satrā dadhire śavāṃsi //	satrā dadhire śavāṃsi 
SA_GV01_rv_hn08u-129	RV_8,002.31a eved eṣa tuvikūrmir vājāṃ eko vajrahastaḥ /	eva id eṣa tuvikūrmiḥ vājām ekaḥ vajra hastaḥ 
SA_GV01_rv_hn08u-130	RV_8,002.31c sanād amṛkto dayate //	sanāt amṛktaḥ dayate 
SA_GV01_rv_hn08u-131	RV_8,002.32a hantā vṛtraṃ dakṣiṇenendraḥ purū puruhūtaḥ /	hantā vṛtram dakṣiṇena indraḥ purū puruhūtaḥ 
SA_GV01_rv_hn08u-132	RV_8,002.32c mahān mahībhiḥ śacībhiḥ //	mahān mahībhiḥ śacībhiḥ 
SA_GV01_rv_hn08u-133	RV_8,002.33a yasmin viśvāś carṣaṇaya uta cyautnā jrayāṃsi ca /	yasmin viśvāḥ carṣaṇayaḥ uta cyautnā jrayāṃsi ca 
SA_GV01_rv_hn08u-134	RV_8,002.33c anu ghen mandī maghonaḥ //	anu gha id mandī maghonaḥ 
SA_GV01_rv_hn08u-135	RV_8,002.34a eṣa etāni cakārendro viśvā yo 'ti śṛṇve /	eṣaḥ etāni cakāra indraḥ viśvā yaḥ ti śṛṇve 
SA_GV01_rv_hn08u-136	RV_8,002.34c vājadāvā maghonām //	vāja dāvā maghonām 
SA_GV01_rv_hn08u-137	RV_8,002.35a prabhartā rathaṃ gavyantam apākāc cid yam avati /	prabhartā ratham gavyantam apākāt cit yam avati 
SA_GV01_rv_hn08u-138	RV_8,002.35c ino vasu sa hi voḷhā //	inaḥ vasu sa hi voḷhā 
SA_GV01_rv_hn08u-139	RV_8,002.36a sanitā vipro arvadbhir hantā vṛtraṃ nṛbhiḥ śūraḥ /	sanitā vipraḥ arvadbhiḥ hantā vṛtram nṛbhiḥ śūraḥ 
SA_GV01_rv_hn08u-140	RV_8,002.36c satyo 'vitā vidhantam //	satyaḥ vitā vidhantam 
SA_GV01_rv_hn08u-141	RV_8,002.37a yajadhvainam priyamedhā indraṃ satrācā manasā /	yajadhva enam priyamedhāḥ indram satrācā manasā 
SA_GV01_rv_hn08u-142	RV_8,002.37c yo bhūt somaiḥ satyamadvā //	yaḥ bhūt somaiḥ satyamadvā 
SA_GV01_rv_hn08u-143	RV_8,002.38a gāthaśravasaṃ satpatiṃ śravaskāmam purutmānam /	gātha śravasam sat patim śravaskāmam purutmānam 
SA_GV01_rv_hn08u-144	RV_8,002.38c kaṇvāso gāta vājinam //	kaṇvāsaḥ gāta vājinam 
SA_GV01_rv_hn08u-145	RV_8,002.39a ya ṛte cid gās padebhyo dāt sakhā nṛbhyaḥ śacīvān /	yaḥ ṛte cit gāḥ padebhyaḥ dāt sakhā nṛbhyaḥ śacīvān 
SA_GV01_rv_hn08u-146	RV_8,002.39c ye asmin kāmam aśriyan //	ye asmin kāmam aśriyan 
SA_GV01_rv_hn08u-147	RV_8,002.40a itthā dhīvantam adrivaḥ kāṇvam medhyātithim /	itthā dhīvantam adrivas kāṇvam medhyātithim 
SA_GV01_rv_hn08u-148	RV_8,002.40c meṣo bhūto 'bhi yann ayaḥ //	meṣaḥ bhūtaḥ bhi yan ayaḥ 
SA_GV01_rv_hn08u-149	RV_8,002.41a śikṣā vibhindo asmai catvāry ayutā dadat /	śikṣa vibhindo asmai catvāri ayutā dadat 
SA_GV01_rv_hn08u-150	RV_8,002.41c aṣṭā paraḥ sahasrā //	aṣṭā paras sahasrā 
SA_GV01_rv_hn08u-151	RV_8,002.42a uta su tye payovṛdhā mākī raṇasya naptyā /	uta su tye payaḥ vṛdhā mākī raṇasya naptyā 
SA_GV01_rv_hn08u-152	RV_8,002.42c janitvanāya māmahe //	janitvanāya māmahe 
SA_GV01_rv_hn08u-153	RV_8,003.01a pibā sutasya rasino matsvā na indra gomataḥ /	pibā sutasya rasinaḥ matsva naḥ indra gomataḥ 
SA_GV01_rv_hn08u-154	RV_8,003.01c āpir no bodhi sadhamādyo vṛdhe 'smāṃ avantu te dhiyaḥ //	āpiḥ naḥ bodhi sadhamādyaḥ vṛdhe smām avantu te dhiyaḥ 
SA_GV01_rv_hn08u-155	RV_8,003.02a bhūyāma te sumatau vājino vayam mā na star abhimātaye /	bhūyāma te sumatau vājinaḥ vayam mā naḥ star abhimātaye 
SA_GV01_rv_hn08u-156	RV_8,003.02c asmāñ citrābhir avatād abhiṣṭibhir ā naḥ sumneṣu yāmaya //	asmām citrābhiḥ avatāt abhiṣṭibhiḥ ā naḥ sumneṣu yāmaya 
SA_GV01_rv_hn08u-157	RV_8,003.03a imā u tvā purūvaso giro vardhantu yā mama /	imāḥ u tvā purūvaso giraḥ vardhantu yāḥ mama 
SA_GV01_rv_hn08u-158	RV_8,003.03c pāvakavarṇāḥ śucayo vipaścito 'bhi stomair anūṣata //	pāvaka varṇāḥ śucayaḥ vipaścitaḥ bhiḥ stomaiḥ anūṣata 
SA_GV01_rv_hn08u-159	RV_8,003.04a ayaṃ sahasram ṛṣibhiḥ sahaskṛtaḥ samudra iva paprathe /	ayam sahasram ṛṣibhiḥ sahaskṛtaḥ samudraḥ iva paprathe 
SA_GV01_rv_hn08u-160	RV_8,003.04c satyaḥ so asya mahimā gṛṇe śavo yajñeṣu viprarājye //	satyaḥ saḥ asya mahimā gṛṇe śavaḥ yajñeṣu viprarājye 
SA_GV01_rv_hn08u-161	RV_8,003.05a indram id devatātaya indram prayaty adhvare /	indram id devatātaye indram prayati adhvare 
SA_GV01_rv_hn08u-162	RV_8,003.05c indraṃ samīke vanino havāmaha indraṃ dhanasya sātaye //	indram samīke vaninaḥ havāmahe indram dhanasya sātaye 
SA_GV01_rv_hn08u-163	RV_8,003.06a indro mahnā rodasī paprathac chava indraḥ sūryam arocayat /	indraḥ mahnā rodasī paprathat śavaḥ indraḥ sūryam arocayat 
SA_GV01_rv_hn08u-164	RV_8,003.06c indre ha viśvā bhuvanāni yemira indre suvānāsa indavaḥ //	indre ha viśvā bhuvanāni yemire indre suvānāsaḥ indavaḥ 
SA_GV01_rv_hn08u-165	RV_8,003.07a abhi tvā pūrvapītaya indra stomebhir āyavaḥ /	abhi tvā pūrva pītaye indra stomebhiḥ āyavaḥ 
SA_GV01_rv_hn08u-166	RV_8,003.07c samīcīnāsa ṛbhavaḥ sam asvaran rudrā gṛṇanta pūrvyam //	samīcīnāsaḥ ṛbhavaḥ sam asvaran rudrāḥ gṛṇanta pūrvyam 
SA_GV01_rv_hn08u-167	RV_8,003.08a asyed indro vāvṛdhe vṛṣṇyaṃ śavo made sutasya viṣṇavi /	asya id indraḥ vāvṛdhe vṛṣṇyam śavaḥ made sutasya viṣṇavi 
SA_GV01_rv_hn08u-168	RV_8,003.08c adyā tam asya mahimānam āyavo 'nu ṣṭuvanti pūrvathā //	adyā tam asya mahimānam āyavaḥ nu stuvanti pūrvathā 
SA_GV01_rv_hn08u-169	RV_8,003.09a tat tvā yāmi suvīryaṃ tad brahma pūrvacittaye /	tat tvā yāmi su vīryam tat brahma pūrvacittaye 
SA_GV01_rv_hn08u-170	RV_8,003.09c yenā yatibhyo bhṛgave dhane hite yena praskaṇvam āvitha //	yena yatibhyaḥ bhṛgave dhane hite yena praskaṇvam āvitha 
SA_GV01_rv_hn08u-171	RV_8,003.10a yenā samudram asṛjo mahīr apas tad indra vṛṣṇi te śavaḥ /	yena samudram asṛjaḥ mahīḥ apaḥ tat indra vṛṣṇi te śavaḥ 
SA_GV01_rv_hn08u-172	RV_8,003.10c sadyaḥ so asya mahimā na saṃnaśe yaṃ kṣoṇīr anucakrade //	sadyas saḥ asya mahimā na saṃnaśe yam kṣoṇīḥ anucakrade 
SA_GV01_rv_hn08u-173	RV_8,003.11a śagdhī na indra yat tvā rayiṃ yāmi suvīryam /	śagdhi naḥ indra yat tvā rayim yāmi su vīryam 
SA_GV01_rv_hn08u-174	RV_8,003.11c śagdhi vājāya prathamaṃ siṣāsate śagdhi stomāya pūrvya //	śagdhi vājāya prathamam siṣāsate śagdhi stomāya pūrvya 
SA_GV01_rv_hn08u-175	RV_8,003.12a śagdhī no asya yad dha pauram āvitha dhiya indra siṣāsataḥ /	śagdhi naḥ asya yat ha pauram āvitha dhiyaḥ indra siṣāsataḥ 
SA_GV01_rv_hn08u-176	RV_8,003.12c śagdhi yathā ruśamaṃ śyāvakaṃ kṛpam indra prāvaḥ svarṇaram //	śagdhi yathā ruśamam śyāvakam kṛpam indra prāvaḥ svarṇaram 
SA_GV01_rv_hn08u-177	RV_8,003.13a kan navyo atasīnāṃ turo gṛṇīta martyaḥ /	kad navyaḥ atasīnām turaḥ gṛṇīta martyaḥ 
SA_GV01_rv_hn08u-178	RV_8,003.13c nahī nv asya mahimānam indriyaṃ svar gṛṇanta ānaśuḥ //	nahi nu asya mahimānam indriyam svar gṛṇantaḥ ānaśuḥ 
SA_GV01_rv_hn08u-179	RV_8,003.14a kad u stuvanta ṛtayanta devata ṛṣiḥ ko vipra ohate /	kad u stuvantaḥ ṛtayanta devataḥ ṛṣiḥ kaḥ vipraḥ ohate 
SA_GV01_rv_hn08u-180	RV_8,003.14c kadā havam maghavann indra sunvataḥ kad u stuvata ā gamaḥ //	kadā havam maghavan indra sunvataḥ kad u stuvate ā gamaḥ 
SA_GV01_rv_hn08u-181	RV_8,003.15a ud u tye madhumattamā gira stomāsa īrate /	ud u tye madhumattamāḥ giraḥ stomāsaḥ īrate 
SA_GV01_rv_hn08u-182	RV_8,003.15c satrājito dhanasā akṣitotayo vājayanto rathā iva //	satrājitaḥ dhana sāḥ akṣita ūtayaḥ vājayantaḥ rathāḥ iva 
SA_GV01_rv_hn08u-183	RV_8,003.16a kaṇvā iva bhṛgavaḥ sūryā iva viśvam id dhītam ānaśuḥ /	kaṇvāḥ iva bhṛgavaḥ sūryāḥ iva viśvam id dhītam ānaśuḥ 
SA_GV01_rv_hn08u-184	RV_8,003.16c indraṃ stomebhir mahayanta āyavaḥ priyamedhāso asvaran //	indram stomebhiḥ mahayantaḥ āyavaḥ priyamedhāsaḥ asvaran 
SA_GV01_rv_hn08u-185	RV_8,003.17a yukṣvā hi vṛtrahantama harī indra parāvataḥ /	yukṣvā hi vṛtra hantama harī indra parāvataḥ 
SA_GV01_rv_hn08u-186	RV_8,003.17c arvācīno maghavan somapītaya ugra ṛṣvebhir ā gahi //	arvācīnaḥ maghavan soma pītaye ugraḥ ṛṣvebhiḥ ā gahi 
SA_GV01_rv_hn08u-187	RV_8,003.18a ime hi te kāravo vāvaśur dhiyā viprāso medhasātaye /	ime hi te kāravaḥ vāvaśuḥ dhiyā viprāsaḥ medha sātaye 
SA_GV01_rv_hn08u-188	RV_8,003.18c sa tvaṃ no maghavann indra girvaṇo veno na śṛṇudhī havam //	sa tvam naḥ maghavan indra girvaṇaḥ venaḥ na śṛṇudhi havam 
SA_GV01_rv_hn08u-189	RV_8,003.19a nir indra bṛhatībhyo vṛtraṃ dhanubhyo asphuraḥ /	niḥ indra bṛhatībhyaḥ vṛtram dhanubhyaḥ asphuraḥ 
SA_GV01_rv_hn08u-190	RV_8,003.19c nir arbudasya mṛgayasya māyino niḥ parvatasya gā ājaḥ //	niḥ arbudasya mṛgayasya māyinaḥ niḥ parvatasya gāḥ ājaḥ 
SA_GV01_rv_hn08u-191	RV_8,003.20a nir agnayo rurucur nir u sūryo niḥ soma indriyo rasaḥ /	niḥ agnayaḥ rurucuḥ niḥ u sūryaḥ niḥ somaḥ indriyaḥ rasaḥ 
SA_GV01_rv_hn08u-192	RV_8,003.20c nir antarikṣād adhamo mahām ahiṃ kṛṣe tad indra pauṃsyam //	niḥ antarikṣāt adhamaḥ mahām ahim kṛṣe tat indra pauṃsyam 
SA_GV01_rv_hn08u-193	RV_8,003.21a yam me dur indro marutaḥ pākasthāmā kaurayāṇaḥ /	yam me duḥ indraḥ marutaḥ pākasthāmā kaurayāṇaḥ 
SA_GV01_rv_hn08u-194	RV_8,003.21c viśveṣāṃ tmanā śobhiṣṭham upeva divi dhāvamānam //	viśveṣām tmanā śobhiṣṭham upa iva divi dhāvamānam 
SA_GV01_rv_hn08u-195	RV_8,003.22a rohitam me pākasthāmā sudhuraṃ kakṣyaprām /	rohitam me pākasthāmā su dhuram kakṣya prām 
SA_GV01_rv_hn08u-196	RV_8,003.22c adād rāyo vibodhanam //	adāt rāyaḥ vibodhanam 
SA_GV01_rv_hn08u-197	RV_8,003.23a yasmā anye daśa prati dhuraṃ vahanti vahnayaḥ /	yasmai anye daśa prati dhuram vahanti vahnayaḥ 
SA_GV01_rv_hn08u-198	RV_8,003.23c astaṃ vayo na tugryam //	astam vayaḥ na tugryam 
SA_GV01_rv_hn08u-199	RV_8,003.24a ātmā pitus tanūr vāsa ojodā abhyañjanam /	ātmā pituḥ tanūḥ vāsaḥ ojaḥ dāḥ abhyañjanam 
SA_GV01_rv_hn08u-200	RV_8,003.24c turīyam id rohitasya pākasthāmānam bhojaṃ dātāram abravam //	turīyam id rohitasya pākasthāmānam bhojam dātāram abravam 
SA_GV01_rv_hn08u-201	RV_8,004.01a yad indra prāg apāg udaṅ nyag vā hūyase nṛbhiḥ /	yat indra prāk apāk udak nyak vā hūyase nṛbhiḥ 
SA_GV01_rv_hn08u-202	RV_8,004.01c simā purū nṛṣūto asy ānave 'si praśardha turvaśe //	sima purū nṛṣūtaḥ asi ānave si praśardha turvaśe 
SA_GV01_rv_hn08u-203	RV_8,004.02a yad vā rume ruśame śyāvake kṛpa indra mādayase sacā /	yat vā rume ruśame śyāvake kṛpe indra mādayase sacā 
SA_GV01_rv_hn08u-204	RV_8,004.02c kaṇvāsas tvā brahmabhi stomavāhasa indrā yacchanty ā gahi //	kaṇvāsaḥ tvā brahmabhiḥ stoma vāhasaḥ indrāḥ yacchanti ā gahi 
SA_GV01_rv_hn08u-205	RV_8,004.03a yathā gauro apā kṛtaṃ tṛṣyann ety averiṇam /	yathā gauraḥ apā kṛtam tṛṣyan eti ava iriṇam 
SA_GV01_rv_hn08u-206	RV_8,004.03c āpitve naḥ prapitve tūyam ā gahi kaṇveṣu su sacā piba //	āpitve naḥ prapitve tūyam ā gahi kaṇveṣu su sacā piba 
SA_GV01_rv_hn08u-207	RV_8,004.04a mandantu tvā maghavann indrendavo rādhodeyāya sunvate /	mandantu tvā maghavan indra indavaḥ rādhaḥ deyāya sunvate 
SA_GV01_rv_hn08u-208	RV_8,004.04c āmuṣyā somam apibaś camū sutaṃ jyeṣṭhaṃ tad dadhiṣe sahaḥ //	āmuṣya somam apibaḥ camū sutam jyeṣṭham tat dadhiṣe sahaḥ 
SA_GV01_rv_hn08u-209	RV_8,004.05a pra cakre sahasā saho babhañja manyum ojasā /	pra cakre sahasā sahaḥ babhañja manyum ojasā 
SA_GV01_rv_hn08u-210	RV_8,004.05c viśve ta indra pṛtanāyavo yaho ni vṛkṣā iva yemire //	viśve te indra pṛtanāyavaḥ yaho ni vṛkṣāḥ iva yemire 
SA_GV01_rv_hn08u-211	RV_8,004.06a sahasreṇeva sacate yavīyudhā yas ta ānaḷ upastutim /	sahasreṇa iva sacate yavīyudhā yaḥ te ānaṭ upastutim 
SA_GV01_rv_hn08u-212	RV_8,004.06c putram prāvargaṃ kṛṇute suvīrye dāśnoti namauktibhiḥ //	putram prāvargam kṛṇute su vīrye dāśnoti namauktibhiḥ 
SA_GV01_rv_hn08u-213	RV_8,004.07a mā bhema mā śramiṣmograsya sakhye tava /	mā bhema mā śramiṣma ugrasya sakhye tava 
SA_GV01_rv_hn08u-214	RV_8,004.07c mahat te vṛṣṇo abhicakṣyaṃ kṛtam paśyema turvaśaṃ yadum //	mahat te vṛṣṇaḥ abhicakṣyam kṛtam paśyema turvaśam yadum 
SA_GV01_rv_hn08u-215	RV_8,004.08a savyām anu sphigyaṃ vāvase vṛṣā na dāno asya roṣati /	savyām anu sphigyam vāvase vṛṣā na dānaḥ asya roṣati 
SA_GV01_rv_hn08u-216	RV_8,004.08c madhvā sampṛktāḥ sāragheṇa dhenavas tūyam ehi dravā piba //	madhvā sampṛktāḥ sāragheṇa dhenavaḥ tūyam ehi drava piba 
SA_GV01_rv_hn08u-217	RV_8,004.09a aśvī rathī surūpa id gomāṃ id indra te sakhā /	aśvī rathī surūpaḥ id gomān id indra te sakhā 
SA_GV01_rv_hn08u-218	RV_8,004.09c śvātrabhājā vayasā sacate sadā candro yāti sabhām upa //	śvātra bhājā vayasā sacate sadā candraḥ yāti sabhām upa 
SA_GV01_rv_hn08u-219	RV_8,004.10a ṛśyo na tṛṣyann avapānam ā gahi pibā somaṃ vaśāṃ anu /	ṛśyaḥ na tṛṣyan avapānam ā gahi pibā somam vaśām anu 
SA_GV01_rv_hn08u-220	RV_8,004.10c nimeghamāno maghavan dive-diva ojiṣṭhaṃ dadhiṣe sahaḥ //	nimeghamānaḥ maghavan dive dive ojiṣṭham dadhiṣe sahaḥ 
SA_GV01_rv_hn08u-221	RV_8,004.11a adhvaryo drāvayā tvaṃ somam indraḥ pipāsati /	adhvaryo drāvaya tvam somam indraḥ pipāsati 
SA_GV01_rv_hn08u-222	RV_8,004.11c upa nūnaṃ yuyuje vṛṣaṇā harī ā ca jagāma vṛtrahā //	upa nūnam yuyuje vṛṣaṇā harī ā ca jagāma vṛtrahā 
SA_GV01_rv_hn08u-223	RV_8,004.12a svayaṃ cit sa manyate dāśurir jano yatrā somasya tṛmpasi /	svayam cit sa manyate dāśuriḥ janaḥ yatra somasya tṛmpasi 
SA_GV01_rv_hn08u-224	RV_8,004.12c idaṃ te annaṃ yujyaṃ samukṣitaṃ tasyehi pra dravā piba //	idam te annam yujyam samukṣitam tasya ihi pra drava piba 
SA_GV01_rv_hn08u-225	RV_8,004.13a ratheṣṭhāyādhvaryavaḥ somam indrāya sotana /	ratheṣṭhāya adhvaryavaḥ somam indrāya sotana 
SA_GV01_rv_hn08u-226	RV_8,004.13c adhi bradhnasyādrayo vi cakṣate sunvanto dāśvadhvaram //	adhi bradhnasya adrayaḥ vi cakṣate sunvantaḥ dāśu adhvaram 
SA_GV01_rv_hn08u-227	RV_8,004.14a upa bradhnaṃ vāvātā vṛṣaṇā harī indram apasu vakṣataḥ /	upa bradhnam vāvātā vṛṣaṇā harī indram apasu vakṣataḥ 
SA_GV01_rv_hn08u-228	RV_8,004.14c arvāñcaṃ tvā saptayo 'dhvaraśriyo vahantu savaned upa //	arvāñcam tvā saptayaḥ dhvara śriyaḥ vahantu savanā id upa 
SA_GV01_rv_hn08u-229	RV_8,004.15a pra pūṣaṇaṃ vṛṇīmahe yujyāya purūvasum /	pra pūṣaṇam vṛṇīmahe yujyāya purūvasum 
SA_GV01_rv_hn08u-230	RV_8,004.15c sa śakra śikṣa puruhūta no dhiyā tuje rāye vimocana //	sa śakra śikṣa puru hūta naḥ dhiyā tuje rāye vimocana 
SA_GV01_rv_hn08u-231	RV_8,004.16a saṃ naḥ śiśīhi bhurijor iva kṣuraṃ rāsva rāyo vimocana /	sam naḥ śiśīhi bhurijoḥ iva kṣuram rāsva rāyaḥ vimocana 
SA_GV01_rv_hn08u-232	RV_8,004.16c tve tan naḥ suvedam usriyaṃ vasu yaṃ tvaṃ hinoṣi martyam //	tve tat naḥ su vedam usriyam vasu yam tvam hinoṣi martyam 
SA_GV01_rv_hn08u-233	RV_8,004.17a vemi tvā pūṣann ṛñjase vemi stotava āghṛṇe /	vemi tvā pūṣan ṛñjase vemi stotave āghṛṇe 
SA_GV01_rv_hn08u-234	RV_8,004.17c na tasya vemy araṇaṃ hi tad vaso stuṣe pajrāya sāmne //	na tasya vemi araṇam hi tat vaso stuṣe pajrāya sāmne 
SA_GV01_rv_hn08u-235	RV_8,004.18a parā gāvo yavasaṃ kac cid āghṛṇe nityaṃ rekṇo amartya /	parā gāvaḥ yavasam kad cit āghṛṇe nityam rekṇaḥ amartya 
SA_GV01_rv_hn08u-236	RV_8,004.18c asmākam pūṣann avitā śivo bhava maṃhiṣṭho vājasātaye //	asmākam pūṣan avitā śivaḥ bhava maṃhiṣṭhaḥ vāja sātaye 
SA_GV01_rv_hn08u-237	RV_8,004.19a sthūraṃ rādhaḥ śatāśvaṃ kuruṅgasya diviṣṭiṣu /	sthūram rādhaḥ śata aśvam kuruṅgasya diviṣṭiṣu 
SA_GV01_rv_hn08u-238	RV_8,004.19c rājñas tveṣasya subhagasya rātiṣu turvaśeṣv amanmahi //	rājñaḥ tveṣasya subhagasya rātiṣu turvaśeṣu amanmahi 
SA_GV01_rv_hn08u-239	RV_8,004.20a dhībhiḥ sātāni kāṇvasya vājinaḥ priyamedhair abhidyubhiḥ /	dhībhiḥ sātāni kāṇvasya vājinaḥ priyamedhaiḥ abhidyubhiḥ 
SA_GV01_rv_hn08u-240	RV_8,004.20c ṣaṣṭiṃ sahasrānu nirmajām aje nir yūthāni gavām ṛṣiḥ //	ṣaṣṭim sahasrā anu nirmajām aje niḥ yūthāni gavām ṛṣiḥ 
SA_GV01_rv_hn08u-241	RV_8,004.21a vṛkṣāś cin me abhipitve arāraṇuḥ /	vṛkṣāḥ cit me abhipitve arāraṇuḥ 
SA_GV01_rv_hn08u-242	RV_8,004.21c gām bhajanta mehanāśvam bhajanta mehanā //	gām bhajanta mehanā aśvam bhajanta mehanā 
SA_GV01_rv_hn08u-243	RV_8,005.01a dūrād iheva yat saty aruṇapsur aśiśvitat /	dūrāt iha iva yat satī aruṇapsuḥ aśiśvitat 
SA_GV01_rv_hn08u-244	RV_8,005.01c vi bhānuṃ viśvadhātanat //	vi bhānum viśvadhā atanat 
SA_GV01_rv_hn08u-245	RV_8,005.02a nṛvad dasrā manoyujā rathena pṛthupājasā /	nṛvat dasrā manaḥ yujā rathena pṛthu pājasā 
SA_GV01_rv_hn08u-246	RV_8,005.02c sacethe aśvinoṣasam //	sacethe aśvinā uṣasam 
SA_GV01_rv_hn08u-247	RV_8,005.03a yuvābhyāṃ vājinīvasū prati stomā adṛkṣata /	yuvābhyām vājinīvasū prati stomāḥ adṛkṣata 
SA_GV01_rv_hn08u-248	RV_8,005.03c vācaṃ dūto yathohiṣe //	vācam dūtaḥ yathā ūhiṣe 
SA_GV01_rv_hn08u-249	RV_8,005.04a purupriyā ṇa ūtaye purumandrā purūvasū /	puru priyā naḥ ūtaye puru mandrā purūvasū 
SA_GV01_rv_hn08u-250	RV_8,005.04c stuṣe kaṇvāso aśvinā //	stuṣe kaṇvāsaḥ aśvinā 
SA_GV01_rv_hn08u-251	RV_8,005.05a maṃhiṣṭhā vājasātameṣayantā śubhas patī /	maṃhiṣṭhā vāja sātamā iṣayantā śubhaḥ patī 
SA_GV01_rv_hn08u-252	RV_8,005.05c gantārā dāśuṣo gṛham //	gantārā dāśuṣaḥ gṛham 
SA_GV01_rv_hn08u-253	RV_8,005.06a tā sudevāya dāśuṣe sumedhām avitāriṇīm /	tā su devāya dāśuṣe su medhām a vitāriṇīm 
SA_GV01_rv_hn08u-254	RV_8,005.06c ghṛtair gavyūtim ukṣatam //	ghṛtaiḥ gavyūtim ukṣatam 
SA_GV01_rv_hn08u-255	RV_8,005.07a ā na stomam upa dravat tūyaṃ śyenebhir āśubhiḥ /	ā naḥ stomam upa dravat tūyam śyenebhiḥ āśubhiḥ 
SA_GV01_rv_hn08u-256	RV_8,005.07c yātam aśvebhir aśvinā //	yātam aśvebhiḥ aśvinā 
SA_GV01_rv_hn08u-257	RV_8,005.08a yebhis tisraḥ parāvato divo viśvāni rocanā /	yebhiḥ tisraḥ parāvataḥ divaḥ viśvāni rocanā 
SA_GV01_rv_hn08u-258	RV_8,005.08c trīṃr aktūn paridīyathaḥ //	trīn aktūn paridīyathaḥ 
SA_GV01_rv_hn08u-259	RV_8,005.09a uta no gomatīr iṣa uta sātīr aharvidā /	uta naḥ gomatīḥ iṣaḥ uta sātīḥ ahar vidā 
SA_GV01_rv_hn08u-260	RV_8,005.09c vi pathaḥ sātaye sitam //	vi pathaḥ sātaye sitam 
SA_GV01_rv_hn08u-261	RV_8,005.10a ā no gomantam aśvinā suvīraṃ surathaṃ rayim /	ā naḥ gomantam aśvinā su vīram su ratham rayim 
SA_GV01_rv_hn08u-262	RV_8,005.10c voḷham aśvāvatīr iṣaḥ //	voḍham aśvāvatīḥ iṣaḥ 
SA_GV01_rv_hn08u-263	RV_8,005.11a vāvṛdhānā śubhas patī dasrā hiraṇyavartanī /	vāvṛdhānā śubhaḥ patī dasrā hiraṇya vartanī 
SA_GV01_rv_hn08u-264	RV_8,005.11c pibataṃ somyam madhu //	pibatam somyam madhu 
SA_GV01_rv_hn08u-265	RV_8,005.12a asmabhyaṃ vājinīvasū maghavadbhyaś ca saprathaḥ /	asmabhyam vājinīvasū maghavadbhyaḥ ca saprathaḥ 
SA_GV01_rv_hn08u-266	RV_8,005.12c chardir yantam adābhyam //	chardiḥ yantam adābhyam 
SA_GV01_rv_hn08u-267	RV_8,005.13a ni ṣu brahma janānāṃ yāviṣṭaṃ tūyam ā gatam /	ni su brahma janānām yā āviṣṭam tūyam ā gatam 
SA_GV01_rv_hn08u-268	RV_8,005.13c mo ṣv anyāṃ upāratam //	mā u su anyām upa aratam 
SA_GV01_rv_hn08u-269	RV_8,005.14a asya pibatam aśvinā yuvam madasya cāruṇaḥ /	asya pibatam aśvinā yuvam madasya cāruṇaḥ 
SA_GV01_rv_hn08u-270	RV_8,005.14c madhvo rātasya dhiṣṇyā //	madhvaḥ rātasya dhiṣṇyā 
SA_GV01_rv_hn08u-271	RV_8,005.15a asme ā vahataṃ rayiṃ śatavantaṃ sahasriṇam /	asme ā vahatam rayim śatavantam sahasriṇam 
SA_GV01_rv_hn08u-272	RV_8,005.15c purukṣuṃ viśvadhāyasam //	purukṣum viśva dhāyasam 
SA_GV01_rv_hn08u-273	RV_8,005.16a purutrā cid dhi vāṃ narā vihvayante manīṣiṇaḥ /	purutrā cit hi vām narāḥ vihvayante manīṣiṇaḥ 
SA_GV01_rv_hn08u-274	RV_8,005.16c vāghadbhir aśvinā gatam //	vāghadbhiḥ aśvinā gatam 
SA_GV01_rv_hn08u-275	RV_8,005.17a janāso vṛktabarhiṣo haviṣmanto araṅkṛtaḥ /	janāsaḥ vṛkta barhiṣaḥ haviṣmantaḥ araṅkṛtaḥ 
SA_GV01_rv_hn08u-276	RV_8,005.17c yuvāṃ havante aśvinā //	yuvām havante aśvinā 
SA_GV01_rv_hn08u-277	RV_8,005.18a asmākam adya vām ayaṃ stomo vāhiṣṭho antamaḥ /	asmākam adya vām ayam stomaḥ vāhiṣṭhaḥ antamaḥ 
SA_GV01_rv_hn08u-278	RV_8,005.18c yuvābhyām bhūtv aśvinā //	yuvābhyām bhūtu aśvinā 
SA_GV01_rv_hn08u-279	RV_8,005.19a yo ha vām madhuno dṛtir āhito rathacarṣaṇe /	yaḥ ha vām madhunaḥ dṛtiḥ āhitaḥ rathacarṣaṇe 
SA_GV01_rv_hn08u-280	RV_8,005.19c tataḥ pibatam aśvinā //	tatas pibatam aśvinā 
SA_GV01_rv_hn08u-281	RV_8,005.20a tena no vājinīvasū paśve tokāya śaṃ gave /	tena naḥ vājinīvasū paśve tokāya śam gave 
SA_GV01_rv_hn08u-282	RV_8,005.20c vahatam pīvarīr iṣaḥ //	vahatam pīvarīḥ iṣaḥ 
SA_GV01_rv_hn08u-283	RV_8,005.21a uta no divyā iṣa uta sindhūṃr aharvidā /	uta naḥ divyāḥ iṣaḥ uta sindhūṃr ahar vidā 
SA_GV01_rv_hn08u-284	RV_8,005.21c apa dvāreva varṣathaḥ //	apa dvārā iva varṣathaḥ 
SA_GV01_rv_hn08u-285	RV_8,005.22a kadā vāṃ taugryo vidhat samudre jahito narā /	kadā vām taugryaḥ vidhat samudre jahitaḥ narā 
SA_GV01_rv_hn08u-286	RV_8,005.22c yad vāṃ ratho vibhiṣ patāt //	yat vām rathaḥ vibhiḥ patāt 
SA_GV01_rv_hn08u-287	RV_8,005.23a yuvaṃ kaṇvāya nāsatyā ṛpiriptāya harmye /	yuvam kaṇvāya nāsatyāḥ harmye 
SA_GV01_rv_hn08u-288	RV_8,005.23c śaśvad ūtīr daśasyathaḥ //	śaśvat ūtīḥ daśasyathaḥ 
SA_GV01_rv_hn08u-289	RV_8,005.24a tābhir ā yātam ūtibhir navyasībhiḥ suśastibhiḥ /	tābhiḥ ā yātam ūtibhiḥ navyasībhiḥ su śastibhiḥ 
SA_GV01_rv_hn08u-290	RV_8,005.24c yad vāṃ vṛṣaṇvasū huve //	yat vām vṛṣaṇvasū huve 
SA_GV01_rv_hn08u-291	RV_8,005.25a yathā cit kaṇvam āvatam priyamedham upastutam /	yathā cit kaṇvam āvatam priyamedham upastutam 
SA_GV01_rv_hn08u-292	RV_8,005.25c atriṃ śiñjāram aśvinā //	atrim śiñjāram aśvinā 
SA_GV01_rv_hn08u-293	RV_8,005.26a yathota kṛtvye dhane 'ṃśuṃ goṣv agastyam /	yathā uta kṛtvye dhane ṃśum goṣu agastyam 
SA_GV01_rv_hn08u-294	RV_8,005.26c yathā vājeṣu sobharim //	yathā vājeṣu sobharim 
SA_GV01_rv_hn08u-295	RV_8,005.27a etāvad vāṃ vṛṣaṇvasū ato vā bhūyo aśvinā /	etāvat vām vṛṣaṇvasū atas vā bhūyaḥ aśvinā 
SA_GV01_rv_hn08u-296	RV_8,005.27c gṛṇantaḥ sumnam īmahe //	gṛṇantaḥ sumnam īmahe 
SA_GV01_rv_hn08u-297	RV_8,005.28a rathaṃ hiraṇyavandhuraṃ hiraṇyābhīśum aśvinā /	ratham hiraṇya vandhuram hiraṇya abhīśum aśvinā 
SA_GV01_rv_hn08u-298	RV_8,005.28c ā hi sthātho divispṛśam //	ā hi sthāthaḥ divispṛśam 
SA_GV01_rv_hn08u-299	RV_8,005.29a hiraṇyayī vāṃ rabhir īṣā akṣo hiraṇyayaḥ /	hiraṇyayī vām rabhiḥ īṣāḥ akṣaḥ hiraṇyayaḥ 
SA_GV01_rv_hn08u-300	RV_8,005.29c ubhā cakrā hiraṇyayā //	ubhā cakrā hiraṇyayā 
SA_GV01_rv_hn08u-301	RV_8,005.30a tena no vājinīvasū parāvataś cid ā gatam /	tena naḥ vājinīvasū parāvataḥ cit ā gatam 
SA_GV01_rv_hn08u-302	RV_8,005.30c upemāṃ suṣṭutim mama //	upa imām suṣṭutim mama 
SA_GV01_rv_hn08u-303	RV_8,005.31a ā vahethe parākāt pūrvīr aśnantāv aśvinā /	ā vahethe parākāt pūrvīḥ aśnantau aśvinā 
SA_GV01_rv_hn08u-304	RV_8,005.31c iṣo dāsīr amartyā //	iṣaḥ dāsīḥ amartyā 
SA_GV01_rv_hn08u-305	RV_8,005.32a ā no dyumnair ā śravobhir ā rāyā yātam aśvinā /	ā naḥ dyumnaiḥ ā śravobhiḥ ā rāyā yātam aśvinā 
SA_GV01_rv_hn08u-306	RV_8,005.32c puruścandrā nāsatyā //	puru ścandrā nāsatyā 
SA_GV01_rv_hn08u-307	RV_8,005.33a eha vām pruṣitapsavo vayo vahantu parṇinaḥ /	ā iha vām pruṣitapsavaḥ vayaḥ vahantu parṇinaḥ 
SA_GV01_rv_hn08u-308	RV_8,005.33c acchā svadhvaraṃ janam //	acchā su adhvaram janam 
SA_GV01_rv_hn08u-309	RV_8,005.34a rathaṃ vām anugāyasaṃ ya iṣā vartate saha /	ratham vām anugāyasam yaḥ iṣā vartate saha 
SA_GV01_rv_hn08u-310	RV_8,005.34c na cakram abhi bādhate //	na cakram abhi bādhate 
SA_GV01_rv_hn08u-311	RV_8,005.35a hiraṇyayena rathena dravatpāṇibhir aśvaiḥ /	hiraṇyayena rathena dravat pāṇibhiḥ aśvaiḥ 
SA_GV01_rv_hn08u-312	RV_8,005.35c dhījavanā nāsatyā //	dhī javanā nāsatyā 
SA_GV01_rv_hn08u-313	RV_8,005.36a yuvam mṛgaṃ jāgṛvāṃsaṃ svadatho vā vṛṣaṇvasū /	yuvam mṛgam jāgṛvāṃsam svadathaḥ vā vṛṣaṇvasū 
SA_GV01_rv_hn08u-314	RV_8,005.36c tā naḥ pṛṅktam iṣā rayim //	tā naḥ pṛṅktam iṣā rayim 
SA_GV01_rv_hn08u-315	RV_8,005.37a tā me aśvinā sanīnāṃ vidyātaṃ navānām /	tā me aśvinā sanīnām vidyātam navānām 
SA_GV01_rv_hn08u-316	RV_8,005.37c yathā cic caidyaḥ kaśuḥ śatam uṣṭrānāṃ dadat sahasrā daśa gonām //	yathā cit caidyaḥ kaśuḥ śatam uṣṭrānām dadat sahasrā daśa gonām 
SA_GV01_rv_hn08u-317	RV_8,005.38a yo me hiraṇyasaṃdṛśo daśa rājño amaṃhata /	yaḥ me hiraṇya saṃdṛśaḥ daśa rājñaḥ amaṃhata 
SA_GV01_rv_hn08u-318	RV_8,005.38c adhaspadā ic caidyasya kṛṣṭayaś carmamnā abhito janāḥ //	adhaspadāḥ id caidyasya kṛṣṭayaḥ carmamnāḥ abhitas janāḥ 
SA_GV01_rv_hn08u-319	RV_8,005.39a mākir enā pathā gād yeneme yanti cedayaḥ /	mākir enā pathā gāt yena ime yanti cedayaḥ 
SA_GV01_rv_hn08u-320	RV_8,005.39c anyo net sūrir ohate bhūridāvattaro janaḥ //	anyaḥ na id sūriḥ ohate bhūri dāvattaraḥ janaḥ 
SA_GV01_rv_hn08u-321	RV_8,006.01a mahāṃ indro ya ojasā parjanyo vṛṣṭimāṃ iva /	mahān indraḥ yaḥ ojasā parjanyaḥ vṛṣṭimān iva 
SA_GV01_rv_hn08u-322	RV_8,006.01c stomair vatsasya vāvṛdhe //	stomaiḥ vatsasya vāvṛdhe 
SA_GV01_rv_hn08u-323	RV_8,006.02a prajām ṛtasya piprataḥ pra yad bharanta vahnayaḥ /	prajām ṛtasya piprataḥ pra yat bharanta vahnayaḥ 
SA_GV01_rv_hn08u-324	RV_8,006.02c viprā ṛtasya vāhasā //	viprāḥ ṛtasya vāhasā 
SA_GV01_rv_hn08u-325	RV_8,006.03a kaṇvā indraṃ yad akrata stomair yajñasya sādhanam /	kaṇvāḥ indram yat akrata stomaiḥ yajñasya sādhanam 
SA_GV01_rv_hn08u-326	RV_8,006.03c jāmi bruvata āyudham //	jāmi bruvate āyudham 
SA_GV01_rv_hn08u-327	RV_8,006.04a sam asya manyave viśo viśvā namanta kṛṣṭayaḥ /	sam asya manyave viśaḥ viśvāḥ namanta kṛṣṭayaḥ 
SA_GV01_rv_hn08u-328	RV_8,006.04c samudrāyeva sindhavaḥ //	samudrāya iva sindhavaḥ 
SA_GV01_rv_hn08u-329	RV_8,006.05a ojas tad asya titviṣa ubhe yat samavartayat /	ojaḥ tat asya titviṣe ubhe yat samavartayat 
SA_GV01_rv_hn08u-330	RV_8,006.05c indraś carmeva rodasī //	indraḥ carma iva rodasī 
SA_GV01_rv_hn08u-331	RV_8,006.06a vi cid vṛtrasya dodhato vajreṇa śataparvaṇā /	vi cit vṛtrasya dodhataḥ vajreṇa śata parvaṇā 
SA_GV01_rv_hn08u-332	RV_8,006.06c śiro bibheda vṛṣṇinā //	śiraḥ bibheda vṛṣṇinā 
SA_GV01_rv_hn08u-333	RV_8,006.07a imā abhi pra ṇonumo vipām agreṣu dhītayaḥ /	imāḥ abhi pra nonumaḥ vipām agreṣu dhītayaḥ 
SA_GV01_rv_hn08u-334	RV_8,006.07c agneḥ śocir na didyutaḥ //	agneḥ śociḥ na didyutaḥ 
SA_GV01_rv_hn08u-335	RV_8,006.08a guhā satīr upa tmanā pra yac chocanta dhītayaḥ /	guhā satīḥ upa tmanā pra yat śocanta dhītayaḥ 
SA_GV01_rv_hn08u-336	RV_8,006.08c kaṇvā ṛtasya dhārayā //	kaṇvāḥ ṛtasya dhārayā 
SA_GV01_rv_hn08u-337	RV_8,006.09a pra tam indra naśīmahi rayiṃ gomantam aśvinam /	pra tam indra naśīmahi rayim gomantam aśvinam 
SA_GV01_rv_hn08u-338	RV_8,006.09c pra brahma pūrvacittaye //	pra brahma pūrvacittaye 
SA_GV01_rv_hn08u-339	RV_8,006.10a aham id dhi pituṣ pari medhām ṛtasya jagrabha /	aham id hi pituḥ pari medhām ṛtasya jagrabha 
SA_GV01_rv_hn08u-340	RV_8,006.10c ahaṃ sūrya ivājani //	aham sūrye iva ajani 
SA_GV01_rv_hn08u-341	RV_8,006.11a aham pratnena manmanā giraḥ śumbhāmi kaṇvavat /	aham pratnena manmanā giraḥ śumbhāmi kaṇva vat 
SA_GV01_rv_hn08u-342	RV_8,006.11c yenendraḥ śuṣmam id dadhe //	yena indraḥ śuṣmam id dadhe 
SA_GV01_rv_hn08u-343	RV_8,006.12a ye tvām indra na tuṣṭuvur ṛṣayo ye ca tuṣṭuvuḥ /	ye tvām indra na tuṣṭuvuḥ ṛṣayaḥ ye ca tuṣṭuvuḥ 
SA_GV01_rv_hn08u-344	RV_8,006.12c mamed vardhasva suṣṭutaḥ //	mama id vardhasva suṣṭutaḥ 
SA_GV01_rv_hn08u-345	RV_8,006.13a yad asya manyur adhvanīd vi vṛtram parvaśo rujan /	yat asya manyuḥ adhvanīt vi vṛtram parvaśas rujan 
SA_GV01_rv_hn08u-346	RV_8,006.13c apaḥ samudram airayat //	apaḥ samudram airayat 
SA_GV01_rv_hn08u-347	RV_8,006.14a ni śuṣṇa indra dharṇasiṃ vajraṃ jaghantha dasyavi /	ni śuṣṇe indra dharṇasim vajram jaghantha dasyavi 
SA_GV01_rv_hn08u-348	RV_8,006.14c vṛṣā hy ugra śṛṇviṣe //	vṛṣā hi ugra śṛṇviṣe 
SA_GV01_rv_hn08u-349	RV_8,006.15a na dyāva indram ojasā nāntarikṣāṇi vajriṇam /	na dyāvaḥ indram ojasā na antarikṣāṇi vajriṇam 
SA_GV01_rv_hn08u-350	RV_8,006.15c na vivyacanta bhūmayaḥ //	na vivyacanta bhūmayaḥ 
SA_GV01_rv_hn08u-351	RV_8,006.16a yas ta indra mahīr apa stabhūyamāna āśayat /	yaḥ te indra mahīḥ apaḥ stabhūyamānaḥ āśayat 
SA_GV01_rv_hn08u-352	RV_8,006.16c ni tam padyāsu śiśnathaḥ //	ni tam padyāsu śiśnathaḥ 
SA_GV01_rv_hn08u-353	RV_8,006.17a ya ime rodasī mahī samīcī samajagrabhīt /	yaḥ ime rodasī mahī samīcī samajagrabhīt 
SA_GV01_rv_hn08u-354	RV_8,006.17c tamobhir indra taṃ guhaḥ //	tamobhiḥ indra tam guhaḥ 
SA_GV01_rv_hn08u-355	RV_8,006.18a ya indra yatayas tvā bhṛgavo ye ca tuṣṭuvuḥ /	ye indra yatayaḥ tvā bhṛgavaḥ ye ca tuṣṭuvuḥ 
SA_GV01_rv_hn08u-356	RV_8,006.18c mamed ugra śrudhī havam //	mama id ugra śrudhi havam 
SA_GV01_rv_hn08u-357	RV_8,006.19a imās ta indra pṛśnayo ghṛtaṃ duhata āśiram /	imāḥ te indra pṛśnayaḥ ghṛtam duhate āśiram 
SA_GV01_rv_hn08u-358	RV_8,006.19c enām ṛtasya pipyuṣīḥ //	enām ṛtasya pipyuṣīḥ 
SA_GV01_rv_hn08u-359	RV_8,006.20a yā indra prasvas tvāsā garbham acakriran /	yāḥ indra prasvaḥ tvāsā garbham acakriran 
SA_GV01_rv_hn08u-360	RV_8,006.20c pari dharmeva sūryam //	pari dharmā iva sūryam 
SA_GV01_rv_hn08u-361	RV_8,006.21a tvām ic chavasas pate kaṇvā ukthena vāvṛdhuḥ /	tvām id śavasaḥ pate kaṇvāḥ ukthena vāvṛdhuḥ 
SA_GV01_rv_hn08u-362	RV_8,006.21c tvāṃ sutāsa indavaḥ //	tvām sutāsaḥ indavaḥ 
SA_GV01_rv_hn08u-363	RV_8,006.22a taved indra praṇītiṣūta praśastir adrivaḥ /	tava id indra praṇītiṣu uta praśastiḥ adrivas 
SA_GV01_rv_hn08u-364	RV_8,006.22c yajño vitantasāyyaḥ //	yajñaḥ vitantasāyyaḥ 
SA_GV01_rv_hn08u-365	RV_8,006.23a ā na indra mahīm iṣam puraṃ na darṣi gomatīm /	ā naḥ indra mahīm iṣam puram na darṣi gomatīm 
SA_GV01_rv_hn08u-366	RV_8,006.23c uta prajāṃ suvīryam //	uta prajām su vīryam 
SA_GV01_rv_hn08u-367	RV_8,006.24a uta tyad āśvaśvyaṃ yad indra nāhuṣīṣv ā /	uta tyad āśu aśvyam yat indra nāhuṣīṣu ā 
SA_GV01_rv_hn08u-368	RV_8,006.24c agre vikṣu pradīdayat //	agre vikṣu pradīdayat 
SA_GV01_rv_hn08u-369	RV_8,006.25a abhi vrajaṃ na tatniṣe sūra upākacakṣasam /	abhi vrajam na tatniṣe sūraḥ upāka cakṣasam 
SA_GV01_rv_hn08u-370	RV_8,006.25c yad indra mṛḷayāsi naḥ //	yat indra mṛḍayāsi naḥ 
SA_GV01_rv_hn08u-371	RV_8,006.26a yad aṅga taviṣīyasa indra prarājasi kṣitīḥ /	yat aṅga taviṣīyase indra prarājasi kṣitīḥ 
SA_GV01_rv_hn08u-372	RV_8,006.26c mahāṃ apāra ojasā //	mahān apāraḥ ojasā 
SA_GV01_rv_hn08u-373	RV_8,006.27a taṃ tvā haviṣmatīr viśa upa bruvata ūtaye /	tam tvā haviṣmatīḥ viśaḥ upa bruvate ūtaye 
SA_GV01_rv_hn08u-374	RV_8,006.27c urujrayasam indubhiḥ //	uru jrayasam indubhiḥ 
SA_GV01_rv_hn08u-375	RV_8,006.28a upahvare girīṇāṃ saṃgathe ca nadīnām /	upahvare girīṇām saṃgathe ca nadīnām 
SA_GV01_rv_hn08u-376	RV_8,006.28c dhiyā vipro ajāyata //	dhiyā vipraḥ ajāyata 
SA_GV01_rv_hn08u-377	RV_8,006.29a ataḥ samudram udvataś cikitvāṃ ava paśyati /	atas samudram udvataḥ cikitvān ava paśyati 
SA_GV01_rv_hn08u-378	RV_8,006.29c yato vipāna ejati //	yatas vipānaḥ ejati 
SA_GV01_rv_hn08u-379	RV_8,006.30a ād it pratnasya retaso jyotiṣ paśyanti vāsaram /	āt id pratnasya retasaḥ jyotiḥ paśyanti vāsaram 
SA_GV01_rv_hn08u-380	RV_8,006.30c paro yad idhyate divā //	paras yat idhyate divā 
SA_GV01_rv_hn08u-381	RV_8,006.31a kaṇvāsa indra te matiṃ viśve vardhanti pauṃsyam /	kaṇvāsaḥ indra te matim viśve vardhanti pauṃsyam 
SA_GV01_rv_hn08u-382	RV_8,006.31c uto śaviṣṭha vṛṣṇyam //	uta u śaviṣṭha vṛṣṇyam 
SA_GV01_rv_hn08u-383	RV_8,006.32a imām ma indra suṣṭutiṃ juṣasva pra su mām ava /	imām me indra suṣṭutim juṣasva pra su mām ava 
SA_GV01_rv_hn08u-384	RV_8,006.32c uta pra vardhayā matim //	uta pra vardhaya matim 
SA_GV01_rv_hn08u-385	RV_8,006.33a uta brahmaṇyā vayaṃ tubhyam pravṛddha vajrivaḥ /	uta brahmaṇyāḥ vayam tubhyam pravṛddha vajrivas 
SA_GV01_rv_hn08u-386	RV_8,006.33c viprā atakṣma jīvase //	viprāḥ atakṣma jīvase 
SA_GV01_rv_hn08u-387	RV_8,006.34a abhi kaṇvā anūṣatāpo na pravatā yatīḥ /	abhi kaṇvāḥ anūṣata apaḥ na pravatā yatīḥ 
SA_GV01_rv_hn08u-388	RV_8,006.34c indraṃ vananvatī matiḥ //	indram vananvatī matiḥ 
SA_GV01_rv_hn08u-389	RV_8,006.35a indram ukthāni vāvṛdhuḥ samudram iva sindhavaḥ /	indram ukthāni vāvṛdhuḥ samudram iva sindhavaḥ 
SA_GV01_rv_hn08u-390	RV_8,006.35c anuttamanyum ajaram //	anutta manyum ajaram 
SA_GV01_rv_hn08u-391	RV_8,006.36a ā no yāhi parāvato haribhyāṃ haryatābhyām /	ā naḥ yāhi parāvataḥ haribhyām haryatābhyām 
SA_GV01_rv_hn08u-392	RV_8,006.36c imam indra sutam piba //	imam indra sutam piba 
SA_GV01_rv_hn08u-393	RV_8,006.37a tvām id vṛtrahantama janāso vṛktabarhiṣaḥ /	tvām id vṛtra hantama janāsaḥ vṛkta barhiṣaḥ 
SA_GV01_rv_hn08u-394	RV_8,006.37c havante vājasātaye //	havante vājasātaye 
SA_GV01_rv_hn08u-395	RV_8,006.38a anu tvā rodasī ubhe cakraṃ na varty etaśam /	anu tvā rodasī ubhe cakram na varti etaśam 
SA_GV01_rv_hn08u-396	RV_8,006.38c anu suvānāsa indavaḥ //	anu suvānāsaḥ indavaḥ 
SA_GV01_rv_hn08u-397	RV_8,006.39a mandasvā su svarṇara utendra śaryaṇāvati /	mandasva su svarṇare uta indra śaryaṇāvati 
SA_GV01_rv_hn08u-398	RV_8,006.39c matsvā vivasvato matī //	matsva vivasvataḥ matī 
SA_GV01_rv_hn08u-399	RV_8,006.40a vāvṛdhāna upa dyavi vṛṣā vajry aroravīt /	vāvṛdhānaḥ upa dyavi vṛṣā vajrī aroravīt 
SA_GV01_rv_hn08u-400	RV_8,006.40c vṛtrahā somapātamaḥ //	vṛtra hā soma pātamaḥ 
SA_GV01_rv_hn08u-401	RV_8,006.41a ṛṣir hi pūrvajā asy eka īśāna ojasā /	ṛṣiḥ hi pūrva jāḥ asi ekaḥ īśānaḥ ojasā 
SA_GV01_rv_hn08u-402	RV_8,006.41c indra coṣkūyase vasu //	indra coṣkūyase vasu 
SA_GV01_rv_hn08u-403	RV_8,006.42a asmākaṃ tvā sutāṃ upa vītapṛṣṭhā abhi prayaḥ /	asmākam tvā sutām upa vīta pṛṣṭhāḥ abhi prayaḥ 
SA_GV01_rv_hn08u-404	RV_8,006.42c śataṃ vahantu harayaḥ //	śatam vahantu harayaḥ 
SA_GV01_rv_hn08u-405	RV_8,006.43a imāṃ su pūrvyāṃ dhiyam madhor ghṛtasya pipyuṣīm /	imām su pūrvyām dhiyam madhoḥ ghṛtasya pipyuṣīm 
SA_GV01_rv_hn08u-406	RV_8,006.43c kaṇvā ukthena vāvṛdhuḥ //	kaṇvāḥ ukthena vāvṛdhuḥ 
SA_GV01_rv_hn08u-407	RV_8,006.44a indram id vimahīnām medhe vṛṇīta martyaḥ /	indram id vimahīnām medhe vṛṇīta martyaḥ 
SA_GV01_rv_hn08u-408	RV_8,006.44c indraṃ saniṣyur ūtaye //	indram saniṣyuḥ ūtaye 
SA_GV01_rv_hn08u-409	RV_8,006.45a arvāñcaṃ tvā puruṣṭuta priyamedhastutā harī /	arvāñcam tvā puruṣṭuta priyamedha stutā harī 
SA_GV01_rv_hn08u-410	RV_8,006.45c somapeyāya vakṣataḥ //	soma peyāya vakṣataḥ 
SA_GV01_rv_hn08u-411	RV_8,006.46a śatam ahaṃ tirindire sahasram parśāv ā dade /	śatam aham tirindire sahasram parśau ā dade 
SA_GV01_rv_hn08u-412	RV_8,006.46c rādhāṃsi yādvānām //	rādhāṃsi yādvānām 
SA_GV01_rv_hn08u-413	RV_8,006.47a trīṇi śatāny arvatāṃ sahasrā daśa gonām /	trīṇi śatāni arvatām sahasrā daśa gonām 
SA_GV01_rv_hn08u-414	RV_8,006.47c daduṣ pajrāya sāmne //	daduḥ pajrāya sāmne 
SA_GV01_rv_hn08u-415	RV_8,006.48a ud ānaṭ kakuho divam uṣṭrāñ caturyujo dadat /	ud ānaṭ kakuhaḥ divam uṣṭrām catur yujaḥ dadat 
SA_GV01_rv_hn08u-416	RV_8,006.48c śravasā yādvaṃ janam //	śravasā yādvam janam 
SA_GV01_rv_hn08u-417	RV_8,007.01a pra yad vas triṣṭubham iṣam maruto vipro akṣarat /	pra yat vaḥ triṣṭubham iṣam marutaḥ vipraḥ akṣarat 
SA_GV01_rv_hn08u-418	RV_8,007.01c vi parvateṣu rājatha //	vi parvateṣu rājatha 
SA_GV01_rv_hn08u-419	RV_8,007.02a yad aṅga taviṣīyavo yāmaṃ śubhrā acidhvam /	yat aṅga taviṣīyavaḥ yāmam śubhrāḥ acidhvam 
SA_GV01_rv_hn08u-420	RV_8,007.02c ni parvatā ahāsata //	ni parvatāḥ ahāsata 
SA_GV01_rv_hn08u-421	RV_8,007.03a ud īrayanta vāyubhir vāśrāsaḥ pṛśnimātaraḥ /	ud īrayanta vāyubhiḥ vāśrāsaḥ pṛśni mātaraḥ 
SA_GV01_rv_hn08u-422	RV_8,007.03c dhukṣanta pipyuṣīm iṣam //	dhukṣanta pipyuṣīm iṣam 
SA_GV01_rv_hn08u-423	RV_8,007.04a vapanti maruto miham pra vepayanti parvatān /	vapanti marutaḥ miham pra vepayanti parvatān 
SA_GV01_rv_hn08u-424	RV_8,007.04c yad yāmaṃ yānti vāyubhiḥ //	yat yāmam yānti vāyubhiḥ 
SA_GV01_rv_hn08u-425	RV_8,007.05a ni yad yāmāya vo girir ni sindhavo vidharmaṇe /	ni yat yāmāya vaḥ giriḥ ni sindhavaḥ vidharmaṇe 
SA_GV01_rv_hn08u-426	RV_8,007.05c mahe śuṣmāya yemire //	mahe śuṣmāya yemire 
SA_GV01_rv_hn08u-427	RV_8,007.06a yuṣmāṃ u naktam ūtaye yuṣmān divā havāmahe /	yuṣmān u naktam ūtaye yuṣmān divā havāmahe 
SA_GV01_rv_hn08u-428	RV_8,007.06c yuṣmān prayaty adhvare //	yuṣmān prayati adhvare 
SA_GV01_rv_hn08u-429	RV_8,007.07a ud u tye aruṇapsavaś citrā yāmebhir īrate /	ud u tye aruṇapsavaḥ citrāḥ yāmebhiḥ īrate 
SA_GV01_rv_hn08u-430	RV_8,007.07c vāśrā adhi ṣṇunā divaḥ //	vāśrāḥ adhi snunā divaḥ 
SA_GV01_rv_hn08u-431	RV_8,007.08a sṛjanti raśmim ojasā panthāṃ sūryāya yātave /	sṛjanti raśmim ojasā panthām sūryāya yātave 
SA_GV01_rv_hn08u-432	RV_8,007.08c te bhānubhir vi tasthire //	te bhānubhiḥ vi tasthire 
SA_GV01_rv_hn08u-433	RV_8,007.09a imām me maruto giram imaṃ stomam ṛbhukṣaṇaḥ /	imām me marutaḥ giram imam stomam ṛbhukṣaṇaḥ 
SA_GV01_rv_hn08u-434	RV_8,007.09c imam me vanatā havam //	imam me vanata havam 
SA_GV01_rv_hn08u-435	RV_8,007.10a trīṇi sarāṃsi pṛśnayo duduhre vajriṇe madhu /	trīṇi sarāṃsi pṛśnayaḥ duduhre vajriṇe madhu 
SA_GV01_rv_hn08u-436	RV_8,007.10c utsaṃ kavandham udriṇam //	utsam kabandham udriṇam 
SA_GV01_rv_hn08u-437	RV_8,007.11a maruto yad dha vo divaḥ sumnāyanto havāmahe /	marutaḥ yat ha vaḥ divaḥ sumnāyantaḥ havāmahe 
SA_GV01_rv_hn08u-438	RV_8,007.11c ā tū na upa gantana //	ā tū naḥ upa gantana 
SA_GV01_rv_hn08u-439	RV_8,007.12a yūyaṃ hi ṣṭhā sudānavo rudrā ṛbhukṣaṇo dame /	yūyam hi stha sudānavaḥ rudrāḥ ṛbhukṣaṇaḥ dame 
SA_GV01_rv_hn08u-440	RV_8,007.12c uta pracetaso made //	uta pracetasaḥ made 
SA_GV01_rv_hn08u-441	RV_8,007.13a ā no rayim madacyutam purukṣuṃ viśvadhāyasam /	ā naḥ rayim mada cyutam purukṣum viśva dhāyasam 
SA_GV01_rv_hn08u-442	RV_8,007.13c iyartā maruto divaḥ //	iyarta marutaḥ divaḥ 
SA_GV01_rv_hn08u-443	RV_8,007.14a adhīva yad girīṇāṃ yāmaṃ śubhrā acidhvam /	adhi iva yat girīṇām yāmam śubhrāḥ acidhvam 
SA_GV01_rv_hn08u-444	RV_8,007.14c suvānair mandadhva indubhiḥ //	suvānaiḥ mandadhve indubhiḥ 
SA_GV01_rv_hn08u-445	RV_8,007.15a etāvataś cid eṣāṃ sumnam bhikṣeta martyaḥ /	etāvataḥ cit eṣām sumnam bhikṣeta martyaḥ 
SA_GV01_rv_hn08u-446	RV_8,007.15c adābhyasya manmabhiḥ //	adābhyasya manmabhiḥ 
SA_GV01_rv_hn08u-447	RV_8,007.16a ye drapsā iva rodasī dhamanty anu vṛṣṭibhiḥ /	ye drapsāḥ iva rodasī dhamanti anu vṛṣṭibhiḥ 
SA_GV01_rv_hn08u-448	RV_8,007.16c utsaṃ duhanto akṣitam //	utsam duhantaḥ akṣitam 
SA_GV01_rv_hn08u-449	RV_8,007.17a ud u svānebhir īrata ud rathair ud u vāyubhiḥ /	ud u svānebhiḥ īrate ud rathaiḥ ud u vāyubhiḥ 
SA_GV01_rv_hn08u-450	RV_8,007.17c ut stomaiḥ pṛśnimātaraḥ //	ud stomaiḥ pṛśni mātaraḥ 
SA_GV01_rv_hn08u-451	RV_8,007.18a yenāva turvaśaṃ yaduṃ yena kaṇvaṃ dhanaspṛtam /	yena ava turvaśam yadum yena kaṇvam dhana spṛtam 
SA_GV01_rv_hn08u-452	RV_8,007.18c rāye su tasya dhīmahi //	rāye su tasya dhīmahi 
SA_GV01_rv_hn08u-453	RV_8,007.19a imā u vaḥ sudānavo ghṛtaṃ na pipyuṣīr iṣaḥ /	imāḥ u vaḥ sudānavaḥ ghṛtam na pipyuṣīḥ iṣaḥ 
SA_GV01_rv_hn08u-454	RV_8,007.19c vardhān kāṇvasya manmabhiḥ //	vardhān kāṇvasya manmabhiḥ 
SA_GV01_rv_hn08u-455	RV_8,007.20a kva nūnaṃ sudānavo madathā vṛktabarhiṣaḥ /	kva nūnam sudānavaḥ madatha vṛkta barhiṣaḥ 
SA_GV01_rv_hn08u-456	RV_8,007.20c brahmā ko vaḥ saparyati //	brahmā kaḥ vaḥ saparyati 
SA_GV01_rv_hn08u-457	RV_8,007.21a nahi ṣma yad dha vaḥ purā stomebhir vṛktabarhiṣaḥ /	nahi sma yat ha vaḥ purā stomebhiḥ vṛkta barhiṣaḥ 
SA_GV01_rv_hn08u-458	RV_8,007.21c śardhāṃ ṛtasya jinvatha //	śardhām ṛtasya jinvatha 
SA_GV01_rv_hn08u-459	RV_8,007.22a sam u tye mahatīr apaḥ saṃ kṣoṇī sam u sūryam /	sam u tye mahatīḥ apaḥ sam kṣoṇī sam u sūryam 
SA_GV01_rv_hn08u-460	RV_8,007.22c saṃ vajram parvaśo dadhuḥ //	sam vajram parvaśas 
SA_GV01_rv_hn08u-461	RV_8,007.23a vi vṛtram parvaśo yayur vi parvatāṃ arājinaḥ /	vi vṛtram parvaśas yayuḥ vi parvatān a rājinaḥ 
SA_GV01_rv_hn08u-462	RV_8,007.23c cakrāṇā vṛṣṇi pauṃsyam //	cakrāṇāḥ vṛṣṇi pauṃsyam 
SA_GV01_rv_hn08u-463	RV_8,007.24a anu tritasya yudhyataḥ śuṣmam āvann uta kratum /	anu tritasya yudhyataḥ śuṣmam āvan uta kratum 
SA_GV01_rv_hn08u-464	RV_8,007.24c anv indraṃ vṛtratūrye //	anu indram vṛtratūrye 
SA_GV01_rv_hn08u-465	RV_8,007.25a vidyuddhastā abhidyavaḥ śiprāḥ śīrṣan hiraṇyayīḥ /	vidyut hastāḥ abhidyavaḥ śiprāḥ śīrṣan hiraṇyayīḥ 
SA_GV01_rv_hn08u-466	RV_8,007.25c śubhrā vy añjata śriye //	śubhrāḥ vi añjata śriye 
SA_GV01_rv_hn08u-467	RV_8,007.26a uśanā yat parāvata ukṣṇo randhram ayātana /	uśanā yat parāvataḥ ukṣṇaḥ randhram ayātana 
SA_GV01_rv_hn08u-468	RV_8,007.26c dyaur na cakradad bhiyā //	dyauḥ na cakradat bhiyā 
SA_GV01_rv_hn08u-469	RV_8,007.27a ā no makhasya dāvane 'śvair hiraṇyapāṇibhiḥ /	ā naḥ makhasya dāvane śvaiḥ hiraṇya pāṇibhiḥ 
SA_GV01_rv_hn08u-470	RV_8,007.27c devāsa upa gantana //	devāsaḥ upa gantana 
SA_GV01_rv_hn08u-471	RV_8,007.28a yad eṣām pṛṣatī rathe praṣṭir vahati rohitaḥ /	yat eṣām pṛṣatī rathe praṣṭiḥ vahati rohitaḥ 
SA_GV01_rv_hn08u-472	RV_8,007.28c yānti śubhrā riṇann apaḥ //	yānti śubhrāḥ riṇan apaḥ 
SA_GV01_rv_hn08u-473	RV_8,007.29a suṣome śaryaṇāvaty ārjīke pastyāvati /	su some śaryaṇāvati ārjīke pastyāvati 
SA_GV01_rv_hn08u-474	RV_8,007.29c yayur nicakrayā naraḥ //	yayuḥ nicakrayā naraḥ 
SA_GV01_rv_hn08u-475	RV_8,007.30a kadā gacchātha maruta itthā vipraṃ havamānam /	kadā gacchātha marutaḥ itthā vipram havamānam 
SA_GV01_rv_hn08u-476	RV_8,007.30c mārḍīkebhir nādhamānam //	mārḍīkebhiḥ nādhamānam 
SA_GV01_rv_hn08u-477	RV_8,007.31a kad dha nūnaṃ kadhapriyo yad indram ajahātana /	kad ha nūnam kadhapriyaḥ yat indram ajahātana 
SA_GV01_rv_hn08u-478	RV_8,007.31c ko vaḥ sakhitva ohate //	kaḥ vaḥ sakhi tve ohate 
SA_GV01_rv_hn08u-479	RV_8,007.32a saho ṣu ṇo vajrahastaiḥ kaṇvāso agnim marudbhiḥ /	saha u su naḥ vajra hastaiḥ kaṇvāsaḥ agnim marudbhiḥ 
SA_GV01_rv_hn08u-480	RV_8,007.32c stuṣe hiraṇyavāśībhiḥ //	stuṣe hiraṇya vāśībhiḥ 
SA_GV01_rv_hn08u-481	RV_8,007.33a o ṣu vṛṣṇaḥ prayajyūn ā navyase suvitāya /	ā u su vṛṣṇaḥ prayajyūn ā navyase suvitāya 
SA_GV01_rv_hn08u-482	RV_8,007.33c vavṛtyāṃ citravājān //	vavṛtyām citra vājān 
SA_GV01_rv_hn08u-483	RV_8,007.34a girayaś cin ni jihate parśānāso manyamānāḥ /	girayaḥ cit ni jihate parśānāsaḥ manyamānāḥ 
SA_GV01_rv_hn08u-484	RV_8,007.34c parvatāś cin ni yemire //	parvatāḥ cit ni yemire 
SA_GV01_rv_hn08u-485	RV_8,007.35a ākṣṇayāvāno vahanty antarikṣeṇa patataḥ /	ā akṣṇayāvānaḥ vahanti antarikṣeṇa patataḥ 
SA_GV01_rv_hn08u-486	RV_8,007.35c dhātāra stuvate vayaḥ //	dhātāraḥ stuvate vayaḥ 
SA_GV01_rv_hn08u-487	RV_8,007.36a agnir hi jāni pūrvyaś chando na sūro arciṣā /	agniḥ hi jāni pūrvyaḥ chandaḥ na sūraḥ arciṣā 
SA_GV01_rv_hn08u-488	RV_8,007.36c te bhānubhir vi tasthire //	te bhānubhiḥ vi tasthire 
SA_GV01_rv_hn08u-489	RV_8,008.01a ā no viśvābhir ūtibhir aśvinā gacchataṃ yuvam /	ā naḥ viśvābhiḥ ūtibhiḥ aśvinā gacchatam yuvam 
SA_GV01_rv_hn08u-490	RV_8,008.01c dasrā hiraṇyavartanī pibataṃ somyam madhu //	dasrā hiraṇya vartanī pibatam somyam madhu 
SA_GV01_rv_hn08u-491	RV_8,008.02a ā nūnaṃ yātam aśvinā rathena sūryatvacā /	ā nūnam yātam aśvinā rathena sūrya tvacā 
SA_GV01_rv_hn08u-492	RV_8,008.02c bhujī hiraṇyapeśasā kavī gambhīracetasā //	bhujī hiraṇya peśasā kavī gambhīra cetasā 
SA_GV01_rv_hn08u-493	RV_8,008.03a ā yātaṃ nahuṣas pary āntarikṣāt suvṛktibhiḥ /	ā yātam nahuṣaḥ pari āntarikṣāt suvṛktibhiḥ 
SA_GV01_rv_hn08u-494	RV_8,008.03c pibātho aśvinā madhu kaṇvānāṃ savane sutam //	pibāthaḥ aśvinā madhu kaṇvānām savane sutam 
SA_GV01_rv_hn08u-495	RV_8,008.04a ā no yātaṃ divas pary āntarikṣād adhapriyā /	ā naḥ yātam divaḥ pari ā antarikṣāt adhapriyā 
SA_GV01_rv_hn08u-496	RV_8,008.04c putraḥ kaṇvasya vām iha suṣāva somyam madhu //	putraḥ kaṇvasya vām iha suṣāva somyam madhu 
SA_GV01_rv_hn08u-497	RV_8,008.05a ā no yātam upaśruty aśvinā somapītaye /	ā naḥ yātam upaśrutī aśvinā soma pītaye 
SA_GV01_rv_hn08u-498	RV_8,008.05c svāhā stomasya vardhanā pra kavī dhītibhir narā //	svāhā stomasya vardhanā pra kavī dhītibhiḥ narā 
SA_GV01_rv_hn08u-499	RV_8,008.06a yac cid dhi vām pura ṛṣayo juhūre 'vase narā /	yat cit hi vām puras ṛṣayaḥ juhūre vase narā 
SA_GV01_rv_hn08u-500	RV_8,008.06c ā yātam aśvinā gatam upemāṃ suṣṭutim mama //	ā yātam aśvinā gatam upa imām suṣṭutim mama 
SA_GV01_rv_hn08u-501	RV_8,008.07a divaś cid rocanād adhy ā no gantaṃ svarvidā /	divaḥ cit rocanāt adhi ā naḥ gantam svar vidā 
SA_GV01_rv_hn08u-502	RV_8,008.07c dhībhir vatsapracetasā stomebhir havanaśrutā //	dhībhiḥ vatsa pracetasā stomebhiḥ havana śrutā 
SA_GV01_rv_hn08u-503	RV_8,008.08a kim anye pary āsate 'smat stomebhir aśvinā /	kim anye pari āsate smat stomebhiḥ aśvinā 
SA_GV01_rv_hn08u-504	RV_8,008.08c putraḥ kaṇvasya vām ṛṣir gīrbhir vatso avīvṛdhat //	putraḥ kaṇvasya vām ṛṣiḥ gīrbhiḥ vatsaḥ avīvṛdhat 
SA_GV01_rv_hn08u-505	RV_8,008.09a ā vāṃ vipra ihāvase 'hvat stomebhir aśvinā /	ā vām vipraḥ iha avase hvat stomebhiḥ aśvinā 
SA_GV01_rv_hn08u-506	RV_8,008.09c ariprā vṛtrahantamā tā no bhūtam mayobhuvā //	ariprā vṛtra hantamā tā naḥ bhūtam mayobhuvā 
SA_GV01_rv_hn08u-507	RV_8,008.10a ā yad vāṃ yoṣaṇā ratham atiṣṭhad vājinīvasū /	ā yat vām yoṣaṇā ratham atiṣṭhat vājinīvasū 
SA_GV01_rv_hn08u-508	RV_8,008.10c viśvāny aśvinā yuvam pra dhītāny agacchatam //	viśvāni aśvinā yuvam pra dhītāni agacchatam 
SA_GV01_rv_hn08u-509	RV_8,008.11a ataḥ sahasranirṇijā rathenā yātam aśvinā /	atas sahasra nirṇijā rathena ā yātam aśvinā 
SA_GV01_rv_hn08u-510	RV_8,008.11c vatso vām madhumad vaco 'śaṃsīt kāvyaḥ kaviḥ //	vatsaḥ vām madhumat vacaḥ śaṃsīt kāvyaḥ kaviḥ 
SA_GV01_rv_hn08u-511	RV_8,008.12a purumandrā purūvasū manotarā rayīṇām /	puru mandrā purūvasū manotarā rayīṇām 
SA_GV01_rv_hn08u-512	RV_8,008.12c stomam me aśvināv imam abhi vahnī anūṣātām //	stomam me aśvinau imam abhi vahnī anūṣātām 
SA_GV01_rv_hn08u-513	RV_8,008.13a ā no viśvāny aśvinā dhattaṃ rādhāṃsy ahrayā /	ā naḥ viśvāni aśvinā dhattam rādhāṃsi ahrayā 
SA_GV01_rv_hn08u-514	RV_8,008.13c kṛtaṃ na ṛtviyāvato mā no rīradhataṃ nide //	kṛtam naḥ ṛtviyāvataḥ mā naḥ rīradhatam nide 
SA_GV01_rv_hn08u-515	RV_8,008.14a yan nāsatyā parāvati yad vā stho adhy ambare /	yat nāsatyā parāvati yat vā sthaḥ adhi ambare 
SA_GV01_rv_hn08u-516	RV_8,008.14c ataḥ sahasranirṇijā rathenā yātam aśvinā //	atas sahasra nirṇijā rathena ā yātam aśvinā 
SA_GV01_rv_hn08u-517	RV_8,008.15a yo vāṃ nāsatyāv ṛṣir gīrbhir vatso avīvṛdhat /	yaḥ vām nāsatyau ṛṣiḥ gīrbhiḥ vatsaḥ avīvṛdhat 
SA_GV01_rv_hn08u-518	RV_8,008.15c tasmai sahasranirṇijam iṣaṃ dhattaṃ ghṛtaścutam //	tasmai sahasra nirṇijam iṣam dhattam ghṛtaścutam 
SA_GV01_rv_hn08u-519	RV_8,008.16a prāsmā ūrjaṃ ghṛtaścutam aśvinā yacchataṃ yuvam /	pra asmai ūrjam ghṛtaścutam aśvinā yacchatam yuvam 
SA_GV01_rv_hn08u-520	RV_8,008.16c yo vāṃ sumnāya tuṣṭavad vasūyād dānunas patī //	yaḥ vām sumnāya tuṣṭavat vasūyāt dānunaḥ patī 
SA_GV01_rv_hn08u-521	RV_8,008.17a ā no gantaṃ riśādasemaṃ stomam purubhujā /	ā naḥ gantam riśādasā imam stomam puru bhujā 
SA_GV01_rv_hn08u-522	RV_8,008.17c kṛtaṃ naḥ suśriyo naremā dātam abhiṣṭaye //	kṛtam naḥ su śriyaḥ narā imā dātam abhiṣṭaye 
SA_GV01_rv_hn08u-523	RV_8,008.18a ā vāṃ viśvābhir ūtibhiḥ priyamedhā ahūṣata /	ā vām viśvābhiḥ ūtibhiḥ priyamedhāḥ ahūṣata 
SA_GV01_rv_hn08u-524	RV_8,008.18c rājantāv adhvarāṇām aśvinā yāmahūtiṣu //	rājantau adhvarāṇām aśvinā yāma hūtiṣu 
SA_GV01_rv_hn08u-525	RV_8,008.19a ā no gantam mayobhuvāśvinā śambhuvā yuvam /	ā naḥ gantam mayobhuvā aśvinā śambhuvā yuvam 
SA_GV01_rv_hn08u-526	RV_8,008.19c yo vāṃ vipanyū dhītibhir gīrbhir vatso avīvṛdhat //	yaḥ vām vipanyū dhītibhiḥ gīrbhiḥ vatsaḥ avīvṛdhat 
SA_GV01_rv_hn08u-527	RV_8,008.20a yābhiḥ kaṇvam medhātithiṃ yābhir vaśaṃ daśavrajam /	yābhiḥ kaṇvam medhātithim yābhiḥ vaśam daśavrajam 
SA_GV01_rv_hn08u-528	RV_8,008.20c yābhir gośaryam āvataṃ tābhir no 'vataṃ narā //	yābhiḥ gośaryam āvatam tābhiḥ naḥ vatam narā 
SA_GV01_rv_hn08u-529	RV_8,008.21a yābhir narā trasadasyum āvataṃ kṛtvye dhane /	yābhiḥ narā trasadasyum āvatam kṛtvye dhane 
SA_GV01_rv_hn08u-530	RV_8,008.21c tābhiḥ ṣv asmāṃ aśvinā prāvataṃ vājasātaye //	tābhiḥ su asmān aśvinā prāvatam vājasātaye 
SA_GV01_rv_hn08u-531	RV_8,008.22a pra vāṃ stomāḥ suvṛktayo giro vardhantv aśvinā /	pra vām stomāḥ suvṛktayaḥ giraḥ vardhantu aśvinā 
SA_GV01_rv_hn08u-532	RV_8,008.22c purutrā vṛtrahantamā tā no bhūtam puruspṛhā //	purutrā vṛtra hantamā tā naḥ bhūtam puruspṛhā 
SA_GV01_rv_hn08u-533	RV_8,008.23a trīṇi padāny aśvinor āviḥ sānti guhā paraḥ /	trīṇi padāni aśvinoḥ āvis sānti guhā paras 
SA_GV01_rv_hn08u-534	RV_8,008.23c kavī ṛtasya patmabhir arvāg jīvebhyas pari //	kavī ṛtasya patmabhiḥ arvāk jīvebhyaḥ pari 
SA_GV01_rv_hn08u-535	RV_8,009.01a ā nūnam aśvinā yuvaṃ vatsasya gantam avase /	ā nūnam aśvinā yuvam vatsasya gantam avase 
SA_GV01_rv_hn08u-536	RV_8,009.01c prāsmai yacchatam avṛkam pṛthu cchardir yuyutaṃ yā arātayaḥ //	pra asmai yacchatam avṛkam pṛthu chardiḥ yuyutam yāḥ arātayaḥ 
SA_GV01_rv_hn08u-537	RV_8,009.02a yad antarikṣe yad divi yat pañca mānuṣāṃ anu /	yat antarikṣe yat divi yat pañca mānuṣām anu 
SA_GV01_rv_hn08u-538	RV_8,009.02c nṛmṇaṃ tad dhattam aśvinā //	nṛmṇam tat dhattam aśvinā 
SA_GV01_rv_hn08u-539	RV_8,009.03a ye vāṃ daṃsāṃsy aśvinā viprāsaḥ parimāmṛśuḥ /	ye vām daṃsāṃsi aśvinā viprāsaḥ parimāmṛśuḥ 
SA_GV01_rv_hn08u-540	RV_8,009.03c evet kāṇvasya bodhatam //	eva id kāṇvasya bodhatam 
SA_GV01_rv_hn08u-541	RV_8,009.04a ayaṃ vāṃ gharmo aśvinā stomena pari ṣicyate /	ayam vām gharmaḥ aśvinā stomena pari sicyate 
SA_GV01_rv_hn08u-542	RV_8,009.04c ayaṃ somo madhumān vājinīvasū yena vṛtraṃ ciketathaḥ //	ayam somaḥ madhumān vājinīvasū yena vṛtram ciketathaḥ 
SA_GV01_rv_hn08u-543	RV_8,009.05a yad apsu yad vanaspatau yad oṣadhīṣu purudaṃsasā kṛtam /	yat apsu yat vanaspatau yat oṣadhīṣu puru daṃsasā kṛtam 
SA_GV01_rv_hn08u-544	RV_8,009.05c tena māviṣṭam aśvinā //	tena mā aviṣṭam aśvinā 
SA_GV01_rv_hn08u-545	RV_8,009.06a yan nāsatyā bhuraṇyatho yad vā deva bhiṣajyathaḥ /	yat nāsatyā bhuraṇyathaḥ yat vā deva bhiṣajyathaḥ 
SA_GV01_rv_hn08u-546	RV_8,009.06c ayaṃ vāṃ vatso matibhir na vindhate haviṣmantaṃ hi gacchathaḥ //	ayam vām vatsaḥ matibhiḥ na vindhate haviṣmantam hi gacchathaḥ 
SA_GV01_rv_hn08u-547	RV_8,009.07a ā nūnam aśvinor ṛṣi stomaṃ ciketa vāmayā /	ā nūnam aśvinoḥ ṛṣiḥ stomam ciketa vāmayā 
SA_GV01_rv_hn08u-548	RV_8,009.07c ā somam madhumattamaṃ gharmaṃ siñcād atharvaṇi //	ā somam madhumattamam gharmam siñcāt atharvaṇi 
SA_GV01_rv_hn08u-549	RV_8,009.08a ā nūnaṃ raghuvartaniṃ rathaṃ tiṣṭhātho aśvinā /	ā nūnam raghu vartanim ratham tiṣṭhāthaḥ aśvinā 
SA_GV01_rv_hn08u-550	RV_8,009.08c ā vāṃ stomā ime mama nabho na cucyavīrata //	ā vām stomāḥ ime mama nabhaḥ na cucyavīrata 
SA_GV01_rv_hn08u-551	RV_8,009.09a yad adya vāṃ nāsatyokthair ācucyuvīmahi /	yat adya vām nāsatya ukthaiḥ ācucyuvīmahi 
SA_GV01_rv_hn08u-552	RV_8,009.09c yad vā vāṇībhir aśvinevet kāṇvasya bodhatam //	yat vā vāṇībhiḥ aśvinā iva id kāṇvasya bodhatam 
SA_GV01_rv_hn08u-553	RV_8,009.10a yad vāṃ kakṣīvāṃ uta yad vyaśva ṛṣir yad vāṃ dīrghatamā juhāva /	yat vām kakṣīvān uta yat vyaśvaḥ ṛṣiḥ yat vām dīrghatamāḥ juhāva 
SA_GV01_rv_hn08u-554	RV_8,009.10c pṛthī yad vāṃ vainyaḥ sādaneṣv eved ato aśvinā cetayethām //	pṛthī yat vām vainyaḥ sādaneṣu eva id atas aśvinā cetayethām 
SA_GV01_rv_hn08u-555	RV_8,009.11a yātaṃ chardiṣpā uta naḥ paraspā bhūtaṃ jagatpā uta nas tanūpā /	yātam chardiṣpau uta naḥ paraspā bhūtam jagat pau uta naḥ tanū pā 
SA_GV01_rv_hn08u-556	RV_8,009.11c vartis tokāya tanayāya yātam //	vartiḥ tokāya tanayāya yātam 
SA_GV01_rv_hn08u-557	RV_8,009.12a yad indreṇa sarathaṃ yātho aśvinā yad vā vāyunā bhavathaḥ samokasā /	yat indreṇa sa ratham yāthaḥ aśvinā yat vā vāyunā bhavathaḥ samokasā 
SA_GV01_rv_hn08u-558	RV_8,009.12c yad ādityebhir ṛbhubhiḥ sajoṣasā yad vā viṣṇor vikramaṇeṣu tiṣṭhathaḥ //	yat ādityebhiḥ ṛbhubhiḥ sajoṣasā yat vā viṣṇoḥ vikramaṇeṣu tiṣṭhathaḥ 
SA_GV01_rv_hn08u-559	RV_8,009.13a yad adyāśvināv ahaṃ huveya vājasātaye /	yat adya aśvinau aham huveya vājasātaye 
SA_GV01_rv_hn08u-560	RV_8,009.13c yat pṛtsu turvaṇe sahas tac chreṣṭham aśvinor avaḥ //	yat pṛtsu turvaṇe sahaḥ tat śreṣṭham aśvinoḥ avaḥ 
SA_GV01_rv_hn08u-561	RV_8,009.14a ā nūnaṃ yātam aśvinemā havyāni vāṃ hitā /	ā nūnam yātam aśvinā imā havyāni vām hitā 
SA_GV01_rv_hn08u-562	RV_8,009.14c ime somāso adhi turvaśe yadāv ime kaṇveṣu vām atha //	ime somāsaḥ adhi turvaśe yadau ime kaṇveṣu vām atha 
SA_GV01_rv_hn08u-563	RV_8,009.15a yan nāsatyā parāke arvāke asti bheṣajam /	yat nāsatyā parāke arvāke asti bheṣajam 
SA_GV01_rv_hn08u-564	RV_8,009.15c tena nūnaṃ vimadāya pracetasā chardir vatsāya yacchatam //	tena nūnam vimadāya pracetasā chardiḥ vatsāya yacchatam 
SA_GV01_rv_hn08u-565	RV_8,009.16a abhutsy u pra devyā sākaṃ vācāham aśvinoḥ /	abhutsi u pra devyā sākam vācā aham aśvinoḥ 
SA_GV01_rv_hn08u-566	RV_8,009.16c vy āvar devy ā matiṃ vi rātim martyebhyaḥ //	vi āvaḥ devi ā matim vi rātim martyebhyaḥ 
SA_GV01_rv_hn08u-567	RV_8,009.17a pra bodhayoṣo aśvinā pra devi sūnṛte mahi /	pra bodhaya uṣaḥ aśvinā pra devi sūnṛte mahi 
SA_GV01_rv_hn08u-568	RV_8,009.17c pra yajñahotar ānuṣak pra madāya śravo bṛhat //	pra yajña hotar ānuṣak pra madāya śravaḥ bṛhat 
SA_GV01_rv_hn08u-569	RV_8,009.18a yad uṣo yāsi bhānunā saṃ sūryeṇa rocase /	yat uṣaḥ yāsi bhānunā sam sūryeṇa rocase 
SA_GV01_rv_hn08u-570	RV_8,009.18c ā hāyam aśvino ratho vartir yāti nṛpāyyam //	ā ha ayam aśvinoḥ rathaḥ vartiḥ yāti nṛ pāyyam 
SA_GV01_rv_hn08u-571	RV_8,009.19a yad āpītāso aṃśavo gāvo na duhra ūdhabhiḥ /	yat āpītāsaḥ aṃśavaḥ gāvaḥ na duhre ūdhabhiḥ 
SA_GV01_rv_hn08u-572	RV_8,009.19c yad vā vāṇīr anūṣata pra devayanto aśvinā //	yat vā vāṇīḥ anūṣata pra devayantaḥ aśvinā 
SA_GV01_rv_hn08u-573	RV_8,009.20a pra dyumnāya pra śavase pra nṛṣāhyāya śarmaṇe /	pra dyumnāya pra śavase pra nṛṣāhyāya śarmaṇe 
SA_GV01_rv_hn08u-574	RV_8,009.20c pra dakṣāya pracetasā //	pra dakṣāya pracetasā 
SA_GV01_rv_hn08u-575	RV_8,009.21a yan nūnaṃ dhībhir aśvinā pitur yonā niṣīdathaḥ /	yat nūnam dhībhiḥ aśvinā pituḥ yonā niṣīdathaḥ 
SA_GV01_rv_hn08u-576	RV_8,009.21c yad vā sumnebhir ukthyā //	yat vā sumnebhiḥ ukthyā 
SA_GV01_rv_hn08u-577	RV_8,010.01a yat stho dīrghaprasadmani yad vādo rocane divaḥ /	yat sthaḥ dīrghaprasadmani yat vā adaḥ rocane divaḥ 
SA_GV01_rv_hn08u-578	RV_8,010.01c yad vā samudre adhy ākṛte gṛhe 'ta ā yātam aśvinā //	yat vā samudre adhi ākṛte gṛhe te ā yātam aśvinā 
SA_GV01_rv_hn08u-579	RV_8,010.02a yad vā yajñam manave sammimikṣathur evet kāṇvasya bodhatam /	yat vā yajñam manave sammimikṣathuḥ eva id kāṇvasya bodhatam 
SA_GV01_rv_hn08u-580	RV_8,010.02c bṛhaspatiṃ viśvān devāṃ ahaṃ huva indrāviṣṇū aśvināv āśuheṣasā //	bṛhaspatim viśvān devān aham huve indrāviṣṇū aśvinau āśu heṣasā 
SA_GV01_rv_hn08u-581	RV_8,010.03a tyā nv aśvinā huve sudaṃsasā gṛbhe kṛtā /	tyā nu aśvinā huve su daṃsasā gṛbhe kṛtā 
SA_GV01_rv_hn08u-582	RV_8,010.03c yayor asti pra ṇaḥ sakhyaṃ deveṣv adhy āpyam //	yayoḥ asti pra naḥ sakhyam deveṣu adhi āpyam 
SA_GV01_rv_hn08u-583	RV_8,010.04a yayor adhi pra yajñā asūre santi sūrayaḥ /	yayoḥ adhi pra yajñāḥ asūre santi sūrayaḥ 
SA_GV01_rv_hn08u-584	RV_8,010.04c tā yajñasyādhvarasya pracetasā svadhābhir yā pibataḥ somyam madhu //	tā yajñasya adhvarasya pracetasā svadhābhiḥ yā pibataḥ somyam madhu 
SA_GV01_rv_hn08u-585	RV_8,010.05a yad adyāśvināv apāg yat prāk stho vājinīvasū /	yat adya aśvinau apāk yat prāk sthaḥ vājinīvasū 
SA_GV01_rv_hn08u-586	RV_8,010.05c yad druhyavy anavi turvaśe yadau huve vām atha mā gatam //	yat druhyavi anavi turvaśe yadau huve vām atha mā gatam 
SA_GV01_rv_hn08u-587	RV_8,010.06a yad antarikṣe patathaḥ purubhujā yad veme rodasī anu /	yat antarikṣe patathaḥ puru bhujā yat vā ime rodasī anu 
SA_GV01_rv_hn08u-588	RV_8,010.06c yad vā svadhābhir adhitiṣṭhatho ratham ata ā yātam aśvinā //	yat vā svadhābhiḥ adhitiṣṭhathaḥ ratham atas ā yātam aśvinā 
SA_GV01_rv_hn08u-589	RV_8,011.01a tvam agne vratapā asi deva ā martyeṣv ā /	tvam agne vrata pāḥ asi devaḥ ā martyeṣu ā 
SA_GV01_rv_hn08u-590	RV_8,011.01c tvaṃ yajñeṣv īḍyaḥ //	tvam yajñeṣu īḍyaḥ 
SA_GV01_rv_hn08u-591	RV_8,011.02a tvam asi praśasyo vidatheṣu sahantya /	tvam asi praśasyaḥ vidatheṣu sahantya 
SA_GV01_rv_hn08u-592	RV_8,011.02c agne rathīr adhvarāṇām //	agne rathīḥ adhvarāṇām 
SA_GV01_rv_hn08u-593	RV_8,011.03a sa tvam asmad apa dviṣo yuyodhi jātavedaḥ /	sa tvam asmat apa dviṣaḥ yuyodhi jātavedaḥ 
SA_GV01_rv_hn08u-594	RV_8,011.03c adevīr agne arātīḥ //	adevīḥ agne arātīḥ 
SA_GV01_rv_hn08u-595	RV_8,011.04a anti cit santam aha yajñam martasya ripoḥ /	anti cit santam aha yajñam martasya ripoḥ 
SA_GV01_rv_hn08u-596	RV_8,011.04c nopa veṣi jātavedaḥ //	na upa veṣi jātavedaḥ 
SA_GV01_rv_hn08u-597	RV_8,011.05a martā amartyasya te bhūri nāma manāmahe /	martāḥ amartyasya te bhūri nāma manāmahe 
SA_GV01_rv_hn08u-598	RV_8,011.05c viprāso jātavedasaḥ //	viprāsaḥ jātavedasaḥ 
SA_GV01_rv_hn08u-599	RV_8,011.06a vipraṃ viprāso 'vase devam martāsa ūtaye /	vipram viprāsaḥ vase devam martāsaḥ ūtaye 
SA_GV01_rv_hn08u-600	RV_8,011.06c agniṃ gīrbhir havāmahe //	agnim gīrbhiḥ havāmahe 
SA_GV01_rv_hn08u-601	RV_8,011.07a ā te vatso mano yamat paramāc cit sadhasthāt /	ā te vatsaḥ manaḥ yamat paramāt cit sadhasthāt 
SA_GV01_rv_hn08u-602	RV_8,011.07c agne tvāṅkāmayā girā //	agne tvāṅkāmayā girā 
SA_GV01_rv_hn08u-603	RV_8,011.08a purutrā hi sadṛṅṅ asi viśo viśvā anu prabhuḥ /	purutrā hi sadṛś asi viśaḥ viśvāḥ anu prabhuḥ 
SA_GV01_rv_hn08u-604	RV_8,011.08c samatsu tvā havāmahe //	samatsu tvā havāmahe 
SA_GV01_rv_hn08u-605	RV_8,011.09a samatsv agnim avase vājayanto havāmahe /	samatsu agnim avase vājayantaḥ havāmahe 
SA_GV01_rv_hn08u-606	RV_8,011.09c vājeṣu citrarādhasam //	vājeṣu citra rādhasam 
SA_GV01_rv_hn08u-607	RV_8,011.10a pratno hi kam īḍyo adhvareṣu sanāc ca hotā navyaś ca satsi /	pratnaḥ hi kam īḍyaḥ adhvareṣu sanāt ca hotā navyaḥ ca satsi 
SA_GV01_rv_hn08u-608	RV_8,011.10c svāṃ cāgne tanvam piprayasvāsmabhyaṃ ca saubhagam ā yajasva //	svām ca agne tanvam piprayasva asmabhyam ca saubhagam ā yajasva 
SA_GV01_rv_hn08u-609	RV_8,012.01a ya indra somapātamo madaḥ śaviṣṭha cetati /	yaḥ indra soma pātamaḥ madaḥ śaviṣṭha cetati 
SA_GV01_rv_hn08u-610	RV_8,012.01c yenā haṃsi ny atriṇaṃ tam īmahe //	yena haṃsi ni atriṇam tam īmahe 
SA_GV01_rv_hn08u-611	RV_8,012.02a yenā daśagvam adhriguṃ vepayantaṃ svarṇaram /	yena daśagvam adhrigum vepayantam svarṇaram 
SA_GV01_rv_hn08u-612	RV_8,012.02c yenā samudram āvithā tam īmahe //	yena samudram āvitha tam īmahe 
SA_GV01_rv_hn08u-613	RV_8,012.03a yena sindhum mahīr apo rathāṃ iva pracodayaḥ /	yena sindhum mahīḥ apaḥ rathān iva pracodayaḥ 
SA_GV01_rv_hn08u-614	RV_8,012.03c panthām ṛtasya yātave tam īmahe //	panthām ṛtasya yātave tam īmahe 
SA_GV01_rv_hn08u-615	RV_8,012.04a imaṃ stomam abhiṣṭaye ghṛtaṃ na pūtam adrivaḥ /	imam stomam abhiṣṭaye ghṛtam na pūtam adrivas 
SA_GV01_rv_hn08u-616	RV_8,012.04c yenā nu sadya ojasā vavakṣitha //	yena nu sadyas ojasā vavakṣitha 
SA_GV01_rv_hn08u-617	RV_8,012.05a imaṃ juṣasva girvaṇaḥ samudra iva pinvate /	imam juṣasva girvaṇaḥ samudraḥ iva pinvate 
SA_GV01_rv_hn08u-618	RV_8,012.05c indra viśvābhir ūtibhir vavakṣitha //	indra viśvābhiḥ ūtibhiḥ vavakṣitha 
SA_GV01_rv_hn08u-619	RV_8,012.06a yo no devaḥ parāvataḥ sakhitvanāya māmahe /	yaḥ naḥ devaḥ parāvataḥ sakhitvanāya māmahe 
SA_GV01_rv_hn08u-620	RV_8,012.06c divo na vṛṣṭim prathayan vavakṣitha //	divaḥ na vṛṣṭim prathayan vavakṣitha 
SA_GV01_rv_hn08u-621	RV_8,012.07a vavakṣur asya ketavo uta vajro gabhastyoḥ /	vavakṣuḥ asya ketavaḥ uta vajraḥ gabhastyoḥ 
SA_GV01_rv_hn08u-622	RV_8,012.07c yat sūryo na rodasī avardhayat //	yat sūryaḥ na rodasī avardhayat 
SA_GV01_rv_hn08u-623	RV_8,012.08a yadi pravṛddha satpate sahasram mahiṣāṃ aghaḥ /	yadi pravṛddha satpate sahasram mahiṣān aghaḥ 
SA_GV01_rv_hn08u-624	RV_8,012.08c ād it ta indriyam mahi pra vāvṛdhe //	āt id te indriyam mahi pra vāvṛdhe 
SA_GV01_rv_hn08u-625	RV_8,012.09a indraḥ sūryasya raśmibhir ny arśasānam oṣati /	indraḥ sūryasya raśmibhiḥ ni arśasānam oṣati 
SA_GV01_rv_hn08u-626	RV_8,012.09c agnir vaneva sāsahiḥ pra vāvṛdhe //	agniḥ vanā iva sāsahiḥ pra vāvṛdhe 
SA_GV01_rv_hn08u-627	RV_8,012.10a iyaṃ ta ṛtviyāvatī dhītir eti navīyasī /	iyam te ṛtviyāvatī dhītiḥ eti navīyasī 
SA_GV01_rv_hn08u-628	RV_8,012.10c saparyantī purupriyā mimīta it //	saparyantī puru priyā mimīte id 
SA_GV01_rv_hn08u-629	RV_8,012.11a garbho yajñasya devayuḥ kratum punīta ānuṣak /	garbhaḥ yajñasya devayuḥ kratum punīte ānuṣak 
SA_GV01_rv_hn08u-630	RV_8,012.11c stomair indrasya vāvṛdhe mimīta it //	stomaiḥ indrasya vāvṛdhe mimīte id 
SA_GV01_rv_hn08u-631	RV_8,012.12a sanir mitrasya papratha indraḥ somasya pītaye /	saniḥ mitrasya paprathe indraḥ somasya pītaye 
SA_GV01_rv_hn08u-632	RV_8,012.12c prācī vāśīva sunvate mimīta it //	prācī vāśī iva sunvate mimīte id 
SA_GV01_rv_hn08u-633	RV_8,012.13a yaṃ viprā ukthavāhaso 'bhipramandur āyavaḥ /	yam viprāḥ uktha vāhasaḥ bhipramanduḥ āyavaḥ 
SA_GV01_rv_hn08u-634	RV_8,012.13c ghṛtaṃ na pipya āsany ṛtasya yat //	ghṛtam na pipye āsani ṛtasya yat 
SA_GV01_rv_hn08u-635	RV_8,012.14a uta svarāje aditi stomam indrāya jījanat /	uta sva rāje aditiḥ stomam indrāya jījanat 
SA_GV01_rv_hn08u-636	RV_8,012.14c purupraśastam ūtaya ṛtasya yat //	puru praśastam ūtaye ṛtasya yat 
SA_GV01_rv_hn08u-637	RV_8,012.15a abhi vahnaya ūtaye 'nūṣata praśastaye /	abhi vahnayaḥ ūtaye nūṣata praśastaye 
SA_GV01_rv_hn08u-638	RV_8,012.15c na deva vivratā harī ṛtasya yat //	na deva vivratā harī ṛtasya yat 
SA_GV01_rv_hn08u-639	RV_8,012.16a yat somam indra viṣṇavi yad vā gha trita āptye /	yat somam indra viṣṇavi yat vā gha trite āptye 
SA_GV01_rv_hn08u-640	RV_8,012.16c yad vā marutsu mandase sam indubhiḥ //	yat vā marutsu mandase sam indubhiḥ 
SA_GV01_rv_hn08u-641	RV_8,012.17a yad vā śakra parāvati samudre adhi mandase /	yat vā śakra parāvati samudre adhi mandase 
SA_GV01_rv_hn08u-642	RV_8,012.17c asmākam it sute raṇā sam indubhiḥ //	asmākam id sute raṇa sam indubhiḥ 
SA_GV01_rv_hn08u-643	RV_8,012.18a yad vāsi sunvato vṛdho yajamānasya satpate /	yat vā asi sunvataḥ vṛdhaḥ yajamānasya satpate 
SA_GV01_rv_hn08u-644	RV_8,012.18c ukthe vā yasya raṇyasi sam indubhiḥ //	ukthe vā yasya raṇyasi sam indubhiḥ 
SA_GV01_rv_hn08u-645	RV_8,012.19a devaṃ-devaṃ vo 'vasa indram-indraṃ gṛṇīṣaṇi /	devam devam vaḥ vase indram indram gṛṇīṣaṇi 
SA_GV01_rv_hn08u-646	RV_8,012.19c adhā yajñāya turvaṇe vy ānaśuḥ //	adhā yajñāya turvaṇe vi ānaśuḥ 
SA_GV01_rv_hn08u-647	RV_8,012.20a yajñebhir yajñavāhasaṃ somebhiḥ somapātamam /	yajñebhiḥ yajña vāhasam somebhiḥ soma pātamam 
SA_GV01_rv_hn08u-648	RV_8,012.20c hotrābhir indraṃ vāvṛdhur vy ānaśuḥ //	hotrābhiḥ indram vāvṛdhuḥ vi ānaśuḥ 
SA_GV01_rv_hn08u-649	RV_8,012.21a mahīr asya praṇītayaḥ pūrvīr uta praśastayaḥ /	mahīḥ asya praṇītayaḥ pūrvīḥ uta praśastayaḥ 
SA_GV01_rv_hn08u-650	RV_8,012.21c viśvā vasūni dāśuṣe vy ānaśuḥ //	viśvā vasūni dāśuṣe vi ānaśuḥ 
SA_GV01_rv_hn08u-651	RV_8,012.22a indraṃ vṛtrāya hantave devāso dadhire puraḥ /	indram vṛtrāya hantave devāsaḥ dadhire puras 
SA_GV01_rv_hn08u-652	RV_8,012.22c indraṃ vāṇīr anūṣatā sam ojase //	indram vāṇīḥ anūṣata sam ojase 
SA_GV01_rv_hn08u-653	RV_8,012.23a mahāntam mahinā vayaṃ stomebhir havanaśrutam /	mahāntam mahinā vayam stomebhiḥ havana śrutam 
SA_GV01_rv_hn08u-654	RV_8,012.23c arkair abhi pra ṇonumaḥ sam ojase //	arkaiḥ abhi pra nonumaḥ sam ojase 
SA_GV01_rv_hn08u-655	RV_8,012.24a na yaṃ vivikto rodasī nāntarikṣāṇi vajriṇam /	na yam viviktaḥ rodasī na antarikṣāṇi vajriṇam 
SA_GV01_rv_hn08u-656	RV_8,012.24c amād id asya titviṣe sam ojasaḥ //	amāt id asya titviṣe sam ojasaḥ 
SA_GV01_rv_hn08u-657	RV_8,012.25a yad indra pṛtanājye devās tvā dadhire puraḥ /	yat indra pṛtanājye devāḥ tvā dadhire puras 
SA_GV01_rv_hn08u-658	RV_8,012.25c ād it te haryatā harī vavakṣatuḥ //	āt id te haryatā harī vavakṣatuḥ 
SA_GV01_rv_hn08u-659	RV_8,012.26a yadā vṛtraṃ nadīvṛtaṃ śavasā vajrinn avadhīḥ /	yadā vṛtram nadīvṛtam śavasā vajrin avadhīḥ 
SA_GV01_rv_hn08u-660	RV_8,012.26c ād it te haryatā harī vavakṣatuḥ //	āt id te haryatā harī vavakṣatuḥ 
SA_GV01_rv_hn08u-661	RV_8,012.27a yadā te viṣṇur ojasā trīṇi padā vicakrame /	yadā te viṣṇuḥ ojasā trīṇi padā vicakrame 
SA_GV01_rv_hn08u-662	RV_8,012.27c ād it te haryatā harī vavakṣatuḥ //	āt id te haryatā harī vavakṣatuḥ 
SA_GV01_rv_hn08u-663	RV_8,012.28a yadā te haryatā harī vāvṛdhāte dive-dive /	yadā te haryatā harī vāvṛdhāte dive dive 
SA_GV01_rv_hn08u-664	RV_8,012.28c ād it te viśvā bhuvanāni yemire //	āt id te viśvā bhuvanāni yemire 
SA_GV01_rv_hn08u-665	RV_8,012.29a yadā te mārutīr viśas tubhyam indra niyemire /	yadā te mārutīḥ viśaḥ tubhyam indra niyemire 
SA_GV01_rv_hn08u-666	RV_8,012.29c ād it te viśvā bhuvanāni yemire //	āt id te viśvā bhuvanāni yemire 
SA_GV01_rv_hn08u-667	RV_8,012.30a yadā sūryam amuṃ divi śukraṃ jyotir adhārayaḥ /	yadā sūryam amum divi śukram jyotiḥ adhārayaḥ 
SA_GV01_rv_hn08u-668	RV_8,012.30c ād it te viśvā bhuvanāni yemire //	āt id te viśvā bhuvanāni yemire 
SA_GV01_rv_hn08u-669	RV_8,012.31a imāṃ ta indra suṣṭutiṃ vipra iyarti dhītibhiḥ /	imām te indra suṣṭutim vipraḥ iyarti dhītibhiḥ 
SA_GV01_rv_hn08u-670	RV_8,012.31c jāmim padeva pipratīm prādhvare //	jāmim padā iva pipratīm pra adhvare 
SA_GV01_rv_hn08u-671	RV_8,012.32a yad asya dhāmani priye samīcīnāso asvaran /	yat asya dhāmani priye samīcīnāsaḥ asvaran 
SA_GV01_rv_hn08u-672	RV_8,012.32c nābhā yajñasya dohanā prādhvare //	nābhā yajñasya dohanā pra adhvare 
SA_GV01_rv_hn08u-673	RV_8,012.33a suvīryaṃ svaśvyaṃ sugavyam indra daddhi naḥ /	su vīryam su aśvyam su gavyam indra daddhi naḥ 
SA_GV01_rv_hn08u-674	RV_8,012.33c hoteva pūrvacittaye prādhvare //	hotā iva pūrvacittaye pra adhvare 
SA_GV01_rv_hn08u-675	RV_8,013.01a indraḥ suteṣu someṣu kratum punīta ukthyam /	indraḥ suteṣu someṣu kratum punīte ukthyam 
SA_GV01_rv_hn08u-676	RV_8,013.01c vide vṛdhasya dakṣaso mahān hi ṣaḥ //	vide vṛdhasya dakṣasaḥ mahān hi saḥ 
SA_GV01_rv_hn08u-677	RV_8,013.02a sa prathame vyomani devānāṃ sadane vṛdhaḥ /	sa prathame vyomani devānām sadane vṛdhaḥ 
SA_GV01_rv_hn08u-678	RV_8,013.02c supāraḥ suśravastamaḥ sam apsujit //	su pāraḥ su śravastamaḥ sam apsujit 
SA_GV01_rv_hn08u-679	RV_8,013.03a tam ahve vājasātaya indram bharāya śuṣmiṇam /	tam ahve vājasātaye indram bharāya śuṣmiṇam 
SA_GV01_rv_hn08u-680	RV_8,013.03c bhavā naḥ sumne antamaḥ sakhā vṛdhe //	bhavā naḥ sumne antamaḥ sakhā vṛdhe 
SA_GV01_rv_hn08u-681	RV_8,013.04a iyaṃ ta indra girvaṇo rātiḥ kṣarati sunvataḥ /	iyam te indra girvaṇaḥ rātiḥ kṣarati sunvataḥ 
SA_GV01_rv_hn08u-682	RV_8,013.04c mandāno asya barhiṣo vi rājasi //	mandānaḥ asya barhiṣaḥ vi rājasi 
SA_GV01_rv_hn08u-683	RV_8,013.05a nūnaṃ tad indra daddhi no yat tvā sunvanta īmahe /	nūnam tat indra daddhi naḥ yat tvā sunvantaḥ īmahe 
SA_GV01_rv_hn08u-684	RV_8,013.05c rayiṃ naś citram ā bharā svarvidam //	rayim naḥ citram ā bhara svar vidam 
SA_GV01_rv_hn08u-685	RV_8,013.06a stotā yat te vicarṣaṇir atipraśardhayad giraḥ /	stotā yat te vicarṣaṇiḥ atipraśardhayat giraḥ 
SA_GV01_rv_hn08u-686	RV_8,013.06c vayā ivānu rohate juṣanta yat //	vayāḥ iva anu rohate juṣanta yat 
SA_GV01_rv_hn08u-687	RV_8,013.07a pratnavaj janayā giraḥ śṛṇudhī jaritur havam /	pratna vat janayā giraḥ śṛṇudhi jarituḥ havam 
SA_GV01_rv_hn08u-688	RV_8,013.07c made-made vavakṣithā sukṛtvane //	mademade vavakṣitha su kṛtvane 
SA_GV01_rv_hn08u-689	RV_8,013.08a krīḷanty asya sūnṛtā āpo na pravatā yatīḥ /	krīḍanti asya sūnṛtāḥ āpaḥ na pravatā yatīḥ 
SA_GV01_rv_hn08u-690	RV_8,013.08c ayā dhiyā ya ucyate patir divaḥ //	ayā dhiyā yaḥ ucyate patiḥ divaḥ 
SA_GV01_rv_hn08u-691	RV_8,013.09a uto patir ya ucyate kṛṣṭīnām eka id vaśī /	uta u patiḥ yaḥ ucyate kṛṣṭīnām ekaḥ id vaśī 
SA_GV01_rv_hn08u-692	RV_8,013.09c namovṛdhair avasyubhiḥ sute raṇa //	namaḥ vṛdhaiḥ avasyubhiḥ sute raṇa 
SA_GV01_rv_hn08u-693	RV_8,013.10a stuhi śrutaṃ vipaścitaṃ harī yasya prasakṣiṇā /	stuhi śrutam vipaścitam harī yasya prasakṣiṇā 
SA_GV01_rv_hn08u-694	RV_8,013.10c gantārā dāśuṣo gṛhaṃ namasvinaḥ //	gantārā dāśuṣaḥ gṛham namasvinaḥ 
SA_GV01_rv_hn08u-695	RV_8,013.11a tūtujāno mahemate 'śvebhiḥ pruṣitapsubhiḥ /	tūtujānaḥ mahemate śvebhiḥ pruṣitapsubhiḥ 
SA_GV01_rv_hn08u-696	RV_8,013.11c ā yāhi yajñam āśubhiḥ śam id dhi te //	ā yāhi yajñam āśubhiḥ śam id hi te 
SA_GV01_rv_hn08u-697	RV_8,013.12a indra śaviṣṭha satpate rayiṃ gṛṇatsu dhāraya /	indra śaviṣṭha satpate rayim gṛṇatsu dhāraya 
SA_GV01_rv_hn08u-698	RV_8,013.12c śravaḥ sūribhyo amṛtaṃ vasutvanam //	śravaḥ sūribhyaḥ amṛtam vasutvanam 
SA_GV01_rv_hn08u-699	RV_8,013.13a have tvā sūra udite have madhyandine divaḥ /	have tvā sūre udite have madhyandine divaḥ 
SA_GV01_rv_hn08u-700	RV_8,013.13c juṣāṇa indra saptibhir na ā gahi //	juṣāṇaḥ indra saptibhiḥ naḥ ā gahi 
SA_GV01_rv_hn08u-701	RV_8,013.14a ā tū gahi pra tu drava matsvā sutasya gomataḥ /	ā tū gahi pra tu drava matsva sutasya gomataḥ 
SA_GV01_rv_hn08u-702	RV_8,013.14c tantuṃ tanuṣva pūrvyaṃ yathā vide //	tantum tanuṣva pūrvyam yathā vide 
SA_GV01_rv_hn08u-703	RV_8,013.15a yac chakrāsi parāvati yad arvāvati vṛtrahan /	yat śakra asi parāvati yat arvāvati vṛtrahan 
SA_GV01_rv_hn08u-704	RV_8,013.15c yad vā samudre andhaso 'vited asi //	yat vā samudre andhasaḥ vitā id asi 
SA_GV01_rv_hn08u-705	RV_8,013.16a indraṃ vardhantu no gira indraṃ sutāsa indavaḥ /	indram vardhantu naḥ giraḥ indram sutāsaḥ indavaḥ 
SA_GV01_rv_hn08u-706	RV_8,013.16c indre haviṣmatīr viśo arāṇiṣuḥ //	indre haviṣmatīḥ viśaḥ arāṇiṣuḥ 
SA_GV01_rv_hn08u-707	RV_8,013.17a tam id viprā avasyavaḥ pravatvatībhir ūtibhiḥ /	tam id viprāḥ avasyavaḥ pravatvatībhiḥ ūtibhiḥ 
SA_GV01_rv_hn08u-708	RV_8,013.17c indraṃ kṣoṇīr avardhayan vayā iva //	indram kṣoṇīḥ avardhayan vayāḥ iva 
SA_GV01_rv_hn08u-709	RV_8,013.18a trikadrukeṣu cetanaṃ devāso yajñam atnata /	trikadrukeṣu cetanam devāsaḥ yajñam atnata 
SA_GV01_rv_hn08u-710	RV_8,013.18c tam id vardhantu no giraḥ sadāvṛdham //	tam id vardhantu naḥ giraḥ sadāvṛdham 
SA_GV01_rv_hn08u-711	RV_8,013.19a stotā yat te anuvrata ukthāny ṛtuthā dadhe /	stotā yat te anuvrataḥ ukthāni ṛtuthā dadhe 
SA_GV01_rv_hn08u-712	RV_8,013.19c śuciḥ pāvaka ucyate so adbhutaḥ //	śuciḥ pāvakaḥ ucyate saḥ adbhutaḥ 
SA_GV01_rv_hn08u-713	RV_8,013.20a tad id rudrasya cetati yahvam pratneṣu dhāmasu /	tat id rudrasya cetati yahvam pratneṣu dhāmasu 
SA_GV01_rv_hn08u-714	RV_8,013.20c mano yatrā vi tad dadhur vicetasaḥ //	manaḥ yatrā vi tat vicetasaḥ 
SA_GV01_rv_hn08u-715	RV_8,013.21a yadi me sakhyam āvara imasya pāhy andhasaḥ /	yadi me sakhyam āvaraḥ imasya pāhi andhasaḥ 
SA_GV01_rv_hn08u-716	RV_8,013.21c yena viśvā ati dviṣo atārima //	yena viśvāḥ ati dviṣaḥ atārima 
SA_GV01_rv_hn08u-717	RV_8,013.22a kadā ta indra girvaṇa stotā bhavāti śantamaḥ /	kadā te indra girvaṇaḥ stotā bhavāti śantamaḥ 
SA_GV01_rv_hn08u-718	RV_8,013.22c kadā no gavye aśvye vasau dadhaḥ //	kadā naḥ gavye aśvye vasau dadhaḥ 
SA_GV01_rv_hn08u-719	RV_8,013.23a uta te suṣṭutā harī vṛṣaṇā vahato ratham /	uta te suṣṭutā harī vṛṣaṇā vahataḥ ratham 
SA_GV01_rv_hn08u-720	RV_8,013.23c ajuryasya madintamaṃ yam īmahe //	ajuryasya madintamam yam īmahe 
SA_GV01_rv_hn08u-721	RV_8,013.24a tam īmahe puruṣṭutaṃ yahvam pratnābhir ūtibhiḥ /	tam īmahe puruṣṭutam yahvam pratnābhiḥ ūtibhiḥ 
SA_GV01_rv_hn08u-722	RV_8,013.24c ni barhiṣi priye sadad adha dvitā //	ni barhiṣi priye sadat adha dvitā 
SA_GV01_rv_hn08u-723	RV_8,013.25a vardhasvā su puruṣṭuta ṛṣiṣṭutābhir ūtibhiḥ /	vardhasva su puruṣṭuta ṛṣiṣṭutābhiḥ ūtibhiḥ 
SA_GV01_rv_hn08u-724	RV_8,013.25c dhukṣasva pipyuṣīm iṣam avā ca naḥ //	dhukṣasva pipyuṣīm iṣam ava ca naḥ 
SA_GV01_rv_hn08u-725	RV_8,013.26a indra tvam avited asītthā stuvato adrivaḥ /	indra tvam avitā id asi itthā stuvataḥ adrivas 
SA_GV01_rv_hn08u-726	RV_8,013.26c ṛtād iyarmi te dhiyam manoyujam //	ṛtāt iyarmi te dhiyam manaḥ yujam 
SA_GV01_rv_hn08u-727	RV_8,013.27a iha tyā sadhamādyā yujānaḥ somapītaye /	iha tyā sadhamādyā yujānaḥ soma pītaye 
SA_GV01_rv_hn08u-728	RV_8,013.27c harī indra pratadvasū abhi svara //	harī indra pratadvasū abhi svara 
SA_GV01_rv_hn08u-729	RV_8,013.28a abhi svarantu ye tava rudrāsaḥ sakṣata śriyam /	abhi svarantu ye tava rudrāsaḥ sakṣata śriyam 
SA_GV01_rv_hn08u-730	RV_8,013.28c uto marutvatīr viśo abhi prayaḥ //	uta u marutvatīḥ viśaḥ abhi prayaḥ 
SA_GV01_rv_hn08u-731	RV_8,013.29a imā asya pratūrtayaḥ padaṃ juṣanta yad divi /	imāḥ asya pratūrtayaḥ padam juṣanta yat divi 
SA_GV01_rv_hn08u-732	RV_8,013.29c nābhā yajñasya saṃ dadhur yathā vide //	nābhā yajñasya sam dadhuḥ yathā vide 
SA_GV01_rv_hn08u-733	RV_8,013.30a ayaṃ dīrghāya cakṣase prāci prayaty adhvare /	ayam dīrghāya cakṣase prāci prayati adhvare 
SA_GV01_rv_hn08u-734	RV_8,013.30c mimīte yajñam ānuṣag vicakṣya //	mimīte yajñam ānuṣak vicakṣya 
SA_GV01_rv_hn08u-735	RV_8,013.31a vṛṣāyam indra te ratha uto te vṛṣaṇā harī /	vṛṣā ayam indra te rathaḥ uta u te vṛṣaṇā harī 
SA_GV01_rv_hn08u-736	RV_8,013.31c vṛṣā tvaṃ śatakrato vṛṣā havaḥ //	vṛṣā tvam śatakrato vṛṣā havaḥ 
SA_GV01_rv_hn08u-737	RV_8,013.32a vṛṣā grāvā vṛṣā mado vṛṣā somo ayaṃ sutaḥ /	vṛṣā grāvā vṛṣā madaḥ vṛṣā somaḥ ayam sutaḥ 
SA_GV01_rv_hn08u-738	RV_8,013.32c vṛṣā yajño yam invasi vṛṣā havaḥ //	vṛṣā yajñaḥ yam invasi vṛṣā havaḥ 
SA_GV01_rv_hn08u-739	RV_8,013.33a vṛṣā tvā vṛṣaṇaṃ huve vajriñ citrābhir ūtibhiḥ /	vṛṣā tvā vṛṣaṇam huve vajrim citrābhiḥ ūtibhiḥ 
SA_GV01_rv_hn08u-740	RV_8,013.33c vāvantha hi pratiṣṭutiṃ vṛṣā havaḥ //	vāvantha hi pratiṣṭutim vṛṣā havaḥ 
SA_GV01_rv_hn08u-741	RV_8,014.01a yad indrāhaṃ yathā tvam īśīya vasva eka it /	yat indra aham yathā tvam īśīya vasvaḥ ekaḥ id 
SA_GV01_rv_hn08u-742	RV_8,014.01c stotā me goṣakhā syāt //	stotā me go sakhā syāt 
SA_GV01_rv_hn08u-743	RV_8,014.02a śikṣeyam asmai ditseyaṃ śacīpate manīṣiṇe /	śikṣeyam asmai ditseyam śacīpate manīṣiṇe 
SA_GV01_rv_hn08u-744	RV_8,014.02c yad ahaṃ gopatiḥ syām //	yat aham gopatiḥ syām 
SA_GV01_rv_hn08u-745	RV_8,014.03a dhenuṣ ṭa indra sūnṛtā yajamānāya sunvate /	dhenuḥ te indra sūnṛtā yajamānāya sunvate 
SA_GV01_rv_hn08u-746	RV_8,014.03c gām aśvam pipyuṣī duhe //	gām aśvam pipyuṣī duhe 
SA_GV01_rv_hn08u-747	RV_8,014.04a na te vartāsti rādhasa indra devo na martyaḥ /	na te vartā asti rādhasaḥ indra devaḥ na martyaḥ 
SA_GV01_rv_hn08u-748	RV_8,014.04c yad ditsasi stuto magham //	yat ditsasi stutaḥ magham 
SA_GV01_rv_hn08u-749	RV_8,014.05a yajña indram avardhayad yad bhūmiṃ vy avartayat /	yajñaḥ indram avardhayat yat bhūmim vi avartayat 
SA_GV01_rv_hn08u-750	RV_8,014.05c cakrāṇa opaśaṃ divi //	cakrāṇaḥ opaśam divi 
SA_GV01_rv_hn08u-751	RV_8,014.06a vāvṛdhānasya te vayaṃ viśvā dhanāni jigyuṣaḥ /	vāvṛdhānasya te vayam viśvā dhanāni jigyuṣaḥ 
SA_GV01_rv_hn08u-752	RV_8,014.06c ūtim indrā vṛṇīmahe //	ūtim indra vṛṇīmahe 
SA_GV01_rv_hn08u-753	RV_8,014.07a vy antarikṣam atiran made somasya rocanā /	vi antarikṣam atirat made somasya rocanā 
SA_GV01_rv_hn08u-754	RV_8,014.07c indro yad abhinad valam //	indraḥ yat abhinat valam 
SA_GV01_rv_hn08u-755	RV_8,014.08a ud gā ājad aṅgirobhya āviṣ kṛṇvan guhā satīḥ /	ud gāḥ ājat aṅgirobhyaḥ āvis kṛṇvan guhā satīḥ 
SA_GV01_rv_hn08u-756	RV_8,014.08c arvāñcaṃ nunude valam //	arvāñcam nunude valam 
SA_GV01_rv_hn08u-757	RV_8,014.09a indreṇa rocanā divo dṛḷhāni dṛṃhitāni ca /	indreṇa rocanā divaḥ dṛḍhāni dṛṃhitāni ca 
SA_GV01_rv_hn08u-758	RV_8,014.09c sthirāṇi na parāṇude //	sthirāṇi na parāṇude 
SA_GV01_rv_hn08u-759	RV_8,014.10a apām ūrmir madann iva stoma indrājirāyate /	apām ūrmiḥ madan iva stomaḥ indra ajirāyate 
SA_GV01_rv_hn08u-760	RV_8,014.10c vi te madā arājiṣuḥ //	vi te madāḥ arājiṣuḥ 
SA_GV01_rv_hn08u-761	RV_8,014.11a tvaṃ hi stomavardhana indrāsy ukthavardhanaḥ /	tvam hi stoma vardhanaḥ indra asi uktha vardhanaḥ 
SA_GV01_rv_hn08u-762	RV_8,014.11c stotṝṇām uta bhadrakṛt //	stotṝṇām uta bhadra kṛt 
SA_GV01_rv_hn08u-763	RV_8,014.12a indram it keśinā harī somapeyāya vakṣataḥ /	indram id keśinā harī soma peyāya vakṣataḥ 
SA_GV01_rv_hn08u-764	RV_8,014.12c upa yajñaṃ surādhasam //	upa yajñam su rādhasam 
SA_GV01_rv_hn08u-765	RV_8,014.13a apām phenena namuceḥ śira indrod avartayaḥ /	apām phenena namuceḥ śiraḥ indra ud avartayaḥ 
SA_GV01_rv_hn08u-766	RV_8,014.13c viśvā yad ajaya spṛdhaḥ //	viśvāḥ yat ajayaḥ spṛdhaḥ 
SA_GV01_rv_hn08u-767	RV_8,014.14a māyābhir utsisṛpsata indra dyām ārurukṣataḥ /	māyābhiḥ utsisṛpsataḥ indra dyām ārurukṣataḥ 
SA_GV01_rv_hn08u-768	RV_8,014.14c ava dasyūṃr adhūnuthāḥ //	ava dasyūṃr adhūnuthāḥ 
SA_GV01_rv_hn08u-769	RV_8,014.15a asunvām indra saṃsadaṃ viṣūcīṃ vy anāśayaḥ /	asunvām indra saṃsadam viṣūcīm vi anāśayaḥ 
SA_GV01_rv_hn08u-770	RV_8,014.15c somapā uttaro bhavan //	soma pāḥ uttaraḥ bhavan 
SA_GV01_rv_hn08u-771	RV_8,015.01a tam v abhi pra gāyata puruhūtam puruṣṭutam /	tam u abhi pra gāyata puru hūtam puruṣṭutam 
SA_GV01_rv_hn08u-772	RV_8,015.01c indraṃ gīrbhis taviṣam ā vivāsata //	indram gīrbhiḥ taviṣam ā vivāsata 
SA_GV01_rv_hn08u-773	RV_8,015.02a yasya dvibarhaso bṛhat saho dādhāra rodasī /	yasya dvibarhasaḥ bṛhat sahaḥ dādhāra rodasī 
SA_GV01_rv_hn08u-774	RV_8,015.02c girīṃr ajrāṃ apaḥ svar vṛṣatvanā //	girīṃr ajrān apaḥ svar vṛṣatvanā 
SA_GV01_rv_hn08u-775	RV_8,015.03a sa rājasi puruṣṭutaṃ eko vṛtrāṇi jighnase /	sa rājasi puruṣṭutam ekaḥ vṛtrāṇi jighnase 
SA_GV01_rv_hn08u-776	RV_8,015.03c indra jaitrā śravasyā ca yantave //	indra jaitrā śravasyā ca yantave 
SA_GV01_rv_hn08u-777	RV_8,015.04a taṃ te madaṃ gṛṇīmasi vṛṣaṇam pṛtsu sāsahim /	tam te madam gṛṇīmasi vṛṣaṇam pṛtsu sāsahim 
SA_GV01_rv_hn08u-778	RV_8,015.04c u lokakṛtnum adrivo hariśriyam //	u loka kṛtnum adrivas hari śriyam 
SA_GV01_rv_hn08u-779	RV_8,015.05a yena jyotīṃṣy āyave manave ca viveditha /	yena jyotīṃṣi āyave manave ca viveditha 
SA_GV01_rv_hn08u-780	RV_8,015.05c mandāno asya barhiṣo vi rājasi //	mandānaḥ asya barhiṣaḥ vi rājasi 
SA_GV01_rv_hn08u-781	RV_8,015.06a tad adyā cit ta ukthino 'nu ṣṭuvanti pūrvathā /	tat adyā cit te ukthinaḥ nu stuvanti pūrvathā 
SA_GV01_rv_hn08u-782	RV_8,015.06c vṛṣapatnīr apo jayā dive-dive //	vṛṣa patnīḥ apaḥ jaya dive dive 
SA_GV01_rv_hn08u-783	RV_8,015.07a tava tyad indriyam bṛhat tava śuṣmam uta kratum /	tava tyad indriyam bṛhat tava śuṣmam uta kratum 
SA_GV01_rv_hn08u-784	RV_8,015.07c vajraṃ śiśāti dhiṣaṇā vareṇyam //	vajram śiśāti dhiṣaṇā vareṇyam 
SA_GV01_rv_hn08u-785	RV_8,015.08a tava dyaur indra pauṃsyam pṛthivī vardhati śravaḥ /	tava dyauḥ indra pauṃsyam pṛthivī vardhati śravaḥ 
SA_GV01_rv_hn08u-786	RV_8,015.08c tvām āpaḥ parvatāsaś ca hinvire //	tvām āpaḥ parvatāsaḥ ca hinvire 
SA_GV01_rv_hn08u-787	RV_8,015.09a tvāṃ viṣṇur bṛhan kṣayo mitro gṛṇāti varuṇaḥ /	tvām viṣṇuḥ bṛhan kṣayaḥ mitraḥ gṛṇāti varuṇaḥ 
SA_GV01_rv_hn08u-788	RV_8,015.09c tvāṃ śardho madaty anu mārutam //	tvām śardhaḥ madati anu mārutam 
SA_GV01_rv_hn08u-789	RV_8,015.10a tvaṃ vṛṣā janānām maṃhiṣṭha indra jajñiṣe /	tvam vṛṣā janānām maṃhiṣṭhaḥ indra jajñiṣe 
SA_GV01_rv_hn08u-790	RV_8,015.10c satrā viśvā svapatyāni dadhiṣe //	satrā viśvā su apatyāni dadhiṣe 
SA_GV01_rv_hn08u-791	RV_8,015.11a satrā tvam puruṣṭutaṃ eko vṛtrāṇi tośase /	satrā tvam puruṣṭutam ekaḥ vṛtrāṇi tośase 
SA_GV01_rv_hn08u-792	RV_8,015.11c nānya indrāt karaṇam bhūya invati //	na anyaḥ indrāt karaṇam bhūyaḥ invati 
SA_GV01_rv_hn08u-793	RV_8,015.12a yad indra manmaśas tvā nānā havanta ūtaye /	yat indra manmaśas tvā nānā havante ūtaye 
SA_GV01_rv_hn08u-794	RV_8,015.12c asmākebhir nṛbhir atrā svar jaya //	asmākebhiḥ nṛbhiḥ atra svar jaya 
SA_GV01_rv_hn08u-795	RV_8,015.13a araṃ kṣayāya no mahe viśvā rūpāṇy āviśan /	aram kṣayāya naḥ mahe viśvā rūpāṇi āviśan 
SA_GV01_rv_hn08u-796	RV_8,015.13c indraṃ jaitrāya harṣayā śacīpatim //	indram jaitrāya harṣaya śacīpatim 
SA_GV01_rv_hn08u-797	RV_8,016.01a pra samrājaṃ carṣaṇīnām indraṃ stotā navyaṃ gīrbhiḥ /	pra samrājam carṣaṇīnām indram stota navyam gīrbhiḥ 
SA_GV01_rv_hn08u-798	RV_8,016.01c naraṃ nṛṣāham maṃhiṣṭham //	naram nṛṣāham maṃhiṣṭham 
SA_GV01_rv_hn08u-799	RV_8,016.02a yasminn ukthāni raṇyanti viśvāni ca śravasyā /	yasmin ukthāni raṇyanti viśvāni ca śravasyā 
SA_GV01_rv_hn08u-800	RV_8,016.02c apām avo na samudre //	apām avaḥ na samudre 
SA_GV01_rv_hn08u-801	RV_8,016.03a taṃ suṣṭutyā vivāse jyeṣṭharājam bhare kṛtnum /	tam suṣṭutyā vivāse jyeṣṭha rājam bhare kṛtnum 
SA_GV01_rv_hn08u-802	RV_8,016.03c maho vājinaṃ sanibhyaḥ //	mahaḥ vājinam sanibhyaḥ 
SA_GV01_rv_hn08u-803	RV_8,016.04a yasyānūnā gabhīrā madā uravas tarutrāḥ /	yasya anūnāḥ gabhīrāḥ madāḥ uravaḥ tarutrāḥ 
SA_GV01_rv_hn08u-804	RV_8,016.04c harṣumantaḥ śūrasātau //	harṣumantaḥ śūrasātau 
SA_GV01_rv_hn08u-805	RV_8,016.05a tam id dhaneṣu hiteṣv adhivākāya havante /	tam id dhaneṣu hiteṣu adhivākāya havante 
SA_GV01_rv_hn08u-806	RV_8,016.05c yeṣām indras te jayanti //	yeṣām indraḥ te jayanti 
SA_GV01_rv_hn08u-807	RV_8,016.06a tam ic cyautnair āryanti taṃ kṛtebhiś carṣaṇayaḥ /	tam id cyautnaiḥ āryanti tam kṛtebhiḥ carṣaṇayaḥ 
SA_GV01_rv_hn08u-808	RV_8,016.06c eṣa indro varivaskṛt //	eṣaḥ indraḥ varivaskṛt 
SA_GV01_rv_hn08u-809	RV_8,016.07a indro brahmendra ṛṣir indraḥ purū puruhūtaḥ /	indraḥ brahmā indraḥ ṛṣiḥ indraḥ purū puruhūtaḥ 
SA_GV01_rv_hn08u-810	RV_8,016.07c mahān mahībhiḥ śacībhiḥ //	mahān mahībhiḥ śacībhiḥ 
SA_GV01_rv_hn08u-811	RV_8,016.08a sa stomyaḥ sa havyaḥ satyaḥ satvā tuvikūrmiḥ /	sa stomyaḥ sa havyaḥ satyaḥ satvā tuvikūrmiḥ 
SA_GV01_rv_hn08u-812	RV_8,016.08c ekaś cit sann abhibhūtiḥ //	ekaḥ cit san abhibhūtiḥ 
SA_GV01_rv_hn08u-813	RV_8,016.09a tam arkebhis taṃ sāmabhis taṃ gāyatraiś carṣaṇayaḥ /	tam arkebhiḥ tam sāmabhiḥ tam gāyatraiḥ carṣaṇayaḥ 
SA_GV01_rv_hn08u-814	RV_8,016.09c indraṃ vardhanti kṣitayaḥ //	indram vardhanti kṣitayaḥ 
SA_GV01_rv_hn08u-815	RV_8,016.10a praṇetāraṃ vasyo acchā kartāraṃ jyotiḥ samatsu /	praṇetāram vasyaḥ acchā kartāram jyotiḥ samatsu 
SA_GV01_rv_hn08u-816	RV_8,016.10c sāsahvāṃsaṃ yudhāmitrān //	sāsahvāṃsam yudhā amitrān 
SA_GV01_rv_hn08u-817	RV_8,016.11a sa naḥ papriḥ pārayāti svasti nāvā puruhūtaḥ /	sa naḥ papriḥ pārayāti svasti nāvā puruhūtaḥ 
SA_GV01_rv_hn08u-818	RV_8,016.11c indro viśvā ati dviṣaḥ //	indraḥ viśvāḥ ati dviṣaḥ 
SA_GV01_rv_hn08u-819	RV_8,016.12a sa tvaṃ na indra vājebhir daśasyā ca gātuyā ca /	sa tvam naḥ indra vājebhiḥ daśasya ca gātuya ca 
SA_GV01_rv_hn08u-820	RV_8,016.12c acchā ca naḥ sumnaṃ neṣi //	acchā ca naḥ sumnam neṣi 
SA_GV01_rv_hn08u-821	RV_8,017.01a ā yāhi suṣumā hi ta indra somam pibā imam /	ā yāhi suṣuma hi te indra somam pibā imam 
SA_GV01_rv_hn08u-822	RV_8,017.01c edam barhiḥ sado mama //	ā idam barhiḥ sadaḥ mama 
SA_GV01_rv_hn08u-823	RV_8,017.02a ā tvā brahmayujā harī vahatām indra keśinā /	ā tvā brahma yujā harī vahatām indra keśinā 
SA_GV01_rv_hn08u-824	RV_8,017.02c upa brahmāṇi naḥ śṛṇu //	upa brahmāṇi naḥ śṛṇu 
SA_GV01_rv_hn08u-825	RV_8,017.03a brahmāṇas tvā vayaṃ yujā somapām indra sominaḥ /	brahmāṇaḥ tvā vayam yujā soma pām indra sominaḥ 
SA_GV01_rv_hn08u-826	RV_8,017.03c sutāvanto havāmahe //	sutāvantaḥ havāmahe 
SA_GV01_rv_hn08u-827	RV_8,017.04a ā no yāhi sutāvato 'smākaṃ suṣṭutīr upa /	ā naḥ yāhi sutāvataḥ smākam suṣṭutīḥ upa 
SA_GV01_rv_hn08u-828	RV_8,017.04c pibā su śiprinn andhasaḥ //	pibā su śiprin andhasaḥ 
SA_GV01_rv_hn08u-829	RV_8,017.05a ā te siñcāmi kukṣyor anu gātrā vi dhāvatu /	ā te siñcāmi kukṣyoḥ anu gātrā vi dhāvatu 
SA_GV01_rv_hn08u-830	RV_8,017.05c gṛbhāya jihvayā madhu //	gṛbhāya jihvayā madhu 
SA_GV01_rv_hn08u-831	RV_8,017.06a svāduṣ ṭe astu saṃsude madhumān tanve tava /	svāduḥ te astu saṃsude madhumān tanve tava 
SA_GV01_rv_hn08u-832	RV_8,017.06c somaḥ śam astu te hṛde //	somaḥ śam astu te hṛde 
SA_GV01_rv_hn08u-833	RV_8,017.07a ayam u tvā vicarṣaṇe janīr ivābhi saṃvṛtaḥ /	ayam u tvā vicarṣaṇe janīḥ iva abhi saṃvṛtaḥ 
SA_GV01_rv_hn08u-834	RV_8,017.07c pra soma indra sarpatu //	pra somaḥ indra sarpatu 
SA_GV01_rv_hn08u-835	RV_8,017.08a tuvigrīvo vapodaraḥ subāhur andhaso made /	tuvi grīvaḥ vapā udaraḥ su bāhuḥ andhasaḥ made 
SA_GV01_rv_hn08u-836	RV_8,017.08c indro vṛtrāṇi jighnate //	indraḥ vṛtrāṇi jighnate 
SA_GV01_rv_hn08u-837	RV_8,017.09a indra prehi puras tvaṃ viśvasyeśāna ojasā /	indra prehi puras tvam viśvasya īśānaḥ ojasā 
SA_GV01_rv_hn08u-838	RV_8,017.09c vṛtrāṇi vṛtrahañ jahi //	vṛtrāṇi vṛtraham jahi 
SA_GV01_rv_hn08u-839	RV_8,017.10a dīrghas te astv aṅkuśo yenā vasu prayacchasi /	dīrghaḥ te astu aṅkuśaḥ yena vasu prayacchasi 
SA_GV01_rv_hn08u-840	RV_8,017.10c yajamānāya sunvate //	yajamānāya sunvate 
SA_GV01_rv_hn08u-841	RV_8,017.11a ayaṃ ta indra somo nipūto adhi barhiṣi /	ayam te indra somaḥ nipūtaḥ adhi barhiṣi 
SA_GV01_rv_hn08u-842	RV_8,017.11c ehīm asya dravā piba //	ehi īm asya drava piba 
SA_GV01_rv_hn08u-843	RV_8,017.12a śācigo śācipūjanāyaṃ raṇāya te sutaḥ /	śācigo śācipūjana ayam raṇāya te sutaḥ 
SA_GV01_rv_hn08u-844	RV_8,017.12c ākhaṇḍala pra hūyase //	ākhaṇḍala pra hūyase 
SA_GV01_rv_hn08u-845	RV_8,017.13a yas te śṛṅgavṛṣo napāt praṇapāt kuṇḍapāyyaḥ /	yaḥ te śṛṅgavṛṣaḥ napāt praṇapāt kuṇḍapāyyaḥ 
SA_GV01_rv_hn08u-846	RV_8,017.13c ny asmin dadhra ā manaḥ //	ni asmin dadhre ā manaḥ 
SA_GV01_rv_hn08u-847	RV_8,017.14a vāstoṣ pate dhruvā sthūṇāṃsatraṃ somyānām /	vāstoḥ pate dhruvā sthūṇā aṃsatram somyānām 
SA_GV01_rv_hn08u-848	RV_8,017.14c drapso bhettā purāṃ śaśvatīnām indro munīnāṃ sakhā //	drapsaḥ bhettā purām śaśvatīnām indraḥ munīnām sakhā 
SA_GV01_rv_hn08u-849	RV_8,017.15a pṛdākusānur yajato gaveṣaṇa ekaḥ sann abhi bhūyasaḥ /	pṛdākusānuḥ yajataḥ gaveṣaṇaḥ ekaḥ san abhi bhūyasaḥ 
SA_GV01_rv_hn08u-850	RV_8,017.15c bhūrṇim aśvaṃ nayat tujā puro gṛbhendraṃ somasya pītaye //	bhūrṇim aśvam nayat tujā puras gṛbhā indram somasya pītaye 
SA_GV01_rv_hn08u-851	RV_8,018.01a idaṃ ha nūnam eṣāṃ sumnam bhikṣeta martyaḥ /	idam ha nūnam eṣām sumnam bhikṣeta martyaḥ 
SA_GV01_rv_hn08u-852	RV_8,018.01c ādityānām apūrvyaṃ savīmani //	ādityānām apūrvyam savīmani 
SA_GV01_rv_hn08u-853	RV_8,018.02a anarvāṇo hy eṣām panthā ādityānām /	anarvāṇaḥ hi eṣām panthāḥ ādityānām 
SA_GV01_rv_hn08u-854	RV_8,018.02c adabdhāḥ santi pāyavaḥ sugevṛdhaḥ //	adabdhāḥ santi pāyavaḥ sugevṛdhaḥ 
SA_GV01_rv_hn08u-855	RV_8,018.03a tat su naḥ savitā bhago varuṇo mitro aryamā /	tat su naḥ savitā bhagaḥ varuṇaḥ mitraḥ aryamā 
SA_GV01_rv_hn08u-856	RV_8,018.03c śarma yacchantu sapratho yad īmahe //	śarma yacchantu saprathaḥ yat īmahe 
SA_GV01_rv_hn08u-857	RV_8,018.04a devebhir devy adite 'riṣṭabharmann ā gahi /	devebhiḥ devi adite riṣṭa bharman ā gahi 
SA_GV01_rv_hn08u-858	RV_8,018.04c smat sūribhiḥ purupriye suśarmabhiḥ //	smat sūribhiḥ puru priye su śarmabhiḥ 
SA_GV01_rv_hn08u-859	RV_8,018.05a te hi putrāso aditer vidur dveṣāṃsi yotave /	te hi putrāsaḥ aditeḥ viduḥ dveṣāṃsi yotave 
SA_GV01_rv_hn08u-860	RV_8,018.05c aṃhoś cid urucakrayo 'nehasaḥ //	aṃhoḥ cit uru cakrayaḥ na īhasaḥ 
SA_GV01_rv_hn08u-861	RV_8,018.06a aditir no divā paśum aditir naktam advayāḥ /	aditiḥ naḥ divā paśum aditiḥ naktam advayāḥ 
SA_GV01_rv_hn08u-862	RV_8,018.06c aditiḥ pātv aṃhasaḥ sadāvṛdhā //	aditiḥ pātu aṃhasaḥ sadā vṛdhā 
SA_GV01_rv_hn08u-863	RV_8,018.07a uta syā no divā matir aditir ūtyā gamat /	uta syā naḥ divā matiḥ aditiḥ ūtyā gamat 
SA_GV01_rv_hn08u-864	RV_8,018.07c sā śantāti mayas karad apa sridhaḥ //	sā śantāti mayaḥ karat apa sridhaḥ 
SA_GV01_rv_hn08u-865	RV_8,018.08a uta tyā daivyā bhiṣajā śaṃ naḥ karato aśvinā /	uta tyā daivyā bhiṣajā śam naḥ karataḥ aśvinā 
SA_GV01_rv_hn08u-866	RV_8,018.08c yuyuyātām ito rapo apa sridhaḥ //	yuyuyātām itas rapaḥ apa sridhaḥ 
SA_GV01_rv_hn08u-867	RV_8,018.09a śam agnir agnibhiḥ karac chaṃ nas tapatu sūryaḥ /	śam agniḥ agnibhiḥ karat śam naḥ tapatu sūryaḥ 
SA_GV01_rv_hn08u-868	RV_8,018.09c śaṃ vāto vātv arapā apa sridhaḥ //	śam vātaḥ vātu arapāḥ apa sridhaḥ 
SA_GV01_rv_hn08u-869	RV_8,018.10a apāmīvām apa sridham apa sedhata durmatim /	apa amīvām apa sridham apa sedhata durmatim 
SA_GV01_rv_hn08u-870	RV_8,018.10c ādityāso yuyotanā no aṃhasaḥ //	ādityāsaḥ yuyotana naḥ aṃhasaḥ 
SA_GV01_rv_hn08u-871	RV_8,018.11a yuyotā śarum asmad āṃ ādityāsa utāmatim /	yuyota śarum asmat ām ādityāsaḥ uta amatim 
SA_GV01_rv_hn08u-872	RV_8,018.11c ṛdhag dveṣaḥ kṛṇuta viśvavedasaḥ //	ṛdhak dveṣaḥ kṛṇuta viśva vedasaḥ 
SA_GV01_rv_hn08u-873	RV_8,018.12a tat su naḥ śarma yacchatādityā yan mumocati /	tat su naḥ śarma yacchata ādityāḥ yat mumocati 
SA_GV01_rv_hn08u-874	RV_8,018.12c enasvantaṃ cid enasaḥ sudānavaḥ //	enasvantam cit enasaḥ sudānavaḥ 
SA_GV01_rv_hn08u-875	RV_8,018.13a yo naḥ kaś cid ririkṣati rakṣastvena martyaḥ /	yaḥ naḥ kaḥ cit ririkṣati rakṣaḥ tvena martyaḥ 
SA_GV01_rv_hn08u-876	RV_8,018.13c svaiḥ ṣa evai ririṣīṣṭa yur janaḥ //	svaiḥ saḥ evaiḥ ririṣīṣṭa janaḥ 
SA_GV01_rv_hn08u-877	RV_8,018.14a sam it tam agham aśnavad duḥśaṃsam martyaṃ ripum /	sam id tam agham aśnavat duḥśaṃsam martyam ripum 
SA_GV01_rv_hn08u-878	RV_8,018.14c yo asmatrā durhaṇāvāṃ upa dvayuḥ //	yaḥ asmatrā upa dvayuḥ 
SA_GV01_rv_hn08u-879	RV_8,018.15a pākatrā sthana devā hṛtsu jānītha martyam /	pākatrā sthana devāḥ hṛtsu jānītha martyam 
SA_GV01_rv_hn08u-880	RV_8,018.15c upa dvayuṃ cādvayuṃ ca vasavaḥ //	upa dvayum ca advayum ca vasavaḥ 
SA_GV01_rv_hn08u-881	RV_8,018.16a ā śarma parvatānām otāpāṃ vṛṇīmahe /	ā śarma parvatānām ā uta apām vṛṇīmahe 
SA_GV01_rv_hn08u-882	RV_8,018.16c dyāvākṣāmāre asmad rapas kṛtam //	dyāvākṣāmā āre asmat rapaḥ kṛtam 
SA_GV01_rv_hn08u-883	RV_8,018.17a te no bhadreṇa śarmaṇā yuṣmākaṃ nāvā vasavaḥ /	te naḥ bhadreṇa śarmaṇā yuṣmākam nāvā vasavaḥ 
SA_GV01_rv_hn08u-884	RV_8,018.17c ati viśvāni duritā pipartana //	ati viśvāni duritā pipartana 
SA_GV01_rv_hn08u-885	RV_8,018.18a tuce tanāya tat su no drāghīya āyur jīvase /	tuce tanāya tat su naḥ drāghīyaḥ āyuḥ jīvase 
SA_GV01_rv_hn08u-886	RV_8,018.18c ādityāsaḥ sumahasaḥ kṛṇotana //	ādityāsaḥ su mahasaḥ kṛṇotana 
SA_GV01_rv_hn08u-887	RV_8,018.19a yajño hīḷo vo antara ādityā asti mṛḷata /	yajñaḥ hīḍaḥ vaḥ antare ādityāḥ asti mṛḍata 
SA_GV01_rv_hn08u-888	RV_8,018.19c yuṣme id vo api ṣmasi sajātye //	yuṣme id vaḥ api smasi sajātye 
SA_GV01_rv_hn08u-889	RV_8,018.20a bṛhad varūtham marutāṃ devaṃ trātāram aśvinā /	bṛhat varūtham marutām devam trātāram aśvinā 
SA_GV01_rv_hn08u-890	RV_8,018.20c mitram īmahe varuṇaṃ svastaye //	mitram īmahe varuṇam svastaye 
SA_GV01_rv_hn08u-891	RV_8,018.21a aneho mitrāryaman nṛvad varuṇa śaṃsyam /	anehaḥ mitra aryaman nṛvat varuṇa śaṃsyam 
SA_GV01_rv_hn08u-892	RV_8,018.21c trivarūtham maruto yanta naś chardiḥ //	tri varūtham marutaḥ yanta naḥ chardiḥ 
SA_GV01_rv_hn08u-893	RV_8,018.22a ye cid dhi mṛtyubandhava ādityā manavaḥ smasi /	ye cit hi mṛtyu bandhavaḥ ādityāḥ manavaḥ smasi 
SA_GV01_rv_hn08u-894	RV_8,018.22c pra sū na āyur jīvase tiretana //	pra su naḥ āyuḥ jīvase tiretana 
SA_GV01_rv_hn08u-895	RV_8,019.01a taṃ gūrdhayā svarṇaraṃ devāso devam aratiṃ dadhanvire /	tam gūrdhayā svarṇaram devāsaḥ devam aratim dadhanvire 
SA_GV01_rv_hn08u-896	RV_8,019.01c devatrā havyam ohire //	devatrā havyam ohire 
SA_GV01_rv_hn08u-897	RV_8,019.02a vibhūtarātiṃ vipra citraśociṣam agnim īḷiṣva yanturam /	vibhūta rātim vipra citra śociṣam agnim īḍiṣva yanturam 
SA_GV01_rv_hn08u-898	RV_8,019.02c asya medhasya somyasya sobhare prem adhvarāya pūrvyam //	asya medhasya somyasya sobhare pra īm adhvarāya pūrvyam 
SA_GV01_rv_hn08u-899	RV_8,019.03a yajiṣṭhaṃ tvā vavṛmahe devaṃ devatrā hotāram amartyam /	yajiṣṭham tvā vavṛmahe devam devatrā hotāram amartyam 
SA_GV01_rv_hn08u-900	RV_8,019.03c asya yajñasya sukratum //	asya yajñasya sukratum 
SA_GV01_rv_hn08u-901	RV_8,019.04a ūrjo napātaṃ subhagaṃ sudīditim agniṃ śreṣṭhaśociṣam /	ūrjaḥ napātam subhagam su dīditim agnim śreṣṭha śociṣam 
SA_GV01_rv_hn08u-902	RV_8,019.04c sa no mitrasya varuṇasya so apām ā sumnaṃ yakṣate divi //	sa naḥ mitrasya varuṇasya saḥ apām ā sumnam yakṣate divi 
SA_GV01_rv_hn08u-903	RV_8,019.05a yaḥ samidhā ya āhutī yo vedena dadāśa marto agnaye /	yaḥ samidhā yaḥ āhutī yaḥ vedena dadāśa martaḥ agnaye 
SA_GV01_rv_hn08u-904	RV_8,019.05c yo namasā svadhvaraḥ //	yaḥ namasā su adhvaraḥ 
SA_GV01_rv_hn08u-905	RV_8,019.06a tasyed arvanto raṃhayanta āśavas tasya dyumnitamaṃ yaśaḥ /	tasya id arvantaḥ raṃhayantaḥ āśavaḥ tasya dyumnitamam yaśaḥ 
SA_GV01_rv_hn08u-906	RV_8,019.06c na tam aṃho devakṛtaṃ kutaś cana na martyakṛtaṃ naśat //	na tam aṃhaḥ deva kṛtam kutas cana na martya kṛtam naśat 
SA_GV01_rv_hn08u-907	RV_8,019.07a svagnayo vo agnibhiḥ syāma sūno sahasa ūrjām pate /	su agnayaḥ vaḥ agnibhiḥ syāma sūno sahasaḥ ūrjām pate 
SA_GV01_rv_hn08u-908	RV_8,019.07c suvīras tvam asmayuḥ //	su vīraḥ tvam asmayuḥ 
SA_GV01_rv_hn08u-909	RV_8,019.08a praśaṃsamāno atithir na mitriyo 'gnī ratho na vedyaḥ /	praśaṃsamānaḥ atithiḥ na mitriyaḥ gniḥ rathaḥ na vedyaḥ 
SA_GV01_rv_hn08u-910	RV_8,019.08c tve kṣemāso api santi sādhavas tvaṃ rājā rayīṇām //	tve kṣemāsaḥ api santi sādhavaḥ tvam rājā rayīṇām 
SA_GV01_rv_hn08u-911	RV_8,019.09a so addhā dāśvadhvaro 'gne martaḥ subhaga sa praśaṃsyaḥ /	saḥ addhā dāśu adhvaraḥ gne martaḥ subhaga sa praśaṃsyaḥ 
SA_GV01_rv_hn08u-912	RV_8,019.09c sa dhībhir astu sanitā //	sa dhībhiḥ astu sanitā 
SA_GV01_rv_hn08u-913	RV_8,019.10a yasya tvam ūrdhvo adhvarāya tiṣṭhasi kṣayadvīraḥ sa sādhate /	yasya tvam ūrdhvaḥ adhvarāya tiṣṭhasi kṣayadvīraḥ sa sādhate 
SA_GV01_rv_hn08u-914	RV_8,019.10c so arvadbhiḥ sanitā sa vipanyubhiḥ sa śūraiḥ sanitā kṛtam //	saḥ arvadbhiḥ sanitā sa vipanyubhiḥ sa śūraiḥ sanitā kṛtam 
SA_GV01_rv_hn08u-915	RV_8,019.11a yasyāgnir vapur gṛhe stomaṃ cano dadhīta viśvavāryaḥ /	yasya agniḥ vapuḥ gṛhe stomam canaḥ dadhīta viśva vāryaḥ 
SA_GV01_rv_hn08u-916	RV_8,019.11c havyā vā veviṣad viṣaḥ //	havyā vā veviṣat viṣaḥ 
SA_GV01_rv_hn08u-917	RV_8,019.12a viprasya vā stuvataḥ sahaso yaho makṣūtamasya rātiṣu /	viprasya vā stuvataḥ sahasaḥ yaho makṣūtamasya rātiṣu 
SA_GV01_rv_hn08u-918	RV_8,019.12c avodevam uparimartyaṃ kṛdhi vaso vividuṣo vacaḥ //	avas udevam upari martyam kṛdhi vaso vividuṣaḥ vacaḥ 
SA_GV01_rv_hn08u-919	RV_8,019.13a yo agniṃ havyadātibhir namobhir vā sudakṣam āvivāsati /	yaḥ agnim havya dātibhiḥ namobhiḥ vā su dakṣam āvivāsati 
SA_GV01_rv_hn08u-920	RV_8,019.13c girā vājiraśociṣam //	girā vājira śociṣam 
SA_GV01_rv_hn08u-921	RV_8,019.14a samidhā yo niśitī dāśad aditiṃ dhāmabhir asya martyaḥ /	samidhā yaḥ niśitī dāśat aditim dhāmabhiḥ asya martyaḥ 
SA_GV01_rv_hn08u-922	RV_8,019.14c viśvet sa dhībhiḥ subhago janāṃ ati dyumnair udna iva tāriṣat //	viśvā id sa dhībhiḥ subhagaḥ janān ati dyumnaiḥ udnaḥ iva tāriṣat 
SA_GV01_rv_hn08u-923	RV_8,019.15a tad agne dyumnam ā bhara yat sāsahat sadane kaṃ cid atriṇam /	tat agne dyumnam ā bhara yat sāsahat sadane kam cit atriṇam 
SA_GV01_rv_hn08u-924	RV_8,019.15c manyuṃ janasya dūḍhyaḥ //	manyum janasya dūḍhyaḥ 
SA_GV01_rv_hn08u-925	RV_8,019.16a yena caṣṭe varuṇo mitro aryamā yena nāsatyā bhagaḥ /	yena caṣṭe varuṇaḥ mitraḥ aryamā yena nāsatyā bhagaḥ 
SA_GV01_rv_hn08u-926	RV_8,019.16c vayaṃ tat te śavasā gātuvittamā indratvotā vidhemahi //	vayam tat te śavasā gātu vittamāḥ indra tva utāḥ vidhemahi 
SA_GV01_rv_hn08u-927	RV_8,019.17a te ghed agne svādhyo ye tvā vipra nidadhire nṛcakṣasam /	te gha id agne su ādhyaḥ ye tvā vipra nidadhire nṛ cakṣasam 
SA_GV01_rv_hn08u-928	RV_8,019.17c viprāso deva sukratum //	viprāsaḥ deva sukratum 
SA_GV01_rv_hn08u-929	RV_8,019.18a ta id vediṃ subhaga ta āhutiṃ te sotuṃ cakrire divi /	te id vedim subhaga te āhutim te sotum cakrire divi 
SA_GV01_rv_hn08u-930	RV_8,019.18c ta id vājebhir jigyur mahad dhanaṃ ye tve kāmaṃ nyerire //	te id vājebhiḥ jigyuḥ mahat dhanam ye tve kāmam nyerire 
SA_GV01_rv_hn08u-931	RV_8,019.19a bhadro no agnir āhuto bhadrā rātiḥ subhaga bhadro adhvaraḥ /	bhadraḥ naḥ agniḥ āhutaḥ bhadrā rātiḥ subhaga bhadraḥ adhvaraḥ 
SA_GV01_rv_hn08u-932	RV_8,019.19c bhadrā uta praśastayaḥ //	bhadrāḥ uta praśastayaḥ 
SA_GV01_rv_hn08u-933	RV_8,019.20a bhadram manaḥ kṛṇuṣva vṛtratūrye yenā samatsu sāsahaḥ /	bhadram manaḥ kṛṇuṣva vṛtratūrye yena samatsu sāsahaḥ 
SA_GV01_rv_hn08u-934	RV_8,019.20c ava sthirā tanuhi bhūri śardhatāṃ vanemā te abhiṣṭibhiḥ //	ava sthirā tanuhi bhūri śardhatām vanema te abhiṣṭibhiḥ 
SA_GV01_rv_hn08u-935	RV_8,019.21a īḷe girā manurhitaṃ yaṃ devā dūtam aratiṃ nyerire /	īḍe girā manuḥ hitam yam devāḥ dūtam aratim nyerire 
SA_GV01_rv_hn08u-936	RV_8,019.21c yajiṣṭhaṃ havyavāhanam //	yajiṣṭham havyavāhanam 
SA_GV01_rv_hn08u-937	RV_8,019.22a tigmajambhāya taruṇāya rājate prayo gāyasy agnaye /	tigma jambhāya taruṇāya rājate prayaḥ gāyasi agnaye 
SA_GV01_rv_hn08u-938	RV_8,019.22c yaḥ piṃśate sūnṛtābhiḥ suvīryam agnir ghṛtebhir āhutaḥ //	yaḥ piṃśate sūnṛtābhiḥ su vīryam agniḥ ghṛtebhiḥ āhutaḥ 
SA_GV01_rv_hn08u-939	RV_8,019.23a yadī ghṛtebhir āhuto vāśīm agnir bharata uc cāva ca /	yadī ghṛtebhiḥ āhutaḥ vāśīm agniḥ bharate ud ca ava ca 
SA_GV01_rv_hn08u-940	RV_8,019.23c asura iva nirṇijam //	asuraḥ iva nirṇijam 
SA_GV01_rv_hn08u-941	RV_8,019.24a yo havyāny airayatā manurhito deva āsā sugandhinā /	yaḥ havyāni airayata manuḥ hitaḥ devaḥ āsā sugandhinā 
SA_GV01_rv_hn08u-942	RV_8,019.24c vivāsate vāryāṇi svadhvaro hotā devo amartyaḥ //	vivāsate vāryāṇi su adhvaraḥ hotā devaḥ amartyaḥ 
SA_GV01_rv_hn08u-943	RV_8,019.25a yad agne martyas tvaṃ syām aham mitramaho amartyaḥ /	yat agne martyaḥ tvam syām aham mitra mahas amartyaḥ 
SA_GV01_rv_hn08u-944	RV_8,019.25c sahasaḥ sūnav āhuta //	sahasaḥ sūno āhuta 
SA_GV01_rv_hn08u-945	RV_8,019.26a na tvā rāsīyābhiśastaye vaso na pāpatvāya santya /	na tvā rāsīya abhiśastaye vaso na pāpa tvāya santya 
SA_GV01_rv_hn08u-946	RV_8,019.26c na me stotāmatīvā na durhitaḥ syād agne na pāpayā //	na me stotā amatīvā na durhitaḥ syāt agne na pāpayā 
SA_GV01_rv_hn08u-947	RV_8,019.27a pitur na putraḥ subhṛto duroṇa ā devāṃ etu pra ṇo haviḥ //	pituḥ na putraḥ su bhṛtaḥ duroṇe ā devān etu pra naḥ haviḥ 
SA_GV01_rv_hn08u-948	RV_8,019.28a tavāham agna ūtibhir nediṣṭhābhiḥ saceya joṣam ā vaso /	tava aham agne ūtibhiḥ nediṣṭhābhiḥ saceya joṣam ā vaso 
SA_GV01_rv_hn08u-949	RV_8,019.28c sadā devasya martyaḥ //	sadā devasya martyaḥ 
SA_GV01_rv_hn08u-950	RV_8,019.29a tava kratvā saneyaṃ tava rātibhir agne tava praśastibhiḥ /	tava kratvā saneyam tava rātibhiḥ agne tava praśastibhiḥ 
SA_GV01_rv_hn08u-951	RV_8,019.29c tvām id āhuḥ pramatiṃ vaso mamāgne harṣasva dātave //	tvām id āhuḥ pramatim vaso mama agne harṣasva dātave 
SA_GV01_rv_hn08u-952	RV_8,019.30a pra so agne tavotibhiḥ suvīrābhis tirate vājabharmabhiḥ /	pra saḥ agne tava ūtibhiḥ su vīrābhiḥ tirate vāja bharmabhiḥ 
SA_GV01_rv_hn08u-953	RV_8,019.30c yasya tvaṃ sakhyam āvaraḥ //	yasya tvam sakhyam āvaraḥ 
SA_GV01_rv_hn08u-954	RV_8,019.31a tava drapso nīlavān vāśa ṛtviya indhānaḥ siṣṇav ā dade /	tava drapsaḥ nīlavān vāśaḥ ṛtviyaḥ indhānaḥ siṣṇo ā dade 
SA_GV01_rv_hn08u-955	RV_8,019.31c tvam mahīnām uṣasām asi priyaḥ kṣapo vastuṣu rājasi //	tvam mahīnām uṣasām asi priyaḥ kṣapaḥ vastuṣu rājasi 
SA_GV01_rv_hn08u-956	RV_8,019.32a tam āganma sobharayaḥ sahasramuṣkaṃ svabhiṣṭim avase /	tam āganma sobharayaḥ sahasra muṣkam su abhiṣṭim avase 
SA_GV01_rv_hn08u-957	RV_8,019.32c samrājaṃ trāsadasyavam //	samrājam trāsadasyavam 
SA_GV01_rv_hn08u-958	RV_8,019.33a yasya te agne anye agnaya upakṣito vayā iva /	yasya te agne anye agnayaḥ upakṣitaḥ vayāḥ iva 
SA_GV01_rv_hn08u-959	RV_8,019.33c vipo na dyumnā ni yuve janānāṃ tava kṣatrāṇi vardhayan //	vipaḥ na dyumnā ni yuve janānām tava kṣatrāṇi vardhayan 
SA_GV01_rv_hn08u-960	RV_8,019.34a yam ādityāso adruhaḥ pāraṃ nayatha martyam /	yam ādityāsaḥ adruhaḥ pāram nayatha martyam 
SA_GV01_rv_hn08u-961	RV_8,019.34c maghonāṃ viśveṣāṃ sudānavaḥ //	maghonām viśveṣām sudānavaḥ 
SA_GV01_rv_hn08u-962	RV_8,019.35a yūyaṃ rājānaḥ kaṃ cic carṣaṇīsahaḥ kṣayantam mānuṣāṃ anu /	yūyam rājānaḥ kam cit carṣaṇī sahaḥ kṣayantam mānuṣām anu 
SA_GV01_rv_hn08u-963	RV_8,019.35c vayaṃ te vo varuṇa mitrāryaman syāmed ṛtasya rathyaḥ //	vayam te vaḥ varuṇa mitra aryaman syāma id ṛtasya rathyaḥ 
SA_GV01_rv_hn08u-964	RV_8,019.36a adān me paurukutsyaḥ pañcāśataṃ trasadasyur vadhūnām /	adāt me paurukutsyaḥ pañcāśatam trasadasyuḥ vadhūnām 
SA_GV01_rv_hn08u-965	RV_8,019.36c maṃhiṣṭho aryaḥ satpatiḥ //	maṃhiṣṭhaḥ aryaḥ satpatiḥ 
SA_GV01_rv_hn08u-966	RV_8,019.37a uta me prayiyor vayiyoḥ suvāstvā adhi tugvani /	uta me prayiyoḥ vayiyoḥ su vāstvā adhi tugvani 
SA_GV01_rv_hn08u-967	RV_8,019.37c tisṝṇāṃ saptatīnāṃ śyāvaḥ praṇetā bhuvad vasur diyānām patiḥ //	tisṝṇām saptatīnām śyāvaḥ praṇetā bhuvat vasuḥ diyānām patiḥ 
SA_GV01_rv_hn08u-968	RV_8,020.01a ā gantā mā riṣaṇyata prasthāvāno māpa sthātā samanyavaḥ /	ā ganta mā riṣaṇyata prasthāvānaḥ mā apa sthāta samanyavaḥ 
SA_GV01_rv_hn08u-969	RV_8,020.01c sthirā cin namayiṣṇavaḥ //	sthirā cit namayiṣṇavaḥ 
SA_GV01_rv_hn08u-970	RV_8,020.02a vīḷupavibhir maruta ṛbhukṣaṇa ā rudrāsaḥ sudītibhiḥ /	vīḍu pavibhiḥ marutaḥ ṛbhukṣaṇaḥ ā rudrāsaḥ su dītibhiḥ 
SA_GV01_rv_hn08u-971	RV_8,020.02c iṣā no adyā gatā puruspṛho yajñam ā sobharīyavaḥ //	iṣā naḥ adya ā gata puruspṛhaḥ yajñam ā sobharīyavaḥ 
SA_GV01_rv_hn08u-972	RV_8,020.03a vidmā hi rudriyāṇāṃ śuṣmam ugram marutāṃ śimīvatām /	vidma hi rudriyāṇām śuṣmam ugram marutām śimīvatām 
SA_GV01_rv_hn08u-973	RV_8,020.03c viṣṇor eṣasya mīḷhuṣām //	viṣṇoḥ eṣasya mīḷhuṣām 
SA_GV01_rv_hn08u-974	RV_8,020.04a vi dvīpāni pāpatan tiṣṭhad ducchunobhe yujanta rodasī /	vi dvīpāni pāpatan tiṣṭhat ducchunā ubhe yujanta rodasī 
SA_GV01_rv_hn08u-975	RV_8,020.04c pra dhanvāny airata śubhrakhādayo yad ejatha svabhānavaḥ //	pra dhanvāni airata śubhra khādayaḥ yat ejatha sva bhānavaḥ 
SA_GV01_rv_hn08u-976	RV_8,020.05a acyutā cid vo ajmann ā nānadati parvatāso vanaspatiḥ /	acyutā cit vaḥ ajman ā nānadati parvatāsaḥ vanaspatiḥ 
SA_GV01_rv_hn08u-977	RV_8,020.05c bhūmir yāmeṣu rejate //	bhūmiḥ yāmeṣu rejate 
SA_GV01_rv_hn08u-978	RV_8,020.06a amāya vo maruto yātave dyaur jihīta uttarā bṛhat /	amāya vaḥ marutaḥ yātave dyauḥ jihīte uttarā bṛhat 
SA_GV01_rv_hn08u-979	RV_8,020.06c yatrā naro dediśate tanūṣv ā tvakṣāṃsi bāhvojasaḥ //	yatrā naraḥ dediśate tanūṣu ā tvakṣāṃsi bāhu ojasaḥ 
SA_GV01_rv_hn08u-980	RV_8,020.07a svadhām anu śriyaṃ naro mahi tveṣā amavanto vṛṣapsavaḥ /	svadhām anu śriyam naraḥ mahi tveṣāḥ amavantaḥ vṛṣapsavaḥ 
SA_GV01_rv_hn08u-981	RV_8,020.07c vahante ahrutapsavaḥ //	vahante ahrutapsavaḥ 
SA_GV01_rv_hn08u-982	RV_8,020.08a gobhir vāṇo ajyate sobharīṇāṃ rathe kośe hiraṇyaye /	gobhiḥ vāṇaḥ ajyate sobharīṇām rathe kośe hiraṇyaye 
SA_GV01_rv_hn08u-983	RV_8,020.08c gobandhavaḥ sujātāsa iṣe bhuje mahānto na sparase nu //	go bandhavaḥ sujātāsaḥ iṣe bhuje mahāntaḥ naḥ sparase nu 
SA_GV01_rv_hn08u-984	RV_8,020.09a prati vo vṛṣadañjayo vṛṣṇe śardhāya mārutāya bharadhvam /	prati vaḥ vṛṣat añjayaḥ vṛṣṇe śardhāya mārutāya bharadhvam 
SA_GV01_rv_hn08u-985	RV_8,020.09c havyā vṛṣaprayāvṇe //	havyā vṛṣa prayāvṇe 
SA_GV01_rv_hn08u-986	RV_8,020.10a vṛṣaṇaśvena maruto vṛṣapsunā rathena vṛṣanābhinā /	vṛṣaṇaśvena marutaḥ vṛṣapsunā rathena vṛṣa nābhinā 
SA_GV01_rv_hn08u-987	RV_8,020.10c ā śyenāso na pakṣiṇo vṛthā naro havyā no vītaye gata //	ā śyenāsaḥ na pakṣiṇaḥ vṛthā naraḥ havyā naḥ vītaye gata 
SA_GV01_rv_hn08u-988	RV_8,020.11a samānam añjy eṣāṃ vi bhrājante rukmāso adhi bāhuṣu /	samānam añji eṣām vi bhrājante rukmāsaḥ adhi bāhuṣu 
SA_GV01_rv_hn08u-989	RV_8,020.11c davidyutaty ṛṣṭayaḥ //	davidyutati ṛṣṭayaḥ 
SA_GV01_rv_hn08u-990	RV_8,020.12a ta ugrāso vṛṣaṇa ugrabāhavo nakiṣ ṭanūṣu yetire /	te ugrāsaḥ vṛṣaṇaḥ ugra bāhavaḥ nakir tanūṣu yetire 
SA_GV01_rv_hn08u-991	RV_8,020.12c sthirā dhanvāny āyudhā ratheṣu vo 'nīkeṣv adhi śriyaḥ //	sthirā dhanvāni āyudhā ratheṣu vaḥ nīkeṣu adhi śriyaḥ 
SA_GV01_rv_hn08u-992	RV_8,020.13a yeṣām arṇo na sapratho nāma tveṣaṃ śaśvatām ekam id bhuje /	yeṣām arṇaḥ na saprathaḥ nāma tveṣam śaśvatām ekam id bhuje 
SA_GV01_rv_hn08u-993	RV_8,020.13c vayo na pitryaṃ sahaḥ //	vayaḥ na pitryam sahaḥ 
SA_GV01_rv_hn08u-994	RV_8,020.14a tān vandasva marutas tāṃ upa stuhi teṣāṃ hi dhunīnām /	tān vandasva marutaḥ tām upa stuhi teṣām hi dhunīnām 
SA_GV01_rv_hn08u-995	RV_8,020.14c arāṇāṃ na caramas tad eṣāṃ dānā mahnā tad eṣām //	arāṇām na caramaḥ tat eṣām dānā mahnā tat eṣām 
SA_GV01_rv_hn08u-996	RV_8,020.15a subhagaḥ sa va ūtiṣv āsa pūrvāsu maruto vyuṣṭiṣu /	subhagaḥ sa vaḥ ūtiṣu āsa pūrvāsu marutaḥ vyuṣṭiṣu 
SA_GV01_rv_hn08u-997	RV_8,020.15c yo vā nūnam utāsati //	yaḥ vā nūnam uta asati 
SA_GV01_rv_hn08u-998	RV_8,020.16a yasya vā yūyam prati vājino nara ā havyā vītaye gatha /	yasya vā yūyam prati vājinaḥ naraḥ ā havyā vītaye 
SA_GV01_rv_hn08u-999	RV_8,020.16c abhi ṣa dyumnair uta vājasātibhiḥ sumnā vo dhūtayo naśat //	abhi sa dyumnaiḥ uta vājasātibhiḥ sumnā vaḥ dhūtayaḥ naśat 
SA_GV01_rv_hn08u-1000	RV_8,020.17a yathā rudrasya sūnavo divo vaśanty asurasya vedhasaḥ /	yathā rudrasya sūnavaḥ divaḥ vaśanti asurasya vedhasaḥ 
SA_GV01_rv_hn08u-1001	RV_8,020.17c yuvānas tathed asat //	yuvānaḥ tathā id asat 
SA_GV01_rv_hn08u-1002	RV_8,020.18a ye cārhanti marutaḥ sudānavaḥ sman mīḷhuṣaś caranti ye /	ye ca arhanti marutaḥ sudānavaḥ smat mīḍhuṣaḥ caranti ye 
SA_GV01_rv_hn08u-1003	RV_8,020.18c ataś cid ā na upa vasyasā hṛdā yuvāna ā vavṛdhvam //	atas cit ā naḥ upa vasyasā hṛdā yuvānaḥ ā vavṛdhvam 
SA_GV01_rv_hn08u-1004	RV_8,020.19a yūna ū ṣu naviṣṭhayā vṛṣṇaḥ pāvakāṃ abhi sobhare girā /	yūnaḥ u su naviṣṭhayā vṛṣṇaḥ pāvakām abhi sobhare girā 
SA_GV01_rv_hn08u-1005	RV_8,020.19c gāya gā iva carkṛṣat //	gāya gāḥ iva carkṛṣat 
SA_GV01_rv_hn08u-1006	RV_8,020.20a sāhā ye santi muṣṭiheva havyo viśvāsu pṛtsu hotṛṣu /	sāhāḥ ye santi muṣṭi hā iva havyaḥ viśvāsu pṛtsu hotṛṣu 
SA_GV01_rv_hn08u-1007	RV_8,020.20c vṛṣṇaś candrān na suśravastamān girā vandasva maruto aha //	vṛṣṇaḥ candrān na su śravastamān girā vandasva marutaḥ aha 
SA_GV01_rv_hn08u-1008	RV_8,020.21a gāvaś cid ghā samanyavaḥ sajātyena marutaḥ sabandhavaḥ /	gāvaḥ cit gha samanyavaḥ sajātyena marutaḥ sa bandhavaḥ 
SA_GV01_rv_hn08u-1009	RV_8,020.21c rihate kakubho mithaḥ //	rihate kakubhaḥ mithas 
SA_GV01_rv_hn08u-1010	RV_8,020.22a martaś cid vo nṛtavo rukmavakṣasa upa bhrātṛtvam āyati /	martaḥ cit vaḥ nṛtavaḥ rukma vakṣasaḥ upa bhrātṛ tvam āyati 
SA_GV01_rv_hn08u-1011	RV_8,020.22c adhi no gāta marutaḥ sadā hi va āpitvam asti nidhruvi //	adhi naḥ gāta marutaḥ sadā hi vaḥ āpi tvam asti nidhruvi 
SA_GV01_rv_hn08u-1012	RV_8,020.23a maruto mārutasya na ā bheṣajasya vahatā sudānavaḥ /	marutaḥ mārutasya naḥ ā bheṣajasya vahata sudānavaḥ 
SA_GV01_rv_hn08u-1013	RV_8,020.23c yūyaṃ sakhāyaḥ saptayaḥ //	yūyam sakhāyaḥ saptayaḥ 
SA_GV01_rv_hn08u-1014	RV_8,020.24a yābhiḥ sindhum avatha yābhis tūrvatha yābhir daśasyathā krivim /	yābhiḥ sindhum avatha yābhiḥ tūrvatha yābhiḥ daśasyatha krivim 
SA_GV01_rv_hn08u-1015	RV_8,020.24c mayo no bhūtotibhir mayobhuvaḥ śivābhir asacadviṣaḥ //	mayaḥ naḥ bhūta ūtibhiḥ mayobhuvaḥ śivābhiḥ a saca dviṣaḥ 
SA_GV01_rv_hn08u-1016	RV_8,020.25a yat sindhau yad asiknyāṃ yat samudreṣu marutaḥ subarhiṣaḥ /	yat sindhau yat asiknyām yat samudreṣu marutaḥ su barhiṣaḥ 
SA_GV01_rv_hn08u-1017	RV_8,020.25c yat parvateṣu bheṣajam //	yat parvateṣu bheṣajam 
SA_GV01_rv_hn08u-1018	RV_8,020.26a viśvam paśyanto bibhṛthā tanūṣv ā tenā no adhi vocata /	viśvam paśyantaḥ bibhṛtha tanūṣu ā tena naḥ adhi vocata 
SA_GV01_rv_hn08u-1019	RV_8,020.26c kṣamā rapo maruta āturasya na iṣkartā vihrutam punaḥ //	kṣamā rapaḥ marutaḥ āturasya naḥ iṣkarta vihrutam punar 
SA_GV01_rv_hn08u-1020	RV_8,021.01a vayam u tvām apūrvya sthūraṃ na kac cid bharanto 'vasyavaḥ /	vayam u tvām apūrvya sthūram na kad cit bharantaḥ vasyavaḥ 
SA_GV01_rv_hn08u-1021	RV_8,021.01c vāje citraṃ havāmahe //	vāje citram havāmahe 
SA_GV01_rv_hn08u-1022	RV_8,021.02a upa tvā karmann ūtaye sa no yuvograś cakrāma yo dhṛṣat /	upa tvā karman ūtaye sa naḥ yuvā ugraḥ cakrāma yaḥ dhṛṣat 
SA_GV01_rv_hn08u-1023	RV_8,021.02c tvām id dhy avitāraṃ vavṛmahe sakhāya indra sānasim //	tvām id hi avitāram vavṛmahe sakhāyaḥ indra sānasim 
SA_GV01_rv_hn08u-1024	RV_8,021.03a ā yāhīma indavo 'śvapate gopata urvarāpate /	ā yāhi ime indavaḥ śva pate go pate urvarā pate 
SA_GV01_rv_hn08u-1025	RV_8,021.03c somaṃ somapate piba //	somam soma pate piba 
SA_GV01_rv_hn08u-1026	RV_8,021.04a vayaṃ hi tvā bandhumantam abandhavo viprāsa indra yemima /	vayam hi tvā bandhumantam abandhavaḥ viprāsaḥ indra yemima 
SA_GV01_rv_hn08u-1027	RV_8,021.04c yā te dhāmāni vṛṣabha tebhir ā gahi viśvebhiḥ somapītaye //	yā te dhāmāni vṛṣabha tebhiḥ ā gahi viśvebhiḥ soma pītaye 
SA_GV01_rv_hn08u-1028	RV_8,021.05a sīdantas te vayo yathā gośrīte madhau madire vivakṣaṇe /	sīdantaḥ te vayaḥ yathā go śrīte madhau madire vivakṣaṇe 
SA_GV01_rv_hn08u-1029	RV_8,021.05c abhi tvām indra nonumaḥ //	abhi tvām indra nonumaḥ 
SA_GV01_rv_hn08u-1030	RV_8,021.06a acchā ca tvainā namasā vadāmasi kim muhuś cid vi dīdhayaḥ /	acchā ca tvā enā namasā vadāmasi kim muhur cit vi dīdhayaḥ 
SA_GV01_rv_hn08u-1031	RV_8,021.06c santi kāmāso harivo dadiṣ ṭvaṃ smo vayaṃ santi no dhiyaḥ //	santi kāmāsaḥ harivas dadiḥ tvam smaḥ vayam santi naḥ dhiyaḥ 
SA_GV01_rv_hn08u-1032	RV_8,021.07a nūtnā id indra te vayam ūtī abhūma nahi nū te adrivaḥ /	nūtnāḥ id indra te vayam ūtī abhūma nahi nu te adrivas 
SA_GV01_rv_hn08u-1033	RV_8,021.07c vidmā purā parīṇasaḥ //	vidma purā parīṇasaḥ 
SA_GV01_rv_hn08u-1034	RV_8,021.08a vidmā sakhitvam uta śūra bhojyam ā te tā vajrinn īmahe /	vidma sakhi tvam uta śūra bhojyam ā te tā vajrin īmahe 
SA_GV01_rv_hn08u-1035	RV_8,021.08c uto samasminn ā śiśīhi no vaso vāje suśipra gomati //	uta u samasmin ā śiśīhi naḥ vaso vāje su śipra gomati 
SA_GV01_rv_hn08u-1036	RV_8,021.09a yo na idam-idam purā pra vasya ānināya tam u va stuṣe /	yaḥ naḥ idam idam purā pra vasyaḥ ānināya tam u vaḥ stuṣe 
SA_GV01_rv_hn08u-1037	RV_8,021.09c sakhāya indram ūtaye //	sakhāyaḥ indram ūtaye 
SA_GV01_rv_hn08u-1038	RV_8,021.10a haryaśvaṃ satpatiṃ carṣaṇīsahaṃ sa hi ṣmā yo amandata /	haryaśvam satpatim carṣaṇīsaham sa hi sma yaḥ amandata 
SA_GV01_rv_hn08u-1039	RV_8,021.10c ā tu naḥ sa vayati gavyam aśvyaṃ stotṛbhyo maghavā śatam //	ā tu naḥ sa vayati gavyam aśvyam stotṛbhyaḥ maghavā śatam 
SA_GV01_rv_hn08u-1040	RV_8,021.11a tvayā ha svid yujā vayam prati śvasantaṃ vṛṣabha bruvīmahi /	tvayā ha svid yujā vayam prati śvasantam vṛṣabha bruvīmahi 
SA_GV01_rv_hn08u-1041	RV_8,021.11c saṃsthe janasya gomataḥ //	saṃsthe janasya gomataḥ 
SA_GV01_rv_hn08u-1042	RV_8,021.12a jayema kāre puruhūta kāriṇo 'bhi tiṣṭhema dūḍhyaḥ /	jayema kāre puruhūta kāriṇaḥ bhi tiṣṭhema dūḍhyaḥ 
SA_GV01_rv_hn08u-1043	RV_8,021.12c nṛbhir vṛtraṃ hanyāma śūśuyāma cāver indra pra ṇo dhiyaḥ //	nṛbhiḥ vṛtram hanyāma śūśuyāma ca aveḥ indra pra naḥ dhiyaḥ 
SA_GV01_rv_hn08u-1044	RV_8,021.13a abhrātṛvyo anā tvam anāpir indra januṣā sanād asi /	a bhrātṛvyaḥ anā tvam an āpiḥ indra januṣā sanāt asi 
SA_GV01_rv_hn08u-1045	RV_8,021.13c yudhed āpitvam icchase //	yudhā id āpi tvam icchase 
SA_GV01_rv_hn08u-1046	RV_8,021.14a nakī revantaṃ sakhyāya vindase pīyanti te surāśvaḥ /	nakir revantam sakhyāya vindase pīyanti te surāśvaḥ 
SA_GV01_rv_hn08u-1047	RV_8,021.14c yadā kṛṇoṣi nadanuṃ sam ūhasy ād it piteva hūyase //	yadā kṛṇoṣi nadanum sam ūhasi āt id pitā iva hūyase 
SA_GV01_rv_hn08u-1048	RV_8,021.15a mā te amājuro yathā mūrāsa indra sakhye tvāvataḥ /	mā te amājuraḥ yathā mūrāsaḥ indra sakhye tvāvataḥ 
SA_GV01_rv_hn08u-1049	RV_8,021.15c ni ṣadāma sacā sute //	ni ṣadāma sacā sute 
SA_GV01_rv_hn08u-1050	RV_8,021.16a mā te godatra nir arāma rādhasa indra mā te gṛhāmahi /	mā te go datra niḥ arāma rādhasaḥ indra mā te gṛhāmahi 
SA_GV01_rv_hn08u-1051	RV_8,021.16c dṛḷhā cid aryaḥ pra mṛśābhy ā bhara na te dāmāna ādabhe //	dṛḍhā cit aryaḥ pra mṛśa abhi ā bhara na te dāmānaḥ ādabhe 
SA_GV01_rv_hn08u-1052	RV_8,021.17a indro vā ghed iyan maghaṃ sarasvatī vā subhagā dadir vasu /	indraḥ vā gha id iyat magham sarasvatī vā subhagā dadiḥ vasu 
SA_GV01_rv_hn08u-1053	RV_8,021.17c tvaṃ vā citra dāśuṣe //	tvam vā citra dāśuṣe 
SA_GV01_rv_hn08u-1054	RV_8,021.18a citra id rājā rājakā id anyake yake sarasvatīm anu /	citraḥ id rājā rājakāḥ id anyake yake sarasvatīm anu 
SA_GV01_rv_hn08u-1055	RV_8,021.18c parjanya iva tatanad dhi vṛṣṭyā sahasram ayutā dadat //	parjanyaḥ iva tatanat hi vṛṣṭyā sahasram ayutā dadat 
SA_GV01_rv_hn08u-1056	RV_8,022.01a o tyam ahva ā ratham adyā daṃsiṣṭham ūtaye /	ā u tyam ahve ā ratham adyā daṃsiṣṭham ūtaye 
SA_GV01_rv_hn08u-1057	RV_8,022.01c yam aśvinā suhavā rudravartanī ā sūryāyai tasthathuḥ //	yam aśvinā su havā rudravartanī ā sūryāyai tasthathuḥ 
SA_GV01_rv_hn08u-1058	RV_8,022.02a pūrvāyuṣaṃ suhavam puruspṛham bhujyuṃ vājeṣu pūrvyam /	pūrva āyuṣam su havam puruspṛham bhujyum vājeṣu pūrvyam 
SA_GV01_rv_hn08u-1059	RV_8,022.02c sacanāvantaṃ sumatibhiḥ sobhare vidveṣasam anehasam //	sacanāvantam sumatibhiḥ sobhare vidveṣasam anehasam 
SA_GV01_rv_hn08u-1060	RV_8,022.03a iha tyā purubhūtamā devā namobhir aśvinā /	iha tyā puru bhūtamā devā namobhiḥ aśvinā 
SA_GV01_rv_hn08u-1061	RV_8,022.03c arvācīnā sv avase karāmahe gantārā dāśuṣo gṛham //	arvācīnā su avase karāmahe gantārā dāśuṣaḥ gṛham 
SA_GV01_rv_hn08u-1062	RV_8,022.04a yuvo rathasya pari cakram īyata īrmānyad vām iṣaṇyati /	yuvoḥ rathasya pari cakram īyate īrmā anyat vām iṣaṇyati 
SA_GV01_rv_hn08u-1063	RV_8,022.04c asmāṃ acchā sumatir vāṃ śubhas patī ā dhenur iva dhāvatu //	asmān acchā sumatiḥ vām śubhaḥ patī ā dhenuḥ iva dhāvatu 
SA_GV01_rv_hn08u-1064	RV_8,022.05a ratho yo vāṃ trivandhuro hiraṇyābhīśur aśvinā /	rathaḥ yaḥ vām tri vandhuraḥ hiraṇya abhīśuḥ aśvinā 
SA_GV01_rv_hn08u-1065	RV_8,022.05c pari dyāvāpṛthivī bhūṣati śrutas tena nāsatyā gatam //	pari dyāvāpṛthivī bhūṣati śrutaḥ tena nāsatyā gatam 
SA_GV01_rv_hn08u-1066	RV_8,022.06a daśasyantā manave pūrvyaṃ divi yavaṃ vṛkeṇa karṣathaḥ /	daśasyantā manave pūrvyam divi yavam vṛkeṇa karṣathaḥ 
SA_GV01_rv_hn08u-1067	RV_8,022.06c tā vām adya sumatibhiḥ śubhas patī aśvinā pra stuvīmahi //	tā vām adya sumatibhiḥ śubhaḥ patī aśvinā pra stuvīmahi 
SA_GV01_rv_hn08u-1068	RV_8,022.07a upa no vājinīvasū yātam ṛtasya pathibhiḥ /	upa naḥ vājinīvasū yātam ṛtasya pathibhiḥ 
SA_GV01_rv_hn08u-1069	RV_8,022.07c yebhis tṛkṣiṃ vṛṣaṇā trāsadasyavam mahe kṣatrāya jinvathaḥ //	yebhiḥ tṛkṣim vṛṣaṇā trāsadasyavam mahe kṣatrāya jinvathaḥ 
SA_GV01_rv_hn08u-1070	RV_8,022.08a ayaṃ vām adribhiḥ sutaḥ somo narā vṛṣaṇvasū /	ayam vām adribhiḥ sutaḥ somaḥ narā vṛṣaṇvasū 
SA_GV01_rv_hn08u-1071	RV_8,022.08c ā yātaṃ somapītaye pibataṃ dāśuṣo gṛhe //	ā yātam soma pītaye pibatam dāśuṣaḥ gṛhe 
SA_GV01_rv_hn08u-1072	RV_8,022.09a ā hi ruhatam aśvinā rathe kośe hiraṇyaye vṛṣaṇvasū /	ā hi ruhatam aśvinā rathe kośe hiraṇyaye vṛṣaṇvasū 
SA_GV01_rv_hn08u-1073	RV_8,022.09c yuñjāthām pīvarīr iṣaḥ //	yuñjāthām pīvarīḥ iṣaḥ 
SA_GV01_rv_hn08u-1074	RV_8,022.10a yābhiḥ paktham avatho yābhir adhriguṃ yābhir babhruṃ vijoṣasam /	yābhiḥ paktham avathaḥ yābhiḥ adhrigum yābhiḥ babhrum vijoṣasam 
SA_GV01_rv_hn08u-1075	RV_8,022.10c tābhir no makṣū tūyam aśvinā gatam bhiṣajyataṃ yad āturam //	tābhiḥ naḥ makṣū tūyam aśvinā gatam bhiṣajyatam yat āturam 
SA_GV01_rv_hn08u-1076	RV_8,022.11a yad adhrigāvo adhrigū idā cid ahno aśvinā havāmahe /	yat adhrigāvaḥ adhrigū idā cit ahnaḥ aśvinā havāmahe 
SA_GV01_rv_hn08u-1077	RV_8,022.11c vayaṃ gīrbhir vipanyavaḥ //	vayam gīrbhiḥ vipanyavaḥ 
SA_GV01_rv_hn08u-1078	RV_8,022.12a tābhir ā yātaṃ vṛṣaṇopa me havaṃ viśvapsuṃ viśvavāryam /	tābhiḥ ā yātam vṛṣaṇā upa me havam viśvapsum viśva vāryam 
SA_GV01_rv_hn08u-1079	RV_8,022.12c iṣā maṃhiṣṭhā purubhūtamā narā yābhiḥ kriviṃ vāvṛdhus tābhir ā gatam //	iṣā maṃhiṣṭhā puru bhūtamā narā yābhiḥ krivim vāvṛdhuḥ tābhiḥ ā gatam 
SA_GV01_rv_hn08u-1080	RV_8,022.13a tāv idā cid ahānāṃ tāv aśvinā vandamāna upa bruve /	tau idā cit ahānām tau aśvinā vandamānaḥ upa bruve 
SA_GV01_rv_hn08u-1081	RV_8,022.13c tā u namobhir īmahe //	tāḥ u namobhiḥ īmahe 
SA_GV01_rv_hn08u-1082	RV_8,022.14a tāv id doṣā tā uṣasi śubhas patī tā yāman rudravartanī /	tau id doṣā tau uṣasi śubhaḥ patī tā yāman rudravartanī 
SA_GV01_rv_hn08u-1083	RV_8,022.14c mā no martāya ripave vājinīvasū paro rudrāv ati khyatam //	mā naḥ martāya ripave vājinīvasū paras rudrau ati khyatam 
SA_GV01_rv_hn08u-1084	RV_8,022.15a ā sugmyāya sugmyam prātā rathenāśvinā vā sakṣaṇī /	ā sugmyāya sugmyam prātar rathena aśvinā vā sakṣaṇī 
SA_GV01_rv_hn08u-1085	RV_8,022.15c huve piteva sobharī //	huve pitā iva sobharī 
SA_GV01_rv_hn08u-1086	RV_8,022.16a manojavasā vṛṣaṇā madacyutā makṣuṅgamābhir ūtibhiḥ /	manaḥ javasā vṛṣaṇā mada cyutā makṣuṅgamābhiḥ ūtibhiḥ 
SA_GV01_rv_hn08u-1087	RV_8,022.16c ārāttāc cid bhūtam asme avase pūrvībhiḥ purubhojasā //	ārāttāt cit bhūtam asme avase pūrvībhiḥ puru bhojasā 
SA_GV01_rv_hn08u-1088	RV_8,022.17a ā no aśvāvad aśvinā vartir yāsiṣṭam madhupātamā narā /	ā naḥ aśvāvat aśvinā vartiḥ yāsiṣṭam madhu pātamā narā 
SA_GV01_rv_hn08u-1089	RV_8,022.17c gomad dasrā hiraṇyavat //	gomat dasrā hiraṇyavat 
SA_GV01_rv_hn08u-1090	RV_8,022.18a suprāvargaṃ suvīryaṃ suṣṭhu vāryam anādhṛṣṭaṃ rakṣasvinā /	su prāvargam su vīryam suṣṭhu vāryam an ādhṛṣṭam rakṣasvinā 
SA_GV01_rv_hn08u-1091	RV_8,022.18c asminn ā vām āyāne vājinīvasū viśvā vāmāni dhīmahi //	asmin ā vām āyāne vājinīvasū viśvā vāmāni dhīmahi 
SA_GV01_rv_hn08u-1092	RV_8,023.01a īḷiṣvā hi pratīvyaṃ yajasva jātavedasam /	īḍiṣva hi pratīvyam yajasva jātavedasam 
SA_GV01_rv_hn08u-1093	RV_8,023.01c cariṣṇudhūmam agṛbhītaśociṣam //	cariṣṇu dhūmam a gṛbhīta śociṣam 
SA_GV01_rv_hn08u-1094	RV_8,023.02a dāmānaṃ viśvacarṣaṇe 'gniṃ viśvamano girā /	dāmānam viśvacarṣaṇe gnim viśvamanaḥ girā 
SA_GV01_rv_hn08u-1095	RV_8,023.02c uta stuṣe viṣpardhaso rathānām //	uta stuṣe viṣpardhasaḥ rathānām 
SA_GV01_rv_hn08u-1096	RV_8,023.03a yeṣām ābādha ṛgmiya iṣaḥ pṛkṣaś ca nigrabhe /	yeṣām ābādhaḥ ṛgmiyaḥ iṣaḥ pṛkṣaḥ ca nigrabhe 
SA_GV01_rv_hn08u-1097	RV_8,023.03c upavidā vahnir vindate vasu //	upavidā vahniḥ vindate vasu 
SA_GV01_rv_hn08u-1098	RV_8,023.04a ud asya śocir asthād dīdiyuṣo vy ajaram /	ud asya śociḥ asthāt dīdiyuṣaḥ vi ajaram 
SA_GV01_rv_hn08u-1099	RV_8,023.04c tapurjambhasya sudyuto gaṇaśriyaḥ //	tapuḥ jambhasya su dyutaḥ gaṇa śriyaḥ 
SA_GV01_rv_hn08u-1100	RV_8,023.05a ud u tiṣṭha svadhvara stavāno devyā kṛpā /	ud u tiṣṭha su adhvara stavānaḥ devyā kṛpā 
SA_GV01_rv_hn08u-1101	RV_8,023.05c abhikhyā bhāsā bṛhatā śuśukvaniḥ //	abhikhyā bhāsā bṛhatā śuśukvaniḥ 
SA_GV01_rv_hn08u-1102	RV_8,023.06a agne yāhi suśastibhir havyā juhvāna ānuṣak /	agne yāhi su śastibhiḥ havyā juhvānaḥ ānuṣak 
SA_GV01_rv_hn08u-1103	RV_8,023.06c yathā dūto babhūtha havyavāhanaḥ //	yathā dūtaḥ babhūtha havyavāhanaḥ 
SA_GV01_rv_hn08u-1104	RV_8,023.07a agniṃ vaḥ pūrvyaṃ huve hotāraṃ carṣaṇīnām /	agnim vaḥ pūrvyam huve hotāram carṣaṇīnām 
SA_GV01_rv_hn08u-1105	RV_8,023.07c tam ayā vācā gṛṇe tam u va stuṣe //	tam ayā vācā gṛṇe tam u vaḥ stuṣe 
SA_GV01_rv_hn08u-1106	RV_8,023.08a yajñebhir adbhutakratuṃ yaṃ kṛpā sūdayanta it /	yajñebhiḥ adbhuta kratum yam kṛpā sūdayante id 
SA_GV01_rv_hn08u-1107	RV_8,023.08c mitraṃ na jane sudhitam ṛtāvani //	mitram na jane sudhitam ṛtāvani 
SA_GV01_rv_hn08u-1108	RV_8,023.09a ṛtāvānam ṛtāyavo yajñasya sādhanaṃ girā /	ṛtāvānam ṛtāyavaḥ yajñasya sādhanam girā 
SA_GV01_rv_hn08u-1109	RV_8,023.09c upo enaṃ jujuṣur namasas pade //	upa u enam jujuṣuḥ namasaḥ pade 
SA_GV01_rv_hn08u-1110	RV_8,023.10a acchā no aṅgirastamaṃ yajñāso yantu saṃyataḥ /	acchā naḥ aṅgirastamam yajñāsaḥ yantu saṃyataḥ 
SA_GV01_rv_hn08u-1111	RV_8,023.10c hotā yo asti vikṣv ā yaśastamaḥ //	hotā yaḥ asti vikṣu ā yaśastamaḥ 
SA_GV01_rv_hn08u-1112	RV_8,023.11a agne tava tye ajarendhānāso bṛhad bhāḥ /	agne tava tye ajara indhānāsaḥ bṛhat bhās 
SA_GV01_rv_hn08u-1113	RV_8,023.11c aśvā iva vṛṣaṇas taviṣīyavaḥ //	aśvāḥ iva vṛṣaṇaḥ taviṣīyavaḥ 
SA_GV01_rv_hn08u-1114	RV_8,023.12a sa tvaṃ na ūrjām pate rayiṃ rāsva suvīryam /	sa tvam naḥ ūrjām pate rayim rāsva su vīryam 
SA_GV01_rv_hn08u-1115	RV_8,023.12c prāva nas toke tanaye samatsv ā //	prāva naḥ toke tanaye samatsu ā 
SA_GV01_rv_hn08u-1116	RV_8,023.13a yad vā u viśpatiḥ śitaḥ suprīto manuṣo viśi /	yat vai u viśpatiḥ śitaḥ su prītaḥ manuṣaḥ viśi 
SA_GV01_rv_hn08u-1117	RV_8,023.13c viśved agniḥ prati rakṣāṃsi sedhati //	viśvā id agniḥ prati rakṣāṃsi sedhati 
SA_GV01_rv_hn08u-1118	RV_8,023.14a śruṣṭy agne navasya me stomasya vīra viśpate /	śruṣṭī agne navasya me stomasya vīra viśpate 
SA_GV01_rv_hn08u-1119	RV_8,023.14c ni māyinas tapuṣā rakṣaso daha //	ni māyinaḥ tapuṣā rakṣasaḥ daha 
SA_GV01_rv_hn08u-1120	RV_8,023.15a na tasya māyayā cana ripur īśīta martyaḥ /	na tasya māyayā cana ripuḥ īśīta martyaḥ 
SA_GV01_rv_hn08u-1121	RV_8,023.15c yo agnaye dadāśa havyadātibhiḥ //	yaḥ agnaye dadāśa havya dātibhiḥ 
SA_GV01_rv_hn08u-1122	RV_8,023.16a vyaśvas tvā vasuvidam ukṣaṇyur aprīṇād ṛṣiḥ /	vyaśvaḥ tvā vasu vidam ukṣaṇyuḥ aprīṇāt ṛṣiḥ 
SA_GV01_rv_hn08u-1123	RV_8,023.16c maho rāye tam u tvā sam idhīmahi //	mahaḥ rāye tam u tvā sam idhīmahi 
SA_GV01_rv_hn08u-1124	RV_8,023.17a uśanā kāvyas tvā ni hotāram asādayat /	uśanā kāvyaḥ tvā ni hotāram asādayat 
SA_GV01_rv_hn08u-1125	RV_8,023.17c āyajiṃ tvā manave jātavedasam //	āyajim tvā manave jātavedasam 
SA_GV01_rv_hn08u-1126	RV_8,023.18a viśve hi tvā sajoṣaso devāso dūtam akrata /	viśve hi tvā sajoṣasaḥ devāsaḥ dūtam akrata 
SA_GV01_rv_hn08u-1127	RV_8,023.18c śruṣṭī deva prathamo yajñiyo bhuvaḥ //	śruṣṭī deva prathamaḥ yajñiyaḥ bhuvaḥ 
SA_GV01_rv_hn08u-1128	RV_8,023.19a imaṃ ghā vīro amṛtaṃ dūtaṃ kṛṇvīta martyaḥ /	imam gha vīraḥ amṛtam dūtam kṛṇvīta martyaḥ 
SA_GV01_rv_hn08u-1129	RV_8,023.19c pāvakaṃ kṛṣṇavartaniṃ vihāyasam //	pāvakam kṛṣṇa vartanim vihāyasam 
SA_GV01_rv_hn08u-1130	RV_8,023.20a taṃ huvema yatasrucaḥ subhāsaṃ śukraśociṣam /	tam huvema yata srucaḥ su bhāsam śukra śociṣam 
SA_GV01_rv_hn08u-1131	RV_8,023.20c viśām agnim ajaram pratnam īḍyam //	viśām agnim ajaram pratnam īḍyam 
SA_GV01_rv_hn08u-1132	RV_8,023.21a yo asmai havyadātibhir āhutim marto 'vidhat /	yaḥ asmai havya dātibhiḥ āhutim martaḥ vidhat 
SA_GV01_rv_hn08u-1133	RV_8,023.21c bhūri poṣaṃ sa dhatte vīravad yaśaḥ //	bhūri poṣam sa dhatte vīravat yaśaḥ 
SA_GV01_rv_hn08u-1134	RV_8,023.22a prathamaṃ jātavedasam agniṃ yajñeṣu pūrvyam /	prathamam jātavedasam agnim yajñeṣu pūrvyam 
SA_GV01_rv_hn08u-1135	RV_8,023.22c prati srug eti namasā haviṣmatī //	prati sruc eti namasā haviṣmatī 
SA_GV01_rv_hn08u-1136	RV_8,023.23a ābhir vidhemāgnaye jyeṣṭhābhir vyaśvavat /	ābhiḥ vidhema agnaye jyeṣṭhābhiḥ vyaśva vat 
SA_GV01_rv_hn08u-1137	RV_8,023.23c maṃhiṣṭhābhir matibhiḥ śukraśociṣe //	maṃhiṣṭhābhiḥ matibhiḥ śukra śociṣe 
SA_GV01_rv_hn08u-1138	RV_8,023.24a nūnam arca vihāyase stomebhi sthūrayūpavat /	nūnam arca vihāyase stomebhiḥ sthūra yūpa vat 
SA_GV01_rv_hn08u-1139	RV_8,023.24c ṛṣe vaiyaśva damyāyāgnaye //	ṛṣe vaiyaśva damyāya agnaye 
SA_GV01_rv_hn08u-1140	RV_8,023.25a atithim mānuṣāṇāṃ sūnuṃ vanaspatīnām /	atithim mānuṣāṇām sūnum vanaspatīnām 
SA_GV01_rv_hn08u-1141	RV_8,023.25c viprā agnim avase pratnam īḷate //	viprāḥ agnim avase pratnam īḍate 
SA_GV01_rv_hn08u-1142	RV_8,023.26a maho viśvāṃ abhi ṣato 'bhi havyāni mānuṣā /	mahaḥ viśvān abhi sataḥ bhi havyāni mānuṣā 
SA_GV01_rv_hn08u-1143	RV_8,023.26c agne ni ṣatsi namasādhi barhiṣi //	agne ni satsi namasā adhi barhiṣi 
SA_GV01_rv_hn08u-1144	RV_8,023.27a vaṃsvā no vāryā puru vaṃsva rāyaḥ puruspṛhaḥ /	vaṃsva naḥ vāryā puru vaṃsva rāyaḥ puruspṛhaḥ 
SA_GV01_rv_hn08u-1145	RV_8,023.27c suvīryasya prajāvato yaśasvataḥ //	su vīryasya prajāvataḥ yaśasvataḥ 
SA_GV01_rv_hn08u-1146	RV_8,023.28a tvaṃ varo suṣāmṇe 'gne janāya codaya /	tvam suṣāmṇe gne janāya codaya 
SA_GV01_rv_hn08u-1147	RV_8,023.28c sadā vaso rātiṃ yaviṣṭha śaśvate //	sadā vasoḥ rātim yaviṣṭha śaśvate 
SA_GV01_rv_hn08u-1148	RV_8,023.29a tvaṃ hi supratūr asi tvaṃ no gomatīr iṣaḥ /	tvam hi supratur asi tvam naḥ gomatīḥ iṣaḥ 
SA_GV01_rv_hn08u-1149	RV_8,023.29c maho rāyaḥ sātim agne apā vṛdhi //	mahaḥ rāyaḥ sātim agne apa vṛdhi 
SA_GV01_rv_hn08u-1150	RV_8,023.30a agne tvaṃ yaśā asy ā mitrāvaruṇā vaha /	agne tvam yaśāḥ asi ā mitrāvaruṇā vaha 
SA_GV01_rv_hn08u-1151	RV_8,023.30c ṛtāvānā samrājā pūtadakṣasā //	ṛtāvānā samrājā pūta dakṣasā 
SA_GV01_rv_hn08u-1152	RV_8,024.01a sakhāya ā śiṣāmahi brahmendrāya vajriṇe /	sakhāyaḥ ā śiṣāmahi brahma indrāya vajriṇe 
SA_GV01_rv_hn08u-1153	RV_8,024.01c stuṣa ū ṣu vo nṛtamāya dhṛṣṇave //	stuṣe u su vaḥ nṛtamāya dhṛṣṇave 
SA_GV01_rv_hn08u-1154	RV_8,024.02a śavasā hy asi śruto vṛtrahatyena vṛtrahā /	śavasā hi asi śrutaḥ vṛtra hatyena vṛtrahā 
SA_GV01_rv_hn08u-1155	RV_8,024.02c maghair maghono ati śūra dāśasi //	maghaiḥ maghonaḥ ati śūra dāśasi 
SA_GV01_rv_hn08u-1156	RV_8,024.03a sa na stavāna ā bhara rayiṃ citraśravastamam /	sa naḥ stavānaḥ ā bhara rayim citraśravastamam 
SA_GV01_rv_hn08u-1157	RV_8,024.03c nireke cid yo harivo vasur dadiḥ //	nireke cit yaḥ harivas vasuḥ dadiḥ 
SA_GV01_rv_hn08u-1158	RV_8,024.04a ā nirekam uta priyam indra darṣi janānām /	ā nirekam uta priyam indra darṣi janānām 
SA_GV01_rv_hn08u-1159	RV_8,024.04c dhṛṣatā dhṛṣṇo stavamāna ā bhara //	dhṛṣatā dhṛṣṇo stavamānaḥ ā bhara 
SA_GV01_rv_hn08u-1160	RV_8,024.05a na te savyaṃ na dakṣiṇaṃ hastaṃ varanta āmuraḥ /	na te savyam na dakṣiṇam hastam varante āmuraḥ 
SA_GV01_rv_hn08u-1161	RV_8,024.05c na paribādho harivo gaviṣṭiṣu //	na paribādhaḥ harivas gaviṣṭiṣu 
SA_GV01_rv_hn08u-1162	RV_8,024.06a ā tvā gobhir iva vrajaṃ gīrbhir ṛṇomy adrivaḥ /	ā tvā gobhiḥ iva vrajam gīrbhiḥ ṛṇomi adrivas 
SA_GV01_rv_hn08u-1163	RV_8,024.06c ā smā kāmaṃ jaritur ā manaḥ pṛṇa //	ā smā kāmam jarituḥ ā manaḥ pṛṇa 
SA_GV01_rv_hn08u-1164	RV_8,024.07a viśvāni viśvamanaso dhiyā no vṛtrahantama /	viśvāni viśvamanasaḥ dhiyā naḥ vṛtra hantama 
SA_GV01_rv_hn08u-1165	RV_8,024.07c ugra praṇetar adhi ṣū vaso gahi //	ugra praṇetar adhi su vaso gahi 
SA_GV01_rv_hn08u-1166	RV_8,024.08a vayaṃ te asya vṛtrahan vidyāma śūra navyasaḥ /	vayam te asya vṛtrahan vidyāma śūra navyasaḥ 
SA_GV01_rv_hn08u-1167	RV_8,024.08c vaso spārhasya puruhūta rādhasaḥ //	vaso spārhasya puruhūta rādhasaḥ 
SA_GV01_rv_hn08u-1168	RV_8,024.09a indra yathā hy asti te 'parītaṃ nṛto śavaḥ /	indra yathā hi asti te parītam nṛto śavaḥ 
SA_GV01_rv_hn08u-1169	RV_8,024.09c amṛktā rātiḥ puruhūta dāśuṣe //	amṛktā rātiḥ puruhūta dāśuṣe 
SA_GV01_rv_hn08u-1170	RV_8,024.10a ā vṛṣasva mahāmaha mahe nṛtama rādhase /	ā vṛṣasva mahā maha mahe nṛtama rādhase 
SA_GV01_rv_hn08u-1171	RV_8,024.10c dṛḷhaś cid dṛhya maghavan maghattaye //	dṛḍhaḥ cit dṛhya maghavan maghattaye 
SA_GV01_rv_hn08u-1172	RV_8,024.11a nū anyatrā cid adrivas tvan no jagmur āśasaḥ /	nu anyatrā cit adrivas tvat naḥ jagmuḥ āśasaḥ 
SA_GV01_rv_hn08u-1173	RV_8,024.11c maghavañ chagdhi tava tan na ūtibhiḥ //	maghavan śagdhi tava tat naḥ ūtibhiḥ 
SA_GV01_rv_hn08u-1174	RV_8,024.12a nahy aṅga nṛto tvad anyaṃ vindāmi rādhase /	nahi aṅga nṛto tvat anyam vindāmi rādhase 
SA_GV01_rv_hn08u-1175	RV_8,024.12c rāye dyumnāya śavase ca girvaṇaḥ //	rāye dyumnāya śavase ca girvaṇaḥ 
SA_GV01_rv_hn08u-1176	RV_8,024.13a endum indrāya siñcata pibāti somyam madhu /	ā indum indrāya siñcata pibāti somyam madhu 
SA_GV01_rv_hn08u-1177	RV_8,024.13c pra rādhasā codayāte mahitvanā //	pra rādhasā codayāte mahitvanā 
SA_GV01_rv_hn08u-1178	RV_8,024.14a upo harīṇām patiṃ dakṣam pṛñcantam abravam /	upa u harīṇām patim dakṣam pṛñcantam abravam 
SA_GV01_rv_hn08u-1179	RV_8,024.14c nūnaṃ śrudhi stuvato aśvyasya //	nūnam śrudhi stuvataḥ aśvyasya 
SA_GV01_rv_hn08u-1180	RV_8,024.15a nahy aṅga purā cana jajñe vīrataras tvat /	nahi aṅga purā cana jajñe vīrataraḥ tvat 
SA_GV01_rv_hn08u-1181	RV_8,024.15c nakī rāyā naivathā na bhandanā //	nakir rāyā na evathā na bhandanā 
SA_GV01_rv_hn08u-1182	RV_8,024.16a ed u madhvo madintaraṃ siñca vādhvaryo andhasaḥ /	ā id u madhvaḥ madintaram siñca vā adhvaryo andhasaḥ 
SA_GV01_rv_hn08u-1183	RV_8,024.16c evā hi vīra stavate sadāvṛdhaḥ //	eva hi vīra stavate sadāvṛdhaḥ 
SA_GV01_rv_hn08u-1184	RV_8,024.17a indra sthātar harīṇāṃ nakiṣ ṭe pūrvyastutim /	indra sthātar harīṇām nakir te pūrvya stutim 
SA_GV01_rv_hn08u-1185	RV_8,024.17c ud ānaṃśa śavasā na bhandanā //	ud ānaṃśa śavasā na bhandanā 
SA_GV01_rv_hn08u-1186	RV_8,024.18a taṃ vo vājānām patim ahūmahi śravasyavaḥ /	tam vaḥ vājānām patim ahūmahi śravasyavaḥ 
SA_GV01_rv_hn08u-1187	RV_8,024.18c aprāyubhir yajñebhir vāvṛdhenyam //	aprāyubhiḥ yajñebhiḥ vāvṛdhenyam 
SA_GV01_rv_hn08u-1188	RV_8,024.19a eto nv indraṃ stavāma sakhāya stomyaṃ naram /	eta u nu indram stavāma sakhāyaḥ stomyam naram 
SA_GV01_rv_hn08u-1189	RV_8,024.19c kṛṣṭīr yo viśvā abhy asty eka it //	kṛṣṭīḥ yaḥ viśvāḥ abhī asti ekaḥ id 
SA_GV01_rv_hn08u-1190	RV_8,024.20a agorudhāya gaviṣe dyukṣāya dasmyaṃ vacaḥ /	agorudhāya gaviṣe dyukṣāya dasmyam vacaḥ 
SA_GV01_rv_hn08u-1191	RV_8,024.20c ghṛtāt svādīyo madhunaś ca vocata //	ghṛtāt svādīyaḥ madhunaḥ ca vocata 
SA_GV01_rv_hn08u-1192	RV_8,024.21a yasyāmitāni vīryā na rādhaḥ paryetave /	yasya amitāni vīryā na rādhaḥ paryetave 
SA_GV01_rv_hn08u-1193	RV_8,024.21c jyotir na viśvam abhy asti dakṣiṇā //	jyotiḥ na viśvam abhī asti dakṣiṇā 
SA_GV01_rv_hn08u-1194	RV_8,024.22a stuhīndraṃ vyaśvavad anūrmiṃ vājinaṃ yamam /	stuhi indram vyaśva vat anūrmim vājinam yamam 
SA_GV01_rv_hn08u-1195	RV_8,024.22c aryo gayam maṃhamānaṃ vi dāśuṣe //	aryaḥ gayam maṃhamānam vi dāśuṣe 
SA_GV01_rv_hn08u-1196	RV_8,024.23a evā nūnam upa stuhi vaiyaśva daśamaṃ navam /	eva nūnam upa stuhi vaiyaśva daśamam navam 
SA_GV01_rv_hn08u-1197	RV_8,024.23c suvidvāṃsaṃ carkṛtyaṃ caraṇīnām //	su vidvāṃsam carkṛtyam caraṇīnām 
SA_GV01_rv_hn08u-1198	RV_8,024.24a vetthā hi nirṛtīnāṃ vajrahasta parivṛjam /	vettha hi nirṛtīnām vajrahasta parivṛjam 
SA_GV01_rv_hn08u-1199	RV_8,024.24c ahar-ahaḥ śundhyuḥ paripadām iva //	ahar ahar śundhyuḥ paripadām iva 
SA_GV01_rv_hn08u-1200	RV_8,024.25a tad indrāva ā bhara yenā daṃsiṣṭha kṛtvane /	tat indra avaḥ ā bhara yena daṃsiṣṭha kṛtvane 
SA_GV01_rv_hn08u-1201	RV_8,024.25c dvitā kutsāya śiśnatho ni codaya //	dvitā kutsāya śiśnathaḥ ni codaya 
SA_GV01_rv_hn08u-1202	RV_8,024.26a tam u tvā nūnam īmahe navyaṃ daṃsiṣṭha sanyase /	tam u tvā nūnam īmahe navyam daṃsiṣṭha sanyase 
SA_GV01_rv_hn08u-1203	RV_8,024.26c sa tvaṃ no viśvā abhimātīḥ sakṣaṇiḥ //	sa tvam naḥ viśvāḥ abhimātīḥ sakṣaṇiḥ 
SA_GV01_rv_hn08u-1204	RV_8,024.27a ya ṛkṣād aṃhaso mucad yo vāryāt sapta sindhuṣu /	yaḥ ṛkṣāt aṃhasaḥ mucat yaḥ vā āryāt sapta sindhuṣu 
SA_GV01_rv_hn08u-1205	RV_8,024.27c vadhar dāsasya tuvinṛmṇa nīnamaḥ //	vadhar dāsasya tuvi nṛmṇa nīnamaḥ 
SA_GV01_rv_hn08u-1206	RV_8,024.28a yathā varo suṣāmṇe sanibhya āvaho rayim /	yathā suṣāmṇe sanibhyaḥ āvahaḥ rayim 
SA_GV01_rv_hn08u-1207	RV_8,024.28c vyaśvebhyaḥ subhage vājinīvati //	vyaśvebhyaḥ subhage vājinīvati 
SA_GV01_rv_hn08u-1208	RV_8,024.29a ā nāryasya dakṣiṇā vyaśvāṃ etu sominaḥ /	ā nāryasya dakṣiṇā vyaśvān etu sominaḥ 
SA_GV01_rv_hn08u-1209	RV_8,024.29c sthūraṃ ca rādhaḥ śatavat sahasravat //	sthūram ca rādhaḥ śatavat sahasravat 
SA_GV01_rv_hn08u-1210	RV_8,024.30a yat tvā pṛcchād ījānaḥ kuhayā kuhayākṛte /	yat tvā pṛcchāt ījānaḥ kuhayā kuhayākṛte 
SA_GV01_rv_hn08u-1211	RV_8,024.30c eṣo apaśrito valo gomatīm ava tiṣṭhati //	eṣa u apaśritaḥ valaḥ gomatīm ava tiṣṭhati 
SA_GV01_rv_hn08u-1212	RV_8,025.01a tā vāṃ viśvasya gopā devā deveṣu yajñiyā /	tā vām viśvasya gopā devā deveṣu yajñiyā 
SA_GV01_rv_hn08u-1213	RV_8,025.01c ṛtāvānā yajase pūtadakṣasā //	ṛtāvānā yajase pūta dakṣasā 
SA_GV01_rv_hn08u-1214	RV_8,025.02a mitrā tanā na rathyā varuṇo yaś ca sukratuḥ /	mitrā tanā na rathyā varuṇaḥ yaḥ ca su kratuḥ 
SA_GV01_rv_hn08u-1215	RV_8,025.02c sanāt sujātā tanayā dhṛtavratā //	sanāt sujātā tanayā dhṛtavratā 
SA_GV01_rv_hn08u-1216	RV_8,025.03a tā mātā viśvavedasāsuryāya pramahasā /	tā mātā viśva vedasā asuryāya pramahasā 
SA_GV01_rv_hn08u-1217	RV_8,025.03c mahī jajānāditir ṛtāvarī //	mahī jajāna aditiḥ ṛtāvarī 
SA_GV01_rv_hn08u-1218	RV_8,025.04a mahāntā mitrāvaruṇā samrājā devāv asurā /	mahāntā mitrāvaruṇā samrājā devau asurā 
SA_GV01_rv_hn08u-1219	RV_8,025.04c ṛtāvānāv ṛtam ā ghoṣato bṛhat //	ṛtāvānau ṛtam ā ghoṣataḥ bṛhat 
SA_GV01_rv_hn08u-1220	RV_8,025.05a napātā śavaso mahaḥ sūnū dakṣasya sukratū /	napātā śavasaḥ mahaḥ sūnū dakṣasya su kratū 
SA_GV01_rv_hn08u-1221	RV_8,025.05c sṛpradānū iṣo vāstv adhi kṣitaḥ //	sṛpra dānū iṣaḥ vāstū adhi kṣitaḥ 
SA_GV01_rv_hn08u-1222	RV_8,025.06a saṃ yā dānūni yemathur divyāḥ pārthivīr iṣaḥ /	sam yā dānūni yemathuḥ divyāḥ pārthivīḥ iṣaḥ 
SA_GV01_rv_hn08u-1223	RV_8,025.06c nabhasvatīr ā vāṃ carantu vṛṣṭayaḥ //	nabhasvatīḥ ā vām carantu vṛṣṭayaḥ 
SA_GV01_rv_hn08u-1224	RV_8,025.07a adhi yā bṛhato divo 'bhi yūtheva paśyataḥ /	adhi yā bṛhataḥ divaḥ bhi yūthā iva paśyataḥ 
SA_GV01_rv_hn08u-1225	RV_8,025.07c ṛtāvānā samrājā namase hitā //	ṛtāvānā samrājā namase hitā 
SA_GV01_rv_hn08u-1226	RV_8,025.08a ṛtāvānā ni ṣedatuḥ sāmrājyāya sukratū /	ṛtāvānā ni sedatuḥ sāmrājyāya su kratū 
SA_GV01_rv_hn08u-1227	RV_8,025.08c dhṛtavratā kṣatriyā kṣatram āśatuḥ //	dhṛta vratā kṣatriyā kṣatram āśatuḥ 
SA_GV01_rv_hn08u-1228	RV_8,025.09a akṣṇaś cid gātuvittarānulbaṇena cakṣasā /	akṣṇaḥ cit gātu vittarā an ulbaṇena cakṣasā 
SA_GV01_rv_hn08u-1229	RV_8,025.09c ni cin miṣantā nicirā ni cikyatuḥ //	ni cit miṣantā nicirā ni cikyatuḥ 
SA_GV01_rv_hn08u-1230	RV_8,025.10a uta no devy aditir uruṣyatāṃ nāsatyā /	uta naḥ devī aditiḥ uruṣyatām nāsatyā 
SA_GV01_rv_hn08u-1231	RV_8,025.10c uruṣyantu maruto vṛddhaśavasaḥ //	uruṣyantu marutaḥ vṛddha śavasaḥ 
SA_GV01_rv_hn08u-1232	RV_8,025.11a te no nāvam uruṣyata divā naktaṃ sudānavaḥ /	te naḥ nāvam uruṣyata divā naktam sudānavaḥ 
SA_GV01_rv_hn08u-1233	RV_8,025.11c ariṣyanto ni pāyubhiḥ sacemahi //	a riṣyantaḥ ni pāyubhiḥ sacemahi 
SA_GV01_rv_hn08u-1234	RV_8,025.12a aghnate viṣṇave vayam ariṣyantaḥ sudānave /	a ghnate viṣṇave vayam a riṣyantaḥ sudānave 
SA_GV01_rv_hn08u-1235	RV_8,025.12c śrudhi svayāvan sindho pūrvacittaye //	śrudhi sva yāvan sindho pūrva cittaye 
SA_GV01_rv_hn08u-1236	RV_8,025.13a tad vāryaṃ vṛṇīmahe variṣṭhaṃ gopayatyam /	tat vāryam vṛṇīmahe variṣṭham gopayatyam 
SA_GV01_rv_hn08u-1237	RV_8,025.13c mitro yat pānti varuṇo yad aryamā //	mitraḥ yat pānti varuṇaḥ yat aryamā 
SA_GV01_rv_hn08u-1238	RV_8,025.14a uta naḥ sindhur apāṃ tan marutas tad aśvinā /	uta naḥ sindhuḥ apām tat marutaḥ tat aśvinā 
SA_GV01_rv_hn08u-1239	RV_8,025.14c indro viṣṇur mīḍhvāṃsaḥ sajoṣasaḥ //	indraḥ viṣṇuḥ mīḍhvāṃsaḥ sajoṣasaḥ 
SA_GV01_rv_hn08u-1240	RV_8,025.15a te hi ṣmā vanuṣo naro 'bhimātiṃ kayasya cit /	te hi sma vanuṣaḥ naraḥ bhimātim kayasya cit 
SA_GV01_rv_hn08u-1241	RV_8,025.15c tigmaṃ na kṣodaḥ pratighnanti bhūrṇayaḥ //	tigmam na kṣodaḥ pratighnanti bhūrṇayaḥ 
SA_GV01_rv_hn08u-1242	RV_8,025.16a ayam eka itthā purūru caṣṭe vi viśpatiḥ /	ayam ekaḥ itthā puru uru caṣṭe vi viśpatiḥ 
SA_GV01_rv_hn08u-1243	RV_8,025.16c tasya vratāny anu vaś carāmasi //	tasya vratāni anu vaḥ carāmasi 
SA_GV01_rv_hn08u-1244	RV_8,025.17a anu pūrvāṇy okyā sāmrājyasya saścima /	anu pūrvāṇi okyā sāmrājyasya saścima 
SA_GV01_rv_hn08u-1245	RV_8,025.17c mitrasya vratā varuṇasya dīrghaśrut //	mitrasya vratā varuṇasya dīrgha śrut 
SA_GV01_rv_hn08u-1246	RV_8,025.18a pari yo raśminā divo 'ntān mame pṛthivyāḥ /	pari yaḥ raśminā divaḥ ntāt mame pṛthivyāḥ 
SA_GV01_rv_hn08u-1247	RV_8,025.18c ubhe ā paprau rodasī mahitvā //	ubhe ā paprau rodasī mahitvā 
SA_GV01_rv_hn08u-1248	RV_8,025.19a ud u ṣya śaraṇe divo jyotir ayaṃsta sūryaḥ /	ud u sya śaraṇe divaḥ jyotiḥ ayaṃsta sūryaḥ 
SA_GV01_rv_hn08u-1249	RV_8,025.19c agnir na śukraḥ samidhāna āhutaḥ //	agniḥ na śukraḥ samidhānaḥ āhutaḥ 
SA_GV01_rv_hn08u-1250	RV_8,025.20a vaco dīrghaprasadmanīśe vājasya gomataḥ /	vacaḥ dīrghaprasadmani īśe vājasya gomataḥ 
SA_GV01_rv_hn08u-1251	RV_8,025.20c īśe hi pitvo 'viṣasya dāvane //	īśe hi pitvaḥ viṣasya dāvane 
SA_GV01_rv_hn08u-1252	RV_8,025.21a tat sūryaṃ rodasī ubhe doṣā vastor upa bruve /	tat sūryam rodasī ubhe doṣā vastoḥ upa bruve 
SA_GV01_rv_hn08u-1253	RV_8,025.21c bhojeṣv asmāṃ abhy uc carā sadā //	bhojeṣu asmām abhī ud cara sadā 
SA_GV01_rv_hn08u-1254	RV_8,025.22a ṛjram ukṣaṇyāyane rajataṃ harayāṇe /	ṛjram ukṣaṇyāyane rajatam harayāṇe 
SA_GV01_rv_hn08u-1255	RV_8,025.22c rathaṃ yuktam asanāma suṣāmaṇi //	ratham yuktam asanāma suṣāmaṇi 
SA_GV01_rv_hn08u-1256	RV_8,025.23a tā me aśvyānāṃ harīṇāṃ nitośanā /	tā me aśvyānām harīṇām nitośanā 
SA_GV01_rv_hn08u-1257	RV_8,025.23c uto nu kṛtvyānāṃ nṛvāhasā //	uta u nu kṛtvyānām nṛ vāhasā 
SA_GV01_rv_hn08u-1258	RV_8,025.24a smadabhīśū kaśāvantā viprā naviṣṭhayā matī /	smat abhīśū kaśāvantā viprāḥ naviṣṭhayā matī 
SA_GV01_rv_hn08u-1259	RV_8,025.24c maho vājināv arvantā sacāsanam //	mahaḥ vājinau arvantā sacā asanam 
SA_GV01_rv_hn08u-1260	RV_8,026.01a yuvor u ṣū rathaṃ huve sadhastutyāya sūriṣu /	yuvoḥ u su ratham huve sadhastutyāya sūriṣu 
SA_GV01_rv_hn08u-1261	RV_8,026.01c atūrtadakṣā vṛṣaṇā vṛṣaṇvasū //	a tūrta dakṣā vṛṣaṇā vṛṣaṇvasū 
SA_GV01_rv_hn08u-1262	RV_8,026.02a yuvaṃ varo suṣāmṇe mahe tane nāsatyā /	yuvam suṣāmṇe mahe tane nāsatyā 
SA_GV01_rv_hn08u-1263	RV_8,026.02c avobhir yātho vṛṣaṇā vṛṣaṇvasū //	avobhiḥ yāthaḥ vṛṣaṇā vṛṣaṇvasū 
SA_GV01_rv_hn08u-1264	RV_8,026.03a tā vām adya havāmahe havyebhir vājinīvasū /	tā vām adya havāmahe havyebhiḥ vājinīvasū 
SA_GV01_rv_hn08u-1265	RV_8,026.03c pūrvīr iṣa iṣayantāv ati kṣapaḥ //	pūrvīḥ iṣaḥ iṣayantau ati kṣapaḥ 
SA_GV01_rv_hn08u-1266	RV_8,026.04a ā vāṃ vāhiṣṭho aśvinā ratho yātu śruto narā /	ā vām vāhiṣṭhaḥ aśvinā rathaḥ yātu śrutaḥ narā 
SA_GV01_rv_hn08u-1267	RV_8,026.04c upa stomān turasya darśathaḥ śriye //	upa stomān turasya darśathaḥ śriye 
SA_GV01_rv_hn08u-1268	RV_8,026.05a juhurāṇā cid aśvinā manyethāṃ vṛṣaṇvasū /	juhurāṇā cit aśvinā manyethām vṛṣaṇvasū 
SA_GV01_rv_hn08u-1269	RV_8,026.05c yuvaṃ hi rudrā parṣatho ati dviṣaḥ //	yuvam hi rudrā parṣathaḥ ati dviṣaḥ 
SA_GV01_rv_hn08u-1270	RV_8,026.06a dasrā hi viśvam ānuṣaṅ makṣūbhiḥ paridīyathaḥ /	dasrā hi viśvam ānuṣak makṣūbhiḥ paridīyathaḥ 
SA_GV01_rv_hn08u-1271	RV_8,026.06c dhiyañjinvā madhuvarṇā śubhas patī //	dhiyañjinvā madhu varṇā śubhaḥ patī 
SA_GV01_rv_hn08u-1272	RV_8,026.07a upa no yātam aśvinā rāyā viśvapuṣā saha /	upa naḥ yātam aśvinā rāyā viśva puṣā saha 
SA_GV01_rv_hn08u-1273	RV_8,026.07c maghavānā suvīrāv anapacyutā //	maghavānā su vīrau an apacyutā 
SA_GV01_rv_hn08u-1274	RV_8,026.08a ā me asya pratīvyam indranāsatyā gatam /	ā me asya pratīvyam indra nāsatyāḥ gatam 
SA_GV01_rv_hn08u-1275	RV_8,026.08c devā devebhir adya sacanastamā //	devā devebhiḥ adya sacanastamā 
SA_GV01_rv_hn08u-1276	RV_8,026.09a vayaṃ hi vāṃ havāmaha ukṣaṇyanto vyaśvavat /	vayam hi vām havāmahe ukṣaṇyantaḥ vyaśva vat 
SA_GV01_rv_hn08u-1277	RV_8,026.09c sumatibhir upa viprāv ihā gatam //	sumatibhiḥ upa viprau iha ā gatam 
SA_GV01_rv_hn08u-1278	RV_8,026.10a aśvinā sv ṛṣe stuhi kuvit te śravato havam /	aśvinā su ṛṣe stuhi kuvid te śravataḥ havam 
SA_GV01_rv_hn08u-1279	RV_8,026.10c nedīyasaḥ kūḷayātaḥ paṇīṃr uta //	nedīyasaḥ kūḷayātaḥ paṇīṃr uta 
SA_GV01_rv_hn08u-1280	RV_8,026.11a vaiyaśvasya śrutaṃ naroto me asya vedathaḥ /	vaiyaśvasya śrutam narā uta u me asya vedathaḥ 
SA_GV01_rv_hn08u-1281	RV_8,026.11c sajoṣasā varuṇo mitro aryamā //	sajoṣasā varuṇaḥ mitraḥ aryamā 
SA_GV01_rv_hn08u-1282	RV_8,026.12a yuvādattasya dhiṣṇyā yuvānītasya sūribhiḥ /	yuvādattasya dhiṣṇyā yuvānītasya sūribhiḥ 
SA_GV01_rv_hn08u-1283	RV_8,026.12c ahar-ahar vṛṣaṇa mahyaṃ śikṣatam //	ahar ahar mahyam śikṣatam 
SA_GV01_rv_hn08u-1284	RV_8,026.13a yo vāṃ yajñebhir āvṛto 'dhivastrā vadhūr iva /	yaḥ vām yajñebhiḥ āvṛtaḥ dhivastrā vadhūḥ iva 
SA_GV01_rv_hn08u-1285	RV_8,026.13c saparyantā śubhe cakrāte aśvinā //	saparyantā śubhe cakrāte aśvinā 
SA_GV01_rv_hn08u-1286	RV_8,026.14a yo vām uruvyacastamaṃ ciketati nṛpāyyam /	yaḥ vām uru vyacastamam ciketati nṛ pāyyam 
SA_GV01_rv_hn08u-1287	RV_8,026.14c vartir aśvinā pari yātam asmayū //	vartiḥ aśvinā pari yātam asmayū 
SA_GV01_rv_hn08u-1288	RV_8,026.15a asmabhyaṃ su vṛṣaṇvasū yātaṃ vartir nṛpāyyam /	asmabhyam su vṛṣaṇvasū yātam vartiḥ nṛ pāyyam 
SA_GV01_rv_hn08u-1289	RV_8,026.15c viṣudruheva yajñam ūhathur girā //	viṣu druhā iva yajñam ūhathuḥ girā 
SA_GV01_rv_hn08u-1290	RV_8,026.16a vāhiṣṭho vāṃ havānāṃ stomo dūto huvan narā /	vāhiṣṭhaḥ vām havānām stomaḥ dūtaḥ huvat narā 
SA_GV01_rv_hn08u-1291	RV_8,026.16c yuvābhyām bhūtv aśvinā //	yuvābhyām bhūtu aśvinā 
SA_GV01_rv_hn08u-1292	RV_8,026.17a yad ado divo arṇava iṣo vā madatho gṛhe /	yat adaḥ divaḥ arṇave iṣaḥ vā madathaḥ gṛhe 
SA_GV01_rv_hn08u-1293	RV_8,026.17c śrutam in me amartyā //	śrutam id me amartyā 
SA_GV01_rv_hn08u-1294	RV_8,026.18a uta syā śvetayāvarī vāhiṣṭhā vāṃ nadīnām /	uta syā śveta yāvarī vāhiṣṭhā vām nadīnām 
SA_GV01_rv_hn08u-1295	RV_8,026.18c sindhur hiraṇyavartaniḥ //	sindhuḥ hiraṇya vartaniḥ 
SA_GV01_rv_hn08u-1296	RV_8,026.19a smad etayā sukīrtyāśvinā śvetayā dhiyā /	smat etayā su kīrtyā aśvinā śvetayā dhiyā 
SA_GV01_rv_hn08u-1297	RV_8,026.19c vahethe śubhrayāvānā //	vahethe śubhra yāvānā 
SA_GV01_rv_hn08u-1298	RV_8,026.20a yukṣvā hi tvaṃ rathāsahā yuvasva poṣyā vaso /	yukṣvā hi tvam rathāsahā yuvasva poṣyā vaso 
SA_GV01_rv_hn08u-1299	RV_8,026.20c ān no vāyo madhu pibāsmākaṃ savanā gahi //	āt naḥ vāyo madhu piba asmākam savanā gahi 
SA_GV01_rv_hn08u-1300	RV_8,026.21a tava vāyav ṛtaspate tvaṣṭur jāmātar adbhuta /	tava vāyo ṛtaspate tvaṣṭuḥ jāmātar adbhuta 
SA_GV01_rv_hn08u-1301	RV_8,026.21c avāṃsy ā vṛṇīmahe //	avāṃsi ā vṛṇīmahe 
SA_GV01_rv_hn08u-1302	RV_8,026.22a tvaṣṭur jāmātaraṃ vayam īśānaṃ rāya īmahe /	tvaṣṭuḥ jāmātaram vayam īśānam rāyaḥ īmahe 
SA_GV01_rv_hn08u-1303	RV_8,026.22c sutāvanto vāyuṃ dyumnā janāsaḥ //	sutāvantaḥ vāyum dyumnā janāsaḥ 
SA_GV01_rv_hn08u-1304	RV_8,026.23a vāyo yāhi śivā divo vahasvā su svaśvyam /	vāyo yāhi śiva ā divaḥ vahasva su su aśvyam 
SA_GV01_rv_hn08u-1305	RV_8,026.23c vahasva mahaḥ pṛthupakṣasā rathe //	vahasva mahaḥ pṛthu pakṣasā rathe 
SA_GV01_rv_hn08u-1306	RV_8,026.24a tvāṃ hi supsarastamaṃ nṛṣadaneṣu hūmahe /	tvām hi su psarastamam nṛṣadaneṣu hūmahe 
SA_GV01_rv_hn08u-1307	RV_8,026.24c grāvāṇaṃ nāśvapṛṣṭham maṃhanā //	grāvāṇam na aśva pṛṣṭham maṃhanā 
SA_GV01_rv_hn08u-1308	RV_8,026.25a sa tvaṃ no deva manasā vāyo mandāno agriyaḥ /	sa tvam naḥ deva manasā vāyo mandānaḥ agriyaḥ 
SA_GV01_rv_hn08u-1309	RV_8,026.25c kṛdhi vājāṃ apo dhiyaḥ //	kṛdhi vājān apaḥ dhiyaḥ 
SA_GV01_rv_hn08u-1310	RV_8,027.01a agnir ukthe purohito grāvāṇo barhir adhvare /	agniḥ ukthe purohitaḥ grāvāṇaḥ barhiḥ adhvare 
SA_GV01_rv_hn08u-1311	RV_8,027.01c ṛcā yāmi maruto brahmaṇas patiṃ devāṃ avo vareṇyam //	ṛcā yāmi marutaḥ brahmaṇaḥ patim devān avaḥ vareṇyam 
SA_GV01_rv_hn08u-1312	RV_8,027.02a ā paśuṃ gāsi pṛthivīṃ vanaspatīn uṣāsā naktam oṣadhīḥ /	ā paśum gāsi pṛthivīm vanaspatīn uṣāsā naktam oṣadhīḥ 
SA_GV01_rv_hn08u-1313	RV_8,027.02c viśve ca no vasavo viśvavedaso dhīnām bhūta prāvitāraḥ //	viśve ca naḥ vasavaḥ viśva vedasaḥ dhīnām bhūta prāvitāraḥ 
SA_GV01_rv_hn08u-1314	RV_8,027.03a pra sū na etv adhvaro 'gnā deveṣu pūrvyaḥ /	pra su naḥ etu adhvaraḥ gnāḥ deveṣu pūrvyaḥ 
SA_GV01_rv_hn08u-1315	RV_8,027.03c ādityeṣu pra varuṇe dhṛtavrate marutsu viśvabhānuṣu //	ādityeṣu pra varuṇe dhṛta vrate marutsu viśva bhānuṣu 
SA_GV01_rv_hn08u-1316	RV_8,027.04a viśve hi ṣmā manave viśvavedaso bhuvan vṛdhe riśādasaḥ /	viśve hi sma manave viśva vedasaḥ bhuvan vṛdhe riśādasaḥ 
SA_GV01_rv_hn08u-1317	RV_8,027.04c ariṣṭebhiḥ pāyubhir viśvavedaso yantā no 'vṛkaṃ chardiḥ //	ariṣṭebhiḥ pāyubhiḥ viśva vedasaḥ yanta naḥ vṛkam chardiḥ 
SA_GV01_rv_hn08u-1318	RV_8,027.05a ā no adya samanaso gantā viśve sajoṣasaḥ /	ā naḥ adya samanasaḥ ganta viśve sajoṣasaḥ 
SA_GV01_rv_hn08u-1319	RV_8,027.05c ṛcā girā maruto devy adite sadane pastye mahi //	ṛcā girā marutaḥ devi adite sadane pastye mahi 
SA_GV01_rv_hn08u-1320	RV_8,027.06a abhi priyā maruto yā vo aśvyā havyā mitra prayāthana /	abhi priyā marutaḥ yā vaḥ aśvyā havyā mitra prayāthana 
SA_GV01_rv_hn08u-1321	RV_8,027.06c ā barhir indro varuṇas turā nara ādityāsaḥ sadantu naḥ //	ā barhiḥ indraḥ varuṇaḥ turāḥ naraḥ ādityāsaḥ sadantu naḥ 
SA_GV01_rv_hn08u-1322	RV_8,027.07a vayaṃ vo vṛktabarhiṣo hitaprayasa ānuṣak /	vayam vaḥ vṛkta barhiṣaḥ hita prayasaḥ ānuṣak 
SA_GV01_rv_hn08u-1323	RV_8,027.07c sutasomāso varuṇa havāmahe manuṣvad iddhāgnayaḥ //	suta somāsaḥ varuṇa havāmahe manuṣvat iddha agnayaḥ 
SA_GV01_rv_hn08u-1324	RV_8,027.08a ā pra yāta maruto viṣṇo aśvinā pūṣan mākīnayā dhiyā /	ā pra yāta marutaḥ viṣṇo aśvinā pūṣan mākīnayā dhiyā 
SA_GV01_rv_hn08u-1325	RV_8,027.08c indra ā yātu prathamaḥ saniṣyubhir vṛṣā yo vṛtrahā gṛṇe //	indraḥ ā yātu prathamaḥ saniṣyubhiḥ vṛṣā yaḥ vṛtra hā gṛṇe 
SA_GV01_rv_hn08u-1326	RV_8,027.09a vi no devāso adruho 'cchidraṃ śarma yacchata /	vi naḥ devāsaḥ adruhaḥ chidram śarma yacchata 
SA_GV01_rv_hn08u-1327	RV_8,027.09c na yad dūrād vasavo nū cid antito varūtham ādadharṣati //	na yat dūrāt vasavaḥ nu cit antitas varūtham ādadharṣati 
SA_GV01_rv_hn08u-1328	RV_8,027.10a asti hi vaḥ sajātyaṃ riśādaso devāso asty āpyam /	asti hi vaḥ sajātyam riśādasaḥ devāsaḥ asti āpyam 
SA_GV01_rv_hn08u-1329	RV_8,027.10c pra ṇaḥ pūrvasmai suvitāya vocata makṣū sumnāya navyase //	pra naḥ pūrvasmai suvitāya vocata makṣū sumnāya navyase 
SA_GV01_rv_hn08u-1330	RV_8,027.11a idā hi va upastutim idā vāmasya bhaktaye /	idā hi vaḥ upastutim idā vāmasya bhaktaye 
SA_GV01_rv_hn08u-1331	RV_8,027.11c upa vo viśvavedaso namasyur āṃ asṛkṣy anyām iva //	upa vaḥ viśva vedasaḥ namasyuḥ ām asṛkṣi anyām iva 
SA_GV01_rv_hn08u-1332	RV_8,027.12a ud u ṣya vaḥ savitā supraṇītayo 'sthād ūrdhvo vareṇyaḥ /	ud u sya vaḥ savitā su praṇītayaḥ sthāt ūrdhvaḥ vareṇyaḥ 
SA_GV01_rv_hn08u-1333	RV_8,027.12c ni dvipādaś catuṣpādo arthino 'viśran patayiṣṇavaḥ //	ni dvipādaḥ catuṣpādaḥ arthinaḥ viśran patayiṣṇavaḥ 
SA_GV01_rv_hn08u-1334	RV_8,027.13a devaṃ-devaṃ vo 'vase devaṃ-devam abhiṣṭaye /	devaṃdevam vaḥ vase devaṃdevam abhiṣṭaye 
SA_GV01_rv_hn08u-1335	RV_8,027.13c devaṃ-devaṃ huvema vājasātaye gṛṇanto devyā dhiyā //	devam devam huvema vājasātaye gṛṇantaḥ devyā dhiyā 
SA_GV01_rv_hn08u-1336	RV_8,027.14a devāso hi ṣmā manave samanyavo viśve sākaṃ sarātayaḥ /	devāsaḥ hi sma manave samanyavaḥ viśve sākam sa rātayaḥ 
SA_GV01_rv_hn08u-1337	RV_8,027.14c te no adya te aparaṃ tuce tu no bhavantu varivovidaḥ //	te naḥ adya te aparam tuce tu naḥ bhavantu varivaḥ vidaḥ 
SA_GV01_rv_hn08u-1338	RV_8,027.15a pra vaḥ śaṃsāmy adruhaḥ saṃstha upastutīnām /	pra vaḥ śaṃsāmi adruhaḥ saṃsthe upastutīnām 
SA_GV01_rv_hn08u-1339	RV_8,027.15c na taṃ dhūrtir varuṇa mitra martyaṃ yo vo dhāmabhyo 'vidhat //	na tam dhūrtiḥ varuṇa mitra martyam yaḥ vaḥ dhāmabhyaḥ vidhat 
SA_GV01_rv_hn08u-1340	RV_8,027.16a pra sa kṣayaṃ tirate vi mahīr iṣo yo vo varāya dāśati /	pra sa kṣayam tirate vi mahīḥ iṣaḥ yaḥ vaḥ varāya dāśati 
SA_GV01_rv_hn08u-1341	RV_8,027.16c pra prajābhir jāyate dharmaṇas pary ariṣṭaḥ sarva edhate //	pra prajābhiḥ jāyate dharmaṇaḥ pari ariṣṭaḥ sarvaḥ edhate 
SA_GV01_rv_hn08u-1342	RV_8,027.17a ṛte sa vindate yudhaḥ sugebhir yāty adhvanaḥ /	ṛte sa vindate yudhaḥ sugebhiḥ yāti adhvanaḥ 
SA_GV01_rv_hn08u-1343	RV_8,027.17c aryamā mitro varuṇaḥ sarātayo yaṃ trāyante sajoṣasaḥ //	aryamā mitraḥ varuṇaḥ sa rātayaḥ yam trāyante sajoṣasaḥ 
SA_GV01_rv_hn08u-1344	RV_8,027.18a ajre cid asmai kṛṇuthā nyañcanaṃ durge cid ā susaraṇam /	ajre cit asmai kṛṇutha nyañcanam durge cit ā su saraṇam 
SA_GV01_rv_hn08u-1345	RV_8,027.18c eṣā cid asmād aśaniḥ paro nu sāsredhantī vi naśyatu //	eṣā cit asmāt aśaniḥ paras nu sā a sredhantī vi naśyatu 
SA_GV01_rv_hn08u-1346	RV_8,027.19a yad adya sūrya udyati priyakṣatrā ṛtaṃ dadha /	yat adya sūrye udyati priya kṣatrāḥ ṛtam 
SA_GV01_rv_hn08u-1347	RV_8,027.19c yan nimruci prabudhi viśvavedaso yad vā madhyandine divaḥ //	yat nimruci prabudhi viśva vedasaḥ yat vā madhyandine divaḥ 
SA_GV01_rv_hn08u-1348	RV_8,027.20a yad vābhipitve asurā ṛtaṃ yate chardir yema vi dāśuṣe /	yat vā abhipitve asurāḥ ṛtam yate chardiḥ yema vi dāśuṣe 
SA_GV01_rv_hn08u-1349	RV_8,027.20c vayaṃ tad vo vasavo viśvavedasa upa stheyāma madhya ā //	vayam tat vaḥ vasavaḥ viśva vedasaḥ upa stheyāma madhye ā 
SA_GV01_rv_hn08u-1350	RV_8,027.21a yad adya sūra udite yan madhyandina ātuci /	yat adya sūre udite yat madhyandine ātuci 
SA_GV01_rv_hn08u-1351	RV_8,027.21c vāmaṃ dhattha manave viśvavedaso juhvānāya pracetase //	vāmam dhattha manave viśva vedasaḥ juhvānāya pracetase 
SA_GV01_rv_hn08u-1352	RV_8,027.22a vayaṃ tad vaḥ samrāja ā vṛṇīmahe putro na bahupāyyam /	vayam tat vaḥ samrājaḥ ā vṛṇīmahe putraḥ na bahu pāyyam 
SA_GV01_rv_hn08u-1353	RV_8,027.22c aśyāma tad ādityā juhvato havir yena vasyo 'naśāmahai //	aśyāma tat ādityāḥ juhvataḥ haviḥ yena vasyaḥ naśāmahai 
SA_GV01_rv_hn08u-1354	RV_8,028.01a ye triṃśati trayas paro devāso barhir āsadan /	ye triṃśati trayaḥ paras devāsaḥ barhiḥ āsadan 
SA_GV01_rv_hn08u-1355	RV_8,028.01c vidann aha dvitāsanan //	vidan aha dvitā asanan 
SA_GV01_rv_hn08u-1356	RV_8,028.02a varuṇo mitro aryamā smadrātiṣāco agnayaḥ /	varuṇaḥ mitraḥ aryamā smat rātiṣācaḥ agnayaḥ 
SA_GV01_rv_hn08u-1357	RV_8,028.02c patnīvanto vaṣaṭkṛtāḥ //	patnīvantaḥ vaṣaṭkṛtāḥ 
SA_GV01_rv_hn08u-1358	RV_8,028.03a te no gopā apācyās ta udak ta itthā nyak /	te naḥ gopāḥ apācyāḥ te udak te itthā nyak 
SA_GV01_rv_hn08u-1359	RV_8,028.03c purastāt sarvayā viśā //	purastāt sarvayā viśā 
SA_GV01_rv_hn08u-1360	RV_8,028.04a yathā vaśanti devās tathed asat tad eṣāṃ nakir ā minat /	yathā vaśanti devāḥ tathā id asat tat eṣām nakir ā minat 
SA_GV01_rv_hn08u-1361	RV_8,028.04c arāvā cana martyaḥ //	arāvā cana martyaḥ 
SA_GV01_rv_hn08u-1362	RV_8,028.05a saptānāṃ sapta ṛṣṭayaḥ sapta dyumnāny eṣām /	saptānām sapta ṛṣṭayaḥ sapta dyumnāni eṣām 
SA_GV01_rv_hn08u-1363	RV_8,028.05c sapto adhi śriyo dhire //	sapta u adhi śriyaḥ dhire 
SA_GV01_rv_hn08u-1364	RV_8,029.01a babhrur eko viṣuṇaḥ sūnaro yuvāñjy aṅkte hiraṇyayam //	babhruḥ ekaḥ viṣuṇaḥ sūnaraḥ yuvāñji aṅkte hiraṇyayam 
SA_GV01_rv_hn08u-1365	RV_8,029.02a yonim eka ā sasāda dyotano 'ntar deveṣu medhiraḥ //	yonim ekaḥ ā sasāda dyotanaḥ ntar deveṣu medhiraḥ 
SA_GV01_rv_hn08u-1366	RV_8,029.03a vāśīm eko bibharti hasta āyasīm antar deveṣu nidhruviḥ //	vāśīm ekaḥ bibharti haste āyasīm antar deveṣu nidhruviḥ 
SA_GV01_rv_hn08u-1367	RV_8,029.04a vajram eko bibharti hasta āhitaṃ tena vṛtrāṇi jighnate //	vajram ekaḥ bibharti haste āhitam tena vṛtrāṇi jighnate 
SA_GV01_rv_hn08u-1368	RV_8,029.05a tigmam eko bibharti hasta āyudhaṃ śucir ugro jalāṣabheṣajaḥ //	tigmam ekaḥ bibharti haste āyudham śuciḥ ugraḥ jalāṣa bheṣajaḥ 
SA_GV01_rv_hn08u-1369	RV_8,029.06a patha ekaḥ pīpāya taskaro yathāṃ eṣa veda nidhīnām //	pathaḥ ekaḥ pīpāya taskaraḥ yathā eṣa veda nidhīnām 
SA_GV01_rv_hn08u-1370	RV_8,029.07a trīṇy eka urugāyo vi cakrame yatra devāso madanti //	trīṇi ekaḥ urugāyaḥ vi cakrame yatra devāsaḥ madanti 
SA_GV01_rv_hn08u-1371	RV_8,029.08a vibhir dvā carata ekayā saha pra pravāseva vasataḥ //	vibhiḥ dvā carataḥ ekayā saha pra pravāsā iva vasataḥ 
SA_GV01_rv_hn08u-1372	RV_8,029.09a sado dvā cakrāte upamā divi samrājā sarpirāsutī //	sadaḥ dvā cakrāte upamā divi samrājā sarpiḥ āsutī 
SA_GV01_rv_hn08u-1373	RV_8,029.10a arcanta eke mahi sāma manvata tena sūryam arocayan //	arcantaḥ eke mahi sāma manvata tena sūryam arocayan 
SA_GV01_rv_hn08u-1374	RV_8,030.01a nahi vo asty arbhako devāso na kumārakaḥ /	nahi vaḥ asti arbhakaḥ devāsaḥ na kumārakaḥ 
SA_GV01_rv_hn08u-1375	RV_8,030.01c viśve satomahānta it //	viśve satomahāntaḥ id 
SA_GV01_rv_hn08u-1376	RV_8,030.02a iti stutāso asathā riśādaso ye stha trayaś ca triṃśac ca /	iti stutāsaḥ asatha riśādasaḥ ye stha trayaḥ ca triṃśat ca 
SA_GV01_rv_hn08u-1377	RV_8,030.02c manor devā yajñiyāsaḥ //	manoḥ devāḥ yajñiyāsaḥ 
SA_GV01_rv_hn08u-1378	RV_8,030.03a te nas trādhvaṃ te 'vata ta u no adhi vocata /	te naḥ trādhvam te vata te u naḥ adhi vocata 
SA_GV01_rv_hn08u-1379	RV_8,030.03c mā naḥ pathaḥ pitryān mānavād adhi dūraṃ naiṣṭa parāvataḥ //	mā naḥ pathaḥ pitryāt mānavāt adhi dūram naiṣṭa parāvataḥ 
SA_GV01_rv_hn08u-1380	RV_8,030.04a ye devāsa iha sthana viśve vaiśvānarā uta /	ye devāsaḥ iha sthana viśve vaiśvānarāḥ uta 
SA_GV01_rv_hn08u-1381	RV_8,030.04c asmabhyaṃ śarma sapratho gave 'śvāya yacchata //	asmabhyam śarma saprathaḥ gave śvāya yacchata 
SA_GV01_rv_hn08u-1382	RV_8,031.01a yo yajāti yajāta it sunavac ca pacāti ca /	yaḥ yajāti yajāte id sunavat ca pacāti ca 
SA_GV01_rv_hn08u-1383	RV_8,031.01c brahmed indrasya cākanat //	brahmā id indrasya cākanat 
SA_GV01_rv_hn08u-1384	RV_8,031.02a puroḷāśaṃ yo asmai somaṃ rarata āśiram /	puroḷāśam yaḥ asmai somam rarate āśiram 
SA_GV01_rv_hn08u-1385	RV_8,031.02c pād it taṃ śakro aṃhasaḥ //	pāt id tam śakraḥ aṃhasaḥ 
SA_GV01_rv_hn08u-1386	RV_8,031.03a tasya dyumāṃ asad ratho devajūtaḥ sa śūśuvat /	tasya dyumān asat rathaḥ deva jūtaḥ sa śūśuvat 
SA_GV01_rv_hn08u-1387	RV_8,031.03c viśvā vanvann amitriyā //	viśvā vanvan amitriyā 
SA_GV01_rv_hn08u-1388	RV_8,031.04a asya prajāvatī gṛhe 'saścantī dive-dive /	asya prajāvatī gṛhe saścantī dive dive 
SA_GV01_rv_hn08u-1389	RV_8,031.04c iḷā dhenumatī duhe //	iḍā dhenumatī duhe 
SA_GV01_rv_hn08u-1390	RV_8,031.05a yā dampatī samanasā sunuta ā ca dhāvataḥ /	yā dampatī samanasā sunutaḥ ā ca dhāvataḥ 
SA_GV01_rv_hn08u-1391	RV_8,031.05c devāso nityayāśirā //	devāsaḥ nityayā āśirā 
SA_GV01_rv_hn08u-1392	RV_8,031.06a prati prāśavyāṃ itaḥ samyañcā barhir āśāte /	prati prāśavyān itaḥ samyañcā barhiḥ āśāte 
SA_GV01_rv_hn08u-1393	RV_8,031.06c na tā vājeṣu vāyataḥ //	na tā vājeṣu vāyataḥ 
SA_GV01_rv_hn08u-1394	RV_8,031.07a na devānām api hnutaḥ sumatiṃ na jugukṣataḥ /	na devānām api hnutaḥ sumatim na jugukṣataḥ 
SA_GV01_rv_hn08u-1395	RV_8,031.07c śravo bṛhad vivāsataḥ //	śravaḥ bṛhat vivāsataḥ 
SA_GV01_rv_hn08u-1396	RV_8,031.08a putriṇā tā kumāriṇā viśvam āyur vy aśnutaḥ /	putriṇā tā kumāriṇā viśvam āyuḥ vi aśnutaḥ 
SA_GV01_rv_hn08u-1397	RV_8,031.08c ubhā hiraṇyapeśasā //	ubhā hiraṇya peśasā 
SA_GV01_rv_hn08u-1398	RV_8,031.09a vītihotrā kṛtadvasū daśasyantāmṛtāya kam /	vītihotrā kṛtadvasū daśasyantā amṛtāya kam 
SA_GV01_rv_hn08u-1399	RV_8,031.09c sam ūdho romaśaṃ hato deveṣu kṛṇuto duvaḥ //	sam ūdhaḥ romaśam hataḥ deveṣu kṛṇutaḥ duvaḥ 
SA_GV01_rv_hn08u-1400	RV_8,031.10a ā śarma parvatānāṃ vṛṇīmahe nadīnām /	ā śarma parvatānām vṛṇīmahe nadīnām 
SA_GV01_rv_hn08u-1401	RV_8,031.10c ā viṣṇoḥ sacābhuvaḥ //	ā viṣṇoḥ sacābhuvaḥ 
SA_GV01_rv_hn08u-1402	RV_8,031.11a aitu pūṣā rayir bhagaḥ svasti sarvadhātamaḥ /	aitu pūṣā rayiḥ bhagaḥ svasti sarva dhātamaḥ 
SA_GV01_rv_hn08u-1403	RV_8,031.11c urur adhvā svastaye //	uruḥ adhvā svastaye 
SA_GV01_rv_hn08u-1404	RV_8,031.12a aramatir anarvaṇo viśvo devasya manasā /	aramatiḥ anarvaṇaḥ viśvaḥ devasya manasā 
SA_GV01_rv_hn08u-1405	RV_8,031.12c ādityānām aneha it //	ādityānām anehaḥ id 
SA_GV01_rv_hn08u-1406	RV_8,031.13a yathā no mitro aryamā varuṇaḥ santi gopāḥ /	yathā naḥ mitraḥ aryamā varuṇaḥ santi gopāḥ 
SA_GV01_rv_hn08u-1407	RV_8,031.13c sugā ṛtasya panthāḥ //	su gāḥ ṛtasya panthāḥ 
SA_GV01_rv_hn08u-1408	RV_8,031.14a agniṃ vaḥ pūrvyaṃ girā devam īḷe vasūnām /	agnim vaḥ pūrvyam girā devam īḍe vasūnām 
SA_GV01_rv_hn08u-1409	RV_8,031.14c saparyantaḥ purupriyam mitraṃ na kṣetrasādhasam //	saparyantaḥ puru priyam mitram na kṣetrasādhasam 
SA_GV01_rv_hn08u-1410	RV_8,031.15a makṣū devavato rathaḥ śūro vā pṛtsu kāsu cit /	makṣū devavataḥ rathaḥ śūraḥ vā pṛtsu kāsu cit 
SA_GV01_rv_hn08u-1411	RV_8,031.15c devānāṃ ya in mano yajamāna iyakṣaty abhīd ayajvano bhuvat //	devānām yaḥ id manaḥ yajamānaḥ iyakṣati abhi id ayajvanaḥ bhuvat 
SA_GV01_rv_hn08u-1412	RV_8,031.16a na yajamāna riṣyasi na sunvāna na devayo /	na yajamāna riṣyasi na sunvāna na devayo 
SA_GV01_rv_hn08u-1413	RV_8,031.16c devānāṃ ya in mano yajamāna iyakṣaty abhīd ayajvano bhuvat //	devānām yaḥ id manaḥ yajamānaḥ iyakṣati abhi id ayajvanaḥ bhuvat 
SA_GV01_rv_hn08u-1414	RV_8,031.17a nakiṣ ṭaṃ karmaṇā naśan na pra yoṣan na yoṣati /	nakir tam karmaṇā naśat na pra yoṣat na yoṣati 
SA_GV01_rv_hn08u-1415	RV_8,031.17c devānāṃ ya in mano yajamāna iyakṣaty abhīd ayajvano bhuvat //	devānām yaḥ id manaḥ yajamānaḥ iyakṣati abhi id ayajvanaḥ bhuvat 
SA_GV01_rv_hn08u-1416	RV_8,031.18a asad atra suvīryam uta tyad āśvaśvyam /	asat atra su vīryam uta tyad āśu aśvyam 
SA_GV01_rv_hn08u-1417	RV_8,031.18c devānāṃ ya in mano yajamāna iyakṣaty abhīd ayajvano bhuvat //	devānām yaḥ id manaḥ yajamānaḥ iyakṣati abhi id ayajvanaḥ bhuvat 
SA_GV01_rv_hn08u-1418	RV_8,032.01a pra kṛtāny ṛjīṣiṇaḥ kaṇvā indrasya gāthayā /	pra kṛtāni ṛjīṣiṇaḥ kaṇvāḥ indrasya gāthayā 
SA_GV01_rv_hn08u-1419	RV_8,032.01c made somasya vocata //	made somasya vocata 
SA_GV01_rv_hn08u-1420	RV_8,032.02a yaḥ sṛbindam anarśanim pipruṃ dāsam ahīśuvam /	yaḥ sṛbindam anarśanim piprum dāsam ahīśuvam 
SA_GV01_rv_hn08u-1421	RV_8,032.02c vadhīd ugro riṇann apaḥ //	vadhīt ugraḥ riṇan apaḥ 
SA_GV01_rv_hn08u-1422	RV_8,032.03a ny arbudasya viṣṭapaṃ varṣmāṇam bṛhatas tira /	ni arbudasya viṣṭapam varṣmāṇam bṛhataḥ tira 
SA_GV01_rv_hn08u-1423	RV_8,032.03c kṛṣe tad indra pauṃsyam //	kṛṣe tat indra pauṃsyam 
SA_GV01_rv_hn08u-1424	RV_8,032.04a prati śrutāya vo dhṛṣat tūrṇāśaṃ na girer adhi /	prati śrutāya vaḥ dhṛṣat tūrṇāśam na gireḥ adhi 
SA_GV01_rv_hn08u-1425	RV_8,032.04c huve suśipram ūtaye //	huve su śipram ūtaye 
SA_GV01_rv_hn08u-1426	RV_8,032.05a sa gor aśvasya vi vrajam mandānaḥ somyebhyaḥ /	sa goḥ aśvasya vi vrajam mandānaḥ somyebhyaḥ 
SA_GV01_rv_hn08u-1427	RV_8,032.05c puraṃ na śūra darṣasi //	puram na śūra darṣasi 
SA_GV01_rv_hn08u-1428	RV_8,032.06a yadi me rāraṇaḥ suta ukthe vā dadhase canaḥ /	yadi me rāraṇaḥ sute ukthe vā dadhase canaḥ 
SA_GV01_rv_hn08u-1429	RV_8,032.06c ārād upa svadhā gahi //	ārāt upa svadhā gahi 
SA_GV01_rv_hn08u-1430	RV_8,032.07a vayaṃ ghā te api ṣmasi stotāra indra girvaṇaḥ /	vayam gha te api smasi stotāraḥ indra girvaṇaḥ 
SA_GV01_rv_hn08u-1431	RV_8,032.07c tvaṃ no jinva somapāḥ //	tvam naḥ jinva soma pāḥ 
SA_GV01_rv_hn08u-1432	RV_8,032.08a uta naḥ pitum ā bhara saṃrarāṇo avikṣitam /	uta naḥ pitum ā bhara saṃrarāṇaḥ a vikṣitam 
SA_GV01_rv_hn08u-1433	RV_8,032.08c maghavan bhūri te vasu //	maghavan bhūri te vasu 
SA_GV01_rv_hn08u-1434	RV_8,032.09a uta no gomatas kṛdhi hiraṇyavato aśvinaḥ /	uta naḥ gomataḥ kṛdhi hiraṇyavataḥ aśvinaḥ 
SA_GV01_rv_hn08u-1435	RV_8,032.09c iḷābhiḥ saṃ rabhemahi //	iḷābhiḥ sam rabhemahi 
SA_GV01_rv_hn08u-1436	RV_8,032.10a bṛbadukthaṃ havāmahe sṛprakarasnam ūtaye /	bṛbaduktham havāmahe sṛpra karasnam ūtaye 
SA_GV01_rv_hn08u-1437	RV_8,032.10c sādhu kṛṇvantam avase //	sādhu kṛṇvantam avase 
SA_GV01_rv_hn08u-1438	RV_8,032.11a yaḥ saṃsthe cic chatakratur ād īṃ kṛṇoti vṛtrahā /	yaḥ saṃsthe cit śatakratuḥ āt īm kṛṇoti vṛtrahā 
SA_GV01_rv_hn08u-1439	RV_8,032.11c jaritṛbhyaḥ purūvasuḥ //	jaritṛbhyaḥ purūvasuḥ 
SA_GV01_rv_hn08u-1440	RV_8,032.12a sa naḥ śakraś cid ā śakad dānavāṃ antarābharaḥ /	sa naḥ śakraḥ cit ā śakat dānavān antarābharaḥ 
SA_GV01_rv_hn08u-1441	RV_8,032.12c indro viśvābhir ūtibhiḥ //	indraḥ viśvābhiḥ ūtibhiḥ 
SA_GV01_rv_hn08u-1442	RV_8,032.13a yo rāyo 'vanir mahān supāraḥ sunvataḥ sakhā /	yaḥ rāyaḥ vaniḥ mahān su pāraḥ sunvataḥ sakhā 
SA_GV01_rv_hn08u-1443	RV_8,032.13c tam indram abhi gāyata //	tam indram abhi gāyata 
SA_GV01_rv_hn08u-1444	RV_8,032.14a āyantāram mahi sthiram pṛtanāsu śravojitam /	āyantāram mahi sthiram pṛtanāsu śravaḥ jitam 
SA_GV01_rv_hn08u-1445	RV_8,032.14c bhūrer īśānam ojasā //	bhūreḥ īśānam ojasā 
SA_GV01_rv_hn08u-1446	RV_8,032.15a nakir asya śacīnāṃ niyantā sūnṛtānām /	nakir asya śacīnām niyantā sūnṛtānām 
SA_GV01_rv_hn08u-1447	RV_8,032.15c nakir vaktā na dād iti //	nakir vaktā na dāt iti 
SA_GV01_rv_hn08u-1448	RV_8,032.16a na nūnam brahmaṇām ṛṇam prāśūnām asti sunvatām /	na nūnam brahmaṇām ṛṇam prāśūnām asti sunvatām 
SA_GV01_rv_hn08u-1449	RV_8,032.16c na somo apratā pape //	na somaḥ apratā pape 
SA_GV01_rv_hn08u-1450	RV_8,032.17a panya id upa gāyata panya ukthāni śaṃsata /	panye id upa gāyata panye ukthāni śaṃsata 
SA_GV01_rv_hn08u-1451	RV_8,032.17c brahmā kṛṇota panya it //	brahmā kṛṇota panye id 
SA_GV01_rv_hn08u-1452	RV_8,032.18a panya ā dardirac chatā sahasrā vājy avṛtaḥ /	panyaḥ ā dardirat śatā sahasrā vājī avṛtaḥ 
SA_GV01_rv_hn08u-1453	RV_8,032.18c indro yo yajvano vṛdhaḥ //	indraḥ yaḥ yajvanaḥ vṛdhaḥ 
SA_GV01_rv_hn08u-1454	RV_8,032.19a vi ṣū cara svadhā anu kṛṣṭīnām anv āhuvaḥ /	vi su cara svadhāḥ anu kṛṣṭīnām anu āhuvaḥ 
SA_GV01_rv_hn08u-1455	RV_8,032.19c indra piba sutānām //	indra piba sutānām 
SA_GV01_rv_hn08u-1456	RV_8,032.20a piba svadhainavānām uta yas tugrye sacā /	piba uta yaḥ tugrye sacā 
SA_GV01_rv_hn08u-1457	RV_8,032.20c utāyam indra yas tava //	uta ayam indra yaḥ tava 
SA_GV01_rv_hn08u-1458	RV_8,032.21a atīhi manyuṣāviṇaṃ suṣuvāṃsam upāraṇe /	atīhi manyuṣāviṇam suṣuvāṃsam upāraṇe 
SA_GV01_rv_hn08u-1459	RV_8,032.21c imaṃ rātaṃ sutam piba //	imam rātam sutam piba 
SA_GV01_rv_hn08u-1460	RV_8,032.22a ihi tisraḥ parāvata ihi pañca janāṃ ati /	ihi tisraḥ parāvataḥ ihi pañca janān ati 
SA_GV01_rv_hn08u-1461	RV_8,032.22c dhenā indrāvacākaśat //	dhenāḥ indra avacākaśat 
SA_GV01_rv_hn08u-1462	RV_8,032.23a sūryo raśmiṃ yathā sṛjā tvā yacchantu me giraḥ /	sūryaḥ raśmim yathā sṛja tvā yacchantu me giraḥ 
SA_GV01_rv_hn08u-1463	RV_8,032.23c nimnam āpo na sadhryak //	nimnam āpaḥ na sadhryak 
SA_GV01_rv_hn08u-1464	RV_8,032.24a adhvaryav ā tu hi ṣiñca somaṃ vīrāya śipriṇe /	adhvaryo ā tu hi siñca somam vīrāya śipriṇe 
SA_GV01_rv_hn08u-1465	RV_8,032.24c bharā sutasya pītaye //	bhara sutasya pītaye 
SA_GV01_rv_hn08u-1466	RV_8,032.25a ya udnaḥ phaligam bhinan nyak sindhūṃr avāsṛjat /	yaḥ udnaḥ phaligam bhinat nyak sindhūṃr avāsṛjat 
SA_GV01_rv_hn08u-1467	RV_8,032.25c yo goṣu pakvaṃ dhārayat //	yaḥ goṣu pakvam dhārayat 
SA_GV01_rv_hn08u-1468	RV_8,032.26a ahan vṛtram ṛcīṣama aurṇavābham ahīśuvam /	ahan vṛtram ṛcīṣamaḥ aurṇavābham ahīśuvam 
SA_GV01_rv_hn08u-1469	RV_8,032.26c himenāvidhyad arbudam //	himena avidhyat arbudam 
SA_GV01_rv_hn08u-1470	RV_8,032.27a pra va ugrāya niṣṭure 'ṣāḷhāya prasakṣiṇe /	pra vaḥ ugrāya niṣṭure ṣāḷhāya prasakṣiṇe 
SA_GV01_rv_hn08u-1471	RV_8,032.27c devattam brahma gāyata //	devattam brahma gāyata 
SA_GV01_rv_hn08u-1472	RV_8,032.28a yo viśvāny abhi vratā somasya made andhasaḥ /	yaḥ viśvāni abhi vratā somasya made andhasaḥ 
SA_GV01_rv_hn08u-1473	RV_8,032.28c indro deveṣu cetati //	indraḥ deveṣu cetati 
SA_GV01_rv_hn08u-1474	RV_8,032.29a iha tyā sadhamādyā harī hiraṇyakeśyā /	iha tyā sadhamādyā harī hiraṇya keśyā 
SA_GV01_rv_hn08u-1475	RV_8,032.29c voḷhām abhi prayo hitam //	voḍhām abhi prayaḥ hitam 
SA_GV01_rv_hn08u-1476	RV_8,032.30a arvāñcaṃ tvā puruṣṭuta priyamedhastutā harī /	arvāñcam tvā puruṣṭuta priyamedha stutā harī 
SA_GV01_rv_hn08u-1477	RV_8,032.30c somapeyāya vakṣataḥ //	soma peyāya vakṣataḥ 
SA_GV01_rv_hn08u-1478	RV_8,033.01a vayaṃ gha tvā sutāvanta āpo na vṛktabarhiṣaḥ /	vayam gha tvā sutāvantaḥ āpaḥ na vṛkta barhiṣaḥ 
SA_GV01_rv_hn08u-1479	RV_8,033.01c pavitrasya prasravaṇeṣu vṛtrahan pari stotāra āsate //	pavitrasya prasravaṇeṣu vṛtrahan pari stotāraḥ āsate 
SA_GV01_rv_hn08u-1480	RV_8,033.02a svaranti tvā sute naro vaso nireka ukthinaḥ /	svaranti tvā sute naraḥ vaso nireke ukthinaḥ 
SA_GV01_rv_hn08u-1481	RV_8,033.02c kadā sutaṃ tṛṣāṇa oka ā gama indra svabdīva vaṃsagaḥ //	kadā sutam tṛṣāṇaḥ okaḥ ā gamaḥ indra svabdī iva vaṃsagaḥ 
SA_GV01_rv_hn08u-1482	RV_8,033.03a kaṇvebhir dhṛṣṇav ā dhṛṣad vājaṃ darṣi sahasriṇam /	kaṇvebhiḥ dhṛṣṇo ā dhṛṣat vājam darṣi sahasriṇam 
SA_GV01_rv_hn08u-1483	RV_8,033.03c piśaṅgarūpam maghavan vicarṣaṇe makṣū gomantam īmahe //	piśaṅga rūpam maghavan vicarṣaṇe makṣū gomantam īmahe 
SA_GV01_rv_hn08u-1484	RV_8,033.04a pāhi gāyāndhaso mada indrāya medhyātithe /	pāhi gāya andhasaḥ made indrāya medhyātithe 
SA_GV01_rv_hn08u-1485	RV_8,033.04c yaḥ sammiślo haryor yaḥ sute sacā vajrī ratho hiraṇyayaḥ //	yaḥ sammiślaḥ haryoḥ yaḥ sute sacā vajrī rathaḥ hiraṇyayaḥ 
SA_GV01_rv_hn08u-1486	RV_8,033.05a yaḥ suṣavyaḥ sudakṣiṇa ino yaḥ sukratur gṛṇe /	yaḥ suṣavyaḥ su dakṣiṇaḥ inaḥ yaḥ su kratuḥ gṛṇe 
SA_GV01_rv_hn08u-1487	RV_8,033.05c ya ākaraḥ sahasrā yaḥ śatāmagha indro yaḥ pūrbhid āritaḥ //	yaḥ ākaraḥ sahasrā yaḥ śatāmaghaḥ indraḥ yaḥ pūrbhid āritaḥ 
SA_GV01_rv_hn08u-1488	RV_8,033.06a yo dhṛṣito yo 'vṛto yo asti śmaśruṣu śritaḥ /	yaḥ dhṛṣitaḥ yaḥ vṛtaḥ yaḥ asti śmaśruṣu śritaḥ 
SA_GV01_rv_hn08u-1489	RV_8,033.06c vibhūtadyumnaś cyavanaḥ puruṣṭutaḥ kratvā gaur iva śākinaḥ //	vibhūta dyumnaḥ cyavanaḥ puruṣṭutaḥ kratvā gauḥ iva śākinaḥ 
SA_GV01_rv_hn08u-1490	RV_8,033.07a ka īṃ veda sute sacā pibantaṃ kad vayo dadhe /	kaḥ īm veda sute sacā pibantam kad vayaḥ dadhe 
SA_GV01_rv_hn08u-1491	RV_8,033.07c ayaṃ yaḥ puro vibhinatty ojasā mandānaḥ śipry andhasaḥ //	ayam yaḥ puras vibhinatti ojasā mandānaḥ śiprī andhasaḥ 
SA_GV01_rv_hn08u-1492	RV_8,033.08a dānā mṛgo na vāraṇaḥ purutrā carathaṃ dadhe /	dānā mṛgaḥ na vāraṇaḥ purutrā caratham dadhe 
SA_GV01_rv_hn08u-1493	RV_8,033.08c nakiṣ ṭvā ni yamad ā sute gamo mahāṃś carasy ojasā //	nakir tvā ni yamat ā sute gamaḥ mahān carasi ojasā 
SA_GV01_rv_hn08u-1494	RV_8,033.09a ya ugraḥ sann aniṣṭṛta sthiro raṇāya saṃskṛtaḥ /	yaḥ ugraḥ san a niṣṭṛta sthiraḥ raṇāya saṃskṛtaḥ 
SA_GV01_rv_hn08u-1495	RV_8,033.09c yadi stotur maghavā śṛṇavad dhavaṃ nendro yoṣaty ā gamat //	yadi stotuḥ maghavā śṛṇavat havam na indraḥ yoṣati ā gamat 
SA_GV01_rv_hn08u-1496	RV_8,033.10a satyam itthā vṛṣed asi vṛṣajūtir no 'vṛtaḥ /	satyam itthā vṛṣā id asi vṛṣa jūtiḥ naḥ vṛtaḥ 
SA_GV01_rv_hn08u-1497	RV_8,033.10c vṛṣā hy ugra śṛṇviṣe parāvati vṛṣo arvāvati śrutaḥ //	vṛṣā hi ugra śṛṇviṣe parāvati vṛṣaḥ arvāvati śrutaḥ 
SA_GV01_rv_hn08u-1498	RV_8,033.11a vṛṣaṇas te abhīśavo vṛṣā kaśā hiraṇyayī /	vṛṣaṇaḥ te abhīśavaḥ vṛṣā kaśā hiraṇyayī 
SA_GV01_rv_hn08u-1499	RV_8,033.11c vṛṣā ratho maghavan vṛṣaṇā harī vṛṣā tvaṃ śatakrato //	vṛṣā rathaḥ maghavan vṛṣaṇā harī vṛṣā tvam śatakrato 
SA_GV01_rv_hn08u-1500	RV_8,033.12a vṛṣā sotā sunotu te vṛṣann ṛjīpinn ā bhara /	vṛṣā sotā sunotu te vṛṣan ṛjīpin ā bhara 
SA_GV01_rv_hn08u-1501	RV_8,033.12c vṛṣā dadhanve vṛṣaṇaṃ nadīṣv ā tubhyaṃ sthātar harīṇām //	vṛṣā dadhanve vṛṣaṇam nadīṣu ā tubhyam sthātar harīṇām 
SA_GV01_rv_hn08u-1502	RV_8,033.13a endra yāhi pītaye madhu śaviṣṭha somyam /	ā indra yāhi pītaye madhu śaviṣṭha somyam 
SA_GV01_rv_hn08u-1503	RV_8,033.13c nāyam acchā maghavā śṛṇavad giro brahmokthā ca sukratuḥ //	na ayam acchā maghavā śṛṇavat giraḥ brahma ukthā ca su kratuḥ 
SA_GV01_rv_hn08u-1504	RV_8,033.14a vahantu tvā ratheṣṭhām ā harayo rathayujaḥ /	vahantu tvā ratheṣṭhām ā harayaḥ ratha yujaḥ 
SA_GV01_rv_hn08u-1505	RV_8,033.14c tiraś cid aryaṃ savanāni vṛtrahann anyeṣāṃ yā śatakrato //	tiras cit aryam savanāni vṛtrahan anyeṣām yā śatakrato 
SA_GV01_rv_hn08u-1506	RV_8,033.15a asmākam adyāntamaṃ stomaṃ dhiṣva mahāmaha /	asmākam adya antamam stomam dhiṣva mahā maha 
SA_GV01_rv_hn08u-1507	RV_8,033.15c asmākaṃ te savanā santu śantamā madāya dyukṣa somapāḥ //	asmākam te savanā santu śantamā madāya dyukṣa soma pāḥ 
SA_GV01_rv_hn08u-1508	RV_8,033.16a nahi ṣas tava no mama śāstre anyasya raṇyati /	nahi saḥ tava na u mama śāstre anyasya raṇyati 
SA_GV01_rv_hn08u-1509	RV_8,033.16c yo asmān vīra ānayat //	yaḥ asmān vīraḥ ānayat 
SA_GV01_rv_hn08u-1510	RV_8,033.17a indraś cid ghā tad abravīt striyā aśāsyam manaḥ /	indraḥ cit gha tat abravīt striyāḥ a śāsyam manaḥ 
SA_GV01_rv_hn08u-1511	RV_8,033.17c uto aha kratuṃ raghum //	uta u aha kratum raghum 
SA_GV01_rv_hn08u-1512	RV_8,033.18a saptī cid ghā madacyutā mithunā vahato ratham /	saptī cit gha mada cyutā mithunā vahataḥ ratham 
SA_GV01_rv_hn08u-1513	RV_8,033.18c eved dhūr vṛṣṇa uttarā //	eva id dhūḥ vṛṣṇaḥ uttarā 
SA_GV01_rv_hn08u-1514	RV_8,033.19a adhaḥ paśyasva mopari saṃtarām pādakau hara /	adhas paśyasva mā upari saṃtarām pādakau hara 
SA_GV01_rv_hn08u-1515	RV_8,033.19c mā te kaśaplakau dṛśan strī hi brahmā babhūvitha //	mā te kaśaplakau dṛśan strī hi brahmā babhūvitha 
SA_GV01_rv_hn08u-1516	RV_8,034.01a endra yāhi haribhir upa kaṇvasya suṣṭutim /	ā indra yāhi haribhiḥ upa kaṇvasya suṣṭutim 
SA_GV01_rv_hn08u-1517	RV_8,034.01c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1518	RV_8,034.02a ā tvā grāvā vadann iha somī ghoṣeṇa yacchatu /	ā tvā grāvā vadan iha somī ghoṣeṇa yacchatu 
SA_GV01_rv_hn08u-1519	RV_8,034.02c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1520	RV_8,034.03a atrā vi nemir eṣām urāṃ na dhūnute vṛkaḥ /	atrā vi nemiḥ eṣām urām na dhūnute vṛkaḥ 
SA_GV01_rv_hn08u-1521	RV_8,034.03c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1522	RV_8,034.04a ā tvā kaṇvā ihāvase havante vājasātaye /	ā tvā kaṇvāḥ iha avase havante vājasātaye 
SA_GV01_rv_hn08u-1523	RV_8,034.04c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1524	RV_8,034.05a dadhāmi te sutānāṃ vṛṣṇe na pūrvapāyyam /	dadhāmi te sutānām vṛṣṇe na pūrva pāyyam 
SA_GV01_rv_hn08u-1525	RV_8,034.05c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1526	RV_8,034.06a smatpurandhir na ā gahi viśvatodhīr na ūtaye /	smat purandhiḥ naḥ ā gahi viśvatas dhīḥ naḥ ūtaye 
SA_GV01_rv_hn08u-1527	RV_8,034.06c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1528	RV_8,034.07a ā no yāhi mahemate sahasrote śatāmagha /	ā naḥ yāhi mahemate sahasra ūte śatāmagha 
SA_GV01_rv_hn08u-1529	RV_8,034.07c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1530	RV_8,034.08a ā tvā hotā manurhito devatrā vakṣad īḍyaḥ /	ā tvā hotā manuḥ hitaḥ devatrā vakṣat īḍyaḥ 
SA_GV01_rv_hn08u-1531	RV_8,034.08c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1532	RV_8,034.09a ā tvā madacyutā harī śyenam pakṣeva vakṣataḥ /	ā tvā mada cyutā harī śyenam pakṣā iva vakṣataḥ 
SA_GV01_rv_hn08u-1533	RV_8,034.09c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1534	RV_8,034.10a ā yāhy arya ā pari svāhā somasya pītaye /	ā yāhi aryaḥ ā pari svāhā somasya pītaye 
SA_GV01_rv_hn08u-1535	RV_8,034.10c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1536	RV_8,034.11a ā no yāhy upaśruty uktheṣu raṇayā iha /	ā naḥ yāhi upaśrutī uktheṣu raṇaya iha 
SA_GV01_rv_hn08u-1537	RV_8,034.11c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1538	RV_8,034.12a sarūpair ā su no gahi sambhṛtaiḥ sambhṛtāśvaḥ /	sa rūpaiḥ ā su naḥ gahi sambhṛtaiḥ sambhṛta aśvaḥ 
SA_GV01_rv_hn08u-1539	RV_8,034.12c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1540	RV_8,034.13a ā yāhi parvatebhyaḥ samudrasyādhi viṣṭapaḥ /	ā yāhi parvatebhyaḥ samudrasya adhi viṣṭapaḥ 
SA_GV01_rv_hn08u-1541	RV_8,034.13c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1542	RV_8,034.14a ā no gavyāny aśvyā sahasrā śūra dardṛhi /	ā naḥ gavyāni aśvyā sahasrā śūra dardṛhi 
SA_GV01_rv_hn08u-1543	RV_8,034.14c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1544	RV_8,034.15a ā naḥ sahasraśo bharāyutāni śatāni ca /	ā naḥ sahasraśas bhara ayutāni śatāni ca 
SA_GV01_rv_hn08u-1545	RV_8,034.15c divo amuṣya śāsato divaṃ yaya divāvaso //	divaḥ amuṣya śāsataḥ divam yaya divāvaso 
SA_GV01_rv_hn08u-1546	RV_8,034.16a ā yad indraś ca dadvahe sahasraṃ vasurociṣaḥ /	ā yat indraḥ ca dadvahe sahasram vasurociṣaḥ 
SA_GV01_rv_hn08u-1547	RV_8,034.16c ojiṣṭham aśvyam paśum //	ojiṣṭham aśvyam paśum 
SA_GV01_rv_hn08u-1548	RV_8,034.17a ya ṛjrā vātaraṃhaso 'ruṣāso raghuṣyadaḥ /	ye ṛjrāḥ vāta raṃhasaḥ ruṣāsaḥ raghuṣyadaḥ 
SA_GV01_rv_hn08u-1549	RV_8,034.17c bhrājante sūryā iva //	bhrājante sūryāḥ iva 
SA_GV01_rv_hn08u-1550	RV_8,034.18a pārāvatasya rātiṣu dravaccakreṣv āśuṣu /	pārāvatasya rātiṣu dravat cakreṣu āśuṣu 
SA_GV01_rv_hn08u-1551	RV_8,034.18c tiṣṭhaṃ vanasya madhya ā //	tiṣṭham vanasya madhye ā 
SA_GV01_rv_hn08u-1552	RV_8,035.01a agninendreṇa varuṇena viṣṇunādityai rudrair vasubhiḥ sacābhuvā /	agninā indreṇa varuṇena viṣṇunā ādityaiḥ rudraiḥ vasubhiḥ sacābhuvā 
SA_GV01_rv_hn08u-1553	RV_8,035.01c sajoṣasā uṣasā sūryeṇa ca somam pibatam aśvinā //	sajoṣasau uṣasā sūryeṇa ca somam pibatam aśvinā 
SA_GV01_rv_hn08u-1554	RV_8,035.02a viśvābhir dhībhir bhuvanena vājinā divā pṛthivyādribhiḥ sacābhuvā /	viśvābhiḥ dhībhiḥ bhuvanena vājinā divā pṛthivyā adribhiḥ sacābhuvā 
SA_GV01_rv_hn08u-1555	RV_8,035.02c sajoṣasā uṣasā sūryeṇa ca somam pibatam aśvinā //	sajoṣasau uṣasā sūryeṇa ca somam pibatam aśvinā 
SA_GV01_rv_hn08u-1556	RV_8,035.03a viśvair devais tribhir ekādaśair ihādbhir marudbhir bhṛgubhiḥ sacābhuvā /	viśvaiḥ devaiḥ tribhiḥ ekādaśaiḥ iha adbhiḥ marudbhiḥ bhṛgubhiḥ sacābhuvā 
SA_GV01_rv_hn08u-1557	RV_8,035.03c sajoṣasā uṣasā sūryeṇa ca somam pibatam aśvinā //	sajoṣasau uṣasā sūryeṇa ca somam pibatam aśvinā 
SA_GV01_rv_hn08u-1558	RV_8,035.04a juṣethāṃ yajñam bodhataṃ havasya me viśveha devau savanāva gacchatam /	juṣethām yajñam bodhatam havasya me viśvā iha devau savanā ava gacchatam 
SA_GV01_rv_hn08u-1559	RV_8,035.04c sajoṣasā uṣasā sūryeṇa ceṣaṃ no voḷham aśvinā //	sajoṣasau uṣasā sūryeṇa ca iṣam naḥ voḷham aśvinā 
SA_GV01_rv_hn08u-1560	RV_8,035.05a stomaṃ juṣethāṃ yuvaśeva kanyanāṃ viśveha devau savanāva gacchatam /	stomam juṣethām yuvaśā iva kanyanām viśvā iha devau savanā ava gacchatam 
SA_GV01_rv_hn08u-1561	RV_8,035.05c sajoṣasā uṣasā sūryeṇa ceṣaṃ no voḷham aśvinā //	sajoṣasau uṣasā sūryeṇa ca iṣam naḥ voḷham aśvinā 
SA_GV01_rv_hn08u-1562	RV_8,035.06a giro juṣethām adhvaraṃ juṣethāṃ viśveha devau savanāva gacchatam /	giraḥ juṣethām adhvaram juṣethām viśvā iha devau savanā ava gacchatam 
SA_GV01_rv_hn08u-1563	RV_8,035.06c sajoṣasā uṣasā sūryeṇa ceṣaṃ no voḷham aśvinā //	sajoṣasau uṣasā sūryeṇa ca iṣam naḥ voḷham aśvinā 
SA_GV01_rv_hn08u-1564	RV_8,035.07a hāridraveva patatho vaned upa somaṃ sutam mahiṣevāva gacchathaḥ /	hāridravā iva patathaḥ vanā id upa somam sutam mahiṣā iva ava gacchathaḥ 
SA_GV01_rv_hn08u-1565	RV_8,035.07c sajoṣasā uṣasā sūryeṇa ca trir vartir yātam aśvinā //	sajoṣasau uṣasā sūryeṇa ca tris vartiḥ yātam aśvinā 
SA_GV01_rv_hn08u-1566	RV_8,035.08a haṃsāv iva patatho adhvagāv iva somaṃ sutam mahiṣevāva gacchathaḥ /	haṃsau iva patathaḥ adhvagau iva somam sutam mahiṣā iva ava gacchathaḥ 
SA_GV01_rv_hn08u-1567	RV_8,035.08c sajoṣasā uṣasā sūryeṇa ca trir vartir yātam aśvinā //	sajoṣasau uṣasā sūryeṇa ca tris vartiḥ yātam aśvinā 
SA_GV01_rv_hn08u-1568	RV_8,035.09a śyenāv iva patatho havyadātaye somaṃ sutam mahiṣevāva gacchathaḥ /	śyenau iva patathaḥ havya dātaye somam sutam mahiṣā iva ava gacchathaḥ 
SA_GV01_rv_hn08u-1569	RV_8,035.09c sajoṣasā uṣasā sūryeṇa ca trir vartir yātam aśvinā //	sajoṣasau uṣasā sūryeṇa ca tris vartiḥ yātam aśvinā 
SA_GV01_rv_hn08u-1570	RV_8,035.10a pibataṃ ca tṛpṇutaṃ cā ca gacchatam prajāṃ ca dhattaṃ draviṇaṃ ca dhattam /	pibatam ca tṛpṇutam ca ā ca gacchatam prajām ca dhattam draviṇam ca dhattam 
SA_GV01_rv_hn08u-1571	RV_8,035.10c sajoṣasā uṣasā sūryeṇa corjaṃ no dhattam aśvinā //	sajoṣasau uṣasā sūryeṇa ca ūrjam naḥ dhattam aśvinā 
SA_GV01_rv_hn08u-1572	RV_8,035.11a jayataṃ ca pra stutaṃ ca pra cāvatam prajāṃ ca dhattaṃ draviṇaṃ ca dhattam /	jayatam ca pra stutam ca pra ca avatam prajām ca dhattam draviṇam ca dhattam 
SA_GV01_rv_hn08u-1573	RV_8,035.11c sajoṣasā uṣasā sūryeṇa corjaṃ no dhattam aśvinā //	sajoṣasau uṣasā sūryeṇa ca ūrjam naḥ dhattam aśvinā 
SA_GV01_rv_hn08u-1574	RV_8,035.12a hataṃ ca śatrūn yatataṃ ca mitriṇaḥ prajāṃ ca dhattaṃ draviṇaṃ ca dhattam /	hatam ca śatrūn yatatam ca mitriṇaḥ prajām ca dhattam draviṇam ca dhattam 
SA_GV01_rv_hn08u-1575	RV_8,035.12c sajoṣasā uṣasā sūryeṇa corjaṃ no dhattam aśvinā //	sajoṣasau uṣasā sūryeṇa ca ūrjam naḥ dhattam aśvinā 
SA_GV01_rv_hn08u-1576	RV_8,035.13a mitrāvaruṇavantā uta dharmavantā marutvantā jaritur gacchatho havam /	mitrāvaruṇavantau uta dharmavantā marutvantā jarituḥ gacchathaḥ havam 
SA_GV01_rv_hn08u-1577	RV_8,035.13c sajoṣasā uṣasā sūryeṇa cādityair yātam aśvinā //	sajoṣasau uṣasā sūryeṇa ca ādityaiḥ yātam aśvinā 
SA_GV01_rv_hn08u-1578	RV_8,035.14a aṅgirasvantā uta viṣṇuvantā marutvantā jaritur gacchatho havam /	aṅgirasvantau uta viṣṇuvantā marutvantā jarituḥ gacchathaḥ havam 
SA_GV01_rv_hn08u-1579	RV_8,035.14c sajoṣasā uṣasā sūryeṇa cādityair yātam aśvinā //	sajoṣasau uṣasā sūryeṇa ca ādityaiḥ yātam aśvinā 
SA_GV01_rv_hn08u-1580	RV_8,035.15a ṛbhumantā vṛṣaṇā vājavantā marutvantā jaritur gacchatho havam /	ṛbhumantā vṛṣaṇā vājavantā marutvantā jarituḥ gacchathaḥ havam 
SA_GV01_rv_hn08u-1581	RV_8,035.15c sajoṣasā uṣasā sūryeṇa cādityair yātam aśvinā //	sajoṣasau uṣasā sūryeṇa ca ādityaiḥ yātam aśvinā 
SA_GV01_rv_hn08u-1582	RV_8,035.16a brahma jinvatam uta jinvataṃ dhiyo hataṃ rakṣāṃsi sedhatam amīvāḥ /	brahma jinvatam uta jinvatam dhiyaḥ hatam rakṣāṃsi sedhatam amīvāḥ 
SA_GV01_rv_hn08u-1583	RV_8,035.16c sajoṣasā uṣasā sūryeṇa ca somaṃ sunvato aśvinā //	sajoṣasau uṣasā sūryeṇa ca somam sunvataḥ aśvinā 
SA_GV01_rv_hn08u-1584	RV_8,035.17a kṣatraṃ jinvatam uta jinvataṃ nṝn hataṃ rakṣāṃsi sedhatam amīvāḥ /	kṣatram jinvatam uta jinvatam nṝn hatam rakṣāṃsi sedhatam amīvāḥ 
SA_GV01_rv_hn08u-1585	RV_8,035.17c sajoṣasā uṣasā sūryeṇa ca somaṃ sunvato aśvinā //	sajoṣasau uṣasā sūryeṇa ca somam sunvataḥ aśvinā 
SA_GV01_rv_hn08u-1586	RV_8,035.18a dhenūr jinvatam uta jinvataṃ viśo hataṃ rakṣāṃsi sedhatam amīvāḥ /	dhenūḥ jinvatam uta jinvatam viśaḥ hatam rakṣāṃsi sedhatam amīvāḥ 
SA_GV01_rv_hn08u-1587	RV_8,035.18c sajoṣasā uṣasā sūryeṇa ca somaṃ sunvato aśvinā //	sajoṣasau uṣasā sūryeṇa ca somam sunvataḥ aśvinā 
SA_GV01_rv_hn08u-1588	RV_8,035.19a atrer iva śṛṇutam pūrvyastutiṃ śyāvāśvasya sunvato madacyutā /	atreḥ iva śṛṇutam pūrvya stutim śyāvāśvasya sunvataḥ mada cyutā 
SA_GV01_rv_hn08u-1589	RV_8,035.19c sajoṣasā uṣasā sūryeṇa cāśvinā tiroahnyam //	sajoṣasau uṣasā sūryeṇa ca aśvinā tiroahnyam 
SA_GV01_rv_hn08u-1590	RV_8,035.20a sargāṃ iva sṛjataṃ suṣṭutīr upa śyāvāśvasya sunvato madacyutā /	sargān iva sṛjatam suṣṭutīḥ upa śyāvāśvasya sunvataḥ mada cyutā 
SA_GV01_rv_hn08u-1591	RV_8,035.20c sajoṣasā uṣasā sūryeṇa cāśvinā tiroahnyam //	sajoṣasau uṣasā sūryeṇa ca aśvinā tiroahnyam 
SA_GV01_rv_hn08u-1592	RV_8,035.21a raśmīṃr iva yacchatam adhvarāṃ upa śyāvāśvasya sunvato madacyutā /	raśmīṃr iva yacchatam adhvarān upa śyāvāśvasya sunvataḥ mada cyutā 
SA_GV01_rv_hn08u-1593	RV_8,035.21c sajoṣasā uṣasā sūryeṇa cāśvinā tiroahnyam //	sajoṣasau uṣasā sūryeṇa ca aśvinā tiroahnyam 
SA_GV01_rv_hn08u-1594	RV_8,035.22a arvāg rathaṃ ni yacchatam pibataṃ somyam madhu /	arvāk ratham ni yacchatam pibatam somyam madhu 
SA_GV01_rv_hn08u-1595	RV_8,035.22c ā yātam aśvinā gatam avasyur vām ahaṃ huve dhattaṃ ratnāni dāśuṣe //	ā yātam aśvinā gatam avasyuḥ vām aham huve dhattam ratnāni dāśuṣe 
SA_GV01_rv_hn08u-1596	RV_8,035.23a namovāke prasthite adhvare narā vivakṣaṇasya pītaye /	namovāke prasthite adhvare narā vivakṣaṇasya pītaye 
SA_GV01_rv_hn08u-1597	RV_8,035.23c ā yātam aśvinā gatam avasyur vām ahaṃ huve dhattaṃ ratnāni dāśuṣe //	ā yātam aśvinā gatam avasyuḥ vām aham huve dhattam ratnāni dāśuṣe 
SA_GV01_rv_hn08u-1598	RV_8,035.24a svāhākṛtasya tṛmpataṃ sutasya devāv andhasaḥ /	svāhākṛtasya tṛmpatam sutasya devau andhasaḥ 
SA_GV01_rv_hn08u-1599	RV_8,035.24c ā yātam aśvinā gatam avasyur vām ahaṃ huve dhattaṃ ratnāni dāśuṣe //	ā yātam aśvinā gatam avasyuḥ vām aham huve dhattam ratnāni dāśuṣe 
SA_GV01_rv_hn08u-1600	RV_8,036.01a avitāsi sunvato vṛktabarhiṣaḥ pibā somam madāya kaṃ śatakrato /	avitāsi sunvataḥ vṛkta barhiṣaḥ pibā somam madāya kam śatakrato 
SA_GV01_rv_hn08u-1601	RV_8,036.01c yaṃ te bhāgam adhārayan viśvāḥ sehānaḥ pṛtanā uru jrayaḥ sam apsujin marutvāṃ indra satpate //	yam te bhāgam adhārayan viśvāḥ sehānaḥ pṛtanāḥ uru jrayaḥ sam apsujit marutvān indra satpate 
SA_GV01_rv_hn08u-1602	RV_8,036.02a prāva stotāram maghavann ava tvām pibā somam madāya kaṃ śatakrato /	prāva stotāram maghavan ava tvām pibā somam madāya kam śatakrato 
SA_GV01_rv_hn08u-1603	RV_8,036.02c yaṃ te bhāgam adhārayan viśvāḥ sehānaḥ pṛtanā uru jrayaḥ sam apsujin marutvāṃ indra satpate //	yam te bhāgam adhārayan viśvāḥ sehānaḥ pṛtanāḥ uru jrayaḥ sam apsujit marutvān indra satpate 
SA_GV01_rv_hn08u-1604	RV_8,036.03a ūrjā devāṃ avasy ojasā tvām pibā somam madāya kaṃ śatakrato /	ūrjā devām avasi ojasā tvām pibā somam madāya kam śatakrato 
SA_GV01_rv_hn08u-1605	RV_8,036.03c yaṃ te bhāgam adhārayan viśvāḥ sehānaḥ pṛtanā uru jrayaḥ sam apsujin marutvāṃ indra satpate //	yam te bhāgam adhārayan viśvāḥ sehānaḥ pṛtanāḥ uru jrayaḥ sam apsujit marutvān indra satpate 
SA_GV01_rv_hn08u-1606	RV_8,036.04a janitā divo janitā pṛthivyāḥ pibā somam madāya kaṃ śatakrato /	janitā divaḥ janitā pṛthivyāḥ pibā somam madāya kam śatakrato 
SA_GV01_rv_hn08u-1607	RV_8,036.04c yaṃ te bhāgam adhārayan viśvāḥ sehānaḥ pṛtanā uru jrayaḥ sam apsujin marutvāṃ indra satpate //	yam te bhāgam adhārayan viśvāḥ sehānaḥ pṛtanāḥ uru jrayaḥ sam apsujit marutvān indra satpate 
SA_GV01_rv_hn08u-1608	RV_8,036.05a janitāśvānāṃ janitā gavām asi pibā somam madāya kaṃ śatakrato /	janitā aśvānām janitā gavām asi pibā somam madāya kam śatakrato 
SA_GV01_rv_hn08u-1609	RV_8,036.05c yaṃ te bhāgam adhārayan viśvāḥ sehānaḥ pṛtanā uru jrayaḥ sam apsujin marutvāṃ indra satpate //	yam te bhāgam adhārayan viśvāḥ sehānaḥ pṛtanāḥ uru jrayaḥ sam apsujit marutvān indra satpate 
SA_GV01_rv_hn08u-1610	RV_8,036.06a atrīṇāṃ stomam adrivo mahas kṛdhi pibā somam madāya kaṃ śatakrato /	atrīṇām stomam adrivas mahaḥ kṛdhi pibā somam madāya kam śatakrato 
SA_GV01_rv_hn08u-1611	RV_8,036.06c yaṃ te bhāgam adhārayan viśvāḥ sehānaḥ pṛtanā uru jrayaḥ sam apsujin marutvāṃ indra satpate //	yam te bhāgam adhārayan viśvāḥ sehānaḥ pṛtanāḥ uru jrayaḥ sam apsujit marutvān indra satpate 
SA_GV01_rv_hn08u-1612	RV_8,036.07a śyāvāśvasya sunvatas tathā śṛṇu yathāśṛṇor atreḥ karmāṇi kṛṇvataḥ /	śyāvāśvasya sunvataḥ tathā śṛṇu yathā aśṛṇoḥ atreḥ karmāṇi kṛṇvataḥ 
SA_GV01_rv_hn08u-1613	RV_8,036.07c pra trasadasyum āvitha tvam eka in nṛṣāhya indra brahmāṇi vardhayan //	pra trasadasyum āvitha tvam ekaḥ id nṛṣāhye indra brahmāṇi vardhayan 
SA_GV01_rv_hn08u-1614	RV_8,037.01a predam brahma vṛtratūryeṣv āvitha pra sunvataḥ śacīpata indra viśvābhir ūtibhiḥ /	pra idam brahma vṛtratūryeṣu āvitha pra sunvataḥ śacīpate indra viśvābhiḥ ūtibhiḥ 
SA_GV01_rv_hn08u-1615	RV_8,037.01d mādhyandinasya savanasya vṛtrahann anedya pibā somasya vajrivaḥ //	mādhyandinasya savanasya vṛtrahan anedya pibā somasya vajrivas 
SA_GV01_rv_hn08u-1616	RV_8,037.02a sehāna ugra pṛtanā abhi druhaḥ śacīpata indra viśvābhir ūtibhiḥ /	sehānaḥ ugra pṛtanāḥ abhi druhaḥ śacīpate indra viśvābhiḥ ūtibhiḥ 
SA_GV01_rv_hn08u-1617	RV_8,037.02d mādhyandinasya savanasya vṛtrahann anedya pibā somasya vajrivaḥ //	mādhyandinasya savanasya vṛtrahan anedya pibā somasya vajrivas 
SA_GV01_rv_hn08u-1618	RV_8,037.03a ekarāḷ asya bhuvanasya rājasi śacīpata indra viśvābhir ūtibhiḥ /	eka rāj asya bhuvanasya rājasi śacīpate indra viśvābhiḥ ūtibhiḥ 
SA_GV01_rv_hn08u-1619	RV_8,037.03d mādhyandinasya savanasya vṛtrahann anedya pibā somasya vajrivaḥ //	mādhyandinasya savanasya vṛtrahan anedya pibā somasya vajrivas 
SA_GV01_rv_hn08u-1620	RV_8,037.04a sasthāvānā yavayasi tvam eka ic chacīpata indra viśvābhir ūtibhiḥ /	sasthāvānā yavayasi tvam ekaḥ id śacīpate indra viśvābhiḥ ūtibhiḥ 
SA_GV01_rv_hn08u-1621	RV_8,037.04d mādhyandinasya savanasya vṛtrahann anedya pibā somasya vajrivaḥ //	mādhyandinasya savanasya vṛtrahan anedya pibā somasya vajrivas 
SA_GV01_rv_hn08u-1622	RV_8,037.05a kṣemasya ca prayujaś ca tvam īśiṣe śacīpata indra viśvābhir ūtibhiḥ /	kṣemasya ca prayujaḥ ca tvam īśiṣe śacīpate indra viśvābhiḥ ūtibhiḥ 
SA_GV01_rv_hn08u-1623	RV_8,037.05d mādhyandinasya savanasya vṛtrahann anedya pibā somasya vajrivaḥ //	mādhyandinasya savanasya vṛtrahan anedya pibā somasya vajrivas 
SA_GV01_rv_hn08u-1624	RV_8,037.06a kṣatrāya tvam avasi na tvam āvitha śacīpata indra viśvābhir ūtibhiḥ /	kṣatrāya tvam avasi na tvam āvitha śacīpate indra viśvābhiḥ ūtibhiḥ 
SA_GV01_rv_hn08u-1625	RV_8,037.06d mādhyandinasya savanasya vṛtrahann anedya pibā somasya vajrivaḥ //	mādhyandinasya savanasya vṛtrahan anedya pibā somasya vajrivas 
SA_GV01_rv_hn08u-1626	RV_8,037.07a śyāvāśvasya rebhatas tathā śṛṇu yathāśṛṇor atreḥ karmāṇi kṛṇvataḥ /	śyāvāśvasya rebhataḥ tathā śṛṇu yathā aśṛṇoḥ atreḥ karmāṇi kṛṇvataḥ 
SA_GV01_rv_hn08u-1627	RV_8,037.07c pra trasadasyum āvitha tvam eka in nṛṣāhya indra kṣatrāṇi vardhayan //	pra trasadasyum āvitha tvam ekaḥ id nṛṣāhye indra kṣatrāṇi vardhayan 
SA_GV01_rv_hn08u-1628	RV_8,038.01a yajñasya hi stha ṛtvijā sasnī vājeṣu karmasu /	yajñasya hi sthaḥ ṛtvijā sasnī vājeṣu karmasu 
SA_GV01_rv_hn08u-1629	RV_8,038.01c indrāgnī tasya bodhatam //	indra agnī tasya bodhatam 
SA_GV01_rv_hn08u-1630	RV_8,038.02a tośāsā rathayāvānā vṛtrahaṇāparājitā /	tośasā ratha yāvānā vṛtra haṇā aparājitā 
SA_GV01_rv_hn08u-1631	RV_8,038.02c indrāgnī tasya bodhatam //	indra agnī tasya bodhatam 
SA_GV01_rv_hn08u-1632	RV_8,038.03a idaṃ vām madiram madhv adhukṣann adribhir naraḥ /	idam vām madiram madhu adhukṣan adribhiḥ naraḥ 
SA_GV01_rv_hn08u-1633	RV_8,038.03c indrāgnī tasya bodhatam //	indra agnī tasya bodhatam 
SA_GV01_rv_hn08u-1634	RV_8,038.04a juṣethāṃ yajñam iṣṭaye sutaṃ somaṃ sadhastutī /	juṣethām yajñam iṣṭaye sutam somam sadhastutī 
SA_GV01_rv_hn08u-1635	RV_8,038.04c indrāgnī ā gataṃ narā //	indra agnī ā gatam narā 
SA_GV01_rv_hn08u-1636	RV_8,038.05a imā juṣethāṃ savanā yebhir havyāny ūhathuḥ /	imā juṣethām savanā yebhiḥ havyāni ūhathuḥ 
SA_GV01_rv_hn08u-1637	RV_8,038.05c indrāgnī ā gataṃ narā //	indra agnī ā gatam narā 
SA_GV01_rv_hn08u-1638	RV_8,038.06a imāṃ gāyatravartaniṃ juṣethāṃ suṣṭutim mama /	imām gāyatra vartanim juṣethām suṣṭutim mama 
SA_GV01_rv_hn08u-1639	RV_8,038.06c indrāgnī ā gataṃ narā //	indra agnī ā gatam narā 
SA_GV01_rv_hn08u-1640	RV_8,038.07a prātaryāvabhir ā gataṃ devebhir jenyāvasū /	prātaryāvabhiḥ ā gatam devebhiḥ jenyāvasū 
SA_GV01_rv_hn08u-1641	RV_8,038.07c indrāgnī somapītaye //	indra agnī soma pītaye 
SA_GV01_rv_hn08u-1642	RV_8,038.08a śyāvāśvasya sunvato 'trīṇāṃ śṛṇutaṃ havam /	śyāvāśvasya sunvataḥ trīṇām śṛṇutam havam 
SA_GV01_rv_hn08u-1643	RV_8,038.08c indrāgnī somapītaye //	indra agnī soma pītaye 
SA_GV01_rv_hn08u-1644	RV_8,038.09a evā vām ahva ūtaye yathāhuvanta medhirāḥ /	eva vām ahve ūtaye yathā ahuvanta medhirāḥ 
SA_GV01_rv_hn08u-1645	RV_8,038.09c indrāgnī somapītaye //	indra agnī soma pītaye 
SA_GV01_rv_hn08u-1646	RV_8,038.10a āhaṃ sarasvatīvator indrāgnyor avo vṛṇe /	ā aham sarasvatīvatoḥ indra agnyoḥ avaḥ vṛṇe 
SA_GV01_rv_hn08u-1647	RV_8,038.10c yābhyāṃ gāyatram ṛcyate //	yābhyām gāyatram ṛcyate 
SA_GV01_rv_hn08u-1648	RV_8,039.01a agnim astoṣy ṛgmiyam agnim īḷā yajadhyai /	agnim astoṣi ṛgmiyam agnim īḍā yajadhyai 
SA_GV01_rv_hn08u-1649	RV_8,039.01c agnir devāṃ anaktu na ubhe hi vidathe kavir antaś carati dūtyaṃ nabhantām anyake same //	agniḥ devān anaktu naḥ ubhe hi vidathe kaviḥ antar carati dūtyam nabhantām anyake same 
SA_GV01_rv_hn08u-1650	RV_8,039.02a ny agne navyasā vacas tanūṣu śaṃsam eṣām /	ni agne navyasā vacaḥ tanūṣu śaṃsam eṣām 
SA_GV01_rv_hn08u-1651	RV_8,039.02c ny arātī rarāvṇāṃ viśvā aryo arātīr ito yucchantv āmuro nabhantām anyake same //	ni arātīḥ viśvāḥ aryaḥ arātīḥ itas yucchantu āmuraḥ nabhantām anyake same 
SA_GV01_rv_hn08u-1652	RV_8,039.03a agne manmāni tubhyaṃ kaṃ ghṛtaṃ na juhva āsani /	agne manmāni tubhyam kam ghṛtam na juhve āsani 
SA_GV01_rv_hn08u-1653	RV_8,039.03c sa deveṣu pra cikiddhi tvaṃ hy asi pūrvyaḥ śivo dūto vivasvato nabhantām anyake same //	sa deveṣu pra cikiddhi tvam hi asi pūrvyaḥ śivaḥ dūtaḥ vivasvataḥ nabhantām anyake same 
SA_GV01_rv_hn08u-1654	RV_8,039.04a tat-tad agnir vayo dadhe yathā-yathā kṛpaṇyati /	tat tat agniḥ vayaḥ dadhe yathā yathā kṛpaṇyati 
SA_GV01_rv_hn08u-1655	RV_8,039.04c ūrjāhutir vasūnāṃ śaṃ ca yoś ca mayo dadhe viśvasyai devahūtyai nabhantām anyake same //	ūrjā āhutiḥ vasūnām śam ca yoḥ ca mayaḥ dadhe viśvasyai deva hūtyai nabhantām anyake same 
SA_GV01_rv_hn08u-1656	RV_8,039.05a sa ciketa sahīyasāgniś citreṇa karmaṇā /	sa ciketa sahīyasā agniḥ citreṇa karmaṇā 
SA_GV01_rv_hn08u-1657	RV_8,039.05c sa hotā śaśvatīnāṃ dakṣiṇābhir abhīvṛta inoti ca pratīvyaṃ nabhantām anyake same //	sa hotā śaśvatīnām dakṣiṇābhiḥ abhīvṛtaḥ inoti ca pratīvyam nabhantām anyake same 
SA_GV01_rv_hn08u-1658	RV_8,039.06a agnir jātā devānām agnir veda martānām apīcyam /	agniḥ jātā devānām agniḥ veda martānām apīcyam 
SA_GV01_rv_hn08u-1659	RV_8,039.06c agniḥ sa draviṇodā agnir dvārā vy ūrṇute svāhuto navīyasā nabhantām anyake same //	agniḥ sa draviṇaḥ dāḥ agniḥ dvārā vi ūrṇute su āhutaḥ navīyasā nabhantām anyake same 
SA_GV01_rv_hn08u-1660	RV_8,039.07a agnir deveṣu saṃvasuḥ sa vikṣu yajñiyāsv ā /	agniḥ deveṣu saṃvasuḥ sa vikṣu yajñiyāsu ā 
SA_GV01_rv_hn08u-1661	RV_8,039.07c sa mudā kāvyā puru viśvam bhūmeva puṣyati devo deveṣu yajñiyo nabhantām anyake same //	sa mudā kāvyā puru viśvam bhūma iva puṣyati devaḥ deveṣu yajñiyaḥ nabhantām anyake same 
SA_GV01_rv_hn08u-1662	RV_8,039.08a yo agniḥ saptamānuṣaḥ śrito viśveṣu sindhuṣu /	yaḥ agniḥ sapta mānuṣaḥ śritaḥ viśveṣu sindhuṣu 
SA_GV01_rv_hn08u-1663	RV_8,039.08c tam āganma tripastyam mandhātur dasyuhantamam agniṃ yajñeṣu pūrvyaṃ nabhantām anyake same //	tam āganma tri pastyam mandhātuḥ dasyu hantamam agnim yajñeṣu pūrvyam nabhantām anyake same 
SA_GV01_rv_hn08u-1664	RV_8,039.09a agnis trīṇi tridhātūny ā kṣeti vidathā kaviḥ /	agniḥ trīṇi tri dhātūni ā kṣeti vidathā kaviḥ 
SA_GV01_rv_hn08u-1665	RV_8,039.09c sa trīṃr ekādaśāṃ iha yakṣac ca piprayac ca no vipro dūtaḥ pariṣkṛto nabhantām anyake same //	sa trīn ekādaśān iha yakṣat ca piprayat ca naḥ vipraḥ dūtaḥ pariṣkṛtaḥ nabhantām anyake same 
SA_GV01_rv_hn08u-1666	RV_8,039.10a tvaṃ no agna āyuṣu tvaṃ deveṣu pūrvya vasva eka irajyasi /	tvam naḥ agne āyuṣu tvam deveṣu pūrvya vasvaḥ ekaḥ irajyasi 
SA_GV01_rv_hn08u-1667	RV_8,039.10d tvām āpaḥ parisrutaḥ pari yanti svasetavo nabhantām anyake same //	tvām āpaḥ parisrutaḥ pari yanti sva setavaḥ nabhantām anyake same 
SA_GV01_rv_hn08u-1668	RV_8,040.01a indrāgnī yuvaṃ su naḥ sahantā dāsatho rayim /	indra agnī yuvam su naḥ sahantā dāsathaḥ rayim 
SA_GV01_rv_hn08u-1669	RV_8,040.01c yena dṛḷhā samatsv ā vīḷu cit sāhiṣīmahy agnir vaneva vāta in nabhantām anyake same //	yena dṛḍhā samatsu ā vīḍu cit sāhiṣīmahi agniḥ vanā iva vāte id nabhantām anyake same 
SA_GV01_rv_hn08u-1670	RV_8,040.02a nahi vāṃ vavrayāmahe 'thendram id yajāmahe śaviṣṭhaṃ nṛṇāṃ naram /	nahi vām thā indram id yajāmahe śaviṣṭham nṛṇām naram 
SA_GV01_rv_hn08u-1671	RV_8,040.02d sa naḥ kadā cid arvatā gamad ā vājasātaye gamad ā medhasātaye nabhantām anyake same //	sa naḥ kadā cit arvatā gamat ā vāja sātaye gamat ā medha sātaye nabhantām anyake same 
SA_GV01_rv_hn08u-1672	RV_8,040.03a tā hi madhyam bharāṇām indrāgnī adhikṣitaḥ /	tā hi madhyam bharāṇām indra agnī adhikṣitaḥ 
SA_GV01_rv_hn08u-1673	RV_8,040.03c tā u kavitvanā kavī pṛcchyamānā sakhīyate saṃ dhītam aśnutaṃ narā nabhantām anyake same //	tā u kavitvanā kavī pṛcchyamānā sakhīyate sam dhītam aśnutam narā nabhantām anyake same 
SA_GV01_rv_hn08u-1674	RV_8,040.04a abhy arca nabhākavad indrāgnī yajasā girā /	abhī arca nabhāka vat indra agnī yajasā girā 
SA_GV01_rv_hn08u-1675	RV_8,040.04c yayor viśvam idaṃ jagad iyaṃ dyauḥ pṛthivī mahy upasthe bibhṛto vasu nabhantām anyake same //	yayoḥ viśvam idam jagat iyam dyauḥ pṛthivī mahī upasthe bibhṛtaḥ vasu nabhantām anyake same 
SA_GV01_rv_hn08u-1676	RV_8,040.05a pra brahmāṇi nabhākavad indrāgnibhyām irajyata /	pra brahmāṇi nabhāka vat indra agnibhyām irajyata 
SA_GV01_rv_hn08u-1677	RV_8,040.05c yā saptabudhnam arṇavaṃ jihmabāram aporṇuta indra īśāna ojasā nabhantām anyake same //	yā sapta budhnam arṇavam jihma bāram aporṇutaḥ indraḥ īśānaḥ ojasā nabhantām anyake same 
SA_GV01_rv_hn08u-1678	RV_8,040.06a api vṛśca purāṇavad vratater iva guṣpitam ojo dāsasya dambhaya /	api vṛśca purāṇa vat vratateḥ iva guṣpitam ojaḥ dāsasya dambhaya 
SA_GV01_rv_hn08u-1679	RV_8,040.06d vayaṃ tad asya sambhṛtaṃ vasv indreṇa vi bhajemahi nabhantām anyake same //	vayam tat asya sambhṛtam vasu indreṇa vi bhajemahi nabhantām anyake same 
SA_GV01_rv_hn08u-1680	RV_8,040.07a yad indrāgnī janā ime vihvayante tanā girā /	yat indra agnī janāḥ ime vihvayante tanā girā 
SA_GV01_rv_hn08u-1681	RV_8,040.07c asmākebhir nṛbhir vayaṃ sāsahyāma pṛtanyato vanuyāma vanuṣyato nabhantām anyake same //	asmākebhiḥ nṛbhiḥ vayam sāsahyāma pṛtanyataḥ vanuyāma vanuṣyataḥ nabhantām anyake same 
SA_GV01_rv_hn08u-1682	RV_8,040.08a yā nu śvetāv avo diva uccarāta upa dyubhiḥ /	yā nu śvetau avas divaḥ uccarātaḥ upa dyubhiḥ 
SA_GV01_rv_hn08u-1683	RV_8,040.08c indrāgnyor anu vratam uhānā yanti sindhavo yān sīm bandhād amuñcatāṃ nabhantām anyake same //	indra agnyoḥ anu vratam uhānāḥ yanti sindhavaḥ yān sīm bandhāt amuñcatām nabhantām anyake same 
SA_GV01_rv_hn08u-1684	RV_8,040.09a pūrvīṣ ṭa indropamātayaḥ pūrvīr uta praśastayaḥ sūno hinvasya harivaḥ /	pūrvīḥ te indra upamātayaḥ pūrvīḥ uta praśastayaḥ sūno hinvasya harivas 
SA_GV01_rv_hn08u-1685	RV_8,040.09d vasvo vīrasyāpṛco yā nu sādhanta no dhiyo nabhantām anyake same //	vasvaḥ vīrasya āpṛcaḥ yāḥ nu sādhanta naḥ dhiyaḥ nabhantām anyake same 
SA_GV01_rv_hn08u-1686	RV_8,040.10a taṃ śiśītā suvṛktibhis tveṣaṃ satvānam ṛgmiyam /	tam śiśīta suvṛktibhiḥ tveṣam satvānam ṛgmiyam 
SA_GV01_rv_hn08u-1687	RV_8,040.10c uto nu cid ya ojasā śuṣṇasyāṇḍāni bhedati jeṣat svarvatīr apo nabhantām anyake same //	uta u nu cit yaḥ ojasā śuṣṇasya aṇḍāni bhedati jeṣat svarvatīḥ apaḥ nabhantām anyake same 
SA_GV01_rv_hn08u-1688	RV_8,040.11a taṃ śiśītā svadhvaraṃ satyaṃ satvānam ṛtviyam /	tam śiśīta su adhvaram satyam satvānam ṛtviyam 
SA_GV01_rv_hn08u-1689	RV_8,040.11c uto nu cid ya ohata āṇḍā śuṣṇasya bhedaty ajaiḥ svarvatīr apo nabhantām anyake same //	uta u nu cit yaḥ ohate āṇḍā śuṣṇasya bhedati ajaiḥ svarvatīḥ apaḥ nabhantām anyake same 
SA_GV01_rv_hn08u-1690	RV_8,040.12a evendrāgnibhyām pitṛvan navīyo mandhātṛvad aṅgirasvad avāci /	eva indra agnibhyām pitṛ vat navīyaḥ mandhātṛ vat aṅgirasvat avāci 
SA_GV01_rv_hn08u-1691	RV_8,040.12c tridhātunā śarmaṇā pātam asmān vayaṃ syāma patayo rayīṇām //	tri dhātunā śarmaṇā pātam asmān vayam syāma patayaḥ rayīṇām 
SA_GV01_rv_hn08u-1692	RV_8,041.01a asmā ū ṣu prabhūtaye varuṇāya marudbhyo 'rcā viduṣṭarebhyaḥ /	asmai u su prabhūtaye varuṇāya marudbhyaḥ rca viduṣṭarebhyaḥ 
SA_GV01_rv_hn08u-1693	RV_8,041.01d yo dhītā mānuṣāṇām paśvo gā iva rakṣati nabhantām anyake same //	yaḥ dhītā mānuṣāṇām paśvaḥ gāḥ iva rakṣati nabhantām anyake same 
SA_GV01_rv_hn08u-1694	RV_8,041.02a tam ū ṣu samanā girā pitṝṇāṃ ca manmabhiḥ /	tam u su samanā girā pitṝṇām ca manmabhiḥ 
SA_GV01_rv_hn08u-1695	RV_8,041.02c nābhākasya praśastibhir yaḥ sindhūnām upodaye saptasvasā sa madhyamo nabhantām anyake same //	nābhākasya praśastibhiḥ yaḥ sindhūnām upodaye sapta svasā sa madhyamaḥ nabhantām anyake same 
SA_GV01_rv_hn08u-1696	RV_8,041.03a sa kṣapaḥ pari ṣasvaje ny usro māyayā dadhe sa viśvam pari darśataḥ /	sa kṣapaḥ pari sasvaje ni usraḥ māyayā dadhe sa viśvam pari darśataḥ 
SA_GV01_rv_hn08u-1697	RV_8,041.03d tasya venīr anu vratam uṣas tisro avardhayan nabhantām anyake same //	tasya venīḥ anu vratam uṣaḥ tisraḥ avardhayan nabhantām anyake same 
SA_GV01_rv_hn08u-1698	RV_8,041.04a yaḥ kakubho nidhārayaḥ pṛthivyām adhi darśataḥ /	yaḥ kakubhaḥ nidhārayaḥ pṛthivyām adhi darśataḥ 
SA_GV01_rv_hn08u-1699	RV_8,041.04c sa mātā pūrvyam padaṃ tad varuṇasya saptyaṃ sa hi gopā iveryo nabhantām anyake same //	sa mātā pūrvyam padam tat varuṇasya saptyam sa hi gopāḥ iva iryaḥ nabhantām anyake same 
SA_GV01_rv_hn08u-1700	RV_8,041.05a yo dhartā bhuvanānāṃ ya usrāṇām apīcyā veda nāmāni guhyā /	yaḥ dhartā bhuvanānām yaḥ usrāṇām apīcyā veda nāmāni guhyā 
SA_GV01_rv_hn08u-1701	RV_8,041.05d sa kaviḥ kāvyā puru rūpaṃ dyaur iva puṣyati nabhantām anyake same //	sa kaviḥ kāvyā puru rūpam dyauḥ iva puṣyati nabhantām anyake same 
SA_GV01_rv_hn08u-1702	RV_8,041.06a yasmin viśvāni kāvyā cakre nābhir iva śritā /	yasmin viśvāni kāvyā cakre nābhiḥ iva śritā 
SA_GV01_rv_hn08u-1703	RV_8,041.06c tritaṃ jūtī saparyata vraje gāvo na saṃyuje yuje aśvāṃ ayukṣata nabhantām anyake same //	tritam jūtī saparyata vraje gāvaḥ na saṃyuje yuje aśvān ayukṣata nabhantām anyake same 
SA_GV01_rv_hn08u-1704	RV_8,041.07a ya āsv atka āśaye viśvā jātāny eṣām /	yaḥ āsu atkaḥ āśaye viśvā jātāni eṣām 
SA_GV01_rv_hn08u-1705	RV_8,041.07c pari dhāmāni marmṛśad varuṇasya puro gaye viśve devā anu vrataṃ nabhantām anyake same //	pari dhāmāni marmṛśat varuṇasya puras gaye viśve devāḥ anu vratam nabhantām anyake same 
SA_GV01_rv_hn08u-1706	RV_8,041.08a sa samudro apīcyas turo dyām iva rohati ni yad āsu yajur dadhe /	sa samudraḥ apīcyaḥ turaḥ dyām iva rohati ni yat āsu yajuḥ dadhe 
SA_GV01_rv_hn08u-1707	RV_8,041.08d sa māyā arcinā padāstṛṇān nākam āruhan nabhantām anyake same //	sa māyāḥ arcinā padā astṛṇāt nākam āruhat nabhantām anyake same 
SA_GV01_rv_hn08u-1708	RV_8,041.09a yasya śvetā vicakṣaṇā tisro bhūmīr adhikṣitaḥ /	yasya śvetā vicakṣaṇā tisraḥ bhūmīḥ adhikṣitaḥ 
SA_GV01_rv_hn08u-1709	RV_8,041.09c trir uttarāṇi papratur varuṇasya dhruvaṃ sadaḥ sa saptānām irajyati nabhantām anyake same //	tris uttarāṇi papratuḥ varuṇasya dhruvam sadaḥ sa saptānām irajyati nabhantām anyake same 
SA_GV01_rv_hn08u-1710	RV_8,041.10a yaḥ śvetāṃ adhinirṇijaś cakre kṛṣṇāṃ anu vratā /	yaḥ śvetām adhinirṇijaḥ cakre kṛṣṇām anu vratā 
SA_GV01_rv_hn08u-1711	RV_8,041.10c sa dhāma pūrvyam mame ya skambhena vi rodasī ajo na dyām adhārayan nabhantām anyake same //	sa dhāma pūrvyam mame ya skambhena vi rodasī ajaḥ na dyām adhārayat nabhantām anyake same 
SA_GV01_rv_hn08u-1712	RV_8,042.01a astabhnād dyām asuro viśvavedā amimīta varimāṇam pṛthivyāḥ /	astabhnāt dyām asuraḥ viśva vedāḥ amimīta varimāṇam pṛthivyāḥ 
SA_GV01_rv_hn08u-1713	RV_8,042.01c āsīdad viśvā bhuvanāni samrāḍ viśvet tāni varuṇasya vratāni //	āsīdat viśvā bhuvanāni samrāj viśvā id tāni varuṇasya vratāni 
SA_GV01_rv_hn08u-1714	RV_8,042.02a evā vandasva varuṇam bṛhantaṃ namasyā dhīram amṛtasya gopām /	eva vandasva varuṇam bṛhantam namasya dhīram amṛtasya gopām 
SA_GV01_rv_hn08u-1715	RV_8,042.02c sa naḥ śarma trivarūthaṃ vi yaṃsat pātaṃ no dyāvāpṛthivī upasthe //	sa naḥ śarma tri varūtham vi yaṃsat pātam naḥ dyāvāpṛthivī upasthe 
SA_GV01_rv_hn08u-1716	RV_8,042.03a imāṃ dhiyaṃ śikṣamāṇasya deva kratuṃ dakṣaṃ varuṇa saṃ śiśādhi /	imām dhiyam śikṣamāṇasya deva kratum dakṣam varuṇa sam śiśādhi 
SA_GV01_rv_hn08u-1717	RV_8,042.03c yayāti viśvā duritā tarema sutarmāṇam adhi nāvaṃ ruhema //	yayā ati viśvā duritā tarema su tarmāṇam adhi nāvam ruhema 
SA_GV01_rv_hn08u-1718	RV_8,042.04a ā vāṃ grāvāṇo aśvinā dhībhir viprā acucyavuḥ /	ā vām grāvāṇaḥ aśvinā dhībhiḥ viprāḥ acucyavuḥ 
SA_GV01_rv_hn08u-1719	RV_8,042.04c nāsatyā somapītaye nabhantām anyake same //	nāsatyā soma pītaye nabhantām anyake same 
SA_GV01_rv_hn08u-1720	RV_8,042.05a yathā vām atrir aśvinā gīrbhir vipro ajohavīt /	yathā vām atriḥ aśvinā gīrbhiḥ vipraḥ ajohavīt 
SA_GV01_rv_hn08u-1721	RV_8,042.05c nāsatyā somapītaye nabhantām anyake same //	nāsatyā soma pītaye nabhantām anyake same 
SA_GV01_rv_hn08u-1722	RV_8,042.06a evā vām ahva ūtaye yathāhuvanta medhirāḥ /	eva vām ahve ūtaye yathā ahuvanta medhirāḥ 
SA_GV01_rv_hn08u-1723	RV_8,042.06c nāsatyā somapītaye nabhantām anyake same //	nāsatyā soma pītaye nabhantām anyake same 
SA_GV01_rv_hn08u-1724	RV_8,043.01a ime viprasya vedhaso 'gner astṛtayajvanaḥ /	ime viprasya vedhasaḥ gneḥ astṛta yajvanaḥ 
SA_GV01_rv_hn08u-1725	RV_8,043.01c gira stomāsa īrate //	giraḥ stomāsaḥ īrate 
SA_GV01_rv_hn08u-1726	RV_8,043.02a asmai te pratiharyate jātavedo vicarṣaṇe /	asmai te pratiharyate jātavedaḥ vicarṣaṇe 
SA_GV01_rv_hn08u-1727	RV_8,043.02c agne janāmi suṣṭutim //	agne janāmi suṣṭutim 
SA_GV01_rv_hn08u-1728	RV_8,043.03a ārokā iva ghed aha tigmā agne tava tviṣaḥ /	ārokāḥ iva gha id aha tigmāḥ agne tava tviṣaḥ 
SA_GV01_rv_hn08u-1729	RV_8,043.03c dadbhir vanāni bapsati //	dadbhiḥ vanāni bapsati 
SA_GV01_rv_hn08u-1730	RV_8,043.04a harayo dhūmaketavo vātajūtā upa dyavi /	harayaḥ dhūma ketavaḥ vāta jūtāḥ upa dyavi 
SA_GV01_rv_hn08u-1731	RV_8,043.04c yatante vṛthag agnayaḥ //	yatante vṛthak agnayaḥ 
SA_GV01_rv_hn08u-1732	RV_8,043.05a ete tye vṛthag agnaya iddhāsaḥ sam adṛkṣata /	ete tye vṛthak agnayaḥ iddhāsaḥ sam adṛkṣata 
SA_GV01_rv_hn08u-1733	RV_8,043.05c uṣasām iva ketavaḥ //	uṣasām iva ketavaḥ 
SA_GV01_rv_hn08u-1734	RV_8,043.06a kṛṣṇā rajāṃsi patsutaḥ prayāṇe jātavedasaḥ /	kṛṣṇā rajāṃsi patsutas prayāṇe jātavedasaḥ 
SA_GV01_rv_hn08u-1735	RV_8,043.06c agnir yad rodhati kṣami //	agniḥ yat rodhati kṣami 
SA_GV01_rv_hn08u-1736	RV_8,043.07a dhāsiṃ kṛṇvāna oṣadhīr bapsad agnir na vāyati /	dhāsim kṛṇvānaḥ oṣadhīḥ bapsat agniḥ na vāyati 
SA_GV01_rv_hn08u-1737	RV_8,043.07c punar yan taruṇīr api //	punar yan taruṇīḥ api 
SA_GV01_rv_hn08u-1738	RV_8,043.08a jihvābhir aha nannamad arciṣā jañjaṇābhavan /	jihvābhiḥ aha nannamat arciṣā jañjaṇābhavan 
SA_GV01_rv_hn08u-1739	RV_8,043.08c agnir vaneṣu rocate //	agniḥ vaneṣu rocate 
SA_GV01_rv_hn08u-1740	RV_8,043.09a apsv agne sadhiṣ ṭava sauṣadhīr anu rudhyase /	apsu agne sadhiḥ tava sa oṣadhīḥ anu rudhyase 
SA_GV01_rv_hn08u-1741	RV_8,043.09c garbhe sañ jāyase punaḥ //	garbhe sam jāyase punar 
SA_GV01_rv_hn08u-1742	RV_8,043.10a ud agne tava tad ghṛtād arcī rocata āhutam /	ud agne tava tat ghṛtāt arciḥ rocate āhutam 
SA_GV01_rv_hn08u-1743	RV_8,043.10c niṃsānaṃ juhvo mukhe //	niṃsānam juhvaḥ mukhe 
SA_GV01_rv_hn08u-1744	RV_8,043.11a ukṣānnāya vaśānnāya somapṛṣṭhāya vedhase /	ukṣa annāya vaśā annāya soma pṛṣṭhāya vedhase 
SA_GV01_rv_hn08u-1745	RV_8,043.11c stomair vidhemāgnaye //	stomaiḥ vidhema agnaye 
SA_GV01_rv_hn08u-1746	RV_8,043.12a uta tvā namasā vayaṃ hotar vareṇyakrato /	uta tvā namasā vayam hotar vareṇya krato 
SA_GV01_rv_hn08u-1747	RV_8,043.12c agne samidbhir īmahe //	agne samidbhiḥ īmahe 
SA_GV01_rv_hn08u-1748	RV_8,043.13a uta tvā bhṛguvac chuce manuṣvad agna āhuta /	uta tvā bhṛgu vat śuce manuṣvat agne āhuta 
SA_GV01_rv_hn08u-1749	RV_8,043.13c aṅgirasvad dhavāmahe //	aṅgirasvat havāmahe 
SA_GV01_rv_hn08u-1750	RV_8,043.14a tvaṃ hy agne agninā vipro vipreṇa san satā /	tvam hi agne agninā vipraḥ vipreṇa san satā 
SA_GV01_rv_hn08u-1751	RV_8,043.14c sakhā sakhyā samidhyase //	sakhā sakhyā samidhyase 
SA_GV01_rv_hn08u-1752	RV_8,043.15a sa tvaṃ viprāya dāśuṣe rayiṃ dehi sahasriṇam /	sa tvam viprāya dāśuṣe rayim dehi sahasriṇam 
SA_GV01_rv_hn08u-1753	RV_8,043.15c agne vīravatīm iṣam //	agne vīravatīm iṣam 
SA_GV01_rv_hn08u-1754	RV_8,043.16a agne bhrātaḥ sahaskṛta rohidaśva śucivrata /	agne bhrātar sahaskṛta rohit aśva śuci vrata 
SA_GV01_rv_hn08u-1755	RV_8,043.16c imaṃ stomaṃ juṣasva me //	imam stomam juṣasva me 
SA_GV01_rv_hn08u-1756	RV_8,043.17a uta tvāgne mama stuto vāśrāya pratiharyate /	uta tvā agne mama stutaḥ vāśrāya pratiharyate 
SA_GV01_rv_hn08u-1757	RV_8,043.17c goṣṭhaṃ gāva ivāśata //	goṣṭham gāvaḥ iva āśata 
SA_GV01_rv_hn08u-1758	RV_8,043.18a tubhyaṃ tā aṅgirastama viśvāḥ sukṣitayaḥ pṛthak /	tubhyam tāḥ aṅgirastama viśvāḥ su kṣitayaḥ pṛthak 
SA_GV01_rv_hn08u-1759	RV_8,043.18c agne kāmāya yemire //	agne kāmāya yemire 
SA_GV01_rv_hn08u-1760	RV_8,043.19a agniṃ dhībhir manīṣiṇo medhirāso vipaścitaḥ /	agnim dhībhiḥ manīṣiṇaḥ medhirāsaḥ vipaścitaḥ 
SA_GV01_rv_hn08u-1761	RV_8,043.19c admasadyāya hinvire //	admasadyāya hinvire 
SA_GV01_rv_hn08u-1762	RV_8,043.20a taṃ tvām ajmeṣu vājinaṃ tanvānā agne adhvaram /	tam tvām ajmeṣu vājinam tanvānāḥ agne adhvaram 
SA_GV01_rv_hn08u-1763	RV_8,043.20c vahniṃ hotāram īḷate //	vahnim hotāram īḍate 
SA_GV01_rv_hn08u-1764	RV_8,043.21a purutrā hi sadṛṅṅ asi viśo viśvā anu prabhuḥ /	purutrā hi sadṛś asi viśaḥ viśvāḥ anu prabhuḥ 
SA_GV01_rv_hn08u-1765	RV_8,043.21c samatsu tvā havāmahe //	samatsu tvā havāmahe 
SA_GV01_rv_hn08u-1766	RV_8,043.22a tam īḷiṣva ya āhuto 'gnir vibhrājate ghṛtaiḥ /	tam īḍiṣva yaḥ āhutaḥ gniḥ vibhrājate ghṛtaiḥ 
SA_GV01_rv_hn08u-1767	RV_8,043.22c imaṃ naḥ śṛṇavad dhavam //	imam naḥ śṛṇavat dhavam 
SA_GV01_rv_hn08u-1768	RV_8,043.23a taṃ tvā vayaṃ havāmahe śṛṇvantaṃ jātavedasam /	tam tvā vayam havāmahe śṛṇvantam jātavedasam 
SA_GV01_rv_hn08u-1769	RV_8,043.23c agne ghnantam apa dviṣaḥ //	agne ghnantam apa dviṣaḥ 
SA_GV01_rv_hn08u-1770	RV_8,043.24a viśāṃ rājānam adbhutam adhyakṣaṃ dharmaṇām imam /	viśām rājānam adbhutam adhyakṣam dharmaṇām imam 
SA_GV01_rv_hn08u-1771	RV_8,043.24c agnim īḷe sa u śravat //	agnim īḍe saḥ u śravat 
SA_GV01_rv_hn08u-1772	RV_8,043.25a agniṃ viśvāyuvepasam maryaṃ na vājinaṃ hitam /	agnim viśvāyu vepasam maryam na vājinam hitam 
SA_GV01_rv_hn08u-1773	RV_8,043.25c saptiṃ na vājayāmasi //	saptim na vājayāmasi 
SA_GV01_rv_hn08u-1774	RV_8,043.26a ghnan mṛdhrāṇy apa dviṣo dahan rakṣāṃsi viśvahā /	ghnan mṛdhrāṇi apa dviṣaḥ dahan rakṣāṃsi viśvahā 
SA_GV01_rv_hn08u-1775	RV_8,043.26c agne tigmena dīdihi //	agne tigmena dīdihi 
SA_GV01_rv_hn08u-1776	RV_8,043.27a yaṃ tvā janāsa indhate manuṣvad aṅgirastama /	yam tvā janāsaḥ indhate manuṣvat aṅgirastama 
SA_GV01_rv_hn08u-1777	RV_8,043.27c agne sa bodhi me vacaḥ //	agne sa bodhi me vacaḥ 
SA_GV01_rv_hn08u-1778	RV_8,043.28a yad agne divijā asy apsujā vā sahaskṛta /	yat agne divijāḥ asi apsujāḥ vā sahaskṛta 
SA_GV01_rv_hn08u-1779	RV_8,043.28c taṃ tvā gīrbhir havāmahe //	tam tvā gīrbhiḥ havāmahe 
SA_GV01_rv_hn08u-1780	RV_8,043.29a tubhyaṃ ghet te janā ime viśvāḥ sukṣitayaḥ pṛthak /	tubhyam gha id te janāḥ ime viśvāḥ su kṣitayaḥ pṛthak 
SA_GV01_rv_hn08u-1781	RV_8,043.29c dhāsiṃ hinvanty attave //	dhāsim hinvanti attave 
SA_GV01_rv_hn08u-1782	RV_8,043.30a te ghed agne svādhyo 'hā viśvā nṛcakṣasaḥ /	te gha id agne su ādhyaḥ hāḥ viśvāḥ nṛ cakṣasaḥ 
SA_GV01_rv_hn08u-1783	RV_8,043.30c tarantaḥ syāma durgahā //	tarantaḥ syāma durgahā 
SA_GV01_rv_hn08u-1784	RV_8,043.31a agnim mandram purupriyaṃ śīram pāvakaśociṣam /	agnim mandram puru priyam śīram pāvaka śociṣam 
SA_GV01_rv_hn08u-1785	RV_8,043.31c hṛdbhir mandrebhir īmahe //	hṛdbhiḥ mandrebhiḥ īmahe 
SA_GV01_rv_hn08u-1786	RV_8,043.32a sa tvam agne vibhāvasuḥ sṛjan sūryo na raśmibhiḥ /	sa tvam agne vibhāvasuḥ sṛjan sūryaḥ na raśmibhiḥ 
SA_GV01_rv_hn08u-1787	RV_8,043.32c śardhan tamāṃsi jighnase //	śardhan tamāṃsi jighnase 
SA_GV01_rv_hn08u-1788	RV_8,043.33a tat te sahasva īmahe dātraṃ yan nopadasyati /	tat te sahasvas īmahe dātram yat na upadasyati 
SA_GV01_rv_hn08u-1789	RV_8,043.33c tvad agne vāryaṃ vasu //	tvat agne vāryam vasu 
SA_GV01_rv_hn08u-1790	RV_8,044.01a samidhāgniṃ duvasyata ghṛtair bodhayatātithim /	samidhā agnim duvasyata ghṛtaiḥ bodhayata atithim 
SA_GV01_rv_hn08u-1791	RV_8,044.01c āsmin havyā juhotana //	ā asmin havyā juhotana 
SA_GV01_rv_hn08u-1792	RV_8,044.02a agne stomaṃ juṣasva me vardhasvānena manmanā /	agne stomam juṣasva me vardhasva anena manmanā 
SA_GV01_rv_hn08u-1793	RV_8,044.02c prati sūktāni harya naḥ //	prati sūktāni harya naḥ 
SA_GV01_rv_hn08u-1794	RV_8,044.03a agniṃ dūtam puro dadhe havyavāham upa bruve /	agnim dūtam puras dadhe havyavāham upa bruve 
SA_GV01_rv_hn08u-1795	RV_8,044.03c devāṃ ā sādayād iha //	devān ā sādayāt iha 
SA_GV01_rv_hn08u-1796	RV_8,044.04a ut te bṛhanto arcayaḥ samidhānasya dīdivaḥ /	ud te bṛhantaḥ arcayaḥ samidhānasya dīdivas 
SA_GV01_rv_hn08u-1797	RV_8,044.04c agne śukrāsa īrate //	agne śukrāsaḥ īrate 
SA_GV01_rv_hn08u-1798	RV_8,044.05a upa tvā juhvo mama ghṛtācīr yantu haryata /	upa tvā juhvaḥ mama ghṛtācīḥ yantu haryata 
SA_GV01_rv_hn08u-1799	RV_8,044.05c agne havyā juṣasva naḥ //	agne havyā juṣasva naḥ 
SA_GV01_rv_hn08u-1800	RV_8,044.06a mandraṃ hotāram ṛtvijaṃ citrabhānuṃ vibhāvasum /	mandram hotāram ṛtvijam citra bhānum vibhāvasum 
SA_GV01_rv_hn08u-1801	RV_8,044.06c agnim īḷe sa u śravat //	agnim īḍe saḥ u śravat 
SA_GV01_rv_hn08u-1802	RV_8,044.07a pratnaṃ hotāram īḍyaṃ juṣṭam agniṃ kavikratum /	pratnam hotāram īḍyam juṣṭam agnim kavi kratum 
SA_GV01_rv_hn08u-1803	RV_8,044.07c adhvarāṇām abhiśriyam //	adhvarāṇām abhiśriyam 
SA_GV01_rv_hn08u-1804	RV_8,044.08a juṣāṇo aṅgirastamemā havyāny ānuṣak /	juṣāṇaḥ aṅgirastamā imā havyāni ānuṣak 
SA_GV01_rv_hn08u-1805	RV_8,044.08c agne yajñaṃ naya ṛtuthā //	agne yajñam naya ṛtuthā 
SA_GV01_rv_hn08u-1806	RV_8,044.09a samidhāna u santya śukraśoca ihā vaha /	samidhānaḥ u santya śukra śoce iha ā vaha 
SA_GV01_rv_hn08u-1807	RV_8,044.09c cikitvān daivyaṃ janam //	cikitvān daivyam janam 
SA_GV01_rv_hn08u-1808	RV_8,044.10a vipraṃ hotāram adruhaṃ dhūmaketuṃ vibhāvasum /	vipram hotāram adruham dhūma ketum vibhāvasum 
SA_GV01_rv_hn08u-1809	RV_8,044.10c yajñānāṃ ketum īmahe //	yajñānām ketum īmahe 
SA_GV01_rv_hn08u-1810	RV_8,044.11a agne ni pāhi nas tvam prati ṣma deva rīṣataḥ /	agne ni pāhi naḥ tvam prati sma deva rīṣataḥ 
SA_GV01_rv_hn08u-1811	RV_8,044.11c bhindhi dveṣaḥ sahaskṛta //	bhindhi dveṣaḥ sahaskṛta 
SA_GV01_rv_hn08u-1812	RV_8,044.12a agniḥ pratnena manmanā śumbhānas tanvaṃ svām /	agniḥ pratnena manmanā śumbhānaḥ tanvam svām 
SA_GV01_rv_hn08u-1813	RV_8,044.12c kavir vipreṇa vāvṛdhe //	kaviḥ vipreṇa vāvṛdhe 
SA_GV01_rv_hn08u-1814	RV_8,044.13a ūrjo napātam ā huve 'gnim pāvakaśociṣam /	ūrjaḥ napātam ā huve gnim pāvaka śociṣam 
SA_GV01_rv_hn08u-1815	RV_8,044.13c asmin yajñe svadhvare //	asmin yajñe su adhvare 
SA_GV01_rv_hn08u-1816	RV_8,044.14a sa no mitramahas tvam agne śukreṇa śociṣā /	sa naḥ mitra mahas tvam agne śukreṇa śociṣā 
SA_GV01_rv_hn08u-1817	RV_8,044.14c devair ā satsi barhiṣi //	devaiḥ ā satsi barhiṣi 
SA_GV01_rv_hn08u-1818	RV_8,044.15a yo agniṃ tanvo dame devam martaḥ saparyati /	yaḥ agnim tanvaḥ dame devam martaḥ saparyati 
SA_GV01_rv_hn08u-1819	RV_8,044.15c tasmā id dīdayad vasu //	tasmai id dīdayat vasu 
SA_GV01_rv_hn08u-1820	RV_8,044.16a agnir mūrdhā divaḥ kakut patiḥ pṛthivyā ayam /	agniḥ mūrdhā divaḥ kakud patiḥ pṛthivyāḥ ayam 
SA_GV01_rv_hn08u-1821	RV_8,044.16c apāṃ retāṃsi jinvati //	apām retāṃsi jinvati 
SA_GV01_rv_hn08u-1822	RV_8,044.17a ud agne śucayas tava śukrā bhrājanta īrate /	ud agne śucayaḥ tava śukrāḥ bhrājantaḥ īrate 
SA_GV01_rv_hn08u-1823	RV_8,044.17c tava jyotīṃṣy arcayaḥ //	tava jyotīṃṣi arcayaḥ 
SA_GV01_rv_hn08u-1824	RV_8,044.18a īśiṣe vāryasya hi dātrasyāgne svarpatiḥ /	īśiṣe vāryasya hi dātrasya agne svarpatiḥ 
SA_GV01_rv_hn08u-1825	RV_8,044.18c stotā syāṃ tava śarmaṇi //	stotā syām tava śarmaṇi 
SA_GV01_rv_hn08u-1826	RV_8,044.19a tvām agne manīṣiṇas tvāṃ hinvanti cittibhiḥ /	tvām agne manīṣiṇaḥ tvām hinvanti cittibhiḥ 
SA_GV01_rv_hn08u-1827	RV_8,044.19c tvāṃ vardhantu no giraḥ //	tvām vardhantu naḥ giraḥ 
SA_GV01_rv_hn08u-1828	RV_8,044.20a adabdhasya svadhāvato dūtasya rebhataḥ sadā /	adabdhasya svadhāvataḥ dūtasya rebhataḥ sadā 
SA_GV01_rv_hn08u-1829	RV_8,044.20c agneḥ sakhyaṃ vṛṇīmahe //	agneḥ sakhyam vṛṇīmahe 
SA_GV01_rv_hn08u-1830	RV_8,044.21a agniḥ śucivratatamaḥ śucir vipraḥ śuciḥ kaviḥ /	agniḥ śuci vratatamaḥ śuciḥ vipraḥ śuciḥ kaviḥ 
SA_GV01_rv_hn08u-1831	RV_8,044.21c śucī rocata āhutaḥ //	śuciḥ rocate āhutaḥ 
SA_GV01_rv_hn08u-1832	RV_8,044.22a uta tvā dhītayo mama giro vardhantu viśvahā /	uta tvā dhītayaḥ mama giraḥ vardhantu viśvahā 
SA_GV01_rv_hn08u-1833	RV_8,044.22c agne sakhyasya bodhi naḥ //	agne sakhyasya bodhi naḥ 
SA_GV01_rv_hn08u-1834	RV_8,044.23a yad agne syām ahaṃ tvaṃ tvaṃ vā ghā syā aham /	yat agne syām aham tvam tvam vā gha syāḥ aham 
SA_GV01_rv_hn08u-1835	RV_8,044.23c syuṣ ṭe satyā ihāśiṣaḥ //	syuḥ te satyāḥ iha āśiṣaḥ 
SA_GV01_rv_hn08u-1836	RV_8,044.24a vasur vasupatir hi kam asy agne vibhāvasuḥ /	vasuḥ vasu patiḥ hi kam asi agne vibhāvasuḥ 
SA_GV01_rv_hn08u-1837	RV_8,044.24c syāma te sumatāv api //	syāma te sumatau api 
SA_GV01_rv_hn08u-1838	RV_8,044.25a agne dhṛtavratāya te samudrāyeva sindhavaḥ /	agne dhṛta vratāya te samudrāya iva sindhavaḥ 
SA_GV01_rv_hn08u-1839	RV_8,044.25c giro vāśrāsa īrate //	giraḥ vāśrāsaḥ īrate 
SA_GV01_rv_hn08u-1840	RV_8,044.26a yuvānaṃ viśpatiṃ kaviṃ viśvādam puruvepasam /	yuvānam viśpatim kavim viśva adam puru vepasam 
SA_GV01_rv_hn08u-1841	RV_8,044.26c agniṃ śumbhāmi manmabhiḥ //	agnim śumbhāmi manmabhiḥ 
SA_GV01_rv_hn08u-1842	RV_8,044.27a yajñānāṃ rathye vayaṃ tigmajambhāya vīḷave /	yajñānām rathye vayam tigma jambhāya vīḍave 
SA_GV01_rv_hn08u-1843	RV_8,044.27c stomair iṣemāgnaye //	stomaiḥ iṣema agnaye 
SA_GV01_rv_hn08u-1844	RV_8,044.28a ayam agne tve api jaritā bhūtu santya /	ayam agne tve api jaritā bhūtu santya 
SA_GV01_rv_hn08u-1845	RV_8,044.28c tasmai pāvaka mṛḷaya //	tasmai pāvaka mṛḍaya 
SA_GV01_rv_hn08u-1846	RV_8,044.29a dhīro hy asy admasad vipro na jāgṛviḥ sadā /	dhīraḥ hi asi adma sad vipraḥ na jāgṛviḥ sadā 
SA_GV01_rv_hn08u-1847	RV_8,044.29c agne dīdayasi dyavi //	agne dīdayasi dyavi 
SA_GV01_rv_hn08u-1848	RV_8,044.30a purāgne duritebhyaḥ purā mṛdhrebhyaḥ kave /	purā agne duritebhyaḥ purā mṛdhrebhyaḥ kave 
SA_GV01_rv_hn08u-1849	RV_8,044.30c pra ṇa āyur vaso tira //	pra naḥ āyuḥ vaso tira 
SA_GV01_rv_hn08u-1850	RV_8,045.01a ā ghā ye agnim indhate stṛṇanti barhir ānuṣak /	ā gha ye agnim indhate stṛṇanti barhiḥ ānuṣak 
SA_GV01_rv_hn08u-1851	RV_8,045.01c yeṣām indro yuvā sakhā //	yeṣām indraḥ yuvā sakhā 
SA_GV01_rv_hn08u-1852	RV_8,045.02a bṛhann id idhma eṣām bhūri śastam pṛthuḥ svaruḥ /	bṛhan id idhmaḥ eṣām bhūri śastam pṛthuḥ svaruḥ 
SA_GV01_rv_hn08u-1853	RV_8,045.02c yeṣām indro yuvā sakhā //	yeṣām indraḥ yuvā sakhā 
SA_GV01_rv_hn08u-1854	RV_8,045.03a ayuddha id yudhā vṛtaṃ śūra ājati satvabhiḥ /	a yuddhaḥ id yudhā vṛtam śūraḥ ājati satvabhiḥ 
SA_GV01_rv_hn08u-1855	RV_8,045.03c yeṣām indro yuvā sakhā //	yeṣām indraḥ yuvā sakhā 
SA_GV01_rv_hn08u-1856	RV_8,045.04a ā bundaṃ vṛtrahā dade jātaḥ pṛcchad vi mātaram /	ā bundam vṛtrahā dade jātaḥ pṛcchat vi mātaram 
SA_GV01_rv_hn08u-1857	RV_8,045.04c ka ugrāḥ ke ha śṛṇvire //	ke ugrāḥ ke ha śṛṇvire 
SA_GV01_rv_hn08u-1858	RV_8,045.05a prati tvā śavasī vadad girāv apso na yodhiṣat /	prati tvā śavasī vadat girau apsaḥ na yodhiṣat 
SA_GV01_rv_hn08u-1859	RV_8,045.05c yas te śatrutvam ācake //	yaḥ te śatru tvam ācake 
SA_GV01_rv_hn08u-1860	RV_8,045.06a uta tvam maghavañ chṛṇu yas te vaṣṭi vavakṣi tat /	uta tvam maghavan śṛṇu yaḥ te vaṣṭi vavakṣi tat 
SA_GV01_rv_hn08u-1861	RV_8,045.06c yad vīḷayāsi vīḷu tat //	yat vīḍayāsi vīḷu tat 
SA_GV01_rv_hn08u-1862	RV_8,045.07a yad ājiṃ yāty ājikṛd indraḥ svaśvayur upa /	yat ājim yāti āji kṛt indraḥ su aśvayuḥ upa 
SA_GV01_rv_hn08u-1863	RV_8,045.07c rathītamo rathīnām //	rathītamaḥ rathīnām 
SA_GV01_rv_hn08u-1864	RV_8,045.08a vi ṣu viśvā abhiyujo vajrin viṣvag yathā vṛha /	vi su viśvāḥ abhiyujaḥ vajrin viṣvak yathā vṛha 
SA_GV01_rv_hn08u-1865	RV_8,045.08c bhavā naḥ suśravastamaḥ //	bhavā naḥ su śravastamaḥ 
SA_GV01_rv_hn08u-1866	RV_8,045.09a asmākaṃ su ratham pura indraḥ kṛṇotu sātaye /	asmākam su ratham puras indraḥ kṛṇotu sātaye 
SA_GV01_rv_hn08u-1867	RV_8,045.09c na yaṃ dhūrvanti dhūrtayaḥ //	na yam dhūrvanti dhūrtayaḥ 
SA_GV01_rv_hn08u-1868	RV_8,045.10a vṛjyāma te pari dviṣo 'raṃ te śakra dāvane /	vṛjyāma te pari dviṣaḥ ram te śakra dāvane 
SA_GV01_rv_hn08u-1869	RV_8,045.10c gamemed indra gomataḥ //	gamema id indra gomataḥ 
SA_GV01_rv_hn08u-1870	RV_8,045.11a śanaiś cid yanto adrivo 'śvāvantaḥ śatagvinaḥ /	śanais cit yantaḥ adrivas śvāvantaḥ śatagvinaḥ 
SA_GV01_rv_hn08u-1871	RV_8,045.11c vivakṣaṇā anehasaḥ //	vivakṣaṇāḥ anehasaḥ 
SA_GV01_rv_hn08u-1872	RV_8,045.12a ūrdhvā hi te dive-dive sahasrā sūnṛtā śatā /	ūrdhvā hi te dive dive sahasrā sūnṛtā śatā 
SA_GV01_rv_hn08u-1873	RV_8,045.12c jaritṛbhyo vimaṃhate //	jaritṛbhyaḥ vimaṃhate 
SA_GV01_rv_hn08u-1874	RV_8,045.13a vidmā hi tvā dhanañjayam indra dṛḷhā cid ārujam /	vidma hi tvā dhanañjayam indra dṛḷhā cit ārujam 
SA_GV01_rv_hn08u-1875	RV_8,045.13c ādāriṇaṃ yathā gayam //	ādāriṇam yathā gayam 
SA_GV01_rv_hn08u-1876	RV_8,045.14a kakuhaṃ cit tvā kave mandantu dhṛṣṇav indavaḥ /	kakuham cit tvā kave mandantu dhṛṣṇo indavaḥ 
SA_GV01_rv_hn08u-1877	RV_8,045.14c ā tvā paṇiṃ yad īmahe //	ā tvā paṇim yat īmahe 
SA_GV01_rv_hn08u-1878	RV_8,045.15a yas te revāṃ adāśuriḥ pramamarṣa maghattaye /	yaḥ te revān adāśuriḥ pramamarṣa maghattaye 
SA_GV01_rv_hn08u-1879	RV_8,045.15c tasya no veda ā bhara //	tasya naḥ vedaḥ ā bhara 
SA_GV01_rv_hn08u-1880	RV_8,045.16a ima u tvā vi cakṣate sakhāya indra sominaḥ /	ime u tvā vi cakṣate sakhāyaḥ indra sominaḥ 
SA_GV01_rv_hn08u-1881	RV_8,045.16c puṣṭāvanto yathā paśum //	puṣṭāvantaḥ yathā paśum 
SA_GV01_rv_hn08u-1882	RV_8,045.17a uta tvābadhiraṃ vayaṃ śrutkarṇaṃ santam ūtaye /	uta tvā abadhiram vayam śrut karṇam santam ūtaye 
SA_GV01_rv_hn08u-1883	RV_8,045.17c dūrād iha havāmahe //	dūrāt iha havāmahe 
SA_GV01_rv_hn08u-1884	RV_8,045.18a yac chuśrūyā imaṃ havaṃ durmarṣaṃ cakriyā uta /	yat śuśrūyāḥ imam havam durmarṣam cakriyāḥ uta 
SA_GV01_rv_hn08u-1885	RV_8,045.18c bhaver āpir no antamaḥ //	bhaveḥ āpiḥ naḥ antamaḥ 
SA_GV01_rv_hn08u-1886	RV_8,045.19a yac cid dhi te api vyathir jaganvāṃso amanmahi /	yat cit hi te api vyathiḥ jaganvāṃsaḥ amanmahi 
SA_GV01_rv_hn08u-1887	RV_8,045.19c godā id indra bodhi naḥ //	go dāḥ id indra bodhi naḥ 
SA_GV01_rv_hn08u-1888	RV_8,045.20a ā tvā rambhaṃ na jivrayo rarabhmā śavasas pate /	ā tvā rambham na jivrayaḥ rarabhma śavasaḥ pate 
SA_GV01_rv_hn08u-1889	RV_8,045.20c uśmasi tvā sadhastha ā //	uśmasi tvā sadhasthe ā 
SA_GV01_rv_hn08u-1890	RV_8,045.21a stotram indrāya gāyata purunṛmṇāya satvane /	stotram indrāya gāyata puru nṛmṇāya satvane 
SA_GV01_rv_hn08u-1891	RV_8,045.21c nakir yaṃ vṛṇvate yudhi //	nakir yam vṛṇvate yudhi 
SA_GV01_rv_hn08u-1892	RV_8,045.22a abhi tvā vṛṣabhā sute sutaṃ sṛjāmi pītaye /	abhi tvā vṛṣabha sute sutam sṛjāmi pītaye 
SA_GV01_rv_hn08u-1893	RV_8,045.22c tṛmpā vy aśnuhī madam //	tṛmpa vi aśnuhi madam 
SA_GV01_rv_hn08u-1894	RV_8,045.23a mā tvā mūrā aviṣyavo mopahasvāna ā dabhan /	mā tvā mūrāḥ aviṣyavaḥ mā upahasvānaḥ ā dabhan 
SA_GV01_rv_hn08u-1895	RV_8,045.23c mākīm brahmadviṣo vanaḥ //	mākīm brahma dviṣaḥ vanaḥ 
SA_GV01_rv_hn08u-1896	RV_8,045.24a iha tvā goparīṇasā mahe mandantu rādhase /	iha tvā go parīṇasā mahe mandantu rādhase 
SA_GV01_rv_hn08u-1897	RV_8,045.24c saro gauro yathā piba //	saraḥ gauraḥ yathā piba 
SA_GV01_rv_hn08u-1898	RV_8,045.25a yā vṛtrahā parāvati sanā navā ca cucyuve /	yā vṛtrahā parāvati sanā navā ca cucyuve 
SA_GV01_rv_hn08u-1899	RV_8,045.25c tā saṃsatsu pra vocata //	tā saṃsatsu pra vocata 
SA_GV01_rv_hn08u-1900	RV_8,045.26a apibat kadruvaḥ sutam indraḥ sahasrabāhve /	apibat kadruvaḥ sutam indraḥ sahasra bāhve 
SA_GV01_rv_hn08u-1901	RV_8,045.26c atrādediṣṭa pauṃsyam //	atra adediṣṭa pauṃsyam 
SA_GV01_rv_hn08u-1902	RV_8,045.27a satyaṃ tat turvaśe yadau vidāno ahnavāyyam /	satyam tat turvaśe yadau vidānaḥ ahnavāyyam 
SA_GV01_rv_hn08u-1903	RV_8,045.27c vy ānaṭ turvaṇe śami //	vi ānaṭ turvaṇe śami 
SA_GV01_rv_hn08u-1904	RV_8,045.28a taraṇiṃ vo janānāṃ tradaṃ vājasya gomataḥ /	taraṇim vaḥ janānām tradam vājasya gomataḥ 
SA_GV01_rv_hn08u-1905	RV_8,045.28c samānam u pra śaṃsiṣam //	samānam u pra śaṃsiṣam 
SA_GV01_rv_hn08u-1906	RV_8,045.29a ṛbhukṣaṇaṃ na vartava uktheṣu tugryāvṛdham /	ṛbhukṣaṇam na vartave uktheṣu tugryāvṛdham 
SA_GV01_rv_hn08u-1907	RV_8,045.29c indraṃ some sacā sute //	indram some sacā sute 
SA_GV01_rv_hn08u-1908	RV_8,045.30a yaḥ kṛntad id vi yonyaṃ triśokāya girim pṛthum /	yaḥ kṛntat id vi yonyam triśokāya girim pṛthum 
SA_GV01_rv_hn08u-1909	RV_8,045.30c gobhyo gātuṃ niretave //	gobhyaḥ gātum niretave 
SA_GV01_rv_hn08u-1910	RV_8,045.31a yad dadhiṣe manasyasi mandānaḥ pred iyakṣasi /	yat dadhiṣe manasyasi mandānaḥ pra id iyakṣasi 
SA_GV01_rv_hn08u-1911	RV_8,045.31c mā tat kar indra mṛḷaya //	mā tat kaḥ indra mṛḍaya 
SA_GV01_rv_hn08u-1912	RV_8,045.32a dabhraṃ cid dhi tvāvataḥ kṛtaṃ śṛṇve adhi kṣami /	dabhram cit hi tvāvataḥ kṛtam śṛṇve adhi kṣami 
SA_GV01_rv_hn08u-1913	RV_8,045.32c jigātv indra te manaḥ //	jigātu indra te manaḥ 
SA_GV01_rv_hn08u-1914	RV_8,045.33a taved u tāḥ sukīrtayo 'sann uta praśastayaḥ /	tava id u tāḥ su kīrtayaḥ san uta praśastayaḥ 
SA_GV01_rv_hn08u-1915	RV_8,045.33c yad indra mṛḷayāsi naḥ //	yat indra mṛḍayāsi naḥ 
SA_GV01_rv_hn08u-1916	RV_8,045.34a mā na ekasminn āgasi mā dvayor uta triṣu /	mā naḥ ekasmin āgasi mā dvayoḥ uta triṣu 
SA_GV01_rv_hn08u-1917	RV_8,045.34c vadhīr mā śūra bhūriṣu //	vadhīḥ mā śūra bhūriṣu 
SA_GV01_rv_hn08u-1918	RV_8,045.35a bibhayā hi tvāvata ugrād abhiprabhaṅgiṇaḥ /	bibhayāḥ hi tvāvataḥ ugrāt abhiprabhaṅgiṇaḥ 
SA_GV01_rv_hn08u-1919	RV_8,045.35c dasmād aham ṛtīṣahaḥ //	dasmāt aham ṛtīṣahaḥ 
SA_GV01_rv_hn08u-1920	RV_8,045.36a mā sakhyuḥ śūnam ā vide mā putrasya prabhūvaso /	mā sakhyuḥ śūnam ā vide mā putrasya prabhūvaso 
SA_GV01_rv_hn08u-1921	RV_8,045.36c āvṛtvad bhūtu te manaḥ //	āvṛtvat bhūtu te manaḥ 
SA_GV01_rv_hn08u-1922	RV_8,045.37a ko nu maryā amithitaḥ sakhā sakhāyam abravīt /	kaḥ nu maryāḥ a mithitaḥ sakhā sakhāyam abravīt 
SA_GV01_rv_hn08u-1923	RV_8,045.37c jahā ko asmad īṣate //	jaha kaḥ asmat īṣate 
SA_GV01_rv_hn08u-1924	RV_8,045.38a evāre vṛṣabhā sute 'sinvan bhūry āvayaḥ /	eva are vṛṣabha sute sinvan bhūri āvayaḥ 
SA_GV01_rv_hn08u-1925	RV_8,045.38c śvaghnīva nivatā caran //	śvaghnī iva nivatā caran 
SA_GV01_rv_hn08u-1926	RV_8,045.39a ā ta etā vacoyujā harī gṛbhṇe sumadrathā /	ā te etā vacaḥ yujā harī gṛbhṇe sumat rathā 
SA_GV01_rv_hn08u-1927	RV_8,045.39c yad īm brahmabhya id dadaḥ //	yat īm brahmabhyaḥ id dadaḥ 
SA_GV01_rv_hn08u-1928	RV_8,045.40a bhindhi viśvā apa dviṣaḥ pari bādho jahī mṛdhaḥ /	bhindhi viśvāḥ apa dviṣaḥ pari bādhaḥ jahi mṛdhaḥ 
SA_GV01_rv_hn08u-1929	RV_8,045.40c vasu spārhaṃ tad ā bhara //	vasu spārham tat ā bhara 
SA_GV01_rv_hn08u-1930	RV_8,045.41a yad vīḷāv indra yat sthire yat parśāne parābhṛtam /	yat vīḍau indra yat sthire yat parśāne parābhṛtam 
SA_GV01_rv_hn08u-1931	RV_8,045.41c vasu spārhaṃ tad ā bhara //	vasu spārham tat ā bhara 
SA_GV01_rv_hn08u-1932	RV_8,045.42a yasya te viśvamānuṣo bhūrer dattasya vedati /	yasya te viśva mānuṣaḥ bhūreḥ dattasya vedati 
SA_GV01_rv_hn08u-1933	RV_8,045.42c vasu spārhaṃ tad ā bhara //	vasu spārham tat ā bhara 
SA_GV01_rv_hn08u-1934	RV_8,046.01a tvāvataḥ purūvaso vayam indra praṇetaḥ /	tvāvataḥ purūvaso vayam indra praṇetar 
SA_GV01_rv_hn08u-1935	RV_8,046.01c smasi sthātar harīṇām //	smasi sthātar harīṇām 
SA_GV01_rv_hn08u-1936	RV_8,046.02a tvāṃ hi satyam adrivo vidma dātāram iṣām /	tvām hi satyam adrivas vidma dātāram iṣām 
SA_GV01_rv_hn08u-1937	RV_8,046.02c vidma dātāraṃ rayīṇām //	vidma dātāram rayīṇām 
SA_GV01_rv_hn08u-1938	RV_8,046.03a ā yasya te mahimānaṃ śatamūte śatakrato /	ā yasya te mahimānam śatamūte śatakrato 
SA_GV01_rv_hn08u-1939	RV_8,046.03c gīrbhir gṛṇanti kāravaḥ //	gīrbhiḥ gṛṇanti kāravaḥ 
SA_GV01_rv_hn08u-1940	RV_8,046.04a sunītho ghā sa martyo yam maruto yam aryamā /	su nīthaḥ gha sa martyaḥ yam marutaḥ yam aryamā 
SA_GV01_rv_hn08u-1941	RV_8,046.04c mitraḥ pānty adruhaḥ //	mitraḥ pānti adruhaḥ 
SA_GV01_rv_hn08u-1942	RV_8,046.05a dadhāno gomad aśvavat suvīryam ādityajūta edhate /	dadhānaḥ gomat aśvavat su vīryam āditya jūtaḥ edhate 
SA_GV01_rv_hn08u-1943	RV_8,046.05c sadā rāyā puruspṛhā //	sadā rāyā puruspṛhā 
SA_GV01_rv_hn08u-1944	RV_8,046.06a tam indraṃ dānam īmahe śavasānam abhīrvam /	tam indram dānam īmahe śavasānam abhīrvam 
SA_GV01_rv_hn08u-1945	RV_8,046.06c īśānaṃ rāya īmahe //	īśānam rāyaḥ īmahe 
SA_GV01_rv_hn08u-1946	RV_8,046.07a tasmin hi santy ūtayo viśvā abhīravaḥ sacā /	tasmin hi santi ūtayaḥ viśvāḥ abhīravaḥ sacā 
SA_GV01_rv_hn08u-1947	RV_8,046.07c tam ā vahantu saptayaḥ purūvasum madāya harayaḥ sutam //	tam ā vahantu saptayaḥ purūvasum madāya harayaḥ sutam 
SA_GV01_rv_hn08u-1948	RV_8,046.08a yas te mado vareṇyo ya indra vṛtrahantamaḥ /	yaḥ te madaḥ vareṇyaḥ yaḥ indra vṛtra hantamaḥ 
SA_GV01_rv_hn08u-1949	RV_8,046.08c ya ādadiḥ svar nṛbhir yaḥ pṛtanāsu duṣṭaraḥ //	yaḥ ādadiḥ svar nṛbhiḥ yaḥ pṛtanāsu duṣṭaraḥ 
SA_GV01_rv_hn08u-1950	RV_8,046.09a yo duṣṭaro viśvavāra śravāyyo vājeṣv asti tarutā /	yaḥ duṣṭaraḥ viśva vāra śravāyyaḥ vājeṣu asti tarutā 
SA_GV01_rv_hn08u-1951	RV_8,046.09c sa naḥ śaviṣṭha savanā vaso gahi gamema gomati vraje //	sa naḥ śaviṣṭha savanā vaso gahi gamema gomati vraje 
SA_GV01_rv_hn08u-1952	RV_8,046.10a gavyo ṣu ṇo yathā purāśvayota rathayā /	gavyā u su naḥ yathā purā aśvayā uta rathayā 
SA_GV01_rv_hn08u-1953	RV_8,046.10c varivasya mahāmaha //	varivasya mahā maha 
SA_GV01_rv_hn08u-1954	RV_8,046.11a nahi te śūra rādhaso 'ntaṃ vindāmi satrā /	nahi te śūra rādhasaḥ ntam vindāmi satrā 
SA_GV01_rv_hn08u-1955	RV_8,046.11c daśasyā no maghavan nū cid adrivo dhiyo vājebhir āvitha //	daśasya naḥ maghavan nu cit adrivas dhiyaḥ vājebhiḥ āvitha 
SA_GV01_rv_hn08u-1956	RV_8,046.12a ya ṛṣvaḥ śrāvayatsakhā viśvet sa veda janimā puruṣṭutaḥ /	yaḥ ṛṣvaḥ śrāvayat sakhā viśvā id sa veda janimā puruṣṭutaḥ 
SA_GV01_rv_hn08u-1957	RV_8,046.12c taṃ viśve mānuṣā yugendraṃ havante taviṣaṃ yatasrucaḥ //	tam viśve mānuṣā yugā indram havante taviṣam yata srucaḥ 
SA_GV01_rv_hn08u-1958	RV_8,046.13a sa no vājeṣv avitā purūvasuḥ purasthātā maghavā vṛtrahā bhuvat //	sa naḥ vājeṣu avitā purūvasuḥ pura sthātā maghavā vṛtrahā bhuvat 
SA_GV01_rv_hn08u-1959	RV_8,046.14a abhi vo vīram andhaso madeṣu gāya girā mahā vicetasam /	abhi vaḥ vīram andhasaḥ madeṣu gāya girā mahā vicetasam 
SA_GV01_rv_hn08u-1960	RV_8,046.14c indraṃ nāma śrutyaṃ śākinaṃ vaco yathā //	indram nāma śrutyam śākinam vacaḥ yathā 
SA_GV01_rv_hn08u-1961	RV_8,046.15a dadī rekṇas tanve dadir vasu dadir vājeṣu puruhūta vājinam /	dadiḥ rekṇaḥ tanve dadiḥ vasu dadiḥ vājeṣu puruhūta vājinam 
SA_GV01_rv_hn08u-1962	RV_8,046.15c nūnam atha //	nūnam atha 
SA_GV01_rv_hn08u-1963	RV_8,046.16a viśveṣām irajyantaṃ vasūnāṃ sāsahvāṃsaṃ cid asya varpasaḥ /	viśveṣām irajyantam vasūnām sāsahvāṃsam cit asya varpasaḥ 
SA_GV01_rv_hn08u-1964	RV_8,046.16c kṛpayato nūnam aty atha //	kṛpayataḥ nūnam ati atha 
SA_GV01_rv_hn08u-1965	RV_8,046.17a mahaḥ su vo aram iṣe stavāmahe mīḷhuṣe araṅgamāya jagmaye /	mahaḥ su vaḥ aram iṣe stavāmahe mīḍhuṣe araṅgamāya jagmaye 
SA_GV01_rv_hn08u-1966	RV_8,046.17c yajñebhir gīrbhir viśvamanuṣām marutām iyakṣasi gāye tvā namasā girā //	yajñebhiḥ gīrbhiḥ viśva manuṣām marutām iyakṣasi gāye tvā namasā girā 
SA_GV01_rv_hn08u-1967	RV_8,046.18a ye pātayante ajmabhir girīṇāṃ snubhir eṣām /	ye pātayante ajmabhiḥ girīṇām snubhiḥ eṣām 
SA_GV01_rv_hn08u-1968	RV_8,046.18c yajñam mahiṣvaṇīnāṃ sumnaṃ tuviṣvaṇīnām prādhvare //	yajñam mahiṣvaṇīnām sumnam tuviṣvaṇīnām pra adhvare 
SA_GV01_rv_hn08u-1969	RV_8,046.19a prabhaṅgaṃ durmatīnām indra śaviṣṭhā bhara /	prabhaṅgam durmatīnām indra śaviṣṭha ā bhara 
SA_GV01_rv_hn08u-1970	RV_8,046.19c rayim asmabhyaṃ yujyaṃ codayanmate jyeṣṭhaṃ codayanmate //	rayim asmabhyam yujyam codayat mate jyeṣṭham codayat mate 
SA_GV01_rv_hn08u-1971	RV_8,046.20a sanitaḥ susanitar ugra citra cetiṣṭha sūnṛta /	sanitar su sanitar ugra citra cetiṣṭha sūnṛta 
SA_GV01_rv_hn08u-1972	RV_8,046.20c prāsahā samrāṭ sahuriṃ sahantam bhujyuṃ vājeṣu pūrvyam //	prāsahā samrāj sahurim sahantam bhujyum vājeṣu pūrvyam 
SA_GV01_rv_hn08u-1973	RV_8,046.21a ā sa etu ya īvad āṃ adevaḥ pūrtam ādade /	ā saḥ etu yaḥ īvat ām adevaḥ pūrtam ādade 
SA_GV01_rv_hn08u-1974	RV_8,046.21c yathā cid vaśo aśvyaḥ pṛthuśravasi kānīte 'syā vyuṣy ādade //	yathā cit vaśaḥ aśvyaḥ pṛthuśravasi kānīte syāḥ vyuṣi ādade 
SA_GV01_rv_hn08u-1975	RV_8,046.22a ṣaṣṭiṃ sahasrāśvyasyāyutāsanam uṣṭrānāṃ viṃśatiṃ śatā /	ṣaṣṭim sahasrā aśvyasya ayuta āsanam uṣṭrānām viṃśatim śatā 
SA_GV01_rv_hn08u-1976	RV_8,046.22c daśa śyāvīnāṃ śatā daśa tryaruṣīṇāṃ daśa gavāṃ sahasrā //	daśa śyāvīnām śatā daśa tri aruṣīṇām daśa gavām sahasrā 
SA_GV01_rv_hn08u-1977	RV_8,046.23a daśa śyāvā ṛdhadrayo vītavārāsa āśavaḥ /	daśa śyāvāḥ ṛdhadrayaḥ vīta vārāsaḥ āśavaḥ 
SA_GV01_rv_hn08u-1978	RV_8,046.23c mathrā nemiṃ ni vāvṛtuḥ //	mathrāḥ nemim ni vāvṛtuḥ 
SA_GV01_rv_hn08u-1979	RV_8,046.24a dānāsaḥ pṛthuśravasaḥ kānītasya surādhasaḥ /	dānāsaḥ pṛthuśravasaḥ kānītasya surādhasaḥ 
SA_GV01_rv_hn08u-1980	RV_8,046.24c rathaṃ hiraṇyayaṃ dadan maṃhiṣṭhaḥ sūrir abhūd varṣiṣṭham akṛta śravaḥ //	ratham hiraṇyayam dadan maṃhiṣṭhaḥ sūriḥ abhūt varṣiṣṭham akṛta śravaḥ 
SA_GV01_rv_hn08u-1981	RV_8,046.25a ā no vāyo mahe tane yāhi makhāya pājase /	ā naḥ vāyo mahe tane yāhi makhāya pājase 
SA_GV01_rv_hn08u-1982	RV_8,046.25c vayaṃ hi te cakṛmā bhūri dāvane sadyaś cin mahi dāvane //	vayam hi te cakṛma bhūri dāvane sadyas cit mahi dāvane 
SA_GV01_rv_hn08u-1983	RV_8,046.26a yo aśvebhir vahate vasta usrās triḥ sapta saptatīnām /	yaḥ aśvebhiḥ vahate usrāḥ tris sapta saptatīnām 
SA_GV01_rv_hn08u-1984	RV_8,046.26c ebhiḥ somebhiḥ somasudbhiḥ somapā dānāya śukrapūtapāḥ //	ebhiḥ somebhiḥ soma sudbhiḥ soma pāḥ dānāya śukra pūta pāḥ 
SA_GV01_rv_hn08u-1985	RV_8,046.27a yo ma imaṃ cid u tmanāmandac citraṃ dāvane /	yaḥ me imam cit u tmanā amandat citram dāvane 
SA_GV01_rv_hn08u-1986	RV_8,046.27c araṭve akṣe nahuṣe sukṛtvani sukṛttarāya sukratuḥ //	araṭve akṣe nahuṣe su kṛtvani sukṛttarāya su kratuḥ 
SA_GV01_rv_hn08u-1987	RV_8,046.28a ucathye vapuṣi yaḥ svarāḷ uta vāyo ghṛtasnāḥ /	ucathye vapuṣi yaḥ svarāj uta vāyo ghṛta snāḥ 
SA_GV01_rv_hn08u-1988	RV_8,046.28c aśveṣitaṃ rajeṣitaṃ śuneṣitam prājma tad idaṃ nu tat //	aśva iṣitam raja iṣitam śunā iṣitam pra ajma tat idam nu tat 
SA_GV01_rv_hn08u-1989	RV_8,046.29a adha priyam iṣirāya ṣaṣṭiṃ sahasrāsanam /	adha priyam iṣirāya ṣaṣṭim sahasra āsanam 
SA_GV01_rv_hn08u-1990	RV_8,046.29c aśvānām in na vṛṣṇām //	aśvānām id na vṛṣṇām 
SA_GV01_rv_hn08u-1991	RV_8,046.30a gāvo na yūtham upa yanti vadhraya upa mā yanti vadhrayaḥ //	gāvaḥ na yūtham upa yanti vadhrayaḥ upa mā yanti vadhrayaḥ 
SA_GV01_rv_hn08u-1992	RV_8,046.31a adha yac cārathe gaṇe śatam uṣṭrāṃ acikradat /	adha yat cārathe gaṇe śatam acikradat 
SA_GV01_rv_hn08u-1993	RV_8,046.31c adha śvitneṣu viṃśatiṃ śatā //	adha śvitneṣu viṃśatim śatā 
SA_GV01_rv_hn08u-1994	RV_8,046.32a śataṃ dāse balbūthe vipras tarukṣa ā dade /	śatam dāse balbūthe vipraḥ tarukṣe ā dade 
SA_GV01_rv_hn08u-1995	RV_8,046.32c te te vāyav ime janā madantīndragopā madanti devagopāḥ //	te te vāyo ime janāḥ madanti indra gopāḥ madanti deva gopāḥ 
SA_GV01_rv_hn08u-1996	RV_8,046.33a adha syā yoṣaṇā mahī pratīcī vaśam aśvyam /	adha syā yoṣaṇā mahī pratīcī vaśam aśvyam 
SA_GV01_rv_hn08u-1997	RV_8,046.33c adhirukmā vi nīyate //	adhirukmā vi nīyate 
SA_GV01_rv_hn08u-1998	RV_8,047.01a mahi vo mahatām avo varuṇa mitra dāśuṣe /	mahi vaḥ mahatām avaḥ varuṇa mitra dāśuṣe 
SA_GV01_rv_hn08u-1999	RV_8,047.01c yam ādityā abhi druho rakṣathā nem aghaṃ naśad anehaso va ūtayaḥ suūtayo va ūtayaḥ //	yam ādityāḥ abhi druhaḥ rakṣatha na īm agham naśat anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2000	RV_8,047.02a vidā devā aghānām ādityāso apākṛtim /	vida devāḥ aghānām ādityāsaḥ apākṛtim 
SA_GV01_rv_hn08u-2001	RV_8,047.02c pakṣā vayo yathopari vy asme śarma yacchatānehaso va ūtayaḥ suūtayo va ūtayaḥ //	pakṣā vayaḥ yathā upari vi asme śarma yacchata anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2002	RV_8,047.03a vy asme adhi śarma tat pakṣā vayo na yantana /	vi asme adhi śarma tat pakṣā vayaḥ na yantana 
SA_GV01_rv_hn08u-2003	RV_8,047.03c viśvāni viśvavedaso varūthyā manāmahe 'nehaso va ūtayaḥ suūtayo va ūtayaḥ //	viśvāni viśva vedasaḥ varūthyā manāmahe nehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2004	RV_8,047.04a yasmā arāsata kṣayaṃ jīvātuṃ ca pracetasaḥ /	yasmai arāsata kṣayam jīvātum ca pracetasaḥ 
SA_GV01_rv_hn08u-2005	RV_8,047.04c manor viśvasya ghed ima ādityā rāya īśate 'nehaso va ūtayaḥ suūtayo va ūtayaḥ //	manoḥ viśvasya gha id ime ādityāḥ rāyaḥ īśate nehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2006	RV_8,047.05a pari ṇo vṛṇajann aghā durgāṇi rathyo yathā /	pari naḥ vṛṇajan aghā durgāṇi rathyaḥ yathā 
SA_GV01_rv_hn08u-2007	RV_8,047.05c syāmed indrasya śarmaṇy ādityānām utāvasy anehaso va ūtayaḥ suūtayo va ūtayaḥ //	syāma id indrasya śarmaṇi ādityānām uta avasi anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2008	RV_8,047.06a parihvṛted anā jano yuṣmādattasya vāyati /	parihvṛtā id anā janaḥ yuṣmādattasya vāyati 
SA_GV01_rv_hn08u-2009	RV_8,047.06c devā adabhram āśa vo yam ādityā ahetanānehaso va ūtayaḥ suūtayo va ūtayaḥ //	devāḥ adabhram āśa vaḥ yam ādityāḥ ahetana anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2010	RV_8,047.07a na taṃ tigmaṃ cana tyajo na drāsad abhi taṃ guru /	na tam tigmam cana tyajaḥ na drāsat abhi tam guru 
SA_GV01_rv_hn08u-2011	RV_8,047.07c yasmā u śarma sapratha ādityāso arādhvam anehaso va ūtayaḥ suūtayo va ūtayaḥ //	yasmai u śarma saprathaḥ ādityāsaḥ arādhvam anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2012	RV_8,047.08a yuṣme devā api ṣmasi yudhyanta iva varmasu /	yuṣme devāḥ api smasi yudhyantaḥ iva varmasu 
SA_GV01_rv_hn08u-2013	RV_8,047.08c yūyam maho na enaso yūyam arbhād uruṣyatānehaso va ūtayaḥ suūtayo va ūtayaḥ //	yūyam mahaḥ naḥ enasaḥ yūyam arbhāt uruṣyata anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2014	RV_8,047.09a aditir na uruṣyatv aditiḥ śarma yacchatu /	aditiḥ naḥ uruṣyatu aditiḥ śarma yacchatu 
SA_GV01_rv_hn08u-2015	RV_8,047.09c mātā mitrasya revato 'ryamṇo varuṇasya cānehaso va ūtayaḥ suūtayo va ūtayaḥ //	mātā mitrasya revataḥ ryamṇaḥ varuṇasya ca anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2016	RV_8,047.10a yad devāḥ śarma śaraṇaṃ yad bhadraṃ yad anāturam /	yat devāḥ śarma śaraṇam yat bhadram yat anāturam 
SA_GV01_rv_hn08u-2017	RV_8,047.10c tridhātu yad varūthyaṃ tad asmāsu vi yantanānehaso va ūtayaḥ suūtayo va ūtayaḥ //	tri dhātu yat varūthyam tat asmāsu vi yantana anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2018	RV_8,047.11a ādityā ava hi khyatādhi kūlād iva spaśaḥ /	ādityāḥ ava hi khyata adhi kūlāt iva spaśaḥ 
SA_GV01_rv_hn08u-2019	RV_8,047.11c sutīrtham arvato yathānu no neṣathā sugam anehaso va ūtayaḥ suūtayo va ūtayaḥ //	su tīrtham arvataḥ yathā anu naḥ neṣatha sugam anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2020	RV_8,047.12a neha bhadraṃ rakṣasvine nāvayai nopayā uta /	na iha bhadram rakṣasvine na avayai na upayai uta 
SA_GV01_rv_hn08u-2021	RV_8,047.12c gave ca bhadraṃ dhenave vīrāya ca śravasyate 'nehaso va ūtayaḥ suūtayo va ūtayaḥ //	gave ca bhadram dhenave vīrāya ca śravasyate nehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2022	RV_8,047.13a yad āvir yad apīcyaṃ devāso asti duṣkṛtam /	yat āvis yat apīcyam devāsaḥ asti duṣkṛtam 
SA_GV01_rv_hn08u-2023	RV_8,047.13c trite tad viśvam āptya āre asmad dadhātanānehaso va ūtayaḥ suūtayo va ūtayaḥ //	trite tat viśvam āptye āre asmat dadhātana anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2024	RV_8,047.14a yac ca goṣu duṣṣvapnyaṃ yac cāsme duhitar divaḥ /	yat ca goṣu duṣṣvapnyam yat ca asme duhitar divaḥ 
SA_GV01_rv_hn08u-2025	RV_8,047.14c tritāya tad vibhāvary āptyāya parā vahānehaso va ūtayaḥ suūtayo va ūtayaḥ //	tritāya tat vibhāvari āptyāya parā vaha anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2026	RV_8,047.15a niṣkaṃ vā ghā kṛṇavate srajaṃ vā duhitar divaḥ /	niṣkam vā gha kṛṇavate srajam vā duhitar divaḥ 
SA_GV01_rv_hn08u-2027	RV_8,047.15c trite duṣṣvapnyaṃ sarvam āptye pari dadmasy anehaso va ūtayaḥ suūtayo va ūtayaḥ //	trite duṣṣvapnyam sarvam āptye pari dadmasi anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2028	RV_8,047.16a tadannāya tadapase tam bhāgam upaseduṣe /	tad annāya tad apase tam bhāgam upaseduṣe 
SA_GV01_rv_hn08u-2029	RV_8,047.16c tritāya ca dvitāya coṣo duṣṣvapnyaṃ vahānehaso va ūtayaḥ suūtayo va ūtayaḥ //	tritāya ca dvitāya ca uṣaḥ duṣṣvapnyam vaha anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2030	RV_8,047.17a yathā kalāṃ yathā śaphaṃ yatha ṛṇaṃ saṃnayāmasi /	yathā kalām yathā śapham yathā ṛṇam saṃnayāmasi 
SA_GV01_rv_hn08u-2031	RV_8,047.17c evā duṣṣvapnyaṃ sarvam āptye saṃ nayāmasy anehaso va ūtayaḥ suūtayo va ūtayaḥ //	eva duṣṣvapnyam sarvam āptye sam nayāmasi anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2032	RV_8,047.18a ajaiṣmādyāsanāma cābhūmānāgaso vayam /	ajaiṣma adya asanāma ca abhūma anāgasaḥ vayam 
SA_GV01_rv_hn08u-2033	RV_8,047.18c uṣo yasmād duṣṣvapnyād abhaiṣmāpa tad ucchatv anehaso va ūtayaḥ suūtayo va ūtayaḥ //	uṣaḥ yasmāt duṣṣvapnyāt abhaiṣma apa tat ucchatu anehasaḥ vaḥ ūtayaḥ su ūtayaḥ vaḥ ūtayaḥ 
SA_GV01_rv_hn08u-2034	RV_8,048.01a svādor abhakṣi vayasaḥ sumedhāḥ svādhyo varivovittarasya /	svādoḥ abhakṣi vayasaḥ sumedhāḥ svādhyaḥ varivaḥ vittarasya 
SA_GV01_rv_hn08u-2035	RV_8,048.01c viśve yaṃ devā uta martyāso madhu bruvanto abhi saṃcaranti //	viśve yam devāḥ uta martyāsaḥ madhu bruvantaḥ abhi saṃcaranti 
SA_GV01_rv_hn08u-2036	RV_8,048.02a antaś ca prāgā aditir bhavāsy avayātā haraso daivyasya /	antar ca prāgāḥ aditiḥ bhavāsi avayātā harasaḥ daivyasya 
SA_GV01_rv_hn08u-2037	RV_8,048.02c indav indrasya sakhyaṃ juṣāṇaḥ śrauṣṭīva dhuram anu rāya ṛdhyāḥ //	indo indrasya sakhyam juṣāṇaḥ śrauṣṭī iva dhuram anu rāyaḥ ṛdhyāḥ 
SA_GV01_rv_hn08u-2038	RV_8,048.03a apāma somam amṛtā abhūmāganma jyotir avidāma devān /	apāma somam amṛtāḥ abhūma aganma jyotiḥ avidāma devān 
SA_GV01_rv_hn08u-2039	RV_8,048.03c kiṃ nūnam asmān kṛṇavad arātiḥ kim u dhūrtir amṛta martyasya //	kim nūnam asmān kṛṇavat arātiḥ kim u dhūrtiḥ amṛta martyasya 
SA_GV01_rv_hn08u-2040	RV_8,048.04a śaṃ no bhava hṛda ā pīta indo piteva soma sūnave suśevaḥ /	śam naḥ bhava hṛde ā pītaḥ indo pitā iva soma sūnave su śevaḥ 
SA_GV01_rv_hn08u-2041	RV_8,048.04c sakheva sakhya uruśaṃsa dhīraḥ pra ṇa āyur jīvase soma tārīḥ //	sakhā iva sakhye uru śaṃsa dhīraḥ pra naḥ āyuḥ jīvase soma tārīḥ 
SA_GV01_rv_hn08u-2042	RV_8,048.05a ime mā pītā yaśasa uruṣyavo rathaṃ na gāvaḥ sam anāha parvasu /	ime mā pītāḥ yaśasaḥ uruṣyavaḥ ratham na gāvaḥ sam anāha parvasu 
SA_GV01_rv_hn08u-2043	RV_8,048.05c te mā rakṣantu visrasaś caritrād uta mā srāmād yavayantv indavaḥ //	te mā rakṣantu visrasaḥ caritrāt uta mā srāmāt yavayantu indavaḥ 
SA_GV01_rv_hn08u-2044	RV_8,048.06a agniṃ na mā mathitaṃ saṃ didīpaḥ pra cakṣaya kṛṇuhi vasyaso naḥ /	agnim na mā mathitam sam didīpaḥ pra cakṣaya kṛṇuhi vasyasaḥ naḥ 
SA_GV01_rv_hn08u-2045	RV_8,048.06c athā hi te mada ā soma manye revāṃ iva pra carā puṣṭim accha //	athā hi te made ā soma manye revān iva pra cara puṣṭim accha 
SA_GV01_rv_hn08u-2046	RV_8,048.07a iṣireṇa te manasā sutasya bhakṣīmahi pitryasyeva rāyaḥ /	iṣireṇa te manasā sutasya bhakṣīmahi pitryasya iva rāyaḥ 
SA_GV01_rv_hn08u-2047	RV_8,048.07c soma rājan pra ṇa āyūṃṣi tārīr ahānīva sūryo vāsarāṇi //	soma rājan pra naḥ āyūṃṣi tārīḥ ahāni iva sūryaḥ vāsarāṇi 
SA_GV01_rv_hn08u-2048	RV_8,048.08a soma rājan mṛḷayā naḥ svasti tava smasi vratyās tasya viddhi /	soma rājan mṛḍaya naḥ svasti tava smasi vratyāḥ tasya viddhi 
SA_GV01_rv_hn08u-2049	RV_8,048.08c alarti dakṣa uta manyur indo mā no aryo anukāmam parā dāḥ //	alarti dakṣaḥ uta manyuḥ indo mā naḥ aryaḥ anukāmam parā dāḥ 
SA_GV01_rv_hn08u-2050	RV_8,048.09a tvaṃ hi nas tanvaḥ soma gopā gātre-gātre niṣasatthā nṛcakṣāḥ /	tvam hi naḥ tanvaḥ soma gopāḥ gātre gātre niṣasattha nṛ cakṣāḥ 
SA_GV01_rv_hn08u-2051	RV_8,048.09c yat te vayam pramināma vratāni sa no mṛḷa suṣakhā deva vasyaḥ //	yat te vayam pramināma vratāni sa naḥ mṛḍa su sakhā deva vasyaḥ 
SA_GV01_rv_hn08u-2052	RV_8,048.10a ṛdūdareṇa sakhyā saceya yo mā na riṣyed dharyaśva pītaḥ /	ṛdūdareṇa sakhyā saceya yaḥ mā na riṣyet hari aśva pītaḥ 
SA_GV01_rv_hn08u-2053	RV_8,048.10c ayaṃ yaḥ somo ny adhāyy asme tasmā indram pratiram emy āyuḥ //	ayam yaḥ somaḥ ni adhāyi asme tasmai indram pratiram emi āyuḥ 
SA_GV01_rv_hn08u-2054	RV_8,048.11a apa tyā asthur anirā amīvā nir atrasan tamiṣīcīr abhaiṣuḥ /	apa tyāḥ asthuḥ anirāḥ amīvāḥ niḥ atrasan tamiṣīcīḥ abhaiṣuḥ 
SA_GV01_rv_hn08u-2055	RV_8,048.11c ā somo asmāṃ aruhad vihāyā aganma yatra pratiranta āyuḥ //	ā somaḥ asmān aruhat vihāyāḥ aganma yatra pratirante āyuḥ 
SA_GV01_rv_hn08u-2056	RV_8,048.12a yo na induḥ pitaro hṛtsu pīto 'martyo martyāṃ āviveśa /	yaḥ naḥ induḥ pitaraḥ hṛtsu pītaḥ martyaḥ martyān āviveśa 
SA_GV01_rv_hn08u-2057	RV_8,048.12c tasmai somāya haviṣā vidhema mṛḷīke asya sumatau syāma //	tasmai somāya haviṣā vidhema mṛḷīke asya sumatau syāma 
SA_GV01_rv_hn08u-2058	RV_8,048.13a tvaṃ soma pitṛbhiḥ saṃvidāno 'nu dyāvāpṛthivī ā tatantha /	tvam soma pitṛbhiḥ saṃvidānaḥ nu dyāvāpṛthivī ā tatantha 
SA_GV01_rv_hn08u-2059	RV_8,048.13c tasmai ta indo haviṣā vidhema vayaṃ syāma patayo rayīṇām //	tasmai te indo haviṣā vidhema vayam syāma patayaḥ rayīṇām 
SA_GV01_rv_hn08u-2060	RV_8,048.14a trātāro devā adhi vocatā no mā no nidrā īśata mota jalpiḥ /	trātāraḥ devāḥ adhi vocata naḥ mā naḥ nidrā īśata mā uta jalpiḥ 
SA_GV01_rv_hn08u-2061	RV_8,048.14c vayaṃ somasya viśvaha priyāsaḥ suvīrāso vidatham ā vadema //	vayam somasya viśvaha priyāsaḥ su vīrāsaḥ vidatham ā vadema 
SA_GV01_rv_hn08u-2062	RV_8,048.15a tvaṃ naḥ soma viśvato vayodhās tvaṃ svarvid ā viśā nṛcakṣāḥ /	tvam naḥ soma viśvatas vayaḥ dhāḥ tvam svar vid ā viśa nṛ cakṣāḥ 
SA_GV01_rv_hn08u-2063	RV_8,048.15c tvaṃ na inda ūtibhiḥ sajoṣāḥ pāhi paścātād uta vā purastāt //	tvam naḥ indo ūtibhiḥ sajoṣāḥ pāhi paścātāt uta vā purastāt 
SA_GV01_rv_hn08u-2064	RV_8,049.01a abhi pra vaḥ surādhasam indram arca yathā vide /	abhi pra vaḥ su rādhasam indram arca yathā vide 
SA_GV01_rv_hn08u-2065	RV_8,049.01c yo jaritṛbhyo maghavā purūvasuḥ sahasreṇeva śikṣati //	yaḥ jaritṛbhyaḥ maghavā purūvasuḥ sahasreṇa iva śikṣati 
SA_GV01_rv_hn08u-2066	RV_8,049.02a śatānīkeva pra jigāti dhṛṣṇuyā hanti vṛtrāṇi dāśuṣe /	śata anīkā iva pra jigāti dhṛṣṇuyā hanti vṛtrāṇi dāśuṣe 
SA_GV01_rv_hn08u-2067	RV_8,049.02c girer iva pra rasā asya pinvire datrāṇi purubhojasaḥ //	gireḥ iva pra rasāḥ asya pinvire datrāṇi puru bhojasaḥ 
SA_GV01_rv_hn08u-2068	RV_8,049.03a ā tvā sutāsa indavo madā ya indra girvaṇaḥ /	ā tvā sutāsaḥ indavaḥ madāḥ ye indra girvaṇaḥ 
SA_GV01_rv_hn08u-2069	RV_8,049.03c āpo na vajrinn anv okyaṃ saraḥ pṛṇanti śūra rādhase //	āpaḥ na vajrin anu okyam saraḥ pṛṇanti śūra rādhase 
SA_GV01_rv_hn08u-2070	RV_8,049.04a anehasam prataraṇaṃ vivakṣaṇam madhvaḥ svādiṣṭham īm piba /	anehasam prataraṇam vivakṣaṇam madhvaḥ svādiṣṭham īm piba 
SA_GV01_rv_hn08u-2071	RV_8,049.04c ā yathā mandasānaḥ kirāsi naḥ pra kṣudreva tmanā dhṛṣat //	ā yathā mandasānaḥ kirāsi naḥ pra kṣudrā iva tmanā dhṛṣat 
SA_GV01_rv_hn08u-2072	RV_8,049.05a ā na stomam upa dravad dhiyāno aśvo na sotṛbhiḥ /	ā naḥ stomam upa dravat dhiyānaḥ aśvaḥ na sotṛbhiḥ 
SA_GV01_rv_hn08u-2073	RV_8,049.05c yaṃ te svadhāvan svadayanti dhenava indra kaṇveṣu rātayaḥ //	yam te svadhāvan svadayanti dhenavaḥ indra kaṇveṣu rātayaḥ 
SA_GV01_rv_hn08u-2074	RV_8,049.06a ugraṃ na vīraṃ namasopa sedima vibhūtim akṣitāvasum /	ugram na vīram namasā upa sedima vibhūtim akṣitāvasum 
SA_GV01_rv_hn08u-2075	RV_8,049.06c udrīva vajrinn avato na siñcate kṣarantīndra dhītayaḥ //	udrī iva vajrin avataḥ na siñcate kṣaranti indra dhītayaḥ 
SA_GV01_rv_hn08u-2076	RV_8,049.07a yad dha nūnaṃ yad vā yajñe yad vā pṛthivyām adhi /	yat ha nūnam yat vā yajñe yat vā pṛthivyām adhi 
SA_GV01_rv_hn08u-2077	RV_8,049.07c ato no yajñam āśubhir mahemata ugra ugrebhir ā gahi //	atas naḥ yajñam āśubhiḥ mahemate ugraḥ ugrebhiḥ ā gahi 
SA_GV01_rv_hn08u-2078	RV_8,049.08a ajirāso harayo ye ta āśavo vātā iva prasakṣiṇaḥ /	ajirāsaḥ harayaḥ ye te āśavaḥ vātāḥ iva prasakṣiṇaḥ 
SA_GV01_rv_hn08u-2079	RV_8,049.08c yebhir apatyam manuṣaḥ parīyase yebhir viśvaṃ svar dṛśe //	yebhiḥ apatyam manuṣaḥ parīyase yebhiḥ viśvam svar dṛśe 
SA_GV01_rv_hn08u-2080	RV_8,049.09a etāvatas ta īmaha indra sumnasya gomataḥ /	etāvataḥ te īmahe indra sumnasya gomataḥ 
SA_GV01_rv_hn08u-2081	RV_8,049.09c yathā prāvo maghavan medhyātithiṃ yathā nīpātithiṃ dhane //	yathā prāvaḥ maghavan medhyātithim yathā nīpātithim dhane 
SA_GV01_rv_hn08u-2082	RV_8,049.10a yathā kaṇve maghavan trasadasyavi yathā pakthe daśavraje /	yathā kaṇve maghavan trasadasyavi yathā pakthe daśavraje 
SA_GV01_rv_hn08u-2083	RV_8,049.10c yathā gośarye asanor ṛjiśvanīndra gomad dhiraṇyavat //	yathā gośarye asanoḥ ṛjiśvani indra gomat hiraṇyavat 
SA_GV01_rv_hn08u-2084	RV_8,050.01a pra su śrutaṃ surādhasam arcā śakram abhiṣṭaye /	pra su śrutam su rādhasam arca śakram abhiṣṭaye 
SA_GV01_rv_hn08u-2085	RV_8,050.01c yaḥ sunvate stuvate kāmyaṃ vasu sahasreṇeva maṃhate //	yaḥ sunvate stuvate kāmyam vasu sahasreṇa iva maṃhate 
SA_GV01_rv_hn08u-2086	RV_8,050.02a śatānīkā hetayo asya duṣṭarā indrasya samiṣo mahīḥ /	śata anīkāḥ hetayaḥ asya duṣṭarāḥ indrasya samiṣaḥ mahīḥ 
SA_GV01_rv_hn08u-2087	RV_8,050.02c girir na bhujmā maghavatsu pinvate yad īṃ sutā amandiṣuḥ //	giriḥ na bhujmā maghavatsu pinvate yat īm sutāḥ amandiṣuḥ 
SA_GV01_rv_hn08u-2088	RV_8,050.03a yad īṃ sutāsa indavo 'bhi priyam amandiṣuḥ /	yat īm sutāsaḥ indavaḥ bhi priyam amandiṣuḥ 
SA_GV01_rv_hn08u-2089	RV_8,050.03c āpo na dhāyi savanam ma ā vaso dughā ivopa dāśuṣe //	āpaḥ na dhāyi savanam me ā vaso dughāḥ iva upa dāśuṣe 
SA_GV01_rv_hn08u-2090	RV_8,050.04a anehasaṃ vo havamānam ūtaye madhvaḥ kṣaranti dhītayaḥ /	anehasam vaḥ havamānam ūtaye madhvaḥ kṣaranti dhītayaḥ 
SA_GV01_rv_hn08u-2091	RV_8,050.04c ā tvā vaso havamānāsa indava upa stotreṣu dadhire //	ā tvā vaso havamānāsaḥ indavaḥ upa stotreṣu dadhire 
SA_GV01_rv_hn08u-2092	RV_8,050.05a ā naḥ some svadhvara iyāno atyo na tośate /	ā naḥ some su adhvare iyānaḥ atyaḥ na tośate 
SA_GV01_rv_hn08u-2093	RV_8,050.05c yaṃ te svadāvan svadanti gūrtayaḥ paure chandayase havam //	yam te sva dāvan svadanti gūrtayaḥ paure chandayase havam 
SA_GV01_rv_hn08u-2094	RV_8,050.06a pra vīram ugraṃ viviciṃ dhanaspṛtaṃ vibhūtiṃ rādhaso mahaḥ /	pra vīram ugram vivicim dhana spṛtam vibhūtim rādhasaḥ mahaḥ 
SA_GV01_rv_hn08u-2095	RV_8,050.06c udrīva vajrinn avato vasutvanā sadā pīpetha dāśuṣe //	udrī iva vajrin avataḥ vasutvanā sadā pīpetha dāśuṣe 
SA_GV01_rv_hn08u-2096	RV_8,050.07a yad dha nūnam parāvati yad vā pṛthivyāṃ divi /	yat ha nūnam parāvati yat vā pṛthivyām divi 
SA_GV01_rv_hn08u-2097	RV_8,050.07c yujāna indra haribhir mahemata ṛṣva ṛṣvebhir ā gahi //	yujānaḥ indra haribhiḥ mahemate ṛṣvaḥ ṛṣvebhiḥ ā gahi 
SA_GV01_rv_hn08u-2098	RV_8,050.08a rathirāso harayo ye te asridha ojo vātasya piprati /	rathirāsaḥ harayaḥ ye te asridhaḥ ojaḥ vātasya piprati 
SA_GV01_rv_hn08u-2099	RV_8,050.08c yebhir ni dasyum manuṣo nighoṣayo yebhiḥ svaḥ parīyase //	yebhiḥ ni dasyum manuṣaḥ nighoṣayaḥ yebhiḥ svar parīyase 
SA_GV01_rv_hn08u-2100	RV_8,050.09a etāvatas te vaso vidyāma śūra navyasaḥ /	etāvataḥ te vaso vidyāma śūra navyasaḥ 
SA_GV01_rv_hn08u-2101	RV_8,050.09c yathā prāva etaśaṃ kṛtvye dhane yathā vaśaṃ daśavraje //	yathā prāvaḥ etaśam kṛtvye dhane yathā vaśam daśavraje 
SA_GV01_rv_hn08u-2102	RV_8,050.10a yathā kaṇve maghavan medhe adhvare dīrghanīthe damūnasi /	yathā kaṇve maghavan medhe adhvare dīrgha nīthe damūnasi 
SA_GV01_rv_hn08u-2103	RV_8,050.10c yathā gośarye asiṣāso adrivo mayi gotraṃ hariśriyam //	yathā gośarye asiṣāsaḥ adrivas mayi gotram hari śriyam 
SA_GV01_rv_hn08u-2104	RV_8,051.01a yathā manau sāṃvaraṇau somam indrāpibaḥ sutam /	yathā manau sāṃvaraṇau somam indra apibaḥ sutam 
SA_GV01_rv_hn08u-2105	RV_8,051.01c nīpātithau maghavan medhyātithau puṣṭigau śruṣṭigau sacā //	nīpātithau maghavan medhyātithau puṣṭigau śruṣṭigau sacā 
SA_GV01_rv_hn08u-2106	RV_8,051.02a pārṣadvāṇaḥ praskaṇvaṃ sam asādayac chayānaṃ jivrim uddhitam /	pārṣadvāṇaḥ praskaṇvam sam asādayat śayānam jivrim uddhitam 
SA_GV01_rv_hn08u-2107	RV_8,051.02c sahasrāṇy asiṣāsad gavām ṛṣis tvoto dasyave vṛkaḥ //	sahasrāṇi asiṣāsat gavām ṛṣiḥ tvotaḥ dasyave vṛkaḥ 
SA_GV01_rv_hn08u-2108	RV_8,051.03a ya ukthebhir na vindhate cikid ya ṛṣicodanaḥ /	yaḥ ukthebhiḥ na vindhate cikit yaḥ ṛṣi codanaḥ 
SA_GV01_rv_hn08u-2109	RV_8,051.03c indraṃ tam acchā vada navyasyā maty ariṣyantaṃ na bhojase //	indram tam acchā vada navyasyā matī a riṣyantam na bhojase 
SA_GV01_rv_hn08u-2110	RV_8,051.04a yasmā arkaṃ saptaśīrṣāṇam ānṛcus tridhātum uttame pade /	yasmai arkam sapta śīrṣāṇam ānṛcuḥ tri dhātum uttame pade 
SA_GV01_rv_hn08u-2111	RV_8,051.04c sa tv imā viśvā bhuvanāni cikradad ād ij janiṣṭa pauṃsyam //	sa tu imā viśvā bhuvanāni cikradat āt id janiṣṭa pauṃsyam 
SA_GV01_rv_hn08u-2112	RV_8,051.05a yo no dātā vasūnām indraṃ taṃ hūmahe vayam /	yaḥ naḥ dātā vasūnām indram tam hūmahe vayam 
SA_GV01_rv_hn08u-2113	RV_8,051.05c vidmā hy asya sumatiṃ navīyasīṃ gamema gomati vraje //	vidma hi asya sumatim navīyasīm gamema gomati vraje 
SA_GV01_rv_hn08u-2114	RV_8,051.06a yasmai tvaṃ vaso dānāya śikṣasi sa rāyas poṣam aśnute /	yasmai tvam vaso dānāya śikṣasi sa rāyaḥ poṣam aśnute 
SA_GV01_rv_hn08u-2115	RV_8,051.06c taṃ tvā vayam maghavann indra girvaṇaḥ sutāvanto havāmahe //	tam tvā vayam maghavan indra girvaṇaḥ sutāvantaḥ havāmahe 
SA_GV01_rv_hn08u-2116	RV_8,051.07a kadā cana starīr asi nendra saścasi dāśuṣe /	kadā cana starīḥ asi na indra saścasi dāśuṣe 
SA_GV01_rv_hn08u-2117	RV_8,051.07c upopen nu maghavan bhūya in nu te dānaṃ devasya pṛcyate //	upa upa id nu maghavan bhūyaḥ id nu te dānam devasya pṛcyate 
SA_GV01_rv_hn08u-2118	RV_8,051.08a pra yo nanakṣe abhy ojasā kriviṃ vadhaiḥ śuṣṇaṃ nighoṣayan /	pra yaḥ nanakṣe abhī ojasā krivim vadhaiḥ śuṣṇam nighoṣayan 
SA_GV01_rv_hn08u-2119	RV_8,051.08c yaded astambhīt prathayann amūṃ divam ād ij janiṣṭa pārthivaḥ //	yadā id astambhīt prathayan amūm divam āt id janiṣṭa pārthivaḥ 
SA_GV01_rv_hn08u-2120	RV_8,051.09a yasyāyaṃ viśva āryo dāsaḥ śevadhipā ariḥ /	yasya ayam viśvaḥ āryaḥ dāsaḥ śevadhi pāḥ ariḥ 
SA_GV01_rv_hn08u-2121	RV_8,051.09c tiraś cid arye ruśame parīravi tubhyet so ajyate rayiḥ //	tiras cit arye ruśame tubhya id saḥ ajyate rayiḥ 
SA_GV01_rv_hn08u-2122	RV_8,051.10a turaṇyavo madhumantaṃ ghṛtaścutaṃ viprāso arkam ānṛcuḥ /	turaṇyavaḥ madhumantam ghṛtaścutam viprāsaḥ arkam ānṛcuḥ 
SA_GV01_rv_hn08u-2123	RV_8,051.10c asme rayiḥ paprathe vṛṣṇyaṃ śavo 'sme suvānāsa indavaḥ //	asme rayiḥ paprathe vṛṣṇyam śavaḥ sme suvānāsaḥ indavaḥ 
SA_GV01_rv_hn08u-2124	RV_8,052.01a yathā manau vivasvati somaṃ śakrāpibaḥ sutam /	yathā manau vivasvati somam śakra apibaḥ sutam 
SA_GV01_rv_hn08u-2125	RV_8,052.01c yathā trite chanda indra jujoṣasy āyau mādayase sacā //	yathā trite chandaḥ indra jujoṣasi āyau mādayase sacā 
SA_GV01_rv_hn08u-2126	RV_8,052.02a pṛṣadhre medhye mātariśvanīndra suvāne amandathāḥ /	pṛṣadhre medhye mātariśvani indra suvāne amandathāḥ 
SA_GV01_rv_hn08u-2127	RV_8,052.02c yathā somaṃ daśaśipre daśoṇye syūmaraśmāv ṛjūnasi //	yathā somam daśaśipre daśoṇye syūmaraśmau ṛjūnasi 
SA_GV01_rv_hn08u-2128	RV_8,052.03a ya ukthā kevalā dadhe yaḥ somaṃ dhṛṣitāpibat /	yaḥ ukthā kevalā dadhe yaḥ somam dhṛṣitā apibat 
SA_GV01_rv_hn08u-2129	RV_8,052.03c yasmai viṣṇus trīṇi padā vicakrama upa mitrasya dharmabhiḥ //	yasmai viṣṇuḥ trīṇi padā vicakrame upa mitrasya dharmabhiḥ 
SA_GV01_rv_hn08u-2130	RV_8,052.04a yasya tvam indra stomeṣu cākano vāje vājiñ chatakrato /	yasya tvam indra stomeṣu cākanaḥ vāje vājim śatakrato 
SA_GV01_rv_hn08u-2131	RV_8,052.04c taṃ tvā vayaṃ sudughām iva goduho juhūmasi śravasyavaḥ //	tam tvā vayam sudughām iva go duhaḥ juhūmasi śravasyavaḥ 
SA_GV01_rv_hn08u-2132	RV_8,052.05a yo no dātā sa naḥ pitā mahāṃ ugra īśānakṛt /	yaḥ naḥ dātā sa naḥ pitā mahān ugraḥ īśāna kṛt 
SA_GV01_rv_hn08u-2133	RV_8,052.05c ayāmann ugro maghavā purūvasur gor aśvasya pra dātu naḥ //	a yāman ugraḥ maghavā purūvasuḥ goḥ aśvasya pra dātu naḥ 
SA_GV01_rv_hn08u-2134	RV_8,052.06a yasmai tvaṃ vaso dānāya maṃhase sa rāyas poṣam invati /	yasmai tvam vaso dānāya maṃhase sa rāyaḥ poṣam invati 
SA_GV01_rv_hn08u-2135	RV_8,052.06c vasūyavo vasupatiṃ śatakratuṃ stomair indraṃ havāmahe //	vasūyavaḥ vasu patim śatakratum stomaiḥ indram havāmahe 
SA_GV01_rv_hn08u-2136	RV_8,052.07a kadā cana pra yucchasy ubhe ni pāsi janmanī /	kadā cana pra yucchasi ubhe ni pāsi janmanī 
SA_GV01_rv_hn08u-2137	RV_8,052.07c turīyāditya havanaṃ ta indriyam ā tasthāv amṛtaṃ divi //	turīya āditya havanam te indriyam ā tasthau amṛtam divi 
SA_GV01_rv_hn08u-2138	RV_8,052.08a yasmai tvam maghavann indra girvaṇaḥ śikṣo śikṣasi dāśuṣe /	yasmai tvam maghavan indra girvaṇaḥ śikṣo śikṣasi dāśuṣe 
SA_GV01_rv_hn08u-2139	RV_8,052.08c asmākaṃ gira uta suṣṭutiṃ vaso kaṇvavac chṛṇudhī havam //	asmākam giraḥ uta suṣṭutim vaso kaṇva vat śṛṇudhi havam 
SA_GV01_rv_hn08u-2140	RV_8,052.09a astāvi manma pūrvyam brahmendrāya vocata /	astāvi manma pūrvyam brahma indrāya vocata 
SA_GV01_rv_hn08u-2141	RV_8,052.09c pūrvīr ṛtasya bṛhatīr anūṣata stotur medhā asṛkṣata //	pūrvīḥ ṛtasya bṛhatīḥ anūṣata stotuḥ medhāḥ asṛkṣata 
SA_GV01_rv_hn08u-2142	RV_8,052.10a sam indro rāyo bṛhatīr adhūnuta saṃ kṣoṇī sam u sūryam /	sam indraḥ rāyaḥ bṛhatīḥ adhūnuta sam kṣoṇī sam sūryam 
SA_GV01_rv_hn08u-2143	RV_8,052.10c saṃ śukrāsaḥ śucayaḥ saṃ gavāśiraḥ somā indram amandiṣuḥ //	sam śukrāsaḥ śucayaḥ sam gavāśiraḥ somāḥ indram amandiṣuḥ 
SA_GV01_rv_hn08u-2144	RV_8,053.01a upamaṃ tvā maghonāṃ jyeṣṭhaṃ ca vṛṣabhāṇām /	upamam tvā maghonām jyeṣṭham ca vṛṣabhāṇām 
SA_GV01_rv_hn08u-2145	RV_8,053.01c pūrbhittamam maghavann indra govidam īśānaṃ rāya īmahe //	pūrbhittamam maghavan indra go vidam īśānam rāyaḥ īmahe 
SA_GV01_rv_hn08u-2146	RV_8,053.02a ya āyuṃ kutsam atithigvam ardayo vāvṛdhāno dive-dive /	yaḥ āyum kutsam atithigvam ardayaḥ vāvṛdhānaḥ dive dive 
SA_GV01_rv_hn08u-2147	RV_8,053.02c taṃ tvā vayaṃ haryaśvaṃ śatakratuṃ vājayanto havāmahe //	tam tvā vayam hari aśvam śatakratum vājayantaḥ havāmahe 
SA_GV01_rv_hn08u-2148	RV_8,053.03a ā no viśveṣāṃ rasam madhvaḥ siñcantv adrayaḥ /	ā naḥ viśveṣām rasam madhvaḥ siñcantu adrayaḥ 
SA_GV01_rv_hn08u-2149	RV_8,053.03c ye parāvati sunvire janeṣv ā ye arvāvatīndavaḥ //	ye parāvati sunvire janeṣu ā ye arvāvati indavaḥ 
SA_GV01_rv_hn08u-2150	RV_8,053.04a viśvā dveṣāṃsi jahi cāva cā kṛdhi viśve sanvantv ā vasu /	viśvā dveṣāṃsi jahi ca ava ca kṛdhi viśve sanvantu ā vasu 
SA_GV01_rv_hn08u-2151	RV_8,053.04c śīṣṭeṣu cit te madirāso aṃśavo yatrā somasya tṛmpasi //	śīṣṭeṣu cit te madirāsaḥ aṃśavaḥ yatra somasya tṛmpasi 
SA_GV01_rv_hn08u-2152	RV_8,053.05a indra nedīya ed ihi mitamedhābhir ūtibhiḥ /	indra nedīyaḥ ā id ihi mita medhābhiḥ ūtibhiḥ 
SA_GV01_rv_hn08u-2153	RV_8,053.05c ā śantama śantamābhir abhiṣṭibhir ā svāpe svāpibhiḥ //	ā śantama śantamābhiḥ abhiṣṭibhiḥ ā su āpe su āpibhiḥ 
SA_GV01_rv_hn08u-2154	RV_8,053.06a ājituraṃ satpatiṃ viśvacarṣaṇiṃ kṛdhi prajāsv ābhagam /	āji turam sat patim viśvacarṣaṇim kṛdhi prajāsu ābhagam 
SA_GV01_rv_hn08u-2155	RV_8,053.06c pra sū tirā śacībhir ye ta ukthinaḥ kratum punata ānuṣak //	pra su tira śacībhiḥ ye te ukthinaḥ kratum punate ānuṣak 
SA_GV01_rv_hn08u-2156	RV_8,053.07a yas te sādhiṣṭho 'vase te syāma bhareṣu te /	yaḥ te sādhiṣṭhaḥ vase te syāma bhareṣu te 
SA_GV01_rv_hn08u-2157	RV_8,053.07c vayaṃ hotrābhir uta devahūtibhiḥ sasavāṃso manāmahe //	vayam hotrābhiḥ uta deva hūtibhiḥ sasavāṃsaḥ manāmahe 
SA_GV01_rv_hn08u-2158	RV_8,053.08a ahaṃ hi te harivo brahma vājayur ājiṃ yāmi sadotibhiḥ /	aham hi te harivas brahma vājayuḥ ājim yāmi sadā ūtibhiḥ 
SA_GV01_rv_hn08u-2159	RV_8,053.08c tvām id eva tam ame sam aśvayur gavyur agre mathīnām //	tvām id eva tam ame sam aśvayuḥ gavyuḥ agre mathīnām 
SA_GV01_rv_hn08u-2160	RV_8,054.01a etat ta indra vīryaṃ gīrbhir gṛṇanti kāravaḥ /	etat te indra vīryam gīrbhiḥ gṛṇanti kāravaḥ 
SA_GV01_rv_hn08u-2161	RV_8,054.01c te stobhanta ūrjam āvan ghṛtaścutam paurāso nakṣan dhītibhiḥ //	te stobhantaḥ ūrjam āvan ghṛtaścutam paurāsaḥ nakṣan dhītibhiḥ 
SA_GV01_rv_hn08u-2162	RV_8,054.02a nakṣanta indram avase sukṛtyayā yeṣāṃ suteṣu mandase /	nakṣante indram avase su kṛtyayā yeṣām suteṣu mandase 
SA_GV01_rv_hn08u-2163	RV_8,054.02c yathā saṃvarte amado yathā kṛśa evāsme indra matsva //	yathā saṃvarte amadaḥ yathā kṛśe eva asme indra matsva 
SA_GV01_rv_hn08u-2164	RV_8,054.03a ā no viśve sajoṣaso devāso gantanopa naḥ /	ā naḥ viśve sajoṣasaḥ devāsaḥ gantana upa naḥ 
SA_GV01_rv_hn08u-2165	RV_8,054.03c vasavo rudrā avase na ā gamañ chṛṇvantu maruto havam //	vasavaḥ rudrāḥ avase naḥ ā gamam śṛṇvantu marutaḥ havam 
SA_GV01_rv_hn08u-2166	RV_8,054.04a pūṣā viṣṇur havanam me sarasvaty avantu sapta sindhavaḥ /	pūṣā viṣṇuḥ havanam me sarasvatī avantu sapta sindhavaḥ 
SA_GV01_rv_hn08u-2167	RV_8,054.04c āpo vātaḥ parvatāso vanaspatiḥ śṛṇotu pṛthivī havam //	āpaḥ vātaḥ parvatāsaḥ vanaspatiḥ śṛṇotu pṛthivī havam 
SA_GV01_rv_hn08u-2168	RV_8,054.05a yad indra rādho asti te māghonam maghavattama /	yat indra rādhaḥ asti te māghonam maghavattama 
SA_GV01_rv_hn08u-2169	RV_8,054.05c tena no bodhi sadhamādyo vṛdhe bhago dānāya vṛtrahan //	tena naḥ bodhi sadhamādyaḥ vṛdhe bhagaḥ dānāya vṛtrahan 
SA_GV01_rv_hn08u-2170	RV_8,054.06a ājipate nṛpate tvam id dhi no vāja ā vakṣi sukrato /	āji pate nṛpate tvam id hi naḥ vāje ā vakṣi su krato 
SA_GV01_rv_hn08u-2171	RV_8,054.06c vītī hotrābhir uta devavītibhiḥ sasavāṃso vi śṛṇvire //	vītī hotrābhiḥ uta deva vītibhiḥ sasavāṃsaḥ vi śṛṇvire 
SA_GV01_rv_hn08u-2172	RV_8,054.07a santi hy arya āśiṣa indra āyur janānām /	santi hi aryaḥ āśiṣaḥ indre āyuḥ janānām 
SA_GV01_rv_hn08u-2173	RV_8,054.07c asmān nakṣasva maghavann upāvase dhukṣasva pipyuṣīm iṣam //	asmān nakṣasva maghavan upa avase dhukṣasva pipyuṣīm iṣam 
SA_GV01_rv_hn08u-2174	RV_8,054.08a vayaṃ ta indra stomebhir vidhema tvam asmākaṃ śatakrato /	vayam te indra stomebhiḥ vidhema tvam asmākam śatakrato 
SA_GV01_rv_hn08u-2175	RV_8,054.08c mahi sthūraṃ śaśayaṃ rādho ahrayam praskaṇvāya ni tośaya //	mahi sthūram śaśayam rādhaḥ ahrayam praskaṇvāya ni tośaya 
SA_GV01_rv_hn08u-2176	RV_8,055.01a bhūrīd indrasya vīryaṃ vy akhyam abhy āyati /	bhūri id indrasya vīryam vi akhyam abhī āyati 
SA_GV01_rv_hn08u-2177	RV_8,055.01c rādhas te dasyave vṛka //	rādhaḥ te dasyave vṛka 
SA_GV01_rv_hn08u-2178	RV_8,055.02a śataṃ śvetāsa ukṣaṇo divi tāro na rocante /	śatam śvetāsaḥ ukṣaṇaḥ divi tāraḥ na rocante 
SA_GV01_rv_hn08u-2179	RV_8,055.02c mahnā divaṃ na tastabhuḥ //	mahnā divam na tastabhuḥ 
SA_GV01_rv_hn08u-2180	RV_8,055.03a śataṃ veṇūñ chataṃ śunaḥ śataṃ carmāṇi mlātāni /	śatam śatam śunaḥ śatam carmāṇi mlātāni 
SA_GV01_rv_hn08u-2181	RV_8,055.03c śatam me balbajastukā aruṣīṇāṃ catuḥśatam //	śatam me balbaja stukāḥ aruṣīṇām catuḥśatam 
SA_GV01_rv_hn08u-2182	RV_8,055.04a sudevā stha kāṇvāyanā vayo-vayo vicarantaḥ /	su devāḥ stha kāṇvāyanāḥ vayaḥ vayaḥ vicarantaḥ 
SA_GV01_rv_hn08u-2183	RV_8,055.04c aśvāso na caṅkramata //	aśvāsaḥ na caṅkramata 
SA_GV01_rv_hn08u-2184	RV_8,055.05a ād it sāptasya carkirann ānūnasya mahi śravaḥ /	āt id sāptasya carkiran anūnasya mahi śravaḥ 
SA_GV01_rv_hn08u-2185	RV_8,055.05c śyāvīr atidhvasan pathaś cakṣuṣā cana saṃnaśe //	śyāvīḥ atidhvasan pathaḥ cakṣuṣā cana saṃnaśe 
SA_GV01_rv_hn08u-2186	RV_8,056.01a prati te dasyave vṛka rādho adarśy ahrayam /	prati te dasyave vṛka rādhaḥ adarśi ahrayam 
SA_GV01_rv_hn08u-2187	RV_8,056.01c dyaur na prathinā śavaḥ //	dyauḥ na prathinā śavaḥ 
SA_GV01_rv_hn08u-2188	RV_8,056.02a daśa mahyam pautakrataḥ sahasrā dasyave vṛkaḥ /	daśa mahyam pautakrataḥ sahasrā dasyave vṛkaḥ 
SA_GV01_rv_hn08u-2189	RV_8,056.02c nityād rāyo amaṃhata //	nityāt rāyaḥ amaṃhata 
SA_GV01_rv_hn08u-2190	RV_8,056.03a śatam me gardabhānāṃ śatam ūrṇāvatīnām /	śatam me gardabhānām śatam ūrṇāvatīnām 
SA_GV01_rv_hn08u-2191	RV_8,056.03c śataṃ dāsāṃ ati srajaḥ //	śatam dāsām ati srajaḥ 
SA_GV01_rv_hn08u-2192	RV_8,056.04a tatro api prāṇīyata pūtakratāyai vyaktā /	tatra u api prāṇīyata pūtakratāyai vyaktā 
SA_GV01_rv_hn08u-2193	RV_8,056.04c aśvānām in na yūthyām //	aśvānām id na yūthyām 
SA_GV01_rv_hn08u-2194	RV_8,056.05a acety agniś cikitur havyavāṭ sa sumadrathaḥ /	aceti agniḥ cikituḥ havyavāṭ sa sumat rathaḥ 
SA_GV01_rv_hn08u-2195	RV_8,056.05c agniḥ śukreṇa śociṣā bṛhat sūro arocata divi sūryo arocata //	agniḥ śukreṇa śociṣā bṛhat sūraḥ arocata divi sūryaḥ arocata 
SA_GV01_rv_hn08u-2196	RV_8,057.01a yuvaṃ devā kratunā pūrvyeṇa yuktā rathena taviṣaṃ yajatrā /	yuvam devā kratunā pūrvyeṇa yuktā rathena taviṣam yajatrā 
SA_GV01_rv_hn08u-2197	RV_8,057.01c āgacchataṃ nāsatyā śacībhir idaṃ tṛtīyaṃ savanam pibāthaḥ //	āgacchatam nāsatyā śacībhiḥ idam tṛtīyam savanam pibāthaḥ 
SA_GV01_rv_hn08u-2198	RV_8,057.02a yuvāṃ devās traya ekādaśāsaḥ satyāḥ satyasya dadṛśe purastāt /	yuvām devāḥ trayaḥ ekādaśāsaḥ satyāḥ satyasya dadṛśe purastāt 
SA_GV01_rv_hn08u-2199	RV_8,057.02c asmākaṃ yajñaṃ savanaṃ juṣāṇā pātaṃ somam aśvinā dīdyagnī //	asmākam yajñam savanam juṣāṇā pātam somam aśvinā dīdi agnī 
SA_GV01_rv_hn08u-2200	RV_8,057.03a panāyyaṃ tad aśvinā kṛtaṃ vāṃ vṛṣabho divo rajasaḥ pṛthivyāḥ /	panāyyam tat aśvinā kṛtam vām vṛṣabhaḥ divaḥ rajasaḥ pṛthivyāḥ 
SA_GV01_rv_hn08u-2201	RV_8,057.03c sahasraṃ śaṃsā uta ye gaviṣṭau sarvāṃ it tāṃ upa yātā pibadhyai //	sahasram śaṃsāḥ uta ye gaviṣṭau sarvām id tām upa yātā pibadhyai 
SA_GV01_rv_hn08u-2202	RV_8,057.04a ayaṃ vām bhāgo nihito yajatremā giro nāsatyopa yātam /	ayam vām bhāgaḥ nihitaḥ yajatrā imāḥ giraḥ nāsatyā upa yātam 
SA_GV01_rv_hn08u-2203	RV_8,057.04c pibataṃ somam madhumantam asme pra dāśvāṃsam avataṃ śacībhiḥ //	pibatam somam madhumantam asme pra dāśvāṃsam avatam śacībhiḥ 
SA_GV01_rv_hn08u-2204	RV_8,058.01a yam ṛtvijo bahudhā kalpayantaḥ sacetaso yajñam imaṃ vahanti /	yam ṛtvijaḥ bahudhā kalpayantaḥ sacetasaḥ yajñam imam vahanti 
SA_GV01_rv_hn08u-2205	RV_8,058.01c yo anūcāno brāhmaṇo yukta āsīt kā svit tatra yajamānasya saṃvit //	yaḥ anūcānaḥ brāhmaṇaḥ yuktaḥ āsīt kā svid tatra yajamānasya saṃvid 
SA_GV01_rv_hn08u-2206	RV_8,058.02a eka evāgnir bahudhā samiddha ekaḥ sūryo viśvam anu prabhūtaḥ /	ekaḥ eva agniḥ bahudhā samiddhaḥ ekaḥ sūryaḥ viśvam anu prabhūtaḥ 
SA_GV01_rv_hn08u-2207	RV_8,058.02c ekaivoṣāḥ sarvam idaṃ vi bhāty ekaṃ vā idaṃ vi babhūva sarvam //	ekā eva uṣāḥ sarvam idam vi bhāti ekam vai idam vi babhūva sarvam 
SA_GV01_rv_hn08u-2208	RV_8,058.03a jyotiṣmantaṃ ketumantaṃ tricakraṃ sukhaṃ rathaṃ suṣadam bhūrivāram /	jyotiṣmantam ketumantam tri cakram sukham ratham suṣadam bhūri vāram 
SA_GV01_rv_hn08u-2209	RV_8,058.03c citrāmaghā yasya yoge 'dhijajñe taṃ vāṃ huve ati riktam pibadhyai //	citrāmaghā yasya yoge tam vām huve ati riktam pibadhyai 
SA_GV01_rv_hn08u-2210	RV_8,059.01a imāni vām bhāgadheyāni sisrata indrāvaruṇā pra mahe suteṣu vām /	imāni vām bhāgadheyāni sisrate indrāvaruṇā pra mahe suteṣu vām 
SA_GV01_rv_hn08u-2211	RV_8,059.01c yajñe-yajñe ha savanā bhuraṇyatho yat sunvate yajamānāya śikṣathaḥ //	yajñeyajñe ha savanā bhuraṇyathaḥ yat sunvate yajamānāya śikṣathaḥ 
SA_GV01_rv_hn08u-2212	RV_8,059.02a niṣṣidhvarīr oṣadhīr āpa āstām indrāvaruṇā mahimānam āśata /	niṣṣidhvarīḥ oṣadhīḥ āpaḥ āstām indrāvaruṇā mahimānam āśata 
SA_GV01_rv_hn08u-2213	RV_8,059.02c yā sisratū rajasaḥ pāre adhvano yayoḥ śatrur nakir ādeva ohate //	yā sisratuḥ rajasaḥ pāre adhvanaḥ yayoḥ śatruḥ nakir ādevaḥ ohate 
SA_GV01_rv_hn08u-2214	RV_8,059.03a satyaṃ tad indrāvaruṇā kṛśasya vām madhva ūrmiṃ duhate sapta vāṇīḥ /	satyam tat indrāvaruṇā kṛśasya vām madhvaḥ ūrmim duhate sapta vāṇīḥ 
SA_GV01_rv_hn08u-2215	RV_8,059.03c tābhir dāśvāṃsam avataṃ śubhas patī yo vām adabdho abhi pāti cittibhiḥ //	tābhiḥ dāśvāṃsam avatam śubhaḥ patī yaḥ vām adabdhaḥ abhi pāti cittibhiḥ 
SA_GV01_rv_hn08u-2216	RV_8,059.04a ghṛtapruṣaḥ saumyā jīradānavaḥ sapta svasāraḥ sadana ṛtasya /	ghṛta pruṣaḥ saumyāḥ jīra dānavaḥ sapta svasāraḥ sadane ṛtasya 
SA_GV01_rv_hn08u-2217	RV_8,059.04c yā ha vām indrāvaruṇā ghṛtaścutas tābhir dhattaṃ yajamānāya śikṣatam //	yāḥ ha vām indrāvaruṇāḥ ghṛtaścutaḥ tābhiḥ dhattam yajamānāya śikṣatam 
SA_GV01_rv_hn08u-2218	RV_8,059.05a avocāma mahate saubhagāya satyaṃ tveṣābhyām mahimānam indriyam /	avocāma mahate saubhagāya satyam tveṣābhyām mahimānam indriyam 
SA_GV01_rv_hn08u-2219	RV_8,059.05c asmān sv indrāvaruṇā ghṛtaścutas tribhiḥ sāptebhir avataṃ śubhas patī //	asmān su indrāvaruṇā ghṛtaścutaḥ tribhiḥ sāptebhiḥ avatam śubhaḥ patī 
SA_GV01_rv_hn08u-2220	RV_8,059.06a indrāvaruṇā yad ṛṣibhyo manīṣāṃ vāco matiṃ śrutam adattam agre /	indrāvaruṇā yat ṛṣibhyaḥ manīṣām vācaḥ matim śrutam adattam agre 
SA_GV01_rv_hn08u-2221	RV_8,059.06c yāni sthānāny asṛjanta dhīrā yajñaṃ tanvānās tapasābhy apaśyam //	yāni sthānāni asṛjanta dhīrāḥ yajñam tanvānāḥ tapasā abhi apaśyam 
SA_GV01_rv_hn08u-2222	RV_8,059.07a indrāvaruṇā saumanasam adṛptaṃ rāyas poṣaṃ yajamāneṣu dhattam /	indrāvaruṇā saumanasam adṛptam rāyaḥ poṣam yajamāneṣu dhattam 
SA_GV01_rv_hn08u-2223	RV_8,059.07c prajām puṣṭim bhūtim asmāsu dhattaṃ dīrghāyutvāya pra tirataṃ na āyuḥ //	prajām puṣṭim bhūtim asmāsu dhattam dīrgha āyu tvāya pra tiratam naḥ āyuḥ 
SA_GV01_rv_hn08u-2224	RV_8,060.01a agna ā yāhy agnibhir hotāraṃ tvā vṛṇīmahe /	agne ā yāhi agnibhiḥ hotāram tvā vṛṇīmahe 
SA_GV01_rv_hn08u-2225	RV_8,060.01c ā tvām anaktu prayatā haviṣmatī yajiṣṭham barhir āsade //	ā tvām anaktu prayatā haviṣmatī yajiṣṭham barhiḥ āsade 
SA_GV01_rv_hn08u-2226	RV_8,060.02a acchā hi tvā sahasaḥ sūno aṅgiraḥ srucaś caranty adhvare /	acchā hi tvā sahasaḥ sūno aṅgiraḥ srucaḥ caranti adhvare 
SA_GV01_rv_hn08u-2227	RV_8,060.02c ūrjo napātaṃ ghṛtakeśam īmahe 'gniṃ yajñeṣu pūrvyam //	ūrjaḥ napātam ghṛta keśam īmahe gnim yajñeṣu pūrvyam 
SA_GV01_rv_hn08u-2228	RV_8,060.03a agne kavir vedhā asi hotā pāvaka yakṣyaḥ /	agne kaviḥ vedhāḥ asi hotā pāvaka yakṣyaḥ 
SA_GV01_rv_hn08u-2229	RV_8,060.03c mandro yajiṣṭho adhvareṣv īḍyo viprebhiḥ śukra manmabhiḥ //	mandraḥ yajiṣṭhaḥ adhvareṣu īḍyaḥ viprebhiḥ śukra manmabhiḥ 
SA_GV01_rv_hn08u-2230	RV_8,060.04a adrogham ā vahośato yaviṣṭhya devāṃ ajasra vītaye /	adrogham ā vaha uśataḥ yaviṣṭhya devān ajasra vītaye 
SA_GV01_rv_hn08u-2231	RV_8,060.04c abhi prayāṃsi sudhitā vaso gahi mandasva dhītibhir hitaḥ //	abhi prayāṃsi sudhitā vaso gahi mandasva dhītibhiḥ hitaḥ 
SA_GV01_rv_hn08u-2232	RV_8,060.05a tvam it saprathā asy agne trātar ṛtas kaviḥ /	tvam id saprathāḥ asi agne trātar kaviḥ 
SA_GV01_rv_hn08u-2233	RV_8,060.05c tvāṃ viprāsaḥ samidhāna dīdiva ā vivāsanti vedhasaḥ //	tvām viprāsaḥ samidhāna dīdivas ā vivāsanti vedhasaḥ 
SA_GV01_rv_hn08u-2234	RV_8,060.06a śocā śociṣṭha dīdihi viśe mayo rāsva stotre mahāṃ asi /	śoca śociṣṭha dīdihi viśe mayaḥ rāsva stotre mahān asi 
SA_GV01_rv_hn08u-2235	RV_8,060.06c devānāṃ śarman mama santu sūrayaḥ śatrūṣāhaḥ svagnayaḥ //	devānām śarman mama santu sūrayaḥ śatrūṣāhaḥ su agnayaḥ 
SA_GV01_rv_hn08u-2236	RV_8,060.07a yathā cid vṛddham atasam agne saṃjūrvasi kṣami /	yathā cit vṛddham atasam agne saṃjūrvasi kṣami 
SA_GV01_rv_hn08u-2237	RV_8,060.07c evā daha mitramaho yo asmadhrug durmanmā kaś ca venati //	eva daha mitra mahas yaḥ asmadhruk durmanmā kaḥ ca venati 
SA_GV01_rv_hn08u-2238	RV_8,060.08a mā no martāya ripave rakṣasvine māghaśaṃsāya rīradhaḥ /	mā naḥ martāya ripave rakṣasvine mā agha śaṃsāya rīradhaḥ 
SA_GV01_rv_hn08u-2239	RV_8,060.08c asredhadbhis taraṇibhir yaviṣṭhya śivebhiḥ pāhi pāyubhiḥ //	a sredhadbhiḥ taraṇibhiḥ yaviṣṭhya śivebhiḥ pāhi pāyubhiḥ 
SA_GV01_rv_hn08u-2240	RV_8,060.09a pāhi no agna ekayā pāhy uta dvitīyayā /	pāhi naḥ agne ekayā pāhi uta dvitīyayā 
SA_GV01_rv_hn08u-2241	RV_8,060.09c pāhi gīrbhis tisṛbhir ūrjām pate pāhi catasṛbhir vaso //	pāhi gīrbhiḥ tisṛbhiḥ ūrjām pate pāhi catasṛbhiḥ vaso 
SA_GV01_rv_hn08u-2242	RV_8,060.10a pāhi viśvasmād rakṣaso arāvṇaḥ pra sma vājeṣu no 'va /	pāhi viśvasmāt rakṣasaḥ arāvṇaḥ pra sma vājeṣu naḥ vaḥ 
SA_GV01_rv_hn08u-2243	RV_8,060.10c tvām id dhi nediṣṭhaṃ devatātaya āpiṃ nakṣāmahe vṛdhe //	tvām id hi nediṣṭham devatātaye āpim nakṣāmahe vṛdhe 
SA_GV01_rv_hn08u-2244	RV_8,060.11a ā no agne vayovṛdhaṃ rayim pāvaka śaṃsyam /	ā naḥ agne vayaḥ vṛdham rayim pāvaka śaṃsyam 
SA_GV01_rv_hn08u-2245	RV_8,060.11c rāsvā ca na upamāte puruspṛhaṃ sunītī svayaśastaram //	rāsvā ca naḥ upamāte puruspṛham su nītī sva yaśastaram 
SA_GV01_rv_hn08u-2246	RV_8,060.12a yena vaṃsāma pṛtanāsu śardhatas taranto arya ādiśaḥ /	yena vaṃsāma pṛtanāsu śardhataḥ tarantaḥ aryaḥ ādiśaḥ 
SA_GV01_rv_hn08u-2247	RV_8,060.12c sa tvaṃ no vardha prayasā śacīvaso jinvā dhiyo vasuvidaḥ //	sa tvam naḥ vardha prayasā śacī vaso jinva dhiyaḥ vasu vidaḥ 
SA_GV01_rv_hn08u-2248	RV_8,060.13a śiśāno vṛṣabho yathāgniḥ śṛṅge davidhvat /	śiśānaḥ vṛṣabhaḥ yathā agniḥ śṛṅge davidhvat 
SA_GV01_rv_hn08u-2249	RV_8,060.13c tigmā asya hanavo na pratidhṛṣe sujambhaḥ sahaso yahuḥ //	tigmāḥ asya hanavaḥ na pratidhṛṣe su jambhaḥ sahasaḥ yahuḥ 
SA_GV01_rv_hn08u-2250	RV_8,060.14a nahi te agne vṛṣabha pratidhṛṣe jambhāso yad vitiṣṭhase /	nahi te agne vṛṣabha pratidhṛṣe jambhāsaḥ yat vitiṣṭhase 
SA_GV01_rv_hn08u-2251	RV_8,060.14c sa tvaṃ no hotaḥ suhutaṃ haviṣ kṛdhi vaṃsvā no vāryā puru //	sa tvam naḥ hotar su hutam haviḥ kṛdhi vaṃsva naḥ vāryā puru 
SA_GV01_rv_hn08u-2252	RV_8,060.15a śeṣe vaneṣu mātroḥ saṃ tvā martāsa indhate /	śeṣe vaneṣu mātroḥ sam tvā martāsaḥ indhate 
SA_GV01_rv_hn08u-2253	RV_8,060.15c atandro havyā vahasi haviṣkṛta ād id deveṣu rājasi //	atandraḥ havyā vahasi haviṣkṛtaḥ āt id deveṣu rājasi 
SA_GV01_rv_hn08u-2254	RV_8,060.16a sapta hotāras tam id īḷate tvāgne sutyajam ahrayam /	sapta hotāraḥ tam id īḍate tvā agne sutyajam ahrayam 
SA_GV01_rv_hn08u-2255	RV_8,060.16c bhinatsy adriṃ tapasā vi śociṣā prāgne tiṣṭha janāṃ ati //	bhinatsi adrim tapasā vi śociṣā pra agne tiṣṭha janān ati 
SA_GV01_rv_hn08u-2256	RV_8,060.17a agnim-agniṃ vo adhriguṃ huvema vṛktabarhiṣaḥ /	agnim agnim vaḥ adhrigum huvema vṛkta barhiṣaḥ 
SA_GV01_rv_hn08u-2257	RV_8,060.17c agniṃ hitaprayasaḥ śaśvatīṣv ā hotāraṃ carṣaṇīnām //	agnim hita prayasaḥ śaśvatīṣu ā hotāram carṣaṇīnām 
SA_GV01_rv_hn08u-2258	RV_8,060.18a ketena śarman sacate suṣāmaṇy agne tubhyaṃ cikitvanā /	ketena śarman sacate suṣāmaṇi agne tubhyam cikitvanā 
SA_GV01_rv_hn08u-2259	RV_8,060.18c iṣaṇyayā naḥ pururūpam ā bhara vājaṃ nediṣṭham ūtaye //	iṣaṇyayā naḥ puru rūpam ā bhara vājam nediṣṭham ūtaye 
SA_GV01_rv_hn08u-2260	RV_8,060.19a agne jaritar viśpatis tepāno deva rakṣasaḥ /	agne jaritar viśpatiḥ tepānaḥ deva rakṣasaḥ 
SA_GV01_rv_hn08u-2261	RV_8,060.19c aproṣivān gṛhapatir mahāṃ asi divas pāyur duroṇayuḥ //	a proṣivān gṛhapatiḥ mahān asi divaḥ pāyuḥ duroṇayuḥ 
SA_GV01_rv_hn08u-2262	RV_8,060.20a mā no rakṣa ā veśīd āghṛṇīvaso mā yātur yātumāvatām /	mā naḥ rakṣaḥ ā veśīt āghṛṇīvaso mā yātuḥ yātumāvatām 
SA_GV01_rv_hn08u-2263	RV_8,060.20c parogavyūty anirām apa kṣudham agne sedha rakṣasvinaḥ //	parogavyūtī anirām apa kṣudham agne sedha rakṣasvinaḥ 
SA_GV01_rv_hn08u-2264	RV_8,061.01a ubhayaṃ śṛṇavac ca na indro arvāg idaṃ vacaḥ /	ubhayam śṛṇavat ca naḥ indraḥ arvāk idam vacaḥ 
SA_GV01_rv_hn08u-2265	RV_8,061.01c satrācyā maghavā somapītaye dhiyā śaviṣṭha ā gamat //	satrācyā maghavā soma pītaye dhiyā śaviṣṭhaḥ ā gamat 
SA_GV01_rv_hn08u-2266	RV_8,061.02a taṃ hi svarājaṃ vṛṣabhaṃ tam ojase dhiṣaṇe niṣṭatakṣatuḥ /	tam hi sva rājam vṛṣabham tam ojase dhiṣaṇe niṣṭatakṣatuḥ 
SA_GV01_rv_hn08u-2267	RV_8,061.02c utopamānām prathamo ni ṣīdasi somakāmaṃ hi te manaḥ //	uta upamānām prathamaḥ ni sīdasi soma kāmam hi te manaḥ 
SA_GV01_rv_hn08u-2268	RV_8,061.03a ā vṛṣasva purūvaso sutasyendrāndhasaḥ /	ā vṛṣasva purūvaso sutasya indra andhasaḥ 
SA_GV01_rv_hn08u-2269	RV_8,061.03c vidmā hi tvā harivaḥ pṛtsu sāsahim adhṛṣṭaṃ cid dadhṛṣvaṇim //	vidma hi tvā harivas pṛtsu sāsahim adhṛṣṭam cit dadhṛṣvaṇim 
SA_GV01_rv_hn08u-2270	RV_8,061.04a aprāmisatya maghavan tathed asad indra kratvā yathā vaśaḥ /	aprāmisatya maghavan tathā id asat indra kratvā yathā vaśaḥ 
SA_GV01_rv_hn08u-2271	RV_8,061.04c sanema vājaṃ tava śiprinn avasā makṣū cid yanto adrivaḥ //	sanema vājam tava śiprin avasā makṣū cit yantaḥ adrivas 
SA_GV01_rv_hn08u-2272	RV_8,061.05a śagdhy ū ṣu śacīpata indra viśvābhir ūtibhiḥ /	śagdhi u su śacīpate indra viśvābhiḥ ūtibhiḥ 
SA_GV01_rv_hn08u-2273	RV_8,061.05c bhagaṃ na hi tvā yaśasaṃ vasuvidam anu śūra carāmasi //	bhagam na hi tvā yaśasam vasu vidam anu śūra carāmasi 
SA_GV01_rv_hn08u-2274	RV_8,061.06a pauro aśvasya purukṛd gavām asy utso deva hiraṇyayaḥ /	pauraḥ aśvasya puru kṛt gavām asi utsaḥ deva hiraṇyayaḥ 
SA_GV01_rv_hn08u-2275	RV_8,061.06c nakir hi dānam parimardhiṣat tve yad-yad yāmi tad ā bhara //	nakir hi dānam parimardhiṣat tve yat yat yāmi tat ā bhara 
SA_GV01_rv_hn08u-2276	RV_8,061.07a tvaṃ hy ehi cerave vidā bhagaṃ vasuttaye /	tvam hi ehi cerave vida bhagam vasuttaye 
SA_GV01_rv_hn08u-2277	RV_8,061.07c ud vāvṛṣasva maghavan gaviṣṭaya ud indrāśvamiṣṭaye //	ud vāvṛṣasva maghavan gaviṣṭaye ud indra aśvamiṣṭaye 
SA_GV01_rv_hn08u-2278	RV_8,061.08a tvam purū sahasrāṇi śatāni ca yūthā dānāya maṃhase /	tvam purū sahasrāṇi śatāni ca yūthā dānāya maṃhase 
SA_GV01_rv_hn08u-2279	RV_8,061.08c ā purandaraṃ cakṛma vipravacasa indraṃ gāyanto 'vase //	ā purandaram cakṛma vipra vacasaḥ indram gāyantaḥ vase 
SA_GV01_rv_hn08u-2280	RV_8,061.09a avipro vā yad avidhad vipro vendra te vacaḥ /	a vipraḥ vā yat avidhat vipraḥ vā indra te vacaḥ 
SA_GV01_rv_hn08u-2281	RV_8,061.09c sa pra mamandat tvāyā śatakrato prācāmanyo ahaṃsana //	sa pra mamandat tvāyā śatakrato prācāmanyo ahaṃsana 
SA_GV01_rv_hn08u-2282	RV_8,061.10a ugrabāhur mrakṣakṛtvā purandaro yadi me śṛṇavad dhavam /	ugra bāhuḥ mrakṣa kṛtvā purandaraḥ yadi me śṛṇavat dhavam 
SA_GV01_rv_hn08u-2283	RV_8,061.10c vasūyavo vasupatiṃ śatakratuṃ stomair indraṃ havāmahe //	vasūyavaḥ vasu patim śatakratum stomaiḥ indram havāmahe 
SA_GV01_rv_hn08u-2284	RV_8,061.11a na pāpāso manāmahe nārāyāso na jaḷhavaḥ /	na pāpāsaḥ manāmahe na arāyāsaḥ na jaḷhavaḥ 
SA_GV01_rv_hn08u-2285	RV_8,061.11c yad in nv indraṃ vṛṣaṇaṃ sacā sute sakhāyaṃ kṛṇavāmahai //	yat id nu indram vṛṣaṇam sacā sute sakhāyam kṛṇavāmahai 
SA_GV01_rv_hn08u-2286	RV_8,061.12a ugraṃ yuyujma pṛtanāsu sāsahim ṛṇakātim adābhyam /	ugram yuyujma pṛtanāsu sāsahim ṛṇakātim adābhyam 
SA_GV01_rv_hn08u-2287	RV_8,061.12c vedā bhṛmaṃ cit sanitā rathītamo vājinaṃ yam id ū naśat //	veda bhṛmam cit sanitā rathītamaḥ vājinam yam id u naśat 
SA_GV01_rv_hn08u-2288	RV_8,061.13a yata indra bhayāmahe tato no abhayaṃ kṛdhi /	yatas indra bhayāmahe tatas naḥ abhayam kṛdhi 
SA_GV01_rv_hn08u-2289	RV_8,061.13c maghavañ chagdhi tava tan na ūtibhir vi dviṣo vi mṛdho jahi //	maghavan śagdhi tava tat naḥ ūtibhiḥ vi dviṣaḥ vi mṛdhaḥ jahi 
SA_GV01_rv_hn08u-2290	RV_8,061.14a tvaṃ hi rādhaspate rādhaso mahaḥ kṣayasyāsi vidhataḥ /	tvam hi rādhaspate rādhasaḥ mahaḥ kṣayasya asi vidhataḥ 
SA_GV01_rv_hn08u-2291	RV_8,061.14c taṃ tvā vayam maghavann indra girvaṇaḥ sutāvanto havāmahe //	tam tvā vayam maghavan indra girvaṇaḥ sutāvantaḥ havāmahe 
SA_GV01_rv_hn08u-2292	RV_8,061.15a indra spaḷ uta vṛtrahā paraspā no vareṇyaḥ /	indra spaṣ uta vṛtrahā paraspāḥ naḥ vareṇyaḥ 
SA_GV01_rv_hn08u-2293	RV_8,061.15c sa no rakṣiṣac caramaṃ sa madhyamaṃ sa paścāt pātu naḥ puraḥ //	sa naḥ rakṣiṣat caramam sa madhyamam sa paścāt pātu naḥ puras 
SA_GV01_rv_hn08u-2294	RV_8,061.16a tvaṃ naḥ paścād adharād uttarāt pura indra ni pāhi viśvataḥ /	tvam naḥ paścāt adharāt uttarāt puras indra ni pāhi viśvatas 
SA_GV01_rv_hn08u-2295	RV_8,061.16c āre asmat kṛṇuhi daivyam bhayam āre hetīr adevīḥ //	āre asmat kṛṇuhi daivyam bhayam āre hetīḥ adevīḥ 
SA_GV01_rv_hn08u-2296	RV_8,061.17a adyādyā śvaḥ-śva indra trāsva pare ca naḥ /	adya adya śvas śvas indra trāsva pare ca naḥ 
SA_GV01_rv_hn08u-2297	RV_8,061.17c viśvā ca no jaritṝn satpate ahā divā naktaṃ ca rakṣiṣaḥ //	viśvā ca naḥ jaritṝn satpate ahā divā naktam ca rakṣiṣaḥ 
SA_GV01_rv_hn08u-2298	RV_8,061.18a prabhaṅgī śūro maghavā tuvīmaghaḥ sammiślo viryāya kam /	prabhaṅgī śūraḥ maghavā tuvīmaghaḥ sammiślaḥ viryāya kam 
SA_GV01_rv_hn08u-2299	RV_8,061.18c ubhā te bāhū vṛṣaṇā śatakrato ni yā vajram mimikṣatuḥ //	ubhā te bāhū vṛṣaṇā śatakrato ni yā vajram mimikṣatuḥ 
SA_GV01_rv_hn08u-2300	RV_8,062.01a pro asmā upastutim bharatā yaj jujoṣati /	pra u asmai upastutim bharata yat jujoṣati 
SA_GV01_rv_hn08u-2301	RV_8,062.01c ukthair indrasya māhinaṃ vayo vardhanti somino bhadrā indrasya rātayaḥ //	ukthaiḥ indrasya māhinam vayaḥ vardhanti sominaḥ bhadrāḥ indrasya rātayaḥ 
SA_GV01_rv_hn08u-2302	RV_8,062.02a ayujo asamo nṛbhir ekaḥ kṛṣṭīr ayāsyaḥ /	ayujaḥ asamaḥ nṛbhiḥ ekaḥ kṛṣṭīḥ ayāsyaḥ 
SA_GV01_rv_hn08u-2303	RV_8,062.02c pūrvīr ati pra vāvṛdhe viśvā jātāny ojasā bhadrā indrasya rātayaḥ //	pūrvīḥ ati pra vāvṛdhe viśvā jātāni ojasā bhadrāḥ indrasya rātayaḥ 
SA_GV01_rv_hn08u-2304	RV_8,062.03a ahitena cid arvatā jīradānuḥ siṣāsati /	a hitena cit arvatā jīra dānuḥ siṣāsati 
SA_GV01_rv_hn08u-2305	RV_8,062.03c pravācyam indra tat tava vīryāṇi kariṣyato bhadrā indrasya rātayaḥ //	pravācyam indra tat tava vīryāṇi kariṣyataḥ bhadrāḥ indrasya rātayaḥ 
SA_GV01_rv_hn08u-2306	RV_8,062.04a ā yāhi kṛṇavāma ta indra brahmāṇi vardhanā /	ā yāhi kṛṇavāma te indra brahmāṇi vardhanā 
SA_GV01_rv_hn08u-2307	RV_8,062.04c yebhiḥ śaviṣṭha cākano bhadram iha śravasyate bhadrā indrasya rātayaḥ //	yebhiḥ śaviṣṭha cākanaḥ bhadram iha śravasyate bhadrāḥ indrasya rātayaḥ 
SA_GV01_rv_hn08u-2308	RV_8,062.05a dhṛṣataś cid dhṛṣan manaḥ kṛṇoṣīndra yat tvam /	dhṛṣataḥ cit dhṛṣat manaḥ kṛṇoṣi indra yat tvam 
SA_GV01_rv_hn08u-2309	RV_8,062.05c tīvraiḥ somaiḥ saparyato namobhiḥ pratibhūṣato bhadrā indrasya rātayaḥ //	tīvraiḥ somaiḥ saparyataḥ namobhiḥ pratibhūṣataḥ bhadrāḥ indrasya rātayaḥ 
SA_GV01_rv_hn08u-2310	RV_8,062.06a ava caṣṭa ṛcīṣamo 'vatāṃ iva mānuṣaḥ /	ava caṣṭe ṛcīṣamaḥ vatām iva mānuṣaḥ 
SA_GV01_rv_hn08u-2311	RV_8,062.06c juṣṭvī dakṣasya sominaḥ sakhāyaṃ kṛṇute yujam bhadrā indrasya rātayaḥ //	juṣṭvī dakṣasya sominaḥ sakhāyam kṛṇute yujam bhadrāḥ indrasya rātayaḥ 
SA_GV01_rv_hn08u-2312	RV_8,062.07a viśve ta indra vīryaṃ devā anu kratuṃ daduḥ /	viśve te indra vīryam devāḥ anu kratum daduḥ 
SA_GV01_rv_hn08u-2313	RV_8,062.07c bhuvo viśvasya gopatiḥ puruṣṭuta bhadrā indrasya rātayaḥ //	bhuvaḥ viśvasya gopatiḥ puruṣṭuta bhadrāḥ indrasya rātayaḥ 
SA_GV01_rv_hn08u-2314	RV_8,062.08a gṛṇe tad indra te śava upamaṃ devatātaye /	gṛṇe tat indra te śavaḥ upamam devatātaye 
SA_GV01_rv_hn08u-2315	RV_8,062.08c yad dhaṃsi vṛtram ojasā śacīpate bhadrā indrasya rātayaḥ //	yat haṃsi vṛtram ojasā śacīpate bhadrāḥ indrasya rātayaḥ 
SA_GV01_rv_hn08u-2316	RV_8,062.09a samaneva vapuṣyataḥ kṛṇavan mānuṣā yugā /	samanā iva vapuṣyataḥ kṛṇavat mānuṣā yugā 
SA_GV01_rv_hn08u-2317	RV_8,062.09c vide tad indraś cetanam adha śruto bhadrā indrasya rātayaḥ //	vide tat indraḥ cetanam adha śrutaḥ bhadrāḥ indrasya rātayaḥ 
SA_GV01_rv_hn08u-2318	RV_8,062.10a uj jātam indra te śava ut tvām ut tava kratum /	ud jātam indra te śavaḥ ud tvām ud tava kratum 
SA_GV01_rv_hn08u-2319	RV_8,062.10c bhūrigo bhūri vāvṛdhur maghavan tava śarmaṇi bhadrā indrasya rātayaḥ //	bhūrigo bhūri vāvṛdhuḥ maghavan tava śarmaṇi bhadrāḥ indrasya rātayaḥ 
SA_GV01_rv_hn08u-2320	RV_8,062.11a ahaṃ ca tvaṃ ca vṛtrahan saṃ yujyāva sanibhya ā /	aham ca tvam ca vṛtrahan sam yujyāva sanibhyaḥ ā 
SA_GV01_rv_hn08u-2321	RV_8,062.11c arātīvā cid adrivo 'nu nau śūra maṃsate bhadrā indrasya rātayaḥ //	arātīvā cit adrivas nu nau śūra maṃsate bhadrāḥ indrasya rātayaḥ 
SA_GV01_rv_hn08u-2322	RV_8,062.12a satyam id vā u taṃ vayam indraṃ stavāma nānṛtam /	satyam id vai u tam vayam indram stavāma na anṛtam 
SA_GV01_rv_hn08u-2323	RV_8,062.12c mahāṃ asunvato vadho bhūri jyotīṃṣi sunvato bhadrā indrasya rātayaḥ //	mahān a sunvataḥ vadhaḥ bhūri jyotīṃṣi sunvataḥ bhadrāḥ indrasya rātayaḥ 
SA_GV01_rv_hn08u-2324	RV_8,063.01a sa pūrvyo mahānāṃ venaḥ kratubhir ānaje /	sa pūrvyaḥ mahānām venaḥ kratubhiḥ ānaje 
SA_GV01_rv_hn08u-2325	RV_8,063.01c yasya dvārā manuṣ pitā deveṣu dhiya ānaje //	yasya dvārā manuḥ pitā deveṣu dhiyaḥ ānaje 
SA_GV01_rv_hn08u-2326	RV_8,063.02a divo mānaṃ not sadan somapṛṣṭhāso adrayaḥ /	divaḥ mānam na ud sadan soma pṛṣṭhāsaḥ adrayaḥ 
SA_GV01_rv_hn08u-2327	RV_8,063.02c ukthā brahma ca śaṃsyā //	ukthā brahma ca śaṃsyā 
SA_GV01_rv_hn08u-2328	RV_8,063.03a sa vidvāṃ aṅgirobhya indro gā avṛṇod apa /	sa vidvān aṅgirobhyaḥ indraḥ gāḥ avṛṇot apa 
SA_GV01_rv_hn08u-2329	RV_8,063.03c stuṣe tad asya pauṃsyam //	stuṣe tat asya pauṃsyam 
SA_GV01_rv_hn08u-2330	RV_8,063.04a sa pratnathā kavivṛdha indro vākasya vakṣaṇiḥ /	sa pratnathā kavi vṛdhaḥ indraḥ vākasya vakṣaṇiḥ 
SA_GV01_rv_hn08u-2331	RV_8,063.04c śivo arkasya homany asmatrā gantv avase //	śivaḥ arkasya homani asmatrā gantu avase 
SA_GV01_rv_hn08u-2332	RV_8,063.05a ād ū nu te anu kratuṃ svāhā varasya yajyavaḥ /	āt u nu te anu kratum svāhā varasya yajyavaḥ 
SA_GV01_rv_hn08u-2333	RV_8,063.05c śvātram arkā anūṣatendra gotrasya dāvane //	śvātram arkāḥ anūṣata indra gotrasya dāvane 
SA_GV01_rv_hn08u-2334	RV_8,063.06a indre viśvāni vīryā kṛtāni kartvāni ca /	indre viśvāni vīryā kṛtāni kartvāni ca 
SA_GV01_rv_hn08u-2335	RV_8,063.06c yam arkā adhvaraṃ viduḥ //	yam arkāḥ adhvaram viduḥ 
SA_GV01_rv_hn08u-2336	RV_8,063.07a yat pāñcajanyayā viśendre ghoṣā asṛkṣata /	yat pāñcajanyayā viśā indre ghoṣāḥ asṛkṣata 
SA_GV01_rv_hn08u-2337	RV_8,063.07c astṛṇād barhaṇā vipo 'ryo mānasya sa kṣayaḥ //	astṛṇāt barhaṇā vipaḥ ryaḥ mānasya sa kṣayaḥ 
SA_GV01_rv_hn08u-2338	RV_8,063.08a iyam u te anuṣṭutiś cakṛṣe tāni pauṃsyā /	iyam u te anuṣṭutiḥ cakṛṣe tāni pauṃsyā 
SA_GV01_rv_hn08u-2339	RV_8,063.08c prāvaś cakrasya vartanim //	prāvaḥ cakrasya vartanim 
SA_GV01_rv_hn08u-2340	RV_8,063.09a asya vṛṣṇo vyodana uru kramiṣṭa jīvase /	asya vṛṣṇaḥ vi odanaḥ uru kramiṣṭa jīvase 
SA_GV01_rv_hn08u-2341	RV_8,063.09c yavaṃ na paśva ā dade //	yavam na paśve ā dade 
SA_GV01_rv_hn08u-2342	RV_8,063.10a tad dadhānā avasyavo yuṣmābhir dakṣapitaraḥ /	tat dadhānāḥ avasyavaḥ yuṣmābhiḥ dakṣa pitaraḥ 
SA_GV01_rv_hn08u-2343	RV_8,063.10c syāma marutvato vṛdhe //	syāma marutvataḥ vṛdhe 
SA_GV01_rv_hn08u-2344	RV_8,063.11a baḷ ṛtviyāya dhāmna ṛkvabhiḥ śūra nonumaḥ /	baṭ ṛtviyāya dhāmnaḥ ṛkvabhiḥ śūra nonumaḥ 
SA_GV01_rv_hn08u-2345	RV_8,063.11c jeṣāmendra tvayā yujā //	jeṣāma indra tvayā yujā 
SA_GV01_rv_hn08u-2346	RV_8,063.12a asme rudrā mehanā parvatāso vṛtrahatye bharahūtau sajoṣāḥ /	asme rudrāḥ mehanā parvatāsaḥ vṛtra hatye bhara hūtau sajoṣāḥ 
SA_GV01_rv_hn08u-2347	RV_8,063.12c yaḥ śaṃsate stuvate dhāyi pajra indrajyeṣṭhā asmāṃ avantu devāḥ //	yaḥ śaṃsate stuvate dhāyi pajraḥ indra jyeṣṭhāḥ asmān avantu devāḥ 
SA_GV01_rv_hn08u-2348	RV_8,064.01a ut tvā mandantu stomāḥ kṛṇuṣva rādho adrivaḥ /	ud tvā mandantu stomāḥ kṛṇuṣva rādhaḥ adrivas 
SA_GV01_rv_hn08u-2349	RV_8,064.01c ava brahmadviṣo jahi //	ava brahma dviṣaḥ jahi 
SA_GV01_rv_hn08u-2350	RV_8,064.02a padā paṇīṃr arādhaso ni bādhasva mahāṃ asi /	padā paṇīṃr arādhasaḥ ni bādhasva mahān asi 
SA_GV01_rv_hn08u-2351	RV_8,064.02c nahi tvā kaś cana prati //	nahi tvā kaḥ cana prati 
SA_GV01_rv_hn08u-2352	RV_8,064.03a tvam īśiṣe sutānām indra tvam asutānām /	tvam īśiṣe sutānām indra tvam a sutānām 
SA_GV01_rv_hn08u-2353	RV_8,064.03c tvaṃ rājā janānām //	tvam rājā janānām 
SA_GV01_rv_hn08u-2354	RV_8,064.04a ehi prehi kṣayo divy āghoṣañ carṣaṇīnām /	ehi prehi kṣayaḥ divi āghoṣam carṣaṇīnām 
SA_GV01_rv_hn08u-2355	RV_8,064.04c obhe pṛṇāsi rodasī //	ā ubhe pṛṇāsi rodasī 
SA_GV01_rv_hn08u-2356	RV_8,064.05a tyaṃ cit parvataṃ giriṃ śatavantaṃ sahasriṇam /	tyam cit parvatam girim śatavantam sahasriṇam 
SA_GV01_rv_hn08u-2357	RV_8,064.05c vi stotṛbhyo rurojitha //	vi stotṛbhyaḥ rurojitha 
SA_GV01_rv_hn08u-2358	RV_8,064.06a vayam u tvā divā sute vayaṃ naktaṃ havāmahe /	vayam u tvā divā sute vayam naktam havāmahe 
SA_GV01_rv_hn08u-2359	RV_8,064.06c asmākaṃ kāmam ā pṛṇa //	asmākam kāmam ā pṛṇa 
SA_GV01_rv_hn08u-2360	RV_8,064.07a kva sya vṛṣabho yuvā tuvigrīvo anānataḥ /	kva sya vṛṣabhaḥ yuvā tuvi grīvaḥ an ānataḥ 
SA_GV01_rv_hn08u-2361	RV_8,064.07c brahmā kas taṃ saparyati //	brahmā kaḥ tam saparyati 
SA_GV01_rv_hn08u-2362	RV_8,064.08a kasya svit savanaṃ vṛṣā jujuṣvāṃ ava gacchati /	kasya svid savanam vṛṣā jujuṣvān ava gacchati 
SA_GV01_rv_hn08u-2363	RV_8,064.08c indraṃ ka u svid ā cake //	indram kaḥ u svid ā cake 
SA_GV01_rv_hn08u-2364	RV_8,064.09a kaṃ te dānā asakṣata vṛtrahan kaṃ suvīryā /	kam te dānā asakṣata vṛtrahan kam su vīryā 
SA_GV01_rv_hn08u-2365	RV_8,064.09c ukthe ka u svid antamaḥ //	ukthe kaḥ u svid antamaḥ 
SA_GV01_rv_hn08u-2366	RV_8,064.10a ayaṃ te mānuṣe jane somaḥ pūruṣu sūyate /	ayam te mānuṣe jane somaḥ pūruṣu sūyate 
SA_GV01_rv_hn08u-2367	RV_8,064.10c tasyehi pra dravā piba //	tasya ihi pra drava piba 
SA_GV01_rv_hn08u-2368	RV_8,064.11a ayaṃ te śaryaṇāvati suṣomāyām adhi priyaḥ /	ayam te śaryaṇāvati suṣomāyām adhi priyaḥ 
SA_GV01_rv_hn08u-2369	RV_8,064.11c ārjīkīye madintamaḥ //	ārjīkīye madintamaḥ 
SA_GV01_rv_hn08u-2370	RV_8,064.12a tam adya rādhase mahe cārum madāya ghṛṣvaye /	tam adya rādhase mahe cārum madāya ghṛṣvaye 
SA_GV01_rv_hn08u-2371	RV_8,064.12c ehīm indra dravā piba //	ehi īm indra drava piba 
SA_GV01_rv_hn08u-2372	RV_8,065.01a yad indra prāg apāg udaṅ nyag vā hūyase nṛbhiḥ /	yat indra prāk apāk udak nyak vā hūyase nṛbhiḥ 
SA_GV01_rv_hn08u-2373	RV_8,065.01c ā yāhi tūyam āśubhiḥ //	ā yāhi tūyam āśubhiḥ 
SA_GV01_rv_hn08u-2374	RV_8,065.02a yad vā prasravaṇe divo mādayāse svarṇare /	yat vā prasravaṇe divaḥ mādayāse svarṇare 
SA_GV01_rv_hn08u-2375	RV_8,065.02c yad vā samudre andhasaḥ //	yat vā samudre andhasaḥ 
SA_GV01_rv_hn08u-2376	RV_8,065.03a ā tvā gīrbhir mahām uruṃ huve gām iva bhojase /	ā tvā gīrbhiḥ mahām urum huve gām iva bhojase 
SA_GV01_rv_hn08u-2377	RV_8,065.03c indra somasya pītaye //	indra somasya pītaye 
SA_GV01_rv_hn08u-2378	RV_8,065.04a ā ta indra mahimānaṃ harayo deva te mahaḥ /	ā te indra mahimānam harayaḥ deva te mahaḥ 
SA_GV01_rv_hn08u-2379	RV_8,065.04c rathe vahantu bibhrataḥ //	rathe vahantu bibhrataḥ 
SA_GV01_rv_hn08u-2380	RV_8,065.05a indra gṛṇīṣa u stuṣe mahāṃ ugra īśānakṛt /	indra gṛṇīṣe u stuṣe mahān ugraḥ īśāna kṛt 
SA_GV01_rv_hn08u-2381	RV_8,065.05c ehi naḥ sutam piba //	ehi naḥ sutam piba 
SA_GV01_rv_hn08u-2382	RV_8,065.06a sutāvantas tvā vayam prayasvanto havāmahe /	sutāvantaḥ tvā vayam prayasvantaḥ havāmahe 
SA_GV01_rv_hn08u-2383	RV_8,065.06c idaṃ no barhir āsade //	idam naḥ barhiḥ āsade 
SA_GV01_rv_hn08u-2384	RV_8,065.07a yac cid dhi śaśvatām asīndra sādhāraṇas tvam /	yat cit hi śaśvatām asi indra sādhāraṇaḥ tvam 
SA_GV01_rv_hn08u-2385	RV_8,065.07c taṃ tvā vayaṃ havāmahe //	tam tvā vayam havāmahe 
SA_GV01_rv_hn08u-2386	RV_8,065.08a idaṃ te somyam madhv adhukṣann adribhir naraḥ /	idam te somyam madhu adhukṣan adribhiḥ naraḥ 
SA_GV01_rv_hn08u-2387	RV_8,065.08c juṣāṇa indra tat piba //	juṣāṇaḥ indra tat piba 
SA_GV01_rv_hn08u-2388	RV_8,065.09a viśvāṃ aryo vipaścito 'ti khyas tūyam ā gahi /	viśvān aryaḥ vipaścitaḥ ti khyaḥ tūyam ā gahi 
SA_GV01_rv_hn08u-2389	RV_8,065.09c asme dhehi śravo bṛhat //	asme dhehi śravaḥ bṛhat 
SA_GV01_rv_hn08u-2390	RV_8,065.10a dātā me pṛṣatīnāṃ rājā hiraṇyavīnām /	dātā me pṛṣatīnām rājā hiraṇyavīnām 
SA_GV01_rv_hn08u-2391	RV_8,065.10c mā devā maghavā riṣat //	mā devāḥ maghavā riṣat 
SA_GV01_rv_hn08u-2392	RV_8,065.11a sahasre pṛṣatīnām adhi ścandram bṛhat pṛthu /	sahasre pṛṣatīnām adhi ścandram bṛhat pṛthu 
SA_GV01_rv_hn08u-2393	RV_8,065.11c śukraṃ hiraṇyam ā dade //	śukram hiraṇyam ā dade 
SA_GV01_rv_hn08u-2394	RV_8,065.12a napāto durgahasya me sahasreṇa surādhasaḥ /	napātaḥ durgahasya me sahasreṇa su rādhasaḥ 
SA_GV01_rv_hn08u-2395	RV_8,065.12c śravo deveṣv akrata //	śravaḥ deveṣu akrata 
SA_GV01_rv_hn08u-2396	RV_8,066.01a tarobhir vo vidadvasum indraṃ sabādha ūtaye /	tarobhiḥ vaḥ vidadvasum indram sabādhas ūtaye 
SA_GV01_rv_hn08u-2397	RV_8,066.01c bṛhad gāyantaḥ sutasome adhvare huve bharaṃ na kāriṇam //	bṛhat gāyantaḥ suta some adhvare huve bharam na kāriṇam 
SA_GV01_rv_hn08u-2398	RV_8,066.02a na yaṃ dudhrā varante na sthirā muro made suśipram andhasaḥ /	na yam dudhrāḥ varante na sthirāḥ muraḥ made su śipram andhasaḥ 
SA_GV01_rv_hn08u-2399	RV_8,066.02c ya ādṛtyā śaśamānāya sunvate dātā jaritra ukthyam //	yaḥ ādṛtya śaśamānāya sunvate dātā jaritre ukthyam 
SA_GV01_rv_hn08u-2400	RV_8,066.03a yaḥ śakro mṛkṣo aśvyo yo vā kījo hiraṇyayaḥ /	yaḥ śakraḥ mṛkṣaḥ aśvyaḥ yaḥ vā kījaḥ hiraṇyayaḥ 
SA_GV01_rv_hn08u-2401	RV_8,066.03c sa ūrvasya rejayaty apāvṛtim indro gavyasya vṛtrahā //	saḥ ūrvasya rejayati apāvṛtim indraḥ gavyasya vṛtrahā 
SA_GV01_rv_hn08u-2402	RV_8,066.04a nikhātaṃ cid yaḥ purusambhṛtaṃ vasūd id vapati dāśuṣe /	nikhātam cit yaḥ puru sambhṛtam vasu ud id vapati dāśuṣe 
SA_GV01_rv_hn08u-2403	RV_8,066.04c vajrī suśipro haryaśva it karad indraḥ kratvā yathā vaśat //	vajrī su śipraḥ haryaśvaḥ id karat indraḥ kratvā yathā vaśat 
SA_GV01_rv_hn08u-2404	RV_8,066.05a yad vāvantha puruṣṭuta purā cic chūra nṛṇām /	yat vāvantha puruṣṭuta purā cit śūra nṛṇām 
SA_GV01_rv_hn08u-2405	RV_8,066.05c vayaṃ tat ta indra sam bharāmasi yajñam ukthaṃ turaṃ vacaḥ //	vayam tat te indra sam bharāmasi yajñam uktham turam vacaḥ 
SA_GV01_rv_hn08u-2406	RV_8,066.06a sacā someṣu puruhūta vajrivo madāya dyukṣa somapāḥ /	sacā someṣu puruhūta vajrivas madāya dyukṣa soma pāḥ 
SA_GV01_rv_hn08u-2407	RV_8,066.06c tvam id dhi brahmakṛte kāmyaṃ vasu deṣṭhaḥ sunvate bhuvaḥ //	tvam id hi brahma kṛte kāmyam vasu deṣṭhaḥ sunvate bhuvaḥ 
SA_GV01_rv_hn08u-2408	RV_8,066.07a vayam enam idā hyo 'pīpemeha vajriṇam /	vayam enam idā hyas pīpema iha vajriṇam 
SA_GV01_rv_hn08u-2409	RV_8,066.07c tasmā u adya samanā sutam bharā nūnam bhūṣata śrute //	tasmai u adya samanā sutam bhara nūnam bhūṣata śrute 
SA_GV01_rv_hn08u-2410	RV_8,066.08a vṛkaś cid asya vāraṇa urāmathir ā vayuneṣu bhūṣati /	vṛkaḥ cit asya vāraṇaḥ urāmathiḥ ā vayuneṣu bhūṣati 
SA_GV01_rv_hn08u-2411	RV_8,066.08c semaṃ na stomaṃ jujuṣāṇa ā gahīndra pra citrayā dhiyā //	sa imam naḥ stomam jujuṣāṇaḥ ā gahi indra pra citrayā dhiyā 
SA_GV01_rv_hn08u-2412	RV_8,066.09a kad ū nv asyākṛtam indrasyāsti pauṃsyam /	kad u nu asya a kṛtam indrasya asti pauṃsyam 
SA_GV01_rv_hn08u-2413	RV_8,066.09c keno nu kaṃ śromatena na śuśruve januṣaḥ pari vṛtrahā //	kena u nu kam śromatena na śuśruve januṣaḥ pari vṛtrahā 
SA_GV01_rv_hn08u-2414	RV_8,066.10a kad ū mahīr adhṛṣṭā asya taviṣīḥ kad u vṛtraghno astṛtam /	kad u mahīḥ adhṛṣṭāḥ asya taviṣīḥ kad u vṛtra ghna u astṛtam 
SA_GV01_rv_hn08u-2415	RV_8,066.10c indro viśvān bekanāṭāṃ ahardṛśa uta kratvā paṇīṃr abhi //	indraḥ viśvān bekanāṭām ahardṛśaḥ uta kratvā paṇīṃr abhi 
SA_GV01_rv_hn08u-2416	RV_8,066.11a vayaṃ ghā te apūrvyendra brahmāṇi vṛtrahan /	vayam gha te apūrvya indra brahmāṇi vṛtrahan 
SA_GV01_rv_hn08u-2417	RV_8,066.11c purūtamāsaḥ puruhūta vajrivo bhṛtiṃ na pra bharāmasi //	purūtamāsaḥ puruhūta vajrivas bhṛtim na pra bharāmasi 
SA_GV01_rv_hn08u-2418	RV_8,066.12a pūrvīś cid dhi tve tuvikūrminn āśaso havanta indrotayaḥ /	pūrvīḥ cit hi tve tuvikūrmin āśasaḥ havante indrā ūtayaḥ 
SA_GV01_rv_hn08u-2419	RV_8,066.12c tiraś cid aryaḥ savanā vaso gahi śaviṣṭha śrudhi me havam //	tiras cit aryaḥ savanā vaso gahi śaviṣṭha śrudhi me havam 
SA_GV01_rv_hn08u-2420	RV_8,066.13a vayaṃ ghā te tve id v indra viprā api ṣmasi /	vayam gha te tve id u indra viprāḥ api smasi 
SA_GV01_rv_hn08u-2421	RV_8,066.13c nahi tvad anyaḥ puruhūta kaś cana maghavann asti marḍitā //	nahi tvat anyaḥ puruhūta kaḥ cana maghavan asti marḍitā 
SA_GV01_rv_hn08u-2422	RV_8,066.14a tvaṃ no asyā amater uta kṣudho 'bhiśaster ava spṛdhi /	tvam naḥ asyāḥ amateḥ uta kṣudhaḥ bhiśasteḥ ava spṛdhi 
SA_GV01_rv_hn08u-2423	RV_8,066.14c tvaṃ na ūtī tava citrayā dhiyā śikṣā śaciṣṭha gātuvit //	tvam naḥ ūtī tava citrayā dhiyā śikṣa śaciṣṭha gātu vid 
SA_GV01_rv_hn08u-2424	RV_8,066.15a soma id vaḥ suto astu kalayo mā bibhītana /	somaḥ id vaḥ sutaḥ astu kalayaḥ mā bibhītana 
SA_GV01_rv_hn08u-2425	RV_8,066.15c aped eṣa dhvasmāyati svayaṃ ghaiṣo apāyati //	apa id eṣa dhvasmā ayati svayam gha eṣaḥ apāyati 
SA_GV01_rv_hn08u-2426	RV_8,067.01a tyān nu kṣatriyāṃ ava ādityān yāciṣāmahe /	tyān nu kṣatriyām avaḥ ādityān yāciṣāmahe 
SA_GV01_rv_hn08u-2427	RV_8,067.01c sumṛḷīkāṃ abhiṣṭaye //	su mṛḍīkām abhiṣṭaye 
SA_GV01_rv_hn08u-2428	RV_8,067.02a mitro no aty aṃhatiṃ varuṇaḥ parṣad aryamā /	mitraḥ naḥ ati aṃhatim varuṇaḥ parṣat aryamā 
SA_GV01_rv_hn08u-2429	RV_8,067.02c ādityāso yathā viduḥ //	ādityāsaḥ yathā viduḥ 
SA_GV01_rv_hn08u-2430	RV_8,067.03a teṣāṃ hi citram ukthyaṃ varūtham asti dāśuṣe /	teṣām hi citram ukthyam varūtham asti dāśuṣe 
SA_GV01_rv_hn08u-2431	RV_8,067.03c ādityānām araṅkṛte //	ādityānām araṅkṛte 
SA_GV01_rv_hn08u-2432	RV_8,067.04a mahi vo mahatām avo varuṇa mitrāryaman /	mahi vaḥ mahatām avaḥ varuṇa mitra aryaman 
SA_GV01_rv_hn08u-2433	RV_8,067.04c avāṃsy ā vṛṇīmahe //	avāṃsi ā vṛṇīmahe 
SA_GV01_rv_hn08u-2434	RV_8,067.05a jīvān no abhi dhetanādityāsaḥ purā hathāt /	jīvān naḥ abhi dhetana ādityāsaḥ purā hathāt 
SA_GV01_rv_hn08u-2435	RV_8,067.05c kad dha stha havanaśrutaḥ //	kad ha stha havana śrutaḥ 
SA_GV01_rv_hn08u-2436	RV_8,067.06a yad vaḥ śrāntāya sunvate varūtham asti yac chardiḥ /	yat vaḥ śrāntāya sunvate varūtham asti yat chardiḥ 
SA_GV01_rv_hn08u-2437	RV_8,067.06c tenā no adhi vocata //	tena naḥ adhi vocata 
SA_GV01_rv_hn08u-2438	RV_8,067.07a asti devā aṃhor urv asti ratnam anāgasaḥ /	asti devāḥ aṃhoḥ uru asti ratnam anāgasaḥ 
SA_GV01_rv_hn08u-2439	RV_8,067.07c ādityā adbhutainasaḥ //	ādityāḥ adbhuta enasaḥ 
SA_GV01_rv_hn08u-2440	RV_8,067.08a mā naḥ setuḥ siṣed ayam mahe vṛṇaktu nas pari /	mā naḥ setuḥ siṣet ayam mahe vṛṇaktu naḥ pari 
SA_GV01_rv_hn08u-2441	RV_8,067.08c indra id dhi śruto vaśī //	indraḥ id hi śrutaḥ vaśī 
SA_GV01_rv_hn08u-2442	RV_8,067.09a mā no mṛcā ripūṇāṃ vṛjinānām aviṣyavaḥ /	mā naḥ mṛcā ripūṇām vṛjinānām aviṣyavaḥ 
SA_GV01_rv_hn08u-2443	RV_8,067.09c devā abhi pra mṛkṣata //	devāḥ abhi pra mṛkṣata 
SA_GV01_rv_hn08u-2444	RV_8,067.10a uta tvām adite mahy ahaṃ devy upa bruve /	uta tvām adite mahi aham devi upa bruve 
SA_GV01_rv_hn08u-2445	RV_8,067.10c sumṛḷīkām abhiṣṭaye //	su mṛḍīkām abhiṣṭaye 
SA_GV01_rv_hn08u-2446	RV_8,067.11a parṣi dīne gabhīra āṃ ugraputre jighāṃsataḥ /	parṣi dīne gabhīre ām ugra putre jighāṃsataḥ 
SA_GV01_rv_hn08u-2447	RV_8,067.11c mākis tokasya no riṣat //	mākir tokasya naḥ riṣat 
SA_GV01_rv_hn08u-2448	RV_8,067.12a aneho na uruvraja urūci vi prasartave /	anehaḥ naḥ uru vraje urūci vi prasartave 
SA_GV01_rv_hn08u-2449	RV_8,067.12c kṛdhi tokāya jīvase //	kṛdhi tokāya jīvase 
SA_GV01_rv_hn08u-2450	RV_8,067.13a ye mūrdhānaḥ kṣitīnām adabdhāsaḥ svayaśasaḥ /	ye mūrdhānaḥ kṣitīnām adabdhāsaḥ sva yaśasaḥ 
SA_GV01_rv_hn08u-2451	RV_8,067.13c vratā rakṣante adruhaḥ //	vratā rakṣante adruhaḥ 
SA_GV01_rv_hn08u-2452	RV_8,067.14a te na āsno vṛkāṇām ādityāso mumocata /	te naḥ āsnaḥ vṛkāṇām ādityāsaḥ mumocata 
SA_GV01_rv_hn08u-2453	RV_8,067.14c stenam baddham ivādite //	stenam baddham iva adite 
SA_GV01_rv_hn08u-2454	RV_8,067.15a apo ṣu ṇa iyaṃ śarur ādityā apa durmatiḥ /	apa u su naḥ iyam śaruḥ ādityāḥ apa durmatiḥ 
SA_GV01_rv_hn08u-2455	RV_8,067.15c asmad etv ajaghnuṣī //	asmat etu a jaghnuṣī 
SA_GV01_rv_hn08u-2456	RV_8,067.16a śaśvad dhi vaḥ sudānava ādityā ūtibhir vayam /	śaśvat hi vaḥ sudānavaḥ ādityāḥ ūtibhiḥ vayam 
SA_GV01_rv_hn08u-2457	RV_8,067.16c purā nūnam bubhujmahe //	purā nūnam bubhujmahe 
SA_GV01_rv_hn08u-2458	RV_8,067.17a śaśvantaṃ hi pracetasaḥ pratiyantaṃ cid enasaḥ /	śaśvantam hi pracetasaḥ pratiyantam cit enasaḥ 
SA_GV01_rv_hn08u-2459	RV_8,067.17c devāḥ kṛṇutha jīvase //	devāḥ kṛṇutha jīvase 
SA_GV01_rv_hn08u-2460	RV_8,067.18a tat su no navyaṃ sanyasa ādityā yan mumocati /	tat su naḥ navyam sanyase ādityāḥ yat mumocati 
SA_GV01_rv_hn08u-2461	RV_8,067.18c bandhād baddham ivādite //	bandhāt baddham iva adite 
SA_GV01_rv_hn08u-2462	RV_8,067.19a nāsmākam asti tat tara ādityāso atiṣkade /	na asmākam asti tat taraḥ ādityāsaḥ atiṣkade 
SA_GV01_rv_hn08u-2463	RV_8,067.19c yūyam asmabhyam mṛḷata //	yūyam asmabhyam mṛḍata 
SA_GV01_rv_hn08u-2464	RV_8,067.20a mā no hetir vivasvata ādityāḥ kṛtrimā śaruḥ /	mā naḥ hetiḥ vivasvataḥ ādityāḥ kṛtrimā śaruḥ 
SA_GV01_rv_hn08u-2465	RV_8,067.20c purā nu jaraso vadhīt //	purā nu jarasaḥ vadhīt 
SA_GV01_rv_hn08u-2466	RV_8,067.21a vi ṣu dveṣo vy aṃhatim ādityāso vi saṃhitam /	vi su dveṣaḥ vi aṃhatim ādityāsaḥ vi saṃhitam 
SA_GV01_rv_hn08u-2467	RV_8,067.21c viṣvag vi vṛhatā rapaḥ //	viṣvak vi vṛhata rapaḥ 
SA_GV01_rv_hn08u-2468	RV_8,068.01a ā tvā rathaṃ yathotaye sumnāya vartayāmasi /	ā tvā ratham yathā ūtaye sumnāya vartayāmasi 
SA_GV01_rv_hn08u-2469	RV_8,068.01c tuvikūrmim ṛtīṣaham indra śaviṣṭha satpate //	tuvikūrmim ṛtīṣaham indra śaviṣṭha satpate 
SA_GV01_rv_hn08u-2470	RV_8,068.02a tuviśuṣma tuvikrato śacīvo viśvayā mate /	tuvi śuṣma tuvi krato śacīvas viśvayā mate 
SA_GV01_rv_hn08u-2471	RV_8,068.02c ā paprātha mahitvanā //	ā paprātha mahitvanā 
SA_GV01_rv_hn08u-2472	RV_8,068.03a yasya te mahinā mahaḥ pari jmāyantam īyatuḥ /	yasya te mahinā mahaḥ pari jmāyantam īyatuḥ 
SA_GV01_rv_hn08u-2473	RV_8,068.03c hastā vajraṃ hiraṇyayam //	hastāḥ vajram hiraṇyayam 
SA_GV01_rv_hn08u-2474	RV_8,068.04a viśvānarasya vas patim anānatasya śavasaḥ /	viśvānarasya vaḥ patim an ānatasya śavasaḥ 
SA_GV01_rv_hn08u-2475	RV_8,068.04c evaiś ca carṣaṇīnām ūtī huve rathānām //	evaiḥ ca carṣaṇīnām ūtī huve rathānām 
SA_GV01_rv_hn08u-2476	RV_8,068.05a abhiṣṭaye sadāvṛdhaṃ svarmīḷheṣu yaṃ naraḥ /	abhiṣṭaye sadāvṛdham svarmīḷheṣu yam naraḥ 
SA_GV01_rv_hn08u-2477	RV_8,068.05c nānā havanta ūtaye //	nānā havante ūtaye 
SA_GV01_rv_hn08u-2478	RV_8,068.06a paromātram ṛcīṣamam indram ugraṃ surādhasam /	paromātram ṛcīṣamam indram ugram su rādhasam 
SA_GV01_rv_hn08u-2479	RV_8,068.06c īśānaṃ cid vasūnām //	īśānam cit vasūnām 
SA_GV01_rv_hn08u-2480	RV_8,068.07a taṃ-tam id rādhase maha indraṃ codāmi pītaye /	taṃtam id rādhase mahe indram codāmi pītaye 
SA_GV01_rv_hn08u-2481	RV_8,068.07c yaḥ pūrvyām anuṣṭutim īśe kṛṣṭīnāṃ nṛtuḥ //	yaḥ pūrvyām anuṣṭutim īśe kṛṣṭīnām nṛtuḥ 
SA_GV01_rv_hn08u-2482	RV_8,068.08a na yasya te śavasāna sakhyam ānaṃśa martyaḥ /	na yasya te śavasāna sakhyam ānaṃśa martyaḥ 
SA_GV01_rv_hn08u-2483	RV_8,068.08c nakiḥ śavāṃsi te naśat //	nakir śavāṃsi te naśat 
SA_GV01_rv_hn08u-2484	RV_8,068.09a tvotāsas tvā yujāpsu sūrye mahad dhanam /	tvotāsaḥ tvā yujā apsu sūrye mahat dhanam 
SA_GV01_rv_hn08u-2485	RV_8,068.09c jayema pṛtsu vajrivaḥ //	jayema pṛtsu vajrivas 
SA_GV01_rv_hn08u-2486	RV_8,068.10a taṃ tvā yajñebhir īmahe taṃ gīrbhir girvaṇastama /	tam tvā yajñebhiḥ īmahe tam gīrbhiḥ girvaṇastama 
SA_GV01_rv_hn08u-2487	RV_8,068.10c indra yathā cid āvitha vājeṣu purumāyyam //	indra yathā cit āvitha vājeṣu purumāyyam 
SA_GV01_rv_hn08u-2488	RV_8,068.11a yasya te svādu sakhyaṃ svādvī praṇītir adrivaḥ /	yasya te svādu sakhyam svādvī praṇītiḥ adrivas 
SA_GV01_rv_hn08u-2489	RV_8,068.11c yajño vitantasāyyaḥ //	yajñaḥ vitantasāyyaḥ 
SA_GV01_rv_hn08u-2490	RV_8,068.12a uru ṇas tanve tana uru kṣayāya nas kṛdhi /	uru naḥ tanve tane uru kṣayāya naḥ kṛdhi 
SA_GV01_rv_hn08u-2491	RV_8,068.12c uru ṇo yandhi jīvase //	uru naḥ yandhi jīvase 
SA_GV01_rv_hn08u-2492	RV_8,068.13a uruṃ nṛbhya uruṃ gava uruṃ rathāya panthām /	urum nṛbhyaḥ urum gave urum rathāya panthām 
SA_GV01_rv_hn08u-2493	RV_8,068.13c devavītim manāmahe //	deva vītim manāmahe 
SA_GV01_rv_hn08u-2494	RV_8,068.14a upa mā ṣaḍ dvā-dvā naraḥ somasya harṣyā /	upa mā ṣaṭ dvādvāḥ naraḥ somasya harṣyā 
SA_GV01_rv_hn08u-2495	RV_8,068.14c tiṣṭhanti svādurātayaḥ //	tiṣṭhanti svādu rātayaḥ 
SA_GV01_rv_hn08u-2496	RV_8,068.15a ṛjrāv indrota ā dade harī ṛkṣasya sūnavi /	ṛjrau indrote ā dade harī ṛkṣasya sūnavi 
SA_GV01_rv_hn08u-2497	RV_8,068.15c āśvamedhasya rohitā //	āśvamedhasya rohitā 
SA_GV01_rv_hn08u-2498	RV_8,068.16a surathāṃ ātithigve svabhīśūṃr ārkṣe /	su rathān ātithigve su abhīśūn ārkṣe 
SA_GV01_rv_hn08u-2499	RV_8,068.16c āśvamedhe supeśasaḥ //	āśvamedhe supeśasaḥ 
SA_GV01_rv_hn08u-2500	RV_8,068.17a ṣaḷ aśvāṃ ātithigva indrote vadhūmataḥ /	ṣaṭ aśvān ātithigve indrote vadhūmataḥ 
SA_GV01_rv_hn08u-2501	RV_8,068.17c sacā pūtakratau sanam //	sacā pūtakratau sanam 
SA_GV01_rv_hn08u-2502	RV_8,068.18a aiṣu cetad vṛṣaṇvaty antar ṛjreṣv aruṣī /	ā eṣu cetat vṛṣaṇvatī antar ṛjreṣu aruṣī 
SA_GV01_rv_hn08u-2503	RV_8,068.18c svabhīśuḥ kaśāvatī //	su abhīśuḥ kaśāvatī 
SA_GV01_rv_hn08u-2504	RV_8,068.19a na yuṣme vājabandhavo ninitsuś cana martyaḥ /	na yuṣme vāja bandhavaḥ ninitsuḥ cana martyaḥ 
SA_GV01_rv_hn08u-2505	RV_8,068.19c avadyam adhi dīdharat //	avadyam adhi dīdharat 
SA_GV01_rv_hn08u-2506	RV_8,069.01a pra-pra vas triṣṭubham iṣam mandadvīrāyendave /	pra pra vaḥ triṣṭubham iṣam mandat vīrāya indave 
SA_GV01_rv_hn08u-2507	RV_8,069.01c dhiyā vo medhasātaye purandhyā vivāsati //	dhiyā vaḥ medha sātaye purandhyā vivāsati 
SA_GV01_rv_hn08u-2508	RV_8,069.02a nadaṃ va odatīnāṃ nadaṃ yoyuvatīnām /	nadam vaḥ odatīnām nadam yoyuvatīnām 
SA_GV01_rv_hn08u-2509	RV_8,069.02c patiṃ vo aghnyānāṃ dhenūnām iṣudhyasi //	patim vaḥ aghnyānām dhenūnām iṣudhyasi 
SA_GV01_rv_hn08u-2510	RV_8,069.03a tā asya sūdadohasaḥ somaṃ śrīṇanti pṛśnayaḥ /	tāḥ asya sūdadohasaḥ somam śrīṇanti pṛśnayaḥ 
SA_GV01_rv_hn08u-2511	RV_8,069.03c janman devānāṃ viśas triṣv ā rocane divaḥ //	janman devānām viśaḥ triṣu ā rocane divaḥ 
SA_GV01_rv_hn08u-2512	RV_8,069.04a abhi pra gopatiṃ girendram arca yathā vide /	abhi pra go patim girā indram arca yathā vide 
SA_GV01_rv_hn08u-2513	RV_8,069.04c sūnuṃ satyasya satpatim //	sūnum satyasya sat patim 
SA_GV01_rv_hn08u-2514	RV_8,069.05a ā harayaḥ sasṛjrire 'ruṣīr adhi barhiṣi /	ā harayaḥ sasṛjrire ruṣīḥ adhi barhiṣi 
SA_GV01_rv_hn08u-2515	RV_8,069.05c yatrābhi saṃnavāmahe //	yatra abhi saṃnavāmahe 
SA_GV01_rv_hn08u-2516	RV_8,069.06a indrāya gāva āśiraṃ duduhre vajriṇe madhu /	indrāya gāvaḥ āśiram duduhre vajriṇe madhu 
SA_GV01_rv_hn08u-2517	RV_8,069.06c yat sīm upahvare vidat //	yat sīm upahvare vidat 
SA_GV01_rv_hn08u-2518	RV_8,069.07a ud yad bradhnasya viṣṭapaṃ gṛham indraś ca ganvahi /	ud yat bradhnasya viṣṭapam gṛham indraḥ ca ganvahi 
SA_GV01_rv_hn08u-2519	RV_8,069.07c madhvaḥ pītvā sacevahi triḥ sapta sakhyuḥ pade //	madhvaḥ pītvā sacevahi tris sapta sakhyuḥ pade 
SA_GV01_rv_hn08u-2520	RV_8,069.08a arcata prārcata priyamedhāso arcata /	arcata prārcata priyamedhāsaḥ arcata 
SA_GV01_rv_hn08u-2521	RV_8,069.08c arcantu putrakā uta puraṃ na dhṛṣṇv arcata //	arcantu putrakāḥ uta puram na dhṛṣṇu arcata 
SA_GV01_rv_hn08u-2522	RV_8,069.09a ava svarāti gargaro godhā pari saniṣvaṇat /	ava svarāti gargaraḥ godhā pari saniṣvaṇat 
SA_GV01_rv_hn08u-2523	RV_8,069.09c piṅgā pari caniṣkadad indrāya brahmodyatam //	piṅgā pari caniṣkadat indrāya brahma udyatam 
SA_GV01_rv_hn08u-2524	RV_8,069.10a ā yat patanty enyaḥ sudughā anapasphuraḥ /	ā yat patanti enyaḥ su dughāḥ an apasphuraḥ 
SA_GV01_rv_hn08u-2525	RV_8,069.10c apasphuraṃ gṛbhāyata somam indrāya pātave //	apasphuram gṛbhāyata somam indrāya pātave 
SA_GV01_rv_hn08u-2526	RV_8,069.11a apād indro apād agnir viśve devā amatsata /	apāt indraḥ apāt agniḥ viśve devāḥ amatsata 
SA_GV01_rv_hn08u-2527	RV_8,069.11c varuṇa id iha kṣayat tam āpo abhy anūṣata vatsaṃ saṃśiśvarīr iva //	varuṇe id iha kṣayat tam āpaḥ abhī anūṣata vatsam saṃśiśvarīḥ iva 
SA_GV01_rv_hn08u-2528	RV_8,069.12a sudevo asi varuṇa yasya te sapta sindhavaḥ /	su devaḥ asi varuṇa yasya te sapta sindhavaḥ 
SA_GV01_rv_hn08u-2529	RV_8,069.12c anukṣaranti kākudaṃ sūrmyaṃ suṣirām iva //	anukṣaranti kākudam sūrmyam suṣirām iva 
SA_GV01_rv_hn08u-2530	RV_8,069.13a yo vyatīṃr aphāṇayat suyuktāṃ upa dāśuṣe /	yaḥ vyatīṃr aphāṇayat su yuktām upa dāśuṣe 
SA_GV01_rv_hn08u-2531	RV_8,069.13c takvo netā tad id vapur upamā yo amucyata //	takvaḥ netā tat id vapuḥ upamā yaḥ amucyata 
SA_GV01_rv_hn08u-2532	RV_8,069.14a atīd u śakra ohata indro viśvā ati dviṣaḥ /	ati id u śakraḥ ohate indraḥ viśvāḥ ati dviṣaḥ 
SA_GV01_rv_hn08u-2533	RV_8,069.14c bhinat kanīna odanam pacyamānam paro girā //	bhinat kanīnaḥ odanam pacyamānam paras girā 
SA_GV01_rv_hn08u-2534	RV_8,069.15a arbhako na kumārako 'dhi tiṣṭhan navaṃ ratham /	arbhakaḥ na kumārakaḥ dhi tiṣṭhat navam ratham 
SA_GV01_rv_hn08u-2535	RV_8,069.15c sa pakṣan mahiṣam mṛgam pitre mātre vibhukratum //	sa pakṣat mahiṣam mṛgam pitre mātre vibhu kratum 
SA_GV01_rv_hn08u-2536	RV_8,069.16a ā tū suśipra dampate rathaṃ tiṣṭhā hiraṇyayam /	ā tū su śipra dampate ratham tiṣṭha hiraṇyayam 
SA_GV01_rv_hn08u-2537	RV_8,069.16c adha dyukṣaṃ sacevahi sahasrapādam aruṣaṃ svastigām anehasam //	adha dyukṣam sacevahi sahasra pādam aruṣam svasti gām anehasam 
SA_GV01_rv_hn08u-2538	RV_8,069.17a taṃ ghem itthā namasvina upa svarājam āsate /	tam gha īm itthā namasvinaḥ upa svarājam āsate 
SA_GV01_rv_hn08u-2539	RV_8,069.17c arthaṃ cid asya sudhitaṃ yad etava āvartayanti dāvane //	artham cit asya sudhitam yat etave āvartayanti dāvane 
SA_GV01_rv_hn08u-2540	RV_8,069.18a anu pratnasyaukasaḥ priyamedhāsa eṣām /	anu pratnasya okasaḥ priyamedhāsaḥ eṣām 
SA_GV01_rv_hn08u-2541	RV_8,069.18c pūrvām anu prayatiṃ vṛktabarhiṣo hitaprayasa āśata //	pūrvām anu prayatim vṛkta barhiṣaḥ hita prayasaḥ āśata 
SA_GV01_rv_hn08u-2542	RV_8,070.01a yo rājā carṣaṇīnāṃ yātā rathebhir adhriguḥ /	yaḥ rājā carṣaṇīnām yātā rathebhiḥ adhriguḥ 
SA_GV01_rv_hn08u-2543	RV_8,070.01c viśvāsāṃ tarutā pṛtanānāṃ jyeṣṭho yo vṛtrahā gṛṇe //	viśvāsām tarutā pṛtanānām jyeṣṭhaḥ yaḥ vṛtra hā gṛṇe 
SA_GV01_rv_hn08u-2544	RV_8,070.02a indraṃ taṃ śumbha puruhanmann avase yasya dvitā vidhartari /	indram tam śumbha puru hanman avase yasya dvitā vidhartari 
SA_GV01_rv_hn08u-2545	RV_8,070.02c hastāya vajraḥ prati dhāyi darśato maho dive na sūryaḥ //	hastāya vajraḥ prati dhāyi darśataḥ mahaḥ dive na sūryaḥ 
SA_GV01_rv_hn08u-2546	RV_8,070.03a nakiṣ ṭaṃ karmaṇā naśad yaś cakāra sadāvṛdham /	nakir tam karmaṇā naśat yaḥ cakāra sadāvṛdham 
SA_GV01_rv_hn08u-2547	RV_8,070.03c indraṃ na yajñair viśvagūrtam ṛbhvasam adhṛṣṭaṃ dhṛṣṇvojasam //	indram na yajñaiḥ viśva gūrtam ṛbhvasam adhṛṣṭam dhṛṣṇu ojasam 
SA_GV01_rv_hn08u-2548	RV_8,070.04a aṣāḷham ugram pṛtanāsu sāsahiṃ yasmin mahīr urujrayaḥ /	aṣāḍham ugram pṛtanāsu sāsahim yasmin mahīḥ urujrayaḥ 
SA_GV01_rv_hn08u-2549	RV_8,070.04c saṃ dhenavo jāyamāne anonavur dyāvaḥ kṣāmo anonavuḥ //	sam dhenavaḥ jāyamāne anonavuḥ dyāvaḥ kṣāmaḥ anonavuḥ 
SA_GV01_rv_hn08u-2550	RV_8,070.05a yad dyāva indra te śataṃ śatam bhūmīr uta syuḥ /	yat dyāvaḥ indra te śatam śatam bhūmīḥ uta syuḥ 
SA_GV01_rv_hn08u-2551	RV_8,070.05c na tvā vajrin sahasraṃ sūryā anu na jātam aṣṭa rodasī //	na tvā vajrin sahasram sūryāḥ anu na jātam aṣṭa rodasī 
SA_GV01_rv_hn08u-2552	RV_8,070.06a ā paprātha mahinā vṛṣṇyā vṛṣan viśvā śaviṣṭha śavasā /	ā paprātha mahinā vṛṣṇyā vṛṣan viśvā śaviṣṭha śavasā 
SA_GV01_rv_hn08u-2553	RV_8,070.06c asmāṃ ava maghavan gomati vraje vajriñ citrābhir ūtibhiḥ //	asmān ava maghavan gomati vraje vajrim citrābhiḥ ūtibhiḥ 
SA_GV01_rv_hn08u-2554	RV_8,070.07a na sīm adeva āpad iṣaṃ dīrghāyo martyaḥ /	na sīm adevaḥ āpat iṣam dīrgha āyo martyaḥ 
SA_GV01_rv_hn08u-2555	RV_8,070.07c etagvā cid ya etaśā yuyojate harī indro yuyojate //	etagvā cit yaḥ etaśā yuyojate harī indraḥ yuyojate 
SA_GV01_rv_hn08u-2556	RV_8,070.08a taṃ vo maho mahāyyam indraṃ dānāya sakṣaṇim /	tam vaḥ mahāyyam indram dānāya sakṣaṇim 
SA_GV01_rv_hn08u-2557	RV_8,070.08c yo gādheṣu ya āraṇeṣu havyo vājeṣv asti havyaḥ //	yaḥ gādheṣu yaḥ āraṇeṣu havyaḥ vājeṣu asti havyaḥ 
SA_GV01_rv_hn08u-2558	RV_8,070.09a ud ū ṣu ṇo vaso mahe mṛśasva śūra rādhase /	ud u su naḥ vaso mahe mṛśasva śūra rādhase 
SA_GV01_rv_hn08u-2559	RV_8,070.09c ud ū ṣu mahyai maghavan maghattaya ud indra śravase mahe //	ud u su mahyai maghavan maghattaye ud indra śravase mahe 
SA_GV01_rv_hn08u-2560	RV_8,070.10a tvaṃ na indra ṛtayus tvānido ni tṛmpasi /	tvam naḥ indraḥ ṛtayuḥ tvānidaḥ ni tṛmpasi 
SA_GV01_rv_hn08u-2561	RV_8,070.10c madhye vasiṣva tuvinṛmṇorvor ni dāsaṃ śiśnatho hathaiḥ //	madhye vasiṣva tuvi nṛmṇa ūrvoḥ ni dāsam śiśnathaḥ hathaiḥ 
SA_GV01_rv_hn08u-2562	RV_8,070.11a anyavratam amānuṣam ayajvānam adevayum /	anya vratam a mānuṣam a yajvānam a devayum 
SA_GV01_rv_hn08u-2563	RV_8,070.11c ava svaḥ sakhā dudhuvīta parvataḥ sughnāya dasyum parvataḥ //	ava svaḥ sakhā dudhuvīta parvataḥ su ghnāya dasyum parvataḥ 
SA_GV01_rv_hn08u-2564	RV_8,070.12a tvaṃ na indrāsāṃ haste śaviṣṭha dāvane /	tvam naḥ indra āsām haste śaviṣṭha dāvane 
SA_GV01_rv_hn08u-2565	RV_8,070.12c dhānānāṃ na saṃ gṛbhāyāsmayur dviḥ saṃ gṛbhāyāsmayuḥ //	dhānānām na sam gṛbhāya asmayuḥ dvis sam gṛbhāya asmayuḥ 
SA_GV01_rv_hn08u-2566	RV_8,070.13a sakhāyaḥ kratum icchata kathā rādhāma śarasya /	sakhāyaḥ kratum icchata kathā rādhāma śarasya 
SA_GV01_rv_hn08u-2567	RV_8,070.13c upastutim bhojaḥ sūrir yo ahrayaḥ //	upastutim bhojaḥ sūriḥ yaḥ ahrayaḥ 
SA_GV01_rv_hn08u-2568	RV_8,070.14a bhūribhiḥ samaha ṛṣibhir barhiṣmadbhi staviṣyase /	bhūribhiḥ samaha ṛṣibhiḥ barhiṣmadbhiḥ staviṣyase 
SA_GV01_rv_hn08u-2569	RV_8,070.14c yad ittham ekam-ekam ic chara vatsān parādadaḥ //	yat ittham ekam ekam id śara vatsān parādadaḥ 
SA_GV01_rv_hn08u-2570	RV_8,070.15a karṇagṛhyā maghavā śauradevyo vatsaṃ nas tribhya ānayat /	karṇa gṛhya maghavā śauradevyaḥ vatsam naḥ tribhyaḥ ānayat 
SA_GV01_rv_hn08u-2571	RV_8,070.15c ajāṃ sūrir na dhātave //	ajām sūriḥ na dhātave 
SA_GV01_rv_hn08u-2572	RV_8,071.01a tvaṃ no agne mahobhiḥ pāhi viśvasyā arāteḥ /	tvam naḥ agne mahobhiḥ pāhi viśvasyāḥ arāteḥ 
SA_GV01_rv_hn08u-2573	RV_8,071.01c uta dviṣo martyasya //	uta dviṣaḥ martyasya 
SA_GV01_rv_hn08u-2574	RV_8,071.02a nahi manyuḥ pauruṣeya īśe hi vaḥ priyajāta /	nahi manyuḥ pauruṣeyaḥ īśe hi vaḥ priya jāta 
SA_GV01_rv_hn08u-2575	RV_8,071.02c tvam id asi kṣapāvān //	tvam id asi kṣapāvān 
SA_GV01_rv_hn08u-2576	RV_8,071.03a sa no viśvebhir devebhir ūrjo napād bhadraśoce /	sa naḥ viśvebhiḥ devebhiḥ ūrjaḥ napāt bhadra śoce 
SA_GV01_rv_hn08u-2577	RV_8,071.03c rayiṃ dehi viśvavāram //	rayim dehi viśva vāram 
SA_GV01_rv_hn08u-2578	RV_8,071.04a na tam agne arātayo martaṃ yuvanta rāyaḥ /	na tam agne arātayaḥ martam yuvanta rāyaḥ 
SA_GV01_rv_hn08u-2579	RV_8,071.04c yaṃ trāyase dāśvāṃsam //	yam trāyase dāśvāṃsam 
SA_GV01_rv_hn08u-2580	RV_8,071.05a yaṃ tvaṃ vipra medhasātāv agne hinoṣi dhanāya /	yam tvam vipra medha sātau agne hinoṣi dhanāya 
SA_GV01_rv_hn08u-2581	RV_8,071.05c sa tavotī goṣu gantā //	sa tava ūtī goṣu gantā 
SA_GV01_rv_hn08u-2582	RV_8,071.06a tvaṃ rayim puruvīram agne dāśuṣe martāya /	tvam rayim puru vīram agne dāśuṣe martāya 
SA_GV01_rv_hn08u-2583	RV_8,071.06c pra ṇo naya vasyo accha //	pra naḥ naya vasyaḥ accha 
SA_GV01_rv_hn08u-2584	RV_8,071.07a uruṣyā ṇo mā parā dā aghāyate jātavedaḥ /	uruṣya naḥ mā parā dāḥ aghāyate jātavedaḥ 
SA_GV01_rv_hn08u-2585	RV_8,071.07c durādhye martāya //	durādhye martāya 
SA_GV01_rv_hn08u-2586	RV_8,071.08a agne mākiṣ ṭe devasya rātim adevo yuyota /	agne mākir te devasya rātim adevaḥ yuyota 
SA_GV01_rv_hn08u-2587	RV_8,071.08c tvam īśiṣe vasūnām //	tvam īśiṣe vasūnām 
SA_GV01_rv_hn08u-2588	RV_8,071.09a sa no vasva upa māsy ūrjo napān māhinasya /	sa naḥ vasvaḥ upa māsi ūrjaḥ napāt māhinasya 
SA_GV01_rv_hn08u-2589	RV_8,071.09c sakhe vaso jaritṛbhyaḥ //	sakhe vaso jaritṛbhyaḥ 
SA_GV01_rv_hn08u-2590	RV_8,071.10a acchā naḥ śīraśociṣaṃ giro yantu darśatam /	acchā naḥ śīra śociṣam giraḥ yantu darśatam 
SA_GV01_rv_hn08u-2591	RV_8,071.10c acchā yajñāso namasā purūvasum purupraśastam ūtaye //	acchā yajñāsaḥ namasā purūvasum puru praśastam ūtaye 
SA_GV01_rv_hn08u-2592	RV_8,071.11a agniṃ sūnuṃ sahaso jātavedasaṃ dānāya vāryāṇām /	agnim sūnum sahasaḥ jātavedasam dānāya vāryāṇām 
SA_GV01_rv_hn08u-2593	RV_8,071.11c dvitā yo bhūd amṛto martyeṣv ā hotā mandratamo viśi //	dvitā yaḥ bhūt amṛtaḥ martyeṣu ā hotā mandratamaḥ viśi 
SA_GV01_rv_hn08u-2594	RV_8,071.12a agniṃ vo devayajyayāgnim prayaty adhvare /	agnim vaḥ deva yajyayā agnim prayati adhvare 
SA_GV01_rv_hn08u-2595	RV_8,071.12c agniṃ dhīṣu prathamam agnim arvaty agniṃ kṣaitrāya sādhase //	agnim dhīṣu prathamam agnim arvati agnim kṣaitrāya sādhase 
SA_GV01_rv_hn08u-2596	RV_8,071.13a agnir iṣāṃ sakhye dadātu na īśe yo vāryāṇām /	agniḥ iṣām sakhye dadātu naḥ īśe yaḥ vāryāṇām 
SA_GV01_rv_hn08u-2597	RV_8,071.13c agniṃ toke tanaye śaśvad īmahe vasuṃ santaṃ tanūpām //	agnim toke tanaye śaśvat īmahe vasum santam tanū pām 
SA_GV01_rv_hn08u-2598	RV_8,071.14a agnim īḷiṣvāvase gāthābhiḥ śīraśociṣam /	agnim īḍiṣva avase gāthābhiḥ śīra śociṣam 
SA_GV01_rv_hn08u-2599	RV_8,071.14c agniṃ rāye purumīḷha śrutaṃ naro 'gniṃ sudītaye chardiḥ //	agnim rāye purumīḷha śrutam naraḥ gnim sudītaye chardiḥ 
SA_GV01_rv_hn08u-2600	RV_8,071.15a agniṃ dveṣo yotavai no gṛṇīmasy agniṃ śaṃ yoś ca dātave /	agnim dveṣaḥ yotavai naḥ gṛṇīmasi agnim śam yos ca dātave 
SA_GV01_rv_hn08u-2601	RV_8,071.15c viśvāsu vikṣv aviteva havyo bhuvad vastur ṛṣūṇām //	viśvāsu vikṣu avitā iva havyaḥ bhuvat vastuḥ ṛṣūṇām 
SA_GV01_rv_hn08u-2602	RV_8,072.01a haviṣ kṛṇudhvam ā gamad adhvaryur vanate punaḥ /	haviṣ kṛṇudhvam ā gamat adhvaryuḥ vanate punar 
SA_GV01_rv_hn08u-2603	RV_8,072.01c vidvāṃ asya praśāsanam //	vidvān asya praśāsanam 
SA_GV01_rv_hn08u-2604	RV_8,072.02a ni tigmam abhy aṃśuṃ sīdad dhotā manāv adhi /	ni tigmam abhī aṃśum sīdat hotā manau adhi 
SA_GV01_rv_hn08u-2605	RV_8,072.02c juṣāṇo asya sakhyam //	juṣāṇaḥ asya sakhyam 
SA_GV01_rv_hn08u-2606	RV_8,072.03a antar icchanti taṃ jane rudram paro manīṣayā /	antar icchanti tam jane rudram paras manīṣayā 
SA_GV01_rv_hn08u-2607	RV_8,072.03c gṛbhṇanti jihvayā sasam //	gṛbhṇanti jihvayā sasam 
SA_GV01_rv_hn08u-2608	RV_8,072.04a jāmy atītape dhanur vayodhā aruhad vanam /	jāmī atītape dhanuḥ vayodhāḥ aruhat vanam 
SA_GV01_rv_hn08u-2609	RV_8,072.04c dṛṣadaṃ jihvayāvadhīt //	dṛṣadam jihvayā avadhīt 
SA_GV01_rv_hn08u-2610	RV_8,072.05a caran vatso ruśann iha nidātāraṃ na vindate /	caran vatsaḥ ruśan iha nidātāram na vindate 
SA_GV01_rv_hn08u-2611	RV_8,072.05c veti stotava ambyam //	veti stotava ambyam 
SA_GV01_rv_hn08u-2612	RV_8,072.06a uto nv asya yan mahad aśvāvad yojanam bṛhad /	uta u nu asya yat mahat aśvāvat yojanam bṛhat 
SA_GV01_rv_hn08u-2613	RV_8,072.06c dāmā rathasya dadṛśe //	dāmā rathasya dadṛśe 
SA_GV01_rv_hn08u-2614	RV_8,072.07a duhanti saptaikām upa dvā pañca sṛjataḥ /	duhanti sapta ekām upa dvā pañca sṛjataḥ 
SA_GV01_rv_hn08u-2615	RV_8,072.07c tīrthe sindhor adhi svare //	tīrthe sindhoḥ adhi svare 
SA_GV01_rv_hn08u-2616	RV_8,072.08a ā daśabhir vivasvata indraḥ kośam acucyavīt /	ā daśabhiḥ vivasvataḥ indraḥ kośam acucyavīt 
SA_GV01_rv_hn08u-2617	RV_8,072.08c khedayā trivṛtā divaḥ //	khedayā trivṛtā divaḥ 
SA_GV01_rv_hn08u-2618	RV_8,072.09a pari tridhātur adhvaraṃ jūrṇir eti navīyasī /	pari tri dhātuḥ adhvaram jūrṇiḥ eti navīyasī 
SA_GV01_rv_hn08u-2619	RV_8,072.09c madhvā hotāro añjate //	madhvā hotāraḥ añjate 
SA_GV01_rv_hn08u-2620	RV_8,072.10a siñcanti namasāvatam uccācakram parijmānam /	siñcanti namasā avatam uccācakram parijmānam 
SA_GV01_rv_hn08u-2621	RV_8,072.10c nīcīnabāram akṣitam //	nīcīna bāram akṣitam 
SA_GV01_rv_hn08u-2622	RV_8,072.11a abhyāram id adrayo niṣiktam puṣkare madhu /	abhyāram id adrayaḥ niṣiktam puṣkare madhu 
SA_GV01_rv_hn08u-2623	RV_8,072.11c avatasya visarjane //	avatasya visarjane 
SA_GV01_rv_hn08u-2624	RV_8,072.12a gāva upāvatāvatam mahī yajñasya rapsudā /	gāvaḥ upāvata avatam mahī yajñasya rapsu dā 
SA_GV01_rv_hn08u-2625	RV_8,072.12c ubhā karṇā hiraṇyayā //	ubhā karṇā hiraṇyayā 
SA_GV01_rv_hn08u-2626	RV_8,072.13a ā sute siñcata śriyaṃ rodasyor abhiśriyam /	ā sute siñcata śriyam rodasyoḥ abhiśriyam 
SA_GV01_rv_hn08u-2627	RV_8,072.13c rasā dadhīta vṛṣabham //	rasā dadhīta vṛṣabham 
SA_GV01_rv_hn08u-2628	RV_8,072.14a te jānata svam okyaṃ saṃ vatsāso na mātṛbhiḥ /	te jānata svam okyam sam vatsāsaḥ na mātṛbhiḥ 
SA_GV01_rv_hn08u-2629	RV_8,072.14c mitho nasanta jāmibhiḥ //	mithas nasanta jāmibhiḥ 
SA_GV01_rv_hn08u-2630	RV_8,072.15a upa srakveṣu bapsataḥ kṛṇvate dharuṇaṃ divi /	upa srakveṣu bapsataḥ kṛṇvate dharuṇam divi 
SA_GV01_rv_hn08u-2631	RV_8,072.15c indre agnā namaḥ svaḥ //	indre agnā namaḥ svar 
SA_GV01_rv_hn08u-2632	RV_8,072.16a adhukṣat pipyuṣīm iṣam ūrjaṃ saptapadīm ariḥ /	adhukṣat pipyuṣīm iṣam ūrjam saptapadīm ariḥ 
SA_GV01_rv_hn08u-2633	RV_8,072.16c sūryasya sapta raśmibhiḥ //	sūryasya sapta raśmibhiḥ 
SA_GV01_rv_hn08u-2634	RV_8,072.17a somasya mitrāvaruṇoditā sūra ā dade /	somasya mitrāvaruṇā uditā sūre ā dade 
SA_GV01_rv_hn08u-2635	RV_8,072.17c tad āturasya bheṣajam //	tat āturasya bheṣajam 
SA_GV01_rv_hn08u-2636	RV_8,072.18a uto nv asya yat padaṃ haryatasya nidhānyam /	uta u nu asya yat padam haryatasya nidhānyam 
SA_GV01_rv_hn08u-2637	RV_8,072.18c pari dyāṃ jihvayātanat //	pari dyām jihvayā atanat 
SA_GV01_rv_hn08u-2638	RV_8,073.01a ud īrāthām ṛtāyate yuñjāthām aśvinā ratham /	ud īrāthām ṛtāyate yuñjāthām aśvinā ratham 
SA_GV01_rv_hn08u-2639	RV_8,073.01c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2640	RV_8,073.02a nimiṣaś cij javīyasā rathenā yātam aśvinā /	nimiṣaḥ cit javīyasā rathena ā yātam aśvinā 
SA_GV01_rv_hn08u-2641	RV_8,073.02c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2642	RV_8,073.03a upa stṛṇītam atraye himena gharmam aśvinā /	upa stṛṇītam atraye himena gharmam aśvinā 
SA_GV01_rv_hn08u-2643	RV_8,073.03c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2644	RV_8,073.04a kuha sthaḥ kuha jagmathuḥ kuha śyeneva petathuḥ /	kuha sthaḥ kuha jagmathuḥ kuha śyenā iva petathuḥ 
SA_GV01_rv_hn08u-2645	RV_8,073.04c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2646	RV_8,073.05a yad adya karhi karhi cic chuśrūyātam imaṃ havam /	yat adya karhi karhi cit śuśrūyātam imam havam 
SA_GV01_rv_hn08u-2647	RV_8,073.05c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2648	RV_8,073.06a aśvinā yāmahūtamā nediṣṭhaṃ yāmy āpyam /	aśvinā yāmahūtamā nediṣṭham yāmi āpyam 
SA_GV01_rv_hn08u-2649	RV_8,073.06c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2650	RV_8,073.07a avantam atraye gṛhaṃ kṛṇutaṃ yuvam aśvinā /	avantam atraye gṛham kṛṇutam yuvam aśvinā 
SA_GV01_rv_hn08u-2651	RV_8,073.07c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2652	RV_8,073.08a varethe agnim ātapo vadate valgv atraye /	varethe agnim ātapaḥ vadate valgu atraye 
SA_GV01_rv_hn08u-2653	RV_8,073.08c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2654	RV_8,073.09a pra saptavadhrir āśasā dhārām agner aśāyata /	pra saptavadhriḥ āśasā dhārām agneḥ aśāyata 
SA_GV01_rv_hn08u-2655	RV_8,073.09c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2656	RV_8,073.10a ihā gataṃ vṛṣaṇvasū śṛṇutam ma imaṃ havam /	iha ā gatam vṛṣaṇvasū śṛṇutam me imam havam 
SA_GV01_rv_hn08u-2657	RV_8,073.10c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2658	RV_8,073.11a kim idaṃ vām purāṇavaj jarator iva śasyate /	kim idam vām purāṇa vat jaratoḥ iva śasyate 
SA_GV01_rv_hn08u-2659	RV_8,073.11c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2660	RV_8,073.12a samānaṃ vāṃ sajātyaṃ samāno bandhur aśvinā /	samānam vām sajātyam samānaḥ bandhuḥ aśvinā 
SA_GV01_rv_hn08u-2661	RV_8,073.12c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2662	RV_8,073.13a yo vāṃ rajāṃsy aśvinā ratho viyāti rodasī /	yaḥ vām rajāṃsi aśvinā rathaḥ viyāti rodasī 
SA_GV01_rv_hn08u-2663	RV_8,073.13c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2664	RV_8,073.14a ā no gavyebhir aśvyaiḥ sahasrair upa gacchatam /	ā naḥ gavyebhiḥ aśvyaiḥ sahasraiḥ upa gacchatam 
SA_GV01_rv_hn08u-2665	RV_8,073.14c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2666	RV_8,073.15a mā no gavyebhir aśvyaiḥ sahasrebhir ati khyatam /	mā naḥ gavyebhiḥ aśvyaiḥ sahasrebhiḥ ati khyatam 
SA_GV01_rv_hn08u-2667	RV_8,073.15c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2668	RV_8,073.16a aruṇapsur uṣā abhūd akar jyotir ṛtāvarī /	aruṇapsuḥ uṣāḥ abhūt akaḥ jyotiḥ ṛtāvarī 
SA_GV01_rv_hn08u-2669	RV_8,073.16c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2670	RV_8,073.17a aśvinā su vicākaśad vṛkṣam paraśumāṃ iva /	aśvinā su vicākaśat vṛkṣam paraśumān iva 
SA_GV01_rv_hn08u-2671	RV_8,073.17c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2672	RV_8,073.18a puraṃ na dhṛṣṇav ā ruja kṛṣṇayā bādhito viśā /	puram na dhṛṣṇo ā ruja kṛṣṇayā bādhitaḥ viśā 
SA_GV01_rv_hn08u-2673	RV_8,073.18c anti ṣad bhūtu vām avaḥ //	anti sad bhūtu vām avaḥ 
SA_GV01_rv_hn08u-2674	RV_8,074.01a viśo-viśo vo atithiṃ vājayantaḥ purupriyam /	viśaḥ viśaḥ vaḥ atithim vājayantaḥ puru priyam 
SA_GV01_rv_hn08u-2675	RV_8,074.01c agniṃ vo duryaṃ vaca stuṣe śūṣasya manmabhiḥ //	agnim vaḥ duryam vacaḥ stuṣe śūṣasya manmabhiḥ 
SA_GV01_rv_hn08u-2676	RV_8,074.02a yaṃ janāso haviṣmanto mitraṃ na sarpirāsutim /	yam janāsaḥ haviṣmantaḥ mitram na sarpiḥ āsutim 
SA_GV01_rv_hn08u-2677	RV_8,074.02c praśaṃsanti praśastibhiḥ //	praśaṃsanti praśastibhiḥ 
SA_GV01_rv_hn08u-2678	RV_8,074.03a panyāṃsaṃ jātavedasaṃ yo devatāty udyatā /	panyāṃsam jātavedasam yaḥ devatāti udyatā 
SA_GV01_rv_hn08u-2679	RV_8,074.03c havyāny airayad divi //	havyāni airayat divi 
SA_GV01_rv_hn08u-2680	RV_8,074.04a āganma vṛtrahantamaṃ jyeṣṭham agnim ānavam /	āganma vṛtra hantamam jyeṣṭham agnim ānavam 
SA_GV01_rv_hn08u-2681	RV_8,074.04c yasya śrutarvā bṛhann ārkṣo anīka edhate //	yasya śrutarvā bṛhan ārkṣaḥ anīke edhate 
SA_GV01_rv_hn08u-2682	RV_8,074.05a amṛtaṃ jātavedasaṃ tiras tamāṃsi darśatam /	amṛtam jātavedasam tiras tamāṃsi darśatam 
SA_GV01_rv_hn08u-2683	RV_8,074.05c ghṛtāhavanam īḍyam //	ghṛta āhavanam īḍyam 
SA_GV01_rv_hn08u-2684	RV_8,074.06a sabādho yaṃ janā ime 'gniṃ havyebhir īḷate /	sabādhaḥ yam janāḥ ime gnim havyebhiḥ īḍate 
SA_GV01_rv_hn08u-2685	RV_8,074.06c juhvānāso yatasrucaḥ //	juhvānāsaḥ yata srucaḥ 
SA_GV01_rv_hn08u-2686	RV_8,074.07a iyaṃ te navyasī matir agne adhāyy asmad ā /	iyam te navyasī matiḥ agne adhāyi asmat ā 
SA_GV01_rv_hn08u-2687	RV_8,074.07c mandra sujāta sukrato 'mūra dasmātithe //	mandra su jāta su krato mūra dasma atithe 
SA_GV01_rv_hn08u-2688	RV_8,074.08a sā te agne śantamā caniṣṭhā bhavatu priyā /	sā te agne śantamā caniṣṭhā bhavatu priyā 
SA_GV01_rv_hn08u-2689	RV_8,074.08c tayā vardhasva suṣṭutaḥ //	tayā vardhasva suṣṭutaḥ 
SA_GV01_rv_hn08u-2690	RV_8,074.09a sā dyumnair dyumninī bṛhad upopa śravasi śravaḥ /	sā dyumnaiḥ dyumninī bṛhat upa upa śravasi śravaḥ 
SA_GV01_rv_hn08u-2691	RV_8,074.09c dadhīta vṛtratūrye //	dadhīta vṛtratūrye 
SA_GV01_rv_hn08u-2692	RV_8,074.10a aśvam id gāṃ rathaprāṃ tveṣam indraṃ na satpatim /	aśvam id gām ratha prām tveṣam indram na satpatim 
SA_GV01_rv_hn08u-2693	RV_8,074.10c yasya śravāṃsi tūrvatha panyam-panyaṃ ca kṛṣṭayaḥ //	yasya śravāṃsi tūru atha panyampanyam ca kṛṣṭayaḥ 
SA_GV01_rv_hn08u-2694	RV_8,074.11a yaṃ tvā gopavano girā caniṣṭhad agne aṅgiraḥ /	yam tvā go pavanaḥ girā caniṣṭhat agne aṅgiraḥ 
SA_GV01_rv_hn08u-2695	RV_8,074.11c sa pāvaka śrudhī havam //	sa pāvaka śrudhi havam 
SA_GV01_rv_hn08u-2696	RV_8,074.12a yaṃ tvā janāsa īḷate sabādho vājasātaye /	yam tvā janāsaḥ īḍate sabādhaḥ vājasātaye 
SA_GV01_rv_hn08u-2697	RV_8,074.12c sa bodhi vṛtratūrye //	sa bodhi vṛtratūrye 
SA_GV01_rv_hn08u-2698	RV_8,074.13a ahaṃ huvāna ārkṣe śrutarvaṇi madacyuti /	aham huvānaḥ ārkṣe śrutarvaṇi mada cyuti 
SA_GV01_rv_hn08u-2699	RV_8,074.13c śardhāṃsīva stukāvinām mṛkṣā śīrṣā caturṇām //	śardhāṃsi iva stukāvinām mṛkṣā śīrṣā caturṇām 
SA_GV01_rv_hn08u-2700	RV_8,074.14a māṃ catvāra āśavaḥ śaviṣṭhasya dravitnavaḥ /	mām catvāraḥ āśavaḥ śaviṣṭhasya dravitnavaḥ 
SA_GV01_rv_hn08u-2701	RV_8,074.14c surathāso abhi prayo vakṣan vayo na tugryam //	su rathāsaḥ abhi prayaḥ vakṣan vayaḥ na tugryam 
SA_GV01_rv_hn08u-2702	RV_8,074.15a satyam it tvā mahenadi paruṣṇy ava dediśam /	satyam id tvā mahenadi paruṣṇi ava dediśam 
SA_GV01_rv_hn08u-2703	RV_8,074.15c nem āpo aśvadātaraḥ śaviṣṭhād asti martyaḥ //	na īm āpaḥ aśva dātaraḥ śaviṣṭhāt asti martyaḥ 
SA_GV01_rv_hn08u-2704	RV_8,075.01a yukṣvā hi devahūtamāṃ aśvāṃ agne rathīr iva /	yukṣvā hi deva hūtamām aśvām agne rathīḥ iva 
SA_GV01_rv_hn08u-2705	RV_8,075.01c ni hotā pūrvyaḥ sadaḥ //	ni hotā pūrvyaḥ sadaḥ 
SA_GV01_rv_hn08u-2706	RV_8,075.02a uta no deva devāṃ acchā voco viduṣṭaraḥ /	uta naḥ deva devān acchā vocaḥ viduṣṭaraḥ 
SA_GV01_rv_hn08u-2707	RV_8,075.02c śrad viśvā vāryā kṛdhi //	śrath viśvā vāryā kṛdhi 
SA_GV01_rv_hn08u-2708	RV_8,075.03a tvaṃ ha yad yaviṣṭhya sahasaḥ sūnav āhuta /	tvam ha yat yaviṣṭhya sahasaḥ sūno āhuta 
SA_GV01_rv_hn08u-2709	RV_8,075.03c ṛtāvā yajñiyo bhuvaḥ //	ṛtāvā yajñiyaḥ bhuvaḥ 
SA_GV01_rv_hn08u-2710	RV_8,075.04a ayam agniḥ sahasriṇo vājasya śatinas patiḥ /	ayam agniḥ sahasriṇaḥ vājasya śatinaḥ patiḥ 
SA_GV01_rv_hn08u-2711	RV_8,075.04c mūrdhā kavī rayīṇām //	mūrdhā kaviḥ rayīṇām 
SA_GV01_rv_hn08u-2712	RV_8,075.05a taṃ nemim ṛbhavo yathā namasva sahūtibhiḥ /	tam nemim ṛbhavaḥ yathā namasva sa hūtibhiḥ 
SA_GV01_rv_hn08u-2713	RV_8,075.05c nedīyo yajñam aṅgiraḥ //	nedīyaḥ yajñam aṅgiraḥ 
SA_GV01_rv_hn08u-2714	RV_8,075.06a tasmai nūnam abhidyave vācā virūpa nityayā /	tasmai nūnam abhidyave vācā virūpa nityayā 
SA_GV01_rv_hn08u-2715	RV_8,075.06c vṛṣṇe codasva suṣṭutim //	vṛṣṇe codasva suṣṭutim 
SA_GV01_rv_hn08u-2716	RV_8,075.07a kam u ṣvid asya senayāgner apākacakṣasaḥ /	kam u svid asya senayā agneḥ apāka cakṣasaḥ 
SA_GV01_rv_hn08u-2717	RV_8,075.07c paṇiṃ goṣu starāmahe //	paṇim goṣu starāmahe 
SA_GV01_rv_hn08u-2718	RV_8,075.08a mā no devānāṃ viśaḥ prasnātīr ivosrāḥ /	mā naḥ devānām viśaḥ prasnātīḥ iva usrāḥ 
SA_GV01_rv_hn08u-2719	RV_8,075.08c kṛśaṃ na hāsur aghnyāḥ //	kṛśam na hāsuḥ aghnyāḥ 
SA_GV01_rv_hn08u-2720	RV_8,075.09a mā naḥ samasya dūḍhyaḥ paridveṣaso aṃhatiḥ /	mā naḥ samasya dūḍhyaḥ paridveṣasaḥ aṃhatiḥ 
SA_GV01_rv_hn08u-2721	RV_8,075.09c ūrmir na nāvam ā vadhīt //	ūrmiḥ na nāvam ā vadhīt 
SA_GV01_rv_hn08u-2722	RV_8,075.10a namas te agna ojase gṛṇanti deva kṛṣṭayaḥ /	namaḥ te agne ojase gṛṇanti deva kṛṣṭayaḥ 
SA_GV01_rv_hn08u-2723	RV_8,075.10c amair amitram ardaya //	amaiḥ amitram ardaya 
SA_GV01_rv_hn08u-2724	RV_8,075.11a kuvit su no gaviṣṭaye 'gne saṃveṣiṣo rayim /	kuvid su naḥ gaviṣṭaye gne saṃveṣiṣaḥ rayim 
SA_GV01_rv_hn08u-2725	RV_8,075.11c urukṛd uru ṇas kṛdhi //	uru kṛt uru naḥ kṛdhi 
SA_GV01_rv_hn08u-2726	RV_8,075.12a mā no asmin mahādhane parā varg bhārabhṛd yathā /	mā naḥ asmin mahā dhane parā vark bhāra bhṛt yathā 
SA_GV01_rv_hn08u-2727	RV_8,075.12c saṃvargaṃ saṃ rayiṃ jaya //	saṃvargam sam rayim jaya 
SA_GV01_rv_hn08u-2728	RV_8,075.13a anyam asmad bhiyā iyam agne siṣaktu ducchunā /	anyam asmat bhiyai iyam agne siṣaktu ducchunā 
SA_GV01_rv_hn08u-2729	RV_8,075.13c vardhā no amavac chavaḥ //	vardha naḥ amavat śavaḥ 
SA_GV01_rv_hn08u-2730	RV_8,075.14a yasyājuṣan namasvinaḥ śamīm adurmakhasya vā /	yasya ajuṣat namasvinaḥ śamīm adurmakhasya vā 
SA_GV01_rv_hn08u-2731	RV_8,075.14c taṃ ghed agnir vṛdhāvati //	tam gha id agniḥ vṛdhā avati 
SA_GV01_rv_hn08u-2732	RV_8,075.15a parasyā adhi saṃvato 'varāṃ abhy ā tara /	parasyāḥ adhi saṃvataḥ varām abhī ā tara 
SA_GV01_rv_hn08u-2733	RV_8,075.15c yatrāham asmi tāṃ ava //	yatra aham asmi tām ava 
SA_GV01_rv_hn08u-2734	RV_8,075.16a vidmā hi te purā vayam agne pitur yathāvasaḥ /	vidma hi te purā vayam agne pituḥ yathāvasas 
SA_GV01_rv_hn08u-2735	RV_8,075.16c adhā te sumnam īmahe //	adhā te sumnam īmahe 
SA_GV01_rv_hn08u-2736	RV_8,076.01a imaṃ nu māyinaṃ huva indram īśānam ojasā /	imam nu māyinam huve indram īśānam ojasā 
SA_GV01_rv_hn08u-2737	RV_8,076.01c marutvantaṃ na vṛñjase //	marutvantam na vṛñjase 
SA_GV01_rv_hn08u-2738	RV_8,076.02a ayam indro marutsakhā vi vṛtrasyābhinac chiraḥ /	ayam indraḥ marut sakhā vi vṛtrasya abhinat śiraḥ 
SA_GV01_rv_hn08u-2739	RV_8,076.02c vajreṇa śataparvaṇā //	vajreṇa śata parvaṇā 
SA_GV01_rv_hn08u-2740	RV_8,076.03a vāvṛdhāno marutsakhendro vi vṛtram airayat /	vāvṛdhānaḥ marut sakhā indraḥ vi vṛtram airayat 
SA_GV01_rv_hn08u-2741	RV_8,076.03c sṛjan samudriyā apaḥ //	sṛjan samudriyāḥ apaḥ 
SA_GV01_rv_hn08u-2742	RV_8,076.04a ayaṃ ha yena vā idaṃ svar marutvatā jitam /	ayam ha yena vai idam svar marutvatā jitam 
SA_GV01_rv_hn08u-2743	RV_8,076.04c indreṇa somapītaye //	indreṇa soma pītaye 
SA_GV01_rv_hn08u-2744	RV_8,076.05a marutvantam ṛjīṣiṇam ojasvantaṃ virapśinam /	marutvantam ṛjīṣiṇam ojasvantam virapśinam 
SA_GV01_rv_hn08u-2745	RV_8,076.05c indraṃ gīrbhir havāmahe //	indram gīrbhiḥ havāmahe 
SA_GV01_rv_hn08u-2746	RV_8,076.06a indram pratnena manmanā marutvantaṃ havāmahe /	indram pratnena manmanā marutvantam havāmahe 
SA_GV01_rv_hn08u-2747	RV_8,076.06c asya somasya pītaye //	asya somasya pītaye 
SA_GV01_rv_hn08u-2748	RV_8,076.07a marutvāṃ indra mīḍhvaḥ pibā somaṃ śatakrato /	indra mīḍhvaḥ piba somam śatakrato 
SA_GV01_rv_hn08u-2749	RV_8,076.07c asmin yajñe puruṣṭuta //	asmin yajñe puruṣṭuta 
SA_GV01_rv_hn08u-2750	RV_8,076.08a tubhyed indra marutvate sutāḥ somāso adrivaḥ /	tubhya id indra marutvate sutāḥ somāsaḥ adrivas 
SA_GV01_rv_hn08u-2751	RV_8,076.08c hṛdā hūyanta ukthinaḥ //	hṛdā hūyante ukthinaḥ 
SA_GV01_rv_hn08u-2752	RV_8,076.09a pibed indra marutsakhā sutaṃ somaṃ diviṣṭiṣu /	pibet indra marut sakhā sutam somam diviṣṭiṣu 
SA_GV01_rv_hn08u-2753	RV_8,076.09c vajraṃ śiśāna ojasā //	vajram śiśānaḥ ojasā 
SA_GV01_rv_hn08u-2754	RV_8,076.10a uttiṣṭhann ojasā saha pītvī śipre avepayaḥ /	uttiṣṭhan ojasā saha pītvī śipre avepayaḥ 
SA_GV01_rv_hn08u-2755	RV_8,076.10c somam indra camū sutam //	somam indra camū sutam 
SA_GV01_rv_hn08u-2756	RV_8,076.11a anu tvā rodasī ubhe krakṣamāṇam akṛpetām /	anu tvā rodasī ubhe krakṣamāṇam akṛpetām 
SA_GV01_rv_hn08u-2757	RV_8,076.11c indra yad dasyuhābhavaḥ //	indra yat dasyu hā abhavaḥ 
SA_GV01_rv_hn08u-2758	RV_8,076.12a vācam aṣṭāpadīm ahaṃ navasraktim ṛtaspṛśam /	vācam aṣṭāpadīm aham nava sraktim ṛta spṛśam 
SA_GV01_rv_hn08u-2759	RV_8,076.12c indrāt pari tanvam mame //	indrāt pari tanvam mame 
SA_GV01_rv_hn08u-2760	RV_8,077.01a jajñāno nu śatakratur vi pṛcchad iti mātaram /	jajñānaḥ nu śatakratuḥ vi pṛcchat iti mātaram 
SA_GV01_rv_hn08u-2761	RV_8,077.01c ka ugrāḥ ke ha śṛṇvire //	ke ugrāḥ ke ha śṛṇvire 
SA_GV01_rv_hn08u-2762	RV_8,077.02a ād īṃ śavasy abravīd aurṇavābham ahīśuvam /	āt īm śavasi abravīt aurṇavābham ahīśuvam 
SA_GV01_rv_hn08u-2763	RV_8,077.02c te putra santu niṣṭuraḥ //	te putra santu niṣṭuraḥ 
SA_GV01_rv_hn08u-2764	RV_8,077.03a sam it tān vṛtrahākhidat khe arāṃ iva khedayā /	sam id tān vṛtrahā akhidat khe arān iva khedayā 
SA_GV01_rv_hn08u-2765	RV_8,077.03c pravṛddho dasyuhābhavat //	pravṛddhaḥ dasyu hā abhavat 
SA_GV01_rv_hn08u-2766	RV_8,077.04a ekayā pratidhāpibat sākaṃ sarāṃsi triṃśatam /	ekayā pratidhāpibat sākam sarāṃsi triṃśatam 
SA_GV01_rv_hn08u-2767	RV_8,077.04c indraḥ somasya kāṇukā //	indraḥ somasya kāṇukā 
SA_GV01_rv_hn08u-2768	RV_8,077.05a abhi gandharvam atṛṇad abudhneṣu rajassv ā /	abhi gandharvam atṛṇat abudhneṣu rajassu ā 
SA_GV01_rv_hn08u-2769	RV_8,077.05c indro brahmabhya id vṛdhe //	indraḥ brahmabhyaḥ id vṛdhe 
SA_GV01_rv_hn08u-2770	RV_8,077.06a nir āvidhyad giribhya ā dhārayat pakvam odanam /	niḥ āvidhyat giribhyaḥ ā dhārayat pakvam odanam 
SA_GV01_rv_hn08u-2771	RV_8,077.06c indro bundaṃ svātatam //	indraḥ bundam su ātatam 
SA_GV01_rv_hn08u-2772	RV_8,077.07a śatabradhna iṣus tava sahasraparṇa eka it /	śata bradhnaḥ iṣuḥ tava sahasra parṇaḥ ekaḥ id 
SA_GV01_rv_hn08u-2773	RV_8,077.07c yam indra cakṛṣe yujam //	yam indra cakṛṣe yujam 
SA_GV01_rv_hn08u-2774	RV_8,077.08a tena stotṛbhya ā bhara nṛbhyo nāribhyo attave /	tena stotṛbhyaḥ ā bhara nṛbhyaḥ nāribhyaḥ attave 
SA_GV01_rv_hn08u-2775	RV_8,077.08c sadyo jāta ṛbhuṣṭhira //	sadyas jātaḥ ṛbhuṣṭhira 
SA_GV01_rv_hn08u-2776	RV_8,077.09a etā cyautnāni te kṛtā varṣiṣṭhāni parīṇasā /	etā cyautnāni te kṛtā varṣiṣṭhāni parīṇasā 
SA_GV01_rv_hn08u-2777	RV_8,077.09c hṛdā vīḍv adhārayaḥ //	hṛdā vīḍu adhārayaḥ 
SA_GV01_rv_hn08u-2778	RV_8,077.10a viśvet tā viṣṇur ābharad urukramas tveṣitaḥ /	viśvā id tā viṣṇuḥ ābharat uru kramaḥ tveṣitaḥ 
SA_GV01_rv_hn08u-2779	RV_8,077.10c śatam mahiṣān kṣīrapākam odanaṃ varāham indra emuṣam //	śatam mahiṣān kṣīra pākam odanam varāham indraḥ emuṣam 
SA_GV01_rv_hn08u-2780	RV_8,077.11a tuvikṣaṃ te sukṛtaṃ sūmayaṃ dhanuḥ sādhur bundo hiraṇyayaḥ /	tuvikṣam te su kṛtam sūmayam dhanuḥ sādhuḥ bundaḥ hiraṇyayaḥ 
SA_GV01_rv_hn08u-2781	RV_8,077.11c ubhā te bāhū raṇyā susaṃskṛta ṛdūpe cid ṛdūvṛdhā //	ubhā te bāhū raṇyā su saṃskṛte ṛdūpe cit ṛdūvṛdhā 
SA_GV01_rv_hn08u-2782	RV_8,078.01a puroḷāśaṃ no andhasa indra sahasram ā bhara /	puroḷāśam naḥ andhasaḥ indra sahasram ā bhara 
SA_GV01_rv_hn08u-2783	RV_8,078.01c śatā ca śūra gonām //	śatā ca śūra gonām 
SA_GV01_rv_hn08u-2784	RV_8,078.02a ā no bhara vyañjanaṃ gām aśvam abhyañjanam /	ā naḥ bhara vyañjanam gām aśvam abhyañjanam 
SA_GV01_rv_hn08u-2785	RV_8,078.02c sacā manā hiraṇyayā //	sacā manā hiraṇyayā 
SA_GV01_rv_hn08u-2786	RV_8,078.03a uta naḥ karṇaśobhanā purūṇi dhṛṣṇav ā bhara /	uta naḥ karṇa śobhanā purūṇi dhṛṣṇo ā bhara 
SA_GV01_rv_hn08u-2787	RV_8,078.03c tvaṃ hi śṛṇviṣe vaso //	tvam hi śṛṇviṣe vaso 
SA_GV01_rv_hn08u-2788	RV_8,078.04a nakīṃ vṛdhīka indra te na suṣā na sudā uta /	nakīm vṛdhīkaḥ indra te na su sāḥ na su dāḥ uta 
SA_GV01_rv_hn08u-2789	RV_8,078.04c nānyas tvac chūra vāghataḥ //	na anyaḥ tvat śūra vāghataḥ 
SA_GV01_rv_hn08u-2790	RV_8,078.05a nakīm indro nikartave na śakraḥ pariśaktave /	nakīm indraḥ nikartave na śakraḥ pariśaktave 
SA_GV01_rv_hn08u-2791	RV_8,078.05c viśvaṃ śṛṇoti paśyati //	viśvam śṛṇoti paśyati 
SA_GV01_rv_hn08u-2792	RV_8,078.06a sa manyum martyānām adabdho ni cikīṣate /	sa manyum martyānām adabdhaḥ ni cikīṣate 
SA_GV01_rv_hn08u-2793	RV_8,078.06c purā nidaś cikīṣate //	purā nidaḥ cikīṣate 
SA_GV01_rv_hn08u-2794	RV_8,078.07a kratva it pūrṇam udaraṃ turasyāsti vidhataḥ /	kratvaḥ id pūrṇam udaram turasya asti vidhataḥ 
SA_GV01_rv_hn08u-2795	RV_8,078.07c vṛtraghnaḥ somapāvnaḥ //	vṛtra ghnaḥ soma pāvnaḥ 
SA_GV01_rv_hn08u-2796	RV_8,078.08a tve vasūni saṃgatā viśvā ca soma saubhagā /	tve vasūni saṃgatā viśvā ca soma saubhagā 
SA_GV01_rv_hn08u-2797	RV_8,078.08c sudātv aparihvṛtā //	su dātu aparihvṛtā 
SA_GV01_rv_hn08u-2798	RV_8,078.09a tvām id yavayur mama kāmo gavyur hiraṇyayuḥ /	tvām id yavayuḥ mama kāmaḥ gavyuḥ hiraṇyayuḥ 
SA_GV01_rv_hn08u-2799	RV_8,078.09c tvām aśvayur eṣate //	tvām aśvayuḥ eṣate 
SA_GV01_rv_hn08u-2800	RV_8,078.10a taved indrāham āśasā haste dātraṃ canā dade /	tava id indra aham āśasā haste dātram cana ā dade 
SA_GV01_rv_hn08u-2801	RV_8,078.10c dinasya vā maghavan sambhṛtasya vā pūrdhi yavasya kāśinā //	dinasya vā maghavan sambhṛtasya vā pūrdhi yavasya kāśinā 
SA_GV01_rv_hn08u-2802	RV_8,079.01a ayaṃ kṛtnur agṛbhīto viśvajid udbhid it somaḥ /	ayam kṛtnuḥ a gṛbhītaḥ viśva jit udbhid id somaḥ 
SA_GV01_rv_hn08u-2803	RV_8,079.01c ṛṣir vipraḥ kāvyena //	ṛṣiḥ vipraḥ kāvyena 
SA_GV01_rv_hn08u-2804	RV_8,079.02a abhy ūrṇoti yan nagnam bhiṣakti viśvaṃ yat turam /	abhi ūrṇoti yat nagnam viśvam yat turam 
SA_GV01_rv_hn08u-2805	RV_8,079.02c prem andhaḥ khyan niḥ śroṇo bhūt //	pra īm andhaḥ khyat niḥ śroṇaḥ bhūt 
SA_GV01_rv_hn08u-2806	RV_8,079.03a tvaṃ soma tanūkṛdbhyo dveṣobhyo 'nyakṛtebhyaḥ /	tvam soma tanū kṛdbhyaḥ dveṣobhyaḥ nya kṛtebhyaḥ 
SA_GV01_rv_hn08u-2807	RV_8,079.03c uru yantāsi varūtham //	uru yantāsi varūtham 
SA_GV01_rv_hn08u-2808	RV_8,079.04a tvaṃ cittī tava dakṣair diva ā pṛthivyā ṛjīṣin /	tvam cittī tava dakṣaiḥ divaḥ ā pṛthivyāḥ ṛjīṣin 
SA_GV01_rv_hn08u-2809	RV_8,079.04c yāvīr aghasya cid dveṣaḥ //	yāvīḥ aghasya cit dveṣaḥ 
SA_GV01_rv_hn08u-2810	RV_8,079.05a arthino yanti ced arthaṃ gacchān id daduṣo rātim /	arthinaḥ yanti ced artham gacchān id daduṣaḥ rātim 
SA_GV01_rv_hn08u-2811	RV_8,079.05c vavṛjyus tṛṣyataḥ kāmam //	vavṛjyuḥ tṛṣyataḥ kāmam 
SA_GV01_rv_hn08u-2812	RV_8,079.06a vidad yat pūrvyaṃ naṣṭam ud īm ṛtāyum īrayat /	vidat yat pūrvyam naṣṭam ud īm ṛtāyum īrayat 
SA_GV01_rv_hn08u-2813	RV_8,079.06c prem āyus tārīd atīrṇam //	pra īm āyuḥ tārīt a tīrṇam 
SA_GV01_rv_hn08u-2814	RV_8,079.07a suśevo no mṛḷayākur adṛptakratur avātaḥ /	su śevaḥ naḥ mṛḍayākuḥ adṛpta kratuḥ a vātaḥ 
SA_GV01_rv_hn08u-2815	RV_8,079.07c bhavā naḥ soma śaṃ hṛde //	bhava naḥ soma śam hṛde 
SA_GV01_rv_hn08u-2816	RV_8,079.08a mā naḥ soma saṃ vīvijo mā vi bībhiṣathā rājan /	mā naḥ soma sam vīvijaḥ mā vi bībhiṣathāḥ rājan 
SA_GV01_rv_hn08u-2817	RV_8,079.08c mā no hārdi tviṣā vadhīḥ //	mā naḥ hārdi tviṣā vadhīḥ 
SA_GV01_rv_hn08u-2818	RV_8,079.09a ava yat sve sadhasthe devānāṃ durmatīr īkṣe /	ava yat sve sadhasthe devānām durmatīḥ īkṣe 
SA_GV01_rv_hn08u-2819	RV_8,079.09c rājann apa dviṣaḥ sedha mīḍhvo apa sridhaḥ sedha //	rājan apa dviṣaḥ sedha mīḍhvaḥ apa sridhaḥ sedha 
SA_GV01_rv_hn08u-2820	RV_8,080.01a nahy anyam baḷākaram marḍitāraṃ śatakrato /	nahi anyam baḷākaram marḍitāram śatakrato 
SA_GV01_rv_hn08u-2821	RV_8,080.01c tvaṃ na indra mṛḷaya //	tvam naḥ indra mṛḍaya 
SA_GV01_rv_hn08u-2822	RV_8,080.02a yo naḥ śaśvat purāvithāmṛdhro vājasātaye /	yaḥ naḥ śaśvat purāvitha a mṛdhraḥ vājasātaye 
SA_GV01_rv_hn08u-2823	RV_8,080.02c sa tvaṃ na indra mṛḷaya //	sa tvam naḥ indra mṛḍaya 
SA_GV01_rv_hn08u-2824	RV_8,080.03a kim aṅga radhracodanaḥ sunvānasyāvited asi /	kim aṅga radhra codanaḥ sunvānasya avitā id asi 
SA_GV01_rv_hn08u-2825	RV_8,080.03c kuvit sv indra ṇaḥ śakaḥ //	kuvid su indra naḥ śakaḥ 
SA_GV01_rv_hn08u-2826	RV_8,080.04a indra pra ṇo ratham ava paścāc cit santam adrivaḥ /	indra pra naḥ ratham ava paścāt cit santam adrivas 
SA_GV01_rv_hn08u-2827	RV_8,080.04c purastād enam me kṛdhi //	purastāt enam me kṛdhi 
SA_GV01_rv_hn08u-2828	RV_8,080.05a hanto nu kim āsase prathamaṃ no rathaṃ kṛdhi /	hanta u nu kim āsase prathamam naḥ ratham kṛdhi 
SA_GV01_rv_hn08u-2829	RV_8,080.05c upamaṃ vājayu śravaḥ //	upamam vājayu śravaḥ 
SA_GV01_rv_hn08u-2830	RV_8,080.06a avā no vājayuṃ rathaṃ sukaraṃ te kim it pari /	ava naḥ vājayum ratham sukaram te kim id pari 
SA_GV01_rv_hn08u-2831	RV_8,080.06c asmān su jigyuṣas kṛdhi //	asmān su jigyuṣaḥ kṛdhi 
SA_GV01_rv_hn08u-2832	RV_8,080.07a indra dṛhyasva pūr asi bhadrā ta eti niṣkṛtam /	indra dṛhyasva pūḥ asi bhadrā te eti niṣkṛtam 
SA_GV01_rv_hn08u-2833	RV_8,080.07c iyaṃ dhīr ṛtviyāvatī //	iyam dhīḥ ṛtviyāvatī 
SA_GV01_rv_hn08u-2834	RV_8,080.08a mā sīm avadya ā bhāg urvī kāṣṭhā hitaṃ dhanam /	mā sīm avadyaḥ ā bhāk urvī kāṣṭhā hitam dhanam 
SA_GV01_rv_hn08u-2835	RV_8,080.08c apāvṛktā aratnayaḥ //	apāvṛktāḥ aratnayaḥ 
SA_GV01_rv_hn08u-2836	RV_8,080.09a turīyaṃ nāma yajñiyaṃ yadā karas tad uśmasi /	turīyam nāma yajñiyam yadā karaḥ tat uśmasi 
SA_GV01_rv_hn08u-2837	RV_8,080.09c ād it patir na ohase //	āt id patiḥ naḥ ohase 
SA_GV01_rv_hn08u-2838	RV_8,080.10a avīvṛdhad vo amṛtā amandīd ekadyūr devā uta yāś ca devīḥ /	avīvṛdhat vaḥ amṛtāḥ amandīt ekadyūḥ devāḥ uta yāḥ ca devīḥ 
SA_GV01_rv_hn08u-2839	RV_8,080.10c tasmā u rādhaḥ kṛṇuta praśastam prātar makṣū dhiyāvasur jagamyāt //	tasmai u rādhaḥ kṛṇuta praśastam prātar makṣū dhiyāvasuḥ jagamyāt 
SA_GV01_rv_hn08u-2840	RV_8,081.01a ā tū na indra kṣumantaṃ citraṃ grābhaṃ saṃ gṛbhāya /	ā tu naḥ indra kṣumantam citram grābham sam gṛbhāya 
SA_GV01_rv_hn08u-2841	RV_8,081.01c mahāhastī dakṣiṇena //	mahā hastī dakṣiṇena 
SA_GV01_rv_hn08u-2842	RV_8,081.02a vidmā hi tvā tuvikūrmiṃ tuvideṣṇaṃ tuvīmagham /	vidma hi tvā tuvikūrmim tuvi deṣṇam tuvīmagham 
SA_GV01_rv_hn08u-2843	RV_8,081.02c tuvimātram avobhiḥ //	tuvimātram avobhiḥ 
SA_GV01_rv_hn08u-2844	RV_8,081.03a nahi tvā śūra devā na martāso ditsantam /	nahi tvā śūra devāḥ na martāsaḥ ditsantam 
SA_GV01_rv_hn08u-2845	RV_8,081.03c bhīmaṃ na gāṃ vārayante //	bhīmam na gām vārayante 
SA_GV01_rv_hn08u-2846	RV_8,081.04a eto nv indraṃ stavāmeśānaṃ vasvaḥ svarājam /	eta u nu indram stavāma īśānam vasvaḥ sva rājam 
SA_GV01_rv_hn08u-2847	RV_8,081.04c na rādhasā mardhiṣan naḥ //	na rādhasā mardhiṣat naḥ 
SA_GV01_rv_hn08u-2848	RV_8,081.05a pra stoṣad upa gāsiṣac chravat sāma gīyamānam /	pra stoṣat upa gāsiṣat śravat sāma gīyamānam 
SA_GV01_rv_hn08u-2849	RV_8,081.05c abhi rādhasā jugurat //	abhi rādhasā jugurat 
SA_GV01_rv_hn08u-2850	RV_8,081.06a ā no bhara dakṣiṇenābhi savyena pra mṛśa /	ā naḥ bhara dakṣiṇena abhi savyena pra mṛśa 
SA_GV01_rv_hn08u-2851	RV_8,081.06c indra mā no vasor nir bhāk //	indra mā naḥ vasoḥ niḥ bhāk 
SA_GV01_rv_hn08u-2852	RV_8,081.07a upa kramasvā bhara dhṛṣatā dhṛṣṇo janānām /	upa kramasva ā bhara dhṛṣatā dhṛṣṇo janānām 
SA_GV01_rv_hn08u-2853	RV_8,081.07c adāśūṣṭarasya vedaḥ //	a dāśūṣṭarasya vedaḥ 
SA_GV01_rv_hn08u-2854	RV_8,081.08a indra ya u nu te asti vājo viprebhiḥ sanitvaḥ /	indra yaḥ u nu te asti vājaḥ viprebhiḥ sanitvaḥ 
SA_GV01_rv_hn08u-2855	RV_8,081.08c asmābhiḥ su taṃ sanuhi //	asmābhiḥ su tam sanuhi 
SA_GV01_rv_hn08u-2856	RV_8,081.09a sadyojuvas te vājā asmabhyaṃ viśvaścandrāḥ /	sadyas juvaḥ te vājāḥ asmabhyam viśva ścandrāḥ 
SA_GV01_rv_hn08u-2857	RV_8,081.09c vaśaiś ca makṣū jarante //	vaśaiḥ ca makṣū jarante 
SA_GV01_rv_hn08u-2858	RV_8,082.01a ā pra drava parāvato 'rvāvataś ca vṛtrahan /	ā pra drava parāvataḥ rvāvataḥ ca vṛtrahan 
SA_GV01_rv_hn08u-2859	RV_8,082.01c madhvaḥ prati prabharmaṇi //	madhvaḥ prati prabharmaṇi 
SA_GV01_rv_hn08u-2860	RV_8,082.02a tīvrāḥ somāsa ā gahi sutāso mādayiṣṇavaḥ /	tīvrāḥ somāsaḥ ā gahi sutāsaḥ mādayiṣṇavaḥ 
SA_GV01_rv_hn08u-2861	RV_8,082.02c pibā dadhṛg yathociṣe //	pibā dadhṛṣ yathā ūciṣe 
SA_GV01_rv_hn08u-2862	RV_8,082.03a iṣā mandasvād u te 'raṃ varāya manyave /	iṣā mandasva āt u te raṃ varāya manyave 
SA_GV01_rv_hn08u-2863	RV_8,082.03c bhuvat ta indra śaṃ hṛde //	bhuvat te indra śam hṛde 
SA_GV01_rv_hn08u-2864	RV_8,082.04a ā tv aśatrav ā gahi ny ukthāni ca hūyase /	ā tu a śatro ā gahi ni ukthāni ca hūyase 
SA_GV01_rv_hn08u-2865	RV_8,082.04c upame rocane divaḥ //	upame rocane divaḥ 
SA_GV01_rv_hn08u-2866	RV_8,082.05a tubhyāyam adribhiḥ suto gobhiḥ śrīto madāya kam /	tubhya ayam adribhiḥ sutaḥ gobhiḥ śrītaḥ madāya kam 
SA_GV01_rv_hn08u-2867	RV_8,082.05c pra soma indra hūyate //	pra somaḥ indra hūyate 
SA_GV01_rv_hn08u-2868	RV_8,082.06a indra śrudhi su me havam asme sutasya gomataḥ /	indra śrudhi su me havam asme sutasya gomataḥ 
SA_GV01_rv_hn08u-2869	RV_8,082.06c vi pītiṃ tṛptim aśnuhi //	vi pītim tṛptim aśnuhi 
SA_GV01_rv_hn08u-2870	RV_8,082.07a ya indra camaseṣv ā somaś camūṣu te sutaḥ /	yaḥ indra camaseṣu ā somaḥ camūṣu te sutaḥ 
SA_GV01_rv_hn08u-2871	RV_8,082.07c pibed asya tvam īśiṣe //	piba id asya tvam īśiṣe 
SA_GV01_rv_hn08u-2872	RV_8,082.08a yo apsu candramā iva somaś camūṣu dadṛśe /	yaḥ apsu candramāḥ iva somaḥ camūṣu dadṛśe 
SA_GV01_rv_hn08u-2873	RV_8,082.08c pibed asya tvam īśiṣe //	piba id asya tvam īśiṣe 
SA_GV01_rv_hn08u-2874	RV_8,082.09a yaṃ te śyenaḥ padābharat tiro rajāṃsy aspṛtam /	yam te śyenaḥ padā abharat tiras rajāṃsi a spṛtam 
SA_GV01_rv_hn08u-2875	RV_8,082.09c pibed asya tvam īśiṣe //	piba id asya tvam īśiṣe 
SA_GV01_rv_hn08u-2876	RV_8,083.01a devānām id avo mahat tad ā vṛṇīmahe vayam /	devānām id avaḥ mahat tat ā vṛṇīmahe vayam 
SA_GV01_rv_hn08u-2877	RV_8,083.01c vṛṣṇām asmabhyam ūtaye //	vṛṣṇām asmabhyam ūtaye 
SA_GV01_rv_hn08u-2878	RV_8,083.02a te naḥ santu yujaḥ sadā varuṇo mitro aryamā /	te naḥ santu yujaḥ sadā varuṇaḥ mitraḥ aryamā 
SA_GV01_rv_hn08u-2879	RV_8,083.02c vṛdhāsaś ca pracetasaḥ //	vṛdhāsaḥ ca pracetasaḥ 
SA_GV01_rv_hn08u-2880	RV_8,083.03a ati no viṣpitā puru naubhir apo na parṣatha /	ati naḥ viṣpitā puru naubhiḥ apaḥ na parṣatha 
SA_GV01_rv_hn08u-2881	RV_8,083.03c yūyam ṛtasya rathyaḥ //	yūyam ṛtasya rathyaḥ 
SA_GV01_rv_hn08u-2882	RV_8,083.04a vāmaṃ no astv aryaman vāmaṃ varuṇa śaṃsyam /	vāmam naḥ astu aryaman vāmam varuṇa śaṃsyam 
SA_GV01_rv_hn08u-2883	RV_8,083.04c vāmaṃ hy āvṛṇīmahe //	vāmam hi āvṛṇīmahe 
SA_GV01_rv_hn08u-2884	RV_8,083.05a vāmasya hi pracetasa īśānāśo riśādasaḥ /	vāmasya hi pracetasaḥ īśāna āśaḥ riśādasaḥ 
SA_GV01_rv_hn08u-2885	RV_8,083.05c nem ādityā aghasya yat //	na īm ādityāḥ aghasya yat 
SA_GV01_rv_hn08u-2886	RV_8,083.06a vayam id vaḥ sudānavaḥ kṣiyanto yānto adhvann ā /	vayam id vaḥ sudānavaḥ kṣiyantaḥ yāntaḥ adhvan ā 
SA_GV01_rv_hn08u-2887	RV_8,083.06c devā vṛdhāya hūmahe //	devāḥ vṛdhāya hūmahe 
SA_GV01_rv_hn08u-2888	RV_8,083.07a adhi na indraiṣāṃ viṣṇo sajātyānām /	adhi naḥ indra eṣām viṣṇo sajātyānām 
SA_GV01_rv_hn08u-2889	RV_8,083.07c itā maruto aśvinā //	ita marutaḥ aśvinā 
SA_GV01_rv_hn08u-2890	RV_8,083.08a pra bhrātṛtvaṃ sudānavo 'dha dvitā samānyā /	pra bhrātṛ tvam sudānavaḥ dha dvitā samānyā 
SA_GV01_rv_hn08u-2891	RV_8,083.08c mātur garbhe bharāmahe //	mātuḥ garbhe bharāmahe 
SA_GV01_rv_hn08u-2892	RV_8,083.09a yūyaṃ hi ṣṭhā sudānava indrajyeṣṭhā abhidyavaḥ /	yūyam hi stha sudānavaḥ indra jyeṣṭhāḥ abhidyavaḥ 
SA_GV01_rv_hn08u-2893	RV_8,083.09c adhā cid va uta bruve //	adhā cit vaḥ uta bruve 
SA_GV01_rv_hn08u-2894	RV_8,084.01a preṣṭhaṃ vo atithiṃ stuṣe mitram iva priyam /	preṣṭham vaḥ atithim stuṣe mitram iva priyam 
SA_GV01_rv_hn08u-2895	RV_8,084.01c agniṃ rathaṃ na vedyam //	agnim ratham na vedyam 
SA_GV01_rv_hn08u-2896	RV_8,084.02a kavim iva pracetasaṃ yaṃ devāso adha dvitā /	kavim iva pracetasam yam devāsaḥ adha dvitā 
SA_GV01_rv_hn08u-2897	RV_8,084.02c ni martyeṣv ādadhuḥ //	ni martyeṣu ādadhuḥ 
SA_GV01_rv_hn08u-2898	RV_8,084.03a tvaṃ yaviṣṭha dāśuṣo nṝṃḥ pāhi śṛṇudhī giraḥ /	tvam yaviṣṭha dāśuṣaḥ nṝn pāhi śṛṇudhi giraḥ 
SA_GV01_rv_hn08u-2899	RV_8,084.03c rakṣā tokam uta tmanā //	rakṣā tokam uta tmanā 
SA_GV01_rv_hn08u-2900	RV_8,084.04a kayā te agne aṅgira ūrjo napād upastutim /	kayā te agne aṅgiraḥ ūrjaḥ napāt upastutim 
SA_GV01_rv_hn08u-2901	RV_8,084.04c varāya deva manyave //	varāya deva manyave 
SA_GV01_rv_hn08u-2902	RV_8,084.05a dāśema kasya manasā yajñasya sahaso yaho /	dāśema kasya manasā yajñasya sahasaḥ yaho 
SA_GV01_rv_hn08u-2903	RV_8,084.05c kad u voca idaṃ namaḥ //	kad u voce idam namaḥ 
SA_GV01_rv_hn08u-2904	RV_8,084.06a adhā tvaṃ hi nas karo viśvā asmabhyaṃ sukṣitīḥ /	adhā tvam hi naḥ karaḥ viśvāḥ asmabhyam su kṣitīḥ 
SA_GV01_rv_hn08u-2905	RV_8,084.06c vājadraviṇaso giraḥ //	vāja draviṇasaḥ giraḥ 
SA_GV01_rv_hn08u-2906	RV_8,084.07a kasya nūnam parīṇaso dhiyo jinvasi dampate /	kasya nūnam parīṇasaḥ dhiyaḥ jinvasi dampate 
SA_GV01_rv_hn08u-2907	RV_8,084.07c goṣātā yasya te giraḥ //	goṣātā yasya te giraḥ 
SA_GV01_rv_hn08u-2908	RV_8,084.08a tam marjayanta sukratum puroyāvānam ājiṣu /	tam marjayanta sukratum puras yāvānam ājiṣu 
SA_GV01_rv_hn08u-2909	RV_8,084.08c sveṣu kṣayeṣu vājinam //	sveṣu kṣayeṣu vājinam 
SA_GV01_rv_hn08u-2910	RV_8,084.09a kṣeti kṣemebhiḥ sādhubhir nakir yaṃ ghnanti hanti yaḥ /	kṣeti kṣemebhiḥ sādhubhiḥ nakir yam ghnanti hanti yaḥ 
SA_GV01_rv_hn08u-2911	RV_8,084.09c agne suvīra edhate //	agne su vīraḥ edhate 
SA_GV01_rv_hn08u-2912	RV_8,085.01a ā me havaṃ nāsatyāśvinā gacchataṃ yuvam /	ā me havam nāsatyā aśvinā gacchatam yuvam 
SA_GV01_rv_hn08u-2913	RV_8,085.01c madhvaḥ somasya pītaye //	madhvaḥ somasya pītaye 
SA_GV01_rv_hn08u-2914	RV_8,085.02a imam me stomam aśvinemam me śṛṇutaṃ havam /	imam me stomam aśvinā imam me śṛṇutam havam 
SA_GV01_rv_hn08u-2915	RV_8,085.02c madhvaḥ somasya pītaye //	madhvaḥ somasya pītaye 
SA_GV01_rv_hn08u-2916	RV_8,085.03a ayaṃ vāṃ kṛṣṇo aśvinā havate vājinīvasū /	ayam vām kṛṣṇaḥ aśvinā havate vājinīvasū 
SA_GV01_rv_hn08u-2917	RV_8,085.03c madhvaḥ somasya pītaye //	madhvaḥ somasya pītaye 
SA_GV01_rv_hn08u-2918	RV_8,085.04a śṛṇutaṃ jaritur havaṃ kṛṣṇasya stuvato narā /	śṛṇutam jarituḥ havam kṛṣṇasya stuvataḥ narā 
SA_GV01_rv_hn08u-2919	RV_8,085.04c madhvaḥ somasya pītaye //	madhvaḥ somasya pītaye 
SA_GV01_rv_hn08u-2920	RV_8,085.05a chardir yantam adābhyaṃ viprāya stuvate narā /	chardiḥ yantam adābhyam viprāya stuvate narā 
SA_GV01_rv_hn08u-2921	RV_8,085.05c madhvaḥ somasya pītaye //	madhvaḥ somasya pītaye 
SA_GV01_rv_hn08u-2922	RV_8,085.06a gacchataṃ dāśuṣo gṛham itthā stuvato aśvinā /	gacchatam dāśuṣaḥ gṛham itthā stuvataḥ aśvinā 
SA_GV01_rv_hn08u-2923	RV_8,085.06c madhvaḥ somasya pītaye //	madhvaḥ somasya pītaye 
SA_GV01_rv_hn08u-2924	RV_8,085.07a yuñjāthāṃ rāsabhaṃ rathe vīḍvaṅge vṛṣaṇvasū /	yuñjāthām rāsabham rathe vīḍu aṅge vṛṣaṇvasū 
SA_GV01_rv_hn08u-2925	RV_8,085.07c madhvaḥ somasya pītaye //	madhvaḥ somasya pītaye 
SA_GV01_rv_hn08u-2926	RV_8,085.08a trivandhureṇa trivṛtā rathenā yātam aśvinā /	tri vandhureṇa trivṛtā rathena ā yātam aśvinā 
SA_GV01_rv_hn08u-2927	RV_8,085.08c madhvaḥ somasya pītaye //	madhvaḥ somasya pītaye 
SA_GV01_rv_hn08u-2928	RV_8,085.09a nū me giro nāsatyāśvinā prāvataṃ yuvam /	nu me giraḥ nāsatyā aśvinā prāvatam yuvam 
SA_GV01_rv_hn08u-2929	RV_8,085.09c madhvaḥ somasya pītaye //	madhvaḥ somasya pītaye 
SA_GV01_rv_hn08u-2930	RV_8,086.01a ubhā hi dasrā bhiṣajā mayobhuvobhā dakṣasya vacaso babhūvathuḥ /	ubhā hi dasrā bhiṣajā mayobhuvā ubhā dakṣasya vacasaḥ babhūvathuḥ 
SA_GV01_rv_hn08u-2931	RV_8,086.01c tā vāṃ viśvako havate tanūkṛthe mā no vi yauṣṭaṃ sakhyā mumocatam //	tā vām viśvakaḥ havate tanū kṛthe mā naḥ vi yauṣṭam sakhyā mumocatam 
SA_GV01_rv_hn08u-2932	RV_8,086.02a kathā nūnaṃ vāṃ vimanā upa stavad yuvaṃ dhiyaṃ dadathur vasyaiṣṭaye /	kathā nūnam vām vimanāḥ upa stavat yuvam dhiyam dadathuḥ vasyaiṣṭaye 
SA_GV01_rv_hn08u-2933	RV_8,086.02c tā vāṃ viśvako havate tanūkṛthe mā no vi yauṣṭaṃ sakhyā mumocatam //	tā vām viśvakaḥ havate tanū kṛthe mā naḥ vi yauṣṭam sakhyā mumocatam 
SA_GV01_rv_hn08u-2934	RV_8,086.03a yuvaṃ hi ṣmā purubhujemam edhatuṃ viṣṇāpve dadathur vasyaiṣṭaye /	yuvam hi sma puru bhujā imam edhatum viṣṇāpve dadathuḥ vasyaiṣṭaye 
SA_GV01_rv_hn08u-2935	RV_8,086.03c tā vāṃ viśvako havate tanūkṛthe mā no vi yauṣṭaṃ sakhyā mumocatam //	tā vām viśvakaḥ havate tanū kṛthe mā naḥ vi yauṣṭam sakhyā mumocatam 
SA_GV01_rv_hn08u-2936	RV_8,086.04a uta tyaṃ vīraṃ dhanasām ṛjīṣiṇaṃ dūre cit santam avase havāmahe /	uta tyam vīram dhana sām ṛjīṣiṇam dūre cit santam avase havāmahe 
SA_GV01_rv_hn08u-2937	RV_8,086.04c yasya svādiṣṭhā sumatiḥ pitur yathā mā no vi yauṣṭaṃ sakhyā mumocatam //	yasya svādiṣṭhā sumatiḥ pituḥ yathā mā naḥ vi yauṣṭam sakhyā mumocatam 
SA_GV01_rv_hn08u-2938	RV_8,086.05a ṛtena devaḥ savitā śamāyata ṛtasya śṛṅgam urviyā vi paprathe /	ṛtena devaḥ savitā śamāyate ṛtasya śṛṅgam urviyā vi paprathe 
SA_GV01_rv_hn08u-2939	RV_8,086.05c ṛtaṃ sāsāha mahi cit pṛtanyato mā no vi yauṣṭaṃ sakhyā mumocatam //	ṛtam sāsāha mahi cit pṛtanyataḥ mā naḥ vi yauṣṭam sakhyā mumocatam 
SA_GV01_rv_hn08u-2940	RV_8,087.01a dyumnī vāṃ stomo aśvinā krivir na seka ā gatam /	dyumnī vām stomaḥ aśvinā kriviḥ na seke ā gatam 
SA_GV01_rv_hn08u-2941	RV_8,087.01c madhvaḥ sutasya sa divi priyo narā pātaṃ gaurāv iveriṇe //	madhvaḥ sutasya sa divi priyaḥ narā pātam gaurau iva iriṇe 
SA_GV01_rv_hn08u-2942	RV_8,087.02a pibataṃ gharmam madhumantam aśvinā barhiḥ sīdataṃ narā /	pibatam gharmam madhumantam aśvinā barhiḥ sīdatam narā 
SA_GV01_rv_hn08u-2943	RV_8,087.02c tā mandasānā manuṣo duroṇa ā ni pātaṃ vedasā vayaḥ //	tā mandasānā manuṣaḥ duroṇe ā ni pātam vedasā vayaḥ 
SA_GV01_rv_hn08u-2944	RV_8,087.03a ā vāṃ viśvābhir ūtibhiḥ priyamedhā ahūṣata /	ā vām viśvābhiḥ ūtibhiḥ priyamedhāḥ ahūṣata 
SA_GV01_rv_hn08u-2945	RV_8,087.03c tā vartir yātam upa vṛktabarhiṣo juṣṭaṃ yajñaṃ diviṣṭiṣu //	tā vartiḥ yātam upa vṛkta barhiṣaḥ juṣṭam yajñam diviṣṭiṣu 
SA_GV01_rv_hn08u-2946	RV_8,087.04a pibataṃ somam madhumantam aśvinā barhiḥ sīdataṃ sumat /	pibatam somam madhumantam aśvinā barhiḥ sīdatam sumat 
SA_GV01_rv_hn08u-2947	RV_8,087.04c tā vāvṛdhānā upa suṣṭutiṃ divo gantaṃ gaurāv iveriṇam //	tā vāvṛdhānau upa suṣṭutim divaḥ gantam gaurau iva iriṇam 
SA_GV01_rv_hn08u-2948	RV_8,087.05a ā nūnaṃ yātam aśvināśvebhiḥ pruṣitapsubhiḥ /	ā nūnam yātam aśvinā aśvebhiḥ pruṣitapsubhiḥ 
SA_GV01_rv_hn08u-2949	RV_8,087.05c dasrā hiraṇyavartanī śubhas patī pātaṃ somam ṛtāvṛdhā //	dasrā hiraṇya vartanī śubhaḥ patī pātam somam ṛtāvṛdhā 
SA_GV01_rv_hn08u-2950	RV_8,087.06a vayaṃ hi vāṃ havāmahe vipanyavo viprāso vājasātaye /	vayam hi vām havāmahe vipanyavaḥ viprāsaḥ vājasātaye 
SA_GV01_rv_hn08u-2951	RV_8,087.06c tā valgū dasrā purudaṃsasā dhiyāśvinā śruṣṭy ā gatam //	tā valgū dasrā puru daṃsasā dhiyā aśvinā śruṣṭī ā gatam 
SA_GV01_rv_hn08u-2952	RV_8,088.01a taṃ vo dasmam ṛtīṣahaṃ vasor mandānam andhasaḥ /	tam vaḥ dasmam ṛtīṣaham vasoḥ mandānam andhasaḥ 
SA_GV01_rv_hn08u-2953	RV_8,088.01c abhi vatsaṃ na svasareṣu dhenava indraṃ gīrbhir navāmahe //	abhi vatsam na svasareṣu dhenavaḥ indram gīrbhiḥ navāmahe 
SA_GV01_rv_hn08u-2954	RV_8,088.02a dyukṣaṃ sudānuṃ taviṣībhir āvṛtaṃ giriṃ na purubhojasam /	dyukṣam sudānum taviṣībhiḥ āvṛtam girim na puru bhojasam 
SA_GV01_rv_hn08u-2955	RV_8,088.02c kṣumantaṃ vājaṃ śatinaṃ sahasriṇam makṣū gomantam īmahe //	kṣumantam vājam śatinam sahasriṇam makṣū gomantam īmahe 
SA_GV01_rv_hn08u-2956	RV_8,088.03a na tvā bṛhanto adrayo varanta indra vīḷavaḥ /	na tvā bṛhantaḥ adrayaḥ varante indra vīḍavaḥ 
SA_GV01_rv_hn08u-2957	RV_8,088.03c yad ditsasi stuvate māvate vasu nakiṣ ṭad ā mināti te //	yat ditsasi stuvate māvate vasu nakir tat ā mināti te 
SA_GV01_rv_hn08u-2958	RV_8,088.04a yoddhāsi kratvā śavasota daṃsanā viśvā jātābhi majmanā /	yoddhā asi kratvā śavasā uta daṃsanā viśvā jātā abhi majmanā 
SA_GV01_rv_hn08u-2959	RV_8,088.04c ā tvāyam arka ūtaye vavartati yaṃ gotamā ajījanan //	ā tvā ayam arkaḥ ūtaye vavartati yam gotamāḥ ajījanan 
SA_GV01_rv_hn08u-2960	RV_8,088.05a pra hi ririkṣa ojasā divo antebhyas pari /	pra hi ririkṣe ojasā divaḥ antebhyaḥ pari 
SA_GV01_rv_hn08u-2961	RV_8,088.05c na tvā vivyāca raja indra pārthivam anu svadhāṃ vavakṣitha //	na tvā vivyāca rajaḥ indra pārthivam anu svadhām vavakṣitha 
SA_GV01_rv_hn08u-2962	RV_8,088.06a nakiḥ pariṣṭir maghavan maghasya te yad dāśuṣe daśasyasi /	nakir pariṣṭiḥ maghavan maghasya te yat dāśuṣe daśasyasi 
SA_GV01_rv_hn08u-2963	RV_8,088.06c asmākam bodhy ucathasya coditā maṃhiṣṭho vājasātaye //	asmākam bodhi ucathasya coditā maṃhiṣṭhaḥ vāja sātaye 
SA_GV01_rv_hn08u-2964	RV_8,089.01a bṛhad indrāya gāyata maruto vṛtrahantamam /	bṛhat indrāya gāyata marutaḥ vṛtra hantamam 
SA_GV01_rv_hn08u-2965	RV_8,089.01c yena jyotir ajanayann ṛtāvṛdho devaṃ devāya jāgṛvi //	yena jyotiḥ ajanayan ṛtāvṛdhaḥ devam devāya jāgṛvi 
SA_GV01_rv_hn08u-2966	RV_8,089.02a apādhamad abhiśastīr aśastihāthendro dyumny ābhavat /	apādhamat abhiśastīḥ aśasti hā atha indraḥ dyumnī ābhavat 
SA_GV01_rv_hn08u-2967	RV_8,089.02c devās ta indra sakhyāya yemire bṛhadbhāno marudgaṇa //	devāḥ te indra sakhyāya yemire bṛhat bhāno marut gaṇa 
SA_GV01_rv_hn08u-2968	RV_8,089.03a pra va indrāya bṛhate maruto brahmārcata /	pra vaḥ indrāya bṛhate marutaḥ brahma arcata 
SA_GV01_rv_hn08u-2969	RV_8,089.03c vṛtraṃ hanati vṛtrahā śatakratur vajreṇa śataparvaṇā //	vṛtram hanati vṛtrahā śatakratuḥ vajreṇa śata parvaṇā 
SA_GV01_rv_hn08u-2970	RV_8,089.04a abhi pra bhara dhṛṣatā dhṛṣanmanaḥ śravaś cit te asad bṛhat /	abhi pra bhara dhṛṣatā dhṛṣat manaḥ śravaḥ cit te asat bṛhat 
SA_GV01_rv_hn08u-2971	RV_8,089.04c arṣantv āpo javasā vi mātaro hano vṛtraṃ jayā svaḥ //	arṣantu āpaḥ javasā vi mātaraḥ hanaḥ vṛtram jaya svar 
SA_GV01_rv_hn08u-2972	RV_8,089.05a yaj jāyathā apūrvya maghavan vṛtrahatyāya /	yat jāyathāḥ apūrvya maghavan vṛtra hatyāya 
SA_GV01_rv_hn08u-2973	RV_8,089.05c tat pṛthivīm aprathayas tad astabhnā uta dyām //	tat pṛthivīm aprathayaḥ tat astabhnāḥ uta dyām 
SA_GV01_rv_hn08u-2974	RV_8,089.06a tat te yajño ajāyata tad arka uta haskṛtiḥ /	tat te yajñaḥ ajāyata tat arkaḥ uta haskṛtiḥ 
SA_GV01_rv_hn08u-2975	RV_8,089.06c tad viśvam abhibhūr asi yaj jātaṃ yac ca jantvam //	tat viśvam abhibhūḥ asi yat jātam yat ca jantvam 
SA_GV01_rv_hn08u-2976	RV_8,089.07a āmāsu pakvam airaya ā sūryaṃ rohayo divi /	āmāsu pakvam airayaḥ ā sūryam rohayaḥ divi 
SA_GV01_rv_hn08u-2977	RV_8,089.07c gharmaṃ na sāman tapatā suvṛktibhir juṣṭaṃ girvaṇase bṛhat //	gharmam na sāman tapata suvṛktibhiḥ juṣṭam girvaṇase bṛhat 
SA_GV01_rv_hn08u-2978	RV_8,090.01a ā no viśvāsu havya indraḥ samatsu bhūṣatu /	ā naḥ viśvāsu havyaḥ indraḥ samatsu bhūṣatu 
SA_GV01_rv_hn08u-2979	RV_8,090.01c upa brahmāṇi savanāni vṛtrahā paramajyā ṛcīṣamaḥ //	upa brahmāṇi savanāni vṛtrahā paramajyāḥ ṛcīṣamaḥ 
SA_GV01_rv_hn08u-2980	RV_8,090.02a tvaṃ dātā prathamo rādhasām asy asi satya īśānakṛt /	tvam dātā prathamaḥ rādhasām asi asi satyaḥ īśāna kṛt 
SA_GV01_rv_hn08u-2981	RV_8,090.02c tuvidyumnasya yujyā vṛṇīmahe putrasya śavaso mahaḥ //	tuvi dyumnasya yujyā vṛṇīmahe putrasya śavasaḥ mahaḥ 
SA_GV01_rv_hn08u-2982	RV_8,090.03a brahmā ta indra girvaṇaḥ kriyante anatidbhutā /	brahmā te indra girvaṇaḥ kriyante anatidbhutā 
SA_GV01_rv_hn08u-2983	RV_8,090.03c imā juṣasva haryaśva yojanendra yā te amanmahi //	imā juṣasva haryaśva yojanā indra yā te amanmahi 
SA_GV01_rv_hn08u-2984	RV_8,090.04a tvaṃ hi satyo maghavann anānato vṛtrā bhūri nyṛñjase /	tvam hi satyaḥ maghavan an ānataḥ vṛtrā bhūri nyṛñjase 
SA_GV01_rv_hn08u-2985	RV_8,090.04c sa tvaṃ śaviṣṭha vajrahasta dāśuṣe 'rvāñcaṃ rayim ā kṛdhi //	sa tvam śaviṣṭha vajrahasta dāśuṣe rvāñcam rayim ā kṛdhi 
SA_GV01_rv_hn08u-2986	RV_8,090.05a tvam indra yaśā asy ṛjīṣī śavasas pate /	tvam indra yaśāḥ asi ṛjīṣī śavasaḥ pate 
SA_GV01_rv_hn08u-2987	RV_8,090.05c tvaṃ vṛtrāṇi haṃsy apratīny eka id anuttā carṣaṇīdhṛtā //	tvam vṛtrāṇi haṃsi apratīni ekaḥ id anuttā carṣaṇī dhṛtā 
SA_GV01_rv_hn08u-2988	RV_8,090.06a tam u tvā nūnam asura pracetasaṃ rādho bhāgam ivemahe /	tam u tvā nūnam asura pracetasam rādhaḥ bhāgam iva īmahe 
SA_GV01_rv_hn08u-2989	RV_8,090.06c mahīva kṛttiḥ śaraṇā ta indra pra te sumnā no aśnavan //	mahī iva kṛttiḥ śaraṇā te indra pra te sumnā naḥ aśnavan 
SA_GV01_rv_hn08u-2990	RV_8,091.01a kanyā vār avāyatī somam api srutāvidat /	kanyā vār avāyatī somam api srutā avidat 
SA_GV01_rv_hn08u-2991	RV_8,091.01c astam bharanty abravīd indrāya sunavai tvā śakrāya sunavai tvā //	astam bharantī abravīt indrāya sunavai tvā śakrāya sunavai tvā 
SA_GV01_rv_hn08u-2992	RV_8,091.02a asau ya eṣi vīrako gṛhaṃ-gṛhaṃ vicākaśad /	asau yaḥ eṣi vīrakaḥ gṛhaṃgṛham vicākaśat 
SA_GV01_rv_hn08u-2993	RV_8,091.02c imaṃ jambhasutam piba dhānāvantaṃ karambhiṇam apūpavantam ukthinam //	imam jambha sutam piba dhānāvantam karambhiṇam apūpavantam ukthinam 
SA_GV01_rv_hn08u-2994	RV_8,091.03a ā cana tvā cikitsāmo 'dhi cana tvā nemasi /	ā cana tvā cikitsāmaḥ dhi cana tvā na imasi 
SA_GV01_rv_hn08u-2995	RV_8,091.03c śanair iva śanakair ivendrāyendo pari srava //	śanais iva śanakais iva indrāya indo pari srava 
SA_GV01_rv_hn08u-2996	RV_8,091.04a kuvic chakat kuvit karat kuvin no vasyasas karat /	kuvid śakat kuvid karat kuvid naḥ vasyasaḥ karat 
SA_GV01_rv_hn08u-2997	RV_8,091.04c kuvit patidviṣo yatīr indreṇa saṃgamāmahai //	kuvid pati dviṣaḥ yatīḥ indreṇa saṃgamāmahai 
SA_GV01_rv_hn08u-2998	RV_8,091.05a imāni trīṇi viṣṭapā tānīndra vi rohaya /	imāni trīṇi viṣṭapā tāni indra vi rohaya 
SA_GV01_rv_hn08u-2999	RV_8,091.05c śiras tatasyorvarām ād idam ma upodare //	śiraḥ tatasya urvarām āt idam me upa udare 
SA_GV01_rv_hn08u-3000	RV_8,091.06a asau ca yā na urvarād imāṃ tanvam mama /	asau ca yā naḥ urvarā āt imām tanvam mama 
SA_GV01_rv_hn08u-3001	RV_8,091.06c atho tatasya yac chiraḥ sarvā tā romaśā kṛdhi //	atha u tatasya yat śiraḥ sarvā tā romaśā kṛdhi 
SA_GV01_rv_hn08u-3002	RV_8,091.07a khe rathasya khe 'nasaḥ khe yugasya śatakrato /	khe rathasya khe nasaḥ khe yugasya śatakrato 
SA_GV01_rv_hn08u-3003	RV_8,091.07c apālām indra triṣ pūtvy akṛṇoḥ sūryatvacam //	apālām indra tris pūtvī akṛṇoḥ sūrya tvacam 
SA_GV01_rv_hn08u-3004	RV_8,092.01a pāntam ā vo andhasa indram abhi pra gāyata /	pāntam ā vaḥ andhasaḥ indram abhi pra gāyata 
SA_GV01_rv_hn08u-3005	RV_8,092.01c viśvāsāhaṃ śatakratum maṃhiṣṭhaṃ carṣaṇīnām //	viśvāsāham śatakratum maṃhiṣṭham carṣaṇīnām 
SA_GV01_rv_hn08u-3006	RV_8,092.02a puruhūtam puruṣṭutaṃ gāthānyaṃ sanaśrutam /	puruhūtam puruṣṭutam gāthānyam sana śrutam 
SA_GV01_rv_hn08u-3007	RV_8,092.02c indra iti bravītana //	indraḥ iti bravītana 
SA_GV01_rv_hn08u-3008	RV_8,092.03a indra in no mahānāṃ dātā vājānāṃ nṛtuḥ /	indraḥ id naḥ mahānām dātā vājānām nṛtuḥ 
SA_GV01_rv_hn08u-3009	RV_8,092.03c mahāṃ abhijñv ā yamat //	mahān abhijñu ā yamat 
SA_GV01_rv_hn08u-3010	RV_8,092.04a apād u śipry andhasaḥ sudakṣasya prahoṣiṇaḥ /	apāt u śiprī andhasaḥ su dakṣasya prahoṣiṇaḥ 
SA_GV01_rv_hn08u-3011	RV_8,092.04c indor indro yavāśiraḥ //	indoḥ indraḥ yava āśiraḥ 
SA_GV01_rv_hn08u-3012	RV_8,092.05a tam v abhi prārcatendraṃ somasya pītaye /	tam u abhi prārcata indram somasya pītaye 
SA_GV01_rv_hn08u-3013	RV_8,092.05c tad id dhy asya vardhanam //	tat id hi asya vardhanam 
SA_GV01_rv_hn08u-3014	RV_8,092.06a asya pītvā madānāṃ devo devasyaujasā /	asya pītvā madānām devaḥ devasya ojasā 
SA_GV01_rv_hn08u-3015	RV_8,092.06c viśvābhi bhuvanā bhuvat //	viśvā abhi bhuvanā bhuvat 
SA_GV01_rv_hn08u-3016	RV_8,092.07a tyam u vaḥ satrāsāhaṃ viśvāsu gīrṣv āyatam /	tyam u vaḥ satrāsāham viśvāsu gīrṣu āyatam 
SA_GV01_rv_hn08u-3017	RV_8,092.07c ā cyāvayasy ūtaye //	ā cyāvayasi ūtaye 
SA_GV01_rv_hn08u-3018	RV_8,092.08a yudhmaṃ santam anarvāṇaṃ somapām anapacyutam /	yudhmam santam anarvāṇam soma pām an apacyutam 
SA_GV01_rv_hn08u-3019	RV_8,092.08c naram avāryakratum //	naram a vārya kratum 
SA_GV01_rv_hn08u-3020	RV_8,092.09a śikṣā ṇa indra rāya ā puru vidvāṃ ṛcīṣama /	śikṣa naḥ indra rāyaḥ ā puru vidvān ṛcīṣama 
SA_GV01_rv_hn08u-3021	RV_8,092.09c avā naḥ pārye dhane //	avā naḥ pārye dhane 
SA_GV01_rv_hn08u-3022	RV_8,092.10a ataś cid indra ṇa upā yāhi śatavājayā /	atas cit indra naḥ upa ā yāhi śata vājayā 
SA_GV01_rv_hn08u-3023	RV_8,092.10c iṣā sahasravājayā //	iṣā sahasra vājayā 
SA_GV01_rv_hn08u-3024	RV_8,092.11a ayāma dhīvato dhiyo 'rvadbhiḥ śakra godare /	ayāma dhīvataḥ dhiyaḥ rvadbhiḥ śakra godare 
SA_GV01_rv_hn08u-3025	RV_8,092.11c jayema pṛtsu vajrivaḥ //	jayema pṛtsu vajrivas 
SA_GV01_rv_hn08u-3026	RV_8,092.12a vayam u tvā śatakrato gāvo na yavaseṣv ā /	vayam u tvā śatakrato gāvaḥ na yavaseṣu ā 
SA_GV01_rv_hn08u-3027	RV_8,092.12c uktheṣu raṇayāmasi //	uktheṣu raṇayāmasi 
SA_GV01_rv_hn08u-3028	RV_8,092.13a viśvā hi martyatvanānukāmā śatakrato /	viśvā hi martyatvanā anukāmā śatakrato 
SA_GV01_rv_hn08u-3029	RV_8,092.13c aganma vajrinn āśasaḥ //	aganma vajrin āśasaḥ 
SA_GV01_rv_hn08u-3030	RV_8,092.14a tve su putra śavaso 'vṛtran kāmakātayaḥ /	tve su putra śavasaḥ vṛtran kāma kātayaḥ 
SA_GV01_rv_hn08u-3031	RV_8,092.14c na tvām indrāti ricyate //	na tvām indra ati ricyate 
SA_GV01_rv_hn08u-3032	RV_8,092.15a sa no vṛṣan saniṣṭhayā saṃ ghorayā dravitnvā /	sa naḥ vṛṣan saniṣṭhayā sam ghorayā dravitnvā 
SA_GV01_rv_hn08u-3033	RV_8,092.15c dhiyāviḍḍhi purandhyā //	dhiyā aviḍḍhi purandhyā 
SA_GV01_rv_hn08u-3034	RV_8,092.16a yas te nūnaṃ śatakratav indra dyumnitamo madaḥ /	yaḥ te nūnam śatakrato indra dyumnitamaḥ madaḥ 
SA_GV01_rv_hn08u-3035	RV_8,092.16c tena nūnam made madeḥ //	tena nūnam made madeḥ 
SA_GV01_rv_hn08u-3036	RV_8,092.17a yas te citraśravastamo ya indra vṛtrahantamaḥ /	yaḥ te citra śravastamaḥ yaḥ indra vṛtra hantamaḥ 
SA_GV01_rv_hn08u-3037	RV_8,092.17c ya ojodātamo madaḥ //	yaḥ ojaḥ dātamaḥ madaḥ 
SA_GV01_rv_hn08u-3038	RV_8,092.18a vidmā hi yas te adrivas tvādattaḥ satya somapāḥ /	vidma hi yaḥ te adrivas tvādattaḥ satya soma pāḥ 
SA_GV01_rv_hn08u-3039	RV_8,092.18c viśvāsu dasma kṛṣṭiṣu //	viśvāsu dasma kṛṣṭiṣu 
SA_GV01_rv_hn08u-3040	RV_8,092.19a indrāya madvane sutam pari ṣṭobhantu no giraḥ /	indrāya madvane sutam pari stobhantu naḥ giraḥ 
SA_GV01_rv_hn08u-3041	RV_8,092.19c arkam arcantu kāravaḥ //	arkam arcantu kāravaḥ 
SA_GV01_rv_hn08u-3042	RV_8,092.20a yasmin viśvā adhi śriyo raṇanti sapta saṃsadaḥ /	yasmin viśvāḥ adhi śriyaḥ raṇanti sapta saṃsadaḥ 
SA_GV01_rv_hn08u-3043	RV_8,092.20c indraṃ sute havāmahe //	indram sute havāmahe 
SA_GV01_rv_hn08u-3044	RV_8,092.21a trikadrukeṣu cetanaṃ devāso yajñam atnata /	trikadrukeṣu cetanam devāsaḥ yajñam atnata 
SA_GV01_rv_hn08u-3045	RV_8,092.21c tam id vardhantu no giraḥ //	tam id vardhantu naḥ giraḥ 
SA_GV01_rv_hn08u-3046	RV_8,092.22a ā tvā viśantv indavaḥ samudram iva sindhavaḥ /	ā tvā viśantu indavaḥ samudram iva sindhavaḥ 
SA_GV01_rv_hn08u-3047	RV_8,092.22c na tvām indrāti ricyate //	na tvām indra ati ricyate 
SA_GV01_rv_hn08u-3048	RV_8,092.23a vivyaktha mahinā vṛṣan bhakṣaṃ somasya jāgṛve /	vivyaktha mahinā vṛṣan bhakṣam somasya jāgṛve 
SA_GV01_rv_hn08u-3049	RV_8,092.23c ya indra jaṭhareṣu te //	yaḥ indra jaṭhareṣu te 
SA_GV01_rv_hn08u-3050	RV_8,092.24a araṃ ta indra kukṣaye somo bhavatu vṛtrahan /	aram te indra kukṣaye somaḥ bhavatu vṛtrahan 
SA_GV01_rv_hn08u-3051	RV_8,092.24c araṃ dhāmabhya indavaḥ //	aram dhāmabhyaḥ indavaḥ 
SA_GV01_rv_hn08u-3052	RV_8,092.25a aram aśvāya gāyati śrutakakṣo araṃ gave /	aram aśvāya gāyati śrutakakṣaḥ aram gave 
SA_GV01_rv_hn08u-3053	RV_8,092.25c aram indrasya dhāmne //	aram indrasya dhāmne 
SA_GV01_rv_hn08u-3054	RV_8,092.26a araṃ hi ṣma suteṣu ṇaḥ someṣv indra bhūṣasi /	aram hi sma suteṣu naḥ someṣu indra bhūṣasi 
SA_GV01_rv_hn08u-3055	RV_8,092.26c araṃ te śakra dāvane //	aram te śakra dāvane 
SA_GV01_rv_hn08u-3056	RV_8,092.27a parākāttāc cid adrivas tvāṃ nakṣanta no giraḥ /	parākāttāt cit adrivas tvām nakṣanta naḥ giraḥ 
SA_GV01_rv_hn08u-3057	RV_8,092.27c araṃ gamāma te vayam //	aram gamāma te vayam 
SA_GV01_rv_hn08u-3058	RV_8,092.28a evā hy asi vīrayur evā śūra uta sthiraḥ /	eva hi asi vīrayuḥ eva śūraḥ uta sthiraḥ 
SA_GV01_rv_hn08u-3059	RV_8,092.28c evā te rādhyam manaḥ //	eva te rādhyam manaḥ 
SA_GV01_rv_hn08u-3060	RV_8,092.29a evā rātis tuvīmagha viśvebhir dhāyi dhātṛbhiḥ /	eva rātiḥ tuvīmagha viśvebhiḥ dhāyi dhātṛbhiḥ 
SA_GV01_rv_hn08u-3061	RV_8,092.29c adhā cid indra me sacā //	adha cit indra me sacā 
SA_GV01_rv_hn08u-3062	RV_8,092.30a mo ṣu brahmeva tandrayur bhuvo vājānām pate /	mā u su brahmā iva tandrayuḥ bhuvaḥ vājānām pate 
SA_GV01_rv_hn08u-3063	RV_8,092.30c matsvā sutasya gomataḥ //	matsva sutasya gomataḥ 
SA_GV01_rv_hn08u-3064	RV_8,092.31a mā na indrābhy ādiśaḥ sūro aktuṣv ā yaman /	mā naḥ indra abhi ādiśaḥ sūraḥ aktuṣu ā yaman 
SA_GV01_rv_hn08u-3065	RV_8,092.31c tvā yujā vanema tat //	tvā yujā vanema tat 
SA_GV01_rv_hn08u-3066	RV_8,092.32a tvayed indra yujā vayam prati bruvīmahi spṛdhaḥ /	tvayā id indra yujā vayam prati bruvīmahi spṛdhaḥ 
SA_GV01_rv_hn08u-3067	RV_8,092.32c tvam asmākaṃ tava smasi //	tvam asmākam tava smasi 
SA_GV01_rv_hn08u-3068	RV_8,092.33a tvām id dhi tvāyavo 'nunonuvataś carān /	tvām id hi tvāyavaḥ nunonuvataḥ carān 
SA_GV01_rv_hn08u-3069	RV_8,092.33c sakhāya indra kāravaḥ //	sakhāyaḥ indra kāravaḥ 
SA_GV01_rv_hn08u-3070	RV_8,093.01a ud ghed abhi śrutāmaghaṃ vṛṣabhaṃ naryāpasam /	ud gha id abhi śrutāmagham vṛṣabham narya apasam 
SA_GV01_rv_hn08u-3071	RV_8,093.01c astāram eṣi sūrya //	astāram eṣi sūrya 
SA_GV01_rv_hn08u-3072	RV_8,093.02a nava yo navatim puro bibheda bāhvojasā /	nava yaḥ navatim puraḥ bibheda bāhu ojasā 
SA_GV01_rv_hn08u-3073	RV_8,093.02c ahiṃ ca vṛtrahāvadhīt //	ahim ca vṛtrahā avadhīt 
SA_GV01_rv_hn08u-3074	RV_8,093.03a sa na indraḥ śivaḥ sakhāśvāvad gomad yavamat /	sa naḥ indraḥ śivaḥ sakhā aśvāvat gomat yavamat 
SA_GV01_rv_hn08u-3075	RV_8,093.03c urudhāreva dohate //	uru dhārā iva dohate 
SA_GV01_rv_hn08u-3076	RV_8,093.04a yad adya kac ca vṛtrahann udagā abhi sūrya /	yat adya kad ca vṛtrahan udagāḥ abhi sūrya 
SA_GV01_rv_hn08u-3077	RV_8,093.04c sarvaṃ tad indra te vaśe //	sarvam tat indra te vaśe 
SA_GV01_rv_hn08u-3078	RV_8,093.05a yad vā pravṛddha satpate na marā iti manyase /	yat vā pravṛddha satpate na marai iti manyase 
SA_GV01_rv_hn08u-3079	RV_8,093.05c uto tat satyam it tava //	uta u tat satyam id tava 
SA_GV01_rv_hn08u-3080	RV_8,093.06a ye somāsaḥ parāvati ye arvāvati sunvire /	ye somāsaḥ parāvati ye arvāvati sunvire 
SA_GV01_rv_hn08u-3081	RV_8,093.06c sarvāṃs tāṃ indra gacchasi //	sarvān tām indra gacchasi 
SA_GV01_rv_hn08u-3082	RV_8,093.07a tam indraṃ vājayāmasi mahe vṛtrāya hantave /	tam indram vājayāmasi mahe vṛtrāya hantave 
SA_GV01_rv_hn08u-3083	RV_8,093.07c sa vṛṣā vṛṣabho bhuvat //	sa vṛṣā vṛṣabhaḥ bhuvat 
SA_GV01_rv_hn08u-3084	RV_8,093.08a indraḥ sa dāmane kṛta ojiṣṭhaḥ sa made hitaḥ /	indraḥ sa dāmane kṛtaḥ ojiṣṭhaḥ sa made hitaḥ 
SA_GV01_rv_hn08u-3085	RV_8,093.08c dyumnī ślokī sa somyaḥ //	dyumnī ślokī sa somyaḥ 
SA_GV01_rv_hn08u-3086	RV_8,093.09a girā vajro na sambhṛtaḥ sabalo anapacyutaḥ /	girā vajraḥ na sambhṛtaḥ sa balaḥ an apacyutaḥ 
SA_GV01_rv_hn08u-3087	RV_8,093.09c vavakṣa ṛṣvo astṛtaḥ //	vavakṣa ṛṣvaḥ astṛtaḥ 
SA_GV01_rv_hn08u-3088	RV_8,093.10a durge cin naḥ sugaṃ kṛdhi gṛṇāna indra girvaṇaḥ /	durge cit naḥ sugam kṛdhi gṛṇāna indra girvaṇaḥ 
SA_GV01_rv_hn08u-3089	RV_8,093.10c tvaṃ ca maghavan vaśaḥ //	tvam ca maghavan vaśaḥ 
SA_GV01_rv_hn08u-3090	RV_8,093.11a yasya te nū cid ādiśaṃ na minanti svarājyam /	yasya te nu cit ādiśam na minanti sva rājyam 
SA_GV01_rv_hn08u-3091	RV_8,093.11c na devo nādhrigur janaḥ //	na devaḥ na adhriguḥ janaḥ 
SA_GV01_rv_hn08u-3092	RV_8,093.12a adhā te apratiṣkutaṃ devī śuṣmaṃ saparyataḥ /	adhā te apratiṣkutam devī śuṣmam saparyataḥ 
SA_GV01_rv_hn08u-3093	RV_8,093.12c ubhe suśipra rodasī //	ubhe su śipra rodasī 
SA_GV01_rv_hn08u-3094	RV_8,093.13a tvam etad adhārayaḥ kṛṣṇāsu rohiṇīṣu ca /	tvam etat adhārayaḥ kṛṣṇāsu rohiṇīṣu ca 
SA_GV01_rv_hn08u-3095	RV_8,093.13c paruṣṇīṣu ruśat payaḥ //	paruṣṇīṣu ruśat payaḥ 
SA_GV01_rv_hn08u-3096	RV_8,093.14a vi yad aher adha tviṣo viśve devāso akramuḥ /	vi yat aheḥ adha tviṣaḥ viśve devāsaḥ akramuḥ 
SA_GV01_rv_hn08u-3097	RV_8,093.14c vidan mṛgasya tāṃ amaḥ //	vidat mṛgasya tām amaḥ 
SA_GV01_rv_hn08u-3098	RV_8,093.15a ād u me nivaro bhuvad vṛtrahādiṣṭa pauṃsyam /	āt u me nivaraḥ bhuvat vṛtrahā adiṣṭa pauṃsyam 
SA_GV01_rv_hn08u-3099	RV_8,093.15c ajātaśatrur astṛtaḥ //	a jāta śatruḥ a stṛtaḥ 
SA_GV01_rv_hn08u-3100	RV_8,093.16a śrutaṃ vo vṛtrahantamam pra śardhaṃ carṣaṇīnām /	śrutam vaḥ vṛtra hantamam pra śardham carṣaṇīnām 
SA_GV01_rv_hn08u-3101	RV_8,093.16c ā śuṣe rādhase mahe //	ā śuṣe rādhase mahe 
SA_GV01_rv_hn08u-3102	RV_8,093.17a ayā dhiyā ca gavyayā puruṇāman puruṣṭuta /	ayā dhiyā ca gavyayā puruṇāman puruṣṭuta 
SA_GV01_rv_hn08u-3103	RV_8,093.17c yat some-soma ābhavaḥ //	yat somesome ābhavaḥ 
SA_GV01_rv_hn08u-3104	RV_8,093.18a bodhinmanā id astu no vṛtrahā bhūryāsutiḥ /	bodhinmanāḥ id astu naḥ vṛtrahā bhūri āsutiḥ 
SA_GV01_rv_hn08u-3105	RV_8,093.18c śṛṇotu śakra āśiṣam //	śṛṇotu śakraḥ āśiṣam 
SA_GV01_rv_hn08u-3106	RV_8,093.19a kayā tvaṃ na ūtyābhi pra mandase vṛṣan /	kayā tvam naḥ ūtyā abhi pra mandase vṛṣan 
SA_GV01_rv_hn08u-3107	RV_8,093.19c kayā stotṛbhya ā bhara //	kayā stotṛbhyaḥ ā bhara 
SA_GV01_rv_hn08u-3108	RV_8,093.20a kasya vṛṣā sute sacā niyutvān vṛṣabho raṇat /	kasya vṛṣā sute sacā niyutvān vṛṣabhaḥ raṇat 
SA_GV01_rv_hn08u-3109	RV_8,093.20c vṛtrahā somapītaye //	vṛtrahā soma pītaye 
SA_GV01_rv_hn08u-3110	RV_8,093.21a abhī ṣu ṇas tvaṃ rayim mandasānaḥ sahasriṇam /	abhi su naḥ tvam rayim mandasānaḥ sahasriṇam 
SA_GV01_rv_hn08u-3111	RV_8,093.21c prayantā bodhi dāśuṣe //	prayantā bodhi dāśuṣe 
SA_GV01_rv_hn08u-3112	RV_8,093.22a patnīvantaḥ sutā ima uśanto yanti vītaye /	patnīvantaḥ sutāḥ ime uśantaḥ yanti vītaye 
SA_GV01_rv_hn08u-3113	RV_8,093.22c apāṃ jagmir nicumpuṇaḥ //	apām jagmiḥ nicumpuṇaḥ 
SA_GV01_rv_hn08u-3114	RV_8,093.23a iṣṭā hotrā asṛkṣatendraṃ vṛdhāso adhvare /	iṣṭāḥ hotrāḥ asṛkṣata indram vṛdhāsaḥ adhvare 
SA_GV01_rv_hn08u-3115	RV_8,093.23c acchāvabhṛtham ojasā //	acchā avabhṛtham ojasā 
SA_GV01_rv_hn08u-3116	RV_8,093.24a iha tyā sadhamādyā harī hiraṇyakeśyā /	iha tyā sadhamādyā harī hiraṇya keśyā 
SA_GV01_rv_hn08u-3117	RV_8,093.24c voḷhām abhi prayo hitam //	voḍhām abhi prayaḥ hitam 
SA_GV01_rv_hn08u-3118	RV_8,093.25a tubhyaṃ somāḥ sutā ime stīrṇam barhir vibhāvaso /	tubhyam somāḥ sutāḥ ime stīrṇam barhiḥ vibhāvaso 
SA_GV01_rv_hn08u-3119	RV_8,093.25c stotṛbhya indram ā vaha //	stotṛbhyaḥ indram ā vaha 
SA_GV01_rv_hn08u-3120	RV_8,093.26a ā te dakṣaṃ vi rocanā dadhad ratnā vi dāśuṣe /	ā te dakṣam vi rocanā dadhat ratnā vi dāśuṣe 
SA_GV01_rv_hn08u-3121	RV_8,093.26c stotṛbhya indram arcata //	stotṛbhyaḥ indram arcata 
SA_GV01_rv_hn08u-3122	RV_8,093.27a ā te dadhāmīndriyam ukthā viśvā śatakrato /	ā te dadhāmi indriyam ukthā viśvā śatakrato 
SA_GV01_rv_hn08u-3123	RV_8,093.27c stotṛbhya indra mṛḷaya //	stotṛbhyaḥ indra mṛḍaya 
SA_GV01_rv_hn08u-3124	RV_8,093.28a bhadram-bhadraṃ na ā bhareṣam ūrjaṃ śatakrato /	bhadram bhadram naḥ ā bhara iṣam ūrjam śatakrato 
SA_GV01_rv_hn08u-3125	RV_8,093.28c yad indra mṛḷayāsi naḥ //	yat indra mṛḍayāsi naḥ 
SA_GV01_rv_hn08u-3126	RV_8,093.29a sa no viśvāny ā bhara suvitāni śatakrato /	sa naḥ viśvāni ā bhara suvitāni śatakrato 
SA_GV01_rv_hn08u-3127	RV_8,093.29c yad indra mṛḷayāsi naḥ //	yat indra mṛḍayāsi naḥ 
SA_GV01_rv_hn08u-3128	RV_8,093.30a tvām id vṛtrahantama sutāvanto havāmahe /	tvām id vṛtra hantama sutāvantaḥ havāmahe 
SA_GV01_rv_hn08u-3129	RV_8,093.30c yad indra mṛḷayāsi naḥ //	yat indra mṛḍayāsi naḥ 
SA_GV01_rv_hn08u-3130	RV_8,093.31a upa no haribhiḥ sutaṃ yāhi madānām pate /	upa naḥ haribhiḥ sutam yāhi madānām pate 
SA_GV01_rv_hn08u-3131	RV_8,093.31c upa no haribhiḥ sutam //	upa naḥ haribhiḥ sutam 
SA_GV01_rv_hn08u-3132	RV_8,093.32a dvitā yo vṛtrahantamo vida indraḥ śatakratuḥ /	dvitā yaḥ vṛtra hantamaḥ vide indraḥ śatakratuḥ 
SA_GV01_rv_hn08u-3133	RV_8,093.32c upa no haribhiḥ sutam //	upa naḥ haribhiḥ sutam 
SA_GV01_rv_hn08u-3134	RV_8,093.33a tvaṃ hi vṛtrahann eṣām pātā somānām asi /	tvam hi vṛtrahan eṣām pātā somānām asi 
SA_GV01_rv_hn08u-3135	RV_8,093.33c upa no haribhiḥ sutam //	upa naḥ haribhiḥ sutam 
SA_GV01_rv_hn08u-3136	RV_8,093.34a indra iṣe dadātu na ṛbhukṣaṇam ṛbhuṃ rayim /	indraḥ iṣe dadātu naḥ ṛbhukṣaṇam ṛbhum rayim 
SA_GV01_rv_hn08u-3137	RV_8,093.34c vājī dadātu vājinam //	vājī dadātu vājinam 
SA_GV01_rv_hn08u-3138	RV_8,094.01a gaur dhayati marutāṃ śravasyur mātā maghonām /	gauḥ dhayati marutām śravasyuḥ mātā maghonām 
SA_GV01_rv_hn08u-3139	RV_8,094.01c yuktā vahnī rathānām //	yuktā vahniḥ rathānām 
SA_GV01_rv_hn08u-3140	RV_8,094.02a yasyā devā upasthe vratā viśve dhārayante /	yasyāḥ devāḥ upasthe vratā viśve dhārayante 
SA_GV01_rv_hn08u-3141	RV_8,094.02c sūryāmāsā dṛśe kam //	sūryāmāsā dṛśe kam 
SA_GV01_rv_hn08u-3142	RV_8,094.03a tat su no viśve arya ā sadā gṛṇanti kāravaḥ /	tat su naḥ viśve aryaḥ ā sadā gṛṇanti kāravaḥ 
SA_GV01_rv_hn08u-3143	RV_8,094.03c marutaḥ somapītaye //	marutaḥ soma pītaye 
SA_GV01_rv_hn08u-3144	RV_8,094.04a asti somo ayaṃ sutaḥ pibanty asya marutaḥ /	asti somaḥ ayam sutaḥ pibanti asya marutaḥ 
SA_GV01_rv_hn08u-3145	RV_8,094.04c uta svarājo aśvinā //	uta svarājaḥ aśvinā 
SA_GV01_rv_hn08u-3146	RV_8,094.05a pibanti mitro aryamā tanā pūtasya varuṇaḥ /	pibanti mitraḥ aryamā tanā pūtasya varuṇaḥ 
SA_GV01_rv_hn08u-3147	RV_8,094.05c triṣadhasthasya jāvataḥ //	triṣadhasthasya jāvataḥ 
SA_GV01_rv_hn08u-3148	RV_8,094.06a uto nv asya joṣam āṃ indraḥ sutasya gomataḥ /	uta u nu asya joṣam ām indraḥ sutasya gomataḥ 
SA_GV01_rv_hn08u-3149	RV_8,094.06c prātar hoteva matsati //	prātar hotā iva matsati 
SA_GV01_rv_hn08u-3150	RV_8,094.07a kad atviṣanta sūrayas tira āpa iva sridhaḥ /	kad atviṣanta sūrayaḥ tiras āpaḥ iva sridhaḥ 
SA_GV01_rv_hn08u-3151	RV_8,094.07c arṣanti pūtadakṣasaḥ //	arṣanti pūta dakṣasaḥ 
SA_GV01_rv_hn08u-3152	RV_8,094.08a kad vo adya mahānāṃ devānām avo vṛṇe /	kad vaḥ adya mahānām devānām avaḥ vṛṇe 
SA_GV01_rv_hn08u-3153	RV_8,094.08c tmanā ca dasmavarcasām //	tmanā ca dasma varcasām 
SA_GV01_rv_hn08u-3154	RV_8,094.09a ā ye viśvā pārthivāni paprathan rocanā divaḥ /	ā ye viśvā pārthivāni paprathan rocanā divaḥ 
SA_GV01_rv_hn08u-3155	RV_8,094.09c marutaḥ somapītaye //	marutaḥ soma pītaye 
SA_GV01_rv_hn08u-3156	RV_8,094.10a tyān nu pūtadakṣaso divo vo maruto huve /	tyān nu pūta dakṣasaḥ divaḥ vaḥ marutaḥ huve 
SA_GV01_rv_hn08u-3157	RV_8,094.10c asya somasya pītaye //	asya somasya pītaye 
SA_GV01_rv_hn08u-3158	RV_8,094.11a tyān nu ye vi rodasī tastabhur maruto huve /	tyān nu ye vi rodasī tastabhuḥ marutaḥ huve 
SA_GV01_rv_hn08u-3159	RV_8,094.11c asya somasya pītaye //	asya somasya pītaye 
SA_GV01_rv_hn08u-3160	RV_8,094.12a tyaṃ nu mārutaṃ gaṇaṃ giriṣṭhāṃ vṛṣaṇaṃ huve /	tyam nu mārutam gaṇam giriṣṭhām vṛṣaṇam huve 
SA_GV01_rv_hn08u-3161	RV_8,094.12c asya somasya pītaye //	asya somasya pītaye 
SA_GV01_rv_hn08u-3162	RV_8,095.01a ā tvā giro rathīr ivāsthuḥ suteṣu girvaṇaḥ /	ā tvā giraḥ rathīḥ iva asthuḥ suteṣu girvaṇaḥ 
SA_GV01_rv_hn08u-3163	RV_8,095.01c abhi tvā sam anūṣatendra vatsaṃ na mātaraḥ //	abhi tvā sam anūṣata indra vatsam na mātaraḥ 
SA_GV01_rv_hn08u-3164	RV_8,095.02a ā tvā śukrā acucyavuḥ sutāsa indra girvaṇaḥ /	ā tvā śukrāḥ acucyavuḥ sutāsaḥ indra girvaṇaḥ 
SA_GV01_rv_hn08u-3165	RV_8,095.02c pibā tv asyāndhasa indra viśvāsu te hitam //	pibā tu asya andhasaḥ indra viśvāsu te hitam 
SA_GV01_rv_hn08u-3166	RV_8,095.03a pibā somam madāya kam indra śyenābhṛtaṃ sutam /	pibā somam madāya kam indra śyena ābhṛtam sutam 
SA_GV01_rv_hn08u-3167	RV_8,095.03c tvaṃ hi śaśvatīnām patī rājā viśām asi //	tvam hi śaśvatīnām patiḥ rājā viśām asi 
SA_GV01_rv_hn08u-3168	RV_8,095.04a śrudhī havaṃ tiraścyā indra yas tvā saparyati /	śrudhi havam tiraścyāḥ indra yaḥ tvā saparyati 
SA_GV01_rv_hn08u-3169	RV_8,095.04c suvīryasya gomato rāyas pūrdhi mahāṃ asi //	su vīryasya gomataḥ rāyaḥ pūrdhi mahān asi 
SA_GV01_rv_hn08u-3170	RV_8,095.05a indra yas te navīyasīṃ giram mandrām ajījanat /	indra yaḥ te navīyasīm giram mandrām ajījanat 
SA_GV01_rv_hn08u-3171	RV_8,095.05c cikitvinmanasaṃ dhiyam pratnām ṛtasya pipyuṣīm //	cikitvit manasam dhiyam pratnām ṛtasya pipyuṣīm 
SA_GV01_rv_hn08u-3172	RV_8,095.06a tam u ṣṭavāma yaṃ gira indram ukthāni vāvṛdhuḥ /	tam u stavāma yam giraḥ indram ukthāni vāvṛdhuḥ 
SA_GV01_rv_hn08u-3173	RV_8,095.06c purūṇy asya pauṃsyā siṣāsanto vanāmahe //	purūṇi asya pauṃsyā siṣāsantaḥ vanāmahe 
SA_GV01_rv_hn08u-3174	RV_8,095.07a eto nv indraṃ stavāma śuddhaṃ śuddhena sāmnā /	eta u nu indram stavāma śuddham śuddhena sāmnā 
SA_GV01_rv_hn08u-3175	RV_8,095.07c śuddhair ukthair vāvṛdhvāṃsaṃ śuddha āśīrvān mamattu //	śuddhaiḥ ukthaiḥ vāvṛdhvāṃsam śuddhaḥ āśīrvān mamattu 
SA_GV01_rv_hn08u-3176	RV_8,095.08a indra śuddho na ā gahi śuddhaḥ śuddhābhir ūtibhiḥ /	indra śuddhaḥ naḥ ā gahi śuddhaḥ śuddhābhiḥ ūtibhiḥ 
SA_GV01_rv_hn08u-3177	RV_8,095.08c śuddho rayiṃ ni dhāraya śuddho mamaddhi somyaḥ //	śuddhaḥ rayim ni dhāraya śuddhaḥ mamaddhi somyaḥ 
SA_GV01_rv_hn08u-3178	RV_8,095.09a indra śuddho hi no rayiṃ śuddho ratnāni dāśuṣe /	indra śuddhaḥ hi naḥ rayim śuddhaḥ ratnāni dāśuṣe 
SA_GV01_rv_hn08u-3179	RV_8,095.09c śuddho vṛtrāṇi jighnase śuddho vājaṃ siṣāsasi //	śuddhaḥ vṛtrāṇi jighnase śuddhaḥ vājam siṣāsasi 
SA_GV01_rv_hn08u-3180	RV_8,096.01a asmā uṣāsa ātiranta yāmam indrāya naktam ūrmyāḥ suvācaḥ /	asmai uṣāsaḥ ātiranta yāmam indrāya naktam ūrmyāḥ su vācaḥ 
SA_GV01_rv_hn08u-3181	RV_8,096.01c asmā āpo mātaraḥ sapta tasthur nṛbhyas tarāya sindhavaḥ supārāḥ //	asmai āpaḥ mātaraḥ sapta tasthuḥ nṛbhyaḥ tarāya sindhavaḥ su pārāḥ 
SA_GV01_rv_hn08u-3182	RV_8,096.02a atividdhā vithureṇā cid astrā triḥ sapta sānu saṃhitā girīṇām /	atividdhā vithureṇa cit astrā tris sapta sānu saṃhitā girīṇām 
SA_GV01_rv_hn08u-3183	RV_8,096.02c na tad devo na martyas tuturyād yāni pravṛddho vṛṣabhaś cakāra //	na tat devaḥ na martyaḥ tuturyāt yāni pravṛddhaḥ vṛṣabhaḥ cakāra 
SA_GV01_rv_hn08u-3184	RV_8,096.03a indrasya vajra āyaso nimiśla indrasya bāhvor bhūyiṣṭham ojaḥ /	indrasya vajraḥ āyasaḥ nimiślaḥ indrasya bāhvoḥ bhūyiṣṭham ojaḥ 
SA_GV01_rv_hn08u-3185	RV_8,096.03c śīrṣann indrasya kratavo nireka āsann eṣanta śrutyā upāke //	śīrṣan indrasya kratavaḥ nireke āsan śrutyai upāke 
SA_GV01_rv_hn08u-3186	RV_8,096.04a manye tvā yajñiyaṃ yajñiyānām manye tvā cyavanam acyutānām /	manye tvā yajñiyam yajñiyānām manye tvā cyavanam a cyutānām 
SA_GV01_rv_hn08u-3187	RV_8,096.04c manye tvā satvanām indra ketum manye tvā vṛṣabhaṃ carṣaṇīnām //	manye tvā satvanām indra ketum manye tvā vṛṣabham carṣaṇīnām 
SA_GV01_rv_hn08u-3188	RV_8,096.05a ā yad vajram bāhvor indra dhatse madacyutam ahaye hantavā u /	ā yat vajram bāhvoḥ indra dhatse mada cyutam ahaye hantavai u 
SA_GV01_rv_hn08u-3189	RV_8,096.05c pra parvatā anavanta pra gāvaḥ pra brahmāṇo abhinakṣanta indram //	pra parvatāḥ anavanta pra gāvaḥ pra brahmāṇaḥ abhinakṣantaḥ indram 
SA_GV01_rv_hn08u-3190	RV_8,096.06a tam u ṣṭavāma ya imā jajāna viśvā jātāny avarāṇy asmāt /	tam u stavāma yaḥ imā jajāna viśvā jātāni avarāṇi asmāt 
SA_GV01_rv_hn08u-3191	RV_8,096.06c indreṇa mitraṃ didhiṣema gīrbhir upo namobhir vṛṣabhaṃ viśema //	indreṇa mitram didhiṣema gīrbhiḥ upa u namobhiḥ vṛṣabham viśema 
SA_GV01_rv_hn08u-3192	RV_8,096.07a vṛtrasya tvā śvasathād īṣamāṇā viśve devā ajahur ye sakhāyaḥ /	vṛtrasya tvā śvasathāt īṣamāṇāḥ viśve devāḥ ajahuḥ ye sakhāyaḥ 
SA_GV01_rv_hn08u-3193	RV_8,096.07c marudbhir indra sakhyaṃ te astv athemā viśvāḥ pṛtanā jayāsi //	marudbhiḥ indra sakhyam te astu atha imāḥ viśvāḥ pṛtanāḥ jayāsi 
SA_GV01_rv_hn08u-3194	RV_8,096.08a triḥ ṣaṣṭis tvā maruto vāvṛdhānā usrā iva rāśayo yajñiyāsaḥ /	tris ṣaṣṭiḥ tvā marutaḥ vāvṛdhānāḥ usrāḥ iva rāśayaḥ yajñiyāsaḥ 
SA_GV01_rv_hn08u-3195	RV_8,096.08c upa tvemaḥ kṛdhi no bhāgadheyaṃ śuṣmaṃ ta enā haviṣā vidhema //	upa tvā imaḥ kṛdhi naḥ bhāgadheyam śuṣmam te enā haviṣā vidhema 
SA_GV01_rv_hn08u-3196	RV_8,096.09a tigmam āyudham marutām anīkaṃ kas ta indra prati vajraṃ dadharṣa /	tigmam āyudham marutām anīkam kaḥ te indra prati vajram dadharṣa 
SA_GV01_rv_hn08u-3197	RV_8,096.09c anāyudhāso asurā adevāś cakreṇa tāṃ apa vapa ṛjīṣin //	an āyudhāsaḥ asurāḥ a devāḥ cakreṇa tām apa vapa ṛjīṣin 
SA_GV01_rv_hn08u-3198	RV_8,096.10a maha ugrāya tavase suvṛktim preraya śivatamāya paśvaḥ /	mahe ugrāya tavase suvṛktim preraya śivatamāya paśvaḥ 
SA_GV01_rv_hn08u-3199	RV_8,096.10c girvāhase gira indrāya pūrvīr dhehi tanve kuvid aṅga vedat //	gir vāhase giraḥ indrāya pūrvīḥ dhehi tanve kuvid aṅga vedat 
SA_GV01_rv_hn08u-3200	RV_8,096.11a ukthavāhase vibhve manīṣāṃ druṇā na pāram īrayā nadīnām /	uktha vāhase vibhve manīṣām druṇā na pāram īraya nadīnām 
SA_GV01_rv_hn08u-3201	RV_8,096.11c ni spṛśa dhiyā tanvi śrutasya juṣṭatarasya kuvid aṅga vedat //	ni spṛśa dhiyā tanvi śrutasya juṣṭatarasya kuvid aṅga vedat 
SA_GV01_rv_hn08u-3202	RV_8,096.12a tad viviḍḍhi yat ta indro jujoṣat stuhi suṣṭutiṃ namasā vivāsa /	tat viviḍḍhi yat te indraḥ jujoṣat stuhi suṣṭutim namasā vivāsa 
SA_GV01_rv_hn08u-3203	RV_8,096.12c upa bhūṣa jaritar mā ruvaṇyaḥ śrāvayā vācaṃ kuvid aṅga vedat //	upa bhūṣa jaritar mā ruvaṇyaḥ śrāvaya vācam kuvid aṅga vedat 
SA_GV01_rv_hn08u-3204	RV_8,096.13a ava drapso aṃśumatīm atiṣṭhad iyānaḥ kṛṣṇo daśabhiḥ sahasraiḥ /	ava drapsaḥ aṃśumatīm atiṣṭhat iyānaḥ kṛṣṇaḥ daśabhiḥ sahasraiḥ 
SA_GV01_rv_hn08u-3205	RV_8,096.13c āvat tam indraḥ śacyā dhamantam apa snehitīr nṛmaṇā adhatta //	āvat tam indraḥ śacyā dhamantam apa snehitīḥ nṛmaṇāḥ adhatta 
SA_GV01_rv_hn08u-3206	RV_8,096.14a drapsam apaśyaṃ viṣuṇe carantam upahvare nadyo aṃśumatyāḥ /	drapsam apaśyam viṣuṇe carantam upahvare nadyaḥ aṃśumatyāḥ 
SA_GV01_rv_hn08u-3207	RV_8,096.14c nabho na kṛṣṇam avatasthivāṃsam iṣyāmi vo vṛṣaṇo yudhyatājau //	nabhaḥ na kṛṣṇam avatasthivāṃsam iṣyāmi vaḥ vṛṣaṇaḥ yudhyata ājau 
SA_GV01_rv_hn08u-3208	RV_8,096.15a adha drapso aṃśumatyā upasthe 'dhārayat tanvaṃ titviṣāṇaḥ /	adha drapsaḥ aṃśumatyāḥ upasthe dhārayat tanvam titviṣāṇaḥ 
SA_GV01_rv_hn08u-3209	RV_8,096.15c viśo adevīr abhy ācarantīr bṛhaspatinā yujendraḥ sasāhe //	viśaḥ adevīḥ abhī ācarantīḥ bṛhaspatinā yujā indraḥ sasāhe 
SA_GV01_rv_hn08u-3210	RV_8,096.16a tvaṃ ha tyat saptabhyo jāyamāno 'śatrubhyo abhavaḥ śatrur indra /	tvam ha tyad saptabhyaḥ jāyamānaḥ śatrubhyaḥ abhavaḥ śatruḥ indra 
SA_GV01_rv_hn08u-3211	RV_8,096.16c gūḷhe dyāvāpṛthivī anv avindo vibhumadbhyo bhuvanebhyo raṇaṃ dhāḥ //	gūḷhe dyāvāpṛthivī anu avindaḥ vibhumadbhyaḥ bhuvanebhyaḥ raṇam dhāḥ 
SA_GV01_rv_hn08u-3212	RV_8,096.17a tvaṃ ha tyad apratimānam ojo vajreṇa vajrin dhṛṣito jaghantha /	tvam ha tyad a pratimānam ojaḥ vajreṇa vajrin dhṛṣitaḥ jaghantha 
SA_GV01_rv_hn08u-3213	RV_8,096.17c tvaṃ śuṣṇasyāvātiro vadhatrais tvaṃ gā indra śacyed avindaḥ //	tvam śuṣṇasya avātiraḥ vadhatraiḥ tvam gāḥ indra śacyā id avindaḥ 
SA_GV01_rv_hn08u-3214	RV_8,096.18a tvaṃ ha tyad vṛṣabha carṣaṇīnāṃ ghano vṛtrāṇāṃ taviṣo babhūtha /	tvam ha tyad vṛṣabha carṣaṇīnām ghanaḥ vṛtrāṇām taviṣaḥ babhūtha 
SA_GV01_rv_hn08u-3215	RV_8,096.18c tvaṃ sindhūṃr asṛjas tastabhānān tvam apo ajayo dāsapatnīḥ //	tvam sindhūṃr asṛjaḥ tastabhānān tvam apaḥ ajayaḥ dāsa patnīḥ 
SA_GV01_rv_hn08u-3216	RV_8,096.19a sa sukratū raṇitā yaḥ suteṣv anuttamanyur yo aheva revān /	sa su kratuḥ raṇitā yaḥ suteṣu anutta manyuḥ yaḥ ahā iva revān 
SA_GV01_rv_hn08u-3217	RV_8,096.19c ya eka in nary apāṃsi kartā sa vṛtrahā pratīd anyam āhuḥ //	yaḥ ekaḥ id nari apāṃsi kartā sa vṛtrahā prati id anyam āhuḥ 
SA_GV01_rv_hn08u-3218	RV_8,096.20a sa vṛtrahendraś carṣaṇīdhṛt taṃ suṣṭutyā havyaṃ huvema /	sa vṛtrahā indraḥ carṣaṇī dhṛt tam suṣṭutyā havyam huvema 
SA_GV01_rv_hn08u-3219	RV_8,096.20c sa prāvitā maghavā no 'dhivaktā sa vājasya śravasyasya dātā //	sa prāvitā maghavā naḥ dhivaktā sa vājasya śravasyasya dātā 
SA_GV01_rv_hn08u-3220	RV_8,096.21a sa vṛtrahendra ṛbhukṣāḥ sadyo jajñāno havyo babhūva /	sa vṛtrahā indraḥ ṛbhukṣāḥ sadyas jajñānaḥ havyaḥ babhūva 
SA_GV01_rv_hn08u-3221	RV_8,096.21c kṛṇvann apāṃsi naryā purūṇi somo na pīto havyaḥ sakhibhyaḥ //	kṛṇvan apāṃsi naryā purūṇi somaḥ na pītaḥ havyaḥ sakhibhyaḥ 
SA_GV01_rv_hn08u-3222	RV_8,097.01a yā indra bhuja ābharaḥ svarvāṃ asurebhyaḥ /	yāḥ indra bhujaḥ ābharaḥ svarvān asurebhyaḥ 
SA_GV01_rv_hn08u-3223	RV_8,097.01c stotāram in maghavann asya vardhaya ye ca tve vṛktabarhiṣaḥ //	stotāram id maghavan asya vardhaya ye ca tve vṛkta barhiṣaḥ 
SA_GV01_rv_hn08u-3224	RV_8,097.02a yam indra dadhiṣe tvam aśvaṃ gām bhāgam avyayam /	yam indra dadhiṣe tvam aśvam gām bhāgam avyayam 
SA_GV01_rv_hn08u-3225	RV_8,097.02c yajamāne sunvati dakṣiṇāvati tasmin taṃ dhehi mā paṇau //	yajamāne sunvati dakṣiṇāvati tasmin tam dhehi mā paṇau 
SA_GV01_rv_hn08u-3226	RV_8,097.03a ya indra sasty avrato 'nuṣvāpam adevayuḥ /	yaḥ indra sasti avrataḥ nuṣvāpam adevayuḥ 
SA_GV01_rv_hn08u-3227	RV_8,097.03c svaiḥ ṣa evair mumurat poṣyaṃ rayiṃ sanutar dhehi taṃ tataḥ //	svaiḥ saḥ evaiḥ mumurat poṣyam rayim sanutar dhehi tam tatas 
SA_GV01_rv_hn08u-3228	RV_8,097.04a yac chakrāsi parāvati yad arvāvati vṛtrahan /	yat śakra asi parāvati yat arvāvati vṛtrahan 
SA_GV01_rv_hn08u-3229	RV_8,097.04c atas tvā gīrbhir dyugad indra keśibhiḥ sutāvāṃ ā vivāsati //	atas tvā gīrbhiḥ dyugad indra keśibhiḥ sutāvān ā vivāsati 
SA_GV01_rv_hn08u-3230	RV_8,097.05a yad vāsi rocane divaḥ samudrasyādhi viṣṭapi /	yat vā asi rocane divaḥ samudrasya adhi viṣṭapi 
SA_GV01_rv_hn08u-3231	RV_8,097.05c yat pārthive sadane vṛtrahantama yad antarikṣa ā gahi //	yat pārthive sadane vṛtra hantama yat antarikṣe ā gahi 
SA_GV01_rv_hn08u-3232	RV_8,097.06a sa naḥ someṣu somapāḥ suteṣu śavasas pate /	sa naḥ someṣu soma pāḥ suteṣu śavasaḥ pate 
SA_GV01_rv_hn08u-3233	RV_8,097.06c mādayasva rādhasā sūnṛtāvatendra rāyā parīṇasā //	mādayasva rādhasā sūnṛtāvatā indra rāyā parīṇasā 
SA_GV01_rv_hn08u-3234	RV_8,097.07a mā na indra parā vṛṇag bhavā naḥ sadhamādyaḥ /	mā naḥ indra parā vṛṇak bhava naḥ sadhamādyaḥ 
SA_GV01_rv_hn08u-3235	RV_8,097.07c tvaṃ na ūtī tvam in na āpyam mā na indra parā vṛṇak //	tvam naḥ ūtī tvam id naḥ āpyam mā naḥ indra parā vṛṇak 
SA_GV01_rv_hn08u-3236	RV_8,097.08a asme indra sacā sute ni ṣadā pītaye madhu /	asme indra sacā sute ni sada pītaye madhu 
SA_GV01_rv_hn08u-3237	RV_8,097.08c kṛdhī jaritre maghavann avo mahad asme indra sacā sute //	kṛdhi jaritre maghavan avaḥ mahat asme indra sacā sute 
SA_GV01_rv_hn08u-3238	RV_8,097.09a na tvā devāsa āśata na martyāso adrivaḥ /	na tvā devāsaḥ āśata na martyāsaḥ adrivas 
SA_GV01_rv_hn08u-3239	RV_8,097.09c viśvā jātāni śavasābhibhūr asi na tvā devāsa āśata //	viśvā jātāni śavasā abhibhūḥ asi na tvā devāsaḥ āśata 
SA_GV01_rv_hn08u-3240	RV_8,097.10a viśvāḥ pṛtanā abhibhūtaraṃ naraṃ sajūs tatakṣur indraṃ jajanuś ca rājase /	viśvāḥ pṛtanāḥ abhibhūtaram naram sajūs tatakṣuḥ indram jajanuḥ ca rājase 
SA_GV01_rv_hn08u-3241	RV_8,097.10c kratvā variṣṭhaṃ vara āmurim utogram ojiṣṭhaṃ tavasaṃ tarasvinam //	kratvā variṣṭham vare āmurim uta ugram ojiṣṭham tavasam tarasvinam 
SA_GV01_rv_hn08u-3242	RV_8,097.11a sam īṃ rebhāso asvarann indraṃ somasya pītaye /	sam īm rebhāsaḥ asvaran indram somasya pītaye 
SA_GV01_rv_hn08u-3243	RV_8,097.11c svarpatiṃ yad īṃ vṛdhe dhṛtavrato hy ojasā sam ūtibhiḥ //	svarpatim yat īm vṛdhe dhṛtavrataḥ hi ojasā sam ūtibhiḥ 
SA_GV01_rv_hn08u-3244	RV_8,097.12a nemiṃ namanti cakṣasā meṣaṃ viprā abhisvarā /	nemim namanti cakṣasā meṣam viprāḥ abhisvarā 
SA_GV01_rv_hn08u-3245	RV_8,097.12c sudītayo vo adruho 'pi karṇe tarasvinaḥ sam ṛkvabhiḥ //	su dītayaḥ vaḥ adruhaḥ pi karṇe tarasvinaḥ sam ṛkvabhiḥ 
SA_GV01_rv_hn08u-3246	RV_8,097.13a tam indraṃ johavīmi maghavānam ugraṃ satrā dadhānam apratiṣkutaṃ śavāṃsi /	tam indram johavīmi maghavānam ugram satrā dadhānam apratiṣkutam śavāṃsi 
SA_GV01_rv_hn08u-3247	RV_8,097.13c maṃhiṣṭho gīrbhir ā ca yajñiyo vavartad rāye no viśvā supathā kṛṇotu vajrī //	maṃhiṣṭhaḥ gīrbhiḥ ā ca yajñiyaḥ vavartat rāye naḥ viśvā su pathā kṛṇotu vajrī 
SA_GV01_rv_hn08u-3248	RV_8,097.14a tvam pura indra cikid enā vy ojasā śaviṣṭha śakra nāśayadhyai /	tvam puras indra cikit enā vi ojasā śaviṣṭha śakra nāśayadhyai 
SA_GV01_rv_hn08u-3249	RV_8,097.14c tvad viśvāni bhuvanāni vajrin dyāvā rejete pṛthivī ca bhīṣā //	tvat viśvāni bhuvanāni vajrin dyāvā rejete pṛthivī ca bhīṣā 
SA_GV01_rv_hn08u-3250	RV_8,097.15a tan ma ṛtam indra śūra citra pātv apo na vajrin duritāti parṣi bhūri /	tat me ṛtam indra śūra citra pātu apaḥ na vajrin duritā ati parṣi bhūri 
SA_GV01_rv_hn08u-3251	RV_8,097.15c kadā na indra rāya ā daśasyer viśvapsnyasya spṛhayāyyasya rājan //	kadā naḥ indra rāyaḥ ā daśasyeḥ viśvapsnyasya spṛhayāyyasya rājan 
SA_GV01_rv_hn08u-3252	RV_8,098.01a indrāya sāma gāyata viprāya bṛhate bṛhat /	indrāya sāma gāyata viprāya bṛhate bṛhat 
SA_GV01_rv_hn08u-3253	RV_8,098.01c dharmakṛte vipaścite panasyave //	dharma kṛte vipaścite panasyave 
SA_GV01_rv_hn08u-3254	RV_8,098.02a tvam indrābhibhūr asi tvaṃ sūryam arocayaḥ /	tvam indra abhibhūḥ asi tvam sūryam arocayaḥ 
SA_GV01_rv_hn08u-3255	RV_8,098.02c viśvakarmā viśvadevo mahāṃ asi //	viśvakarmā viśva devaḥ mahān asi 
SA_GV01_rv_hn08u-3256	RV_8,098.03a vibhrājañ jyotiṣā svar agaccho rocanaṃ divaḥ /	vibhrājam jyotiṣā svar agacchaḥ rocanam divaḥ 
SA_GV01_rv_hn08u-3257	RV_8,098.03c devās ta indra sakhyāya yemire //	devāḥ te indra sakhyāya yemire 
SA_GV01_rv_hn08u-3258	RV_8,098.04a endra no gadhi priyaḥ satrājid agohyaḥ /	ā indra naḥ gadhi priyaḥ satrājit agohyaḥ 
SA_GV01_rv_hn08u-3259	RV_8,098.04c girir na viśvatas pṛthuḥ patir divaḥ //	giriḥ na viśvatas pṛthuḥ patiḥ divaḥ 
SA_GV01_rv_hn08u-3260	RV_8,098.05a abhi hi satya somapā ubhe babhūtha rodasī /	abhi hi satya soma pāḥ ubhe babhūtha rodasī 
SA_GV01_rv_hn08u-3261	RV_8,098.05c indrāsi sunvato vṛdhaḥ patir divaḥ //	indra asi sunvataḥ vṛdhaḥ patiḥ divaḥ 
SA_GV01_rv_hn08u-3262	RV_8,098.06a tvaṃ hi śaśvatīnām indra dartā purām asi /	tvam hi śaśvatīnām indra dartā purām asi 
SA_GV01_rv_hn08u-3263	RV_8,098.06c hantā dasyor manor vṛdhaḥ patir divaḥ //	hantā dasyoḥ manoḥ vṛdhaḥ patiḥ divaḥ 
SA_GV01_rv_hn08u-3264	RV_8,098.07a adhā hīndra girvaṇa upa tvā kāmān mahaḥ sasṛjmahe /	adhā hi indra girvaṇaḥ upa tvā kāmān mahaḥ sasṛjmahe 
SA_GV01_rv_hn08u-3265	RV_8,098.07c udeva yanta udabhiḥ //	udā iva yantaḥ udabhiḥ 
SA_GV01_rv_hn08u-3266	RV_8,098.08a vār ṇa tvā yavyābhir vardhanti śūra brahmāṇi /	vār na tvā yavyābhiḥ vardhanti śūra brahmāṇi 
SA_GV01_rv_hn08u-3267	RV_8,098.08c vāvṛdhvāṃsaṃ cid adrivo dive-dive //	vāvṛdhvāṃsam cit adrivas dive dive 
SA_GV01_rv_hn08u-3268	RV_8,098.09a yuñjanti harī iṣirasya gāthayorau ratha uruyuge /	yuñjanti harī iṣirasya gāthayā urau rathe uru yuge 
SA_GV01_rv_hn08u-3269	RV_8,098.09c indravāhā vacoyujā //	indra vāhā vacaḥ yujā 
SA_GV01_rv_hn08u-3270	RV_8,098.10a tvaṃ na indrā bharaṃ ojo nṛmṇaṃ śatakrato vicarṣaṇe /	tvam naḥ indra ā bhara ojaḥ nṛmṇam śatakrato vicarṣaṇe 
SA_GV01_rv_hn08u-3271	RV_8,098.10c ā vīram pṛtanāṣaham //	ā vīram pṛtanāṣaham 
SA_GV01_rv_hn08u-3272	RV_8,098.11a tvaṃ hi naḥ pitā vaso tvam mātā śatakrato babhūvitha /	tvam hi naḥ pitā vaso tvam mātā śatakrato babhūvitha 
SA_GV01_rv_hn08u-3273	RV_8,098.11c adhā te sumnam īmahe //	adhā te sumnam īmahe 
SA_GV01_rv_hn08u-3274	RV_8,098.12a tvāṃ śuṣmin puruhūta vājayantam upa bruve śatakrato /	tvām śuṣmin puruhūta vājayantam upa bruve śatakrato 
SA_GV01_rv_hn08u-3275	RV_8,098.12c sa no rāsva suvīryam //	sa naḥ rāsva su vīryam 
SA_GV01_rv_hn08u-3276	RV_8,099.01a tvām idā hyo naro 'pīpyan vajrin bhūrṇayaḥ /	tvām idā hyas naraḥ pīpyan vajrin bhūrṇayaḥ 
SA_GV01_rv_hn08u-3277	RV_8,099.01c sa indra stomavāhasām iha śrudhy upa svasaram ā gahi //	saḥ indra stoma vāhasām iha śrudhi upa svasaram ā gahi 
SA_GV01_rv_hn08u-3278	RV_8,099.02a matsvā suśipra harivas tad īmahe tve ā bhūṣanti vedhasaḥ /	matsva su śipra harivas tat īmahe tve ā bhūṣanti vedhasaḥ 
SA_GV01_rv_hn08u-3279	RV_8,099.02c tava śravāṃsy upamāny ukthyā suteṣv indra girvaṇaḥ //	tava śravāṃsi upamāni ukthyā suteṣu indra girvaṇaḥ 
SA_GV01_rv_hn08u-3280	RV_8,099.03a śrāyanta iva sūryaṃ viśved indrasya bhakṣata /	śrāyantaḥ iva sūryam viśvā id indrasya bhakṣata 
SA_GV01_rv_hn08u-3281	RV_8,099.03c vasūni jāte janamāna ojasā prati bhāgaṃ na dīdhima //	vasūni jāte janamāne ojasā prati bhāgam na dīdhima 
SA_GV01_rv_hn08u-3282	RV_8,099.04a anarśarātiṃ vasudām upa stuhi bhadrā indrasya rātayaḥ /	anarśarātim vasu dām upa stuhi bhadrāḥ indrasya rātayaḥ 
SA_GV01_rv_hn08u-3283	RV_8,099.04c so asya kāmaṃ vidhato na roṣati mano dānāya codayan //	saḥ asya kāmam vidhataḥ na roṣati manaḥ dānāya codayan 
SA_GV01_rv_hn08u-3284	RV_8,099.05a tvam indra pratūrtiṣv abhi viśvā asi spṛdhaḥ /	tvam indra pratūrtiṣu abhi viśvāḥ asi spṛdhaḥ 
SA_GV01_rv_hn08u-3285	RV_8,099.05c aśastihā janitā viśvatūr asi tvaṃ tūrya taruṣyataḥ //	aśasti hā janitā viśvatūr asi tvam tūrya taruṣyataḥ 
SA_GV01_rv_hn08u-3286	RV_8,099.06a anu te śuṣmaṃ turayantam īyatuḥ kṣoṇī śiśuṃ na mātarā /	anu te śuṣmam turayantam īyatuḥ kṣoṇī śiśum na mātarā 
SA_GV01_rv_hn08u-3287	RV_8,099.06c viśvās te spṛdhaḥ śnathayanta manyave vṛtraṃ yad indra tūrvasi //	viśvāḥ te spṛdhaḥ śnathayanta manyave vṛtram yat indra tūrvasi 
SA_GV01_rv_hn08u-3288	RV_8,099.07a ita ūtī vo ajaram prahetāram aprahitam /	itas ūtī vaḥ ajaram prahetāram a prahitam 
SA_GV01_rv_hn08u-3289	RV_8,099.07c āśuṃ jetāraṃ hetāraṃ rathītamam atūrtaṃ tugryāvṛdham //	āśum jetāram hetāram rathītamam a tūrtam tugryāvṛdham 
SA_GV01_rv_hn08u-3290	RV_8,099.08a iṣkartāram aniṣkṛtaṃ sahaskṛtaṃ śatamūtiṃ śatakratum /	iṣkartāram a niṣkṛtam sahaskṛtam śatamūtim śatakratum 
SA_GV01_rv_hn08u-3291	RV_8,099.08c samānam indram avase havāmahe vasavānaṃ vasūjuvam //	samānam indram avase havāmahe vasavānam vasūjuvam 
SA_GV01_rv_hn08u-3292	RV_8,100.01a ayaṃ ta emi tanvā purastād viśve devā abhi mā yanti paścāt /	ayam te emi tanvā purastāt viśve devāḥ abhi mā yanti paścāt 
SA_GV01_rv_hn08u-3293	RV_8,100.01c yadā mahyaṃ dīdharo bhāgam indrād in mayā kṛṇavo vīryāṇi //	yadā mahyam dīdharaḥ bhāgam indra āt id mayā kṛṇavaḥ vīryāṇi 
SA_GV01_rv_hn08u-3294	RV_8,100.02a dadhāmi te madhuno bhakṣam agre hitas te bhāgaḥ suto astu somaḥ /	dadhāmi te madhunaḥ bhakṣam agre hitaḥ te bhāgaḥ sutaḥ astu somaḥ 
SA_GV01_rv_hn08u-3295	RV_8,100.02c asaś ca tvaṃ dakṣiṇataḥ sakhā me 'dhā vṛtrāṇi jaṅghanāva bhūri //	asaḥ ca tvam dakṣiṇatas sakhā me dhāḥ vṛtrāṇi jaṅghanāva bhūri 
SA_GV01_rv_hn08u-3296	RV_8,100.03a pra su stomam bharata vājayanta indrāya satyaṃ yadi satyam asti /	pra su stomam bharata vājayantaḥ indrāya satyam yadi satyam asti 
SA_GV01_rv_hn08u-3297	RV_8,100.03c nendro astīti nema u tva āha ka īṃ dadarśa kam abhi ṣṭavāma //	na indraḥ asti iti nemaḥ u tve āha kaḥ īm dadarśa kam abhi stavāma 
SA_GV01_rv_hn08u-3298	RV_8,100.04a ayam asmi jaritaḥ paśya meha viśvā jātāny abhy asmi mahnā /	ayam asmi jaritar paśya mā iha viśvā jātāni abhī asmi mahnā 
SA_GV01_rv_hn08u-3299	RV_8,100.04c ṛtasya mā pradiśo vardhayanty ādardiro bhuvanā dardarīmi //	ṛtasya mā pradiśaḥ vardhayanti ādardiraḥ bhuvanā dardarīmi 
SA_GV01_rv_hn08u-3300	RV_8,100.05a ā yan mā venā aruhann ṛtasyaṃ ekam āsīnaṃ haryatasya pṛṣṭhe /	ā yat mā venāḥ ṛtasya ekam āsīnam haryatasya pṛṣṭhe 
SA_GV01_rv_hn08u-3301	RV_8,100.05c manaś cin me hṛda ā praty avocad acikradañ chiśumantaḥ sakhāyaḥ //	manaḥ cit me hṛde ā prati avocat acikradam śiśumantaḥ sakhāyaḥ 
SA_GV01_rv_hn08u-3302	RV_8,100.06a viśvet tā te savaneṣu pravācyā yā cakartha maghavann indra sunvate /	viśvā id tā te savaneṣu pravācyā yā cakartha maghavan indra sunvate 
SA_GV01_rv_hn08u-3303	RV_8,100.06c pārāvataṃ yat purusambhṛtaṃ vasv apāvṛṇoḥ śarabhāya ṛṣibandhave //	pārāvatam yat puru sambhṛtam vasu apāvṛṇoḥ śarabhāya ṛṣi bandhave 
SA_GV01_rv_hn08u-3304	RV_8,100.07a pra nūnaṃ dhāvatā pṛthaṅ neha yo vo avāvarīt /	pra nūnam dhāvata pṛthak na iha yaḥ vaḥ avāvarīt 
SA_GV01_rv_hn08u-3305	RV_8,100.07c ni ṣīṃ vṛtrasya marmaṇi vajram indro apīpatat //	ni sīm vṛtrasya marmaṇi vajram indraḥ apīpatat 
SA_GV01_rv_hn08u-3306	RV_8,100.08a manojavā ayamāna āyasīm atarat puram /	manaḥ javāḥ ayamānaḥ āyasīm atarat puram 
SA_GV01_rv_hn08u-3307	RV_8,100.08c divaṃ suparṇo gatvāya somaṃ vajriṇa ābharat //	divam suparṇaḥ gatvāya somam vajriṇe ābharat 
SA_GV01_rv_hn08u-3308	RV_8,100.09a samudre antaḥ śayata udnā vajro abhīvṛtaḥ /	samudre antar śayate udnā vajraḥ abhīvṛtaḥ 
SA_GV01_rv_hn08u-3309	RV_8,100.09c bharanty asmai saṃyataḥ puraḥprasravaṇā balim //	bharanti asmai saṃyataḥ puras prasravaṇāḥ balim 
SA_GV01_rv_hn08u-3310	RV_8,100.10a yad vāg vadanty avicetanāni rāṣṭrī devānāṃ niṣasāda mandrā /	yat vāc vadantī a vicetanāni rāṣṭrī devānām niṣasāda mandrā 
SA_GV01_rv_hn08u-3311	RV_8,100.10c catasra ūrjaṃ duduhe payāṃsi kva svid asyāḥ paramaṃ jagāma //	catasraḥ ūrjam duduhe payāṃsi kva svid asyāḥ paramam jagāma 
SA_GV01_rv_hn08u-3312	RV_8,100.11a devīṃ vācam ajanayanta devās tāṃ viśvarūpāḥ paśavo vadanti /	devīm vācam ajanayanta devāḥ tām viśva rūpāḥ paśavaḥ vadanti 
SA_GV01_rv_hn08u-3313	RV_8,100.11c sā no mandreṣam ūrjaṃ duhānā dhenur vāg asmān upa suṣṭutaitu //	sā naḥ mandrā iṣam ūrjam duhānā dhenuḥ vāc asmān upa suṣṭutā etu 
SA_GV01_rv_hn08u-3314	RV_8,100.12a sakhe viṣṇo vitaraṃ vi kramasva dyaur dehi lokaṃ vajrāya viṣkabhe /	sakhe viṣṇo vitaram vi kramasva dyauḥ dehi lokam vajrāya viṣkabhe 
SA_GV01_rv_hn08u-3315	RV_8,100.12c hanāva vṛtraṃ riṇacāva sindhūn indrasya yantu prasave visṛṣṭāḥ //	hanāva vṛtram riṇacāva sindhūn indrasya yantu prasave visṛṣṭāḥ 
SA_GV01_rv_hn08u-3316	RV_8,101.01a ṛdhag itthā sa martyaḥ śaśame devatātaye /	ṛdhak itthā sa martyaḥ śaśame devatātaye 
SA_GV01_rv_hn08u-3317	RV_8,101.01c yo nūnam mitrāvaruṇāv abhiṣṭaya ācakre havyadātaye //	yaḥ nūnam mitrāvaruṇau abhiṣṭaye ācakre havya dātaye 
SA_GV01_rv_hn08u-3318	RV_8,101.02a varṣiṣṭhakṣatrā urucakṣasā narā rājānā dīrghaśruttamā /	varṣiṣṭha kṣatrau uru cakṣasā narā rājānā dīrgha śruttamā 
SA_GV01_rv_hn08u-3319	RV_8,101.02c tā bāhutā na daṃsanā ratharyataḥ sākaṃ sūryasya raśmibhiḥ //	tā bāhutā na daṃsanā ratharyataḥ sākam sūryasya raśmibhiḥ 
SA_GV01_rv_hn08u-3320	RV_8,101.03a pra yo vām mitrāvaruṇājiro dūto adravat /	pra yaḥ vām mitrāvaruṇā ajiraḥ dūtaḥ adravat 
SA_GV01_rv_hn08u-3321	RV_8,101.03c ayaḥśīrṣā maderaghuḥ //	ayaḥ śīrṣā maderaghuḥ 
SA_GV01_rv_hn08u-3322	RV_8,101.04a na yaḥ sampṛcche na punar havītave na saṃvādāya ramate /	na yaḥ sampṛcche na punar havītave na saṃvādāya ramate 
SA_GV01_rv_hn08u-3323	RV_8,101.04c tasmān no adya samṛter uruṣyatam bāhubhyāṃ na uruṣyatam //	tasmāt naḥ adya samṛteḥ uruṣyatam bāhubhyām naḥ uruṣyatam 
SA_GV01_rv_hn08u-3324	RV_8,101.05a pra mitrāya prāryamṇe sacathyam ṛtāvaso /	pra mitrāya pra aryamṇe sacathyam ṛtāvaso 
SA_GV01_rv_hn08u-3325	RV_8,101.05c varūthyaṃ varuṇe chandyaṃ vaca stotraṃ rājasu gāyata //	varūthyam varuṇe chandyam vacaḥ stotram rājasu gāyata 
SA_GV01_rv_hn08u-3326	RV_8,101.06a te hinvire aruṇaṃ jenyaṃ vasv ekam putraṃ tisṝṇām /	te hinvire aruṇam jenyam vasu ekam putram tisṝṇām 
SA_GV01_rv_hn08u-3327	RV_8,101.06c te dhāmāny amṛtā martyānām adabdhā abhi cakṣate //	te dhāmāni amṛtā martyānām adabdhā abhi cakṣate 
SA_GV01_rv_hn08u-3328	RV_8,101.07a ā me vacāṃsy udyatā dyumattamāni kartvā /	ā me vacāṃsi udyatā dyumattamāni kartvā 
SA_GV01_rv_hn08u-3329	RV_8,101.07c ubhā yātaṃ nāsatyā sajoṣasā prati havyāni vītaye //	ubhā yātam nāsatyā sajoṣasā prati havyāni vītaye 
SA_GV01_rv_hn08u-3330	RV_8,101.08a rātiṃ yad vām arakṣasaṃ havāmahe yuvābhyāṃ vājinīvasū /	rātim yat vām arakṣasam havāmahe yuvābhyām vājinīvasū 
SA_GV01_rv_hn08u-3331	RV_8,101.08c prācīṃ hotrām pratirantāv itaṃ narā gṛṇānā jamadagninā //	prācīm hotrām pratirantau itam narā gṛṇānā jamadagninā 
SA_GV01_rv_hn08u-3332	RV_8,101.09a ā no yajñaṃ divispṛśaṃ vāyo yāhi sumanmabhiḥ /	ā naḥ yajñam divispṛśam vāyo yāhi su manmabhiḥ 
SA_GV01_rv_hn08u-3333	RV_8,101.09c antaḥ pavitra upari śrīṇāno 'yaṃ śukro ayāmi te //	antar pavitre upari śrīṇānaḥ yam śukraḥ ayāmi te 
SA_GV01_rv_hn08u-3334	RV_8,101.10a vety adhvaryuḥ pathibhī rajiṣṭhaiḥ prati havyāni vītaye /	veti adhvaryuḥ pathibhiḥ rajiṣṭhaiḥ prati havyāni vītaye 
SA_GV01_rv_hn08u-3335	RV_8,101.10c adhā niyutva ubhayasya naḥ piba śuciṃ somaṃ gavāśiram //	adha niyutvas ubhayasya naḥ piba śucim somam gavāśiram 
SA_GV01_rv_hn08u-3336	RV_8,101.11a baṇ mahāṃ asi sūrya baḷ āditya mahāṃ asi /	baṭ mahān asi sūrya baṭ āditya mahān asi 
SA_GV01_rv_hn08u-3337	RV_8,101.11c mahas te sato mahimā panasyate 'ddhā deva mahāṃ asi //	mahaḥ te sataḥ mahimā panasyate ddhā deva mahān asi 
SA_GV01_rv_hn08u-3338	RV_8,101.12a baṭ sūrya śravasā mahāṃ asi satrā deva mahāṃ asi /	baṭ sūrya śravasā mahān asi satrā deva mahān asi 
SA_GV01_rv_hn08u-3339	RV_8,101.12c mahnā devānām asuryaḥ purohito vibhu jyotir adābhyam //	mahnā devānām asuryaḥ purohitaḥ vibhu jyotiḥ adābhyam 
SA_GV01_rv_hn08u-3340	RV_8,101.13a iyaṃ yā nīcy arkiṇī rūpā rohiṇyā kṛtā /	iyam yā nīcī arkiṇī rūpā rohiṇyā kṛtā 
SA_GV01_rv_hn08u-3341	RV_8,101.13c citreva praty adarśy āyaty antar daśasu bāhuṣu //	citrā iva prati adarśi āyatī antar daśasu bāhuṣu 
SA_GV01_rv_hn08u-3342	RV_8,101.14a prajā ha tisro atyāyam īyur ny anyā arkam abhito viviśre /	prajāḥ ha tisraḥ atyāyam īyuḥ ni anyāḥ arkam abhitas viviśre 
SA_GV01_rv_hn08u-3343	RV_8,101.14c bṛhad dha tasthau bhuvaneṣv antaḥ pavamāno harita ā viveśa //	bṛhat ha tasthau bhuvaneṣu antar pavamānaḥ haritaḥ ā viveśa 
SA_GV01_rv_hn08u-3344	RV_8,101.15a mātā rudrāṇāṃ duhitā vasūnāṃ svasādityānām amṛtasya nābhiḥ /	mātā rudrāṇām duhitā vasūnām svasā ādityānām amṛtasya nābhiḥ 
SA_GV01_rv_hn08u-3345	RV_8,101.15c pra nu vocaṃ cikituṣe janāya mā gām anāgām aditiṃ vadhiṣṭa //	pra nu vocam cikituṣe janāya mā gām anāgām aditim vadhiṣṭa 
SA_GV01_rv_hn08u-3346	RV_8,101.16a vacovidaṃ vācam udīrayantīṃ viśvābhir dhībhir upatiṣṭhamānām /	vacaḥ vidam vācam udīrayantīm viśvābhiḥ dhībhiḥ upatiṣṭhamānām 
SA_GV01_rv_hn08u-3347	RV_8,101.16c devīṃ devebhyaḥ pary eyuṣīṃ gām ā māvṛkta martyo dabhracetāḥ //	devīm devebhyaḥ pari eyuṣīm gām ā mā avṛkta martyaḥ dabhra cetāḥ 
SA_GV01_rv_hn08u-3348	RV_8,102.01a tvam agne bṛhad vayo dadhāsi deva dāśuṣe /	tvam agne bṛhat vayaḥ dadhāsi deva dāśuṣe 
SA_GV01_rv_hn08u-3349	RV_8,102.01c kavir gṛhapatir yuvā //	kaviḥ gṛhapatiḥ yuvā 
SA_GV01_rv_hn08u-3350	RV_8,102.02a sa na īḷānayā saha devāṃ agne duvasyuvā /	sa naḥ īḍānayā saha devān agne duvasyuvā 
SA_GV01_rv_hn08u-3351	RV_8,102.02c cikid vibhānav ā vaha //	cikit vibhāno ā vaha 
SA_GV01_rv_hn08u-3352	RV_8,102.03a tvayā ha svid yujā vayaṃ codiṣṭhena yaviṣṭhya /	tvayā ha svid yujā vayam codiṣṭhena yaviṣṭhya 
SA_GV01_rv_hn08u-3353	RV_8,102.03c abhi ṣmo vājasātaye //	abhi smaḥ vājasātaye 
SA_GV01_rv_hn08u-3354	RV_8,102.04a aurvabhṛguvac chucim apnavānavad ā huve /	aurva bhṛgu vat śucim apnavāna vat ā huve 
SA_GV01_rv_hn08u-3355	RV_8,102.04c agniṃ samudravāsasam //	agnim samudra vāsasam 
SA_GV01_rv_hn08u-3356	RV_8,102.05a huve vātasvanaṃ kavim parjanyakrandyaṃ sahaḥ /	huve vāta svanam kavim parjanya krandyam sahaḥ 
SA_GV01_rv_hn08u-3357	RV_8,102.05c agniṃ samudravāsasam //	agnim samudra vāsasam 
SA_GV01_rv_hn08u-3358	RV_8,102.06a ā savaṃ savitur yathā bhagasyeva bhujiṃ huve /	ā savam savituḥ yathā bhagasya iva bhujim huve 
SA_GV01_rv_hn08u-3359	RV_8,102.06c agniṃ samudravāsasam //	agnim samudra vāsasam 
SA_GV01_rv_hn08u-3360	RV_8,102.07a agniṃ vo vṛdhantam adhvarāṇām purūtamam /	agnim vaḥ vṛdhantam adhvarāṇām purūtamam 
SA_GV01_rv_hn08u-3361	RV_8,102.07c acchā naptre sahasvate //	acchā naptre sahasvate 
SA_GV01_rv_hn08u-3362	RV_8,102.08a ayaṃ yathā na ābhuvat tvaṣṭā rūpeva takṣyā /	ayam yathā naḥ ābhuvat tvaṣṭā rūpā iva takṣyā 
SA_GV01_rv_hn08u-3363	RV_8,102.08c asya kratvā yaśasvataḥ //	asya kratvā yaśasvataḥ 
SA_GV01_rv_hn08u-3364	RV_8,102.09a ayaṃ viśvā abhi śriyo 'gnir deveṣu patyate /	ayam viśvāḥ abhi śriyaḥ gniḥ deveṣu patyate 
SA_GV01_rv_hn08u-3365	RV_8,102.09c ā vājair upa no gamat //	ā vājaiḥ upa naḥ gamat 
SA_GV01_rv_hn08u-3366	RV_8,102.10a viśveṣām iha stuhi hotṝṇāṃ yaśastamam /	viśveṣām iha stuhi hotṝṇām yaśastamam 
SA_GV01_rv_hn08u-3367	RV_8,102.10c agniṃ yajñeṣu pūrvyam //	agnim yajñeṣu pūrvyam 
SA_GV01_rv_hn08u-3368	RV_8,102.11a śīram pāvakaśociṣaṃ jyeṣṭho yo dameṣv ā /	śīram pāvaka śociṣam jyeṣṭhaḥ yaḥ dameṣu ā 
SA_GV01_rv_hn08u-3369	RV_8,102.11c dīdāya dīrghaśruttamaḥ //	dīdāya dīrghaśruttamaḥ 
SA_GV01_rv_hn08u-3370	RV_8,102.12a tam arvantaṃ na sānasiṃ gṛṇīhi vipra śuṣmiṇam /	tam arvantam na sānasim gṛṇīhi vipra śuṣmiṇam 
SA_GV01_rv_hn08u-3371	RV_8,102.12c mitraṃ na yātayajjanam //	mitram na yātayat janam 
SA_GV01_rv_hn08u-3372	RV_8,102.13a upa tvā jāmayo giro dediśatīr haviṣkṛtaḥ /	upa tvā jāmayaḥ giraḥ dediśatīḥ haviṣkṛtaḥ 
SA_GV01_rv_hn08u-3373	RV_8,102.13c vāyor anīke asthiran //	vāyoḥ anīke asthiran 
SA_GV01_rv_hn08u-3374	RV_8,102.14a yasya tridhātv avṛtam barhis tasthāv asaṃdinam /	yasya tri dhātu a vṛtam barhiḥ tasthau a saṃdinam 
SA_GV01_rv_hn08u-3375	RV_8,102.14c āpaś cin ni dadhā padam //	āpaḥ cit ni dadha padam 
SA_GV01_rv_hn08u-3376	RV_8,102.15a padaṃ devasya mīḷhuṣo 'nādhṛṣṭābhir ūtibhiḥ /	padam devasya mīḍhuṣaḥ na adhṛṣṭābhiḥ ūtibhiḥ 
SA_GV01_rv_hn08u-3377	RV_8,102.15c bhadrā sūrya ivopadṛk //	bhadrā sūryaḥ iva upadṛś 
SA_GV01_rv_hn08u-3378	RV_8,102.16a agne ghṛtasya dhītibhis tepāno deva śociṣā /	agne ghṛtasya dhītibhiḥ tepānaḥ deva śociṣā 
SA_GV01_rv_hn08u-3379	RV_8,102.16c ā devān vakṣi yakṣi ca //	ā devān vakṣi yakṣi ca 
SA_GV01_rv_hn08u-3380	RV_8,102.17a taṃ tvājananta mātaraḥ kaviṃ devāso aṅgiraḥ /	tam tvā ajananta mātaraḥ kavim devāsaḥ aṅgiraḥ 
SA_GV01_rv_hn08u-3381	RV_8,102.17c havyavāham amartyam //	havya vāham amartyam 
SA_GV01_rv_hn08u-3382	RV_8,102.18a pracetasaṃ tvā kave 'gne dūtaṃ vareṇyam /	pracetasam tvā kave gne dūtam vareṇyam 
SA_GV01_rv_hn08u-3383	RV_8,102.18c havyavāhaṃ ni ṣedire //	havyavāham ni sedire 
SA_GV01_rv_hn08u-3384	RV_8,102.19a nahi me asty aghnyā na svadhitir vananvati /	nahi me asti aghnyā na svadhitiḥ vananvati 
SA_GV01_rv_hn08u-3385	RV_8,102.19c athaitādṛg bharāmi te //	atha etādṛś bharāmi te 
SA_GV01_rv_hn08u-3386	RV_8,102.20a yad agne kāni kāni cid ā te dārūṇi dadhmasi /	yat agne kāni kāni cit ā te dārūṇi dadhmasi 
SA_GV01_rv_hn08u-3387	RV_8,102.20c tā juṣasva yaviṣṭhya //	tā juṣasva yaviṣṭhya 
SA_GV01_rv_hn08u-3388	RV_8,102.21a yad atty upajihvikā yad vamro atisarpati /	yat atti upajihvikā yat vamraḥ atisarpati 
SA_GV01_rv_hn08u-3389	RV_8,102.21c sarvaṃ tad astu te ghṛtam //	sarvam tat astu te ghṛtam 
SA_GV01_rv_hn08u-3390	RV_8,102.22a agnim indhāno manasā dhiyaṃ saceta martyaḥ /	agnim indhānaḥ manasā dhiyam saceta martyaḥ 
SA_GV01_rv_hn08u-3391	RV_8,102.22c agnim īdhe vivasvabhiḥ //	agnim īdhe vivasvabhiḥ 
SA_GV01_rv_hn08u-3392	RV_8,103.01a adarśi gātuvittamo yasmin vratāny ādadhuḥ /	adarśi gātu vittamaḥ yasmin vratāni ādadhuḥ 
SA_GV01_rv_hn08u-3393	RV_8,103.01c upo ṣu jātam āryasya vardhanam agniṃ nakṣanta no giraḥ //	upa u su jātam āryasya vardhanam agnim nakṣanta naḥ giraḥ 
SA_GV01_rv_hn08u-3394	RV_8,103.02a pra daivodāso agnir devāṃ acchā na majmanā /	pra daivodāsaḥ agniḥ devān acchā na majmanā 
SA_GV01_rv_hn08u-3395	RV_8,103.02c anu mātaram pṛthivīṃ vi vāvṛte tasthau nākasya sānavi //	anu mātaram pṛthivīm vi vāvṛte tasthau nākasya sānavi 
SA_GV01_rv_hn08u-3396	RV_8,103.03a yasmād rejanta kṛṣṭayaś carkṛtyāni kṛṇvataḥ /	yasmāt rejanta kṛṣṭayaḥ carkṛtyāni kṛṇvataḥ 
SA_GV01_rv_hn08u-3397	RV_8,103.03c sahasrasām medhasātāv iva tmanāgniṃ dhībhiḥ saparyata //	sahasra sām medha sātau iva tmanā agnim dhībhiḥ saparyata 
SA_GV01_rv_hn08u-3398	RV_8,103.04a pra yaṃ rāye ninīṣasi marto yas te vaso dāśat /	pra yam rāye ninīṣasi martaḥ yaḥ te vaso dāśat 
SA_GV01_rv_hn08u-3399	RV_8,103.04c sa vīraṃ dhatte agna ukthaśaṃsinaṃ tmanā sahasrapoṣiṇam //	sa vīram dhatte agne uktha śaṃsinam tmanā sahasra poṣiṇam 
SA_GV01_rv_hn08u-3400	RV_8,103.05a sa dṛḷhe cid abhi tṛṇatti vājam arvatā sa dhatte akṣiti śravaḥ /	sa dṛḷhe cit abhi tṛṇatti vājam arvatā sa dhatte akṣiti śravaḥ 
SA_GV01_rv_hn08u-3401	RV_8,103.05c tve devatrā sadā purūvaso viśvā vāmāni dhīmahi //	tve devatrā sadā purūvaso viśvā vāmāni dhīmahi 
SA_GV01_rv_hn08u-3402	RV_8,103.06a yo viśvā dayate vasu hotā mandro janānām /	yaḥ viśvā dayate vasu hotā mandraḥ janānām 
SA_GV01_rv_hn08u-3403	RV_8,103.06c madhor na pātrā prathamāny asmai pra stomā yanty agnaye //	madhoḥ na pātrā prathamāni asmai pra stomāḥ yanti agnaye 
SA_GV01_rv_hn08u-3404	RV_8,103.07a aśvaṃ na gīrbhī rathyaṃ sudānavo marmṛjyante devayavaḥ /	aśvam na gīrbhiḥ rathyam sudānavaḥ marmṛjyante devayavaḥ 
SA_GV01_rv_hn08u-3405	RV_8,103.07c ubhe toke tanaye dasma viśpate parṣi rādho maghonām //	ubhe toke tanaye dasma viśpate parṣi rādhaḥ maghonām 
SA_GV01_rv_hn08u-3406	RV_8,103.08a pra maṃhiṣṭhāya gāyata ṛtāvne bṛhate śukraśociṣe /	pra maṃhiṣṭhāya gāyata ṛtāvne bṛhate śukra śociṣe 
SA_GV01_rv_hn08u-3407	RV_8,103.08c upastutāso agnaye //	upastutāsaḥ agnaye 
SA_GV01_rv_hn08u-3408	RV_8,103.09a ā vaṃsate maghavā vīravad yaśaḥ samiddho dyumny āhutaḥ /	ā vaṃsate maghavā vīravat yaśaḥ samiddhaḥ dyumnī āhutaḥ 
SA_GV01_rv_hn08u-3409	RV_8,103.09c kuvin no asya sumatir navīyasy acchā vājebhir āgamat //	kuvid naḥ asya sumatiḥ navīyasī acchā vājebhiḥ āgamat 
SA_GV01_rv_hn08u-3410	RV_8,103.10a preṣṭham u priyāṇāṃ stuhy āsāvātithim /	preṣṭham u priyāṇām stuhi āsāva atithim 
SA_GV01_rv_hn08u-3411	RV_8,103.10c agniṃ rathānāṃ yamam //	agnim rathānām yamam 
SA_GV01_rv_hn08u-3412	RV_8,103.11a uditā yo niditā veditā vasv ā yajñiyo vavartati /	uditā yaḥ niditā veditā vasū ā yajñiyaḥ vavartati 
SA_GV01_rv_hn08u-3413	RV_8,103.11c duṣṭarā yasya pravaṇe normayo dhiyā vājaṃ siṣāsataḥ //	duṣṭarāḥ yasya pravaṇe na ūrmayaḥ dhiyā vājam siṣāsataḥ 
SA_GV01_rv_hn08u-3414	RV_8,103.12a mā no hṛṇītām atithir vasur agniḥ purupraśasta eṣaḥ /	mā naḥ hṛṇītām atithiḥ vasuḥ agniḥ puru praśastaḥ eṣaḥ 
SA_GV01_rv_hn08u-3415	RV_8,103.12c yaḥ suhotā svadhvaraḥ //	yaḥ su hotā su adhvaraḥ 
SA_GV01_rv_hn08u-3416	RV_8,103.13a mo te riṣan ye acchoktibhir vaso 'gne kebhiś cid evaiḥ /	mā u te riṣan ye acchoktibhiḥ vaso gne kebhiḥ cit evaiḥ 
SA_GV01_rv_hn08u-3417	RV_8,103.13c kīriś cid dhi tvām īṭṭe dūtyāya rātahavyaḥ svadhvaraḥ //	kīriḥ cit hi tvām īṭṭe dūtyāya rāta havyaḥ su adhvaraḥ 
SA_GV01_rv_hn08u-3418	RV_8,103.14a āgne yāhi marutsakhā rudrebhiḥ somapītaye /	ā agne yāhi marut sakhā rudrebhiḥ soma pītaye 
SA_GV01_rv_hn08u-3419	RV_8,103.14c sobharyā upa suṣṭutim mādayasva svarṇare //	sobharyāḥ upa suṣṭutim mādayasva svarṇare 
