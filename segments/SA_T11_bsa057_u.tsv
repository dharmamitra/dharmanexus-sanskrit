segmentnr	original	analyzed
SA_T11_bsa057_u-0	Dharmakīrti:	    
SA_T11_bsa057_u-1	Nyāyabindu Prakaraṇakārikā	         
SA_T11_bsa057_u-2	Sūtrapāṭhaḥ	sūtra pāṭhaḥ 
SA_T11_bsa057_u-3	1 prathamaḥ pratyakṣaparicchedaḥ	        
SA_T11_bsa057_u-4	1/1 samyagjñānapūrvikā sarvapuruṣārthasiddhiriti tadvayutpādayate /	samyak jñāna pūrvikā sarva puruṣa artha siddhiḥ iti tat vayutpādayate 
SA_T11_bsa057_u-5	1/2 dvividhaṃ samyagjñānam /	      
SA_T11_bsa057_u-6	1/3 pratyakṣam,	pratyakṣam 
SA_T11_bsa057_u-7	anumānaṃ ceti /	anumānam ca iti 
SA_T11_bsa057_u-8	1/4 tatra pratyakṣaṃ kalpanāpoḍhamabhrāntam /	tatra pratyakṣam kalpanā apoḍham abhrāntam 
SA_T11_bsa057_u-9	1/5 abhilāpasaṃsargayogyapratibhāsapratītiḥ kalpanā	            
SA_T11_bsa057_u-10	1/6 tayā rahitaṃ timirāśubhramaṇanauyānasambhramādyanāhitavibhramaṃ jñānaṃ pratyakṣam /	tayā rahitam timira āśu bhramaṇa nau yāna sambhrama ādi an āhita vibhramam jñānam pratyakṣam 
SA_T11_bsa057_u-11	1/7 taccaturvidham /	tat caturvidham 
SA_T11_bsa057_u-12	1/8 indriyajñānam / (1)	      
SA_T11_bsa057_u-13	1/9 svaviṣayānantaraviṣayasahakāriṇendriyajñānena samanantarapratyayena janitaṃ tanmanovijñānam / (2)	sva viṣaya anantara viṣaya sahakāriṇā indriya jñānena samanantara pratyayena janitam tat manaḥ vijñānam 
SA_T11_bsa057_u-14	1/10 sarvacittacaittānāmātmasaṃvedanam / (3)	sarva citta caittānām ātma saṃvedanam 
SA_T11_bsa057_u-15	1/11 bhūtārthabhāvanāprakarṣaparyantajaṃ yogijñānaṃ ceti / (4)	bhūta artha bhāvanā prakarṣa paryanta jam yogi jñānam ca iti 
SA_T11_bsa057_u-16	1/12 tasya viṣayaḥ svalakṣaṇam /	tasya viṣayaḥ svalakṣaṇam 
SA_T11_bsa057_u-17	1/13 yasyārthasya sannidhānāsannidhānābhyāṃ jñānapratibhāsabhedastatsvalakṣaṇam /	yasya arthasya sannidhāna asannidhānābhyām jñāna pratibhāsa bhedaḥ tat svalakṣaṇam 
SA_T11_bsa057_u-18	1/14 tadeva paramārthasat /	tat eva paramārtha sat 
SA_T11_bsa057_u-19	1/15 arthakriyāsāmarthyalakṣaṇatvād vastunaḥ /	          
SA_T11_bsa057_u-20	1/16 anyat sāmānyalakṣaṇam	anyat sāmānya lakṣaṇam 
SA_T11_bsa057_u-21	1/17 so 'numānasya viṣayaḥ /	saḥ numānasya viṣayaḥ 
SA_T11_bsa057_u-22	1/18 atdeva ca pratyakṣaṃ jñānaṃ pramāṇaphalam /	ca pratyakṣam jñānam pramāṇa phalam 
SA_T11_bsa057_u-23	1/19 arthapratītirūpatvāt /	artha pratīti rūpa tvāt 
SA_T11_bsa057_u-24	1/20 arthasārūpyamasya pramāṇam /	artha sārūpyam asya pramāṇam 
SA_T11_bsa057_u-25	1/21 tadvaśādarthapratītisiddhareti /	tad vaśāt artha pratīti siddhar eti 
SA_T11_bsa057_u-26	iti prathamaḥ pratyakṣaparicchedaḥ //	iti prathamaḥ pratyakṣa paricchedaḥ 
SA_T11_bsa057_u-27	dvitīyaḥ svārthānumānaparicchedaḥ	         
SA_T11_bsa057_u-28	2/1 anumānaṃ dvidhā /	anumānam dvidhā 
SA_T11_bsa057_u-29	2/2 svārtha parārtha ca /	sva artha para artha ca 
SA_T11_bsa057_u-30	2/3 tatra svārtha trirūpālliṅgād yadanumeye jñānaṃ tadanumānam /	tatra svārtha tri rūpāt liṅgāt yat anumeye jñānam tat anumānam 
SA_T11_bsa057_u-31	2/4 pramāṇalakṣaṇavyavasthātrāpi pūrvavat /	           
SA_T11_bsa057_u-32	2/5 trairūpyaṃ punarliṅgasyānumeye sattvameva,	trairūpyam punar liṅgasya anumeye sattvam eva 
SA_T11_bsa057_u-33	sapakṣa eva sattvam,	sapakṣaḥ eva sattvam 
SA_T11_bsa057_u-34	asapakṣe cāsattvameva niścitam /	a sapakṣe ca asattvam eva niścitam 
SA_T11_bsa057_u-35	2/6 anumeyo 'tra jijñāsitaviśeṣo dharmī /	anumeyaḥ tra jijñāsita viśeṣaḥ dharmī 
SA_T11_bsa057_u-36	2/7 sādhyadharmasāmānyena samāno 'rthaḥ sapakṣa /	sādhya dharma sāmānyena samānaḥ rthaḥ sapakṣa 
SA_T11_bsa057_u-37	2/8 na sapakṣo 'sapakṣaḥ /	na sapakṣaḥ sapakṣaḥ 
SA_T11_bsa057_u-38	2/9 tato 'nyastadviruddhastadabhāvaśceti	tatas nyaḥ tad viruddhaḥ tad abhāvaḥ ca iti 
SA_T11_bsa057_u-39	2/10 trirūpāṇi ca trīṇyeva liṅgāni /	tri rūpāṇi ca trīṇi eva liṅgāni 
SA_T11_bsa057_u-40	2/11 anupalabdhiḥ svabhāvaḥ kārya ceti /	anupalabdhiḥ svabhāvaḥ kārya ca iti 
SA_T11_bsa057_u-41	2/12 tatrānupalabdhiryathā- na pradeśaviśeṣe kvacid ghaṭaḥ,	tatra anupalabdhiḥ yathā na pradeśa viśeṣe kvacid ghaṭaḥ 
SA_T11_bsa057_u-42	upalabdhikṣaṇaprāptasyānupalabdheriti /	upalabdhi kṣaṇa prāptasya anupalabdheḥ iti 
SA_T11_bsa057_u-43	2/13 upalabdhilakṣaṇaprāptirūpalambhapratyayāntarasākalyaṃ svabhāvaviśeṣaśca /	upalabdhi lakṣaṇa prāptiḥ rūpa lambha pratyaya antara sākalyam svabhāva viśeṣaḥ ca 
SA_T11_bsa057_u-44	2/14 yaḥ svabhāvaḥ satsvanyeṣūṣalambhapratyayeṣu san pratyakṣa eva bhavati,	yaḥ svabhāvaḥ satsu anyeṣu uṣalambha pratyayeṣu san pratyakṣaḥ eva bhavati 
SA_T11_bsa057_u-45	sa svabhāvaviśeṣaḥ /	sa svabhāva viśeṣaḥ 
SA_T11_bsa057_u-46	2/15 svabhāvaḥ svasattāmātraprabhāvini sādhyadharme hetuḥ /	svabhāvaḥ sva sattā mātra prabhāvini sādhya dharme hetuḥ 
SA_T11_bsa057_u-47	2/16 yathā- vṛkṣo 'yaṃ śiśapātvāditi /	yathā vṛkṣaḥ yam śiśapātvāt iti 
SA_T11_bsa057_u-48	2/17 kārya yathā- bahniratra dhūmāditi /	yathā bahniḥ atra dhūmāt iti 
SA_T11_bsa057_u-49	2/18 atra dvau vastusādhanau /	atra dvau vastu sādhanau 
SA_T11_bsa057_u-50	ekaḥ pratiṣedhahetuḥ /	ekaḥ pratiṣedha hetuḥ 
SA_T11_bsa057_u-51	2/19 svabhāvapratibandhe hi satyartho 'rtha gamayet /	svabhāva pratibandhe hi sati arthaḥ gamayet 
SA_T11_bsa057_u-52	2/20 tadapratibaddhasya tadavyabhicāraniyamābhāvāt /	tad apratibaddhasya tad avyabhicāra niyama abhāvāt 
SA_T11_bsa057_u-53	2/21 sa ca pratibandhaḥ sādhye 'rthe liṅgasya /	sa ca pratibandhaḥ sādhye rthe liṅgasya 
SA_T11_bsa057_u-54	2/22 vastutastādātmyāt tadutpatteśca /	vastutas tādātmyāt tad utpatteḥ ca 
SA_T11_bsa057_u-55	2/23 atatsvabhāvasyātadutpatteśca tatrāpratibaddhasvabhāvatvāt /	a tad svabhāvasya a tad utpatteḥ ca tatra apratibaddha svabhāva tvāt 
SA_T11_bsa057_u-56	2/24 te ca tādātmyatadutpattī svabhāvakāryayoreveti tābhyāmeva vastusiddhiḥ /	te ca tādātmya tad utpattī svabhāva kāryayoḥ eva iti tābhyām eva vastu siddhiḥ 
SA_T11_bsa057_u-57	2/25 pratiṣedhasiddhirapi yathoktāyā evānupalabdheḥ /	pratiṣedha siddhiḥ api yathā uktāyāḥ eva anupalabdheḥ 
SA_T11_bsa057_u-58	2/26 sati vastuni tasyā asambhavāt /	sati vastuni tasyāḥ asambhavāt 
SA_T11_bsa057_u-59	2/27 anyathā cānupalabdhilakṣaṇaprāpteṣu deśakālasvabhāvaviprakṛṣṭeṣvartheṣvātmapratyakṣanivṛtterabhavaniścayābhāvāt /	anyathā ca anupalabdhi lakṣaṇa prāpteṣu deśa kāla svabhāva viprakṛṣṭeṣu artheṣu ātma pratyakṣa nivṛtteḥ abhava niścaya abhāvāt 
SA_T11_bsa057_u-60	2/28 amūḍhasmṛtisaṃskārasyātītasya vartamānasya ca pratipattṛpratyakṣasya nivṛttirabhāvavyavahāraprasādhanī /	amūḍha smṛti saṃskārasya atītasya vartamānasya ca pratipattṛ pratyakṣasya nivṛttiḥ abhāva vyavahāra prasādhanī 
SA_T11_bsa057_u-61	2/29 tasyā evābhāvaniścayāt /	tasyāḥ eva abhāva niścayāt 
SA_T11_bsa057_u-62	2/30 sā ca prayogabhedādekādaśaprakārā /	sā ca prayoga bhedāt ekādaśa prakārā 
SA_T11_bsa057_u-63	2/31 svabhāvānupalabdhiryathā- nātra dhūma upalabdhilakṣaṇaprāptasyānupalabdheriti / (1)	svabhāva anupalabdhiḥ yathā na atra dhūmaḥ upalabdhi lakṣaṇa prāptasya anupalabdheḥ iti 
SA_T11_bsa057_u-64	2/32 kāryānupalabdhiryathā- nātrāpratibaddhasāmarthyāni dhūmakāraṇāni santi,	kārya anupalabdhiḥ yathā na atra apratibaddha sāmarthyāni dhūma kāraṇāni santi 
SA_T11_bsa057_u-65	dhūmābhāvāditi / (2)	dhūma abhāvāt iti 
SA_T11_bsa057_u-66	2/33 vyāpakānupalabdhiryathā- nātra śiśapā,	vyāpaka anupalabdhiḥ yathā na atra śiśapā 
SA_T11_bsa057_u-67	vṛkṣābhāvāditi / (3)	vṛkṣa abhāvāt iti 
SA_T11_bsa057_u-68	2/34 svabhāvaviruddhopalabdhiryathā- nātra śītasparśo vahneriti / (4)	svabhāva viruddha upalabdhiḥ yathā na atra śīta sparśaḥ vahneḥ iti 
SA_T11_bsa057_u-69	2/35 viruddhakāryopalabdhiryathā- nātra śītasparśo dhūmāditi / (5)	viruddha kārya upalabdhiḥ yathā na atra śīta sparśaḥ dhūmāt iti 
SA_T11_bsa057_u-70	2/36 viruddhavyāptopalabdhiryathā- na dhruvabhāvī bhūtasyāpi bhāvasya vināśaḥ,	viruddha vyāpta upalabdhiḥ yathā na dhruva bhāvī bhūtasya api bhāvasya vināśaḥ 
SA_T11_bsa057_u-71	hetvantarāpekṣaṇāditi / (6)	hetu antara apekṣaṇāt iti 
SA_T11_bsa057_u-72	2/37 kāryaviruddhopalabdhiryathā- nehāpratilbaddhasāmarthyāni śītakāraṇāni santi, vahneriti / (7)	kārya viruddha upalabdhiḥ yathā na iha apratilbaddha sāmarthyāni śīta kāraṇāni santi vahneḥ iti 
SA_T11_bsa057_u-73	2/38 vyāpakaviruddhopalabdhiryathā- nātra tuṣāraspaśo vahneriti / (8)	vyāpaka viruddha upalabdhiḥ yathā na atra tuṣāraspaśaḥ vahneḥ iti 
SA_T11_bsa057_u-74	2/39 kāraṇānupalabdhiryathā- nātra dhūmo vahnyabhāvāditi / (9)	kāraṇa anupalabdhiḥ yathā na atra dhūmaḥ vahni abhāvāt iti 
SA_T11_bsa057_u-75	2/40 kāraṇaviruddhopalabdhiryathā- nāsya romaharṣādiviśeṣāḥ,	kāraṇa viruddha upalabdhiḥ yathā na asya roma harṣa ādi viśeṣāḥ 
SA_T11_bsa057_u-76	sannihitadahanaviśeṣatvāditi / (10)	sannihita dahana viśeṣa tvāt iti 
SA_T11_bsa057_u-77	2/41 kāraṇaviruddhakāyapilabdhiryathā- na romaharṣādiviśeṣayuktapuruṣāvānayaṃ pradeśaḥ, dhūmāditi / (11)	kāraṇa viruddha kāya apilabdhiḥ yathā na roma harṣa ādi viśeṣa yukta puruṣāvān ayam pradeśaḥ dhūmāt iti 
SA_T11_bsa057_u-78	2/42 ime sarve kāryānupalabdhyādayo daśānupalabdhiprayogāḥ svabhāvānupalabdhau saṃgrahamupayānti /	ime sarve kārya anupalabdhi ādayaḥ daśa anupalabdhi prayogāḥ svabhāva anupalabdhau saṃgraham upayānti 
SA_T11_bsa057_u-79	2/43 pāramparyeṇārthāntaravidhipratiṣedhābhyāṃ prayogabhede 'pi /	pāramparyeṇa artha antara vidhi pratiṣedhābhyām prayoga bhede pi 
SA_T11_bsa057_u-80	2/44 prayogadarśanābhyāsāt svayamapyevaṃ vyavacchedapratītirbhavati svārthe 'pyanumāne 'syāḥ prayoganirdeśaḥ /	prayoga darśana abhyāsāt svayam api evam vyavaccheda pratītiḥ bhavati sva arthe pi anumāne syāḥ prayoga nirdeśaḥ 
SA_T11_bsa057_u-81	2 /45 sarvatra cāsyāmabhāvavyavahārasādhanyāmanupalabdhau yeṣāṃ svabhāvaviruddhadīnāmupalabdhyā	sarvatra ca asyām abhāva vyavahāra sādhanyām anupalabdhau yeṣām svabhāva viruddha dīnām upalabdhyā 
SA_T11_bsa057_u-82	kāraṇādīnāmanupalabdhyā ca pratiṣedha uktasteṣāmupalabdhilakṣaṇaprāptānāmevipalabdhiśca veditavyā /	kāraṇa ādīnām anupalabdhyā ca pratiṣedhaḥ uktaḥ teṣām upalabdhi lakṣaṇa prāptānām veditavyā 
SA_T11_bsa057_u-83	2/46 anyeṣāṃ virodhakāryakāraṇabhāvāsiddheḥ /	anyeṣām virodha kārya kāraṇa bhāva asiddheḥ 
SA_T11_bsa057_u-84	2/47 viprakṛṣṭaviṣayā punaranupalabdhiḥ pratyakṣānumānanivṛttilakṣaṇā saṃśayahetuḥ /	viprakṛṣṭa viṣayā punar anupalabdhiḥ pratyakṣa anumāna nivṛtti lakṣaṇā saṃśaya hetuḥ 
SA_T11_bsa057_u-85	2/48 pramāṇanivṛttāvapyarthābhāvāsiddheriti /	pramāṇa nivṛttau api artha abhāva asiddheḥ iti 
SA_T11_bsa057_u-86	iti dvitīyaḥ svārthānumānaparicchedaḥ //	iti dvitīyaḥ svārtha anumāna paricchedaḥ 
SA_T11_bsa057_u-87	tṛtīyaḥ parārthānumānaparicchedaḥ	tṛtīyaḥ parārtha anumāna paricchedaḥ 
SA_T11_bsa057_u-88	3/1 trirūpaliṅgākhyānaṃ parārthamanumānam /	tri rūpa liṅga ākhyānam para artham anumānam 
SA_T11_bsa057_u-89	3/2 kāraṇe kāryopacārāt /	kāraṇe kārya upacārāt 
SA_T11_bsa057_u-90	3/3 tad dvividham /	tat dvividham 
SA_T11_bsa057_u-91	3/4 prayogabhedāt /	prayoga bhedāt 
SA_T11_bsa057_u-92	3/5 sādhamyavadvaidhamyavacca /	sādhamyavat vaidhamyavat ca 
SA_T11_bsa057_u-93	3/6 nānāyorarthataḥ kaścid bhedaḥ /	na anāyoḥ arthataḥ kaścid bhedaḥ 
SA_T11_bsa057_u-94	3/7 anyatra prayogabhedāt /	anyatra prayoga bhedāt 
SA_T11_bsa057_u-95	3/8 tatra sādharmyavatprayogaḥ- yadupalabdhilakṣaṇaprāptaṃ sannopalabhyate so 'sad vyavahāraviṣayaḥ siddhaḥ /	tatra sādharmyavat prayogaḥ yat upalabdhi lakṣaṇa prāptam sat na upalabhyate saḥ sat vyavahāra viṣayaḥ siddhaḥ 
SA_T11_bsa057_u-96	yathā- anyo dṛṣṭaḥ kaścid śaśaviṣāṇādiḥ /	yathā anyaḥ dṛṣṭaḥ kaścid śaśaviṣāṇa ādiḥ 
SA_T11_bsa057_u-97	nopalabhyate ca kvacit pradeśaviśeṣe upalabdhilakṣaṇaprāpo ghaṭa ityanupalabdhiprayogaḥ /	na upalabhyate ca kvacid pradeśa viśeṣe upalabdhi lakṣaṇa prāpaḥ ghaṭaḥ iti anupalabdhi prayogaḥ 
SA_T11_bsa057_u-98	3/9 tathā svabhāvahetoḥ prayogaḥ- yat sat tat sarvamanityam,	tathā svabhāva hetoḥ prayogaḥ yat sat tat sarvam anityam 
SA_T11_bsa057_u-99	yathā ghaṭādiriti śuddhasya svabhāvahetoḥ prayogaḥ /	yathā ghaṭa ādiḥ iti śuddhasya svabhāva hetoḥ prayogaḥ 
SA_T11_bsa057_u-100	3/10 yadutpattimat tadanityamiti svabhāvabhūtadharmabhedena svabhāvasya prayogaḥ /	yat utpattimat tat anityam iti svabhāva bhūta dharma bhedena svabhāvasya prayogaḥ 
SA_T11_bsa057_u-101	3/11 yat kṛtakaṃ tadanityamityupādhibhedena /	yat kṛtakam tat anityam iti upādhi bhedena 
SA_T11_bsa057_u-102	3/12 apekṣitaparavyāpāro hi bhāvaḥ svabhāvaniṣpattau kṛtaka iti /	apekṣita para vyāpāraḥ hi bhāvaḥ svabhāva niṣpattau kṛtakaḥ iti 
SA_T11_bsa057_u-103	3/13 evaṃ prayatnāntarīyaka- pratyayabhedabheditvādayo 'pi draṣṭavyāḥ /	evam draṣṭavyāḥ 
SA_T11_bsa057_u-104	3/14 sannutpattimān kṛtako vā śabda iti pakṣadharmopadarśanam /	san utpattimān kṛtakaḥ vā śabdaḥ iti pakṣa dharma upadarśanam 
SA_T11_bsa057_u-105	3/15 sarva ete sādhanadharmā yathāsvaṃ pramāṇaiḥ siddhasādhanadharmamātrānubandhe eva sādhyadharme 'vagantavyāḥ /	sarve ete sādhana dharmāḥ yathāsvam pramāṇaiḥ siddha sādhana dharma mātra anubandhe eva sādhya dharme vagantavyāḥ 
SA_T11_bsa057_u-106	3/16 tasyaiva tatsvabhāvatvāt /	tasya eva tad svabhāva tvāt 
SA_T11_bsa057_u-107	3/17 svabhāvasya ca hetutvāt /	svabhāvasya ca hetu tvāt 
SA_T11_bsa057_u-108	3/18 vastutastayostādātmyam /	vastutas tayoḥ tādātmyam 
SA_T11_bsa057_u-109	3/19 tanniṣpattāvaniṣpannasya tatsvabhāvatvābhāvāt /	tad niṣpattau aniṣpannasya tad svabhāva tva abhāvāt 
SA_T11_bsa057_u-110	3/20 vyabhicārasambhavācca /	vyabhicāra sambhavāt ca 
SA_T11_bsa057_u-111	3/21 kāryahetoḥ prayogaḥ - yatra dhūmastatrāgniḥ /	kārya hetoḥ prayogaḥ yatra dhūmaḥ tatra agniḥ 
SA_T11_bsa057_u-112	yathā mahānasādau /	yathā mahānasa ādau 
SA_T11_bsa057_u-113	asti ceha dhūma iti /	asti ca iha dhūmaḥ iti 
SA_T11_bsa057_u-114	3/22 ihāpi siddhe eva kāryakāraṇabhāve kāraṇe sādhye kāryaheturvaktavyaḥ /	iha api siddhe eva kārya kāraṇa bhāve kāraṇe sādhye kārya hetuḥ vaktavyaḥ 
SA_T11_bsa057_u-115	3/23 vaidharmyavataḥ prayogaḥ- yat sadupalabdhilakṣaṇaprāptaṃ tadupalabhyata eva /	vaidharmyavataḥ prayogaḥ yat sat upalabdhi lakṣaṇa prāptam tat upalabhyate eva 
SA_T11_bsa057_u-116	yathā nīlādiviśeṣaḥ /	yathā nīla ādi viśeṣaḥ 
SA_T11_bsa057_u-117	na caivamihopalabdhilakṣaṇaprāptasya sata upalabdhirghaṭasyetyanupalabdhiprayogaḥ /	na ca evam iha upalabdhi lakṣaṇa prāptasya sataḥ upalabdhiḥ ghaṭasya iti anupalabdhi prayogaḥ 
SA_T11_bsa057_u-118	3/24 asatyanityatve,	asati anitya tve 
SA_T11_bsa057_u-119	nāsti sattvamutpattimattvaṃ kṛtakatvaṃ vā /	na asti sattvam utpattimat tvam kṛtaka tvam vā 
SA_T11_bsa057_u-120	saṃśca śabda utpattimān kṛtako veti svabhāvahetoḥ prayogaḥ /	san ca śabdaḥ utpattimān kṛtakaḥ vā iti svabhāva hetoḥ prayogaḥ 
SA_T11_bsa057_u-121	3/25 asatyagnau na bhavatyeva dhūmaḥ /	asati agnau na bhavati eva dhūmaḥ 
SA_T11_bsa057_u-122	atra cāsti dhūma iti kāryahetoḥ prayogaḥ /	atra ca asti dhūmaḥ iti kārya hetoḥ prayogaḥ 
SA_T11_bsa057_u-123	3/26 sādharmyeṇāpi hi prayoge 'rthād vaidharmyagatiriti /	sādharmyeṇa api hi prayoge rthāt vaidharmya gatiḥ iti 
SA_T11_bsa057_u-124	3/27 asati tasmin sādhyena hetoranvayābhāvāt /	asati tasmin sādhyena hetoḥ anvaya abhāvāt 
SA_T11_bsa057_u-125	3/28 tathā vaidharmyeṇāpyanvayagatiḥ /	tathā vaidharmyeṇa api anvaya gatiḥ 
SA_T11_bsa057_u-126	3/29 asati tasmin sādhyābhāve hetvabhāvasyāsiddheḥ /	asati tasmin sādhya abhāve hetu abhāvasya asiddheḥ 
SA_T11_bsa057_u-127	3/30 nahi svabhāvapratibandhe 'satyekasya nivṛttāvaparasya niyamena nivṛttiḥ /	nahi svabhāva pratibandhe sati ekasya nivṛttau aparasya niyamena nivṛttiḥ 
SA_T11_bsa057_u-128	3/31 sa ca dviprakāraḥ- sarvasya tādātmyalakṣaṇastadutpatilakṣaṇaścetyuktam /	sa ca dvi prakāraḥ sarvasya tādātmya lakṣaṇaḥ tad utpati lakṣaṇaḥ ca iti uktam 
SA_T11_bsa057_u-129	3/32 tena hi nivṛtti kathayatā pratibandho darśanīyaḥ /	tena hi nivṛtti kathayatā pratibandhaḥ darśanīyaḥ 
SA_T11_bsa057_u-130	tasmāt nivṛttivacanamākṣiptapratibandhopadarśanameva bhavati /	tasmāt nivṛtti vacanam ākṣipta pratibandha upadarśanam eva bhavati 
SA_T11_bsa057_u-131	yacca pratibandhopadarśanaṃ tadevānvayavacanamityekenāpi vākyenānvayamukhena vyatirekamukhena	yat ca pratibandha upadarśanam tat eva anvaya vacanam iti ekena api vākyena anvaya mukhena vyatireka mukhena 
SA_T11_bsa057_u-132	vā prayuktena sapakṣāsapakṣayorliṅgasya sadasattvakhyāpanaṃ kṛtaṃ bhavatīti nāvaśayaṃ	vā prayuktena sapakṣa asapakṣayoḥ liṅgasya sat asat tva khyāpanam kṛtam bhavati iti na avaśayam 
SA_T11_bsa057_u-133	vākyadvayaprayogaḥ /	vākya dvaya prayogaḥ 
SA_T11_bsa057_u-134	3/33 anupalabdhāvapi - yat sad upalabdhilakṣaṇaprāptaṃtadupalabhyata evetyukte,	anupalabdhau api yat sat upalabdhi lakṣaṇa prāptam tat upalabhyate eva iti ukte 
SA_T11_bsa057_u-135	anupalabhyamānaṃ tādṛśamasaditi pratīreranvayasiddhiḥ /	anupalabhyamānam tādṛśam asat iti pratīreḥ anvaya siddhiḥ 
SA_T11_bsa057_u-136	3/34 dvayorapyanayoḥ prayogayornāvaśyaṃ pakṣanirdeśaḥ /	dvayoḥ api anayoḥ prayogayoḥ na avaśyam pakṣa nirdeśaḥ 
SA_T11_bsa057_u-137	3/35 yasmāt sādharmyavatprayoge 'pi yadupalabdhilakṣaṇaprāptaṃ sannopalabhyate,	yasmāt sādharmyavat prayoge pi yat upalabdhi lakṣaṇa prāptam sat na upalabhyate 
SA_T11_bsa057_u-138	so 'sadvayavahāraviṣayaḥ /	saḥ sat vayavahāra viṣayaḥ 
SA_T11_bsa057_u-139	nopalabhyate cātropalabdhilakṣaṇaprāpto ghaṭa ityukte sāmarthyādeva neha ghaṭa iti bhavati /	na upalabhyate ca atra upalabdhi lakṣaṇa prāptaḥ ghaṭaḥ iti ukte sāmarthyāt eva na iha ghaṭaḥ iti bhavati 
SA_T11_bsa057_u-140	3/36 tathā vaidharmyavatprayoge 'pi- yaḥ sad vyavahāraviṣaya upalabdhilakṣaṇaprāptaḥ sa upalabhyata eva /	tathā vaidharmyavat prayoge pi yaḥ sat vyavahāra viṣayaḥ upalabdhi lakṣaṇa prāptaḥ saḥ upalabhyate eva 
SA_T11_bsa057_u-141	na tathātra tādṛśo ghaṭa upalabhyate- ityukte sāmarthyādeva neha sadvayavahāraviṣaya iti bhavati /	na tathā atra tādṛśaḥ ghaṭaḥ upalabhyate iti ukte sāmarthyāt eva na iha sat vayavahāra viṣayaḥ iti bhavati 
SA_T11_bsa057_u-142	3/37 kīdṛśaḥ punaḥ pakṣa iti nirdeśyaḥ?	kīdṛśaḥ punar pakṣaḥ iti nirdeśyaḥ 
SA_T11_bsa057_u-143	3/38 svarūpeṇaiva svayamiṣṭo 'nirākṛtaḥ pakṣa iti /	sva rūpeṇa eva svayam iṣṭaḥ nirākṛtaḥ pakṣaḥ iti 
SA_T11_bsa057_u-144	3/39 svarūpeṇeti sādhyatveneṣṭaḥ /	svarūpeṇa iti sādhya tvena iṣṭaḥ 
SA_T11_bsa057_u-145	3/40 svarūpeṇaiveti sādhyatvenaiveṣṭo na sādhanatvenāpi /	sva rūpeṇa eva iti sādhya tvena eva iṣṭaḥ na sādhana tvena api 
SA_T11_bsa057_u-146	3/41 yathā śabdasyānityatve sādhye cākṣuṣatvaṃ hetuḥ,	yathā śabdasya anitya tve sādhye cākṣuṣa tvam hetuḥ 
SA_T11_bsa057_u-147	śabde 'siddhatvāt sādhyaṃ bhavatīti na punastadiha sādhyatvenaiveṣṭam,	śabde siddha tvāt sādhyam bhavati iti na punar tat iha sādhya tvena eva iṣṭam 
SA_T11_bsa057_u-148	sādhanatvenāpyabhidhānāt /	sādhana tvena api abhidhānāt 
SA_T11_bsa057_u-149	3/42 svayamiti vādinā /	svayam iti vādinā 
SA_T11_bsa057_u-150	3/43 yastadā sādhanamāha /	yaḥ tadā sādhanam āha 
SA_T11_bsa057_u-151	3/44 etena yadyapi kvacicchāstre sthitaḥ sādhanamāha,	etena yadi api kvacid śāstre sthitaḥ sādhanam āha 
SA_T11_bsa057_u-152	tacchāstrakāreṇa tasmin dharmiṇyanekadharmābhyupagame 'pi yastadā tena vādinā dharmaḥ svayaṃ sādhayitu miṣṭaḥ sa eva sādhyo netara ityuktaṃ  #	tad śāstra kāreṇa tasmin dharmiṇi aneka dharma abhyupagame yaḥ tadā tena vādinā dharmaḥ svayam sādhayitu miṣṭaḥ saḥ eva sādhyaḥ na itaraḥ iti uktam 
SA_T11_bsa057_u-153	bhavati /	bhavati 
SA_T11_bsa057_u-154	3/45 iṣṭa iti yatrārthe vivādena sādhanamupanyastaṃ tasya siddhimicchatā so 'nukto 'pi vacanena sādhyo bhavati /	iṣṭe iti yatra arthe vivādena sādhanam upanyastam tasya siddhim icchatā vacanena sādhyaḥ bhavati 
SA_T11_bsa057_u-155	3/46 tadadhikaraṇatvād vivādasya /	tad adhikaraṇa tvāt vivādasya 
SA_T11_bsa057_u-156	3/47 yathā parārthāścakṣurādayaḥ saṅghātatvācchayanāsanādyaṅgavaditi /	yathā para arthāḥ cakṣuḥ ādayaḥ saṅghāta tvāt śayana āsana ādi aṅga vat iti 
SA_T11_bsa057_u-157	atrātmārthā ityanuktāvapyātmārthataiva sādhyā /	atra ātma arthāḥ iti anuktau api ātmārtha tā eva sādhyā 
SA_T11_bsa057_u-158	tena noktamātrameva sādhyam- ityuktaṃ bhavati /	tena na ukta mātram eva sādhyam iti uktam bhavati 
SA_T11_bsa057_u-159	3/48 anirākṛta iti- etallakṣaṇayoge 'pi yaḥ sādhayitumiṣṭo 'pyarthaḥ pratyakṣānumānapratītisvavacanairnirākriyate,	anirākṛtaḥ iti etad lakṣaṇa yoge pi yaḥ sādhayitum iṣṭaḥ pi arthaḥ pratyakṣa anumāna pratīti sva vacanaiḥ nirākriyate 
SA_T11_bsa057_u-160	na sa pakṣa iti pradarśanārtham /	na sa pakṣaḥ iti pradarśana artham 
SA_T11_bsa057_u-161	3/49 tatra pratyakṣanirākṛto yathā- aśrāvaṇaḥ śabda iti / (1)	tatra pratyakṣa nirākṛtaḥ yathā aśrāvaṇaḥ śabdaḥ iti 
SA_T11_bsa057_u-162	3/50 anumānanirākṛto yathā- nityaḥ śabda iti / (2)	anumāna nirākṛtaḥ yathā nityaḥ śabdaḥ iti 
SA_T11_bsa057_u-163	3/51 pratītinirākṛto yathā- acandraḥ śaśīti / (3)	pratīti nirākṛtaḥ yathā acandraḥ śaśī iti 
SA_T11_bsa057_u-164	3/52 svavacananirākṛto yathā- nānumānaṃ pramāṇamiti / (4)	sva vacana nirākṛtaḥ yathā na anumānam pramāṇam iti 
SA_T11_bsa057_u-165	3/53 iti catvāraḥ pakṣābhāsa nirākṛtā bhavanti /	iti catvāraḥ pakṣābhāsa nirākṛtāḥ bhavanti 
SA_T11_bsa057_u-166	3/54 evaṃ siddhasya asiddhasyāpi sādhanatvenābhimatasya,	evam siddhasya asiddhasya api sādhana tvena abhimatasya 
SA_T11_bsa057_u-167	svayaṃ vādinā tadā sādhayitumaniṣṭasya,	svayam vādinā tadā sādhayitum aniṣṭasya 
SA_T11_bsa057_u-168	uktamātrasya,	ukta mātrasya 
SA_T11_bsa057_u-169	nirākṛtasya ca viparyeṇa sādhya iti /	nirākṛtasya ca sādhyaḥ iti 
SA_T11_bsa057_u-170	tenaiva svarūpeṇābhimato vādina iṣṭo 'nirākṛtaḥ pakṣa iti pakṣalakṣaṇamanavadyaṃ darśitaṃ bhavati /	tena eva sva rūpeṇa abhimataḥ vādinaḥ iṣṭaḥ nirākṛtaḥ pakṣaḥ iti pakṣa lakṣaṇam anavadyam darśitam bhavati 
SA_T11_bsa057_u-171	3/55 trirūpaliṅgākhyānaṃ parārthānumānamityuktam /	tri rūpa liṅga ākhyānam parārtha anumānam iti uktam 
SA_T11_bsa057_u-172	tatra trayāṇāṃ rūpāṇāmekasyāpi rūpasyānukto sādhanābhāsaḥ /	tatra trayāṇām rūpāṇām ekasya api rūpasya an uktaḥ sādhana ābhāsaḥ 
SA_T11_bsa057_u-173	3/56 uktāvapyasiddhau sandehe vā pratipādyapratipādakayo /	uktau api asiddhau sandehe vā pratipādya   
SA_T11_bsa057_u-174	3/57 ekasya rūpasya dharmisambandhasyāsiddho sandehe vāsiddho hetvābhāsaḥ /	ekasya rūpasya dharmi sambandhasya asiddhaḥ sandehe vā asiddhaḥ hetvābhāsaḥ 
SA_T11_bsa057_u-175	3/58 yathā - 'anityaḥ śabdaḥ' iti sādhye cākṣuṣatvamubhayāsiddham /	yathā anityaḥ śabdaḥ iti sādhye cākṣuṣa tvam ubhaya asiddham 
SA_T11_bsa057_u-176	3/59 'cetanāstaravaḥ' iti sādhye sarvatvagapaharaṇe maraṇaṃ prativādyasiddham,	cetanāḥ taravaḥ iti sādhye sarva tvac apaharaṇe maraṇam prativādi asiddham 
SA_T11_bsa057_u-177	vijñānendriyāyurnirodhalakṣaṇasya maraṇasyānenābhyupagamāt,	vijñāna indriya āyuḥ nirodha lakṣaṇasya maraṇasya anena abhyupagamāt 
SA_T11_bsa057_u-178	tasya ca taruṣvasambhavāt /	tasya ca taruṣu asambhavāt 
SA_T11_bsa057_u-179	3/60 'acetanāḥ sukhādaya' iti sādhye utpattimattvam,	acetanāḥ sukha ādayaḥ iti sādhye utpattimat tvam 
SA_T11_bsa057_u-180	anityatvaṃ va sāṃkhyasya svayaṃ vādino 'siddham /	anitya tvam sāṃkhyasya svayam vādinaḥ siddham 
SA_T11_bsa057_u-181	3/61 tathā svayaṃ tadāśrayaṇasya vā sandehe 'siddhiḥ /	tathā svayam tad āśrayaṇasya vā sandehe siddhiḥ 
SA_T11_bsa057_u-182	3/62 yathā vāṣpādibhāvena sandihyamāno bhūtasaṅghāto 'gnisiddhāvupadiśyamānaḥ sandigdhāsiddhaḥ /	yathā vāṣpa ādi bhāvena sandihyamānaḥ bhūta saṅghātaḥ gni siddhau upadiśyamānaḥ sandigdha asiddhaḥ 
SA_T11_bsa057_u-183	3/63 yatheha nikuñje mayūraḥ kekāyitāditi /	yathā iha nikuñje mayūraḥ kekāyitāt iti 
SA_T11_bsa057_u-184	3/64 tadāpātadeśabhrame /	tad āpāta deśa bhrame 
SA_T11_bsa057_u-185	3/65 dharmyasiddhāvapyasiddhaḥ- yathā sarvagata ātmeti sādhye sarvatropalabhyamānaguṇatvam /	dharmi asiddhau api asiddhaḥ yathā sarvagataḥ ātmā iti sādhye sarvatra upalabhyamāna guṇa tvam 
SA_T11_bsa057_u-186	3/66 tathaikasya rūpasyāsapakṣe 'sattvasyasiddhāvanaikāntiko hetvābhāsaḥ /	tathā ekasya rūpasya a sapakṣe sattvasya siddhau anaikāntikaḥ hetvābhāsaḥ 
SA_T11_bsa057_u-187	3/67 yathā śabdasyānityatvādike dharme sādhye prameyatvādiko dharmaḥ sapakṣavipakṣayoḥ sarvatraikadeśe vā vartamānaḥ /	yathā śabdasya anitya tva ādike dharme sādhye prameya tva ādikaḥ dharmaḥ sapakṣa vipakṣayoḥ sarvatra eka deśe vā vartamānaḥ 
SA_T11_bsa057_u-188	3/68 tathā- asyaiva rūpasya sandehe 'pyanaikāntika eva /	tathā asya eva rūpasya sandehe pi anaikāntikaḥ eva 
SA_T11_bsa057_u-189	3/69 yathāsarvajñaḥ kaścidvivakṣitaḥ puruṣo rājādimān veti sādhye vaktṛtvādiko dharmaḥ sandigdhavipakṣavyāvṛttikaḥ /	yathā a sarvajñaḥ kaścid vivakṣitaḥ puruṣaḥ rājā ādimān vā iti sādhye vaktṛ tva ādikaḥ dharmaḥ sandigdha vipakṣa vyāvṛttikaḥ 
SA_T11_bsa057_u-190	3/70 'sarvajño vaktā nopalabhyate' ityevamprakārasyānupalambhasyādṛśyātmaviṣayatvena sandehahetutvāt /	sarvajñaḥ vaktā na upalabhyate iti evamprakārasya anupalambhasya adṛśya ātma viṣaya tvena sandeha hetu tvāt 
SA_T11_bsa057_u-191	tato 'sarvajñaviparyād vaktṛtvādervyāvṛttiḥ sandigdhā /	vaktṛ tva ādeḥ vyāvṛttiḥ sandigdhā 
SA_T11_bsa057_u-192	3/71 vaktṛtvasarvajñatvayorvirodhābhāvācca yaḥ sarvajñaḥ sa vaktā na bhavatītyadarśane 'pi vyatireko na sidhyanti, sandehāt /	vaktṛ tva sarvajña tvayoḥ virodha abhāvāt ca yaḥ sarvajñaḥ sa vaktā na bhavati iti adarśane vyatirekaḥ na sidhyanti sandehāt 
SA_T11_bsa057_u-193	3/72 dvividho hi padārthānāṃ virodha /	dvividhaḥ hi padārthānām 
SA_T11_bsa057_u-194	3/73 avikalakāraṇasya bhavato 'nyabhāve 'bhāvād virodhagatiḥ	avikala kāraṇasya bhavataḥ nyabhāve bhāvāt virodha gatiḥ 
SA_T11_bsa057_u-195	3/74 śītoṣṇasparśavat /	śīta uṣṇa sparśavat 
SA_T11_bsa057_u-196	3/75 parasparaparihārasthitalakṣaṇatayā vā bhāvābhāvavat /	paraspara parihāra sthita lakṣaṇa tayā vā bhāva abhāvavat 
SA_T11_bsa057_u-197	3/76 sa ca dvividho 'pi virodho vaktṛtvasarvajñatvayorna sambhavati /	sa ca dvividhaḥ virodhaḥ vaktṛ tva sarvajña tvayoḥ na sambhavati 
SA_T11_bsa057_u-198	3/77 na cāviruddhavidheranupalabdhāvapyabhāvagatiḥ /	na ca aviruddha vidheḥ anupalabdhau api abhāva gatiḥ 
SA_T11_bsa057_u-199	3/78 rāgādīnāṃ vacanādeśca kāryakāraṇabhāvāsiddheḥ /	rāga ādīnām vacana ādeḥ ca kārya kāraṇa bhāva asiddheḥ 
SA_T11_bsa057_u-200	3/79 arthāntarasya cākāraṇasya nivṛttau na vacanādernivṛttiḥ /	artha antarasya ca akāraṇasya nivṛttau na vacana ādeḥ nivṛttiḥ 
SA_T11_bsa057_u-201	3/80 iti sandigdhavyatireko 'naikāntiko vacanādiḥ /	iti sandigdha vyatirekaḥ na aikāntikaḥ vacana ādiḥ 
SA_T11_bsa057_u-202	3/81 dvayo rūpayorviparyayasiddhau viruddhaḥ /	dvayoḥ rūpayoḥ viparyaya siddhau viruddhaḥ 
SA_T11_bsa057_u-203	3/82 kayordvayoḥ?	kayoḥ dvayoḥ 
SA_T11_bsa057_u-204	3/83 sapakṣe sattvasya,	sapakṣe sattvasya 
SA_T11_bsa057_u-205	asapakṣe cāsattvasya /	a sapakṣe ca asattvasya 
SA_T11_bsa057_u-206	yathā kṛtatvaṃ prayatnānantarīya katvaṃ ca nityatve sādhye viruddho hetvābhāsaḥ /	yathā kṛta tvam prayatna anantarīya ka tvam ca nitya tve sādhye viruddhaḥ hetvābhāsaḥ 
SA_T11_bsa057_u-207	3/84 anayoḥ sapakṣe 'sattvam,	anayoḥ sapakṣe sattvam 
SA_T11_bsa057_u-208	asapakṣe ca sattvamiti viparyayasiddhiḥ /	a sapakṣe ca sattvam iti viparyaya siddhiḥ 
SA_T11_bsa057_u-209	3/85 etau ca sādhyaviparyayasādhanād viruddhau /	etau ca sādhya viparyaya sādhanāt viruddhau 
SA_T11_bsa057_u-210	3/86 nanu ca tṛtīyo 'pīṣṭavighātakṛd viruddhaḥ /	nanu ca tṛtīyaḥ pīṣṭa vighāta kṛt viruddhaḥ 
SA_T11_bsa057_u-211	3/87 yathā parārthāścakṣurādayaḥ saṅghātatvāccayanāsanādyaṅgavaditi /	yathā para arthāḥ cakṣuḥ ādayaḥ saṅghāta tvāt cayana āsana ādi aṅga vat iti 
SA_T11_bsa057_u-212	3/88 tadiṣṭāsaṃhatapārārthyaviparyayasādhanād viruddhaḥ /	tad iṣṭa asaṃhata pārārthya viparyaya sādhanāt viruddhaḥ 
SA_T11_bsa057_u-213	3/89 sa iha kasmānnoktaḥ?	saḥ iha kasmāt na uktaḥ 
SA_T11_bsa057_u-214	3/90 anayorevāntarbhāvāt /	anayoḥ eva antarbhāvāt 
SA_T11_bsa057_u-215	3/91 nahyayamābhyāṃ sādhyāviparyayasādhanatvena bhidyate /	na hi ayam ābhyām sādhya aviparyaya sādhana tvena bhidyate 
SA_T11_bsa057_u-216	3/92 nahīṣṭoktayoḥ sādhyatvena kaścidviśeṣa iti /	nahi iṣṭa uktayoḥ sādhya tvena kaścid viśeṣaḥ iti 
SA_T11_bsa057_u-217	3/93 dvayo rūpayorekasyāsiddhāvaparasya ca sandehe 'naikāntika /	dvayoḥ rūpayoḥ ekasya asiddhau aparasya ca sandehe 
SA_T11_bsa057_u-218	3/94 yathā vītarāgaḥ kaścit sarvajño vā,	yathā vīta rāgaḥ kaścid sarvajñaḥ vā 
SA_T11_bsa057_u-219	vaktṛtvāditi /	vaktṛ tvāt iti 
SA_T11_bsa057_u-220	vyatireko 'trāsiddhaḥ /	vyatirekaḥ tra asiddhaḥ 
SA_T11_bsa057_u-221	sandigdho 'nvayaḥ /	sandigdhaḥ nvayaḥ 
SA_T11_bsa057_u-222	3/95 sarvajñavītarāgayorviprakarṣād vacanādestatra sattvamasattvaṃ vā sandigdham	sarvajña vīta rāgayoḥ viprakarṣāt vacana ādeḥ tatra sattvam asattvam vā sandigdham 
SA_T11_bsa057_u-223	3/96 anayoreva dvayo rūpayoḥ sandehe 'naikāntikaḥ /	anayoḥ eva dvayoḥ rūpayoḥ sandehe na aikāntikaḥ 
SA_T11_bsa057_u-224	3/97 yathā sātmakaṃ jīvaccharīraṃ prāṇādimattvāditi /	yathā sātmakam jīvat śarīram prāṇa ādimat tvāt iti 
SA_T11_bsa057_u-225	3/98 na hi sātmakanirātmakābhyāmanyo rāśirasti yatrāyaṃ prāṇādirvarteta /	na hi sātmaka nirātmakābhyām anyaḥ rāśiḥ asti yatra ayam prāṇa ādiḥ varteta 
SA_T11_bsa057_u-226	3/99 ātmano vṛttivyavacchedābhyāṃ sarvasaṃgrahāt /	ātmanaḥ vṛtti vyavacchedābhyām sarva saṃgrahāt 
SA_T11_bsa057_u-227	3/100 nāpyanayorekatra vṛttiniścayaḥ /	na api anayoḥ ekatra vṛtti niścayaḥ 
SA_T11_bsa057_u-228	3/101 sātmakatvenānātmakatvena vā prasiddhe prāṇāderasiddheḥ /	sa ātmaka tvena anātmaka tvena vā prasiddhe prāṇa ādeḥ asiddheḥ 
SA_T11_bsa057_u-229	3/102 tasmājjīvaccharīrasambandhī prāṇādiḥ sātmakādanātmakācca sarvasmād vyāvṛttatvenāsiddhestābhyāṃ na vyatiricyate /	tasmāt jīvat śarīra sambandhī prāṇa ādiḥ sātmakāt anātmakāt ca sarvasmāt vyāvṛtta tvena asiddheḥ tābhyām na vyatiricyate 
SA_T11_bsa057_u-230	3/103 na tatrānveti /	na tatra anveti 
SA_T11_bsa057_u-231	3/104 ekātmanyapyasiddheḥ /	eka ātmani api asiddheḥ 
SA_T11_bsa057_u-232	3/105 nāpi sātmakādanātmakācca tasyānvayavyatirekayorabhāvaniścayaḥ /	nā api sātmakāt anātmakāt ca tasya anvaya vyatirekayoḥ abhāva niścayaḥ 
SA_T11_bsa057_u-233	3/106 ekābhāvaniścayasyāparabhāvaniścayanāntarīyakatvāt /	eka abhāva niścayasya apara bhāva niścaya nāntarīyaka tvāt 
SA_T11_bsa057_u-234	3/107 anvayavyatirekayoranyonyavyavachedarūpatvāt,	anvaya vyatirekayoḥ anyonya vyavacheda rūpa tvāt 
SA_T11_bsa057_u-235	tata evānvayavyatirekayoḥ sandehādanaikāntikaḥ /	tatas eva anvaya vyatirekayoḥ sandehāt anaikāntikaḥ 
SA_T11_bsa057_u-236	3/108 sādhyetarayorato niścayābhāvāt /	sādhya itarayoḥ atas niścaya abhāvāt 
SA_T11_bsa057_u-237	3/109 evameṣāṃ trayāṇāṃ rūpāṇāmekaikasya dvayordvayorvā rūpayorasiddhau sandehe vā yathāyogamasiddhaviruddhānaikāntikāstrayo hetvābhāsāḥ /	evam eṣām trayāṇām rūpāṇām ekaikasya dvayoḥ dvayoḥ vā rūpayoḥ asiddhau sandehe vā yathāyogam asiddha viruddha anaikāntikāḥ trayaḥ hetvābhāsāḥ 
SA_T11_bsa057_u-238	3/110 viruddhāvyabhicāryapi saṃśayaheturuktaḥ /	viruddha avyabhicārī api saṃśaya hetuḥ uktaḥ 
SA_T11_bsa057_u-239	sa iha kasmānnoktaḥ?	saḥ iha kasmāt na uktaḥ 
SA_T11_bsa057_u-240	3/111 anumānaviṣaye 'sambhavāt /	anumāna viṣaye sambhavāt 
SA_T11_bsa057_u-241	3/112 na hi sambhavo 'sti kāryasvasvabhāvayoruktalakṣaṇayoranupalambhasya ca viruddhatāyāḥ /	na hi sambhavaḥ sti kārya sva svabhāvayoḥ ukta lakṣaṇayoḥ anupalambhasya ca viruddha tāyāḥ 
SA_T11_bsa057_u-242	3/113 na cānyo 'vyabhicārī /	na ca anyaḥ vyabhicārī 
SA_T11_bsa057_u-243	3/114 tasmādavastudarśanabalapravṛttamāgamaśrayamanumānamāśritva tadarthavicāreṣu viruddhāvyabhicārī sādhanadoṣa uktaḥ /	tasmāt avastu darśana bala pravṛttam āgama śrayam anumānam āśritva tad artha vicāreṣu viruddha avyabhicārī sādhana doṣaḥ uktaḥ 
SA_T11_bsa057_u-244	3/115 śāstrakārāṇāmartheṣu bhrāntyā viparītasvabhāvopasaṃhārasambhavāt /	śāstra kārāṇām artheṣu bhrāntyā viparīta svabhāva upasaṃhāra sambhavāt 
SA_T11_bsa057_u-245	3/116 na hyasya sambhavo yathāvasthitavastusthitiṣvātmakāryānupalambheṣu /	na hi asya sambhavaḥ yathā avasthita vastu sthitiṣu ātma kārya anupalambheṣu 
SA_T11_bsa057_u-246	3/117 tatrodāharaṇam- yat sarvadeśasthitaiḥ svasambandhibhiryugapadabhisambadhyate tat sarvagatam /	tatra udāharaṇam yat sarva deśa sthitaiḥ sva sambandhibhiḥ yugapad abhisambadhyate tat sarvagatam 
SA_T11_bsa057_u-247	yathākāśam /	yathākāśam 
SA_T11_bsa057_u-248	abhisambadhyate ca sarvadeśāvasthitaiḥ svasambandhibhiryugapat sāmānyamiti /	abhisambadhyate ca sarva deśa avasthitaiḥ sva sambandhibhiḥ yugapad sāmānyam iti 
SA_T11_bsa057_u-249	3/118 tatsambandhisvabhāvamātrānubandhinī taddeśasannihitasvabhāvatā /	tad sambandhi svabhāva mātra anubandhinī tad deśa sannihita svabhāva tā 
SA_T11_bsa057_u-250	3/119 na hi yo yatra nāsti sa taddeśamātmanā vyāpnotīti svabhāvahetuprayogaḥ /	na hi yaḥ yatra na asti sa tad deśam ātmanā vyāpnoti iti svabhāva hetu prayogaḥ 
SA_T11_bsa057_u-251	3/120 dvitīyo 'pi prayogaḥ- yadupalabdhilakṣaṇaprāptaṃ sannopalabhyate na tat tatrāsti /	dvitīyaḥ pi prayogaḥ yat upalabdhi lakṣaṇa prāptam sat na upalabhyate na tat tatra asti 
SA_T11_bsa057_u-252	tadyathā- kvacidavidyamānā ghaṭaḥ /	tat yathā kvacid avidyamānāḥ ghaṭaḥ 
SA_T11_bsa057_u-253	nopalabhyate copalabdhilakṣaṇaprāptaṃ sāmānyaṃ vyaktyantarāleṣviti /	na upalabhyate ca upalabdhi lakṣaṇa prāptam sāmānyam vyakti antarāleṣu iti 
SA_T11_bsa057_u-254	ayamanupalambhaḥ svabhāvaśca parasparaviruddhārthasādhanādekatra saṃśayaṃ janayataḥ /	ayam anupalambhaḥ svabhāvaḥ ca paraspara viruddha artha sādhanāt ekatra saṃśayam janayataḥ 
SA_T11_bsa057_u-255	3/121 trirūpo heturuktaḥ /	tri rūpaḥ hetuḥ uktaḥ 
SA_T11_bsa057_u-256	tāvatā nārthapratītiriti napṛthagdṛṣṭānto nāma sādhanāvayava kaścit /	tāvatā na artha pratītiḥ iti na pṛthagdṛṣṭāntaḥ nāma sādhana avayava kaścid 
SA_T11_bsa057_u-257	tena nāsya lakṣaṇaṃ pṛthagucyateḥ gatārthatvāt /	tena na asya lakṣaṇam pṛthak ucyateḥ gatārtha tvāt 
SA_T11_bsa057_u-258	3/122 hetoḥ sapakṣaḥ eva sattvamasapakṣācca sarvato vyāvṛtto rūpamuktamabhadena /	hetoḥ sapakṣaḥ eva sattvam asapakṣāt ca sarvatas vyāvṛttaḥ rūpam uktam abhadena 
SA_T11_bsa057_u-259	punarviśeṣeṇa kāryasvabhāvayoruktalakṣaṇayorjanmatanmātranubandho daśanīyāvuktau /	punar viśeṣeṇa kārya svabhāvayoḥ ukta lakṣaṇayoḥ janma tanmātṛ anubandhaḥ daśanīyau uktau 
SA_T11_bsa057_u-260	tacca darśayatā- yatra dhūmastatrāgniḥ,	tat ca darśayatā yatra dhūmaḥ tatra agniḥ 
SA_T11_bsa057_u-261	asatyagnau na kvacid dhūmā yathā mahānasetarayoḥ /	asati agnau na kvacid dhūmāḥ yathā mahānasa itarayoḥ 
SA_T11_bsa057_u-262	yatra kṛtakatvaṃ tatrānityatvam,	yatra kṛtaka tvam tatra anitya tvam 
SA_T11_bsa057_u-263	anityatvābhāve kṛtakatvāsambhavo yathā ghaṭākāśayoriti darśanīyam /	anitya tva abhāve kṛtaka tva asambhavaḥ yathā ghaṭa ākāśayoḥ iti darśanīyam 
SA_T11_bsa057_u-264	na hyanyathā sapakṣavipakṣayāḥ sadasattve yathoktaprakāre śakye daśayitum /	na hi anyathā sapakṣa vipakṣayāḥ sat asat tve yathā ukta prakāre śakye daśayitum 
SA_T11_bsa057_u-265	tatkāryatāniyamaḥ kāryaliṅgasya,	tad kārya tā niyamaḥ kārya liṅgasya 
SA_T11_bsa057_u-266	svabhāvaliṅgasya ca svabhāvena vyāptiḥ /	svabhāva liṅgasya ca svabhāvena vyāptiḥ 
SA_T11_bsa057_u-267	asmiścārthe darśite darśita eva dṛṣṭāntā bhavatiḥ,	asmin ca arthe darśite darśitaḥ eva dṛṣṭāntā bhavatiḥ 
SA_T11_bsa057_u-268	etāvanmātrarūpatvān tasyeti /	etāvat mātra rūpa tvāt tasya iti 
SA_T11_bsa057_u-269	3/123 etenaiva dṛṣṭāntadoṣā api nirastā bhavanti /	etena eva dṛṣṭānta doṣāḥ api nirastāḥ bhavanti 
SA_T11_bsa057_u-270	3/124 yathā nityaḥ śabdo 'mūrtatvāt,	yathā nityaḥ śabdaḥ mūrta tvāt 
SA_T11_bsa057_u-271	karmavat paramāṇuvad ghaṭavaditi /	karmavat paramāṇu vat ghaṭa vat iti 
SA_T11_bsa057_u-272	ete dṛṣṭāntābhāsāḥ sādhyasādhanadharmobhayāvikalāḥ /	ete dṛṣṭānta ābhāsāḥ sādhya sādhana dharma ubhaya avikalāḥ 
SA_T11_bsa057_u-273	3/125 tathā sandigdhasādhyadharmādayaśca /	tathā sandigdha sādhya dharma ādayaḥ ca 
SA_T11_bsa057_u-274	yathā- rāgādimānayaṃ vacanād rathyāpuruṣavat /	yathā rāga ādimān ayam vacanāt rathyā puruṣa vat 
SA_T11_bsa057_u-275	maraṇadharmāyaṃ puruṣo rāgādimattvād rathyāpuruṣavat /	maraṇa dharmā ayam puruṣaḥ rāga ādimat tvāt rathyā puruṣa vat 
SA_T11_bsa057_u-276	asarvajño 'yaṃ(puruṣo)	asarvajñaḥ yaṃpuruṣaḥ 
SA_T11_bsa057_u-277	rāgādimattvād rathyāpuruṣavaditi /	rāga ādimat tvāt rathyā puruṣa vat iti 
SA_T11_bsa057_u-278	3/126 tathānanvayo 'pradarśitānvayaśca /	pradarśita anvayaḥ ca 
SA_T11_bsa057_u-279	yathā- yo vaktā sa rāgādimān,	yathā yaḥ vaktā sa rāga ādimān 
SA_T11_bsa057_u-280	iṣṭapuruṣavat /	iṣṭapuruṣa vat 
SA_T11_bsa057_u-281	anityaḥ śabdaḥ kṛtakatvād ghaṭavaditi /	anityaḥ śabdaḥ kṛtaka tvāt ghaṭa vat iti 
SA_T11_bsa057_u-282	3/127 tathā viparītānvayaḥ- yadanityaṃ tat kṛtakamiti /	tathā viparīta anvayaḥ yat anityam tat kṛtakam iti 
SA_T11_bsa057_u-283	3/128 sādharmyeṇa dṛṣṭāntadoṣāḥ /	sādharmyeṇa dṛṣṭānta doṣāḥ 
SA_T11_bsa057_u-284	3/129 vaidharmyeṇāpi- paramāṇuvat karmavad ākāśavaditi sādhyādyavyatirekiṇaḥ /	vaidharmyeṇa api paramāṇu vat karma vat ākāśa vat iti sādhya ādi avyatirekiṇaḥ 
SA_T11_bsa057_u-285	3/130 tathā sandigdhasādhyavyatirekādayaḥ /	tathā sandigdha sādhya vyatireka ādayaḥ 
SA_T11_bsa057_u-286	yathā- asarvajñāḥ kapilādayo 'nāptā vā avidyamānasarvajñatāptatāliṅgabhutapramāṇātiśayaśāsanatvāditi /	yathā asarvajñāḥ kapila ādayaḥ na āptāḥ vā avidyamāna sarvajña tā āpta tā liṅga bhuta pramāṇa atiśaya śāsana tvāt iti 
SA_T11_bsa057_u-287	atra vaidharmyodāharaṇam- yaḥ sarvajña āpto vā sa jyotirjñānādikamu padiṣṭavān /	atra vaidharmya udāharaṇam yaḥ sarvajñaḥ āptaḥ vā sa jyotiḥ jñāna ādikam u padiṣṭavān 
SA_T11_bsa057_u-288	yathā- ṛṣabhavardhamānādiriti /	yathā ṛṣabha vardhamāna ādiḥ iti 
SA_T11_bsa057_u-289	tatrāsarvajñatānāptatayoḥ sādhyadharmayoḥ sandigdho vyatirekaḥ /	tatra asarvajña tā anāpta tayoḥ sādhya dharmayoḥ sandigdhaḥ vyatirekaḥ 
SA_T11_bsa057_u-290	3/131 sandigdhasādhanavatireko yathā- na trayividā brāhmaṇe grāhyavacana kaścid vivikṣitaḥ puruṣo rāgādimattvāditi /	sandigdha sādhanavat atirekaḥ yathā na trayī vidā brāhmaṇe kaścid vivikṣitaḥ puruṣaḥ rāga ādimat tvāt iti 
SA_T11_bsa057_u-291	atra vedharmyodāharaṇam- ye grāhyavacanā na te rāgādimantaḥ,	atra vedharmya udāharaṇam ye grāhya vacanāḥ na te rāga ādimantaḥ 
SA_T11_bsa057_u-292	tadyathā gautamādayo dharmaśāstrāṇāṃ praṇetāra iti /	tat yathā gautama ādayaḥ dharma śāstrāṇām praṇetāraḥ iti 
SA_T11_bsa057_u-293	gautamādibhyo rāgādimattvasya sādhanadharmasya vyāvṛttiḥ sandigdhā /	gautama ādibhyaḥ rāga ādimattvasya sādhana dharmasya vyāvṛttiḥ sandigdhā 
SA_T11_bsa057_u-294	3/132 sandigdhobhayavyatireko yathā- avitarāgāḥ kapilādayaḥ,	sandigdha ubhaya vyatirekaḥ yathā avita rāgāḥ kapila ādayaḥ 
SA_T11_bsa057_u-295	parigrahāgrahayogāditi /	parigraha agraha yogāt iti 
SA_T11_bsa057_u-296	atra vaidharmyaṇodāharanam- yo vītarāgo na tasya parigrahāgraha,	atra yaḥ vīta rāgaḥ na tasya 
SA_T11_bsa057_u-297	yatharṣabhāderiti /	yathā ṛṣabha ādeḥ iti 
SA_T11_bsa057_u-298	ṛṣabhāderavītarāgatvaparigrahāgrahayogayoḥ sādhyasādhanadharmayoḥ sandigdho vyatiraikaḥ /	ṛṣabha ādeḥ avīta rāga tva parigraha agraha yogayoḥ sādhya sādhana dharmayoḥ sandigdhaḥ vyatiraikaḥ 
SA_T11_bsa057_u-299	3/133 avyatireko yathā- avītarāgo 'yaṃ vaktṛtvāt /	avyatirekaḥ yathā avīta rāgaḥ yam vaktṛ tvāt 
SA_T11_bsa057_u-300	vaidharmyeṇodāharaṇam - yatrāvītarāgatvaṃ nāsti, na sa vaktā /	vaidharmyeṇa udāharaṇam yatra avīta rāga tvam na asti na sa vaktā 
SA_T11_bsa057_u-301	yathā - upalakhaṇḍa iti /	yathā upala khaṇḍe iti 
SA_T11_bsa057_u-302	yadyapyupalakhaṇḍādubhayaṃ vyāvṛtta tathāpi sarvo vītarāgo na vakteti vyāptyā vyatiraikāsiddheravyatirakaḥ /	yadi api upala khaṇḍāt ubhayam tathā api sarvaḥ vīta rāgaḥ na vaktā iti vyāptyā 
SA_T11_bsa057_u-303	3/134 apradarśitavyatireko yathā- anityaḥ śabdaḥ kṛtakatvādākāśavaditi vaidharmyeṇa /	apradarśita vyatirekaḥ yathā anityaḥ śabdaḥ kṛtaka tvāt ākāśa vat iti vaidharmyeṇa 
SA_T11_bsa057_u-304	3/135 viparītavyatireko yathā- yadakṛtaka tannityaṃ bhavatīti	viparīta vyatirekaḥ yathā yat akṛtaka tat nityam bhavati iti 
SA_T11_bsa057_u-305	3/136 na hyebhirdṛṣṭāntābhāsairhetoḥ sāmānyalakṣaṇaṃ sapakṣa eva sattvaṃ vipakṣo ca sarvatrāsattvameva niścayena śakyaṃ darśayituṃ viśeṣalakṣaṇaṃ  #	na hi ebhiḥ dṛṣṭānta ābhāsaiḥ hetoḥ sāmānya lakṣaṇam sapakṣe eva sattvam ca sarvatra asattvam eva niścayena śakyam darśayitum viśeṣa lakṣaṇam 
SA_T11_bsa057_u-306	vā /	vā 
SA_T11_bsa057_u-307	tadarthāpattyaiṣāṃ nirāso draṣṭavyaḥ /	tad artha āpattyā eṣām nirāsaḥ draṣṭavyaḥ 
SA_T11_bsa057_u-308	3/137 dūṣaṇā nyūnatādyuktiḥ /	        
SA_T11_bsa057_u-309	3/138 ye pūrvaṃ nyūnatādayaḥ sādhanadoṣā uktāsteṣāmudbhāvanaṃ dūṣaṇam /	ye pūrvam nyūna tā ādayaḥ sādhana doṣāḥ uktāḥ teṣām udbhāvanam dūṣaṇam 
SA_T11_bsa057_u-310	tena pareṣṭārthasiddhipratibandhāt /	tena para iṣṭa artha siddhi pratibandhāt 
SA_T11_bsa057_u-311	3/139 dūṣaṇābhāsāstu jātayaḥ /	dūṣaṇa ābhāsāḥ tu jātayaḥ 
SA_T11_bsa057_u-312	3/140 abhūtadoṣodbhāvanāni jātyuttaraṇīti /	abhūta doṣa udbhāvanāni jātyuttaraṇī iti 
SA_T11_bsa057_u-313	iti tṛtīyaḥ parārthānumānaparicchedaḥ //	iti tṛtīyaḥ parārtha anumāna paricchedaḥ 
SA_T11_bsa057_u-314	nyāyabinduprakaraṇaṃ samāptam	nyāyabindu prakaraṇam samāptam 
