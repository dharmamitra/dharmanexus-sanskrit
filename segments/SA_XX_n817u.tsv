segmentnr	original	analyzed
SA_XX_n817u-0	avalokiteśvarastotram	avalokiteśvara stotram 
SA_XX_n817u-1	carapatipādaviracitam	         
SA_XX_n817u-2	om namo'valokiteśvarāya	om namaḥ uvalokiteśvarāya 
SA_XX_n817u-3	devamanuṣyāsuranutacaraṇaḥ pratihatajanmajarārujamaraṇaḥ |	deva manuṣya asura nuta caraṇaḥ pratihata janma jarā ruja maraṇaḥ 
SA_XX_n817u-4	lokeśa tvaṃ māmaśaraṇyaṃ rakṣa kṛpālo kuru kāruṇyam || 1 ||	lokeśa tvam mām aśaraṇyam rakṣa kṛpālo kuru kāruṇyam 
SA_XX_n817u-5	saṃsārodadhimadhyanimagnaṃ kleśamahormisamāhitabhagnam |	saṃsāra udadhi madhya nimagnam kleśa mahā ūrmi samāhita bhagnam 
SA_XX_n817u-6	māmavadhāraya mā viruvantaṃ trāhi mahākṛpa naumi bhavantam || 2 ||	mām avadhāraya mā viruvantam trāhi mahā kṛpa naumi bhavantam  /
SA_XX_n817u-7	tṛṣṇātimiropadrutanetraṃ maraṇamahābhayavihvalagātram |	tṛṣṇā timira upadruta netram maraṇa mahā bhaya vihvala gātram 
SA_XX_n817u-8	pālaya bhagavannavalokaya māṃ yāvadavīciṃ yāmi na viṣamām || 3 ||	pālaya bhagavan avalokaya mām yāvat avīcim yāmi na viṣamām 
SA_XX_n817u-9	kṛtamanyastrīgrahaṇamajasraṃ hatamajñeyaṃ prāṇisahasram |	kṛtam anya strī grahaṇam ajasram hatam ajñeyam prāṇi sahasram 
SA_XX_n817u-10	nātha mayā kṛtapāpamaśeṣaṃ nāśaya saṃprati kāyikadoṣam || 4 ||	nātha mayā kṛta pāpam aśeṣam nāśaya saṃprati kāyika doṣam 
SA_XX_n817u-11	yajjovitasatkāranimittaṃ lokān nityaṃ bhaṇitamasatyam |	yat jovita satkāra nimittam lokān nityam bhaṇitam asatyam 
SA_XX_n817u-12	tallokeśvara śamaya samastaṃ vācikanarakaṃ ciramabhyastam || 5 ||	tat loka īśvara śamaya samastam vācika narakam ciram abhyastam 
SA_XX_n817u-13	sattvānāmiha cintitamahitaṃ svayamanumoditamapi naravihitam |	sattvānām iha cintitam ahitam svayam anumoditam api nara vihitam 
SA_XX_n817u-14	adhunā tanmama mānasapāpaṃ sphoṭaya nātha karomi vilāpam || 6 ||	adhunā tat mama mānasa pāpam sphoṭaya nātha karomi vilāpam 
SA_XX_n817u-15	devamanuṣyāsurajātīnāṃ tiryaṅnārakapretagatīnām |	deva manuṣya asura jātīnām tiryak nāraka preta gatīnām 
SA_XX_n817u-16	sattvā ye nivasanti sadā''rtā rakṣasi tāniti tava mayi vārtā || 7 ||	sattvāḥ ye nivasanti sadā ārtāḥ rakṣasi tān iti tava mayi vārtā 
SA_XX_n817u-17	tena mamopari sṛja kāruṇyaṃ vīkṣya śarīragataṃ tāruṇyam |	tena mama upari sṛja kāruṇyam vīkṣya śarīra gatam tāruṇyam 
SA_XX_n817u-18	iti śṛṇu bhagavan bhavati bhaṇāmi yāvannarakaṃ naiva viśāmi || 8 ||	iti śṛṇu bhagavan bhavati bhaṇāmi yāvat narakam na eva viśāmi 
SA_XX_n817u-19	kiṃ copetya karoṣi parārthaṃ muñcasi bhagavan māmakṛtārtham |	kim ca upetya karoṣi parārtham muñcasi bhagavat mām akṛtārtham 
SA_XX_n817u-20	athavā prekṣya kṛpā tava puṇyaṃ janayasi dṛṣṭaṃ kathamavipannam || 9 ||	athavā prekṣya kṛpā tava puṇyam janayasi dṛṣṭam katham avipannam 
SA_XX_n817u-21	smaraṇenāpi bhavasi parituṣṭaḥ kṣipasi ca kaluṣaṃ kimiti na dṛṣṭaḥ |	smaraṇena api bhavasi parituṣṭaḥ kṣipasi ca kaluṣam kim iti na dṛṣṭaḥ 
SA_XX_n817u-22	yasmād bhagavan parahitadakṣa kṣepaṃ mā kuru māmiha rakṣa || 10 ||	yasmāt bhagavan para hita dakṣa kṣepam mā kuru mām iha rakṣa 
SA_XX_n817u-23	dantituraṅgamaputrakalatraṃ rājyamakaṇṭakaveśmavicitram |	danti turaṅgama putra kalatram rājyam akaṇṭaka veśma vicitram 
SA_XX_n817u-24	asthiśiro'sṛṅmāṃsaparyantaṃ bhavatārthibhyo dattamanantam || 11 ||	asthi śiraḥ sṛj māṃsa paryantam bhavatā arthibhyaḥ dattam anantam 
SA_XX_n817u-25	añjanaguṭikāpādukasiddhiḥ siddhauṣadhimaṇimantraviśuddhiḥ |	                     
SA_XX_n817u-26	siddhayati yakṣastrīpuraveśaḥ tuṣyasi yasya tvaṃ lokeśa || 12 ||	yakṣa strī pura veśaḥ tuṣyasi yasya tvam loka īśa 
SA_XX_n817u-27	ye karacaraṇavilocanahīnā vividhavyādhimahābhayadīnāḥ |	ye kara caraṇa vilocana hīnāḥ vividha vyādhi mahā bhaya dīnāḥ 
SA_XX_n817u-28	te tvayi tuṣṭe puṣṭaśarīrā vilasantyarujo guṇagambhīrāḥ || 13 ||	te tvayi tuṣṭe puṣṭa śarīrāḥ vilasanti arujaḥ guṇa gambhīrāḥ 
SA_XX_n817u-29	garalaṃ vyādhirgrahaḍākinyaḥ śāntiṃ yānti sadā yoginyaḥ |	garalam vyādhiḥ graha ḍākinyaḥ śāntim yānti sadā yoginyaḥ 
SA_XX_n817u-30	sarati na tasya puro yamadūtaḥ proto yasya ca tvaṃ jinabhūtaḥ || 14 ||	sarati na tasya puras yamadūtaḥ protaḥ yasya ca tvam jina bhūtaḥ 
SA_XX_n817u-31	iti lokeśvara kiṃ kriyamāṇaṃ muñcasi bhagavan māmatrāṇam |	iti lokeśvara kim kriyamāṇam muñcasi bhagavat mām atrāṇam 
SA_XX_n817u-32	raumyahamanudinamudyatapāṇirnāśaya trāsasamākulavāṇiḥ || 15 ||	raumi aham anudinam udyata pāṇiḥ nāśaya trāsa samākula vāṇiḥ 
SA_XX_n817u-33	yadviṣayendriyacañcalamanasā kṛtabahupāpaṃ vyākulamanasā |	yat viṣaya indriya cañcala manasā kṛta bahu pāpam vyākula manasā 
SA_XX_n817u-34	nītaṃ janma mayā'smin sakalaṃ jaṭharanimittaṃ bhramatā vikalam || 16 ||	nītam janma mayā asmin sakalam jaṭhara nimittam bhramatā vikalam 
SA_XX_n817u-35	tatkuru saṃprati mama lokeśa praṇato vividhāñjalirahameṣaḥ |	tat kuru saṃprati mama loka īśa praṇataḥ vividha añjaliḥ aham eṣaḥ 
SA_XX_n817u-36	yenābhuktvāpāyikadoṣaṃ sugatiṃ bhavato yāmi na mokṣam || 17 ||	yena a bhuktvā āpāyika doṣam sugatim bhavataḥ yāmi na mokṣam 
SA_XX_n817u-37	mohadveṣavināśanahetustvaṃ saṃsāramahodadhisetuḥ |	moha dveṣa vināśana hetuḥ tvam saṃsāra mahā udadhi setuḥ 
SA_XX_n817u-38	patitastrastotthāpitabāhustvaṃ guruduritaniśākararāhu ḥ || 18 ||	patitaḥ trasta utthāpita bāhuḥ tvam guru durita niśākara rāhuḥ 
SA_XX_n817u-39	deśitasugatānuttaratattvastvaṃ pālitabahuduḥkhitasattvaḥ |	deśita sugata anuttara tattvaḥ tvam pālita bahu duḥkhita sattvaḥ 
SA_XX_n817u-40	nirjitadurjayamanmathamārastvaṃ saṃtīrṇabhavārṇavapāraḥ || 19 ||	nirjita durjaya manmatha māraḥ tvam saṃtīrṇa bhava arṇava pāraḥ 
SA_XX_n817u-41	sakalālānanikṛntanadehastvaṃ paribhāvitajagatasudehaḥ |	sakala ālāna nikṛntana dehaḥ tvam paribhāvita jagata su dehaḥ 
SA_XX_n817u-42	bhagavannanupamakaruṇāsindhustvaṃ janavidito'kāraṇabandhuḥ || 20 ||	bhagavan anupama karuṇā sindhuḥ tvam jana vidita ukāraṇa bandhuḥ 
SA_XX_n817u-43	līlāvidalitakarmavibhaṅgastvaṃ parahitaviṣayavyāsaṅgaḥ |	līlā vidalita karma vibhaṅgaḥ tvam para hita viṣaya vyāsaṅgaḥ 
SA_XX_n817u-44	divyadhyānasamāhitacittastvaṃ yācakasādhāraṇacittaḥ || 21 ||	divya dhyāna samāhita cittaḥ tvam yācaka sādhāraṇa cittaḥ 
SA_XX_n817u-45	paramapakurvaṃnnapi karuṇāvān mayi paritoṣaṃ na karoṣi bhavān |	param apakurvan api karuṇāvān mayi paritoṣam na karoṣi bhavān 
SA_XX_n817u-46	kathamiha mohamahoragadaṣṭaṃ viṣayaśarīramakuśalaṃ bhraṣṭam || 22 ||	katham iha moha mahā uraga daṣṭam viṣaya śarīram akuśalam bhraṣṭam 
SA_XX_n817u-47	sakalajanārthaṃ prati yā karuṇā sā kiṃ bhavato niyataspharaṇā |	sakala jana artham prati yā karuṇā sā kim bhavataḥ niyata spharaṇā 
SA_XX_n817u-48	yena na rakṣasi kilviṣavantaṃ bhavataḥ purato māṃ viruvantam || 23 ||	yena na rakṣasi kilviṣavantam bhavataḥ puratas mām viruvantam  /
SA_XX_n817u-49	nātha kṛpā te vyomaviśālā sattveṣu hi yathāmbudadhārā |	nātha kṛpā te vyoma viśālā sattveṣu hi yathā ambuda dhārā 
SA_XX_n817u-50	sthalajalanimnonnatabahudeśe sarati nirantaramaniśamaśeṣe || 24 ||	sthala jala nimna unnata bahu deśe sarati nirantaram aniśam aśeṣe 
SA_XX_n817u-51	iti bhagavatsmaraṇādyatpuṇyaṃ mama tenedaṃ jagadakṣuṇṇam |	iti bhagavat smaraṇāt yat puṇyam mama tena idam jagat akṣuṇṇam 
SA_XX_n817u-52	labhatāṃ śrīpotalakācalavāsaṃ janayatu sundaravividhavilāsam || 25 ||	labhatām śrīpotalaka acala vāsam janayatu sundara vividha vilāsam 
SA_XX_n817u-53	śrīmadāryāvalokiteśvarabhaṭṭārakasya carapatipādaviracitaṃ stotraṃ	śrīmat ārya avalokiteśvara bhaṭṭārakasya cara pati pāda viracitam stotram 
SA_XX_n817u-54	samāptam |	samāptam 
