segmentnr	original	analyzed
SA_GK19_jagsudhu-0	paṇḍitarājaśrījagannāthaviracitā	            
SA_GK19_jagsudhu-1	sudhālaharī /	sudhā alaharī 
SA_GK19_jagsudhu-2	ullāsaḥ phullapaṅkeruhapaṭalatanmattapuṣpaṃdhayānāṃ nistāraḥ śokadāvānalavikalahṛdāṃ kokasīmantinīnām /	ullāsaḥ phulla paṅkeruha paṭala tad matta puṣpaṃdhayānām nistāraḥ śoka dāva anala vikala hṛdām koka sīmantinīnām 
SA_GK19_jagsudhu-3	utpātastāmasānāmupahatamahasāṃ cakṣuṣāṃ pakṣapātaḥ saṃghātaḥ ko 'pi dhāmnāmayamudayagiriprāntataḥ prādurāsīt // JSudh_1 //	utpātaḥ tāmasānām upahata mahasām cakṣuṣām pakṣapātaḥ saṃghātaḥ kaḥ pi dhāmnām ayam udayagiri prāntataḥ prādurāsīt 
SA_GK19_jagsudhu-4	padmadrohoddhurāṇāṃ dhavalitaharitāmaindavīnāṃ dyutīnāṃ darpaṃ drāgdrāvayanto vidaladaruṇimodrekadedīpyamānāḥ /	padma droha uddhurāṇām dhavalita haritām aindavīnām dyutīnām darpam drāk drāvayantaḥ vidalat aruṇima udreka dedīpyamānāḥ 
SA_GK19_jagsudhu-5	dūrādevāndhakārāndhitadharaṇaitaladyotane baddhadīkṣāste dainyadhvaṃsadakṣā mudamudayadinodveladusrā diśantu // JSudh_2 //	dūrāt eva andhakāra andhita dharaṇaiḥ tala dyotane baddha dīkṣāḥ te dainya dhvaṃsa dakṣāḥ mudam udaya dina udvela dusrāḥ diśantu 
SA_GK19_jagsudhu-6	trātāmīvārtalakṣāḥ pratidinavihitānekagīrvāṇarakṣā bhaktānāṃ kalpavṛkṣāḥ sphuradanalagatasvarṇabhāsāṃ sadṛkṣāḥ /	trāta amīva ārta lakṣāḥ prati dina vihita aneka gīrvāṇa rakṣāḥ bhaktānām kalpavṛkṣāḥ sphurat anala gata svarṇa bhāsām sadṛkṣāḥ 
SA_GK19_jagsudhu-7	lokakṣemāttadīkṣā nalinapariṣadāṃ dattasaubhāgyalākṣā durvṛttadhvaṃsadakṣā mama ravikiraṇāḥ santvaghānāṃ vipakṣāḥ // JSudh_3 //	loka kṣema ātta dīkṣāḥ nalina pariṣadām datta saubhāgya lākṣāḥ durvṛtta dhvaṃsa dakṣāḥ mama ravi kiraṇāḥ santu aghānām vipakṣāḥ 
SA_GK19_jagsudhu-8	prāleyānāṃ karālāḥ kavalitajagatīmaṇḍaladhvāntajālāḥ strātasvarlokapālā vidaladaruṇimakṣiptabālapravālāḥ /	prāleyānām karālāḥ kavalita jagatī maṇḍala dhvānta jālāḥ strāta svar lokapālāḥ vidalat aruṇima kṣipta bāla pravālāḥ 
SA_GK19_jagsudhu-9	viśliṣyatkokabālājvaraharaṇabhavatkīrtijālairjaṭālā vyomavyāptau viśālāstvayi dadhatu śivaṃ bhāsvato bhānumālāḥ // JSudh_4 //	viśliṣyat koka bālā jvara haraṇa bhavat kīrti jālaiḥ jaṭālāḥ vyoma vyāptau viśālāḥ tvayi dadhatu śivam bhāsvataḥ bhānu mālāḥ 
SA_GK19_jagsudhu-10	nirbhidye kṣmāruhāṇāmatighanamudaraṃ yeṣu gotrāṃ gateṣu drādhiṣṭhasvarṇadaṇḍabhramabhṛtamanasaḥ saṃnidhitsanti pādān /	nirbhidye kṣmāruhāṇām ati ghanam udaram yeṣu gotrām gateṣu drādhiṣṭha svarṇa daṇḍa bhrama bhṛta manasaḥ saṃnidhitsanti pādān 
SA_GK19_jagsudhu-11	yaiḥ saṃbhinne dalāgrapracalahimakaṇe dāḍimībījabuddhyā cañcūcāñcalyamañcanti ca śukaśiśavasteṃ 'śavaḥ pāntu bhānoḥ // JSudh_5 //	yaiḥ saṃbhinne dala agra pracala hima kaṇe dāḍimī bīja buddhyā cañcū cāñcalyam añcanti ca śuka śiśavaḥ śavaḥ pāntu bhānoḥ 
SA_GK19_jagsudhu-12	ahni krīḍocitānāṃ sarasiruhalasanmandirāṇāṃ prabhāte prodghāṭya drākkapāṭānyatha kumudagṛhānmudrayanto vimuktān /	ahni krīḍā ucitānām sarasiruha lasat mandirāṇām prabhāte prodghāṭya drāk kapāṭāni atha kumuda gṛhān mudrayantaḥ vimuktān 
SA_GK19_jagsudhu-13	siñcantaḥ kiṃ ca bhūmītalamakhilamapi kṣuṇṇakāśmīranīraiḥ pāyāsuḥ śrīsaparyāviracanapaṭavaḥ padmabandhoḥ karā naḥ // JSudh_6 //	siñcantaḥ kim ca bhūmī talam akhilam api kṣuṇṇa kāśmīra nīraiḥ pāyāsuḥ śrī saparyā viracana paṭavaḥ padmabandhoḥ karāḥ naḥ 
SA_GK19_jagsudhu-14	ālepā hiṅgulānāmiva dharaṇibhujāmacchasaudhāgramauliṣvagreṣu kṣmāruhāṇāmabhinavavidalatpallavollāsalīlāḥ /	ālepāḥ hiṅgulānām iva dharaṇi bhujām accha saudha agra mauliṣu agreṣu kṣmāruhāṇām abhinava vidalat pallava ullāsa līlāḥ 
SA_GK19_jagsudhu-15	prauḍhaprāleyapuñjopari citasvadirāṅgārabhārā ivārātpārāvārātprayānto dinakarakiraṇā maṅgalaṃ naḥ kṛṣīran // JSudh_7 //	prauḍha prāleya puñja upari cita svadira aṅgāra bhārāḥ iva ārāt pārāvārāt prayāntaḥ dinakara kiraṇāḥ maṅgalam naḥ kṛṣīran 
SA_GK19_jagsudhu-16	kīlālaiḥ kuṅkumānāṃ nikhilamapi jagajjālametanniṣiktaṃ muktāśconmattabhṛṅgāvidalitakamalakroḍakārāgṛhebhyaḥ /	kīlālaiḥ kuṅkumānām nikhilam api jagat jālam etat niṣiktam muktāḥ ca unmatta bhṛṅgā vidalita kamala kroḍa kārā gṛhebhyaḥ 
SA_GK19_jagsudhu-17	utsṛṣṭaṃ gosahasraṃ bahalakalakalaḥ śrūyate ca dvijānāṃ bhāgyairvṛndārakāṇāṃ harihayaharitā sūyate putraratnam // JSudh_8 //	utsṛṣṭam go sahasram bahala kalakalaḥ śrūyate ca dvijānām bhāgyaiḥ vṛndārakāṇām hari haya haritā sūyate putra ratnam 
SA_GK19_jagsudhu-18	yā sūte savabhūteṣvanudinamudaye cetanāyā vilāsānyāntī sāyaṃ nikāyaṃ jalanidhijaṭharaṃ saṃjarīharti sadyaḥ /	yā sūte sava bhūteṣu anudinam udaye cetanāyāḥ vilāsān yāntī sāyam nikāyam jalanidhi jaṭharam saṃjarīharti sadyas 
SA_GK19_jagsudhu-19	atyarthaṃ vardhayantī maṇigaṇasuṣamāsaṃpadaṃ ratnasānoḥ sā no bhānoḥ prabhā no nayanasaraṇito dūrato jātu yātu // JSudh_9 //	atyartham vardhayantī maṇi gaṇa suṣamā saṃpadam ratna sānoḥ sā naḥ bhānoḥ prabhā naḥ nayana saraṇitaḥ dūratas jātu yātu 
SA_GK19_jagsudhu-20	nīhārairnīrajānāṃ nibiḍatamatamorāśibhirlocanānāṃ śrautasmārtakriyāṇāmapi khalu niśayā nāśamālakṣya dūrāt /	nīhāraiḥ nīrajānām nibiḍatama tamaḥ rāśibhiḥ locanānām śrauta smārta kriyāṇām api khalu niśayā nāśam ālakṣya dūrāt 
SA_GK19_jagsudhu-21	sadyaḥ sindhoḥ sakāśādadhikatarajavenāgatā vāsavāśāmāśāpāśānaśeṣānapaharatutarāṃ tīkṣṇabhānoḥ prabhā naḥ // JSudh_10 //	sadyas sindhoḥ sakāśāt adhikatara javena āgatā vāsava āśām āśā pāśān aśeṣān apaharatutarām tīkṣṇabhānoḥ prabhā naḥ 
SA_GK19_jagsudhu-22	śīte śokaṃ śaśāṅke kṛśatamarucitāmāśunāśaṃ niśāyāṃ dhikkāraṃ dhvāntavarge kumudapariṣadi prodgamaṃ dīnatāyāḥ /	śīte śokam śaśāṅke kṛśa tamaḥ ruci tām āśu nāśam niśāyām dhikkāram dhvānta varge kumuda pariṣadi prodgamam dīna tāyāḥ 
SA_GK19_jagsudhu-23	pāṇḍityaṃ puṇḍarīkeṣvanudinamadhikāṃ kāntimāśāsu tanvannanvañcatyanvahaṃ dyāmuṣasi karuṇayā viśvavandyo vivasvān // JSudh_11 //	pāṇḍityam puṇḍarīkeṣu anudinam adhikām kāntim āśāsu tanvan anu añcati anvaham dyām uṣasi karuṇayā viśva vandyaḥ vivasvān 
SA_GK19_jagsudhu-24	svāpaṃ svāpākulānāṃ gadamatha gadināmandhakāraṃ trilokyāḥ pāpaṃ pāpāvilānāṃ sapadi pariharannāgato vāsavāśām /	svāpam svāpa ākulānām gadam atha gadinām andhakāram trilokyāḥ pāpam pāpa āvilānām sapadi pariharan āgataḥ vāsava āśām 
SA_GK19_jagsudhu-25	nityaprasthānalīlākupitakamalinīnarmanirmāṇakarmā viśvārtitrāṇadharmā gaganamaṇirasau pātu śarmāniśaṃ vaḥ // JSudh_12 //	nitya prasthāna līlā kupita kamalinī narma nirmāṇa karmā viśva ārti trāṇa dharmā gaganamaṇiḥ asau pātu śarma aniśam vaḥ 
SA_GK19_jagsudhu-26	antarnīraṃ nadīnāmanudinamudaye bimbitā ye samantādgīrvāṇādrerudañcanmaṇigaṇajaṭilāṃ medinīṃ darśayanti /	antar nīram nadīnām anudinam udaye bimbitāḥ ye samantāt gīrvāṇa adreḥ udañcat maṇi gaṇa jaṭilām medinīm darśayanti 
SA_GK19_jagsudhu-27	vipraprotkṣiptasaṃdhyāñjalijalakaṇikājālamākāśamadhye māṇikyavrātayanto mama mihirakarā māndyamunmūlayantu // JSudh_13 //	vipra protkṣipta saṃdhyā añjali jala kaṇikā jālam ākāśa madhye māṇikya vrātayantaḥ mama mihira karāḥ māndyam unmūlayantu 
SA_GK19_jagsudhu-28	pratyagroḍhāḥ pragalbhā yuvatipariṣadaḥ proṣitaprāṇanāthā yasminnastādrimauleruparimaṇimayacchatralīlāṃ dadhāne /	pratyagra ūḍhāḥ pragalbhāḥ yuvati pariṣadaḥ proṣita prāṇanāthāḥ yasmin astādri mauleḥ upari maṇi maya chatra līlām dadhāne 
SA_GK19_jagsudhu-29	satrāsaṃ saprasādaṃ pariṇatakaruṇaṃ locanānyutkṣipanti sthemānaṃ sa priyāṇāṃ ghaṭayatu bhagavānpadminīvallabho vaḥ // JSudh_14 //	sa trāsam sa prasādam pariṇata karuṇam locanāni utkṣipanti sthemānam sa priyāṇām ghaṭayatu bhagavān padminī vallabhaḥ vaḥ 
SA_GK19_jagsudhu-30	antardyāvāpṛthivyoradhirajani bhṛtānandhakārānudārānvidrāvya drāktadīyairiva jayadaruṇaṃ śoṇitairyadvidhate /	antar dyāvāpṛthivyoḥ adhiḥ ajani bhṛtān andhakārān udārān vidrāvya drāk tadīyaiḥ iva jayat aruṇam śoṇitaiḥ yat vidhate 
SA_GK19_jagsudhu-31	sāyaṃ prātaśca saṃdhyāñjalimavanisurāḥ saṃprayacchanti yasmai tasmai kasmaicidetanmama paramahaṃse devatāyai namo 'stu // JSudh_15 //	sāyam prātar ca saṃdhyā añjalim avani surāḥ saṃprayacchanti yasmai tasmai kasmaicid etat mama paramahaṃse devatāyai namaḥ stu 
SA_GK19_jagsudhu-32	trāṇaṃ traiviṣṭapānāṃ taraṇamatha payastomatāmyattanūnāṃ nadyantānāmatarkyaṃ triguṇamayatayā yattrayāṇāṃ turīyam /	trāṇam traiviṣṭapānām taraṇam atha payaḥ stoma tāmyat tanūnām nadī antānām atarkyam triguṇa maya tayā yat trayāṇām turīyam 
SA_GK19_jagsudhu-33	tattādṛktundilāyāstaruṇataratamaḥsaṃtaterantakṛttvāṃ tejastrailokyatāmrīkaraṇacaturima trāyatāṃ tīkṣṇabhānoḥ // JSudh_16 //	tat tādṛś tundilāyāḥ taruṇatara tamaḥ saṃtateḥ anta kṛt tvām tejaḥ trailokya tāmrīkaraṇa caturima trāyatām tīkṣṇabhānoḥ 
SA_GK19_jagsudhu-34	gīrvāṇagrāmaṇībhirgaganatalagatairgīrbhirudgīthagābhirgandharvaiścāpi gītā guṇagaṇagāramodgārigāthāsahasraiḥ /	gīrvāṇa grāmaṇībhiḥ gagana tala gataiḥ gīrbhiḥ udgītha gābhiḥ gandharvaiḥ ca api gītāḥ guṇa gaṇa gārama udgāri gāthā sahasraiḥ 
SA_GK19_jagsudhu-35	gāhaṃ gāhaṃ gṛhālīragatikagadināṃ gandhayanto gadārtiṃ glānigrāmaṃ grasantāṃ graharuciguravo gopatergovilāsāḥ // JSudh_17 //	gāham gāham gṛha ālīra gatika gadinām gandhayantaḥ gada ārtim glāni grāmam grasantām graha ruci guravaḥ gopateḥ go vilāsāḥ 
SA_GK19_jagsudhu-36	jīvāturjāḍyajālādhikajanitarujāṃ taptajāmbūnadābhaṃ jaṅghālaṃ jāṅghikānāṃ jaladhijaṭharato jṛmbhamāṇaṃ jagatyām /	jīvātuḥ jāḍya jāla adhika janita rujām tapta jāmbūnada ābham jaṅghālam jāṅghikānām jaladhi jaṭharataḥ jṛmbhamāṇam jagatyām 
SA_GK19_jagsudhu-37	jīvādhānaṃ janānāṃ janakamatha ruco jīvajaivātṛkāderjyotirjājvalyamānaṃ jalajahitakṛto jāyatāṃ vo jayāya // JSudh_18 //	jīvādhānam janānām janakam atha rucaḥ jīvajaivātṛka ādeḥ jyotiḥ jājvalyamānam jalaja hita kṛtaḥ jāyatām vaḥ jayāya 
SA_GK19_jagsudhu-38	prātarnirgatya gobhiḥ saha ruciviṣaye saṃcarantyo 'hni tābhiḥ sākaṃ sāyaṃ nikāyaṃ prati punarapi yāḥ saṃprayātuṃ tvarante /	prātar nirgatya gobhiḥ saha ruci viṣaye saṃcarantyaḥ hni tābhiḥ sākam sāyam nikāyam prati punar api yāḥ saṃprayātum tvarante 
SA_GK19_jagsudhu-39	yāsāṃ divyaprabhāvastrijagadaghavanaśreṇidāhaikadāvaḥ kṣemaṃ tanvantu tā vaḥ śivamayavapuṣo vāsareśasya gāvaḥ // JSudh_19 //	yāsām divya prabhāvaḥ trijagat agha vana śreṇi dāha eka dāvaḥ kṣemam tanvantu tāḥ vaḥ śiva maya vapuṣaḥ vāsara īśasya gāvaḥ 
SA_GK19_jagsudhu-40	vṛndairvṛndārakāṇāṃ danutanujanuṣāṃ rakṣasāṃ ca kṣapānte gandharvāṇāṃ dhurīṇaiḥ praṇatamahivaraiḥ kiṃnarairyannaraiśca /	vṛndaiḥ vṛndārakāṇām danu tanu januṣām rakṣasām ca kṣapā ante gandharvāṇām dhurīṇaiḥ praṇata mahi varaiḥ kiṃnaraiḥ yad naraiḥ ca 
SA_GK19_jagsudhu-41	vidyāṃ hṛdyāṃ nijebhyo vitaradavirataṃ dīptibhirdīpayaddyāmadyādādyāmavidyāmidamudayagirerudyadarkasya bimbam // JSudh_20 //	vidyām hṛdyām nijebhyaḥ vitarat aviratam dīptibhiḥ dīpayat dyām adyādādyām avidyām idam udayagireḥ udyat arkasya bimbam 
SA_GK19_jagsudhu-42	ā pāthojāsanāyuḥ kṣaṇalavaghaṭikādyātmakaṃ kālacakraṃ prāhuḥ pūrve purāṇāgamaviṣayavido yasya līlāvilāsam /	ā kṣaṇa lava ghaṭikā ādi ātmakam kālacakram prāhuḥ pūrve purāṇa āgama viṣaya vidaḥ yasya līlā vilāsam 
SA_GK19_jagsudhu-43	bhāvānāṃ ṣaḍvikārānatha khalu gatibhiryaśca nityaṃ prasūte sa prātaḥ pauruhūte parilasati harinmaṇḍale caṇḍabhānuḥ // JSudh_21 //	bhāvānām ṣaṣ vikārān atha khalu gatibhiḥ yaḥ ca nityam prasūte sa prātar pauruhūte parilasati harit maṇḍale caṇḍabhānuḥ 
SA_GK19_jagsudhu-44	aṅgāni brāhmaṇānāmuṣasi himabharāsaṅgato bhaṅgurāṇi vyālakṣya drākprapātā ripujanitaruṣevāruṇā vāsavāśām /	aṅgāni brāhmaṇānām uṣasi hima bhara āsaṅgataḥ bhaṅgurāṇi vyālakṣya drāk prapātāḥ ripu janita ruṣā iva aruṇāḥ vāsava āśām 
SA_GK19_jagsudhu-45	dharmadhvaṃsoddhurāṇāmakhilamapi kulaṃ jakṣataḥ śobhitakṣmā yakṣmāṇaṃ me harantu tvaritamaghabhido bhānavaścaṇḍabhānoḥ // JSudh_22 //	dharma dhvaṃsa uddhurāṇām akhilam api kulam jakṣataḥ śobhita kṣmā yakṣmāṇam me harantu tvaritam agha bhidaḥ bhānavaḥ caṇḍabhānoḥ 
SA_GK19_jagsudhu-46	viśrāntiṃ brāhmaṇānāṃ sukhamatiśayitaṃ kāmināṃ sthāyilīlāmambhojānāṃ prabodhaṃ kumudapariṣadāṃ yaścikīrṣandayārdraḥ /	viśrāntim brāhmaṇānām sukham atiśayitam kāminām sthāyi līlām ambhojānām prabodham kumuda pariṣadām yaḥ cikīrṣan dayā ārdraḥ 
SA_GK19_jagsudhu-47	niryātyantaḥsamudraṃ sakalamapi nṛṇāṃ bhāramādhāya vahnāvahnāyāhnāmadhīśaḥ sa bhavatu bhavatāṃ bhūyase maṅgalāya // JSudh_23 //	niryāti antar samudram sakalam api nṛṇām bhāram ādhāya vahnau ahnāya ahnām adhīśaḥ sa bhavatu bhavatām bhūyase maṅgalāya 
SA_GK19_jagsudhu-48	drāgāhatya prabhāte rajanihimavataḥ kaumudīḥ kautukena prodyatprauḍhānukampāḥ punarapi khalu ye sāyamujjīvayanti /	drāk āhatya prabhāte rajani himavataḥ kaumudīḥ kautukena prodyat prauḍha anukampāḥ punar api khalu ye sāyam ujjīvayanti 
SA_GK19_jagsudhu-49	āruṇye pallavānāmatha gurucaraṇāḥ śakragopāvalīnāṃ te yuṣmadbhāvalīnāṃ dinakarakiraṇāḥ klāntimunmūlayantu // JSudh_24 //	āruṇye pallavānām atha guru caraṇāḥ śakragopa āvalīnām te yuṣmad bhāva līnām dinakara kiraṇāḥ klāntim unmūlayantu 
SA_GK19_jagsudhu-50	drāgadvaitaṃ vitanvaṃstribhuvanamabhitaḥ kauṅkumīnāṃ dyutīnāṃ nyakkurvanmāndyamudrāmatha rajanirujāṃ kokasīmantinīnām /	drāk advaitam vitanvan tribhuvanam abhitas kauṅkumīnām dyutīnām nyakkurvan māndya mudrām atha rajani rujām koka sīmantinīnām 
SA_GK19_jagsudhu-51	tandrāndhānāndhyasindhoriha vitatatarairuddadhānaṃ karāgraiḥ svāntadhvāntaṃ dhunītāmudayagiriśiraścumbi mārtaṇḍabimbam // JSudh_25 //	tandrā andha anāndhya sindhoḥ iha vitatataraiḥ uddadhānam kara agraiḥ svānta dhvāntam dhunītām udayagiri śiraḥ cumbi mārtaṇḍa bimbam 
SA_GK19_jagsudhu-52	śuddhaṃ brahmālavālaṃ prakṛtiśabalitaṃ yasya mūlaṃ karāstaddrādhiṣṭasvarṇaśākhā vikasadaruṇimā pallavānāṃ vilāsaḥ /	śuddham brahma ālavālam prakṛti śabalitam yasya mūlam karāḥ tad drādhiṣṭa svarṇa śākhā vikasat aruṇimā pallavānām vilāsaḥ 
SA_GK19_jagsudhu-53	nīlaṃ vyomālimālā surasaphalabharo dharmakāmārthamokṣāḥ sa śrīmānvāñchitārthaṃ vitaratu satataṃ sūryakalpadrumo vaḥ // JSudh_26 //	nīlam vyoma ali mālā su rasa phala bharaḥ dharma kāma artha mokṣāḥ sa śrīmān vāñchita artham vitaratu satatam sūrya kalpadrumaḥ vaḥ 
SA_GK19_jagsudhu-54	nīhāraṃ nimnagābhyo nikhilanayanato nīrajebhyaśca nidrāṃ nīḍebhyo nīḍajānāṃ nikaramuṣasi ye nityamudvāsayanti /	nīhāram nimnagābhyaḥ nikhila nayanataḥ nīrajebhyaḥ ca nidrām nīḍebhyaḥ nīḍajānām nikaram uṣasi ye nityam udvāsayanti 
SA_GK19_jagsudhu-55	sāyaṃ teṣveva teṣāṃ punarapi ghṛṇayā kalpayante ca vāsaṃ te vaḥ santu prayāsaṃ ghṛṇighanaghṛṇayo hantumābaddhakakṣāḥ // JSudh_27 //	sāyam teṣu eva teṣām punar api ghṛṇayā kalpayante ca vāsam te vaḥ santu prayāsam ghṛṇi ghana ghṛṇayaḥ hantum ābaddha kakṣāḥ 
SA_GK19_jagsudhu-56	saṃhṛtya drāgbahiḥsthaṃ timirakulamathābhyantaraṃ hartukāmā randhrālībhirgṛhāṇāmudaramanudinaṃ ye viśaṅkaṃ viśanti /	saṃhṛtya drāk bahis stham timira kulam atha abhyantaram hartu kāmāḥ randhra ālībhiḥ gṛhāṇām udaram anudinam ye viśaṅkam viśanti 
SA_GK19_jagsudhu-57	bhānoste 'mī hṛṣīkāṇyakhilatanubhṛtāṃ harṣayanto hitehā hṛdrogaṃ saṃharantāṃ himamahimahṛto hemahṛdyāḥ karā naḥ // JSudh_28 //	bhānoḥ te mī hṛṣīkāṇi akhila tanubhṛtām harṣayantaḥ hita īhāḥ hṛd rogam saṃharantām hima mahima hṛtaḥ hema hṛdyāḥ karāḥ naḥ 
SA_GK19_jagsudhu-58	brahmāṇḍaṃ maṇḍayanto viyati valayino maṇḍalairaṇḍajānāṃ pākhaṇḍāndaṇḍayanto danutanujanuṣāṃ śobhitākhaṇḍālāśāḥ /	brahmāṇḍam maṇḍayantaḥ viyati valayinaḥ maṇḍala eraṇḍajānām pākhaṇḍān daṇḍayantaḥ danu tanu januṣām śobhita ākhaṇḍa ālāśāḥ 
SA_GK19_jagsudhu-59	ye khaṇḍānpauṇḍarīkānvidalayitumathoddaṇḍapāṇḍityabhājaste caṇḍāṃśoracaṇḍāstvaritamiha karāḥ pāṇḍutāṃ khaṇḍayantu // JSudh_29 //	ye khaṇḍān pauṇḍarīkān vidalayitum atha uddaṇḍa pāṇḍitya bhājaḥ te caṇḍāṃśoḥ acaṇḍāḥ tvaritam iha karāḥ pāṇḍu tām khaṇḍayantu 
SA_GK19_jagsudhu-60	ūrdhvaṃ pāpāvalibhyaḥ sthita iti jagade yasya vedairudākhyā ninyuḥ ke 'pyāsanārthaṃ khalu sahacaratāṃ netrayoḥ puṇḍarīkam /	ūrdhvam pāpa āvalibhyaḥ sthitaḥ iti jagade yasya vedaiḥ udākhyāḥ ninyuḥ ke pi āsana artham khalu sahacaratām netrayoḥ puṇḍarīkam 
SA_GK19_jagsudhu-61	oṣṭhāvṛksāma yasya drutakanakanibhaśmaśrukeśākhilāṅgaḥ so 'yaṃ sarvāntarātmā tava diśatutarāṃ vāsareśaḥ śivāni // JSudh_30 //	oṣṭhāvṛk sāma yasya druta kanaka nibha śmaśru keśa akhila aṅgaḥ saḥ yam sarva antarātmā tava diśatutarām vāsara īśaḥ śivāni 
SA_GK19_jagsudhu-62	iti paṇḍitarājaśrījagannāthaviracitā sudhālaharī samāptā /	iti paṇḍita rāja śrī jagannātha viracitā sudhālaharī samāptā 
