segmentnr	original	analyzed
SA_GV_syajurvedu-0	"Vājasaneyi-Sam̐hitā	(;Sukla-Yajurveda)  iṣe tvā /  ūrje tvā /  vāyava stha /  devo vaḥ savitā prārpayatu śreṣṭhatamāya karmaṇa ā pyāyadhvam aghnyā  indrāya bhāgaṃ prajāvatīr anamīvā ayakṣmā mā va stena īśata  māghaśam̐so dhruvā asmin gopatau syāta bahvīḥ /  yajamānasya paśūn pāhi //"	vājasaneyi samhitā sukla yajurveda  iṣe tvā   ūrje tvā   vāyavaḥ stha  / devaḥ vaḥ savitā prārpayatu śreṣṭhatamāya karmaṇaḥ ā pyāyadhvam aghnyāḥ indrāya bhāgam prajāvatīḥ anamīvāḥ ayakṣmāḥ mā vaḥ stenaḥ īśata mā agha śamsaḥ dhruvāḥ asmin go patau syāta bahvīḥ    yajamānasya paśūn pāhi 
SA_GV_syajurvedu-1	vasoḥ pavitram asi /  dyaur asi pṛthivy asi /  mātariśvano gharmo 'si viśvadhā asi parameṇa dhāmnā dṛm̐hasva mā hvār  mā te yajñapatir hvārṣīt //	vasoḥ pavitram asi   dyauḥ asi pṛthivī asi   mātariśvanaḥ gharmaḥ si viśvadhā asi parameṇa dhāmnā dṛmhasva mā hvār mā te yajñapatiḥ hvārṣīt 
SA_GV_syajurvedu-2	vasoḥ pavitram asi śatadhāraṃ vasoḥ pavitram asi sahasradhāram /  devas tvā savitā punātu vasoḥ pavitreṇa śatadhāreṇa supvā /  kām adhukṣaḥ //	vasoḥ pavitram asi śata dhāram vasoḥ pavitram asi sahasra dhāram    devaḥ tvā savitā punātu vasoḥ pavitreṇa śata dhāreṇa supvā    kām adhukṣaḥ 
SA_GV_syajurvedu-3	sā viśvāyuḥ /  sā viśvakarmā /  sā viśvadhāyāḥ /  indrasya tvā bhāgam̐ somenā tanacmi /  viṣṇo havyam̐ rakṣa //	sā viśvāyuḥ   sā viśva karmā   sā viśva dhāyāḥ   indrasya tvā bhāgam somenā tanacmi   viṣṇo havyam rakṣa 
SA_GV_syajurvedu-4	agne vratapate vrataṃ cariṣyāmi tac chakeyaṃ tan me rādhyatām /  idam aham anṛtāt satyam upaimi //	agne vratapate vratam cariṣyāmi tat śakeyam tat me rādhyatām    idam aham anṛtāt satyam upaimi 
SA_GV_syajurvedu-5	kas tvā yunakti sa tvā yunakti kasmai tvā yunakti tasmai tvā yunakti /  karmaṇe vāṃ veṣāya vām //	kaḥ tvā yunakti sa tvā yunakti kasmai tvā yunakti tasmai tvā yunakti karmaṇe vām veṣāya vām 
SA_GV_syajurvedu-6	pratyuṣṭam̐ rakṣaḥ pratyuṣṭā arātayaḥ /  niṣṭaptam̐ rakṣo niṣṭaptā arātayaḥ /  urv antarikṣam anv emi //	pratyuṣṭam rakṣaḥ pratyuṣṭāḥ arātayaḥ   niṣṭaptam rakṣaḥ niṣṭaptāḥ arātayaḥ   uru antarikṣam anu emi 
SA_GV_syajurvedu-7	dhūr asi dhūrva dhūrvantaṃ dhūrva taṃ yo 'smān dhūrvati taṃ  dhūrva yaṃ vayaṃ dhūrvāmaḥ /  devānām asi vahnitamam̐ samnitamaṃ papritamaṃ juṣṭatamaṃ devahūtamam //	dhūḥ asi dhūrva dhūrvantam dhūrva tam yaḥ smān dhūrvati tam dhūrva yam vayam dhūrvāmaḥ   / devānām asi vahnitamam samnitamam papritamam juṣṭatamam devahūtamam 
SA_GV_syajurvedu-8	ahrutam asi havirdhānaṃ dṛm̐hasva mā hvār mā yajñapatir hvārṣīt /  viṣṇus tvā kramatām /  uru vātāya /  apahatam̐ rakṣaḥ /  yacchantāṃ pañca //	ahrutam asi havirdhānam dṛmhasva mā hvār mā yajñapatiḥ hvārṣīt    viṣṇuḥ tvā kramatām   uru vātāya apahatam rakṣaḥ   yacchantām pañca 
SA_GV_syajurvedu-9	devasya tvā savituḥ prasave 'śvinor bāhubhyāṃ pūṣṇo hastābhyām /  agnaye juṣṭaṃ gṛhṇāmi /  agnīṣomābhyāṃ juṣṭaṃ gṛhṇāmi //	devasya tvā savituḥ prasave śvinoḥ bāhubhyām pūṣṇaḥ hastābhyām   agnaye juṣṭam gṛhṇāmi    agnīṣomābhyām juṣṭam gṛhṇāmi 
SA_GV_syajurvedu-10	bhūtāya tvā nārātaye /  svar abhivi khyeṣam /  dṛm̐hantāṃ duryāḥ pṛthivyām /  urv antarikṣam anv emi /  pṛthivyās tvā nābhau sādayāmy adityā upasthe 'gne havyam̐ rakṣa //	bhūtāya tvā na arātaye   svar abhivi khyeṣam    dṛmhantām duryāḥ pṛthivyām   uru antarikṣam anu emi   pṛthivyāḥ tvā nābhau sādayāmi adityāḥ upasthe gne havyam rakṣa 
SA_GV_syajurvedu-11	pavitre stho vaiṣṇavyau /  savitur vaḥ prasava ut punāmy acchidrena pavitreṇa sūryasya raśmibhiḥ /  devīr āpo agreguvo agrepuvo 'gra imam adya yajñaṃ nayatāgre yajñapatim̐  sudhātuṃ yajñapatiṃ devayuvam //	pavitre sthaḥ vaiṣṇavyau   savituḥ vaḥ prasave ud punāmi acchidrena pavitreṇa sūryasya raśmibhiḥ    devīḥ āpaḥ agreguvaḥ agrepuvaḥ gre imam adya yajñam nayata agre yajñapatim su dhātum yajñapatim devayuvam 
SA_GV_syajurvedu-12	yuṣmā indro 'vṛṇīta vṛtratūrye yūyam indram avṛṇīdhvaṃ  vṛtratūrye /  prokṣitā stha /  agnaye tvā juṣṭaṃ prokṣāmi /  agnīṣomābhyāṃ tvā juṣṭaṃ prokṣāmi /  daivyāya karmaṇe śundhadhvaṃ devayajyāyai yad vo 'śuddhāḥ parājaghnur  idaṃ vas tac chundhāmi //	yuṣme indraḥ vṛṇīta vṛtratūrye yūyam indram avṛṇīdhvam vṛtratūrye   prokṣitāḥ stha   agnaye tvā juṣṭam prokṣāmi    agnīṣomābhyām tvā juṣṭam prokṣāmi    daivyāya karmaṇe śundhadhvam deva yajyāyai yat vaḥ śuddhāḥ parājaghnuḥ idam vaḥ tat śundhāmi 
SA_GV_syajurvedu-13	śarmāsi /  avadhūtam̐ rakṣo 'vadhūtā arātayaḥ /  adityās tvag asi prati tvāditir vettu /  adrir asi vānaspatyaḥ /  grāvāsi pṛthubudhnaḥ prati tvādityās tvag vettu //	śarma asi      avadhūtam rakṣaḥ vadhūtāḥ arātayaḥ   adityāḥ tvac asi prati tvā aditiḥ vettu    adriḥ asi vānaspatyaḥ   grāvā asi pṛthu budhnaḥ prati tvā adityāḥ tvac vettu 
SA_GV_syajurvedu-14	agnes tanūr asi vāco visarjanaṃ devavītaye tvā gṛhṇāmi /  bṛhadgrāvāsi vānaspatyaḥ /  sa idaṃ devebhyo haviḥ śamīṣva suśami śamīṣva /  haviṣkṛd ehi haviṣkṛd ehi haviṣkṛd ehi //	agneḥ tanūḥ asi vācaḥ visarjanam deva vītaye tvā gṛhṇāmi    bṛhat grāvā asi vānaspatyaḥ   saḥ idam devebhyaḥ haviḥ śamīṣva suśami śamīṣva   haviṣkṛt ehi haviṣkṛt ehi haviṣkṛt ehi 
SA_GV_syajurvedu-15	kukkuṭo 'si madhujihva iṣam ūrjam ā vada tvayā vayam̐  saṃghātam̐-saṃghātaṃ jeṣma /  varṣavṛddham asi /  prati tvā varṣavṛddhaṃ vettu /  parāpūtam̐ rakṣaḥ parāpūtā arātayaḥ /  apahatam̐ rakṣaḥ /  vāyur vo vi vinaktu /  devo vaḥ savitā hiraṇyapāṇiḥ prati gṛbhṇātv acchidreṇa pāṇinā //	kukkuṭaḥ si madhu jihvaḥ iṣam ūrjam ā vada tvayā vayam saṃghātam saṃghātam jeṣma    varṣa vṛddham asi   prati tvā varṣa vṛddham vettu   parāpūtam rakṣaḥ parāpūtāḥ arātayaḥ   apahatam rakṣaḥ   vāyuḥ vaḥ vi vinaktu    devaḥ vaḥ savitā hiraṇya pāṇiḥ prati gṛbhṇātu acchidreṇa pāṇinā 
SA_GV_syajurvedu-16	dhṛṣṭir asi /  apāgne agnim āmādaṃ jahi niṣ kravyādam̐ sedha /  ā devayajaṃ vaha /  dhruvam asi pṛthivīṃ dṛm̐ha brahmavani tvā kṣatravani sajātavany upa  dadhāmi bhrātṛvyasya badhāya //	dhṛṣṭiḥ asi   apa agne agnim āma adam jahi niḥ kravya adam sedha    ā deva yajam vaha   dhruvam asi pṛthivīm dṛmha brahma vani tvā kṣatra vani sajāta vani upa dadhāmi bhrātṛvyasya badhāya 
SA_GV_syajurvedu-17	agne brahma gṛbhṇīṣva /  dharuṇam asy antarikṣaṃ dṛm̐ha brahmavani tvā kṣatravani sajātavany upa  dadhāmi bhrātṛvyasya badhāya /  dhartram asi divaṃ dṛm̐ha brahmavani tvā kṣatravani sajātavany upa  dadhāmi bhrātṛvyasya badhāya /  viśvābhyas tvāśābhya upa dadhāmi /  cita sthordhvacitaḥ /  bhṛgūṇām aṅgirasāṃ tapasā tapyadhvam //	agne brahma gṛbhṇīṣva    dharuṇam asi antarikṣam dṛmha brahma vani sajāta vani upa dadhāmi bhrātṛvyasya badhāya   dhartram asi divam dṛmha brahma vani tvā kṣatra vani sajāta vani upa dadhāmi bhrātṛvyasya badhāya    viśvābhyaḥ tvā āśābhyaḥ upa dadhāmi    citaḥ stha ūrdhva citaḥ    bhṛgūṇām aṅgirasām tapasā tapyadhvam  /
SA_GV_syajurvedu-18	śarmāsi /  avadhūtam̐ rakṣo 'vadhūtā arātayaḥ /  adityās tvag asi prati tvāditir vettu /  dhiṣaṇāsi parvatī prati tvādityās tvag vettu /  diva skambhanīr asi /  dhiṣaṇāsi pārvateyī prati tvā parvatī vettu //	śarma asi    avadhūtam rakṣaḥ vadhūtāḥ arātayaḥ   adityāḥ tvac asi prati tvā aditiḥ vettu    dhiṣaṇā asi parvatī prati tvā adityāḥ tvac vettu    divaḥ skambhanīḥ asi    dhiṣaṇā asi pārvateyī prati tvā parvatī vettu 
SA_GV_syajurvedu-19	dhānyam asi dhinuhi devān /  prāṇāya tvā /  udānāya tvā /  vyānāya tvā /  dīrghām anu prasitim āyuṣe dhāṃ devo vaḥ savitā hiraṇyapāṇiḥ prati  gṛbhṇātv acchidreṇa pāṇinā /  cakṣuṣe tvā /  mahīnāṃ payo 'si //	dhānyam asi dhinuhi devān   prāṇāya tvā   udānāya tvā   vyānāya tvā   dīrghām anu prasitim āyuṣe dhām devaḥ vaḥ savitā hiraṇya pāṇiḥ prati gṛbhṇātu acchidreṇa pāṇinā   cakṣuṣe tvā   mahīnām payaḥ si 
SA_GV_syajurvedu-20	devasya tvā savituḥ prasave 'śvinor bāhubhyāṃ pūṣṇo hastābhyām /  saṃ vapāmi /  sam āpa oṣadhībhiḥ sam oṣadhayo rasena /  sam̐ revatīr jagatībhiḥ pṛcyantām̐ saṃ madhumatīr madhumatībhiḥ pṛcyantām  //	devasya tvā savituḥ prasave śvinoḥ bāhubhyām pūṣṇaḥ hastābhyām     sam vapāmi   sam āpaḥ oṣadhībhiḥ sam oṣadhayaḥ rasena    sam revatīḥ jagatībhiḥ pṛcyantām sam madhumatīḥ madhumatībhiḥ pṛcyantām  /
SA_GV_syajurvedu-21	janayatyai tvā saṃ yaumi /  idam agneḥ /  idam agnīṣomayoḥ /  iṣe tvā /  gharmo 'si viśvāyuḥ /  uruprathā uru prathasvoru te yajñapatiḥ prathatām /  agniṣ ṭe tvacaṃ mā him̐sīt /  devas tvā savitā śrapayatu varṣiṣṭhe 'dhi nāke //	janayatyai tvā sam yaumi    idam agneḥ   idam agnīṣomayoḥ   iṣe tvā   gharmaḥ si viśvāyuḥ    uru prathāḥ uru prathasva uru te yajñapatiḥ prathatām    agniḥ te tvacam mā himsīt   devaḥ tvā savitā śrapayatu varṣiṣṭhe dhi nāke 
SA_GV_syajurvedu-22	mā bher mā saṃ vikthāḥ /  atamerur yajño 'tamerur yajamānasya prajā bhūyāt /  tritāya tvā /  dvitāya tvā /  ekatāya tvā //	mā bheḥ mā sam vikthāḥ    atameruḥ yajñaḥ u tameruḥ yajamānasya prajā bhūyāt    tritāya tvā              
SA_GV_syajurvedu-23	devasya tvā savituḥ prasave 'śvinor bāhubhyāṃ pūṣṇo hastābhyām /  ā dade 'dhvarakṛtaṃ devebhyaḥ /  indrasya bāhur asi dakṣiṇaḥ sahasrabhṛṣṭiḥ śatatejā vāyur asi tigmatejā  dviṣato badhaḥ //	devasya tvā savituḥ prasave śvinoḥ bāhubhyām pūṣṇaḥ hastābhyām   ā dade dhvara kṛtam devebhyaḥ   indrasya bāhuḥ asi dakṣiṇaḥ sahasra bhṛṣṭiḥ śata tejāḥ vāyuḥ asi tigma tejāḥ dviṣataḥ badhaḥ 
SA_GV_syajurvedu-24	pṛthivi devayajany oṣadhyās te mūlaṃ mā him̐siṣam /  vrajaṃ gaccha goṣṭhānam /  varṣatu te dyauḥ /  badhāna deva savitaḥ paramasyāṃ pṛthivyām̐ śatena pāśair yo 'smān  dveṣṭi yaṃ ca vayaṃ dviṣmas tam ato mā mauk //	pṛthivi deva yajani oṣadhyāḥ te mūlam mā himsiṣam   vrajam gaccha goṣṭhānam   varṣatu te dyauḥ    badhāna deva savitar paramasyām pṛthivyām śatena pāśaiḥ yaḥ smān dveṣṭi yam ca vayam dviṣmaḥ tam atas mā mauk 
SA_GV_syajurvedu-25	apāraruṃ pṛthivyai devayajanād badhyāsam /  vrajaṃ gaccha goṣṭhānam /  varṣatu te dyauḥ /  badhāna deva savitaḥ paramasyāṃ pṛthivyām̐ śatena pāśair yo 'smān  dveṣṭi yaṃ ca vayaṃ dviṣmas tam ato mā mauk /  araro divaṃ mā paptaḥ /  drapsas te dyāṃ mā skan /  vrajaṃ gaccha goṣṭhānam /  varṣatu te dyauḥ /  badhāna deva savitaḥ paramasyāṃ pṛthivyām̐ śatena pāśair yo 'smān  dveṣṭi yaṃ ca vayaṃ dviṣmas tam ato mā mauk //	apārarum pṛthivyai devayajanāt badhyāsam    vrajam gaccha goṣṭhānam   varṣatu te dyauḥ   badhāna deva savitar paramasyām pṛthivyām śatena pāśaiḥ yaḥ smān dveṣṭi yam ca vayam dviṣmaḥ tam atas mā mauk    araro divam mā paptar    drapsaḥ te dyām mā skan    vrajam gaccha goṣṭhānam   varṣatu te dyauḥ    badhāna deva savitar paramasyām pṛthivyām śatena pāśaiḥ yaḥ smān dveṣṭi yam ca vayam dviṣmaḥ tam atas mā mauk  /
SA_GV_syajurvedu-26	gāyatreṇa tvā chandasā pari gṛhṇāmi /  traiṣṭubhena tvā chandasā pari gṛhṇāmi /  jagatena tvā chandasā pari gṛhṇāmi /  sukṣmā cāsi śivā cāsi /  syonā cāsi suṣadā cāsi /  ūrjasvatī cāsi payasvatī ca //	gāyatreṇa tvā chandasā pari gṛhṇāmi   traiṣṭubhena tvā chandasā pari gṛhṇāmi    jagatena tvā chandasā pari gṛhṇāmi   sukṣmā ca asi śivā ca asi    syonā ca asi suṣadā ca asi        / ūrjasvatī ca asi payasvatī ca 
SA_GV_syajurvedu-27	purā krūrasya visṛpo virapśinn udādāya pṛthivīṃ jīvadānum /  yām airayam̐ś candramasi svadhābhis tām u dhīrāso anudiśya yajante //	purā krūrasya visṛpaḥ virapśin udādāya pṛthivīm jīva dānum    yām airayam candramasi svadhābhiḥ tām u dhīrāsaḥ anudiśya yajante 
SA_GV_syajurvedu-28	prokṣaṇīr ā sādaya /  dviṣato badho 'si //	prokṣaṇīḥ ā sādaya dviṣataḥ badho si 
SA_GV_syajurvedu-29	pratyuṣṭam̐ rakṣaḥ pratyuṣṭā arātayaḥ /  niṣṭaptam̐ rakṣo niṣṭaptā arātayaḥ /  aniśito 'si sapatnakṣid vājinaṃ tvā vājedhyāyai saṃ mārjmi /  pratyuṣṭam̐ rakṣaḥ pratyuṣṭā arātayaḥ /  niṣṭaptam̐ rakṣo niṣṭaptā arātayaḥ /  aniśitāsi sapatnakṣid vājinīṃ tvā vājedhyāyai saṃ mārjmi //	pratyuṣṭam rakṣaḥ pratyuṣṭāḥ arātayaḥ   niṣṭaptam rakṣaḥ niṣṭaptāḥ arātayaḥ   aniśitā u si sapatna kṣit vājinam tvā vājedhyāyai sam mārjmi    pratyuṣṭam rakṣaḥ pratyuṣṭāḥ arātayaḥ   niṣṭaptam rakṣaḥ niṣṭaptāḥ arātayaḥ    aniśitā asi sapatna kṣit vājinīm tvā vājedhyāyai sam mārjmi 
SA_GV_syajurvedu-30	adityai rāsnāsi /  viṣṇor veṣyo 'si /  ūrje tvā /  adabdhena tvā cakṣuṣāva paśyāmi /  agner jihvāsi suhūr devebhyo dhāmne-dhāmne me bhava yajuṣe-yajuṣe //	adityai rāsnā asi viṣṇoḥ veṣyaḥ si    ūrje tvā    adabdhena tvā cakṣuṣā ava paśyāmi   agneḥ jihvā asi suhūḥ devebhyaḥ dhāmne dhāmne me bhava yajuṣe yajuṣe 
SA_GV_syajurvedu-31	savitus tvā prasava ut punāmy acchidreṇa pavitreṇa sūryasya  raśmibhiḥ /  savitur vaḥ prasava ut punāmy acchidreṇa pavitreṇa sūryasya raśmibhiḥ /  tejo 'si śukram asy amṛtam asi /  dhāma nāmāsi priyaṃ devānām anādhṛṣṭaṃ devayajanam asi //	savituḥ tvā prasave ud punāmi acchidreṇa pavitreṇa sūryasya raśmibhiḥ   savituḥ vaḥ prasave ud punāmi acchidreṇa pavitreṇa sūryasya raśmibhiḥ   tejaḥ si śukram asi amṛtam asi    dhāma nāma asi priyam devānām anādhṛṣṭam devayajanam asi 
SA_GV_syajurvedu-32	kṛṣṇo 'sy ākhareṣṭho 'gnaye tvā juṣṭaṃ prokṣāmi /  vedir asi barhiṣe tvā juṣṭāṃ prokṣāmi /  barhir asi srugbhyas tvā juṣṭaṃ prokṣāmi //	kṛṣṇaḥ si ākhareṣṭhaḥ gnaye tvā juṣṭam prokṣāmi   vediḥ asi barhiṣe tvā juṣṭām prokṣāmi   barhiḥ asi srugbhyaḥ tvā juṣṭam prokṣāmi 
SA_GV_syajurvedu-33	adityai vyundanam asi /  viṣṇo stupo 'si /  ūrṇamradasaṃ tvā stṝṇāmi svāsasthāṃ devebhyaḥ /  bhuvapataye svāhā /  bhuvanapataye svāhā /  bhūtānāṃ pataye svāhā //	adityai vyundanam asi    viṣṇoḥ stupaḥ si    ūrṇamradasam tvā stṝṇāmi svāsasthām devebhyaḥ   bhuva pataye svāhā    bhuvana pataye svāhā      bhūtānām pataye svāhā 
SA_GV_syajurvedu-34	gandharvas tvā viśvāvasuḥ pari dadhātu viśvasyāriṣṭyai yajamānasya  paridhir asy agnir iḍa īḍitaḥ /  indrasya bāhur asi dakṣiṇo viśvāvasuḥ pari dadhātu viśvasyāriṣṭyai  yajamānasya paridhir asy agnir iḍa īḍitaḥ /  mitrāvaruṇau tvottarataḥ pari dhattāṃ dhruveṇa dharmaṇā viśvasyāriṣṭyai  yajamānasya paridhir asy agnir iḍa īḍitaḥ //	gandharvaḥ tvā viśvāvasuḥ pari dadhātu viśvasya ariṣṭyai yajamānasya paridhiḥ asi agniḥ iḍaḥ īḍitaḥ   indrasya bāhuḥ asi dakṣiṇaḥ viśvāvasuḥ pari dadhātu viśvasya ariṣṭyai yajamānasya paridhiḥ asi agniḥ iḍaḥ īḍitaḥ  / mitrāvaruṇau tvā uttaratas pari dhattām dhruveṇa dharmaṇā viśvasya ariṣṭyai yajamānasya paridhiḥ asi agniḥ iḍaḥ īḍitaḥ  /
SA_GV_syajurvedu-35	vītihotraṃ tvā kave dyumantam̐ sam idhīmahi /  agne bṛhantam adhvare //	vītihotram tvā kave dyumantam sam idhīmahi    agne bṛhantam adhvare 
SA_GV_syajurvedu-36	samid asi /  sūryas tvā purastāt pātu kasyāś cid abhiśastyai /  savitur bāhū sthaḥ /  ūrṇamradasaṃ tvā stṝṇāmi svāsasthaṃ devebhyaḥ /  ā tvā vasavo rudrā ādityāḥ sadantu //	samidh asi    sūryaḥ tvā purastāt pātu kasyāḥ cit abhiśastyai    savituḥ bāhū sthaḥ   ūrṇamradasam tvā stṝṇāmi svāsastham devebhyaḥ   ā tvā vasavaḥ rudrāḥ ādityāḥ sadantu 
SA_GV_syajurvedu-37	ghṛtācy asi juhūr nāmnā sedaṃ priyeṇa dhāmnā priyam̐ sada ā sīda  /  ghṛtācy asy upabhṛn nāmnā sedaṃ priyeṇa dhāmnā priyam̐ sada ā sīda /  ghṛtācy asi dhruvā nāmnā sedaṃ priyeṇa dhāmnā priyam̐ sada ā sīda /  priyeṇa dhāmnā priyam̐ sada ā sīda /  dhruvā asadann ṛtasya yonau tā viṣṇo pāhi /  pāhi yajñaṃ /  pāhi yajñapatim /  pāhi māṃ yajñanyam //	ghṛtācī asi juhūḥ nāmnā sā idam priyeṇa dhāmnā priyam sadaḥ ā sīda      ghṛtācī asi upabhṛt nāmnā sā idam priyeṇa dhāmnā priyam sadaḥ ā sīda      ghṛtācī asi dhruvā nāmnā sā idam priyeṇa dhāmnā priyam sadaḥ ā sīda     priyeṇa dhāmnā priyam sadaḥ ā sīda     dhruvāḥ asadan ṛtasya yonau tāḥ viṣṇo pāhi    pāhi yajñam    pāhi yajñapatim   pāhi mām yajñanyam 
SA_GV_syajurvedu-38	agne vājajid vājaṃ tvā sariṣyantaṃ vājajitam̐ saṃ mārjmi /  namo devebhyaḥ /  svadhā pitṛbhyaḥ /  suyame me bhūyāstam //	agne vāja jit vājam tvā sariṣyantam vāja jitam sam mārjmi    namaḥ devebhyaḥ svadhā pitṛbhyaḥ su yame me bhūyāstam 
SA_GV_syajurvedu-39	askannam adya devebhya ājyam̐ saṃ bhriyāsam /  aṅghriṇā viṣṇo mā tvāva kramiṣam /  vasumatīm agne te chāyām upa stheṣaṃ viṣṇo sthānam asi /  ita indro vīryam akṛṇod ūrdhvo 'dhvara āsthāt //	a skannam adya devebhyaḥ ājyam sam bhriyāsam   aṅghriṇā viṣṇo mā tvā ava kramiṣam   vasumatīm agne te chāyām upa stheṣam viṣṇoḥ sthānam asi    itas indraḥ vīryam akṛṇot ūrdhvaḥ dhvaraḥ āsthāt 
SA_GV_syajurvedu-40	agne ver hotraṃ ver dūtyam /  avatāṃ tvāṃ dyāvāpṛthivī /  ava tvaṃ dyāvāpṛthivī sviṣṭakṛd devebhyo indra ājyena haviṣā bhūt  svāhā /  saṃ jyotiṣā jyotiḥ //	agne veḥ hotram veḥ dūtyam   avatām tvām dyāvāpṛthivī   ava tvam dyāvāpṛthivī sviṣṭakṛt devebhyaḥ indraḥ ājyena haviṣā bhūt svāhā    sam jyotiṣā jyotiḥ 
SA_GV_syajurvedu-41	mayīdam indra indriyaṃ dadhātv asmān rāyo maghavānam̐ sacantām /  asmākam̐ santv āśiṣaḥ satyā naḥ santv āśiṣaḥ /  upahnutā pṛthivī mātopa māṃ pṛthivī mātā hvayatām /  agnir āgnīdhrāt svāhā //	mayi idam indraḥ indriyam dadhātu asmān rāyaḥ maghavānam sacantām   asmākam santu āśiṣaḥ satyāḥ naḥ santu āśiṣaḥ   upahnutā pṛthivī mātā upa mām pṛthivī mātā hvayatām      agniḥ āgnīdhrāt svāhā 
SA_GV_syajurvedu-42	upahūto dyauṣ pitopa māṃ dyauṣ pitā hvayatām agnir āgnīdhrāt  svāhā /  devasya tvā savituḥ prasave 'śvinor bāhubhyāṃ pūṣṇo hastābhyām /  prati gṛhṇāmi /  agneṣ ṭvāsyena prāśnāmi //	upahūtaḥ dyauḥ pitā upa mām dyauḥ pitā hvayatām agniḥ āgnīdhrāt svāhā   devasya tvā savituḥ prasave śvinoḥ bāhubhyām pūṣṇaḥ hastābhyām   prati gṛhṇāmi   agneḥ tvā āsyena prāśnāmi 
SA_GV_syajurvedu-43	etaṃ te deva savitar yajñaṃ prāhur bṛhaspataye brahmaṇe //	etam te deva savitar yajñam prāhuḥ bṛhaspataye brahmaṇe 
SA_GV_syajurvedu-44	tena yajñam ava tena yajñapatiṃ tena mām ava //	tena yajñam ava tena yajñapatim tena mām ava 
SA_GV_syajurvedu-45	mano jūtir juṣatām ājyasya bṛhaspatir yajñam imaṃ tanotu /  ariṣṭaṃ yajñam̐ sam imaṃ dadhātu viśve devāsa iha mādayantām o3ṃ pra  tiṣṭha //	manaḥ jūtiḥ juṣatām ājyasya bṛhaspatiḥ yajñam imam tanotu    ariṣṭam yajñam sam imam dadhātu viśve devāsaḥ iha mādayantām pra tiṣṭha 
SA_GV_syajurvedu-46	eṣā te agne samit tayā vardhasva cā ca pyāyasva //	eṣā te agne samidh tayā vardhasva ca ā ca pyāyasva 
SA_GV_syajurvedu-47	vardhiṣīmahi ca vayam ā ca pyāsiṣīmahi //	vardhiṣīmahi ca vayam ā ca pyāsiṣīmahi 
SA_GV_syajurvedu-48	agne vājajid vājaṃ tvā sasṛvām̐saṃ vājajitam̐ saṃ mārjmi //	agne vāja jit vājam tvā sasṛvāmsam vāja jitam sam mārjmi 
SA_GV_syajurvedu-49	agnīṣomayor ujjitim anūj jeṣaṃ vājasya mā prasavena prohāmi //	agnīṣomayoḥ ujjitim anu ud jeṣam vājasya mā prasavena prohāmi 
SA_GV_syajurvedu-50	agnīṣomau tam apa nudatāṃ yo 'smān dveṣṭi yaṃ ca vayaṃ dviṣmo  vājasyainaṃ prasavenāpohāmi //	agnīṣomau tam apa nudatām yaḥ smān dveṣṭi yam ca vayam dviṣmaḥ vājasya enam prasavena apohāmi 
SA_GV_syajurvedu-51	indrāgnyor ujjitim anūj jeṣaṃ vājasya mā prasavena prohāmi /  indrāgnī tam apa nudatāṃ yo 'smān dveṣṭi yaṃ ca vayaṃ dviṣmo  vājasyainaṃ prasavenāpohāmi //	indra agnyoḥ ujjitim anu ud jeṣam vājasya mā prasavena prohāmi    indra agnī tam apa nudatām yaḥ smān dveṣṭi yam ca vayam dviṣmaḥ  / vājasya enam prasavena apohāmi 
SA_GV_syajurvedu-52	vasubhyas tvā /  rudrebhyas tvā /  ādityebhyas tvā /  saṃ jānāthāṃ dyāvāpṛthivī /  mitrāvaruṇau tvā vṛṣṭyāvatām /  vyantu vayo 'ktam̐ rihāṇāḥ /  marutāṃ pṛṣatīr gaccha vaśā pṛśnir bhūtvā divaṃ gaccha tato no  vṛṣṭim ā vaha /  cakṣuṣpā agne 'si cakṣur me pāhi //	vasubhyaḥ tvā   rudrebhyaḥ tvā   ādityebhyaḥ tvā    sam jānāthām dyāvāpṛthivī   mitrāvaruṇau tvā vṛṣṭyā avatām   vyantu vayaḥ ktam rihāṇāḥ   marutām pṛṣatīḥ gaccha vaśā pṛśniḥ bhūtvā divam gaccha tatas naḥ vṛṣṭim ā vaha    cakṣuṣpāḥ agne si cakṣuḥ me pāhi 
SA_GV_syajurvedu-53	yaṃ paridhiṃ paryadhatthā agne deva pāṇibhir guhyamānaḥ /  taṃ ta etam anu joṣaṃ bharāmy net tvad apacetayātai //	yam paridhim paryadhatthāḥ agne deva pāṇibhiḥ guhyamānaḥ   tam te etam anu joṣam bharāmi na id tvat apacetayātai 
SA_GV_syajurvedu-54	agneḥ priyaṃ pātho 'pītam //	agneḥ priyam pāthaḥ pītam 
SA_GV_syajurvedu-55	sam̐sravabhāgā stheṣā bṛhantaḥ prastareṣṭhāḥ paridheyāś ca devāḥ /  imāṃ vācam abhi viśve gṛṇanta āsadyāsmin barhiṣi mādayadhvam //	samsrava bhāgāḥ stha iṣā bṛhantaḥ prastareṣṭhāḥ paridheyāḥ ca devāḥ    imām vācam abhi viśve gṛṇantaḥ āsadya asmin barhiṣi mādayadhvam 
SA_GV_syajurvedu-56	svāhā vāṭ //	svāhā vāṭ 
SA_GV_syajurvedu-57	"ghṛtācī stho dhuryau pātam̐ sumne sthaḥ sumne mā dhattam /  yajña namaś ca ta upa ca yajñasya śive saṃ tiṣṭhasva sv""ṣṭe me  saṃtiṣṭhasva //"	ghṛtācī sthaḥ dhuryau pātam sumne sthaḥ sumne mā dhattam  / yajña namaḥ ca te upa ca yajñasya śive sam tiṣṭhasva su ste me saṃtiṣṭhasva 
SA_GV_syajurvedu-58	agne 'dabdhāyo 'śītama pāhi mā didyoḥ /  pāhi prasityai /  pāhi duriṣṭyai /  pāhi duradmanyā aviṣaṃ naḥ pituṃ kṛṇu /  suṣadā yonau svāhā vāṭ /  agnaye saṃveśapataye svāhā /  sarasvatyai yaśobhaginyai svāhā //	agne dabdha āyo śītama pāhi mā didyoḥ   pāhi prasityai pāhi duriṣṭyai pāhi duradmanyāḥ aviṣam naḥ pitum kṛṇu suṣadā yonau svāhā vāṭ   agnaye saṃveśa pataye svāhā    sarasvatyai yaśaḥ bhaginyai svāhā 
SA_GV_syajurvedu-59	vedo 'si yena tvaṃ deva veda devebhyo vedo 'bhavas tena mahyaṃ vedo  bhūyāḥ /  devā gātuvido gātuṃ vittvā gātum ita /  manasas pata imaṃ deva yajñam̐ svāhā vāte dhāḥ //	vedaḥ u si yena tvam deva veda devebhyaḥ vedaḥ bhavaḥ tena mahyam vedaḥ bhūyāḥ   devāḥ gātu vidaḥ gātum vittvā gātum ita     manasaḥ pate imam deva yajñam svāhā vāte dhāḥ 
SA_GV_syajurvedu-60	saṃ barhir aṅktām̐ haviṣā ghṛtena sam ādityair vasubhiḥ saṃ  marudbhiḥ /  sam indro viśvadevebhir aṅktāṃ divyaṃ nabho gacchatu yat svāhā //	sam barhiḥ aṅktām haviṣā ghṛtena sam ādityaiḥ vasubhiḥ sam marudbhiḥ   sam indraḥ viśvadevebhiḥ aṅktām divyam nabhaḥ gacchatu yat svāhā 
SA_GV_syajurvedu-61	kas tvā vi muñcati sa tvā vi muñcati kasmai tvā vi muñcati tasmai  tvā vi muñcati /  poṣāya //	kaḥ tvā vi muñcati sa tvā vi muñcati kasmai tvā vi muñcati tasmai tvā vi muñcati   /
SA_GV_syajurvedu-62	rakṣasāṃ bhāgo 'si //	rakṣasām bhāgaḥ si 
SA_GV_syajurvedu-63	saṃ varcasā payasā saṃ tanūbhir aganmahi manasā sam̐ śivena /  tvaṣṭā sudatro vi dadhātu rāyo 'numārṣṭi tanvo yad viliṣṭam //	sam varcasā payasā sam tanūbhiḥ aganmahi manasā sam śivena    tvaṣṭā su datraḥ vi dadhātu rāyaḥ numārṣṭi tanvaḥ yat viliṣṭam 
SA_GV_syajurvedu-64	divi viṣṇur vy akram̐sta jāgatena chandasā tato nirbhakto yo 'smān  dveṣṭi yaṃ ca vayaṃ dviṣmaḥ /  antarikṣe viṣṇur vy akram̐sta jāgatena chandasā tato nirbhakto yo 'smān  dveṣṭi yaṃ ca vayaṃ dviṣmaḥ /  pṛthivyāṃ viṣṇur vy akram̐sta jāgatena chandasā tato nirbhakto yo  'smān dveṣṭi yaṃ ca vayaṃ dviṣmaḥ /  asmād annāt /  asyai pratiṣṭhāyai /  aganma svaḥ /  saṃ jyotiṣābhūma //	divi viṣṇuḥ vi akramsta jāgatena chandasā tatas nirbhaktaḥ yaḥ smān dveṣṭi yam ca vayam dviṣmaḥ    antarikṣe viṣṇuḥ vi akramsta jāgatena chandasā tatas nirbhaktaḥ yaḥ smān dveṣṭi yam ca vayam dviṣmaḥ   / pṛthivyām viṣṇuḥ vi akramsta jāgatena chandasā tatas nirbhaktaḥ yaḥ smān dveṣṭi yam ca vayam dviṣmaḥ  / asmāt annāt    asyai pratiṣṭhāyai   aganma svar   sam jyotiṣā abhūma  /
SA_GV_syajurvedu-65	svayambhūr asi śreṣṭho raśmir varcodā asi varco me dehi /  sūryasyāvṛtam anv āvarte //	svayambhūḥ asi śreṣṭhaḥ raśmiḥ varcaḥ dāḥ asi varcaḥ me dehi         anu āvarte 
SA_GV_syajurvedu-66	agne gṛhapate sugṛhapatis tvayāgne 'haṃ gṛhapatinā bhūyāsam̐  sugṛhapatis tvaṃ mayāgne gṛhapatinā bhūyāḥ /  asthūri ṇau gārhapatyāni santu śatam̐ himāḥ /  sūryasyāvṛtam anv āvarte //	agne gṛhapate su gṛhapatiḥ tvayā agne ham gṛhapatinā bhūyāsam su gṛhapatiḥ tvam mayā agne gṛhapatinā bhūyāḥ   asthūri nau gārhapatyāni santu śatam himāḥ   sūryasya āvṛtam anu āvarte 
SA_GV_syajurvedu-67	agne vratapate vratam acāriṣaṃ tad aśakaṃ tan me 'rādhi /  idam ahaṃ ya evāsmi so 'smi //	agne vratapate vratam acāriṣam tat aśakam tat me rādhi idam aham yaḥ eva asmi saḥ smi 
SA_GV_syajurvedu-68	agnaye kavyavāhanāya svāhā /  somāya pitṛmate svāhā /  apahatā asurā rakṣām̐si vediṣadaḥ //	agnaye kavyavāhanāya svāhā somāya pitṛmate svāhā   apahatāḥ asurāḥ rakṣāmsi vediṣadaḥ 
SA_GV_syajurvedu-69	ye rūpāṇi pratimuñcamānā asurāḥ santaḥ svadhayā caranti /  parāpuro nipuro ye bharanty agniṣ ṭān lokāt pra ṇudāty asmāt //	ye rūpāṇi pratimuñcamānāḥ asurāḥ santaḥ svadhayā caranti    parāpuraḥ nipuraḥ ye bharanti agniḥ tān lokāt pra nudāti asmāt 
SA_GV_syajurvedu-70	atra pitaro mādayadhvaṃ yathābhāgam ā vṛṣāyadhvam /  amīmadanta pitaro yathābhāgam ā vṛṣāyiṣata //	atra pitaraḥ mādayadhvam yathābhāgam ā vṛṣāyadhvam    amīmadanta pitaraḥ yathābhāgam ā vṛṣāyiṣata 
SA_GV_syajurvedu-71	namo vaḥ pitaro rasāya /  namo vaḥ pitaro śoṣāya /  namo vaḥ pitaro jīvāya /  namo vaḥ pitaro svadhāyai /  namo vaḥ pitaro ghorāya /  namo vaḥ pitaro manyave namo vaḥ pitaraḥ pitaro namo vaḥ /  gṛhān naḥ pitaro datta sato vaḥ pitaro deṣma /  etad vaḥ pitaro vāsa ā dhatta //	namaḥ vaḥ pitaraḥ rasāya   namaḥ vaḥ pitaraḥ śoṣāya   namaḥ vaḥ pitaraḥ jīvāya    namaḥ vaḥ pitaraḥ svadhāyai   namaḥ vaḥ pitaraḥ ghorāya   namaḥ vaḥ pitaraḥ manyave namaḥ vaḥ pitaraḥ pitaraḥ namaḥ vaḥ  / gṛhān naḥ pitaraḥ datta sataḥ vaḥ pitaraḥ deṣma    etat vaḥ pitaraḥ vāsaḥ ā dhatta 
SA_GV_syajurvedu-72	ā dhatta pitaro garbhaṃ kumāraṃ puṣkarasrajam /  yatheha puruṣo 'sat //	ā dhatta pitaraḥ garbham kumāram puṣkara srajam     yathā iha puruṣaḥ sat 
SA_GV_syajurvedu-73	ūrjaṃ vahantīr amṛtaṃ ghṛtaṃ payaḥ kilālaṃ parisrutam /  svadhā stha tarpayata me pitṛn //	ūrjam vahantīḥ amṛtam ghṛtam payaḥ kila alam parisrutam    svadhā stha tarpayata me pitṝn 
SA_GV_syajurvedu-74	samidhāgniṃ duvasyata ghṛtair bodhayatātithim /  āsmin havyā juhotana //	samidhā agnim duvasyata ghṛtaiḥ bodhayata atithim    ā asmin havyā juhotana 
SA_GV_syajurvedu-75	susamiddhāya śociṣe ghṛtaṃ tīvraṃ juhotana /  agnaye jātavedase //	su samiddhāya śociṣe ghṛtam tīvram juhotana agnaye jātavedase 
SA_GV_syajurvedu-76	taṃ tvā samidbhir aṅgiro ghṛtena vardhayāmasi /  bṛhacchocā yaviṣṭya //	tam tvā samidbhiḥ aṅgiraḥ ghṛtena vardhayāmasi bṛhat śoca yaviṣṭya 
SA_GV_syajurvedu-77	upa tvāgne haviṣmatīr ghṛtācīr yantu haryata /  juṣasva samidho mama //	upa tvā agne haviṣmatīḥ ghṛtācīḥ yantu haryata    juṣasva samidhaḥ mama 
SA_GV_syajurvedu-78	bhūr bhuvaḥ svaḥ /  dyaur iva bhūmnā pṛthivīva varimṇā //	bhūḥ bhuvaḥ svar dyauḥ iva bhūmnā pṛthivī iva varimṇā 
SA_GV_syajurvedu-79	tasyās te pṛthivi devayajani pṛṣṭhe 'gnim annādam annādyāyā dadhe //	tasyāḥ te pṛthivi deva yajani pṛṣṭhe gnim anna adam annādyāyāḥ dadhe 
SA_GV_syajurvedu-80	āyaṃ gauḥ pṛśnir akramīd asadan mātaraṃ puraḥ /  pitaraṃ ca prayant svaḥ //	ā ayam gauḥ pṛśniḥ akramīt asadat mātaram puras    pitaram ca prayan svar 
SA_GV_syajurvedu-81	antaś carati rocanāsya prāṇād apānatī /  vy akhyan mahiṣo divam //	antar carati rocanā asya prāṇāt apānatī   vi akhyat mahiṣaḥ divam 
SA_GV_syajurvedu-82	trim̐śad dhāma vi rājati vāk pataṅgāya dhīyate /  prati vastor aha dyubhiḥ //	trimśat dhāma vi rājati vāc pataṅgāya dhīyate    prati vastoḥ aha dyubhiḥ 
SA_GV_syajurvedu-83	agnir jyotir jyotir agniḥ svāhā /  sūryo jyotir jyotiḥ sūryaḥ svāhā /  agnir varco jyotir varcaḥ svāhā /  sūryo varco jyotir varcaḥ svāhā /  jyotiḥ sūryaḥ sūryo jyotiḥ svāhā //	agniḥ jyotiḥ jyotiḥ agniḥ svāhā sūryaḥ jyotiḥ jyotiḥ sūryaḥ svāhā   agniḥ varcaḥ jyotiḥ varcaḥ svāhā   sūryaḥ varcaḥ jyotiḥ varcaḥ svāhā    jyotiḥ sūryaḥ sūryaḥ jyotiḥ svāhā 
SA_GV_syajurvedu-84	sajūr devena savitrā sajū rātryendravatyā /  juṣāṇo agnir vetu svāhā //	sajūs devena savitrā sajūs rātryā indravatyā   / juṣāṇaḥ agniḥ vetu svāhā 
SA_GV_syajurvedu-85	sajūr devena savitrā sajū uṣasendravatyā /  juṣāṇaḥ sūryo vetu svāhā //	sajūs devena savitrā sajūs uṣasā indravatyā    juṣāṇaḥ sūryaḥ vetu svāhā 
SA_GV_syajurvedu-86	upaprayanto adhvaraṃ mantraṃ vocemāgnaye /  āre asme ca śṛṇvate //	upaprayantaḥ adhvaram mantram vocema agnaye    āre asme ca śṛṇvate 
SA_GV_syajurvedu-87	agnir mūrdhā divaḥ kakut patiḥ pṛthivyā ayam /  apām̐ retām̐si jinvati //	agniḥ mūrdhā divaḥ kakud patiḥ pṛthivyāḥ ayam   apām retāmsi jinvati 
SA_GV_syajurvedu-88	ubhā vām indrāgnī āhuvadhyā ubhā rādhasaḥ saha mādayadhyai /  ubhā dātārāv iṣām̐ rayīṇām ubhā vājasya sātaye huve vām //	ubhā vām indra agnī āhuvadhyai ubhā rādhasaḥ saha mādayadhyai    ubhā dātārau iṣām rayīṇām ubhā vājasya sātaye huve vām 
SA_GV_syajurvedu-89	ayaṃ te yonir ṛtviyo yato jāto arocathāḥ /  taṃ jānann agna ārohāthā no vardhayā rayim //	ayam te yoniḥ ṛtviyaḥ yatas jātaḥ arocathāḥ   tam jānan agne āroha atha naḥ vardhaya rayim 
SA_GV_syajurvedu-90	ayam iha prathamo dhāyi dhātṛbhir hotā yajiṣṭho adhvareṣv īḍyaḥ /  yam apnavāno bhṛgavo virurucur vaneṣu citraṃ vibhvaṃ viśe-viśe //	ayam iha prathamaḥ dhāyi dhātṛbhiḥ hotā yajiṣṭhaḥ adhvareṣu īḍyaḥ   yam apnavānaḥ bhṛgavaḥ virurucuḥ vaneṣu citram vibhvam viśeviśe 
SA_GV_syajurvedu-91	asya pratnām anu dyutam̐ śukraṃ duduhre ahrayaḥ /  payaḥ sahasrasām ṛṣim //	asya pratnām anu dyutam śukram duduhre ahrayaḥ payaḥ sahasra sām ṛṣim 
SA_GV_syajurvedu-92	tanūpā agne 'si tanvaṃ me pāhi /  āyurdā agne 'sy āyur me dehi /  varcodā agne 'si varco me dehi /  agne yan me tanvā ūnaṃ tan me ā pṛṇa //	tanū pāḥ agne si tanvam me pāhi    āyuḥ dāḥ agne si āyuḥ me dehi   varcaḥ dāḥ agne si varcaḥ me dehi    agne yat me tanvāḥ ūnam tat me ā pṛṇa 
SA_GV_syajurvedu-93	indhānās tvā śatam̐ himā dyumantam̐ sam idhīmahi /  vayasvanto vayaskṛtam̐ sahasvantaḥ sahaskṛtam /  agne sapatnadambhanam adabdhāso adābhyam /  citrāvaso svasti te pāram aśīya //	indhānāḥ tvā śatam himā dyumantam sam idhīmahi    vayasvantaḥ vayaskṛtam sahasvantaḥ sahaskṛtam   agne sapatna dambhanam adabdhāsaḥ adābhyam   citrāvaso svasti te pāram aśīya 
SA_GV_syajurvedu-94	saṃ tvam agne sūryasya varcasāgathāḥ sam ṛṣīṇām̐ stutena /  saṃ priyeṇa dhāmnā sam aham āyuṣā saṃ varcasā saṃ prajayā sam̐ rāyas  poṣeṇa gmiṣīya //	sam tvam agne sūryasya varcasā agathāḥ sam ṛṣīṇām stutena  / sam priyeṇa dhāmnā sam aham āyuṣā sam varcasā sam prajayā sam rāyaḥ poṣeṇa gmiṣīya 
SA_GV_syajurvedu-95	andha sthāndho vo bhakṣīya maha stha maho vo bhakṣīyorja sthorjaṃ  vo bhakṣīya rāyas poṣa stha rāyas poṣaṃ vo bhakṣīya //	andhaḥ stha andhaḥ vaḥ bhakṣīya mahaḥ stha mahaḥ vaḥ bhakṣīya ūrjaḥ stha ūrjam vaḥ bhakṣīya rāyaḥ poṣaḥ stha rāyaḥ poṣam vaḥ bhakṣīya 
SA_GV_syajurvedu-96	revatī ramadhvam asmin yonāv asmin goṣṭhe 'smiṃl loke 'smin kṣaye //	revatīḥ ramadhvam asmin yonau asmin goṣṭhe smin loke smin kṣaye 
SA_GV_syajurvedu-97	ihaiva sta māpagāta //	iha eva sta mā apagāta 
SA_GV_syajurvedu-98	sam̐hitāsi viśvarūpy `ūrjā māviśa gaupatyena /  upa tvāgne dive-dive doṣāvastar dhiyā vayam /  namo bharanta emasi //	samhitā asi viśvarūpī ūrjā mā āviśa gaupatyena      upa tvā agne dive dive doṣāvastar dhiyā vayam   namaḥ bharantaḥ emasi 
SA_GV_syajurvedu-99	rājantam adhvarāṇāṃ gopām ṛtasya dīdivim /  vardhamāṇam̐ sve dame //	rājantam adhvarāṇām gopām ṛtasya dīdivim    vardhamāṇam sve dame 
SA_GV_syajurvedu-100	sa naḥ piteva sūnave 'gne sūpāyano bhava /  sacasvā naḥ svastaye //	sa naḥ pitā iva sūnave gne su upāyanaḥ bhava    sacasva naḥ svastaye 
SA_GV_syajurvedu-101	agne tvaṃ no antama uta trātā śivo bhavā varūthyaḥ /  vasur agnir vasuśravā acchānakṣi dyumattamam̐ rayiṃ dāḥ //	agne tvam naḥ antamaḥ uta trātā śivaḥ bhava varūthyaḥ   vasuḥ agniḥ vasu śravāḥ acchānakṣi dyumattamam rayim dāḥ 
SA_GV_syajurvedu-102	taṃ tvā śociṣṭha dīdivaḥ sumnāya nūnam īmahe sakhibhyaḥ /  sa no bodhi śrudhī havam uruṣyā ṇo adhāyataḥ samasmāt //	tam tvā śociṣṭha dīdivas sumnāya nūnam īmahe sakhibhyaḥ    sa naḥ bodhi śrudhi havam uruṣyā naḥ adha āyataḥ samasmāt 
SA_GV_syajurvedu-103	iḍa ehy adita ehi //	iḍe ehi adite ehi 
SA_GV_syajurvedu-104	kāmyā eta /  mayi vaḥ kāmadharaṇaṃ bhūyāt //	kāmyāḥ eta mayi vaḥ kāma dharaṇam bhūyāt 
SA_GV_syajurvedu-105	somānam̐ svaraṇaṃ kṛṇuhi brahmaṇaspate /  kakṣīvantaṃ ya auśijaḥ //	somānam svaraṇam kṛṇuhi brahmaṇaspate   kakṣīvantam yaḥ auśijaḥ 
SA_GV_syajurvedu-106	yo revān yo amīvahā vasuvit puṣṭivardhanaḥ /  sa naḥ siṣaktu yas turaḥ //	yaḥ revān yaḥ amīva hā vasu vid puṣṭi vardhanaḥ    sa naḥ siṣaktu yaḥ turaḥ 
SA_GV_syajurvedu-107	mā naḥ śam̐so araruṣo dhūrtiḥ pra ṇaṅ nartyasya /  rakṣā ṇo brahmaṇaspate //	mā naḥ śamsaḥ a raruṣaḥ dhūrtiḥ pra nak nartyasya    rakṣa naḥ brahmaṇaspate 
SA_GV_syajurvedu-108	mahi trīṇām avo 'stu dyukṣaṃ mitrasyāryamṇaḥ /  durādharṣaṃ varuṇasya //	mahi trīṇām avaḥ stu dyukṣam mitrasya aryamṇaḥ    durādharṣam varuṇasya 
SA_GV_syajurvedu-109	nahi teṣām amā cana nādhvasu vāraṇeṣu /  īśe ripur aghaśam̐saḥ //	nahi teṣām amā cana na adhvasu vā araṇeṣu    īśe ripuḥ agha śamsaḥ 
SA_GV_syajurvedu-110	te hi putrāso aditeḥ pra jīvase martyāya /  jyotir yacchanty ajasram //	te hi putrāsaḥ aditeḥ pra jīvase martyāya   jyotiḥ yacchanti ajasram 
SA_GV_syajurvedu-111	kadā cana starīr asi nendra saścasi dāśuṣe /  upopen nu maghavan bhūya in nu te dānaṃ devasya pṛcyate //	kadā cana starīḥ asi na indra saścasi dāśuṣe     upa upa id nu maghavan bhūyaḥ id nu te dānam devasya pṛcyate 
SA_GV_syajurvedu-112	tat savitur vareṇyaṃ bhargo devasya dhīmahi /  dhiyo yo naḥ pracodayat //	tat savituḥ vareṇyam bhargaḥ devasya dhīmahi dhiyaḥ yaḥ naḥ pracodayat 
SA_GV_syajurvedu-113	pari te dūḍabho ratho 'smām̐ aśnotu viśvataḥ /  yena rakṣasi dāśuṣaḥ //	pari te dūḍabhaḥ rathaḥ smām aśnotu viśvatas   yena rakṣasi dāśuṣaḥ 
SA_GV_syajurvedu-114	bhūr bhuvaḥ svaḥ suprajāḥ prajābhi syām̐ suvīro vīraiḥ supoṣaḥ  poṣaiḥ /  narya prajāṃ me pāhi /  śam̐sya paśūn me pāhi /  atharya pituṃ me pāhi //	bhūḥ bhuvaḥ svar suprajāḥ prajā abhi syām su vīraḥ vīraiḥ su poṣaḥ poṣaiḥ   narya prajām me pāhi    śamsya paśūn me pāhi     atharya pitum me pāhi 
SA_GV_syajurvedu-115	āganma viśvavedasam asmabhyaṃ vasuvittamam /  agne samrāḍ abhi dyumnam abhi saha ā yacchasva //	āganma viśva vedasam asmabhyam vasu vittamam   agne samrāj abhi dyumnam abhi sahaḥ ā yacchasva 
SA_GV_syajurvedu-116	ayam agnir gṛhapatir gārhapatyaḥ prajāyā vasuvittamaḥ /  agne gṛhapate 'bhi dyumnam abhi saha ā yacchasva //	ayam agniḥ gṛhapatiḥ gārhapatyaḥ prajāyāḥ vasu vittamaḥ   agne gṛhapate bhi dyumnam abhi sahaḥ ā yacchasva 
SA_GV_syajurvedu-117	ayam agniḥ purīṣyo rayimān puṣṭivardhanaḥ /  agne purīṣyābhi dyumnam abhi saha ā yacchasva //	ayam agniḥ purīṣyaḥ rayimān puṣṭi vardhanaḥ   agne purīṣya abhi dyumnam abhi sahaḥ ā yacchasva 
SA_GV_syajurvedu-118	gṛhā mā bibhīta mā vepadhvam ūrjaṃ bibhrata emasi /  ūrjaṃ bibhrad vaḥ sumanāḥ sumedhā gṛhān aimi manasā modamānaḥ //	gṛhāḥ mā bibhīta mā vepadhvam ūrjam bibhrataḥ emasi    ūrjam bibhrat vaḥ sumanāḥ sumedhāḥ gṛhān aimi manasā modamānaḥ 
SA_GV_syajurvedu-119	yeṣām adhyeti pravasan yeṣu saumanaso bahuḥ /  gṛhān upa hvayāmahe te no jānantu jānataḥ //	yeṣām adhyeti pravasan yeṣu saumanasaḥ bahuḥ   gṛhān upa hvayāmahe te naḥ jānantu jānataḥ 
SA_GV_syajurvedu-120	upahūtā iha gāva upahūtā ajāvayaḥ /  atho annasya kīlāla upahūto gṛheṣu naḥ /  kṣemāya vaḥ śāntyai pra padye śivam̐ śagmam̐ śamyoḥ śamyoḥ //	upahūtāḥ iha gāvaḥ upahūtāḥ aja avayaḥ    atho annasya kīlālaḥ upahūtaḥ gṛheṣu naḥ   kṣemāya vaḥ śāntyai pra padye śivam śagmam śamyoḥ śamyoḥ 
SA_GV_syajurvedu-121	praghāsino havāmahe marutaś ca riśādasaḥ /  karambheṇa sajoṣasaḥ //	praghāsinaḥ havāmahe marutaḥ ca riśādasaḥ    karambheṇa sajoṣasaḥ 
SA_GV_syajurvedu-122	yad grāme yad araṇye yat sabhāyāṃ yad indriye /  yad enaś cakṛmā vayam idaṃ tad ava yajāmahe svāhā //	yat grāme yat araṇye yat sabhāyām yat indriye   yat enaḥ cakṛma vayam idam tat ava yajāmahe svāhā 
SA_GV_syajurvedu-123	mo ṣū ṇa indrātra pṛtsu devair asti hi ṣmā te śuṣminn avayāḥ /  mahaś cid yasya mīḍhuṣo yavyā haviṣmato maruto vandate gīḥ //	mā u su naḥ indra atra pṛtsu devaiḥ asti hi sma te śuṣmin avayāḥ   mahaḥ cit yasya mīḍhuṣaḥ yavyā haviṣmataḥ marutaḥ vandate gīḥ 
SA_GV_syajurvedu-124	akran karma karmakṛtaḥ saha vācā mayobhuvā /  devebhyaḥ karma kṛtvāstaṃ preta sacābhuvaḥ //	akran karma karma kṛtaḥ saha vācā mayobhuvā      devebhyaḥ karma kṛtvā astam preta sacābhuvaḥ 
SA_GV_syajurvedu-125	avabhṛtha nicumpuṇa nicerur asi nicumpuṇaḥ /  ava devair devakṛtam eno 'yāsiṣam ava martyair martyakṛtam /  pururāvṇo deva riṣas pāhi //	avabhṛtha nicumpuṇa niceruḥ asi nicumpuṇaḥ    ava devaiḥ deva kṛtam enaḥ yāsiṣam ava martyaiḥ martya kṛtam    pururāvṇaḥ deva riṣaḥ pāhi 
SA_GV_syajurvedu-126	pūrṇā darvi parā pata supūrṇā punar ā pata /  vasneva vi krīṇāvahā iṣam ūrjam̐ śatakrato //	pūrṇā darvi parā pata su pūrṇā punar ā pata   vasnā iva vi krīṇāvahā iṣam ūrjam śatakrato 
SA_GV_syajurvedu-127	dehi me dadāmi te ni me dhehi ni te dadhe /  nihāraṃ ca harāsi me nihāraṃ niharāṇi te svāhā //	dehi me dadāmi te ni me dhehi ni te dadhe    nihāram ca harāsi me nihāram niharāṇi te svāhā 
SA_GV_syajurvedu-128	"akṣann amīmadanta hy ava priyā abhūṣata /  astoṣata svabhānavo viprā niviṣṭhayā matī yojā nv ""ndra te harī //"	akṣan amīmadanta hi ava priyāḥ abhūṣata    astoṣata sva bhānavaḥ viprāḥ niviṣṭhayā matī yojā nu ndra te harī 
SA_GV_syajurvedu-129	"susaṃdṛśaṃ tvā vayaṃ maghavan vandiṣīmahi /  pra nūnaṃ pūrṇabandhura stuto yāsi vaśām̐ anu yojā nv ""ndra te harī //"	su saṃdṛśam tvā vayam maghavan vandiṣīmahi pra nūnam pūrṇa bandhura stutaḥ yāsi vaśām anu yojā nu ndra te harī 
SA_GV_syajurvedu-130	mano nv āhvamahe nārāśam̐sena stomena /  pitṝṇāṃ ca manmabhiḥ //	manaḥ nu āhvamahe nārāśamsena stomena    pitṝṇām ca manmabhiḥ 
SA_GV_syajurvedu-131	ā na etu manaḥ punaḥ kratve dakṣāya havise /  jmok ca sūryaṃ dṛśe //	ā naḥ etu manaḥ punar kratve dakṣāya havise   jmok ca sūryam dṛśe 
SA_GV_syajurvedu-132	punar naḥ pitaro mano dadātu daivyo janaḥ /  jīvaṃ vrātam̐ sacemahi //	punar naḥ pitaraḥ manaḥ dadātu daivyaḥ janaḥ   jīvam vrātam sacemahi 
SA_GV_syajurvedu-133	vayam̐ soma vrate tava manas tanūṣu bibhrataḥ /  prajāvantaḥ sacemahi //	vayam soma vrate tava manaḥ tanūṣu bibhrataḥ   prajāvantaḥ sacemahi 
SA_GV_syajurvedu-134	eṣa te rudra bhāgaḥ saha svasrāmbikayā taṃ juṣasva svāhā /  eṣa te rudra bhāga ākhus te paśuḥ //	eṣa te rudra bhāgaḥ saha svasrā ambikayā tam juṣasva svāhā eṣa te rudra bhāgaḥ ākhuḥ te paśuḥ 
SA_GV_syajurvedu-135	ava rudramad īmahy ava devaṃ tryambakam /  yathā no vasyasas karad yad yathā naḥ śreyasas karad yad yathā no  vyavasāyayāt //	ava rudramat īmahi ava devam tryambakam   yathā naḥ vasyasaḥ karat yat yathā naḥ śreyasaḥ karat yat yathā naḥ vyavasāyayāt 
SA_GV_syajurvedu-136	bheṣajam asi bheṣajaṃ gave 'śvāya puruṣāya bheṣajam /  sukhaṃ meṣāya meṣyai //	bheṣajam asi bheṣajam gave śvāya puruṣāya bheṣajam                
SA_GV_syajurvedu-137	tryambakaṃ yajāmahe sugandhiṃ puṣṭivardhanam /  urvārukam iva bandhanān mṛtyor mukṣīya māmṛtāt //	tryambakam yajāmahe sugandhim puṣṭi vardhanam   urvārukam iva bandhanāt mṛtyoḥ mukṣīya mā amṛtāt 
SA_GV_syajurvedu-138	tryambakaṃ yajāmahe sugandhiṃ pativedanam /  urvārukam iva bandhanād ito mukṣīya māmutaḥ //	tryambakam yajāmahe sugandhim pati vedanam   urvārukam iva bandhanāt itas mukṣīya mā amutas 
SA_GV_syajurvedu-139	etat te rudrāvasaṃ tena paro mūjavato 'tīhi /  avatatadhanvā pinākāvasaḥ kattivāsā ahim̐san naḥ śivo 'tīhi //	etat te rudra avasam tena paras mūjavataḥ tīhi   avatata dhanvā pinākā vasaḥ kattivāsāḥ a himsan naḥ śivaḥ tīhi 
SA_GV_syajurvedu-140	tryāyuṣaṃ jamadagneḥ kaśyapasya tryāyuṣam /  yad deveṣu tryāyuṣaṃ tan no astu tryāyuṣam //	tri āyuṣam jamadagneḥ kaśyapasya tri āyuṣam   yat deveṣu tri āyuṣam tat naḥ astu tri āyuṣam 
SA_GV_syajurvedu-141	śivo nāmāsi svadhitis te pitā namas te astu mā mā him̐sīḥ /  ni vartayāmy uṣe 'nnādyāya prajananāya rāyas poṣāya suprajāstvāya  suvīryāya //	śivaḥ nāma asi svadhitiḥ te pitā namaḥ te astu mā mā himsīḥ    ni vartayāmi uṣe nnādyāya prajananāya rāyaḥ poṣāya suprajāstvāya su vīryāya 
SA_GV_syajurvedu-142	edam aganma devayajanaṃ pṛthivyā yatra devāso ajuṣanta viśve /  ṛk sāmābhyā saṃtaranto yajurbhī rāyas poṣeṇa sam iṣā madema /  imā āpaḥ śam u me santu devīḥ /  oṣadhe trāyasva /  svadhite mainam̐ him̐sīḥ //	ā idam aganma devayajanam pṛthivyāḥ yatra devāsaḥ ajuṣanta viśve    ṛk sāmābhyā saṃtarantaḥ yajurbhiḥ rāyaḥ poṣeṇa sam iṣā madema   imāḥ āpaḥ śam u me santu devīḥ   oṣadhe trāyasva    svadhite mā enam himsīḥ 
SA_GV_syajurvedu-143	āpo asmān mātaraḥ śundhayantu ghṛtena no ghṛtapvaḥ punantu /  viśvam̐ hi ripraṃ pravahanti devīḥ /  ud idābhyaḥ śucir ā pūta emi /  dīkṣātapasos tanūr asi taṃ tvā śivām̐ śagmāṃ pari dadhe bhadraṃ varṇaṃ  puṣyan //	āpaḥ asmān mātaraḥ śundhayantu ghṛtena naḥ ghṛta pvaḥ punantu    viśvam hi ripram pravahanti devīḥ   ud idābhyaḥ śuciḥ ā pūtaḥ emi    dīkṣā tapasoḥ tanūḥ asi tam tvā śivām śagmām pari dadhe bhadram varṇam puṣyan 
SA_GV_syajurvedu-144	mahīnāṃ payo 'si varcodā asi varco me dehi /  vṛtrasyāsi kanīnakaś cakṣurdā asi cakṣur me dehi //	mahīnām payaḥ si varcaḥ dāḥ asi varcaḥ me dehi    vṛtrasya asi kanīnakaḥ cakṣuḥ dāḥ asi cakṣuḥ me dehi 
SA_GV_syajurvedu-145	citpatir mā punātu /  vākpatir mā punātu /  devo mā savitā punāv acchidreṇa pavitreṇa sūryasya raśmibhiḥ /  tasya te pavitrapate pavitrapūtasya yatkāmaḥ pune tac chakeyam //	citpatiḥ mā punātu   vākpatiḥ mā punātu   devaḥ mā savitā punau acchidreṇa pavitreṇa sūryasya raśmibhiḥ   tasya te pavitra pate pavitra pūtasya yad kāmaḥ pune tat śakeyam 
SA_GV_syajurvedu-146	ā vo devāsa īmahe vāmaṃ prayaty adhvare /  ā vo devāsa āśiṣo yajñiyāso havāmahe //	ā vaḥ devāsaḥ īmahe vāmam prayati adhvare   ā vaḥ devāsaḥ āśiṣaḥ yajñiyāsaḥ havāmahe 
SA_GV_syajurvedu-147	svāhā yajñaṃ manasaḥ /  svāhoror antarikṣāt /  svāhā dyāvāpṛthivībhyām /  svāhā vātād ā rabhe svāhā //	svāhā yajñam manasaḥ svāhā uroḥ antarikṣāt svāhā dyāvāpṛthivībhyām svāhā vātāt ā rabhe svāhā 
SA_GV_syajurvedu-148	ākūtyai prayuje 'gnaye svāhā  medhāyai manase 'gnaye svāhā  dīkṣāyai tapase 'gnaye svāhā  sarasvatyai pūṣṇe 'gnaye svāhā  āpo devīr bṛhatīr viśvaśambhuvo dyāvāpṛthivī uro antarikṣa /  bṛhaspataye haviṣā vidhema svāhā //	ākūtyai prayuje gnaye svāhā medhāyai manase gnaye svāhā dīkṣāyai tapase gnaye svāhā sarasvatyai pūṣṇe gnaye svāhā āpaḥ devīḥ bṛhatīḥ viśva śambhuvaḥ dyāvāpṛthivī uro antarikṣa    bṛhaspataye haviṣā vidhema svāhā 
SA_GV_syajurvedu-149	viśvo devasya netur marto vurīta sakhyam /  viśvo rāya iṣudhyati dyumnaṃ vṛṇīta puṣyase svāhā //	viśvaḥ devasya netuḥ martaḥ vurīta sakhyam   viśvaḥ rāyaḥ iṣudhyati dyumnam vṛṇīta puṣyase svāhā 
SA_GV_syajurvedu-150	ṛksāmayoḥ śilpe sthas te vām ā rabhe te mā pātamāsya  yajñasyodṛcaḥ /  śarmāsi śarma me yaccha namas te astu mā mā him̐sīḥ //	ṛk sāmayoḥ śilpe sthaḥ te vām ā rabhe te mā pātama asya yajñasya udṛcaḥ   śarma asi śarma me yaccha namaḥ te astu mā mā himsīḥ 
SA_GV_syajurvedu-151	ūrg asy āṅgirasyūrṇamradā ūrjaṃ mayi dhehi /  somasya nīvir asi /  viṣṇoḥ śarmāsi śarma yajamānasya /  indrasya yonir asi /  susasyāḥ kṛṣīs kṛdhi /  uc chrayasva vanaspata ūrdhvo mā pāhy am̐hasa āsya yaj#asyudṛcaḥ //	ūrj asi āṅgirasi ūrṇamradāḥ ūrjam mayi dhehi    somasya nīviḥ asi   viṣṇoḥ śarma asi śarma yajamānasya   indrasya yoniḥ asi    su sasyāḥ kṛṣīḥ kṛdhi    ud śrayasva vanaspate ūrdhvaḥ mā pāhi amhasaḥ ā asya yajasi udṛcaḥ 
SA_GV_syajurvedu-152	vrataṃ kṛṇutāgnir brahmāgnir yajño vanaspatir yajñiyaḥ /  daivīṃ dhiyaṃ manāmahe sumṛḍīkām abhiṣṭaye varcodhāṃ yajñavāhasam̐  sutīrthā no asad vaśe /  ye devā manojātā manoyujo dakṣakratavas te no 'vantu te naḥ pāntu tebhaḥ  svāhā //	vratam kṛṇuta agniḥ brahmā agniḥ yajñaḥ vanaspatiḥ yajñiyaḥ    daivīm dhiyam manāmahe su mṛḍīkām abhiṣṭaye varcaḥ dhām yajña vāhasam su tīrthā naḥ asat vaśe    ye devāḥ manaḥ jātāḥ manaḥ yujaḥ dakṣa kratavaḥ te naḥ vantu te naḥ pāntu tebhaḥ svāhā 
SA_GV_syajurvedu-153	śvātrāḥ pītā bhavata yūyam āpo asmākam antar udare suśevāḥ /  tā asmabhyam ayakṣmā anamīvā anāgasaḥ svadantu devīr amṛtā  ṛtāvṛdhaḥ //	śvātrāḥ pītāḥ bhavata yūyam āpaḥ asmākam antar udare su śevāḥ   tāḥ asmabhyam ayakṣmāḥ anamīvāḥ anāgasaḥ svadantu devīḥ amṛtāḥ ṛtāvṛdhaḥ 
SA_GV_syajurvedu-154	iyaṃ te yajñiyā tanūḥ /  apo muñcāmi na prajām /  am̐homucaḥ svāhākṛtāḥ pṛthivīm āviśata /  pṛthivyā saṃbhava //	iyam te yajñiyā tanūḥ   apaḥ muñcāmi na prajām   amhomucaḥ svāhākṛtāḥ pṛthivīm āviśata   pṛthivyā saṃbhava 
SA_GV_syajurvedu-155	agne tvam̐ su jāgṛhi vayam̐ su mandiṣīmahi /  rakṣā ṇo aprayucchan prabudhe naḥ punas kṛdhi //	agne tvam su jāgṛhi vayam su mandiṣīmahi    rakṣā ṇaḥ aprayucchan prabudhe naḥ punas kṛdhi 
SA_GV_syajurvedu-156	punar manaḥ punar āyur ma āgan punaḥ prāṇaḥ punar ātmā ma āgan  punaś cakṣuḥ punaḥ śrotraṃ ma āgan /  vaiśvānaro adabdhas tanūpā agnir naḥ pātu duritād avadyāt //	punar manaḥ punar āyuḥ me āgan punar prāṇaḥ punar ātmā me āgan punar cakṣuḥ punar śrotram me āgan     vaiśvānaraḥ adabdhaḥ tanū pāḥ agniḥ naḥ pātu duritāt avadyāt 
SA_GV_syajurvedu-157	tvam agne vratapā asi deva ā martyeṣv ā tvaṃ yajñeṣv īḍyaḥ /  rāsveyatsomā bhūyo bhara devo naḥ savitā vasor dātā vasv adāt //	tvam agne vrata pāḥ asi devaḥ ā martyeṣu ā tvam yajñeṣu īḍyaḥ   rāsva iyatsoma ā bhūyaḥ bhara devaḥ naḥ savitā vasoḥ dātā vasu adāt 
SA_GV_syajurvedu-158	eṣā te śukra tanūr etad varcas tayā saṃ bhava bhrājaṃ gaccha /  jūr asi dhṛtā manasā juṣṭā viṣṇave //	eṣā te śukra tanūḥ etat varcaḥ tayā sam bhava bhrājam gaccha   jūḥ asi dhṛtā manasā juṣṭā viṣṇave 
SA_GV_syajurvedu-159	tasyās te satyasavasaḥ prasave tanvo yantram aśīya svāhā /  śukram asi candram asy amṛtam asi vaiśvadevam asi //	tasyāḥ te satya savasaḥ prasave tanvaḥ yantram aśīya svāhā śukram asi candram asi amṛtam asi vaiśvadevam asi 
SA_GV_syajurvedu-160	cid asi manāsi dhīr asi dakṣiṇāsi kṣatriyāsi yajñiyāsy aditir asy  ubhayataḥśīrṣṇī /  sā naḥ suprācī supratīcy edhi mitras tvā padi badhnītāṃ pūṣādhvanas  pātv indrāyādhyakṣāya //	cit asi manā asi dhīḥ asi dakṣiṇā asi kṣatriyā asi yajñiyā asi aditiḥ asi ubhayatas śīrṣṇī    sā naḥ su prācī su pratīcī edhi mitraḥ tvā padi badhnītām pūṣā adhvanaḥ pātu indrāya adhyakṣāya 
SA_GV_syajurvedu-161	anu tvā mātā manyatām anu pitānu bhrātā sagarbhyo 'nu sakhā  sayūthyaḥ //	anu tvā mātā manyatām anu pitā anu bhrātā sagarbhyaḥ nu sakhā sa yūthyaḥ 
SA_GV_syajurvedu-162	sā devi devam acchehīndrāya somam̐ rudras tvā vartayatu svasti somsakhā  punar ehi //	sā devi devam acchehi indrāya somam rudraḥ tvā vartayatu svasti soma sakhā punar ehi 
SA_GV_syajurvedu-163	vasvy asy aditir asyādityāsi rudrāsi candrāsi /  bṛhaspatiṣ ṭvā sumne ramṇātu rudro vasubhir ā cake //	vasvī asi aditiḥ asi ādityā asi rudrā asi candrā asi  / bṛhaspatiḥ tvā sumne ramṇātu rudraḥ vasubhiḥ ā cake 
SA_GV_syajurvedu-164	adityās tvā mūrdhann ā jigharmi devayajane pṛthivyā iḍāyās padam  asi ghṛtavat svāhā /  asme ramasva /  asme te bandhuḥ /  tve rāyaḥ /  me rāyaḥ /  mā vayam̐ rāyaspoṣeṇa vi yauṣma /  toto rāyaḥ //	adityāḥ tvā mūrdhan ā jigharmi devayajane pṛthivyāḥ iḍāyāḥ padam asi ghṛtavat svāhā asme ramasva    asme te bandhuḥ tve rāyaḥ   me rāyaḥ   mā vayam rāyaspoṣeṇa vi yauṣma   totar rāyaḥ 
SA_GV_syajurvedu-165	sam akhye devyā dhiyā saṃ dakṣiṇayorucakṣasā /  mā ma āyuḥ pra moṣīr mo ahaṃ tava /  vīraṃ videya tava devi saṃdṛśi //	sam akhye devyā dhiyā sam dakṣiṇayā uru cakṣasā   mā me āyuḥ pra moṣīḥ mā u aham tava    vīram videya tava devi saṃdṛśi 
SA_GV_syajurvedu-166	eṣa te gāyatro bhāga iti me somāya brūtād eṣa te traiṣṭubho bhāga  iti me somāya brūtād eṣa te jāgato bhāga iti me somāya brūtāc  chandonāmānām̐ sāmrājyaṃ gaccheti me somāya brūtāt //	eṣa te gāyatraḥ bhāgaḥ iti me somāya brūtāt eṣa te traiṣṭubhaḥ bhāgaḥ iti me somāya brūtāt eṣa te jāgataḥ bhāgaḥ iti me somāya brūtāt chandaḥ nāmānām sāmrājyam gaccha iti me somāya brūtāt 
SA_GV_syajurvedu-167	āsmāko 'si śukras te grahyo vicitas tvā vi cinvantu //	āsmākaḥ si śukraḥ te grahyaḥ vicitaḥ tvā vi cinvantu 
SA_GV_syajurvedu-168	abhi tyaṃ devam̐ savitāram oṇyoḥ kavikratum arcāmi satyasavam̐  ratnadhām abhi priyaṃ matiṃ kavim //	abhi tyam devam savitāram oṇyoḥ kavi kratum arcāmi satya savam ratna dhām abhi priyam matim kavim 
SA_GV_syajurvedu-169	ūrdhvā yasyāmatir bhā adidyutat savīmani hiraṇyapāṇir amimīta sukratuḥ  kṛpā svaḥ //	ūrdhvā yasya amatiḥ bhās adidyutat savīmani hiraṇya pāṇiḥ amimīta su kratuḥ kṛpā svar 
SA_GV_syajurvedu-170	prajābhyas tvā //	prajābhyaḥ tvā 
SA_GV_syajurvedu-171	prajās tvānuprāṇantu prajās tvam anuprāṇihi //	prajāḥ tvā anuprāṇantu prajāḥ tvam anuprāṇihi 
SA_GV_syajurvedu-172	śukraṃ tvā śukreṇa krīṇāmi candraṃ candreṇāmṛtam amṛtena /  sagme te goḥ /  asme te candrāṇi /  tapasas tanūr asi prajāpater varṇaḥ parameṇa paśunā krīyase  sahasrapoṣaṃ puṣeyam //	śukram tvā śukreṇa krīṇāmi candram candreṇa amṛtam amṛtena    sagme te goḥ    asme te candrāṇi    tapasaḥ tanūḥ asi prajāpateḥ varṇaḥ parameṇa paśunā krīyase sahasra poṣam puṣeyam 
SA_GV_syajurvedu-173	mitro na ehi sumitradhaḥ /  indrasyorum ā viśa dakṣiṇam uśann uśantam̐ syonaḥ syonam /  svāna bhrājāṅghāre bambhāre hasta suhasta kṛśāno /  ete vaḥ somakrayaṇās tān rakṣadhvaṃ mā vo dabhan //	mitraḥ naḥ ehi sumitra dhaḥ   indrasya ūrum ā viśa dakṣiṇam uśan uśantam syonaḥ syonam    svāna bhrāja aṅghāre bambhāre hasta suhasta kṛśāno    ete vaḥ soma krayaṇāḥ tān rakṣadhvam mā vaḥ dabhan 
SA_GV_syajurvedu-174	pari māgne duścaritād bādhasvā mā sucarite bhaja /  ud āyuṣā svāyuṣodasthām amṛtām̐ anu //	pari mā agne duścaritāt bādhasva mā su carite bhaja     ud āyuṣā su āyuṣā udasthām amṛtām anu 
SA_GV_syajurvedu-175	prati panthām apadmahi svastigām anehasam /  yena viśvāḥ pari dviṣo vṛṇakti vindate vasu //	prati panthām apadmahi svasti gām anehasam    yena viśvāḥ pari dviṣaḥ vṛṇakti vindate vasu 
SA_GV_syajurvedu-176	adityās tvag asi /  adityai sada ā sīda /  astabhnād dyāṃ vṛṣabho antarikṣam amimīta varimāṇaṃ pṛthivyāḥ /  āsīdad viśvā bhuvanāni samrāḍ viśvet tāni varuṇasya vratāni //	adityāḥ tvac asi   adityai sadaḥ ā sīda    astabhnāt dyām vṛṣabhaḥ antarikṣam amimīta varimāṇam pṛthivyāḥ   āsīdat viśvā bhuvanāni samrāj viśvā id tāni varuṇasya vratāni 
SA_GV_syajurvedu-177	vaneṣu vy antarikṣaṃ tatāna vājam arvatsu paya usriyāsu /  hṛtsu kratuṃ varuṇo vikṣv agniṃ divi sūryam adadhāt somam adrau //	vaneṣu vi antarikṣam tatāna vājam arvatsu payaḥ usriyāsu    hṛtsu kratum varuṇaḥ vikṣu agnim divi sūryam adadhāt somam adrau 
SA_GV_syajurvedu-178	sūryasya cakṣur ārohāgner akṣṇaḥ kanīnakam /  yatraitraśebhir īyase bhrājamāno vipaścitā //	sūryasya cakṣuḥ āroha agneḥ akṣṇaḥ kanīnakam    yatraitraśebhiḥ īyase bhrājamānaḥ vipaścitā 
SA_GV_syajurvedu-179	usrāv etaṃ dhūrṣāhau yujyethām anaśrū avīrahaṇau brahmacodanau /  svasti yajamānasya gṛhān gacchatam //	usrau etam dhūrṣāhau yujyethām an aśrū a vīra haṇau brahma codanau            gacchatam 
SA_GV_syajurvedu-180	bhadro me 'si pracyavasva bhuvaspate viśvāny abhi dhāmāni //	bhadraḥ me si pracyavasva bhuvaspate viśvāni abhi dhāmāni 
SA_GV_syajurvedu-181	mā tvā paripariṇo vidan mā tvā paripanthino vidan mā vṛkā aghāyavo  vidan //	mā tvā paripariṇaḥ vidan mā tvā paripanthinaḥ vidan mā vṛkāḥ aghāyavaḥ vidan 
SA_GV_syajurvedu-182	śyeno bhūtvā parā pata yajamānasya gṛhān gaccha tan nau sam̐skṛtam //	śyenaḥ bhūtvā parā pata yajamānasya gṛhān gaccha tat nau samskṛtam 
SA_GV_syajurvedu-183	namo mitrasya varuṇasya cakṣase maho devāya tad ṛtam̐ saparyata /  dūredṛśe devajātāya ketave divas putrāya sūryāya śam̐sata //	namaḥ mitrasya varuṇasya cakṣase mahaḥ devāya tat ṛtam saparyata    dūredṛśe deva jātāya ketave divaḥ putrāya sūryāya śamsata 
SA_GV_syajurvedu-184	varuṇasyottambhanam asi /  varuṇasya skambhasarjanī sthaḥ /  varuṇasya ṛtasadany asi  varuṇasya ṛtasadanam asi /  varuṇasya ṛtasadanam ā sīda //	varuṇasya uttambhanam asi   varuṇasya skambha sarjanī sthaḥ   varuṇasya ṛta sadanī asi varuṇasya ṛta sadanam asi    varuṇasya ṛta sadanam ā sīda 
SA_GV_syajurvedu-185	yā te dhāmāni haviṣā yajanti tā te viśvā paribhūr astu yajñam /  gayasphānaḥ prataraṇaḥ suvīro 'vīrahā pracarā soma duryān //	yā te dhāmāni haviṣā yajanti tā te viśvā paribhūḥ astu yajñam    gaya sphānaḥ prataraṇaḥ su vīraḥ vīra hā pracara soma duryān 
SA_GV_syajurvedu-186	agnes tanūr asi viṣṇave tvā somasya tanūr asi viṣṇave tvātither  ātithyam asi viṣṇave śyenāya tvā somabhṛte viṣṇave tvāgnaye tvā  rāyaspoṣade viṣṇave tvā //	agneḥ tanūḥ asi viṣṇave tvā somasya tanūḥ asi viṣṇave tvā atitheḥ ātithyam asi viṣṇave śyenāya tvā soma bhṛte viṣṇave tvā agnaye tvā rāyaspoṣa de viṣṇave tvā 
SA_GV_syajurvedu-187	agner janitram asi /  vṛṣaṇau sthaḥ /  urvaśy asi /  āyur asi /  purūravā asi /  gāyatreṇa tvā chandasā manthāmi /  traiṣṭubhena tvā chandasā manthāmi /  jāgatena tvā chandasā manthāmi //	agneḥ janitram asi    vṛṣaṇau sthaḥ   urvaśī asi   āyuḥ asi   purūravāḥ asi    gāyatreṇa tvā chandasā manthāmi   traiṣṭubhena tvā chandasā manthāmi    jāgatena tvā chandasā manthāmi 
SA_GV_syajurvedu-188	bhavataṃ naḥ samanasau sacetasāv arepasau /  mā yajñam̐ him̐siṣṭaṃ mā yajñapatiṃ jātavedasau śivau bhavatam adya naḥ //	bhavatam naḥ samanasau sacetasau arepasau mā yajñam himsiṣṭam mā yajñapatim jātavedasau śivau bhavatam adya naḥ 
SA_GV_syajurvedu-189	agnāv agniś carati praviṣṭa ṛṣīṇāṃ putro abhiśastipāvā /  sa naḥ syonaḥ suyajā yajeha devebhyo havyam̐ sadam aprayucchant svāhā //	agnau agniḥ carati praviṣṭaḥ ṛṣīṇām putraḥ abhiśasti pāvā    sa naḥ syonaḥ suyajā yaja iha devebhyaḥ havyam sadam aprayucchan svāhā 
SA_GV_syajurvedu-190	āpataye tvā paripataye gṛhṇāmi tanūnaptrye śākvarāya śakvana  ojiṣṭhāya /  anādhṛṣṭam asy anādhṛṣyaṃ devānām ojo 'nabhiśasty abhiśastipā  anabhiśastenyam añjasā satyam upa geṣam̐ svite mā dhāḥ //	āpataye tvā paripataye gṛhṇāmi tanū naptrye śākvarāya śakvane ojiṣṭhāya   anādhṛṣṭam asi anādhṛṣyam devānām ojaḥ na abhiśasti abhiśasti pāḥ an abhiśastenyam añjasā satyam upa geṣam svite mā dhāḥ 
SA_GV_syajurvedu-191	agne vratapās tve vratapā yā tava tanūr iyam̐ sā mayi yo mama  tanūr eṣā sā tvayi /  saha nau vratapate vratāny anu me dīkṣāṃ dīkṣāpatir manyatām anu tapas  tapaspatiḥ //	agne vrata pāḥ tve vrata pāḥ yā tava tanūḥ iyam sā mayi yā u mama tanūḥ eṣā sā tvayi    saha nau vratapate vratāni anu me dīkṣām dīkṣā patiḥ manyatām anu tapaḥ tapaspatiḥ 
SA_GV_syajurvedu-192	am̐śur-am̐śuṣ ṭe deva somāpyāyatām indrāyaikadhanavide /  ā tubhyam indraḥ pyāyatām ā tvam indrāya pyāyasva /  ā pyāyayāsmānt sakhīnt sanyā medhayā svasti te deva soma sutyām aśīya  //	amśuḥ amśuḥ te deva soma āpyāyatām indrāya eka dhana vide    ā tubhyam indraḥ pyāyatām ā tvam indrāya pyāyasva   ā pyāyaya asmān sakhīn sanyā medhayā svasti te deva soma sutyām aśīya  /
SA_GV_syajurvedu-193	eṣṭā rāyaḥ preṣe bhagāya ṛtam ṛtavādibhyo namo dyāvāpṛthivībhyām //	eṣṭāḥ rāyaḥ pra iṣe bhagāya ṛtam ṛta vādibhyaḥ namaḥ dyāvāpṛthivībhyām 
SA_GV_syajurvedu-194	yā te agne 'yaḥśayā tanūr varṣiṣṭhā gahvareṣṭhā /  ugraṃ vaco apāvadhīt tveṣaṃ vaco apāvadhīt svāhā /  yā te agne rajaḥśayā tanūr varṣiṣṭhā gahvareṣṭhā /  ugraṃ vaco apāvadhīt tveṣaṃ vaco apāvadhīt svāhā /  yā te agne hariśayā tanūr varṣiṣṭhā gahvareṣṭhā /  ugraṃ vaco apāvadhīt tveṣaṃ vaco apāvadhīt svāhā //	yā te agne yaḥ śayā tanūḥ varṣiṣṭhā gahvareṣṭhā   ugram vacaḥ apāvadhīt tveṣam vacaḥ apāvadhīt svāhā   yā te agne rajaḥ śayā tanūḥ varṣiṣṭhā gahvareṣṭhā   ugram vacaḥ apāvadhīt tveṣam vacaḥ apāvadhīt svāhā    yā te agne hari śayā tanūḥ varṣiṣṭhā gahvareṣṭhā    ugram vacaḥ apāvadhīt tveṣam vacaḥ apāvadhīt svāhā  /
SA_GV_syajurvedu-195	taptāyanī me 'si /  vittāyanī me 'si /  avatān mā nāthitāt /  avatān mā vyathitāt /  vided agnir nabho nāma /  agne aṅgira āyunā nāmnehi /  yo 'syāṃ pṛthivyām asi yat te 'nādhṛṣṭaṃ nāma yajñiyaṃ tena tvā  dadhe /  vided agnir nabho nāma /  agne aṅgira āyunā nāmnehi /  yo dvitīyasyāṃ pṛthivyām asi yat te 'nādhṛṣṭaṃ nāma yajñiyaṃ tena  tvā dadhe /  vided agnir nabho nāma /  agne aṅgira āyunā nāmnehi /  yas tṛtīyasyāṃ pṛthivyām asi yat te 'nādhṛṣṭaṃ nāma yajñiyaṃ tena  tvā dadhe /  anu tvā devavītaye //	taptāyanī me si   vittāyanī me si    avatāt mā nāthitāt    avatāt mā vyathitāt   videt agniḥ nabhaḥ nāma   agne aṅgiraḥ āyunā nāmnā ihi   yaḥ u syām pṛthivyām asi yat te na ādhṛṣṭam nāma yajñiyam tena tvā dadhe    videt agniḥ nabhaḥ nāma   agne aṅgiraḥ āyunā nāmnā ihi   yaḥ dvitīyasyām pṛthivyām asi yat te na ādhṛṣṭam nāma yajñiyam tena tvā dadhe    videt agniḥ nabhaḥ nāma   agne aṅgiraḥ āyunā nāmnā ihi   yaḥ tṛtīyasyā
SA_GV_syajurvedu-196	sim̐hy asi sapatnasāhī devebhyaḥ kalpasva /  sim̐hy asi sapatnasāhī devebhyaḥ śundhasva /  sim̐hy asi sapatnasāhī devebhyaḥ śumbhasva //	simhi asi sapatna sāhī devebhyaḥ kalpasva   simhi asi sapatna sāhī devebhyaḥ śundhasva    simhi asi sapatna sāhī devebhyaḥ śumbhasva 
SA_GV_syajurvedu-197	indraghoṣas tvā vasubhiḥ purastāt pātu /  pracetās tvā rudraiḥ paścāt pātu /  manojavās tvā pitṛbhir dakṣiṇataḥ pātu /  viśvakarmā tvādityair uttarataḥ pātu /  idam ahaṃ taptaṃ vār bahirdhā yajñān niḥ sṛjāmi //	indraghoṣaḥ tvā vasubhiḥ purastāt pātu   pracetāḥ tvā rudraiḥ paścāt pātu   manojavāḥ tvā pitṛbhiḥ dakṣiṇatas pātu    viśvakarmā tvā ādityaiḥ uttaratas pātu    idam aham taptam vār bahirdhā yajñāt niḥ sṛjāmi 
SA_GV_syajurvedu-198	sim̐hy asi svāhā /  sim̐hy asy ādityavaniḥ svāhā /  sim̐hy asi brahmavaniḥ kṣatravaniḥ svāhā /  sim̐hy asi suprajāvanī rāyaspoṣavaniḥ svāhā /  sim̐hy asy āvaha devān yajamānāya svāhā /  bhūtebhyas tvā //	simhī asi svāhā   simhī asi āditya vaniḥ svāhā           asi brahma vaniḥ kṣatra vaniḥ svāhā   simhī asi su prajā vaniḥ rāyaspoṣa vaniḥ svāhā                asi āvaha devān yajamānāya svāhā   bhūtebhyaḥ tvā 
SA_GV_syajurvedu-199	dhruvo 'si pṛthivīṃ dṛm̐ha /  dhruvakṣid asy antarikṣaṃ dṛm̐ha /  acyutakṣid asi divaṃ dṛm̐ha /  agneḥ purīṣam asi //	dhruvaḥ si pṛthivīm dṛmha   dhruva kṣit asi antarikṣam dṛmha    acyuta kṣit asi divam dṛmha    agneḥ purīṣam asi 
SA_GV_syajurvedu-200	yuñjate mana uta yuñjate dhiyo viprā viprasya bṛhato vipaścitaḥ /  vi hotrā dadhe vayunāvid eka in mahī devasya savituḥ pariṣṭutiḥ svāhā //	yuñjate manaḥ uta yuñjate dhiyaḥ viprāḥ viprasya bṛhataḥ vipaścitaḥ    vi hotrā dadhe vayunā vid ekaḥ id mahī devasya savituḥ pariṣṭutiḥ svāhā 
SA_GV_syajurvedu-201	idaṃ viṣṇur vicakrame tredhā ni dadhe padam /  samūḍham asya pām̐sare svāhā //	idam viṣṇuḥ vicakrame tredhā ni dadhe padam   samūḍham asya pāmsare svāhā 
SA_GV_syajurvedu-202	urāvatī dhenumatī hi bhūtam̐ sūyavasinī manave daśasyā /  vy askabhnā rodasī viṣṇav ete dādhartha pṛthivīm abhito mayūkhaiḥ  svāhā //	urāvatī dhenumatī hi bhūtam sūyavasinī manave daśasyā    vi askabhnāḥ rodasī viṣṇo ete dādhartha pṛthivīm abhitas mayūkhaiḥ svāhā 
SA_GV_syajurvedu-203	devaśrutau deveṣv ā ghoṣatam /  prācī pretam adhvaraṃ kalpayantī ūrdhvaṃ yajñaṃ nayataṃ mā jihvaratam /  svaṃ goṣṭham ā vadataṃ devī durye āyur mā nir vādiṣṭaṃ prajāṃ mā nir  vādiṣṭam /  atra ramethāṃ varṣman pṛthivyāḥ //	deva śrutau deveṣu ā ghoṣatam   prācī pretam adhvaram kalpayantī ūrdhvam yajñam nayatam mā jihvaratam    svam goṣṭham ā vadatam devī durye āyuḥ mā niḥ vādiṣṭam prajām mā niḥ vādiṣṭam     atra ramethām varṣman pṛthivyāḥ 
SA_GV_syajurvedu-204	viṣṇor nu kaṃ vīryāṇi pra vocaṃ yaḥ pārthivāni vimame rajām̐si /  yo askabhāyad uttaram̐ sadhasthaṃ vicakramāṇas tredhorugāyaḥ //	viṣṇoḥ nu kam vīryāṇi pra vocam yaḥ pārthivāni vimame rajāmsi    yaḥ askabhāyat uttaram sadhastham vicakramāṇaḥ tredhā uru gāyaḥ 
SA_GV_syajurvedu-205	viṣṇave tvā //	viṣṇave tvā 
SA_GV_syajurvedu-206	divo vā viṣṇa uta vā pṛthivyā maho vā viṣṇa uror antarikṣāt /  ubhā hi hastā vasunā pṛṇasvā prayaccha dakṣiṇād ota savyāt //	divaḥ vā viṣṇo uta vā pṛthivyāḥ mahaḥ vā viṣṇo uroḥ antarikṣāt    ubhā hi hastā vasunā pṛṇasva prayaccha dakṣiṇāt ā uta savyāt 
SA_GV_syajurvedu-207	viṣṇave tvā //	viṣṇave tvā 
SA_GV_syajurvedu-208	pra tad viṣṇu stavate vīryeṇa mṛgo na bhīmaḥ kucaro giriṣṭhāḥ /  yasyoruṣu triṣu vikramaṇeṣv adhikṣiyanti bhuvanāni viśvā //	pra tat viṣṇuḥ stavate vīryeṇa mṛgaḥ na bhīmaḥ kucaraḥ giriṣṭhāḥ    yasya uruṣu triṣu vikramaṇeṣu adhikṣiyanti bhuvanāni viśvā 
SA_GV_syajurvedu-209	viṣṇo rarāṭam asi /  viṣṇoḥ śnaptre sthaḥ /  viṣṇoḥ syūr asi /  viṣṇor dhruvo 'si /  vaiṣṇavam asi viṣṇave tvā //	viṣṇoḥ rarāṭam asi viṣṇoḥ śnaptre sthaḥ   viṣṇoḥ syūḥ asi    viṣṇoḥ dhruvaḥ si    vaiṣṇavam asi viṣṇave tvā 
SA_GV_syajurvedu-210	devasya tvā savituḥ prasave 'śvinor bāhubhyāṃ pūṣṇo hastābhyām /  ā dade nāry asi /  idam aham̐ rakṣasāṃ grīvā apikṛntāmi /  bṛhann asi bṛhadravā bṛhatīm indrāya vācaṃ vada //	devasya tvā savituḥ prasave śvinoḥ bāhubhyām pūṣṇaḥ hastābhyām   ā dade nārī asi   idam aham rakṣasām grīvāḥ apikṛntāmi   bṛhan asi bṛhadravāḥ bṛhatīm indrāya vācam vada 
SA_GV_syajurvedu-211	rakṣohaṇaṃ valagahanaṃ vaiṣṇavīm /  idam ahaṃ taṃ valagam ut kirāmi yaṃ me niṣṭyo yam amātyo nicakhāna /   idam ahaṃ taṃ valagam ut kirāmi yaṃ me samāno yam asamāno nicakhāna /  idam ahaṃ taṃ valagam ut kirāmi yaṃ me sabandhur yam asabandhur  nicakhāna /  idam ahaṃ taṃ valagam ut kirāmi yaṃ me sajāto yam asajāto nicakhāna /  ut kṛtyāṃ kirāmi //	rakṣaḥ haṇam valaga hanam vaiṣṇavīm    idam aham tam valagam ud kirāmi yam me niṣṭyaḥ yam amātyaḥ nicakhāna     idam aham tam valagam ud kirāmi yam me samānaḥ yam asamānaḥ nicakhāna    idam aham tam valagam ud kirāmi yam me sabandhuḥ yam a sabandhuḥ nicakhāna     idam aham tam valagam ud kirāmi yam me sajātaḥ yam a sajātaḥ nicakhāna             kirāmi                                                                                                                 
SA_GV_syajurvedu-212	svarāḍ asi /  satrarāḍ asy abhimātihā /  janarāḍ asi rakṣohā /  sarvarāḍ asy amitrahā //	svarāj asi    satra rāj asi abhimāti hā   jana rāj asi rakṣaḥ hā   sarva rāj asi amitra hā 
SA_GV_syajurvedu-213	rakṣohaṇo vo valagahanaḥ prokṣāmi vaiṣṇavān /  rakṣohaṇo vo valagahano 'va nayāmi vaiṣṇavān /  rakṣohaṇo vo valagahano 'va stṝṇāmi vaiṣṇavān /  rakṣohaṇau vāṃ valagahanā upa dadhāmi vaiṣṇavī /  rakṣohaṇau tvā valagahanau pary ūhāmi vaiṣṇavī /  vaiṣṇavam asi /  vaiṣṇavā stha //	rakṣaḥ haṇaḥ vaḥ valaga hanaḥ prokṣāmi vaiṣṇavān    rakṣaḥ haṇaḥ vaḥ valaga hanaḥ nayāmi vaiṣṇavān    rakṣaḥ haṇaḥ vaḥ valaga hanaḥ va stṝṇāmi vaiṣṇavān               upa dadhāmi vaiṣṇavī      tvā valaga hanau pari ūhāmi vaiṣṇavī            asi     stha 
SA_GV_syajurvedu-214	devasya tvā savituḥ prasave 'śvinor bāhubhyāṃ pūṣṇo hastābhyām /  ā dade nāry asi /  idam aham̐ rakṣasāṃ grīvā api kṛntāmi /  yavo 'si yavayāsmad dveṣo yavayārātīḥ /  dive tvāntarikṣāya tvā pṛthivyai tvā /  śundhantāṃ lokāḥ pitṛṣadanāḥ /  pitṛṣadanam asi //	devasya tvā savituḥ prasave śvinoḥ bāhubhyām pūṣṇaḥ hastābhyām   ā dade nārī asi    idam aham rakṣasām grīvāḥ api kṛntāmi   yavaḥ si yavaya asmat dveṣaḥ yavaya arātīḥ   dive tvā antarikṣāya tvā pṛthivyai tvā    śundhantām lokāḥ pitṛṣadanāḥ pitṛṣadanam asi 
SA_GV_syajurvedu-215	ud divam̐ stabhānāntarikṣaṃ pṛṇa dṛm̐hasva pṛthivyām /  dyutānās tvā māruto minotu mitrāvaruṇau dhruveṇa dharmaṇā /  brahmavani tvā kṣatravani tvā rāyaspoṣavani pary ūhāmi /  brahma dṛm̐ha kṣatraṃ dṛm̐hāyur dṛm̐ha prajāṃ dṛm̐ha //	ud divam stabhāna antarikṣam pṛṇa dṛmhasva pṛthivyām    dyutānāḥ tvā mārutaḥ minotu mitrāvaruṇau dhruveṇa dharmaṇā    brahma vani tvā kṣatra vani tvā rāyaspoṣa vani pari ūhāmi    brahma dṛmha kṣatram dṛmha āyuḥ dṛmha prajām dṛmha 
SA_GV_syajurvedu-216	dhruvāsi dhruvo 'yaṃ yajamāno 'sminn āyatane prajayā paśubhir  bhūyāt /  ghṛtena dyāvāpṛthivī pūryethām /  indrasya chadir asi viśvajanasya chāyā //	dhruvā asi dhruvaḥ yam yajamānaḥ u smin āyatane prajayā paśubhiḥ bhūyāt   ghṛtena dyāvāpṛthivī pūryethām    indrasya chadiḥ asi viśva janasya chāyā 
SA_GV_syajurvedu-217	pari tvā girvaṇo gira imā bhavantu viśvataḥ /  vṛddhāyum anu vṛddhayo juṣṭā bhavantu juṣṭayaḥ //	pari tvā girvaṇaḥ giraḥ imāḥ bhavantu viśvatas   vṛddha āyum anu vṛddhayaḥ juṣṭāḥ bhavantu juṣṭayaḥ 
SA_GV_syajurvedu-218	indrasya syūr asi /  indrasya dhruvo 'si /  aindram asi /  vaiśvadevam asi //	indrasya syūḥ asi   indrasya dhruvaḥ si    aindram asi   vaiśvadevam asi 
SA_GV_syajurvedu-219	vibhūr asi pravāhaṇaḥ /  vahnir asi havyavāhanaḥ /  śvātro 'si pracetāḥ /  tutho 'si viśvavedāḥ //	vibhūḥ asi pravāhaṇaḥ   vahniḥ asi havya vāhanaḥ   śvātraḥ si pracetāḥ   tuthaḥ si viśva vedāḥ 
SA_GV_syajurvedu-220	uśig asi kaviḥ /  aṅghārir asi bambhāriḥ /  avasyūr asi duvasvān /  śundhyūr asi mārjālīyaḥ /  samrāḍ asi kṛśānuḥ /  pariṣadyo 'si pavamānaḥ /  nabho 'si pratakvā /  mṛṣṭo 'si havyasūdanaḥ /  ṛtadhāmāsi svarjyotiḥ //	uśij asi kaviḥ   aṅghāriḥ asi bambhāriḥ   avasyuḥ asi duvasvān   śundhyuḥ asi mārjālīyaḥ samrāj asi kṛśānuḥ pariṣadyaḥ si pavamānaḥ   nabhā u si pratakvā    mṛṣṭaḥ si havya sūdanaḥ   ṛta dhāmā asi svar jyotiḥ 
SA_GV_syajurvedu-221	samudro 'si viśvavyacāḥ /  ajo 'sy ekapāt /  ahir asi budhnyaḥ /  vāg asy aindram asi sado 'si /  ṛtasya dvārau mā mā saṃtāptam /  adhvanām adhvapate pra mā tira svasti me smin pathi devayāne bhūyāt //	samudraḥ si viśva vyacāḥ   ajaḥ si eka pād   ahiḥ asi budhnyaḥ vāc asi aindram asi sadaḥ si    ṛtasya dvārau mā mā saṃtāptam    adhvanām adhva pate pra mā tira svasti me smin pathi deva yāne bhūyāt 
SA_GV_syajurvedu-222	mitrasya mā cakṣuṣekṣadhvam /  agnayaḥ sagarāḥ sagarā stha sagareṇa nāmnā raudreṇānīkena pāta māgnayaḥ  pipṛta māgnayo gopāyata mā namo vo 'stu mā mā him̐siṣṭa //	mitrasya mā cakṣuṣā īkṣadhvam    agnayaḥ sagarāḥ sagarāḥ stha sagareṇa nāmnā raudreṇa anīkena pāta mā agnayaḥ pipṛta mā agnayaḥ gopāyata mā namaḥ vaḥ stu mā mā himsiṣṭa 
SA_GV_syajurvedu-223	jyotir asi viśvarūpaṃ viśveṣāṃ devānām̐ samit /  tvam̐ soma tanūkṛdbhyo dveṣobhyo 'nyakṛtebhya uru yantāsi varūtham̐  svāhā /  juṣāṇo aptur ājyasya vetu svāhā //	jyotiḥ asi viśva rūpam viśveṣām devānām samidh    tvam soma tanū kṛdbhyaḥ dveṣobhyaḥ nya kṛtebhyaḥ uru yantāsi varūtham svāhā   juṣāṇaḥ ap tur ājyasya vetu svāhā 
SA_GV_syajurvedu-224	agne naya supathā rāya asmān viśvāni deva vayunāni vidvān /  yuyodhy asmaj juhurāṇam eno bhūyiṣṭhāṃ te namaktiṃ vidhema //	agne naya su pathā rāyaḥ asmān viśvāni deva vayunāni vidvān   yuyodhi asmat juhurāṇam enaḥ bhūyiṣṭhām te namaktim vidhema 
SA_GV_syajurvedu-225	ayaṃ no agnir varivas kṛṇotv ayaṃ mṛdhaḥ pura etu prabhindan /  ayaṃ vājān jayatu vājasātāv ayam̐ śatrūn jayatu jarhṛṣāṇaḥ svāhā //	ayam naḥ agniḥ varivaḥ kṛṇotu ayam mṛdhaḥ puras etu prabhindan   ayam vājān jayatu vājasātau ayam śatrūn jayatu jarhṛṣāṇaḥ svāhā 
SA_GV_syajurvedu-226	uru viṣṇo vi kramasvoru kṣayāya nas kṛdhi /  ghṛtaṃ ghṛtayone piba pra-pra yajñapatiṃ tira svāhā //	uru viṣṇo vi kramasva uru kṣayāya naḥ kṛdhi   / ghṛtam ghṛta yone piba pra pra yajñapatim tira svāhā 
SA_GV_syajurvedu-227	deva savitar eṣa te somas tam̐ rakṣasva mā tvā dabhan /  etat tvaṃ deva soma devo devām̐ upāgā idam ahaṃ manuṣyānt saha  rāyaspoṣeṇa /  svāhā nir varuṇasya pāśān mucye //	deva savitar eṣa te somaḥ tam rakṣasva mā tvā dabhan    etat tvam deva soma devaḥ devām upāgāḥ idam aham manuṣyān saha rāyaspoṣeṇa svāhā niḥ varuṇasya pāśāt mucye 
SA_GV_syajurvedu-228	agne vratapās tve vratapā yā tava tanūr mayy abhūd eṣā sā tvayi  yo mama tanūs tvayy abhūd eṣā sā mayi /  yathāyathaṃ nau vratapate vratāny anu me dīkṣāṃ dīkṣāpatir amam̐stānu  tapas tapaspatiḥ //	agne vrata pāḥ tve vrata pāḥ yā tava tanūḥ mayi abhūt eṣā sā tvayi  yā u mama tanūḥ tvayi abhūt eṣā sā mayi    yathāyatham nau vrata pate vratāni anu me dīkṣām dīkṣā patiḥ amamsta anu tapaḥ tapaspatiḥ 
SA_GV_syajurvedu-229	uru viṣṇo vi kramasvoru kṣayāya nas kṛdhi /  ghṛtaṃ ghṛtayone piba pra-pra yajñapatiṃ tira svāhā //	uru viṣṇo vi kramasva uru kṣayāya naḥ kṛdhi   / ghṛtam ghṛta yone piba pra pra yajñapatim tira svāhā 
SA_GV_syajurvedu-230	aty anyām̐ agāṃ nānyām̐ upāgām arvāk tvā parebhyo 'vidaṃ paro  'varebhyaḥ /  taṃ tvā juṣāmahe deva vanaspatedevayajyāyai devās tvā devayajyāyai  juṣantāṃ viṣṇave tvā /  oṣadhe trāyasva /  svadhite mainam̐ him̐sīḥ //	ati anyām agām na anyām upāgām arvāk tvā parebhyaḥ vidam paras varebhyaḥ    tam tvā juṣāmahe deva vanaspate deva yajyāyai devāḥ tvā deva yajyāyai juṣantām viṣṇave tvā    oṣadhe trāyasva svadhite mā enam himsīḥ 
SA_GV_syajurvedu-231	dyāṃ mā lekhīr antarikṣaṃ mā him̐sīḥ pṛthivyā saṃ bhava /  ayam̐ hi tvā svadhitis tetijānaḥ praṇināya mahate saubhagāya /  atas tvaṃ deva vanaspate śatavalśo vi roha sahasravalśā vi vayam̐ ruhema //	dyām mā lekhīḥ antarikṣam mā himsīḥ pṛthivyā sam bhava    ayam hi tvā svadhitiḥ tetijānaḥ praṇināya mahate saubhagāya    atas tvam deva vanaspate śata valśaḥ vi roha sahasra valśāḥ vi vayam ruhema 
SA_GV_syajurvedu-232	devasya tvā savituḥ prasave 'śvinor bāhubhyāṃ pūṣṇo hastābhyām /  ā dade nāry asi /  idam aham̐ rakṣasāṃ grīvā api kṛntāmi /  yavo 'si yavayāsmad dveṣo yavayārātīḥ /  dive tvāntarikṣāya tvā pṛthivyai tvā /  śundhantāṃ lokāḥ pitṛṣadanāḥ /  pitṛṣadanam asi //	devasya tvā savituḥ prasave śvinoḥ bāhubhyām pūṣṇaḥ hastābhyām   ā dade nārī asi    idam aham rakṣasām grīvāḥ api kṛntāmi   yavaḥ si yavaya asmat dveṣaḥ yavaya arātīḥ   dive tvā antarikṣāya tvā pṛthivyai tvā    śundhantām lokāḥ pitṛṣadanāḥ pitṛṣadanam asi 
SA_GV_syajurvedu-233	agreṇīr asi svāveśa unnetṝṇām etasya vittād adhi tvā sthāsyati /  devas tvā savitā madhv anaktu /  supippalābhyas tvauṣadhībhyaḥ /  dyām agreṇāspṛkṣa āntarikṣaṃ madhyenāprāḥ pṛthivīm upareṇādṛm̐hīḥ //	agreṇīḥ asi su āveśaḥ unnetṝṇām etasya vittāt adhi tvā sthāsyati    devaḥ tvā savitā madhu anaktu    su pippalābhyaḥ tvā oṣadhībhyaḥ   dyām agreṇa aspṛkṣaḥ āntarikṣam madhyena aprāḥ pṛthivīm upareṇa adṛmhīḥ 
SA_GV_syajurvedu-234	yā te dhāmāny uśmasi gamadhyai yatra gāvo bhūriśṛṅgā ayāsaḥ /  atrāha tad urugāyasya viṣṇoḥ paramaṃ padam ava bhāri bhūri //	yā te dhāmāni uśmasi gamadhyai yatra gāvaḥ bhūri śṛṅgāḥ ayāsaḥ   atra aha tat uru gāyasya viṣṇoḥ paramam padam ava bhāri bhūri 
SA_GV_syajurvedu-235	brahmavani tvā kṣatravani rāyaspoṣavani pary ūhāmi /  brahma dṛm̐ha kṣatraṃ dṛm̐hāyur dṛm̐ha prajāṃ dṛm̐ha //	brahma vani tvā kṣatra vani rāyaspoṣa vani pari ūhāmi    brahma dṛmha kṣatram dṛmha āyuḥ dṛmha prajām dṛmha 
SA_GV_syajurvedu-236	viṣṇoḥ karmāṇi paśyata yato vratāni paspaśe /  indrasya yujyaḥ sakhā //	viṣṇoḥ karmāṇi paśyata yatas vratāni paspaśe      indrasya yujyaḥ sakhā 
SA_GV_syajurvedu-237	tad viṣṇoḥ paramaṃ padam̐ sadā paśyanti sūrayo div`īva cakṣur ātatam  //	tat viṣṇoḥ paramam padam sadā paśyanti sūrayaḥ divi iva cakṣuḥ ātatam  /
SA_GV_syajurvedu-238	parivīr asi pari tvā daivīr viśo vyayantāṃ parīmaṃ yajamānam̐ rāyo  manuṣyāṇām /  divaḥ sūnur asi /  eṣa te pṛthivyāṃ loka āraṇyas te paśuḥ //	parivīḥ asi pari tvā daivīḥ viśaḥ vyayantām pari imam yajamānam rāyaḥ manuṣyāṇām    divaḥ sūnuḥ asi    eṣa te pṛthivyām lokaḥ āraṇyaḥ te paśuḥ 
SA_GV_syajurvedu-239	upāvīr asi /  upa devān daivīr viśaḥ prāgur uśijo vahnitamān /  deva tvaṣṭar vasu rama havyā te svadantām //	upāvīḥ asi    upa devān daivīḥ viśaḥ prāguḥ uśijaḥ vahnitamān    deva tvaṣṭar vasu rama havyā te svadantām 
SA_GV_syajurvedu-240	revatī ramadhvaṃ bṛhaspate dhārayā vasūni /  ṛtasya tvā devahaviḥ pāśena prati muñcāmi dharṣā mānuṣaḥ //	revatīḥ ramadhvam bṛhaspate dhāraya vasūni    ṛtasya tvā deva haviḥ pāśena prati muñcāmi dharṣa mānuṣaḥ 
SA_GV_syajurvedu-241	devasya tvā savituḥ prasave 'śvinor bāhubhyāṃ pūṣṇo hastābhyām /  agnīṣomābhyāṃ juṣṭaṃ ni yunajmi /  adbhyas tvauṣadhībhyo 'nu tvā mātā manyatām anu pitānu bhrātā  sagarbhyo 'nu sakhā sayūthyaḥ /  agnīṣomābhyāṃ tvā juṣṭaṃ prokṣāmi //	devasya tvā savituḥ prasave śvinoḥ bāhubhyām pūṣṇaḥ hastābhyām    agnīṣomābhyām juṣṭam ni yunajmi   adbhyaḥ tvā oṣadhībhyaḥ nu tvā mātā manyatām anu pitā anu bhrātā sagarbhyaḥ nu sakhā sa yūthyaḥ    agnīṣomābhyām tvā juṣṭam prokṣāmi 
SA_GV_syajurvedu-242	apāṃ perur asi /  āpo devīḥ svadantu svāttaṃ cit sad devahaviḥ /  saṃ te prāṇo vātena gacchatām̐ sam aṅgāni yajatraiḥ saṃ yajñapatir āśiṣā  //	apām peruḥ asi   āpaḥ devīḥ svadantu svāttam cit sat deva haviḥ    sam te prāṇaḥ vātena gacchatām sam aṅgāni yajatraiḥ sam yajñapatiḥ āśiṣā  /
SA_GV_syajurvedu-243	ghṛtenāktau paśūm̐s trāyethām /  revati yajamāne priyaṃ dhā ā viśa /  uror antarikṣāt sajūr devena vātenāsya haviṣas tmanā yaja samasya  tanvā bhava /  varṣo varṣīyasi yajñe yajñaptiṃ dhāḥ /  svāhā devebhyaḥ /  devebhyaḥ svāhā //	ghṛtena aktau paśūm trāyethām   revati yajamāne priyam dhāḥ ā viśa    uroḥ antarikṣāt sajūs devena vātena asya haviṣaḥ tmanā yaja sam asya tanvā bhava    varṣaḥ varṣīyasi yajñe yajñaptim dhāḥ    svāhā devebhyaḥ   devebhyaḥ svāhā 
SA_GV_syajurvedu-244	māhir bhūr mā pṛdākuḥ  /  namas ta ātānānarvā prehi /  ghṛtasya kulyā upa ṛtasya pathyā anu //	mā ahiḥ bhūḥ mā pṛdākuḥ    namaḥ te ātāna anarvā prehi    ghṛtasya kulyāḥ upa ṛtasya pathyāḥ anu 
SA_GV_syajurvedu-245	devīr āpaḥ śuddhā voḍhvam̐ supariviṣṭā deveṣu /  supariviṣṭā vayaṃ pariveṣṭāro bhūyāsma //	devīḥ āpaḥ śuddhāḥ voḍhvam su pariviṣṭāḥ deveṣu   su pariviṣṭāḥ vayam pariveṣṭāraḥ bhūyāsma 
SA_GV_syajurvedu-246	vācaṃ te śundhāmi /  prāṇaṃ te śundhāmi /  cakṣus te śundhāmi /  śrotraṃ te śundhāmi /  nābhiṃ te śundhāmi /  meḍhraṃ te śundhāmi /  pāyuṃ te śundhāmi /  caritrām̐s te śundhāmi //	vācam te śundhāmi   prāṇam te śundhāmi   cakṣuḥ te śundhāmi   śrotram te śundhāmi   nābhim te śundhāmi   meḍhram te śundhāmi   pāyum te śundhāmi   caritrān te śundhāmi 
SA_GV_syajurvedu-247	manas ta ā pyāyatām /  vāk ta ā pyāyatām /  prāṇas ta ā pyāyatām /  cakṣus ta ā pyāyatām /  śrotraṃ ta ā pyāyatām /  yat te krūraṃ yad āsthitaṃ tat ta ā pyāyatāṃ ni ṣṭyāyatāṃ tat te  śudhyatu /  śam ahobhyaḥ /  oṣadhe trāyasva /  svadhite mainam̐ him̐sīḥ //	manaḥ te ā pyāyatām   vāc te ā pyāyatām   prāṇaḥ te ā pyāyatām   cakṣuḥ te ā pyāyatām   śrotram te ā pyāyatām   yat te krūram yat āsthitam tat te ā pyāyatām ni styāyatām tat te śudhyatu   śam ahobhyaḥ   oṣadhe trāyasva svadhite mā enam himsīḥ 
SA_GV_syajurvedu-248	rakṣasāṃ bhāgo 'si /  nirastam̐ rakṣaḥ /  idam aham̐ rakṣo 'bhi tiṣṭhāmīdam aham̐ rakṣo 'va bādha idam aham̐ rakṣo  'dhamaṃ tamo nayāmi /  ghṛtena dyāvāpṛthivī prorṇuvāthām /  vāyo ve stokānām /  agnir ājyasya vetu svāhā /  svāhākṛte ūrdhvanabhasaṃ mārutaṃ gacchatam //	rakṣasām bhāgaḥ u si   nirastam rakṣaḥ   idam aham rakṣaḥ bhi tiṣṭhāmi idam aham rakṣaḥ vaḥ bādhe idam aham rakṣaḥ dhamam tamaḥ nayāmi   ghṛtena dyāvāpṛthivī prorṇuvāthām   vāyo veḥ stokānām   agniḥ ājyasya vetu svāhā    svāhākṛte ūrdhva nabhasam mārutam gacchatam 
SA_GV_syajurvedu-249	idam āpaḥ pravahatāvadyaṃ ca malaṃ ca yat /  yac cābhidudrohānṛtaṃ yac ca śepe abhīruṇam /  āpo mā tasmād enasaḥ pavamānaś ca muñcatu //	idam āpaḥ pravahata avadyam ca malam ca yat    yat ca abhidudroha anṛtam yat ca śepe abhīruṇam   āpaḥ mā tasmāt enasaḥ pavamānaḥ ca muñcatu 
SA_GV_syajurvedu-250	saṃ te mano manasā saṃ prāṇaḥ prāṇena gacchatām /  reḍ asy agniṣ ṭvā śrīṇātv āpas tvā samariṇan vātasya tvā dhrājyai  pūṣṇo ram̐hyā ūṣmaṇo vyathiṣat /  prayutaṃ dveṣaḥ //	sam te manaḥ manasā sam prāṇaḥ prāṇena gacchatām   rej asi agniḥ tvā śrīṇātu āpaḥ tvā samariṇan vātasya tvā dhrājyai pūṣṇaḥ ramhyai ūṣmaṇaḥ vyathiṣat    prayutam dveṣaḥ 
SA_GV_syajurvedu-251	ghṛtaṃ ghṛtapāvānaḥ pibata vasāṃ vasāpāvānaḥ pibatāntarikṣasya  havir asi svāhā /  diśaḥ /  pradiśaḥ /  ādiśaḥ /  vidiśaḥ /  uddiśaḥ /  digbhyaḥ svāhā //	ghṛtam ghṛta pāvānaḥ pibata vasām vasā pāvānaḥ pibata antarikṣasya haviḥ asi svāhā diśaḥ pradiśaḥ ādiśaḥ vidiśaḥ uddiśaḥ digbhyaḥ svāhā 
SA_GV_syajurvedu-252	aindraḥ prāṇo aṅge-aṅge ni dīdhyad aindra udāno aṅge-aṅge nidhītaḥ /  deva tvaṣṭar bhūri te sam̐-sametu salakṣmā yad viṣurūpaṃ bhavāti /  devatrā yantam avase sakhāyo 'nu tvā mātā pitaro madantu //	aindraḥ prāṇaḥ aṅge aṅge ni dīdhyat aindraḥ udānaḥ aṅge aṅge nidhītaḥ    deva tvaṣṭar bhūri te samsametu salakṣmā yat viṣurūpam bhavāti    devatrā yantam avase sakhāyaḥ nu tvā mātā pitaraḥ madantu 
SA_GV_syajurvedu-253	samudraṃ gaccha svāhā /  antarikṣaṃ gaccha svāhā /  devam̐ savitāraṃ gaccha svāhā /  mitrāvaruṇau gaccha svāhā /  ahorātre gaccha svāhā /  chandām̐si gaccha svāhā /  dyāvāpṛthivī gaccha svāhā /  yajñaṃ gaccha svāhā /  somaṃ gaccha svāhā /  divyaṃ nabho gaccha svāhā /  agniṃ vaiśvānaraṃ gaccha svāhā /  mano me hārdi yaccha /  divaṃ te dhūmo gacchatu svar jyotiḥ pṛthivīṃ bhasmanā pṛṇa svāhā //	samudram gaccha svāhā  antarikṣam gaccha svāhā  devam savitāram gaccha svāhā  mitrāvaruṇau gaccha svāhā  ahorātre gaccha svāhā  chandāmsi gaccha svāhā dyāvāpṛthivī gaccha svāhā   yajñam gaccha svāhā   somam gaccha svāhā   divyam nabhaḥ gaccha svāhā agnim vaiśvānaram gaccha svāhā   manaḥ me hārdi yaccha   divam te dhūmaḥ gacchatu svar jyotiḥ pṛthivīm bhasmanā pṛṇa svāhā 
SA_GV_syajurvedu-254	māpo mauṣadhīr him̐sīḥ /  dhāmno-dhāmno rājam̐s tato varuṇa no muñca /  yad āhur aghnyā iti varuṇeti śapāmahe tato varuṇa no muñca  /  sumitriyā na āpa oṣadhayaḥ santu +durmitriyās tasmai santu yo 'smān  dveṣṭi yaṃ ca vayaṃ dviṣmaḥ //	mā apaḥ mā oṣadhīḥ himsīḥ dhāmnaḥ dhāmnaḥ rājan tatas varuṇa naḥ muñca   yat āhuḥ aghnyāḥ iti varuṇa iti śapāmahe tatas varuṇa naḥ muñca     su mitriyāḥ naḥ āpaḥ oṣadhayaḥ santu durmitriyāḥ tasmai santu yaḥ smān dveṣṭi yam ca vayam dviṣmaḥ 
SA_GV_syajurvedu-255	haviṣīmatīr imā āpo haviṣmām̐ ā vivāsati /  haviṣmān devo adhvaro haviṣmām̐ astu sūryaḥ //	haviṣīmatīḥ imāḥ āpaḥ haviṣmān ā vivāsati    haviṣmān devaḥ adhvaraḥ haviṣmān astu sūryaḥ 
SA_GV_syajurvedu-256	agner vo 'pannagṛhasya sadasi sādayāmi /  indrāgnyor bhāgadheyī stha /  mitrāvaruṇyor bhāgadheyī stha /  viśveṣāṃ devānāṃ bhāgadheyī stha /  amūr yā upa sūrye yābhir vā sūryaḥ saha /  tā no hinvantv adhvaram //	agneḥ vaḥ panna gṛhasya sadasi sādayāmi    indra agnyoḥ bhāgadheyīḥ stha   mitrāvaruṇyoḥ bhāgadheyīḥ stha    viśveṣām devānām bhāgadheyīḥ stha    amūḥ yāḥ upa sūrye yābhiḥ vā sūryaḥ saha    tāḥ naḥ hinvantu adhvaram 
SA_GV_syajurvedu-257	hṛde tvā manase tvā dive tvā sūryāya tvā /  ūrdhvam imam adhvaraṃ divi deveṣu hotrā yaccha //	hṛde tvā manase tvā dive tvā sūryāya tvā        imam adhvaram divi deveṣu hotrāḥ yaccha 
SA_GV_syajurvedu-258	soma rājan viśvās tvaṃ prajā upāva roha /  viśvās tvāṃ prajā upāva rohantu /  śṛṇotv agniḥ samidhā havaṃ me śṛṇvantv āpo dhiṣaṇāś ca devīḥ /  śrotā grāvāṇo viduṣo na yajñam̐ śṛṇotu devaḥ savitā havaṃ me svāhā //	soma rājan viśvāḥ tvam prajāḥ upa ava roha   viśvāḥ tvām prajāḥ upa ava rohantu   śṛṇotu agniḥ samidhā havam me śṛṇvantu āpaḥ dhiṣaṇāḥ ca devīḥ   śrota grāvāṇaḥ viduṣaḥ na yajñam śṛṇotu devaḥ savitā havam me svāhā 
SA_GV_syajurvedu-259	devīr āpo apāṃ napād yo va ūrmir viṣya indriyāvān madintamaḥ /  taṃ devebhyo devatrā datta śukrapebhyo yeṣāṃ bhāga stha svāhā //	devīḥ āpaḥ apām napāt yaḥ vaḥ ūrmiḥ viṣyaḥ indriyāvān madintamaḥ   tam devebhyaḥ devatrā datta śukra pebhyaḥ yeṣām bhāgaḥ stha svāhā 
SA_GV_syajurvedu-260	kārṣir asi /  samudrasya tvākṣityā un nayāmi /  sam āpo adbhir agmata sam oṣadhībhir oṣadhīḥ //	kārṣiḥ asi samudrasya tvā akṣityai ud nayāmi    sam āpaḥ adbhiḥ agmata sam oṣadhībhiḥ oṣadhīḥ 
SA_GV_syajurvedu-261	yam agne pṛtsu martyam avā vājeṣu yaṃ junāḥ /  sa yantā śaśvatīr iṣaḥ svāhā //	yam agne pṛtsu martyam avāḥ vājeṣu yam junāḥ    sa yantā śaśvatīḥ iṣaḥ svāhā 
SA_GV_syajurvedu-262	devasya tvā savituḥ prasave 'śvinor bāhubhyāṃ pūṣṇo hastābhyām /  ā dade rāvāsi gabhīram imam adhvaraṃ kṛdhīndrāya suṣūtamam /  uttamena pavinorjasvantaṃ madhumantaṃ payasvantam /  nigrābhyā stha devaśrutas tarpayata mā //	devasya tvā savituḥ prasave śvinoḥ bāhubhyām pūṣṇaḥ hastābhyām   ā dade rāvā asi gabhīram imam adhvaram kṛdhi indrāya suṣūtamam   uttamena pavinā ūrjasvantam madhumantam payasvantam    nigrābhyāḥ stha deva śrutaḥ tarpayata mā 
SA_GV_syajurvedu-263	mano me tarpayata vācaṃ me tarpayata prāṇaṃ me tarpayata cakṣur me  tarpayata śrotraṃ me tarpayatātmānaṃ me tarpayata prajāṃ me tarpayata  paśūn me tarpayata gaṇān me tarpayata gaṇā me mā vitṛṣan //	manaḥ me tarpayata vācam me tarpayata prāṇam me tarpayata cakṣuḥ me tarpayata śrotram me tarpayata ātmānam me tarpayata prajām me tarpayata paśūn me tarpayata gaṇān me tarpayata gaṇāḥ me mā vitṛṣan 
SA_GV_syajurvedu-264	indrāya tvā vasumate rudravate /  indrāya tvādityavate /  indrāya tvābhimātighne /  śyenāya tvā momabhṛte /  agnaye tvā rāyaspoṣade //	indrāya tvā vasumate rudravate    indrāya tvā ādityavate    indrāya tvā abhimāti ghne   śyenāya tvā moma bhṛte   agnaye tvā rāyaspoṣa de 
SA_GV_syajurvedu-265	yat te soma divi jyotir yat pṛthivyāṃ yad urāv antarikṣe /  tenāsmai yajamānāyoru rāye kṛdhy adhi dātre vocaḥ //	yat te soma divi jyotiḥ yat pṛthivyām yat urau antarikṣe    tena asmai yajamānāya uru rāye kṛdhī adhi dātre vocaḥ 
SA_GV_syajurvedu-266	śvātrā stha vṛtraturo rādhogūrtā amṛtasya patnīḥ /  tā devīr devatremaṃ yajñaṃ nayatopahūtāḥ somasya pibata //	śvātrāḥ stha vṛtra turaḥ rādhaḥ gūrtāḥ amṛtasya patnīḥ    tāḥ devīḥ devatrā imam yajñam nayata upahūtāḥ somasya pibata 
SA_GV_syajurvedu-267	mā bher mā saṃ vikthā ūrjaṃ dhatsva dhiṣaṇe vīḍvī satī  vīḍayethām ūrjaṃ dadhāthām /  pāpmā hato na somaḥ //	mā bheḥ mā sam vikthāḥ ūrjam dhatsva dhiṣaṇe vīḍvī satī vīḍayethām ūrjam dadhāthām    pāpmā hataḥ na somaḥ 
SA_GV_syajurvedu-268	prāg apāg udag adharāk sarvatas tvā diśa ā dhāvantu /  amba ni ṣpara sam arīr vidām //	prāk apāk udak adharāk sarvatas tvā diśaḥ ā dhāvantu amba ni spara sam arīḥ vidām 
SA_GV_syajurvedu-269	tvam aṅga pra śam̐siṣo devaḥ śaviṣṭha martyam /  na tvad anyo maghavann asti marḍitendra bravīmi te vacaḥ //	tvam aṅga pra śamsiṣaḥ devaḥ śaviṣṭha martyam   na tvat anyaḥ maghavan asti marḍitā indra bravīmi te vacaḥ 
SA_GV_syajurvedu-270	vācas pataye pavava vṛṣṇo am̐śubhyāṃ gabhastipūtaḥ /  devo devebhyaḥ pavasva yeṣāṃ bhāgo 'si //	vācaḥ pataye pavava vṛṣṇaḥ amśubhyām gabhasti pūtaḥ    devaḥ devebhyaḥ pavasva yeṣām bhāgaḥ si 
SA_GV_syajurvedu-271	madhumatīr na iṣas kṛdhi /  yat te somādābhyaṃ nāma jāgṛvi tasmai te soma somāya svāhā /  svāhā /  urv antarikṣam anv emi //	madhumatīḥ naḥ iṣaḥ kṛdhi    yat te soma adābhyam nāma jāgṛvi tasmai te soma somāya svāhā svāhā    uru antarikṣam anu emi 
SA_GV_syajurvedu-272	svāṃkṛto 'si viśvebhya indriyebhyo divyebhyaḥ pārthivebhyo manas  tvāṣṭu svāhā tvā subhava sūryāya /  devebhyas tvā marīcipebhyaḥ /  devām̐śo yasmai tveḍe tat satyam upariprutā bhaṅgena hato 'sau phaṭ /  prāṇāya tvā /  vyānāya tvā //	svāṃkṛtaḥ si viśvebhyaḥ indriyebhyaḥ divyebhyaḥ pārthivebhyaḥ manaḥ tvā aṣṭu svāhā tvā su bhava sūryāya   devebhyaḥ tvā marīcipebhyaḥ   deva amśas yasmai tvā īḍe tat satyam upariprutā bhaṅgena hataḥ sau phaṭ    prāṇāya tvā    vyānāya tvā 
SA_GV_syajurvedu-273	upayāmagṛhīto 'sy antaryaccha maghavan pāhi somam /  uruṣya rāya eṣo yajasva //	upayāma gṛhītaḥ u si antar yaccha maghavan pāhi somam    uruṣya rāyaḥ ā iṣaḥ yajasva 
SA_GV_syajurvedu-274	antas te dyāvāpṛthivī dadhāmy antardadhāmy urv antarikṣam /  sajūr devebhir avaraiḥ paraiś cāntaryāme maghavan mādayasva //	antar te dyāvāpṛthivī dadhāmi antardadhāmi uru antarikṣam     sajūs devebhiḥ avaraiḥ paraiḥ ca antaryāme maghavan mādayasva 
SA_GV_syajurvedu-275	svāṃkṛto 'si viśvebhya indriyebhyo divyebhyaḥ pārthivebhyo manas  tvāṣṭu svāhā tvā subhava sūryāya /  devebhyas tvā marīcipebhyaḥ /  udānāya tvā //	svāṃkṛtaḥ si viśvebhyaḥ indriyebhyaḥ divyebhyaḥ pārthivebhyaḥ manaḥ tvā aṣṭu svāhā tvā su bhava sūryāya   devebhyaḥ tvā marīcipebhyaḥ   udānāya tvā 
SA_GV_syajurvedu-276	ā yāyo bhūṣa śucipā upa naḥ sahasraṃ te niyuto viśvavāra /  upo te andho madyam ayāmi yasya deva dadhiṣe pūrvapeyam /  vāyave tvā //	ā yāyo bhūṣa śuci pāḥ upa naḥ sahasram te niyutaḥ viśva vāra   upa u te andhaḥ madyam ayāmi yasya deva dadhiṣe pūrvapeyam      vāyave tvā 
SA_GV_syajurvedu-277	indravāyū ime sutā upa prayobhir āgatam /  +indavo vām uśanti hi /  upayāmagṛhīto 'si vāyava indravāyubhyāṃ tvā /  eṣa te yoniḥ /  sajoṣebhyāṃ tvā //	indra vāyū ime sutāḥ upa prayobhiḥ āgatam   indavaḥ vām uśanti hi   upayāma gṛhītaḥ u si vāyave indra vāyubhyām tvā   eṣa te yoniḥ sajoṣebhyām tvā 
SA_GV_syajurvedu-278	ayaṃ vāṃ mitrāvaruṇā sutaḥ soma ṛtāvṛdhā /  mamed iha śrutam̐ havam /  upayāmagṛhīto 'si mitrāvaruṇābhyāṃ tvā //	ayam vām mitrāvaruṇā sutaḥ somaḥ ṛtāvṛdhā   mama id iha śrutam havam   upayāma gṛhītaḥ u si mitrāvaruṇābhyām tvā 
SA_GV_syajurvedu-279	rāyā vayam̐ sasavām̐so madema havyena devā yavasena gāvaḥ /  tāṃ dhenuṃ mitrāvaruṇā yuvaṃ no viśvāhā dhattam anapasphurantīm /  eṣa te yonir ṛtāyubhyāṃ tvā //	rāyā vayam sasavāmsaḥ madema havyena devāḥ yavasena gāvaḥ    tām dhenum mitrāvaruṇā yuvam naḥ viśvāhā dhattam an apasphurantīm    eṣa te yoniḥ ṛtāyubhyām tvā 
SA_GV_syajurvedu-280	yā vāṃ kaśā madhumatyāśvinā sūnṛtāvatī /  tayā yajñaṃ mimikṣatam /  upayāmagṛhīto 'sy aśvibhyāṃ tvā /  eṣa te yonir mādhvībhyāṃ tvā //	yā vām kaśā madhumatyā aśvinā sūnṛtāvatī    tayā yajñam mimikṣatam    upayāma gṛhītaḥ u si aśvibhyām tvā    eṣa te yoniḥ mādhvībhyām tvā 
SA_GV_syajurvedu-281	taṃ pratnathā pūrvathā viśvathemathā jyeṣṭhatātiṃ barhiṣadam̐  svarvidam /  pratīcīnaṃ vṛjanaṃ dohase dhunim āśuṃ jayantam anu yāsu vardhase /  upayāmagṛhīto 'si śaṇḍāya tvā /  eṣa te yonir vīratāṃ pāhi /  apamṛṣṭaḥ śaṇḍaḥ /  devās tvā śukrapāḥ paṇayantu /  anādhṛṣṭāsi //	tam pratnathā pūrvathā viśvathā imathā jyeṣṭhatātim barhiṣadam svar vidam    pratīcīnam vṛjanam dohase dhunim āśum jayantam anu yāsu vardhase    upayāma gṛhītaḥ u si śaṇḍāya tvā    eṣa te yoniḥ vīra tām pāhi    apamṛṣṭaḥ śaṇḍaḥ   devāḥ tvā śukra pāḥ paṇayantu   anādhṛṣṭā asi 
SA_GV_syajurvedu-282	suvīro vīrān prajanayan parīhy abhi rāyaspoṣeṇa yajamānam /  saṃjagmāno divā pṛthivyā śukraḥ śukraśociṣā /  nirastaḥ śaṇḍaḥ /  śukrasyādhiṣṭhānam asi //	su vīraḥ vīrān prajanayan parīhi abhi rāyaspoṣeṇa yajamānam    saṃjagmānaḥ divā pṛthivyā śukraḥ śukra śociṣā   nirastaḥ śaṇḍaḥ   śukrasya adhiṣṭhānam asi 
SA_GV_syajurvedu-283	acchinnasya te deva soma suvīryasya rāyaspoṣasya daditāraḥ syāma /  sā prathamā sam̐skṛtir viśvavārā sa prathamo varuṇo mitro agniḥ //	acchinnasya te deva soma su vīryasya rāyaspoṣasya daditāraḥ syāma    sā prathamā samskṛtiḥ viśva vārā sa prathamaḥ varuṇaḥ mitraḥ agniḥ 
SA_GV_syajurvedu-284	sa prathamo bṛhaspatiś cikitvām̐s tasmā indrāya sutam ā juhota  svāhā //	sa prathamaḥ bṛhaspatiḥ cikitvān tasmai indrāya sutam ā juhota svāhā 
SA_GV_syajurvedu-285	"tṛmpantu hotrā madhvo yāḥ sv""ṣṭā yāḥ suprītāḥ suhutā yat svāhā /  ayāḍ agnīt //"	tṛmpantu hotrāḥ madhvaḥ yāḥ su ṣṭāḥ yāḥ su prītāḥ su hutāḥ yat svāhā ayāṭ agnīdh 
SA_GV_syajurvedu-286	ayaṃ venaś codayat pṛśnigarbhā jyotirjarāyū rajaso vimāne /  imam apām̐ saṃgame sūryasya siśuṃ na viprā matibhī rihanti //	ayam venaḥ codayat pṛśni garbhāḥ jyotiḥ jarāyūḥ rajasaḥ vimāne    imam apām saṃgame sūryasya siśum na viprāḥ matibhiḥ rihanti 
SA_GV_syajurvedu-287	upayāmagṛhīto 'si markāya tvā //	upayāma gṛhītaḥ u si markāya tvā 
SA_GV_syajurvedu-288	mano na yeṣu havaneṣu tigmaṃ vipaḥ śacyā vanutho dravantā /  ā yaḥ śaryābis tuvinṛmṇo asyāśrīṇītādiśaṃ gabhastau //	manaḥ na yeṣu havaneṣu tigmam vipaḥ śacyā vanuthaḥ dravantā     ā yaḥ śaryābiḥ tuvi nṛmṇaḥ asya āśrīṇīta ādiśam gabhastau 
SA_GV_syajurvedu-289	eṣa te yoniḥ prajāḥ pāhi /  apamṛṣṭo markaḥ /  devās tvā manthipāḥ praṇayantu /  anādhṛṣtāsi //	eṣa te yoniḥ prajāḥ pāhi   apamṛṣṭaḥ markaḥ   devāḥ tvā manthi pāḥ praṇayantu   anādhṛṣtā asi 
SA_GV_syajurvedu-290	suprajāḥ prajāḥ prajanayan parīhy abhi rāyaspoṣeṇa yajamānam /  saṃjagmāno divā pṛthivyā manthī mathiśociṣā /  nirasto markaḥ /  manthino 'dhiṣṭhānam asi //	su prajāḥ prajāḥ prajanayan parīhi abhi rāyaspoṣeṇa yajamānam    saṃjagmānaḥ divā pṛthivyā manthī mathi śociṣā    nirastaḥ markaḥ   manthinaḥ dhiṣṭhānam asi 
SA_GV_syajurvedu-291	ye devāso divy ekādaśa stha pṛthivyām adhy ekādaśa stha /  apsukṣito mahinaikādaśa stha te devāso yajñam imaṃ juṣadhvam //	ye devāsaḥ divi ekādaśa stha pṛthivyām adhi ekādaśa stha    apsukṣitaḥ mahinā ekādaśa stha te devāsaḥ yajñam imam juṣadhvam 
SA_GV_syajurvedu-292	upayāmagṛhīto 'sy āgrayaṇo 'si svāgrayaṇaḥ pāhi yajñaṃ pāhi  yajñapatiṃ viṣṇus tvām indriyeṇa pātu viṣṇuṃ tvaṃ pāhy abhi savanāni pāhi  //	upayāma gṛhītaḥ u si āgrayaṇaḥ si su āgrayaṇaḥ pāhi yajñam pāhi yajñapatim viṣṇuḥ tvām indriyeṇa pātu viṣṇum tvam pāhi abhi savanāni pāhi 
SA_GV_syajurvedu-293	somaḥ pavate somaḥ pavate 'smai brahmaṇe 'smai kṣatrāyāsmai sunvate  yajamānāya pavata iṣa ūrje pavate 'dbhya oṣadhībhyaḥ pavate  dyāvāpṛthivībhyāṃ pavate subhūtāya pavate viśvebhyas tvā devebhyaḥ /  eṣa te yonir viśvebhyas tvā devebhyaḥ //	somaḥ pavate somaḥ pavate smai brahmaṇe smai kṣatrāya asmai sunvate yajamānāya pavate iṣe ūrje pavate dbhyaḥ oṣadhībhyaḥ pavate dyāvāpṛthivībhyām pavate subhūtāya pavate viśvebhyaḥ tvā devebhyaḥ    eṣa te yoniḥ viśvebhyaḥ tvā devebhyaḥ 
SA_GV_syajurvedu-294	upayāmagṛhīto 'sīndrāya tvā bṛhadvate vayasvata ukthāvyaṃ  gṛhṇāmi /  yat ta indra bṛhad vayas tasmai tvā viṣṇave tvā /  eṣa te yonir ukthebhyas tvā /  devebhyas tvā devāvyaṃ gṛhṇāmi yajñasyāyuṣe gṛhṇāmi //	upayāma gṛhītaḥ u si indrāya tvā bṛhadvate vayasvate ukthāvyam gṛhṇāmi   yat te indra bṛhat vayaḥ tasmai tvā viṣṇave tvā    eṣa te yoniḥ ukthebhyaḥ tvā   devebhyaḥ tvā devāvyam gṛhṇāmi yajñasya āyuṣe gṛhṇāmi 
SA_GV_syajurvedu-295	mitrāvaruṇābhyāṃ tvā devāvyaṃ yajñasyāyuṣe gṛhṇāmi /  indrāya tvā devāvyaṃ yajñasyāyuṣe gṛhṇāmi /  indrāgnibhyāṃ tvā devāvyaṃ yajñasyāyuṣe gṛhṇāmi /  indrāvaruṇābhyāṃ tvā devāvyaṃ yajñasyāyuṣe gṛhṇāmi /  indrābṛhaspatibhyāṃ tvā devāvyaṃ yajñasyāyuṣe gṛhṇāmi /  indrāviṣṇubhyāṃ tvā devāvyaṃ yajñasyāyuṣe gṛhṇāmi //	mitrāvaruṇābhyām tvā devāvyam yajñasya āyuṣe gṛhṇāmi     indrāya tvā devāvyam yajñasya āyuṣe gṛhṇāmi    indra agnibhyām tvā devāvyam yajñasya āyuṣe gṛhṇāmi     indrāvaruṇābhyām tvā devāvyam yajñasya āyuṣe gṛhṇāmi    indrābṛhaspatibhyām tvā devāvyam yajñasya āyuṣe gṛhṇāmi    indrāviṣṇubhyām tvā devāvyam yajñasya āyuṣe gṛhṇāmi 
SA_GV_syajurvedu-296	mūrdhānaṃ divo aratiṃ pṛthivyā vaiśvānaram ṛta ā jātam agnim /  kavim̐ samrājam atithiṃ janānām āsann ā pātraṃ janayanta devāḥ //	mūrdhānam divaḥ aratim pṛthivyāḥ vaiśvānaram ṛte ā jātam agnim    kavim samrājam atithim janānām āsan ā pātram janayanta devāḥ 
SA_GV_syajurvedu-297	upayāmagṛhīto 'si dhruvo 'si dhruvakṣitir dhruvāṇāṃ dhruvatamo  'cyutānām acyutakṣittamaḥ /  eṣa te yonir vaiśvānarāya tvā /  dhruvaṃ dhruveṇa manasā vācā somam ava nayāmi /  athā na indra id viśo 'sapatnāḥ samanasas karat //	upayāma gṛhītaḥ si dhruvaḥ si dhruva kṣitiḥ dhruvāṇām dhruvatamaḥ cyutānām acyuta kṣittamaḥ      eṣa te yoniḥ vaiśvānarāya tvā    dhruvam dhruveṇa manasā vācā somam ava nayāmi      athā naḥ indraḥ id viśaḥ sapatnāḥ samanasaḥ karat 
SA_GV_syajurvedu-298	yas te drapsa skandati yas te am̐śur grāvacyuto dhiṣaṇayor upasthāt /  adhvaryor vā pari vā yaḥ pavitrāt taṃ juhomi manasā vaṣaṭkṛtam̐ svāhā /  devānām utkramaṇam asi //	yaḥ te drapsaḥ skandati yaḥ te amśuḥ grāva cyutaḥ dhiṣaṇayoḥ upasthāt    adhvaryoḥ vā pari vā yaḥ pavitrāt tam juhomi manasā vaṣaṭkṛtam svāhā    devānām utkramaṇam asi 
SA_GV_syajurvedu-299	prāṇāya me varcodā varcase pavasva /  vyānāya me varcodā varcase pavasva /  udānāya me varcodā varcase pavasva /  vāce me varcodā varcase pavasva /  kratūdakṣābhyāṃ me varcodā varcase pavasva /  śrotrāya me varcodā varcase pavasva /  cakṣurbhyāṃ me varcodasau varcase pavethām //	prāṇāya me varcaḥ dāḥ varcase pavasva   vyānāya me varcaḥ dāḥ varcase pavasva    udānāya me varcaḥ dāḥ varcase pavasva   vāce me varcaḥ dāḥ varcase pavasva   kratu dakṣābhyām me varcaḥ dāḥ varcase pavasva   śrotrāya me varcaḥ dāḥ varcase pavasva    cakṣurbhyām me varcaḥ dasau varcase pavethām 
SA_GV_syajurvedu-300	ātmane me me varcodā varcase pavasva /  ojase me varcodā varcase pavasva /  āyuṣe me varcodā varcase pavasva /  viśvābhyo me prajābhyo varcodasau varcase pavethām //	ātmane me me varcaḥ dāḥ varcase pavasva    ojase me varcaḥ dāḥ varcase pavasva    āyuṣe me varcaḥ dāḥ varcase pavasva    viśvābhyaḥ me prajābhyaḥ varcaḥ dasau varcase pavethām 
SA_GV_syajurvedu-301	ko 'si katamo 'si kasyāsi ko nāmāsi /  yasya te nāmāmanmahi yaṃ tvā somenātītṛpāma /  bhūr bhuvaḥ svaḥ suprajāḥ prajābhiḥ syām̐ suvīro vīraiḥ supoṣaḥ poṣaiḥ  //	kaḥ si katamaḥ si kasya asi kaḥ nāma asi    yasya te nāma amanmahi yam tvā somena atītṛpāma   bhūḥ bhuvaḥ svar suprajāḥ prajābhiḥ syām su vīraḥ vīraiḥ su poṣaḥ poṣaiḥ  /
SA_GV_syajurvedu-302	upayāmagṛhīto 'si madhave tvā /  upayāmagṛhīto 'si mādhavāya tvā /  upayāmagṛhīto 'si śukrāya tvā /  upayāmagṛhīto 'si śucaye tvā /  upayāmagṛhīto 'si nabhase tvā /  upayāmagṛhīto 'si nabhasyāya tvā /  upayāmagṛhīto 'sīṣe tvā /  upayāmagṛhīto 'sy ūrje tvā /  upayāmagṛhīto 'si sahase tvā /  upayāmagṛhīto 'si sahasyāya tvā /  upayāmagṛhīto 'si tapase tvā /  upayāmagṛhīto 'si tapasyāya tvā /  upayāmagṛhīto 'sy am̐hasaspataye tvā //	upayāma gṛhītaḥ si madhave tvā    upayāma gṛhītaḥ si mādhavāya tvā                      si                                                                                                                                                                                                                                                                                                                                                                                                                     
SA_GV_syajurvedu-303	indrāgnī ā gatam̐ sutaṃ gīrbhir nabho vareṇyam /  asya pātaṃ dhiyeṣitā //	indra agnī ā gatam sutam gīrbhiḥ nabhaḥ vareṇyam    asya pātam dhiyā iṣitā 
SA_GV_syajurvedu-304	upayāmagṛhīto 'sīndrāgnibhyāṃ tvā /  eṣa te yonir indrāgnibhyāṃ tvā //	upayāma gṛhītaḥ u si indra agnibhyām tvā    eṣa te yoniḥ indra agnibhyām tvā 
SA_GV_syajurvedu-305	ā ghā ye agnim indhate stṛṇanti barhir ānuṣak /  yeṣām indro yuvā sakhā /  upayāmagṛhīto 'sy agnīndrābhyāṃ tvā /  eṣa te yonir agnīndrābhyāṃ tvā //	ā gha ye agnim indhate stṛṇanti barhiḥ ānuṣak   yeṣām indraḥ yuvā sakhā   upayāma gṛhītaḥ u si agni indrābhyām tvā    eṣa te yoniḥ agni indrābhyām tvā 
SA_GV_syajurvedu-306	omāsaś carṣaṇīdhṛto viśve devāsa ā gata /  dāśvām̐so dāśuṣaḥ sutam /  upayāmagṛhīto 'si viśvebhyas tvā devebhyaḥ /  eṣa te yonir viśvebhyas tvā devebhyaḥ //	omāsaḥ carṣaṇī dhṛtaḥ viśve devāsaḥ ā gata    dāśvāmsaḥ dāśuṣaḥ sutam   upayāma gṛhītaḥ si viśvebhyaḥ tvā devebhyaḥ   eṣa te yoniḥ viśvebhyaḥ tvā devebhyaḥ 
SA_GV_syajurvedu-307	viśve devāsa ā gata śṛṇutā ma imam̐ havam /  edaṃ barhir ni ṣīdata /  upayāmagṛhīto 'si viśvebhyas tvā devebhyaḥ /  eṣa te yonir viśvebhyas tvā devebhyaḥ //	viśve devāsaḥ ā gata śṛṇutā me imam havam    ā idam barhiḥ ni sīdata    upayāma gṛhītaḥ u si viśvebhyaḥ tvā devebhyaḥ   eṣa te yoniḥ viśvebhyaḥ tvā devebhyaḥ 
SA_GV_syajurvedu-308	indra marutva iha pāhi somaṃ yathā śāryāte apibaḥ sutasya /  tava praṇītī tava śūra śarmann ā vivāsanti kavayaḥ suyajñāḥ //	indra marutvas iha pāhi somam yathā śāryāte apibaḥ sutasya  / tava praṇītī tava śūra śarman ā vivāsanti kavayaḥ su yajñāḥ 
SA_GV_syajurvedu-309	upayāmagṛhīto 'sīndrāya tvā marutvate /  eṣa te yonir indrāya tvā marutvate //	upayāma gṛhītaḥ u si indrāya tvā marutvate    eṣa te yoniḥ indrāya tvā marutvate 
SA_GV_syajurvedu-310	marutvantaṃ vṛṣabhaṃ vāvṛdhānam akavāriṃ divyam̐ śāsam indram /  viśvāsāham avase nūtanāyogram̐ sahodām iha tam̐ huvema //	marutvantam vṛṣabham vāvṛdhānam a kavārim divyam śāsam indram       avase nūtanāya ugram sahaḥ dām iha tam huvema 
SA_GV_syajurvedu-311	upayāmagṛhīto 'sīndrāya tvā marutvate /  eṣa te yonir indrāya tvā marutvate /  upayāmagṛhīto 'si marutāṃ tvaujase //	upayāma gṛhītaḥ u si indrāya tvā marutvate    eṣa te yoniḥ indrāya tvā marutvate   upayāma gṛhītaḥ u si marutām tvā ojase 
SA_GV_syajurvedu-312	sajoṣā indra sagaṇo marudbhiḥ somaṃ piba vṛtrahā śūra vidvān /  jahi śatrūm̐r apa mṛdho nudasvāthābhayaṃ kṛṇuhi viśvato naḥ //	sajoṣāḥ indra sa gaṇaḥ marudbhiḥ somam piba vṛtrahā śūra vidvān   jahi śatrūmṇ apa mṛdhaḥ nudasva atha abhayam kṛṇuhi viśvatas naḥ 
SA_GV_syajurvedu-313	upayāmagṛhīto 'sīndrāya tvā marutvate /  eṣa te yonir indrāya tvā marutvate //	upayāma gṛhītaḥ u si indrāya tvā marutvate    eṣa te yoniḥ indrāya tvā marutvate 
SA_GV_syajurvedu-314	marutvām̐ indra vṛṣabho raṇāya pibā somam anuṣvadhaṃ madāya /  āsiñcasva jaṭhare madhva ūrmiṃ tvam̐ rājāsi pratipatsutānām //	indra vṛṣabhaḥ raṇāya piba somam anuṣvadham madāya    āsiñcasva jaṭhare madhvaḥ ūrmim tvam rājā asi pratipad sutānām 
SA_GV_syajurvedu-315	upayāmagṛhīto 'sīndrāya tvā marutvate /  eṣa te yonir indrāya tvā marutvate //	upayāma gṛhītaḥ u si indrāya tvā marutvate    eṣa te yoniḥ indrāya tvā marutvate 
SA_GV_syajurvedu-316	mahām̐ indro nṛvad ā carṣaṇiprā uta dvibarhā aminaḥ sahobhiḥ /  asmadryag vāvṛdhe vīryāyoruḥ pṛthuḥ sukṛtaḥ kartṛbhir bhūt //	mahān indraḥ nṛ vat ā carṣaṇi prāḥ uta dvibarhāḥ aminaḥ sahobhiḥ   asmadryak vāvṛdhe vīryāya uruḥ pṛthuḥ su kṛtaḥ kartṛbhiḥ bhūt 
SA_GV_syajurvedu-317	upayāmagṛhīto 'si mahendrāya tvā /  eṣa te yonir mahendrāya tvā //	upayāma gṛhītaḥ u si mahā indrāya tvā    eṣa te yoniḥ mahā indrāya tvā 
SA_GV_syajurvedu-318	mahām̐ indro ya ojasā parjanyo vṛṣṭimām̐ iva /  stomair vatsasya vāvṛdhe //	mahām indraḥ yaḥ ojasā parjanyaḥ vṛṣṭimām iva    stomaiḥ vatsasya vāvṛdhe 
SA_GV_syajurvedu-319	upayāmagṛhīto 'si mahendrāya tvā /  eṣa te yonir mahendrāya tvā //	upayāma gṛhītaḥ u si mahā indrāya tvā    eṣa te yoniḥ mahā indrāya tvā 
SA_GV_syajurvedu-320	ud u tyaṃ jātavedasaṃ devaṃ vahanti ketavaḥ /  dṛśe viśvāya sūryam̐ svāhā //	ud u tyam jātavedasam devam vahanti ketavaḥ   dṛśe viśvāya sūryam svāhā 
SA_GV_syajurvedu-321	citraṃ devānām ud agād anīkaṃ cakṣur mitrasya varuṇasyāgneḥ /  āprā dyāvāpṛthivī antarikṣam̐ sūrya ātmā jagatas tasthuṣaś ca svāhā  //	citram devānām ud agāt anīkam cakṣuḥ mitrasya varuṇasya agneḥ     āprāḥ dyāvāpṛthivī antarikṣam sūryaḥ ātmā jagataḥ tasthuṣaḥ ca svāhā  /
SA_GV_syajurvedu-322	agne naya supathā rāye asmān viśvāni deva vayunāni vidvān /  yuyodhy asmaj juhurāṇam eno bhūyiṣṭhāṃ te namaktiṃ vidhema svāhā //	agne naya su pathā rāye asmān viśvāni deva vayunāni vidvān   yuyodhi asmat juhurāṇam enaḥ bhūyiṣṭhām te namaktim vidhema svāhā 
SA_GV_syajurvedu-323	ayaṃ no agnir varivas kṛṇotv ayaṃ mṛdhaḥ pura etu prabhindan /  ayaṃ vājān jayatu vājasātāv ayam̐ śatrūn jayatu jarhṛṣāṇaḥ svāhā //	ayam naḥ agniḥ varivaḥ kṛṇotu ayam mṛdhaḥ puras etu prabhindan   ayam vājān jayatu vājasātau ayam śatrūn jayatu jarhṛṣāṇaḥ svāhā 
SA_GV_syajurvedu-324	rūpeṇa vo rūpam abhyāgāṃ tutho vo viśvavedā vi bhajatu /  ṛtasya pathā preta candradakṣiṇāḥ /  vi svaḥ paśya vy antarikṣam /  yatasva sadasyaiḥ //	rūpeṇa vaḥ rūpam abhyāgām tuthaḥ vaḥ viśva vedāḥ vi bhajatu    ṛtasya pathā preta candra dakṣiṇāḥ   vi svar paśya vi antarikṣam   yatasva sadasyaiḥ 
SA_GV_syajurvedu-325	brāhmaṇam adya videyaṃ pitṛmantaṃ paitṛmatyam ṛṣim ārṣeyam̐  sudhātudakṣiṇam /  asmadrātā devatrā gacchata pradātāram ā viśata //	brāhmaṇam adya videyam pitṛmantam paitṛmatyam ṛṣim ārṣeyam sudhātu dakṣiṇam    asmad rātāḥ devatrā gacchata pradātāram ā viśata 
SA_GV_syajurvedu-326	agnaye tvā mahyaṃ varuṇo dadātu so 'mṛtatvam aśīyāyur dātra edhi  mayo mahyaṃ pratigrahītre /  rudrāya tvā mahyaṃ varuṇo dadātu so 'mṛtatvam aśīya prāṇo dātra edhi  vayo mahyaṃ pratigrahītre /  bṛhaspataye tvā mahyaṃ varuṇo dadātu so 'mṛtatvam aśīya tvag dātra  edhi mayo mahyaṃ pratigrahītre /  yamāya tvā mahyaṃ varuṇo dadātu so 'mṛtatvam aśīya hayo dātra edhi vayo  mahyaṃ pratigrahītre //	agnaye tvā mahyam varuṇaḥ dadātu saḥ mṛta tvam aśīya āyuḥ dātre edhi mayaḥ mahyam pratigrahītre   rudrāya tvā mahyam varuṇaḥ dadātu saḥ mṛta tvam aśīya prāṇaḥ dātre edhi vayaḥ mahyam pratigrahītre   bṛhaspataye tvā mahyam varuṇaḥ dadātu saḥ mṛta tvam aśīya tvac dātre edhi mayaḥ mahyam pratigrahītre   yamāya tvā mahyam varuṇaḥ dadātu saḥ mṛta tvam aśīya hayaḥ dātre edhi vayaḥ mahyam pratigrahītre  /
SA_GV_syajurvedu-327	ko 'dāt kasmā adāt kāmo 'dāt kāmāyādāt /  kāmo dātā kāmaḥ pratigrahītā kāmaitat te //	kaḥ dāt kasmai adāt kāmaḥ dāt kāmāya adāt      kāmaḥ dātā kāmaḥ pratigrahītā kāma etat te 
SA_GV_syajurvedu-328	upayāmagṛhīto 'si /  ādityebhyas tvā /  viṣṇa urugāyaiṣa te somas tam̐ rakṣasva mā tvā dabhan //	upayāma gṛhītaḥ u si ādityebhyaḥ tvā   viṣṇo uru gāya eṣa te somaḥ tam rakṣasva mā tvā dabhan 
SA_GV_syajurvedu-329	kadā cana starīr asi nendra saścasi dāśuṣe /  upopen nu maghavan bhūya in nu te dānaṃ devasya pṛcyate //	kadā cana starīḥ asi na indra saścasi dāśuṣe     upa upa id nu maghavan bhūyaḥ id nu te dānam devasya pṛcyate 
SA_GV_syajurvedu-330	ādityebhyas tvā //	ādityebhyaḥ tvā 
SA_GV_syajurvedu-331	kadā cana pra yucchasy ubhe ni pāsi janmanī /  turīyāditya savanaṃ ta indriyam ā tasthāv amṛtaṃ divi /  ādityebhyas tvā //	kadā cana pra yucchasi ubhe ni pāsi janmanī   turīya āditya savanam te indriyam ā tasthau amṛtam divi    ādityebhyaḥ tvā 
SA_GV_syajurvedu-332	yajño devānāṃ praty eti sumnam ādityāso bhavatā mṛḍayantaḥ /  ā vo 'rvācī sumatir vavṛtyād am̐hoś cid yā varivovittarāsat /  ādityebhyas tvā //	yajñaḥ devānām prati eti sumnam ādityāsaḥ bhavata mṛḍayantaḥ   ā vaḥ rvācī sumatiḥ vavṛtyāt amhoḥ cit yā varivaḥ vittarā asat     ādityebhyaḥ tvā 
SA_GV_syajurvedu-333	vivasvann ādityaiṣa te somapīthas tasmin matsva /  śrad asmai naro vacase dadhātana yad āśīrdā dampatī vāmam aśnutaḥ /  pumān putro jāyate vindate vasv adhā viśvāhār apa edhate gṛhe //	vivasvan āditya eṣa te soma pīthaḥ tasmin matsva    śrath asmai naraḥ vacase dadhātana yat āśīḥ dāḥ dampatī vāmam aśnutaḥ   pumān putraḥ jāyate vindate vasu adhā viśvāhār apaḥ edhate gṛhe 
SA_GV_syajurvedu-334	vāmam adya savitar vāmam u śvo dive-dive vāmam asmabhyam̐ sāvīḥ /  vāmasya hi kṣayasya deva bhūrer ayā dhiyā vāmabhājaḥ syāma //	vāmam adya savitar vāmam u śvas dive dive vāmam asmabhyam sāvīḥ    vāmasya hi kṣayasya deva bhūreḥ ayā dhiyā vāma bhājaḥ syāma 
SA_GV_syajurvedu-335	upayāmagṛhīto 'si sāvitro 'si canodhāś canodhā asi cano mayi dhehi  /  jinva yajñaṃ jinva yajñapatiṃ bhagāya devāya tvā savitre //	upayāma gṛhītaḥ si sāvitraḥ si canaḥ dhāḥ canaḥ dhāḥ asi canaḥ mayi dhehi      jinva yajñam jinva yajñapatim bhagāya devāya tvā savitre 
SA_GV_syajurvedu-336	upayāmagṛhīto 'si suśarmāsi supratiṣṭhāno bṛhadukṣāya namaḥ /  viśvebhyas tvā devebhyaḥ /  eṣa te yonir viśvebhyas tvā devebhyaḥ //	upayāma gṛhītaḥ u si su śarmā asi su pratiṣṭhānaḥ bṛhadukṣāya namaḥ viśvebhyaḥ tvā devebhyaḥ   eṣa te yoniḥ viśvebhyaḥ tvā devebhyaḥ 
SA_GV_syajurvedu-337	upayāmagṛhīto 'si bṛhaspatisutasya deva soma ta indor  indriyāvataṃ patnīvato grahām̐ ṛdhyāsam /  ahaṃ parastād aham avastād yad antarikṣaṃ tad u me pitābhūt /  aham̐ sūryam ubhayato dadarśāhaṃ devānāṃ paramaṃ guhā yat //	upayāma gṛhītaḥ u si bṛhaspati sutasya deva soma te indoḥ indriyāvatam patnīvataḥ grahām ṛdhyāsam    aham parastāt aham avastāt yat antarikṣam tat u me pitā abhūt    aham sūryam ubhayatas dadarśa aham devānām paramam guhā yat 
SA_GV_syajurvedu-338	agnā3i patnīvant sajūr devena tvaṣṭrā somaṃ piba svāhā /  prajāpatir vṛṣāsi retodhā reto mayi dhehi prajāpates ta vṛṣṇo  retodhaso retodhām aśīya //	patnīvan sajūs devena tvaṣṭrā somam piba svāhā prajāpatiḥ vṛṣā asi retaḥ dhāḥ retaḥ mayi dhehi prajāpateḥ te vṛṣṇaḥ retaḥ dhasaḥ retaḥ dhām aśīya 
SA_GV_syajurvedu-339	upayāmagṛhīto 'si harir asi hāriyojano haribhyāṃ tvā /  haryor dhānā stha sahasomā indrāya //	upayāma gṛhītaḥ u si hariḥ asi hāriyojanaḥ haribhyām tvā haryoḥ dhānāḥ stha saha somāḥ indrāya 
SA_GV_syajurvedu-340	yas te aśvasanir bhakṣo yo gosanis tasya ta iṣṭayajuṣa stutasomasya  śastokthasyopahūtasyopahūto bhakṣayāmi //	yaḥ te aśva saniḥ bhakṣaḥ yaḥ go saniḥ tasya te iṣṭa yajuṣaḥ stuta somasya śasta ukthasya upahūtasya upahūtaḥ bhakṣayāmi 
SA_GV_syajurvedu-341	devakṛtasyainaso 'vayajanam asi /  manuṣyakṛtasyainaso 'vayajanam asi /  pitṛkṛtasyainaso 'vayajanam asi /  ātmakṛtasyainaso 'vayajanam asi /  enasa-enaso 'vayajanam asi /  yac cāham eno vidvām̐ś cakāra yac cāvidvām̐s tasya sarvasyainaso  'vayajanam asi //	deva kṛtasya enasaḥ vayajanam asi   manuṣya kṛtasya enasaḥ vayajanam asi   pitṛ kṛtasya enasaḥ vayajanam asi   ātma kṛtasya enasaḥ vayajanam asi    enasa enasaḥ vayajanam asi            asi        ca aham enaḥ vidvām cakāra yat ca a vidvān tasya sarvasya enasaḥ vayajanam asi 
SA_GV_syajurvedu-342	saṃ varcasā payasā saṃ tanūbhir aganmahi manasā sam̐ śivena /  tvaṣṭā sudatro vi dadhātu rāyo 'nu mārṣṭu tanvo yad viliṣṭam //	sam varcasā payasā sam tanūbhiḥ aganmahi manasā sam śivena    tvaṣṭā su datraḥ vi dadhātu rāyaḥ nu mārṣṭu tanvaḥ yat viliṣṭam 
SA_GV_syajurvedu-343	sam indra ṇo manasā neṣi gobhiḥ sam̐ sūribhir maghavant sam̐ svastyā /  saṃ brahmaṇā devakṛtaṃ yad asti saṃ devānām̐ sumatau yajñiyānām̐ svāhā //	sam indra naḥ manasā neṣi gobhiḥ sam sūribhiḥ maghavan sam svastyā    sam brahmaṇā deva kṛtam yat asti sam devānām sumatau yajñiyānām svāhā 
SA_GV_syajurvedu-344	saṃ varcasā payasā saṃ tanūbhir aganmahi manasā sam̐ śivena /  tvaṣṭā sudatro vidadhātu rāyo 'nu mārṣṭu tanvo yad viliṣṭam //	sam varcasā payasā sam tanūbhiḥ aganmahi manasā sam śivena    tvaṣṭā su datraḥ vidadhātu rāyaḥ nu mārṣṭu tanvaḥ yat viliṣṭam 
SA_GV_syajurvedu-345	dhātā rātiḥ savitedaṃ juṣantāṃ prajāpatir nidhipā devo agniḥ /  tvaṣṭā viṣṇuḥ prajayā sam̐rarāṇā yajamānāya draviṇaṃ dadhāta svāhā //	dhātā rātiḥ savitā idam juṣantām prajāpatiḥ nidhi pāḥ devaḥ agniḥ    tvaṣṭā viṣṇuḥ prajayā samrarāṇāḥ yajamānāya draviṇam dadhāta svāhā 
SA_GV_syajurvedu-346	sugā vo devāḥ sadanā akarma ya ājagmedam̐ savanaṃ juṣāṇāḥ /  bharamāṇā vahamānā havīm̐ṣy asme dhatta vasavo vasūni svāhā //	sugā vaḥ devāḥ sadanā akarma ye ājagma idam savanam juṣāṇāḥ   bharamāṇāḥ vahamānāḥ havīmṣi asme dhatta vasavaḥ vasūni svāhā 
SA_GV_syajurvedu-347	yām̐ āvaha uśato deva devām̐s tān preraya sve agne sadhasthe /  jakṣivām̐saḥ papivām̐saś ca viśve 'suṃ dharmam̐ svarātiṣṭhatānu svāhā //	yām āvahaḥ uśataḥ deva devān tān preraya sve agne sadhasthe jakṣivāmsaḥ papivāmsaḥ ca viśve sum dharmam svarā atiṣṭhata anu svāhā 
SA_GV_syajurvedu-348	vayam̐ hi tvā prayati yajñe asminn agne hotāram avṛṇīmahīha /  ṛdhag ayā ṛdhag utāśamiṣṭhāḥ prajānan yajñam upa yāhi vidvānt  svāhā //	vayam hi tvā prayati yajñe asmin agne hotāram avṛṇīmahi iha    ṛdhak ayā ṛdhak uta aśamiṣṭhāḥ prajānan yajñam upa yāhi vidvān svāhā 
SA_GV_syajurvedu-349	devā gātuvido gātuṃ vittvā gātum ita /  manasaspata imaṃ deva yajñam̐ svāhā vāte dhāḥ //	devāḥ gātu vidaḥ gātum vittvā gātum ita manasaspate imam deva yajñam svāhā vāte dhāḥ 
SA_GV_syajurvedu-350	yajña yajñaṃ gaccha yajñapatiṃ gaccha svāṃ yoniṃ gaccha svāhā /  eṣa te yajño yajñapate sahasūktavākaḥ sarvavīras taj juṣasva svāhā //	yajña yajñam gaccha yajñapatim gaccha svām yonim gaccha svāhā eṣa te yajñaḥ yajñapate sahasūktavākaḥ sarva vīraḥ tat juṣasva svāhā 
SA_GV_syajurvedu-351	māhir bhūr mā pṛdākuḥ /  urum̐ hi rājā varuṇaś cakāra sūryāya panthām anvetavā u /  apade pādā pratidhātave 'kar utāpavaktā hṛdayāvidhaś cit /  namo varuṇāyābhiṣṭhito varuṇasya pāśaḥ //	mā ahiḥ bhūḥ mā pṛdākuḥ    urum hi rājā varuṇaḥ cakāra sūryāya panthām anvetavai u   a pade pādā pratidhātave kaḥ uta apavaktā hṛdayāvidhaḥ cit   namaḥ varuṇāya abhiṣṭhitaḥ varuṇasya pāśaḥ 
SA_GV_syajurvedu-352	agner anīkam apa ā viveśāpāṃ napāt pratirakṣann asuryam /  dame-dame samidhaṃ yakṣy agne prati te jihvā ghṛtam uc caraṇyat svāhā  //	agneḥ anīkam apaḥ ā viveśa apām napāt pratirakṣan asuryam    damedame samidham yakṣi agne prati te jihvā ghṛtam ud caraṇyat svāhā 
SA_GV_syajurvedu-353	samudre te hṛdayam apsv antaḥ saṃ tvā viśantv oṣadhīr utāpaḥ /  yajñasya tvā yajñapate sūktoktau namovāke vidhema yat svāhā //	samudre te hṛdayam apsu antar sam tvā viśantu oṣadhīḥ uta apaḥ   yajñasya tvā yajña pate sūkta uktau namovāke vidhema yat svāhā 
SA_GV_syajurvedu-354	devīr āpa eṣa vo garbhas tam̐ suprītam̐ subhṛtaṃ bibhṛta /  deva somaiṣa te lokas tasmiñ chaṃ ca vakṣva pari ca vakṣva //	devīḥ āpaḥ eṣa vaḥ garbhaḥ tam su prītam su bhṛtam bibhṛta    deva soma eṣa te lokaḥ tasmin śam ca vakṣva pari ca vakṣva 
SA_GV_syajurvedu-355	avabhṛtha nicumpuṇa nicerur asi nicumpuṇaḥ /  ava devair devakṛtam eno 'yāsiṣam ava martyair martyakṛtaṃ pururāvṇo  deva riṣas pāhi //	avabhṛtha nicumpuṇa niceruḥ asi nicumpuṇaḥ    ava devaiḥ deva kṛtam enaḥ yāsiṣam ava martyaiḥ martya kṛtam pururāvṇaḥ deva riṣaḥ pāhi 
SA_GV_syajurvedu-356	devānām̐ samid asi //	devānām samidh asi 
SA_GV_syajurvedu-357	ejatu daśamāsyo garbho jarāyuṇā saha /  yathāyaṃ vāyur ejati yathā samudra ejati /  evāyaṃ daśamāsyo asraj jarāyuṇā saha //	ejatu daśamāsyaḥ garbhaḥ jarāyuṇā saha    yathā ayam vāyuḥ ejati yathā samudraḥ ejati      eva ayam daśamāsyaḥ asrat jarāyuṇā saha 
SA_GV_syajurvedu-358	yasyai te yajñiyo garbho yasyai yonir hiraṇyī /  aṅgāny ahrutā yasya taṃ mātrā sam ajīgamam̐ svāhā //	yasyai te yajñiyaḥ garbhaḥ yasyai yoniḥ hiraṇyī    aṅgāni ahrutā yasya tam mātrā sam ajīgamam svāhā 
SA_GV_syajurvedu-359	purudasmo viṣurūpa indur antar mahimānam ānañja dhīraḥ /  ekapadīṃ dvipadīṃ tripadīṃ catuṣpadīm aṣṭāpadīṃ bhuvanānu prathantām̐  svāhā //	puru dasmaḥ viṣurūpaḥ induḥ antar mahimānam ānañja dhīraḥ  / ekapadīm dvipadīm tripadīm catuṣpadīm aṣṭāpadīm bhuvanā anu prathantām svāhā 
SA_GV_syajurvedu-360	maruto yasya hi kṣaye pāthā divo vimahasaḥ /  sa sugopātamo janaḥ //	marutaḥ yasya hi kṣaye pāthāḥ divaḥ vimahasaḥ    sa sugopātamaḥ janaḥ 
SA_GV_syajurvedu-361	mahī dyauḥ pṛthivī ca na imaṃ yajñaṃ mimikṣatām /  pipṛtāṃ no bharīmabhiḥ //	mahī dyauḥ pṛthivī ca naḥ imam yajñam mimikṣatām    pipṛtām naḥ bharīmabhiḥ 
SA_GV_syajurvedu-362	ā tiṣṭha vṛtrahan rathaṃ yuktā te brahmaṇā harī /  arvācīnam̐ su te mano grāvā kṛṇotu vagnunā //	ā tiṣṭha vṛtrahan ratham yuktā te brahmaṇā harī   arvācīnam su te manaḥ grāvā kṛṇotu vagnunā 
SA_GV_syajurvedu-363	upayāmagṛhīto 'sīndrāya tvā ṣoḍaśine /  eṣa te yonir indrāya tvā ṣoḍaśine //	upayāma gṛhītaḥ u si indrāya tvā ṣoḍaśine    eṣa te yoniḥ indrāya tvā ṣoḍaśine 
SA_GV_syajurvedu-364	yukṣvā hi keśinā harī vṛṣaṇā kakṣyaprā /  athā na indra somapā girām upaśrutiṃ cara //	yukṣvā hi keśinā harī vṛṣaṇā kakṣya prā    athā naḥ indra soma pāḥ girām upaśrutim cara 
SA_GV_syajurvedu-365	upayāmagṛhīto 'sīndrāya tvā ṣoḍaśine /  eṣa te yonir indrāya tvā ṣoḍaśine //	upayāma gṛhītaḥ u si indrāya tvā ṣoḍaśine    eṣa te yoniḥ indrāya tvā ṣoḍaśine 
SA_GV_syajurvedu-366	indram id dharī vahato 'pratidhṛṣṭaśavasam /  ṛṣīṇāṃ ca stutīr upa yajñaṃ ca mānuṣāṇām //	indram id harī vahataḥ pratidhṛṣṭa śavasam      ṛṣīṇām ca stutīḥ upa yajñam ca mānuṣāṇām 
SA_GV_syajurvedu-367	upayāmagṛhīto 'sīndrāya tvā ṣoḍaśine /  eṣa te yonir indrāya tvā ṣoḍaśine //	upayāma gṛhītaḥ u si indrāya tvā ṣoḍaśine    eṣa te yoniḥ indrāya tvā ṣoḍaśine 
SA_GV_syajurvedu-368	yasman na jātaḥ paro anyo asti ya āviveśa bhuvanāni viśvā /  prajāpatiḥ prajayā sam̐rarāṇas trīṇi jyotīm̐ṣi sacate sa ṣolaśī //	yasmat na jātaḥ paraḥ anyaḥ asti yaḥ āviveśa bhuvanāni viśvā    prajāpatiḥ prajayā samrarāṇaḥ trīṇi jyotīmṣi sacate sa ṣolaśī 
SA_GV_syajurvedu-369	indraś ca samrāḍ varuṇaś ca rājā tau te bhakṣaṃ cakratur agr etam /  tayor aham anu bhakṣaṃ bhakṣayāmi vāg devī juṣāṇā somasya tṛpyatu /  saha prāṇena svāhā //	indraḥ ca samrāj varuṇaḥ ca rājā tau te bhakṣam cakratuḥ agr etam    tayoḥ aham anu bhakṣam bhakṣayāmi vāc devī juṣāṇā somasya tṛpyatu     saha prāṇena svāhā 
SA_GV_syajurvedu-370	agne pavasva svapā asme varcaḥ suvīryam /  dadhad rayiṃ mayi poṣam //	agne pavasva su apāḥ asme varcaḥ su vīryam   dadhat rayim mayi poṣam 
SA_GV_syajurvedu-371	upayāmagṛhīto 'sy agnaye tvā varcase /  eṣa te yonir agnaye tvā varcase /  agne varcasvin varcasvām̐s tvaṃ deveṣv asi varcasvān ahaṃ manuṣyeṣu  bhūyāsam //	upayāma gṛhītaḥ u si agnaye tvā varcase   eṣa te yoniḥ agnaye tvā varcase   agne varcasvin varcasvān tvam deveṣu asi varcasvān aham manuṣyeṣu bhūyāsam 
SA_GV_syajurvedu-372	uttiṣṭhann ojasā saha pītvī śipre avepayaḥ /  somam indra camū sutam /  upayāmagṛhīto 'sīndrāya tvaujase /  eṣa te yonir indrāya tvaujase /  indraujiṣṭhaujiṣṭhas tvaṃ deveṣv asy ojiṣṭho 'haṃ manuṣyeṣu bhūyāsam //	uttiṣṭhan ojasā saha pītvī śipre avepayaḥ   somam indra camū sutam    upayāma gṛhītaḥ u si indrāya tvā ojase   eṣa te yoniḥ indrāya tvā ojase   indra ojiṣṭha ojiṣṭhaḥ tvam deveṣu asi ojiṣṭhaḥ ham manuṣyeṣu bhūyāsam 
SA_GV_syajurvedu-373	adṛśram asya ketavo vi raśmayo janām̐ anu /  bhrājanto agnayo yathā //	adṛśram asya ketavaḥ vi raśmayaḥ janām anu    bhrājantaḥ agnayaḥ yathā 
SA_GV_syajurvedu-374	upayāmagṛhīto 'si sūryāya tvā bhrājāya /  eṣa te yoniḥ sūryāya tvā bhrājāya /  sūrya bhrājiṣṭha bhrājiṣṭhas tvaṃ deveṣv asi bhrājiṣṭho 'haṃ manuṣyeṣu  bhūyāsam //	upayāma gṛhītaḥ u si sūryāya tvā bhrājāya   eṣa te yoniḥ sūryāya tvā bhrājāya   sūrya bhrājiṣṭha bhrājiṣṭhaḥ tvam deveṣu asi bhrājiṣṭhaḥ ham manuṣyeṣu bhūyāsam 
SA_GV_syajurvedu-375	ud u tyaṃ jātavedasaṃ devaṃ vahanti ketavaḥ /  dṛśe viśvāya sūryam //	ud u tyam jātavedasam devam vahanti ketavaḥ    dṛśe viśvāya sūryam 
SA_GV_syajurvedu-376	upayāmagṛhīto 'si sūryāya tvā bhrājāya /  eṣa te yoniḥ sūryāya tvā bhrājāya /  sūrya bhrājiṣṭha bhrājiṣṭhas tvaṃ deveṣv asi bhrājiṣṭho 'haṃ manuṣyeṣu  bhūyāsam //	upayāma gṛhītaḥ u si sūryāya tvā bhrājāya   eṣa te yoniḥ sūryāya tvā bhrājāya   sūrya bhrājiṣṭha bhrājiṣṭhaḥ tvam deveṣu asi bhrājiṣṭhaḥ ham manuṣyeṣu bhūyāsam 
SA_GV_syajurvedu-377	sahasraṃ dhukṣvorudhārā payasvatī punar māviśatād rayiḥ //	sahasram dhukṣva uru dhārā payasvatī punar mā āviśatāt rayiḥ 
SA_GV_syajurvedu-378	iḍe rante havye kāmye candre jyote 'dite sarasvati mahi viśruti /  etā te aghnye nāmāni devebhyo mā sukṛtaṃṃ brūtāt //	iḍe rante havye kāmye candre jyote dite sarasvati mahi viśruti                                         
SA_GV_syajurvedu-379	vi na indra mṛdho jahi nīcā yaccha pṛtanyataḥ /  yo asmām̐ abhidāsaty adharaṃ gamayā tamaḥ //	vi naḥ indra mṛdhaḥ jahi nīcā yaccha pṛtanyataḥ    yaḥ asmām abhidāsati adharam gamaya tamaḥ 
SA_GV_syajurvedu-380	upayāmagṛhīto 'sīndrāya tvā vimṛdhe /  eṣa te yonir indrāya tvā vimṛdhe //	upayāma gṛhītaḥ u si indrāya tvā vimṛdhe   eṣa te yoniḥ indrāya tvā vimṛdhe 
SA_GV_syajurvedu-381	vācas patiṃ viśvakarmāṇam ūtaye manojuvaṃ vāje adyā huvema /  sa no viśvāni havanāni joṣad viśvaśambhūr avase sādhukarmā //	vācaḥ patim viśvakarmāṇam ūtaye manaḥ juvam vāje adyā huvema    sa naḥ viśvāni havanāni joṣat viśva śambhūḥ avase sādhu karmā 
SA_GV_syajurvedu-382	upayāmagṛhīto 'sīndrāya tvā viśvakarmaṇe /  eṣa te yonir indrāya tvā viśvakarmaṇe //	upayāma gṛhītaḥ u si indrāya tvā viśva karmaṇe    eṣa te yoniḥ indrāya tvā viśva karmaṇe 
SA_GV_syajurvedu-383	viśvakarman haviṣā vardhanena trātāram indram akṛṇor avadhyam /  tasmai viśaḥ samanamanta pūrvīr ayam ugro vihavyo yathāsat //	viśvakarman haviṣā vardhanena trātāram indram akṛṇoḥ avadhyam    tasmai viśaḥ samanamanta pūrvīḥ ayam ugraḥ vihavyaḥ yathā asat 
SA_GV_syajurvedu-384	upayāmagṛhīto 'sīndrāya tvā viśvakarmaṇe /  eṣa te yonir indrāya tvā viśvakarmaṇe //	upayāma gṛhītaḥ u si indrāya tvā viśva karmaṇe    eṣa te yoniḥ indrāya tvā viśva karmaṇe 
SA_GV_syajurvedu-385	upayāmagṛhīto 'sy agnaye tvā gāyatracchandasaṃ gṛhṇāmi /  indrāya tvā triṣṭupchandasaṃ gṛhṇāmi /  viśvebhyas tvā devebhyo jagacchandasaṃ gṛhṇāmi /  anuṣṭup te 'bhigaraḥ //	upayāma gṛhītaḥ u si agnaye tvā gāyatra chandasam gṛhṇāmi    indrāya tvā triṣṭubh chandasam gṛhṇāmi   viśvebhyaḥ tvā devebhyaḥ jagat chandasam gṛhṇāmi    anuṣṭubh te bhigaraḥ 
SA_GV_syajurvedu-386	vreśīnāṃ tvā patmann ā dhūnomi kukānanānāṃ tvā patmann ā dhūnomi  bhandanānāṃ tvā patmann ā dhūnomi madintamānāṃ tvā patmann ā dhūnomi  madhuntamānāṃ tvā patmann ā dhūnomi śukraṃ tvā śukra ā dhūnomy ahno rūpe  sūryasya raśmiṣu //	vreśīnām tvā patman ā dhūnomi kukānanānām tvā patman ā dhūnomi bhandanānām tvā patman ā dhūnomi madintamānām tvā patman ā dhūnomi madhuntamānām tvā patman ā dhūnomi śukram tvā śukre ā dhūnomi ahnaḥ rūpe sūryasya raśmiṣu 
SA_GV_syajurvedu-387	kakubham̐ rūpaṃ vṛṣabhasya rocate bṛhac chukraḥ śukrasya purogāḥ  somaḥ somasya purogāḥ /  yat te somādābhyaṃ nāma jāgṛvi tasmai tvā gṛhṇāmi  tasmai te soma somāya svāhā //	kakubham rūpam vṛṣabhasya rocate bṛhat śukraḥ śukrasya purogāḥ somaḥ somasya purogāḥ   yat te soma adābhyam nāma jāgṛvi tasmai tvā gṛhṇāmi tasmai te soma somāya svāhā 
SA_GV_syajurvedu-388	uśik tvaṃ deva somāgneḥ priyaṃ pātho 'pīhi /  vaśī tvaṃ deva somendrasya priyaṃ pātho 'pīhi /  asmatsakhā tvaṃ deva soma viśveṣāṃ devānāṃ priyaṃ pātho 'pīhi //	uśij tvam deva soma agneḥ priyam pāthaḥ pīhi   vaśī tvam deva soma indrasya priyam pāthaḥ pīhi   asmad sakhā tvam deva soma viśveṣām devānām priyam pāthaḥ pīhi 
SA_GV_syajurvedu-389	iha ratir iha ramadhvam iha dhṛtir iha svadhṛtiḥ svāhā /  upasṛjan dharuṇaṃ mātre dharuṇo mātaraṃ dhayan /  rāyaspoṣam asmāsu dīdharat svāhā //	iha ratiḥ iha ramadhvam iha dhṛtiḥ iha sva dhṛtiḥ svāhā   upasṛjan dharuṇam mātre dharuṇaḥ mātaram dhayan    rāyaspoṣam asmāsu dīdharat svāhā 
SA_GV_syajurvedu-390	satrasya ṛddhir asy aganma jyotir amṛtā abhūma  divaṃ pṛthivyā adhy āruhāmāvidāma devānt svar jyotiḥ //	satrasya ṛddhiḥ asi aganma jyotiḥ amṛtāḥ abhūma  / divam pṛthivyāḥ adhi āruhāma avidāma devān svar jyotiḥ 
SA_GV_syajurvedu-391	yuvaṃ tam indrāparvatā puroyudhā yo naḥ pṛtanyād apa taṃ-tam id  dhataṃ vajreṇa taṃ-tam id dhatam /  dūre cattāya chantsad gahanaṃ yad inakṣat /  asmākam̐ śatrūn pari śūra viśvato darmā darṣīṣṭa viśvataḥ //	yuvam tam indrāparvatā puroyudhā yaḥ naḥ pṛtanyāt apa taṃtam id dhatam vajreṇa taṃtam id dhatam    dūre cattāya chantsat gahanam yat inakṣat   asmākam śatrūn pari śūra viśvatas darmā darṣīṣṭa viśvatas 
SA_GV_syajurvedu-392	bhūr bhuvaḥ svaḥ suprajāḥ prajābhiḥ syāma suvīrā vīraiḥ supoṣāḥ  poṣaiḥ //	bhūḥ bhuvaḥ svar suprajāḥ prajābhiḥ syāma su vīrāḥ vīraiḥ su poṣāḥ poṣaiḥ 
SA_GV_syajurvedu-393	parameṣṭhy abhidhītaḥ /  prajāpatir vāci vyāhṛtāyām /  andho acchetaḥ /  savitā sanyām /  viśvakarmā dīkṣāyām /  pūṣā somakrayaṇyām //	parameṣṭhī abhidhītaḥ   prajāpatiḥ vāci vyāhṛtāyām   andhaḥ acchetaḥ    savitā sanyām   viśvakarmā dīkṣāyām pūṣā somakrayaṇyām 
SA_GV_syajurvedu-394	indraś ca marutaś ca krayāyopotthitaḥ /  asuraḥ paṇyamānaḥ /  mitraḥ krītaḥ /  viṣṇuḥ śipiviṣṭa ūrāv āsannaḥ /  viṣṇur narandhiṣaḥ prohyamāṇaḥ //	indraḥ ca marutaḥ ca krayāya upotthitaḥ   asuraḥ paṇyamānaḥ   mitraḥ krītaḥ   viṣṇuḥ śipiviṣṭe ūrau āsannaḥ    viṣṇuḥ narandhiṣaḥ prohyamāṇaḥ 
SA_GV_syajurvedu-395	soma āgataḥ /  varuṇa āsandyām āsannaḥ /  agnir āgnīdhre /  indro havirdhāne /  atharvopāvahriyamāṇaḥ //	somaḥ āgataḥ varuṇaḥ āsandyām āsannaḥ   agniḥ āgnīdhre indraḥ havirdhāne   atharvā upāvahriyamāṇaḥ 
SA_GV_syajurvedu-396	viśve devā am̐śuṣu nyuptaḥ /  viṣṇur āprītapā āpyāyyamānaḥ /  yamaḥ sūyamānaḥ /  viṣṇuḥ saṃbhriyamāṇaḥ /  vāyuḥ pūyamānaḥ /  śukraḥ pūtaḥ /  śukraṃ kṣīraśrīḥ /  manthī saktuśrīḥ //	viśve devāḥ amśuṣu nyuptaḥ viṣṇuḥ āprīta pāḥ āpyāyyamānaḥ   yamaḥ sūyamānaḥ   viṣṇuḥ saṃbhriyamāṇaḥ   vāyuḥ pūyamānaḥ śukraḥ pūtaḥ    śukram kṣīra śrīḥ   manthī saktu śrīḥ 
SA_GV_syajurvedu-397	viśve devāś camaseṣūnnītaḥ /  asur homāyodyataḥ /  rudro hūyamānaḥ /  vāto 'bhyāvṛttaḥ /  nṛcakṣāḥ pratikhyātaḥ /  bhakṣo bhakṣyamāṇaḥ /  pitaro nārāśam̐sāḥ sannaḥ //	viśve devāḥ camaseṣu unnītaḥ   asuḥ homāya udyataḥ rudraḥ hūyamānaḥ vātaḥ bhyāvṛttaḥ nṛ cakṣāḥ pratikhyātaḥ bhakṣaḥ bhakṣyamāṇaḥ pitaraḥ nārāśamsāḥ sannaḥ 
SA_GV_syajurvedu-398	sindhur avabhṛthāyodyataḥ /  samudro 'bhyavahriyamāṇaḥ /  salilaḥ praplutaḥ /  yayor ojasā skabhitā rajām̐si vīryebhir vīratamā śaviṣṭhā /  yā patyete apratītā sahobhir viṣṇū agan varuṇā pūrvahūtau //	sindhuḥ avabhṛthāya udyataḥ   samudraḥ abhyavahriyamāṇaḥ salilaḥ praplutaḥ   yayoḥ ojasā skabhitā rajāmsi vīryebhiḥ vīratamā śaviṣṭhā   yā patyete apratītā sahobhiḥ viṣṇū agan varuṇā pūrva hūtau 
SA_GV_syajurvedu-399	devān divam agan yajñas tato mā draviṇam aṣṭu manuṣyān antarikṣam  agan yajñas tato mā draviṇam aṣṭu pitṛn pṛthivīm agan yajñas tato mā  draviṇam aṣṭu yaṃ kaṃ ca lokam agan yajñas tato me bhadraṃ abhūt //	devān divam agan yajñaḥ tatas mā draviṇam aṣṭu manuṣyān antarikṣam agan yajñaḥ tatas mā draviṇam aṣṭu pitṛn pṛthivīm agan yajñaḥ tatas mā draviṇam aṣṭu yam kam ca lokam agan yajñaḥ tatas me bhadram abhūt 
SA_GV_syajurvedu-400	catustrim̐śat tantavo ye vitatnire ya imaṃ yajñam̐ svadhayā dadante /  teṣāṃ chinnam̐ sam v etad dadhāmi svāhā gharmo apy etu devān //	catustrimśat tantavaḥ ye vitatnire ye imam yajñam svadhayā dadante    teṣām chinnam sam u etat dadhāmi svāhā gharmaḥ api etu devān 
SA_GV_syajurvedu-401	yajñasya doho vitataḥ purutrā so aṣṭadhā divam anvā tatāna /  sa yajña dhukṣva mahi me prajayām̐ rāyaspoṣaṃ viśvam āyur aśīya svāhā //	yajñasya dohaḥ vitataḥ purutrā saḥ aṣṭadhā divam anvā tatāna    sa yajña dhukṣva mahi me prajayām rāyaspoṣam viśvam āyuḥ aśīya svāhā 
SA_GV_syajurvedu-402	ā pavasva hiraṇyavad aśvavat soma vīravat /  vājaṃ gomantam ā bhara svāhā //	ā pavasva hiraṇyavat aśvavat soma vīravat    vājam gomantam ā bhara svāhā 
SA_GV_syajurvedu-403	deva savitaḥ pra suva yajñaṃ pra suva yajñapatiṃ bhagāya /  divyo gandharvaḥ ketupūḥ ketaṃ naḥ punātu vācaspatir vājaṃ naḥ svadatu  svāhā //	deva savitar pra suva yajñam pra suva yajñapatim bhagāya     divyaḥ gandharvaḥ ketu pūḥ ketam naḥ punātu vācaspatiḥ vājam naḥ svadatu svāhā 
SA_GV_syajurvedu-404	dhruvasadaṃ tvā nṛṣadaṃ manaḥsadam /  upayāmagṛhīto 'sīndrāya tvā juṣṭaṃ gṛhṇāmi /  eṣa te yonir indrāya tvā juṣṭatamam /  apsuṣadaṃ tvā ghṛtasadaṃ vyomasadam /  upayāmagṛhīto 'sīndrāya tvā juṣṭaṃ gṛhṇāmi /  eṣa te yonir indrāya tvā juṣṭatamam /  pṛthivīsadaṃ tvāntarikṣasadaṃ divisadaṃ devasadaṃ nākasadam /  upayāmagṛhīto 'sīndrāya tvā juṣṭaṃ gṛhṇāmi /  eṣa te yonir indrāya tvā juṣṭatamam //	dhruva sadam tvā nṛṣadam manaḥ sadam    upayāma gṛhītaḥ u si indrāya tvā juṣṭam gṛhṇāmi           tvā ghṛta sadam vyoma sadam   upayāma gṛhītaḥ u si indrāya tvā juṣṭam gṛhṇāmi         te yoniḥ indrāya tvā juṣṭatamam    pṛthivī sadam tvā antarikṣa sadam divisadam deva sadam nāka sadam      upayāma gṛhītaḥ u si indrāya tvā juṣṭam gṛhṇāmi            te yoniḥ indrāya tvā juṣṭatamam     
SA_GV_syajurvedu-405	apām̐ rasam udvayasam̐ sūrye santam̐ samāhitam /  apām̐ rasasya yo rasas taṃ vo gṛhṇāmy uttamam //	apām rasam udvayasam sūrye santam samāhitam   apām rasasya yaḥ rasaḥ tam vaḥ gṛhṇāmi uttamam 
SA_GV_syajurvedu-406	upayāmagṛhīto 'sīndrāya tvā juṣṭaṃ gṛhṇāmi /  eṣa te yonir indrāya tvā juṣṭatamam //	upayāma gṛhītaḥ u si indrāya tvā juṣṭam gṛhṇāmi   / eṣa te yoniḥ indrāya tvā juṣṭatamam 
SA_GV_syajurvedu-407	grahā ūrjāhutayo vyanto viprāya matim /  teṣāṃ viśipriyāṇāṃ vo 'ham iṣam ūrjam̐ sam agrabham /  upayāmagṛhīto 'sīndrāya tvā juṣṭaṃ gṛhṇāmi /  eṣa te yonir indrāya tvā juṣṭatamam /  sampṛcau sthaḥ saṃ mā bhadreṇa pṛṅktam /  vipṛcau stho vi mā pāpmanā pṛṅktam //	grahāḥ ūrjā āhutayaḥ vyantaḥ viprāya matim   teṣām viśipriyāṇām vaḥ ham iṣam ūrjam sam agrabham    upayāma gṛhītaḥ u si indrāya tvā juṣṭam gṛhṇāmi    eṣa te yoniḥ indrāya tvā juṣṭatamam   sampṛcau sthaḥ sam mā bhadreṇa pṛṅktam    vipṛcau sthaḥ vi mā pāpmanā pṛṅktam 
SA_GV_syajurvedu-408	indrasya vajro 'si vājasās tvayāyam̐ set /  vājasya nu prasave mātaraṃ mahīm aditiṃ nāma vacasā karāmahe /  yasyām idaṃ viśvaṃ bhuvanam āviveśa tasyāṃ no devaḥ savitā dharma  sāviṣat //	indrasya vajraḥ si vāja sāḥ tvayā ayam set      vājasya nu prasave mātaram mahīm aditim nāma vacasā karāmahe    yasyām idam viśvam bhuvanam āviveśa tasyām naḥ devaḥ savitā dharma sāviṣat 
SA_GV_syajurvedu-409	apsv antar amṛtam apsu bheṣajam apām uta praśastiṣv aśvā bhavata  vājinaḥ /  devīr āpo yo va ūrmiḥ pratūrtiḥ kakunmān vājasās tenāyaṃ vājam̐ set //	apsu antar amṛtam apsu bheṣajam apām uta praśastiṣu aśvāḥ bhavata vājinaḥ    devīḥ āpaḥ yaḥ vaḥ ūrmiḥ pratūrtiḥ kakunmān vāja sāḥ tena ayam vājam set 
SA_GV_syajurvedu-410	vāto vā mano vā gandharvāḥ saptavim̐śatiḥ /  te agre 'śvam ayuñjam̐s te asmin javam ādadhuḥ //	vātaḥ vā manaḥ vā gandharvāḥ saptavimśatiḥ   te agre śvam ayuñjam te asmin javam ādadhuḥ 
SA_GV_syajurvedu-411	vātaram̐hā bhava vājin yujyamāna indrasyeva dakṣiṇaḥ śriyaidhi /  yuñjantu tvā maruto viśvavedasa ā te tvaṣṭā patsu javaṃ dadhātu //	vāta ramhāḥ bhava vājin yujyamānaḥ indrasya iva dakṣiṇaḥ śriyā edhi    yuñjantu tvā marutaḥ viśva vedasaḥ ā te tvaṣṭā patsu javam dadhātu 
SA_GV_syajurvedu-412	javo yas te vājin nihito guhā yaḥ śyene parītto acarac ca vāte /  tena no vājin balavān balena vājajic ca bhava samane ca pārayiṣṇuḥ //	javaḥ yaḥ te vājin nihitaḥ guhā yaḥ śyene parīttaḥ acarat ca vāte     tena naḥ vājin balavān balena vāja jit ca bhava samane ca pārayiṣṇuḥ 
SA_GV_syajurvedu-413	vājino vājajito vājam̐ sariṣyanto bṛhaspater bhāgam ava jighrata //	vājinaḥ vāja jitaḥ vājam sariṣyantaḥ bṛhaspateḥ bhāgam ava jighrata 
SA_GV_syajurvedu-414	devasyāham̐ savituḥ save satyasavaso bṛhaspater uttamaṃ nākam̐  ruheyam /  devasyāham̐ savituḥ save satyasavasa indrasyottamaṃ nākam̐ ruheyam /  devasyāham̐ savituḥ save satyaprasavaso bṛhaspater uttamaṃ nākam aruham  /  devasyāham̐ savituḥ save satyaprasavasa indrasyottamaṃ nākam aruham //	devasya aham savituḥ save satyasavasaḥ bṛhaspateḥ uttamam nākam ruheyam                                                                                                                              
SA_GV_syajurvedu-415	bṛhaspate vājaṃ jaya bṛhaspataye vācaṃ vadata bṛhaspatiṃ  vājaṃ jāpayata /  indra vājaṃ jayendrāya vācaṃ vadatendraṃ vājaṃ jāpayata //	bṛhaspate vājam jaya bṛhaspataye vācam vadata bṛhaspatim vājam jāpayata      indra vājam jaya indrāya vācam vadata indram vājam jāpayata 
SA_GV_syajurvedu-416	eṣā vaḥ sā satyā saṃvāg abhūd yayā bṛhaspatiṃ vājam  ajījapatājījapata bṛhaspatiṃ vājaṃ vanaspatayo vi mucyadhvam /  eṣā vaḥ sā satyā saṃvāg abhūd yayendraṃ vājam  ajījapatājījapatendraṃ vājaṃ vanaspatayo vi mucyadhvam //	eṣā vaḥ sā satyā saṃvāc abhūt yayā bṛhaspatim vājam ajījapata ajījapata bṛhaspatim vājam vanaspatayaḥ vi mucyadhvam    eṣā vaḥ sā satyā saṃvāc abhūt yayā indram vājam ajījapata ajījapata indram vājam vanaspatayaḥ vi mucyadhvam 
SA_GV_syajurvedu-417	devasyāham̐ savituḥ save satyaprasavaso bṛhaspater vājajito vājaṃ  jeṣam /  vājino vājajito 'dhvana skabhnuvanto yojanā mimānāḥ kāṣṭhāṃ gacchata //	devasya aham savituḥ save satyaprasavasaḥ bṛhaspateḥ vāja jitaḥ vājam jeṣam     vājinaḥ vāja jitaḥ dhvanaḥ skabhnuvantaḥ yojanā mimānāḥ kāṣṭhām gacchata 
SA_GV_syajurvedu-418	eṣa sya vājī kṣipaṇiṃ turaṇyati grīvāyāṃ baddho apikakṣa āsani /  kratuṃ dadhikrā anu sam̐saniṣyadat pathām aṅgām̐sy anv āpanīphaṇat svāhā  //	eṣa sya vājī kṣipaṇim turaṇyati grīvāyām baddhaḥ apikakṣe āsani    kratum dadhikrāḥ anu samsaniṣyadat pathām aṅgāmsi anu āpanīphaṇat svāhā 
SA_GV_syajurvedu-419	uta smāsya druvatas turaṇayataḥ parṇaṃ na ver anu vāti pragardhinaḥ /  śyenasyeva dhrajato aṅkasaṃ pari dadhikrāvṇaḥ sahorjā taritraḥ svāhā //	uta sma asya druvataḥ turaṇayataḥ parṇam na veḥ anu vāti pragardhinaḥ    śyenasya iva dhrajataḥ aṅkasam pari dadhikrāvṇaḥ saha ūrjā taritraḥ svāhā 
SA_GV_syajurvedu-420	śaṃ no bhavantu vājino haveṣu devatātā mitadravaḥ svarkāḥ /  jambhayanto 'hiṃ vṛkam̐ rakṣām̐si sanemy asmad yuyavann amīvāḥ //	śam naḥ bhavantu vājinaḥ haveṣu devatātā mitadravaḥ su arkāḥ jambhayantaḥ him vṛkam rakṣāmsi sanemi asmat yuyavan amīvāḥ 
SA_GV_syajurvedu-421	te no arvanto havanaśruto havaṃ viśve śṛṇvantu vājino mitadravaḥ /  sahasrasā medhasātā saniṣyavo maho ye dhanam̐ samitheṣu jabhrire //	te naḥ arvantaḥ havana śrutaḥ havam viśve śṛṇvantu vājinaḥ mitadravaḥ    sahasra sāḥ medha sātā saniṣyavaḥ mahaḥ ye dhanam samitheṣu jabhrire 
SA_GV_syajurvedu-422	vāje-vāje 'vata vājino no dhaneṣu viprā amṛtā ṛtajñāḥ /  asya madhvaḥ pibata mādayadhvaṃ tṛptā yāta pathibhir devayānaiḥ //	vājevāje vata vājinaḥ naḥ dhaneṣu viprāḥ amṛtāḥ ṛta jñāḥ   asya madhvaḥ pibata mādayadhvam tṛptāḥ yāta pathibhiḥ deva yānaiḥ 
SA_GV_syajurvedu-423	ā mā vājasya prasavo jagamyād eme dyāvāpṛthivī viśvarūpe /  ā mā gantāṃ pitarā mātarā cā mā somo amṛtatvena gamyāt //	ā mā vājasya prasavaḥ jagamyāt ā ime dyāvāpṛthivī viśva rūpe    ā mā gantām pitarā mātarā ca ā mā somaḥ amṛta tvena gamyāt 
SA_GV_syajurvedu-424	vājino vājajito vājam̐ sasṛvām̐so bṛhaspater bhāgam ava jighrata  nimṛjānāḥ //	vājinaḥ vāja jitaḥ vājam sasṛvāmsaḥ bṛhaspateḥ bhāgam ava jighrata nimṛjānāḥ 
SA_GV_syajurvedu-425	āpaye svāhā /  svāpaye svāhā /  āpijāya svāhā /  kratave svāhā /  vasave svāhā /  aharpataye svāhā /  ahne mugdhāya svāhā /  mugdhāya vainam̐śināya svāhā /  vinam̐śina āntyāyanāya svāhā /  antyāya bhauvanāya svāhā /  bhuvanasya pataye svāhā /  adhipataye svāhā //	āpaye svāhā  su āpaye svāhā   āpijāya svāhā kratave svāhā vasave svāhā aharpataye svāhā   ahne mugdhāya svāhā    mugdhāya vainamśināya svāhā   vinamśine āntyāyanāya svāhā   antyāya bhauvanāya svāhā   bhuvanasya pataye svāhā   adhipataye svāhā 
SA_GV_syajurvedu-426	āyur yajñena kalpatām /  prāṇo yajñena kalpatām /  cakṣur yajñena kalpatām /  śrotraṃ yajñena kalpatām /  pṛṣṭhaṃ yajñena kalpatām /  yajño yajñena kalpatām /  prajāpateḥ prajā abhūma /  svardevā aganma /  amṛtā abhūma //	āyuḥ yajñena kalpatām   prāṇaḥ yajñena kalpatām   cakṣuḥ yajñena kalpatām  śrotram yajñena kalpatām pṛṣṭham yajñena kalpatām   yajñaḥ yajñena kalpatām   prajāpateḥ prajāḥ abhūma   svar devāḥ aganma    amṛtāḥ abhūma 
SA_GV_syajurvedu-427	asme vo astv indriyam asme nṛmṇam uta kratur asme varcām̐si santu  vaḥ /  namo mātre pṛthivyai namo mātre pṛthivyai /  iyaṃ te rāṭ /  yantāsi yamano dhruvo 'si dharuṇaḥ kṛṣyai tvā kṣemāya tvā rayyai tvā  poṣāya tvā //	asme vaḥ astu indriyam asme nṛmṇam uta kratuḥ asme varcāmsi santu vaḥ    namaḥ mātre pṛthivyai namaḥ mātre pṛthivyai    iyam te rāj    yantāsi yamanaḥ dhruvaḥ si dharuṇaḥ kṛṣyai tvā kṣemāya tvā rayyai tvā poṣāya tvā 
SA_GV_syajurvedu-428	vājasyemaṃ prasavaḥ suṣuve 'gre somam̐ rājānam oṣadhīṣv apsu /  tā asmabhyaṃ madhumatīr bhavantu vayam̐ rāṣṭṛe jāgṛyāma purohitāḥ  svāhā //	vājasya imam prasavaḥ suṣuve gre somam rājānam oṣadhīṣu apsu   tāḥ asmabhyam madhumatīḥ bhavantu vayam rāṣṭṛe jāgṛyāma purohitāḥ svāhā 
SA_GV_syajurvedu-429	vājasyemāṃ prasavaḥ śiśriye divam imā ca viśvā bhuvanāni samrāṭ /  aditsantaṃ dāpayati prajānan sa no rayim̐ sarvavīraṃ ni yacchatu svāhā //	vājasya imām prasavaḥ śiśriye divam imā ca viśvā bhuvanāni samrāj    a ditsantam dāpayati prajānan sa naḥ rayim sarva vīram ni yacchatu svāhā 
SA_GV_syajurvedu-430	vājasya nu prasava ābabhūvemā ca viśvā bhuvanāni sarvataḥ /  sanemi rājā pariyāti vidvān prajāṃ puṣṭiṃ vardhayamāno asme svāhā //	vājasya nu prasavaḥ ābabhūva imā ca viśvā bhuvanāni sarvatas     sanemi rājā pariyāti vidvān prajām puṣṭim vardhayamānaḥ asme svāhā 
SA_GV_syajurvedu-431	ādityān viṣṇum̐ sūryaṃ brahmāṇaṃ ca bṛhaspatim̐ svāhā //	ādityān viṣṇum sūryam brahmāṇam ca bṛhaspatim svāhā 
SA_GV_syajurvedu-432	aryamaṇaṃ bṛhaspatim indraṃ dānāya codaya /  vācaṃ viṣṇum̐ sarasvatīm̐ savitāraṃ ca vājinam̐ svāhā //	aryamaṇam bṛhaspatim indram dānāya codaya vācam viṣṇum sarasvatīm savitāram ca vājinam svāhā 
SA_GV_syajurvedu-433	agne acchāvadeha naḥ prati naḥ sumanā bhava /  pra no yaccha sahasrajittvam̐ hi dhanadā asi svāhā //	agne acchāvada iha naḥ prati naḥ sumanāḥ bhava   pra naḥ yaccha sahasra jit tvam hi dhana dāḥ asi svāhā 
SA_GV_syajurvedu-434	pra no yacchatv aryamā pra pūṣā pra bṛhaspatiḥ /  pra vāg devī dadātu naḥ svāhā //	pra naḥ yacchatu aryamā pra pūṣā pra bṛhaspatiḥ   pra vāc devī dadātu naḥ svāhā 
SA_GV_syajurvedu-435	devasya tvā savituḥ prasave 'śvinor bāhubhyāṃ pūṣṇo hastābhyām /  sarasvatyai vāco yantur yantriye dadhāmi bṛhaspateṣ ṭvā sāmrājyenābhi  ṣiñcāmy asau //	devasya tvā savituḥ prasave śvinoḥ bāhubhyām pūṣṇaḥ hastābhyām    sarasvatyai vācaḥ yantuḥ yantriye dadhāmi bṛhaspateḥ tvā sāmrājyena abhi siñcāmi asau 
SA_GV_syajurvedu-436	agnir ekākṣareṇa prāṇam ud ajayat tam uj jeṣam /  aśvinau dvyakṣareṇa dvipado manuṣyān ud ajayatāṃ tān uj jeṣam /  viṣṇus tryakṣareṇa trīm̐l lokān ud ajayat tān uj jeṣam /  somaś caturakṣareṇa catuṣpadaḥ paśūn ud ajayat tān uj jeṣam //	agniḥ eka akṣareṇa prāṇam ud ajayat tam ud jeṣam    aśvinau dvi akṣareṇa dvipadaḥ manuṣyān ud ajayatām tān ud jeṣam    viṣṇuḥ tri akṣareṇa trīn lokān ud ajayat tān ud jeṣam    somaḥ catur akṣareṇa catuṣpadaḥ paśūn ud ajayat tān ud jeṣam 
SA_GV_syajurvedu-437	pūṣā pañcākṣareṇa pañca diśa ud ajayat tā uj jeṣam /  savitā ṣaḍakṣareṇa ṣaḍ ṛtūn ud ajayat tān uj jeṣam /  marutaḥ saptākṣareṇa sapta grāmyān paśūn ud ajayam̐s tān uj jeṣam /  bṛhaspatir aṣṭākṣareṇa gāyatrīm ud ajayat tām uj jeṣam //	pūṣā pañca akṣareṇa pañca diśaḥ ud ajayat tāḥ ud jeṣam    savitā ṣaṣ akṣareṇa ṣaṭ ṛtūn ud ajayat tān ud jeṣam    marutaḥ sapta akṣareṇa sapta grāmyān paśūn ud ajayam tān ud jeṣam    bṛhaspatiḥ aṣṭa akṣareṇa gāyatrīm ud ajayat tām ud jeṣam 
SA_GV_syajurvedu-438	mitro navākṣareṇa trivṛtam̐ stomam ud ajayat tam uj jeṣam /  varuṇo daśākṣareṇa virājam ud ajayat tām uj jeṣam /  indra ekādaśākṣareṇa triṣṭubham ud ajayat tām uj jeṣam /  viśve devā dvādaśākṣareṇa jagatīm ud ajayam̐s tām uj jeṣam //	mitraḥ nava akṣareṇa trivṛtam stomam ud ajayat tam ud jeṣam    varuṇaḥ daśa akṣareṇa virājam ud ajayat tām ud jeṣam   indraḥ ekādaśa akṣareṇa triṣṭubham ud ajayat tām ud jeṣam    viśve devāḥ dvādaśa akṣareṇa jagatīm ud ajayam tām ud jeṣam 
SA_GV_syajurvedu-439	vasavas trayodaśākṣareṇa trayodaśam̐ stomam ud ajayam̐s tam uj jeṣam /  rudrāś caturdaśākṣareṇa caturdaśam̐ stomam ud ajayam̐s tam uj jeṣam /  ādityāḥ pañcadaśākṣareṇa pañcadaśam̐ stomam ud ajayam̐s tam uj jeṣam /  aditiḥ ṣoḍaśākṣareṇa ṣoḍaśam̐ stomam ud ajayat tam uj jeṣam /  prajāpatiḥ saptadaśākṣareṇa saptadaśam̐ stomam ud ajayat tam uj jeṣam //	vasavaḥ trayodaśa akṣareṇa trayodaśam stomam ud ajayam tam ud jeṣam    rudrāḥ caturdaśa akṣareṇa caturdaśam stomam ud ajayam tam ud jeṣam    ādityāḥ pañcadaśa akṣareṇa pañcadaśam stomam ud ajayam tam ud jeṣam    aditiḥ ṣoḍaśa akṣareṇa ṣoḍaśam stomam ud ajayat tam ud jeṣam    prajāpatiḥ saptadaśa akṣareṇa saptadaśam stomam ud ajayat tam ud jeṣam 
SA_GV_syajurvedu-440	eṣa te nirṛte bhāgas taṃ juṣasva svāhā /  agninetrebhyo devebhyaḥ puraḥsadbhyaḥ svāhā /  yamanetrebhyo devebhyo dakṣiṇāsadbhyaḥ svāhā /  viśvadevanetrebhyo devebhyaḥ paścātsadbhyaḥ svāhā /  mitrāvaruṇanetrebhyo vā marunnetrebhyo vā devebhya uttārasadbhyaḥ svāhā  /  somanetrebhyo devebhya uparisadbhyo duvasvadbhyaḥ svāhā //	eṣa te nirṛte bhāgaḥ tam juṣasva svāhā agni netrebhyaḥ devebhyaḥ puraḥsadbhyaḥ svāhā   yama netrebhyaḥ devebhyaḥ dakṣiṇā sadbhyaḥ svāhā    viśvadeva netrebhyaḥ devebhyaḥ paścātsadbhyaḥ svāhā   mitrāvaruṇa netrebhyaḥ vā marut netrebhyaḥ vā devebhyaḥ uttāra sadbhyaḥ svāhā                                                                                                                                                                                    
SA_GV_syajurvedu-441	ye devā agninetrāḥ puraḥsadas tebhyaḥ svāhā /  ye devā yamanetrā dakṣiṇāsadas tebhyaḥ svāhā /  ye devā viśvadevanetrāḥ paścātsadas tebhyaḥ svāhā /  ye devā mitrāvaruṇanetrā vā marunnetrā vottarāsadas tebhyaḥ svāhā /  ye devāḥ somanetrā uparisado duvasvantas tebhyaḥ svāhā //	ye devāḥ agni netrāḥ puraḥsadaḥ tebhyaḥ svāhā   ye devāḥ yama netrāḥ dakṣiṇā sadaḥ tebhyaḥ svāhā    ye devāḥ viśvadeva netrāḥ paścātsadaḥ tebhyaḥ svāhā    ye devāḥ mitrāvaruṇa netrāḥ vā marut netrāḥ vā uttarāsadaḥ tebhyaḥ svāhā    ye devāḥ soma netrāḥ upari sadaḥ duvasvantaḥ tebhyaḥ svāhā  /
SA_GV_syajurvedu-442	agne sahasva pṛtanā abhimātīr apāsya /  dusṭaras tarann arātīr varco dhā yajñavāhasi //	agne sahasva pṛtanāḥ abhimātīḥ apāsya    dusṭaraḥ taran arātīḥ varcaḥ dhāḥ yajña vāhasi 
SA_GV_syajurvedu-443	devasya tvā savituḥ prasave 'śvinor bāhubhyāṃ pūṣṇo hastābhyām /  upām̐śor vīryeṇa juhomi hatam̐ rakṣaḥ svāhā /  rakṣasāṃ tvā badhāya /  abadhiṣma rakṣo 'badhiṣmāmum asau hataḥ //	devasya tvā savituḥ prasave śvinoḥ bāhubhyām pūṣṇaḥ hastābhyām   upāmśoḥ vīryeṇa juhomi hatam rakṣaḥ svāhā rakṣasām tvā badhāya   abadhiṣma rakṣaḥ badhiṣma amum asau hataḥ 
SA_GV_syajurvedu-444	savitā tvā savānām̐ suvatām agnir gṛhapatīnām̐ somo vanaspatīnām /  bṛhaspatir vāca indro jyaiṣṭhyāya rudraḥ paśubhyo mitraḥ satyo varuṇo  dharmapatīnām //	savitā tvā savānām suvatām agniḥ gṛhapatīnām somaḥ vanaspatīnām    bṛhaspatiḥ vāce indraḥ jyaiṣṭhyāya rudraḥ paśubhyaḥ mitraḥ satyaḥ varuṇaḥ dharma patīnām 
SA_GV_syajurvedu-445	imaṃ devā asupatnam̐ suvadhvaṃ mahate kṣatrāya mahate jyaiṣṭhyāya  mahate jānarājyāyendrasyendriyāya /  imam amuṣya putram amuṣyai putram asyai viśa eṣa vo 'mī rājā somo  'smākaṃ brāhmaṇānām̐ rājā //	imam devāḥ asu patnam suvadhvam mahate kṣatrāya mahate jyaiṣṭhyāya mahate jānarājyāya indrasya indriyāya    imam amuṣya putram amuṣyai putram asyai viśe eṣa vaḥ mī rājā somaḥ smākam brāhmaṇānām rājā 
SA_GV_syajurvedu-446	apo devā madhumatīr agṛbhṇann ūrjasvatī rājasvaś citānāḥ /  yābhir mitrāvaruṇāv abhyaṣiñcan yābhir indram anayann aty arātīḥ //	apaḥ devāḥ madhumatīḥ agṛbhṇan ūrjasvatīḥ rājasvaḥ citānāḥ    yābhiḥ mitrāvaruṇau abhyaṣiñcan yābhiḥ indram anayan ati arātīḥ 
SA_GV_syajurvedu-447	vṛṣṇa ūrmir asi rāṣṭradā rāṣṭraṃ me dehi svāhā /  vṛṣṇa ūrmir asi rāṣṭradā rāṣṭram amuṣmai dehi /  vṛṣaseno si rāṣṭradā rāṣṭraṃ me dehi svāhā /  vṛṣaseno si rāṣṭradā rāṣṭram amuṣmai dehi //	vṛṣṇaḥ ūrmiḥ asi rāṣṭra dāḥ rāṣṭram me dehi svāhā    vṛṣṇaḥ ūrmiḥ asi rāṣṭra dāḥ rāṣṭram amuṣmai dehi   vṛṣa senā u si rāṣṭra dāḥ rāṣṭram me dehi svāhā      vṛṣa senā u si rāṣṭra dāḥ rāṣṭram amuṣmai dehi 
SA_GV_syajurvedu-448	artheta stha rāṣṭradā rāṣṭraṃ me datta svāhā /  artheta stha rāṣṭradā rāṣṭram amuṣmai datta /  ojasvatī stha rāṣṭradā rāṣṭraṃ me datta svāhā /  ojasvatī stha rāṣṭradā rāṣṭram amuṣmai datta /  āpaḥ parivāhiṇī stha rāṣṭradā rāṣṭraṃ me datta svāhā /  āpaḥ parivāhiṇī stha rāṣṭradā rāṣṭram amuṣmai datta /  apāṃ patir asi rāṣṭradā rāṣṭraṃ me dehi svāhā /  apāṃ patir asi rāṣṭradā rāṣṭram amuṣmai dehi /  apāṃ garbho 'si rāṣṭradā rāṣṭraṃ me dehi svāhā /  apāṃ garbho 'si rāṣṭradā rāṣṭram amuṣmai dehi //	arthetaḥ stha rāṣṭra dāḥ rāṣṭram me datta svāhā   arthetaḥ stha rāṣṭra dāḥ rāṣṭram amuṣmai datta   ojasvatīḥ stha rāṣṭra dāḥ rāṣṭram me datta svāhā    ojasvatīḥ stha rāṣṭra dāḥ rāṣṭram amuṣmai datta    āpaḥ parivāhiṇīḥ stha rāṣṭra dāḥ rāṣṭram me datta svāhā            / apām patiḥ asi rāṣṭra dāḥ rāṣṭram me dehi svāhā     apām patiḥ asi rāṣṭra dāḥ rāṣṭram me dehi svāhā     /
SA_GV_syajurvedu-449	sūryatvacasa stha rāṣṭradā rāṣṭraṃ me datta svāhā /  sūryatvacasa stha rāṣṭradā rāṣṭram amuṣmai datta /  sūryavarcasa stha rāṣṭradā rāṣṭraṃ me datta svāhā /  sūryavarcasa stha rāṣṭradā rāṣṭram amuṣmai datta /  māndā stha rāṣṭradā rāṣṭraṃ me datta svāhā /  māndā stha rāṣṭradā rāṣṭram amuṣmai datta /  vrajakṣita stha rāṣṭradā rāṣṭraṃ me datta svāhā /  vrajakṣita stha rāṣṭradā rāṣṭram amuṣmai datta /  vāśā stha rāṣṭradā rāṣṭraṃ me datta svāhā /  vāśā stha rāṣṭradā rāṣṭram amuṣmai datta /  śaviṣṭhā stha rāṣṭradā rāṣṭraṃ me datta svāhā /  śaviṣṭhā stha rāṣṭradā rāṣṭram amuṣmai datta /  śakvarī stha rāṣṭradā rāṣṭraṃ me datta svāhā /  śakvarī stha rāṣṭradā rāṣṭram amuṣmai datta /  janabhṛta stha rāṣṭradā rāṣṭraṃ me datta svāhā /  janabhṛta stha rāṣṭradā rāṣṭram amuṣmai datta /  viśvabhṛta stha rāṣṭradā rāṣṭraṃ me datta svāhā /  viśvabhṛta stha rāṣṭradā rāṣṭram amuṣmai datta /  āpaḥ svarāja stha rāṣṭradā rāṣṭram amuṃai datta /  madhumatīr madhumatībhiḥ pṛcyantāṃ mahi kṣatraṃ kṣatriyāya vanvānāḥ /  anādhṛṣṭāḥ sīdata sahaujaso mahi kṣatraṃ kṣatriyāya dadhatīḥ //	sūrya tvacasaḥ stha rāṣṭra dāḥ rāṣṭram me datta svāhā    sūrya tvacasaḥ stha rāṣṭra dāḥ rāṣṭram amuṣmai datta   sūrya varcasaḥ stha rāṣṭra dāḥ rāṣṭram me datta svāhā    sūrya varcasaḥ stha rāṣṭra dāḥ rāṣṭram amuṣmai datta    māndāḥ stha rāṣṭra dāḥ rāṣṭram me datta svāhā            stha rāṣṭra dāḥ rāṣṭram amuṣmai datta   vraja kṣitaḥ stha rāṣṭra dāḥ rāṣṭram me datta svāhā          sth
SA_GV_syajurvedu-450	somasya tviṣir asi taveva me tviṣir bhūyāt /  agnaye svāhā /  somāya svāhā /  savitre svāhā /  sarasvatyai svāhā /  pūṣṇe svāhā /  bṛhaspataye svāhā /  indrāya svāhā /  ghoṣāya svāhā /  ślokāya svāhā /  am̐śāya svāhā /  bhagāya svāhā /  aryamṇe svāhā //	somasya tviṣiḥ asi tava iva me tviṣiḥ bhūyāt agnaye svāhā somāya svāhā savitre svāhā sarasvatyai svāhā pūṣṇe svāhā bṛhaspataye svāhā indrāya svāhā  ghoṣāya svāhā   ślokāya svāhā amśāya svāhā bhagāya svāhā  aryamṇe svāhā 
SA_GV_syajurvedu-451	pavitre stho vaiṣṇavyau /  savitur vaḥ prasava ut punāmy acchidreṇa pavitreṇa sūryasya raśmibhiḥ /  anibhṛṣṭam asi vāco bandhus tapojāḥ somasya dātram asi svāhā rājasvaḥ  //	pavitre sthaḥ vaiṣṇavyau   savituḥ vaḥ prasave ud punāmi acchidreṇa pavitreṇa sūryasya raśmibhiḥ   a nibhṛṣṭam asi vācaḥ bandhuḥ tapaḥ jāḥ somasya dātram asi svāhā rājasvaḥ  /
SA_GV_syajurvedu-452	sadhamādo dyumninīr āpa etā anādhṛṣṭā apasyo vasānāḥ /  pastyāsu cakre varuṇaḥ sadhastham apām̐ śiśur mātṛtamāsv antaḥ //	sadhamādaḥ dyumninīḥ āpaḥ etāḥ anādhṛṣṭāḥ apasyaḥ vasānāḥ   pastyāsu cakre varuṇaḥ sadhastham apām śiśuḥ mātṛtamāsu antar 
SA_GV_syajurvedu-453	kṣatrasyolvam asi /  kṣatrasya jarāyv asi /  kṣatrasya yonir asi /  kṣatrasya nābhir asi /  indrasya vātraghnam /  mitrasyāsi varuṇasyāsi /  tvayāyaṃ vṛtraṃ badhet /  dṛvāsi /  rujāsi /  kṣumāsi /  pātainaṃ prāñcam /  pātainaṃ pratyañcam /  pātainaṃ tiryañcaṃ digbhyaḥ pāta //	kṣatrasya ulvam asi   kṣatrasya jarāyu asi    kṣatrasya yoniḥ asi     kṣatrasya nābhiḥ asi    indrasya vātraghnam   mitrasya asi varuṇasya asi   tvayā ayam vṛtram badhet    dṛvā asi                                                                                                                                                                                                                                                                                                                   
SA_GV_syajurvedu-454	āvirmayāḥ /  āvitto agnir gṛhapatiḥ /  āvitta indro vṛddhaśravāḥ /  āvittau mitrāvaruṇau dhṛtavratau /  āvittaḥ pūṣā viśvavedāḥ /  āvitte dyāvāpṛthivī viśvaśambhuvau /  āvittāditir uruśarmā //	āvis mayāḥ    āvittaḥ agniḥ gṛhapatiḥ    āvittaḥ indraḥ vṛddha śravāḥ    āvittau mitrāvaruṇau dhṛta vratau                                                                                                        
SA_GV_syajurvedu-455	aveṣṭā dandaśūkāḥ /  prācīm ā roha gāyatrī tvāvatu rathantaram̐ sāma trivṛt stomo vasanta  ṛtur brahma draviṇam //	aveṣṭāḥ dandaśūkāḥ   prācīm ā roha gāyatrī tvā avatu rathantaram sāma trivṛt stomaḥ vasantaḥ ṛtuḥ brahma draviṇam 
SA_GV_syajurvedu-456	dakṣiṇām ā roha triṣṭup tvāvatu bṛhat sāma pañcadaśa stomo  grīṣma ṛtuḥ kṣatraṃ draviṇam //	dakṣiṇām ā roha triṣṭubh tvā avatu bṛhat sāma pañcadaśaḥ stomaḥ grīṣmaḥ ṛtuḥ kṣatram draviṇam 
SA_GV_syajurvedu-457	pratīcīm ā roha jagatī tvāvatu vairūpam̐ sāma saptadaśa stomo  varṣā ṛtuḥ viḍ draviṇam //	pratīcīm ā roha jagatī tvā avatu vairūpam sāma saptadaśaḥ stomaḥ varṣā ṛtuḥ viś draviṇam 
SA_GV_syajurvedu-458	udīcīm ā rohānuṣṭup tvāvatu vairājam̐ sāmaikavim̐śa stomaḥ śarad  ṛtuḥ phalaṃ draviṇam //	udīcīm ā roha anuṣṭubh tvā avatu vairājam sāma ekavimśaḥ stomaḥ śarad ṛtuḥ phalam draviṇam 
SA_GV_syajurvedu-459	ūrdhvām ā roha paṅktis tvāvatu śākvararaivate sāmanī  triṇavatrayastrim̐śau stomau hemantaśiśirāv ṛtū varco draviṇam /  pratyastaṃ namuceḥ śiraḥ //	ūrdhvām ā roha paṅktiḥ tvā avatu śākvara raivate sāmanī triṇava trayastrimśau stomau hemanta śiśirau ṛtū varcaḥ draviṇam    pratyastam namuceḥ śiraḥ 
SA_GV_syajurvedu-460	somasya tviṣir asi taveva me tviṣir bhūyāt /  mṛtyoḥ pāhi /  ojo 'si saho 'sy amṛtam asi //	somasya tviṣiḥ asi tava iva me tviṣiḥ bhūyāt   mṛtyoḥ pāhi   ojaḥ si sahaḥ si amṛtam asi 
SA_GV_syajurvedu-461	hiraṇyarūpā uṣaso viroka ubhāv indrā udithaḥ sūryaś ca /  ā rohataṃ varuṇa mitra gartaṃ tataś cakṣāthām aditiṃ ditiṃ ca //	hiraṇya rūpau uṣasaḥ viroke ubhau indrau udithaḥ sūryaḥ ca  / ā rohatam varuṇa mitra gartam tatas cakṣāthām aditim ditim ca 
SA_GV_syajurvedu-462	mitro 'si varuṇo 'si //	mitraḥ si varuṇaḥ si 
SA_GV_syajurvedu-463	somasya tvā dyumnenābhiṣiñcāmy agner bhrājasā sūryasya  varcasendrasyendriyeṇa /  kṣatrāṇāṃ kṣatrapatir edhy ati didyūn pāhi //	somasya tvā dyumnena abhiṣiñcāmi agneḥ bhrājasā sūryasya varcasā indrasya indriyeṇa    kṣatrāṇām kṣatra patiḥ edhi ati didyūn pāhi 
SA_GV_syajurvedu-464	imaṃ devā asupatnam̐ suvadhvaṃ mahate kṣatrāya mahate jyaiṣṭhyāya  mahate jānarājyāyendrasyendriyāya /  imam amuṣya putram amuṣyai putram asyai viśa eṣa vo 'mī rājā somo  'smākaṃ brāhmaṇānām̐ rājā //	imam devāḥ asu patnam suvadhvam mahate kṣatrāya mahate jyaiṣṭhyāya mahate jānarājyāya indrasya indriyāya    imam amuṣya putram amuṣyai putram asyai viśe eṣa vaḥ mī rājā somaḥ smākam brāhmaṇānām rājā 
SA_GV_syajurvedu-465	pra parvatasya vṛṣabhasya pṛṣṭhān nāvaś caranti svasica iyānāḥ  /  tā āvavṛtrann adharāg udaktā ahiṃ budhnyam anu rīyamāṇāḥ //	pra parvatasya vṛṣabhasya pṛṣṭhāt nāvaḥ caranti svasicaḥ iyānāḥ    tāḥ āvavṛtran adharāk udaktāḥ ahim budhnyam anu rīyamāṇāḥ 
SA_GV_syajurvedu-466	viṣṇor vikarmaṇam asi /  viṣṇor vikrāntam asi /  viṣṇoḥ krāntam asi //	viṣṇoḥ vikarmaṇam asi    viṣṇoḥ vikrāntam asi          asi 
SA_GV_syajurvedu-467	prajāpate na tvad etāny anyo viśvā rūpāṇi pari tā babhūva /  yatkāmās te juhumas tan no astu /  ayam amuṣya pitāsāv asya pitā /  vayam̐ syāma patayo rayīṇām̐ svāhā /  rudra yat te krivi paraṃ nāma tasmin hutam asy ameṣṭam asi svāhā //	prajāpate na tvat etāni anyaḥ viśvā rūpāṇi pari tā babhūva    yad kāmāḥ te juhumaḥ tat naḥ astu   ayam amuṣya pitā asau asya pitā    vayam syāma patayaḥ rayīṇām svāhā   rudra yat te krivi param nāma tasmin hutam asi amā iṣṭam asi svāhā 
SA_GV_syajurvedu-468	indrasya vajro 'si /  mitrāvaruṇayos tvā praśāstroḥ praśiṣā yunajmi /  avyathāyai tvā svadhāyai tvāriṣṭo arjunaḥ /  marutāṃ prasavena jaya /  āpāma manasā /  sam indriyeṇa //	indrasya vajraḥ si    mitrāvaruṇayoḥ tvā praśāstroḥ praśiṣā yunajmi    avyathāyai tvā svadhāyai tvā ariṣṭaḥ arjunaḥ   marutām prasavena jaya    āpāma manasā    sam indriyeṇa 
SA_GV_syajurvedu-469	mā ta indra te vayaṃ turāṣāḍ ayuktāso abrahmatā vidasāma /  tiṣṭhā ratham adhi yaṃ vajrahastā raśmīn deva yuvase svaśvān //	mā te indra te vayam turāṣāh a yuktāsaḥ a brahma tā vidasāma    tiṣṭha ratham adhi yam vajrahasta raśmīn deva yuvase su aśvān 
SA_GV_syajurvedu-470	agnaye gṛhapataye svāhā /  somāya vanaspataye svāhā /  marutām ojase svāhā /  indrasyendriyāya svāhā /  pṛthivi mātar mā mā him̐sīr mo ahaṃ tvām //	agnaye gṛhapataye svāhā   somāya vanaspataye svāhā   marutām ojase svāhā   indrasya indriyāya svāhā pṛthivi mātar mā mā himsīḥ mā u aham tvām 
SA_GV_syajurvedu-471	ham̐saḥ śuciṣad vasur antarikṣasad dhotā vediṣad atithir duroṇasat /  nṛṣad varasad ṛtasad vyomasad abjā gojā ṛtajā adrijā ṛtaṃ bṛhat  //	hamsaḥ śuciṣad vasuḥ antarikṣa sad hotā vediṣad atithiḥ duroṇa sad    nṛṣad vara sad ṛta sad vyoma sad ap jāḥ go jāḥ ṛta jāḥ adri jāḥ ṛtam bṛhat  /
SA_GV_syajurvedu-472	iyad asyāyur asyāyur mayi dhehi yuṅṅ asi varco 'si varco mayi  dhehi /  ūrg asy ūrjaṃ mayi dhehi /  indrasya vāṃ vīryakṛto bāhū abhyupāva harāmi //	iyat asya āyuḥ asya āyuḥ mayi dhehi yuj asi varcaḥ si varcaḥ mayi dhehi    ūrj asi ūrjam mayi dhehi    indrasya vām vīrya kṛtaḥ bāhū abhyupa ava harāmi 
SA_GV_syajurvedu-473	syonāsi suṣadāsi /  kṣatrasya yonir asi /  syonām ā sīda suṣadām ā sīda kṣatrasya yonim ā sīda //	syonā asi suṣadā asi kṣatrasya yoniḥ asi   syonām ā sīda suṣadām ā sīda kṣatrasya yonim ā sīda 
SA_GV_syajurvedu-474	ni ṣasāda ghṛtavrato varuṇaḥ pastyāsv ā /  sāmrājyāya sukratuḥ //	ni ṣasāda ghṛta vrataḥ varuṇaḥ pastyāsu ā sāmrājyāya su kratuḥ 
SA_GV_syajurvedu-475	abhibhūr asy etās te pañca diśaḥ kalpantām /  brahmam̐s tvaṃ brahmāsi savitāsi satyaprasavaḥ /  varuṇo 'si satyaujāḥ /  indro 'si viśaujāḥ /  rudro 'si suśevaḥ /  bahukāra śreyaskara bhūyaskara /  indrasya vajro 'si tena me radhya //	abhibhūḥ asi etāḥ te pañca diśaḥ kalpantām    brahman tvam brahmā asi savitā asi satya prasavaḥ   varuṇaḥ si satya ojāḥ indraḥ si viśaujāḥ    indrasya vajraḥ si tena me radhya 
SA_GV_syajurvedu-476	agniḥ pṛthur dharmaṇas patir juṣāṇo agniḥ pṛthur dharmaṇas patir  ājyasya vetu svāhā /  svāhākṛtāḥ sūryasya raśmibir yatadhvam̐ sajātānāṃ madhyameṣṭhyāya //	agniḥ pṛthuḥ dharmaṇaḥ patiḥ juṣāṇaḥ agniḥ pṛthuḥ dharmaṇaḥ patiḥ ājyasya vetu svāhā    svāhākṛtāḥ sūryasya raśmibiḥ yatadhvam sajātānām madhyameṣṭhyāya 
SA_GV_syajurvedu-477	savitrā prasavitrā sarasvatyā vācā tvaṣṭrā rūpaiḥ pūṣṇā  paśubhir indreṇāsme bṛhaspatinā brahmaṇā varuṇenaujasāgninā tejasā  somena rājñā viṣṇunā daśamyā devatayā prasūtaḥ pra sarpāmi //	savitrā prasavitrā sarasvatyā vācā tvaṣṭrā rūpaiḥ pūṣṇā paśubhiḥ indreṇa asme bṛhaspatinā brahmaṇā varuṇena ojasā agninā tejasā somena rājñā viṣṇunā daśamyā devatayā prasūtaḥ pra sarpāmi 
SA_GV_syajurvedu-478	aśvibhyāṃ pacyasva /  sarasvatyai pacyasva /  indrāya sutrāmṇe pacyasva /  vāyuḥ pūtaḥ pavitreṇa pratyaṅk somo atisrutaḥ /  indrasya yujyaḥ sakhā //	aśvibhyām pacyasva   sarasvatyai pacyasva   indrāya sutrāmṇe pacyasva   vāyuḥ pūtaḥ pavitreṇa pratyaṅ somaḥ atisrutaḥ    indrasya yujyaḥ sakhā 
SA_GV_syajurvedu-479	kuvid aṅga yavamanto vayaṃ cid yathā dānty anupūrvaṃ viyūya /  ihehaiṣāṃ kṛṇuhi bhojanāni ye barhiṣo namaktiṃ yajanti //	kuvid aṅga yavamantaḥ vayam cit yathā dānti anupūrvam viyūya    iha iha eṣām kṛṇuhi bhojanāni ye barhiṣaḥ namaktim yajanti 
SA_GV_syajurvedu-480	upayāmagṛhīto 'sy aśvibhyāṃ tvā sarasvatyai tvendrāya tvā sutrāmṇe //	upayāma gṛhītaḥ u si aśvibhyām tvā sarasvatyai tvā indrāya tvā su trāmṇe 
SA_GV_syajurvedu-481	vayam̐ surāmam aśvinā namucāv āsure sacā /  vipipānā śubhas patī indraṃ karmasv āvatam //	vayam su rāmam aśvinā namucau āsure sacā    vipipānā śubhaḥ patī indram karmasu āvatam 
SA_GV_syajurvedu-482	putram iva pitarāv aśvinobhendrāvathuḥ kāvyair dam̐sanābhiḥ /  yat surāmaṃ vyapibaḥ śacībhiḥ sarasvatī tvā maghavann abhiṣṇak //	putram iva pitarau aśvinā ubhā indra āvathuḥ kāvyaiḥ damsanābhiḥ    yat su rāmam vyapibaḥ śacībhiḥ sarasvatī tvā maghavan abhiṣṇak 
SA_GV_syajurvedu-483	yuñjānaḥ prathamaṃ manas tatvāya savitā dhiyam /  agner jyotir nicāyya pṛthivyā adhy ābharat //	yuñjānaḥ prathamam manaḥ tatvāya savitā dhiyam    agneḥ jyotiḥ nicāyya pṛthivyāḥ adhi ābharat 
SA_GV_syajurvedu-484	yuktena manasā vayaṃ devasya savituḥ save /  svargyāya śaktyā //	yuktena manasā vayam devasya savituḥ save            
SA_GV_syajurvedu-485	yuktvāya savitā devānt svaryato dhiyā divam /  bṛhaj jyotiḥ kariṣyataḥ savitā pra suvāti tān //	yuktvāya savitā devān svar yataḥ dhiyā divam    bṛhat jyotiḥ kariṣyataḥ savitā pra suvāti tān 
SA_GV_syajurvedu-486	yuñjate mana uta yuñjate dhiyo viprā viprasya bṛhato vipaścitaḥ /  vi hotrā dadhe vayunāvid eka in mahī devasya savituḥ pariṣṭutiḥ //	yuñjate manaḥ uta yuñjate dhiyaḥ viprāḥ viprasya bṛhataḥ vipaścitaḥ    vi hotrā dadhe vayunā vid ekaḥ id mahī devasya savituḥ pariṣṭutiḥ 
SA_GV_syajurvedu-487	yuje vāṃ brahma pūrvyaṃ namobhir vi śloka etu pathyeva sūreḥ /  śṛṇvantu viśve amṛtasya putrā ā ye dhāmāni divyāni tasthuḥ //	yuje vām brahma pūrvyam namobhiḥ vi ślokaḥ etu pathyā iva sūreḥ    śṛṇvantu viśve amṛtasya putrāḥ ā ye dhāmāni divyāni tasthuḥ 
SA_GV_syajurvedu-488	yasya prayāṇam anv anya id yayur devā devasya mahimānam ojasā /  yaḥ pārthivāni vimame sa etaśo rajām̐si devaḥ savitā mahitvanā //	yasya prayāṇam anu anye id yayuḥ devāḥ devasya mahimānam ojasā    yaḥ pārthivāni vimame saḥ etaśaḥ rajāmsi devaḥ savitā mahitvanā 
SA_GV_syajurvedu-489	deva savitaḥ pra suva yajñaṃ pra suva yajñapatiṃ bhagāya /  divyo gandharvaḥ ketapūḥ ketaṃ naḥ punātu vācas patir vācaṃ naḥ svadatu  //	deva savitar pra suva yajñam pra suva yajñapatim bhagāya     divyaḥ gandharvaḥ keta pūḥ ketam naḥ punātu vācaḥ patiḥ vācam naḥ svadatu  /
SA_GV_syajurvedu-490	imaṃ no deva savitar yajñaṃ pra ṇaya devāvyam̐ sakhividam̐ satrājitaṃ  dhanajitam̐ svarjitam /  ṛcā stomam̐ samardhaya gāyatreṇa rathantaraṃ bṛhad gāyatravartani  svāhā //	imam naḥ deva savitar yajñam pra naya devāvyam sakhi vidam satrājitam dhana jitam svar jitam    ṛcā stomam samardhaya gāyatreṇa rathantaram bṛhat gāyatra vartani svāhā 
SA_GV_syajurvedu-491	devasya tvā savituḥ prasave 'śvinor bāhubhyāṃ pūṣṇo hastābhyām /  ā dade gāyatreṇa chandasāṅgirasvat pṛthivyāḥ sadhasthād agniṃ purīṣyam  aṅgirasvad ā bhara traiṣṭubhena chandasāṅgirasvat //	devasya tvā savituḥ prasave śvinoḥ bāhubhyām pūṣṇaḥ hastābhyām    ā dade gāyatreṇa chandasā aṅgirasvat pṛthivyāḥ sadhasthāt agnim purīṣyam aṅgirasvat ā bhara traiṣṭubhena chandasā aṅgirasvat 
SA_GV_syajurvedu-492	abhrir asi nāry asi tvayā vayam agnim̐ śakema khanitum̐ sadhastha ā  jāgatena chandasāṅgirasvat //	abhriḥ asi nārī asi tvayā vayam agnim śakema khanitum sadhasthe ā jāgatena chandasā aṅgirasvat 
SA_GV_syajurvedu-493	hasta ādhāya savitā bibhrad abhrim̐ hiraṇyayīm /  agner jyotir nicāyya pṛthivyā adhy ā bhara //	haste ādhāya savitā bibhrat abhrim hiraṇyayīm   agneḥ jyotiḥ nicāyya pṛthivyāḥ adhi ā bhara 
SA_GV_syajurvedu-494	ānuṣṭubhena chandasāṅgirasvat //	ānuṣṭubhena chandasā aṅgirasvat 
SA_GV_syajurvedu-495	pratūrtaṃ vājinn ā drava variṣṭhām anu samvatam /  divi te janma paramam antarikṣe tava nābhiḥ pṛthivyām adhi yonir it //	pratūrtam vājin ā drava variṣṭhām anu samvatam      divi te janma paramam antarikṣe tava nābhiḥ pṛthivyām adhi yoniḥ id 
SA_GV_syajurvedu-496	yuñjāthām̐ rāsabhaṃ yuvam asmin yāme vṛṣaṇvasū /  agniṃ bharantam asmayum //	yuñjāthām rāsabham yuvam asmin yāme vṛṣaṇvasū    agnim bharantam asmayum 
SA_GV_syajurvedu-497	yoge-yoge tavastaraṃ vāje-vāje havāmahe /  sakhāya indram ūtaye //	yoge yoge tavastaram vāje vāje havāmahe      sakhāyaḥ indram ūtaye 
SA_GV_syajurvedu-498	pratūrvann ehy avakrāmann aśasto rudrasya gāṇapatyaṃ mayobhūr  ehi /  urv antarikṣaṃ v`īhi /  svastigavyūtir abhayāni kṛṇvan pūṣṇā sayujā saha //	pratūrvan ehi avakrāman aśastaḥ rudrasya gāṇapatyam mayobhūḥ ehi    uru antarikṣam vīhi   svasti gavyūtiḥ abhayāni kṛṇvan pūṣṇā sayujā saha 
SA_GV_syajurvedu-499	pṛthivyāḥ sadhasthād agniṃ purīṣyam aṅgirasvad ā bhara /  agniṃ purīṣyam aṅgirasvad acchemaḥ /   agniṃ purīṣyam aṅgirasvad bhariṣyāmaḥ //	pṛthivyāḥ sadhasthāt agnim purīṣyam aṅgirasvat ā bhara   agnim purīṣyam aṅgirasvat acchemaḥ     agnim purīṣyam aṅgirasvat bhariṣyāmaḥ 
SA_GV_syajurvedu-500	anv agnir uṣasām agram akhyad anv ahāni prathamo jātavedāḥ /  anu sūryasya purutrā ca raśmīn anu dyāvāpṛthivī ā tatantha //	anu agniḥ uṣasām agram akhyat anu ahāni prathamaḥ jātavedāḥ    anu sūryasya purutrā ca raśmīn anu dyāvāpṛthivī ā tatantha 
SA_GV_syajurvedu-501	āgatya vājy adhvānam̐ sarvā mṛdho vidhūnute /  agnim̐ sadhasthe mahati cakṣuṣā ni cikīṣate //	āgatya vājī adhvānam sarvāḥ mṛdhaḥ vidhūnute    agnim sadhasthe mahati cakṣuṣā ni cikīṣate 
SA_GV_syajurvedu-502	ākramya vājin pṛthivīm agnim iccha rucā tvam /  bhūmyā vṛktvāya no brūhi yataḥ khanema taṃ vayam //	ākramya vājin pṛthivīm agnim iccha rucā tvam    bhūmyā vṛktvāya naḥ brūhi yatas khanema tam vayam 
SA_GV_syajurvedu-503	dyaus te pṛṣṭhaṃ pṛthivī sadhastham ātmāntarikṣam̐ samudro yoniḥ  /  vikhyāya cakṣuṣā tvam abhi tiṣṭha pṛtanyataḥ //	dyauḥ te pṛṣṭham pṛthivī sadhastham ātmā antarikṣam samudraḥ yoniḥ      vikhyāya cakṣuṣā tvam abhi tiṣṭha pṛtanyataḥ 
SA_GV_syajurvedu-504	ut krāma mahate saubhagāyāsmād āsthānād draviṇodā vājin /  vayam̐ syāma sumatau pṛthivyā agniṃ khananta upasthe asyāḥ //	ud krāma mahate saubhagāya asmāt āsthānāt draviṇaḥ dāḥ vājin    vayam syāma sumatau pṛthivyāḥ agnim khanantaḥ upasthe asyāḥ 
SA_GV_syajurvedu-505	ud akramīd draviṇodā vājy arvākaḥ su lokam̐ sukṛtaṃ pṛthivyām /  tataḥ khanema supratīkam agnim̐ svo ruhāṇā adhi nākam uttamam //	ud akramīt draviṇaḥ dāḥ vājī arvā akaḥ su lokam su kṛtam pṛthivyām    tatas khanema su pratīkam agnim svar ruhāṇāḥ adhi nākam uttamam 
SA_GV_syajurvedu-506	ā tvā jigharmi manasā ghṛtena pratikṣiyantaṃ bhuvanāni viśvā /  pṛthuṃ tiraścā vayasā bṛhantaṃ vyaciṣṭham annai rabhasaṃ dṛśānam //	ā tvā jigharmi manasā ghṛtena pratikṣiyantam bhuvanāni viśvā    pṛthum tiraścā vayasā bṛhantam vyaciṣṭham annaiḥ rabhasam dṛśānam 
SA_GV_syajurvedu-507	ā viśvataḥ pratyañcaṃ jigharmy arakṣasā manasā taj juṣeta /  maryaśrī spṛhayadvarṇo agnir nābhimṛśe tanvā jarbhurāṇaḥ //	ā viśvatas pratyañcam jigharmi arakṣasā manasā tat juṣeta    marya śrī spṛhayat varṇaḥ agniḥ na abhimṛśe tanvā jarbhurāṇaḥ 
SA_GV_syajurvedu-508	pari vājapatiḥ kavir agnir havyāny akramīt /  dadhad ratnāni dāśuṣe //	pari vāja patiḥ kaviḥ agniḥ havyāni akramīt    dadhat ratnāni dāśuṣe 
SA_GV_syajurvedu-509	pari tvāgne puraṃ vayaṃ vipram̐ sahasya dhīmahi /  dhṛṣadvarṇaṃ dive-dive hantāraṃ bhaṅgurāvatām //	pari tvā agne puram vayam vipram sahasya dhīmahi      dhṛṣat varṇam dive dive hantāram bhaṅgurāvatām 
SA_GV_syajurvedu-510	tvam agne dyubhis tvam āśuśukṣaṇis tvam adbhyas tvam aśmanas pari /  tvaṃ vanebhyas tvam oṣadhībhyas tvaṃ nṛṇāṃ nṛpate jāyase śuciḥ //	tvam agne dyubhiḥ tvam āśuśukṣaṇiḥ tvam adbhyaḥ tvam aśmanaḥ pari tvam vanebhyaḥ tvam oṣadhībhyaḥ tvam nṛṇām nṛpate jāyase śuciḥ 
SA_GV_syajurvedu-511	devasya tvā savituḥ prasave 'śvinor bāhubhyāṃ pūṣṇo hastābhyām /  pṛthivyāḥ sadhasthād agniṃ purīṣyam aṅgirasvat khanāmi /  jyotiṣmantaṃ tvāgne supratīkam ajasreṇa bhānunā dīdyatam /  śivaṃ prajābhyo 'him̐santaṃ pṛthivyā sadhasthād agniṃ purīṣyam  aṅgirasvat khanāmaḥ //	devasya tvā savituḥ prasave śvinoḥ bāhubhyām pūṣṇaḥ hastābhyām   pṛthivyāḥ sadhasthāt agnim purīṣyam aṅgirasvat khanāmi    jyotiṣmantam tvā agne su pratīkam ajasreṇa bhānunā dīdyatam    śivam prajābhyaḥ himsantam pṛthivyāḥ sadhasthāt agnim purīṣyam aṅgirasvat khanāmaḥ  /
SA_GV_syajurvedu-512	apāṃ pṛṣṭham asi yonir agneḥ samudram abhitaḥ pinvamānam /  vardhamāno mahām̐ ā ca puṣkare divo mātrayā varimṇā prathasva //	apām pṛṣṭham asi yoniḥ agneḥ samudram abhitas pinvamānam   vardhamānaḥ mahām ā ca puṣkare divaḥ mātrayā varimṇā prathasva 
SA_GV_syajurvedu-513	śarma ca stho varma ca stho 'cchidre bahule ubhe /  vyacasvatī saṃ vasāthāṃ bhṛtam agniṃ purīṣyam //	śarma ca sthaḥ varma ca sthaḥ chidre bahule ubhe      sam vasāthām bhṛtam agnim purīṣyam 
SA_GV_syajurvedu-514	saṃvasāthām̐ svarvidā samīcī urasā tmanā /  agnim antar bhariṣyantī jyotiṣmantam ajasram it //	saṃvasāthām svarvidā samīcī urasā tmanā    agnim antar bhariṣyantī jyotiṣmantam ajasram id 
SA_GV_syajurvedu-515	purīṣyo 'si viśvabharā atharvā tvā prathamo nir amanthad agne /  tvām agne puṣkarād adhy atharvā nir amanthata /  mūrdhno viśvasya vāghataḥ //	purīṣyaḥ si viśva bharāḥ atharvā tvā prathamaḥ niḥ amanthat agne   tvām agne puṣkarāt adhi atharvā niḥ amanthata     mūrdhnaḥ viśvasya vāghataḥ 
SA_GV_syajurvedu-516	tam u tvā dadhyaṅṅ ṛṣiḥ putra īdhe atharvaṇaḥ /  vṛtrahaṇaṃ puraṃdaram //	tam u tvā dadhyaṅ ṛṣiḥ putraḥ īdhe atharvaṇaḥ    vṛtra haṇam puraṃdaram 
SA_GV_syajurvedu-517	tam u tvā pāthyo vṛṣā samīdhe dasyuhantamam /  dhanaṃjayam̐ raṇe-raṇe //	tam u tvā pāthyaḥ vṛṣā samīdhe dasyu hantamam dhanaṃjayam raṇeraṇe 
SA_GV_syajurvedu-518	sīda hotaḥ sva u loke cikitvān sādayā yajñam̐ sukṛtasya yonau /  devāvīr devān haviṣā yajāsy agne bṛhad yajamāne vayo dhāḥ //	sīda hotar sve u loke cikitvān sādaya yajñam sukṛtasya yonau    devāvīḥ devān haviṣā yajāsi agne bṛhat yajamāne vayaḥ dhāḥ 
SA_GV_syajurvedu-519	ni hotā hotṛṣadane vidānas tveṣo dīdivām̐ asadat sudakṣaḥ /  adabdhavratapramatir vasiṣṭhaḥ sahasrambharaḥ śucijihvo agniḥ //	ni hotā hotṛṣadane vidānaḥ tveṣaḥ dīdivām asadat su dakṣaḥ    adabdha vrata pramatiḥ vasiṣṭhaḥ sahasrambharaḥ śuci jihvaḥ agniḥ 
SA_GV_syajurvedu-520	sam̐ sīdasva mahām̐ asi śocasva devavītamaḥ /  vi dhūmam agne aruṣaṃ miyedhya sṛja praśasta darśatam //	sam sīdasva mahām asi śocasva deva vītamaḥ    vi dhūmam agne aruṣam miyedhya sṛja praśasta darśatam 
SA_GV_syajurvedu-521	apo devīr upasṛja madhumatīr ayakṣmāya prajābhyaḥ /  tāsām āsthānād uj jihatām oṣadhayaḥ supippalāḥ //	apaḥ devīḥ upasṛja madhumatīḥ ayakṣmāya prajābhyaḥ   tāsām āsthānāt ud jihatām oṣadhayaḥ su pippalāḥ 
SA_GV_syajurvedu-522	saṃ te vāyur mātariśvā dadhātūttānāyā hṛdayaṃ yad vikastam /  yo devānāṃ carasi prāṇathena kasmai deva vaṣaḍ astu tubhyam //	sam te vāyuḥ mātariśvā dadhātu uttānāyāḥ hṛdayam yat vikastam   yaḥ devānām carasi prāṇathena kasmai deva vaṣaṭ astu tubhyam 
SA_GV_syajurvedu-523	sujāto jyotiṣā saha śarma varūtham āsadat svaḥ /  vāso agne viśvarūpam̐ saṃvyayasva vibhāvaso //	su jātaḥ jyotiṣā saha śarma varūtham āsadat svar   vāsaḥ agne viśva rūpam saṃvyayasva vibhāvaso 
SA_GV_syajurvedu-524	ud u tiṣṭha svadhvarāvā no devyā dhiyā /  dṛśe ca bhāsā bṛhatā śuśukvanir āgne yāhi suśastibhiḥ //	ud u tiṣṭha su adhvarāvā naḥ devyā dhiyā     dṛśe ca bhāsā bṛhatā śuśukvaniḥ ā agne yāhi su śastibhiḥ 
SA_GV_syajurvedu-525	ūrdhva ū ṣu ṇa ūtaye tiṣṭhā devo na savitā /  ūrdhvo vājasya sanitā yad añjibhir vāghadbhir vihvayāmahe //	ūrdhvaḥ u su naḥ ūtaye tiṣṭha devaḥ na savitā   ūrdhvaḥ vājasya sanitā yat añjibhiḥ vāghadbhiḥ vihvayāmahe 
SA_GV_syajurvedu-526	sa jāto garbho asi rodasyor agne cārur vibhṛta oṣadhīṣu /  citraḥ śiśuḥ pari tamām̐sy aktūn pra mātṛbhyo adhi kanikradad gāḥ //	sa jātaḥ garbhaḥ asi rodasyoḥ agne cāruḥ vibhṛtaḥ oṣadhīṣu    citraḥ śiśuḥ pari tamāmsi aktūn pra mātṛbhyaḥ adhi kanikradat gāḥ 
SA_GV_syajurvedu-527	sthiro bhava vīḍv aṅga āśur bhava vājy arvan /  pṛthur bhava suṣadas tvam agneḥ purīṣavāhaṇaḥ //	sthiraḥ bhava vīḍu aṅgaḥ āśuḥ bhava vājī arvan    pṛthuḥ bhava suṣadaḥ tvam agneḥ purīṣavāhaṇaḥ 
SA_GV_syajurvedu-528	śivo bhava prajābhyo mānuṣībhyas tvam aṅgiraḥ /  mā dyāvāpṛthivī abhi śocīr māntarikṣaṃ mā vanaspatīn //	śivaḥ bhava prajābhyaḥ mānuṣībhyaḥ tvam aṅgiraḥ   mā dyāvāpṛthivī abhi śocīḥ mā antarikṣam mā vanaspatīn 
SA_GV_syajurvedu-529	praitu vājī kanikradan nānadad rāsabhaḥ patvā /  bharann agniṃ purīṣyaṃ mā pādy āyuṣaḥ purā /  vṛṣāgniṃ vṛṣaṇaṃ bharann apāṃ garbham̐ samudriyam //	praitu vājī kanikradat nānadat rāsabhaḥ patvā    bharan agnim purīṣyam mā pādi āyuṣaḥ purā   vṛṣā agnim vṛṣaṇam bharan apām garbham samudriyam 
SA_GV_syajurvedu-530	agna āyāhi vītaye //	agne āyāhi vītaye 
SA_GV_syajurvedu-531	ṛtam̐ satyam ṛtam̐ satyam /  agniṃ purīṣyam aṅgirasvad bharāmaḥ /  oṣadhayaḥ prati modadhvam agnim etam̐ śivam āyantam abhy atra yuṣmāḥ /  vyasyan viśvā anirā amīvā niṣīdan no apa durmatiṃ jahi //	ṛtam satyam ṛtam satyam   agnim purīṣyam aṅgirasvat bharāmaḥ   oṣadhayaḥ prati modadhvam agnim etam śivam āyantam abhi atra yuṣmāḥ   vyasyan viśvāḥ anirāḥ amīvāḥ niṣīdan naḥ apa durmatim jahi 
SA_GV_syajurvedu-532	oṣadhayaḥ prati gṛbhṇīta puṣpavatīḥ supippalāḥ /  ayaṃ vo garbha ṛtviyaḥ pratnam̐ sadhastham āsadat //	oṣadhayaḥ prati gṛbhṇīta puṣpavatīḥ su pippalāḥ   ayam vaḥ garbhaḥ ṛtviyaḥ pratnam sadhastham āsadat 
SA_GV_syajurvedu-533	vi pājasā pṛthunā śośucāno bādhasva dviṣo rakṣaso amīvāḥ /  suśarmaṇo bṛhataḥ śarmaṇi syām agner aham̐ suhavasya praṇītau //	vi pājasā pṛthunā śośucānaḥ bādhasva dviṣaḥ rakṣasaḥ amīvāḥ    su śarmaṇaḥ bṛhataḥ śarmaṇi syām agneḥ aham su havasya praṇītau 
SA_GV_syajurvedu-534	āpo hi ṣṭhā mayobhuvas tā na ūrje dadhātana /  mahe raṇāya cakṣase //	āpaḥ hi stha mayobhuvaḥ tāḥ naḥ ūrje dadhātana mahe raṇāya cakṣase 
SA_GV_syajurvedu-535	yo vaḥ śivatamo rasas tasya bhājayateha naḥ /  uśatīr iva mātaraḥ //	yaḥ vaḥ śivatamaḥ rasaḥ tasya bhājayata iha naḥ    uśatīḥ iva mātaraḥ 
SA_GV_syajurvedu-536	tasmā araṃ gamāma vo yasya kṣayāya jinvatha /  āpo janayathā ca naḥ //	tasmai aram gamāma vaḥ yasya kṣayāya jinvatha    āpaḥ janayatha ca naḥ 
SA_GV_syajurvedu-537	mitraḥ sam̐sṛjya pṛthivīṃ bhūmiṃ ca jyotiṣā saha /  sujātaṃ jātavedasam ayakṣmāya tvā sam̐ sṛjāmi prajābhyaḥ //	mitraḥ samsṛjya pṛthivīm bhūmim ca jyotiṣā saha     su jātam jātavedasam ayakṣmāya tvā sam sṛjāmi prajābhyaḥ 
SA_GV_syajurvedu-538	rudrāḥ sam̐sṛjya pṛthivīṃ bṛhaj jyotiḥ sam īdhire /  teṣāṃ bhānur ajasra ic chukro deveṣu rocate //	rudrāḥ samsṛjya pṛthivīm bṛhat jyotiḥ sam īdhire    teṣām bhānuḥ ajasraḥ id śukraḥ deveṣu rocate 
SA_GV_syajurvedu-539	sam̐sṛṣṭā vasubhī rudrair dhīraiḥ karmaṇyāṃ mṛdam /  hastābhyāṃ mṛdvīṃ kṛtvā sinīvālī kṛṇotu tām //	samsṛṣṭā vasubhiḥ rudraiḥ dhīraiḥ karmaṇyām mṛdam   hastābhyām mṛdvīm kṛtvā sinīvālī kṛṇotu tām 
SA_GV_syajurvedu-540	sinīvālī sukapardā sukurīrā svaupaśā /  sā tubhyam adite mahyokhāṃ dadhātu hastayoḥ //	sinīvālī su kapardā su kurīrā su aupaśā     sā tubhyam adite mahyā ukhām dadhātu hastayoḥ 
SA_GV_syajurvedu-541	ukhāṃ kṛṇotu śaktyā bāhubhyām aditir dhiyā /  mātā putraṃ yathopasthe sāgniṃ bibhartu garbha ā //	ukhām kṛṇotu śaktyā bāhubhyām aditiḥ dhiyā    mātā putram yathā upasthe sā agnim bibhartu garbhe ā 
SA_GV_syajurvedu-542	makhasya śiro 'si //	makhasya śiraḥ si 
SA_GV_syajurvedu-543	vasavas tvā kṛṇvantu gāyatreṇa chandasāṅgirasvad dhruvāsi  pṛthivy asi /  dhārayā mayi prajām̐ rāyaspoṣaṃ gaupatyam̐ suvīryam̐ sajātān yajamānāya //	vasavaḥ tvā kṛṇvantu gāyatreṇa chandasā aṅgirasvat dhruvā asi pṛthivī asi  / dhāraya mayi prajām rāyaspoṣam gaupatyam su vīryam sajātān yajamānāya 
SA_GV_syajurvedu-544	rudrās tvā kṛṇvantu traiṣṭubhena chandasāṅgirasvad dhruvāsy antarikṣam  asi /  dhārayā mayi prajām̐ rāyaspoṣaṃ gaupatyam̐ suvīryam̐ sajātān yajamānāya //	rudrāḥ tvā kṛṇvantu traiṣṭubhena chandasā aṅgirasvat dhruvā asi antarikṣam asi  / dhāraya mayi prajām rāyaspoṣam gaupatyam su vīryam sajātān yajamānāya 
SA_GV_syajurvedu-545	ādityās tvā kṛṇvantu jāgatena chandasāṅgirasvad dhruvāsi dyaur asi /  dhārayā mayi prajām̐ rāyaspoṣaṃ gaupatyam̐ suvīryam̐ sajātān yajamānāya //	ādityāḥ tvā kṛṇvantu jāgatena chandasā aṅgirasvat dhruvā asi dyauḥ asi  / dhāraya mayi prajām rāyaspoṣam gaupatyam su vīryam sajātān yajamānāya 
SA_GV_syajurvedu-546	viśve tvā devā vaiśvānarāḥ kṛṇvantv ānuṣṭubhena chandasāṅgirasvad  dhruvāsi diśo 'si /  dhārayā mayi prajām̐ rāyaspoṣaṃ gaupatyam̐ suvīryam̐ sajātān yajamānāya //	viśve tvā devāḥ vaiśvānarāḥ kṛṇvantu ānuṣṭubhena chandasā aṅgirasvat  dhruvā asi diśaḥ si   / dhāraya mayi prajām rāyaspoṣam gaupatyam su vīryam sajātān yajamānāya 
SA_GV_syajurvedu-547	adityai rāmnāsi /  aditiṣ ṭe bilaṃ gṛbhṇātu /  kṛtvāya sā mahīm ukhāṃ mṛnmayīṃ yonim agnaye /  putrebhyaḥ prāyacchad aditiḥ śrapayān iti //	adityai rāmnā asi   aditiḥ te bilam gṛbhṇātu   kṛtvāya sā mahīm ukhām mṛd mayīm yonim agnaye   putrebhyaḥ prāyacchat aditiḥ śrapayān iti 
SA_GV_syajurvedu-548	vasavas tvā dhūpayantu gāyatreṇa chandasāṅgirasvat /  rudrās tvā dhūpayantu traiṣṭubhena chandasāṅgirasvat /  ādityās tvā dhūpayantu jāgatena chandasāṅgirasvat /  viśve tvā devā vaiśvānarā dhūpayantv ānuṣṭubhena chandasāṅgirasvat /  indras tvā dhūpayatu /  varuṇas tvā dhūpayatu /  viṣṇu tvā dhūpayatu //	vasavaḥ tvā dhūpayantu gāyatreṇa chandasā aṅgirasvat    rudrāḥ tvā dhūpayantu traiṣṭubhena chandasā aṅgirasvat    ādityāḥ tvā dhūpayantu jāgatena chandasā aṅgirasvat   viśve tvā devāḥ vaiśvānarāḥ dhūpayantu ānuṣṭubhena chandasā aṅgirasvat                        tvā dhūpayatu                                                                                                                                                                                       
SA_GV_syajurvedu-549	aditiṣ ṭvā devī viśvadevyāvatī pṛthivyāḥ sadhasthe aṅgirasvat  khanatv avaṭa /  devānām tvā patnīr devīr viśvadevyāvatīḥ pṛthivyāḥ sadhasthe  aṅgirasvad dadhatūkhe /  dhiṣaṇās tvā devīr viśvadevyāvatīḥ pṛthivyāḥ sadhasthe aṅgirasvad  abh`īndhatām ukhe /  varūtrīṣ ṭvā devīr viśvadevyāvatīḥ pṛthivyāḥ sadhasthe aṅgirasvac  chrapayantūkhe /  gnās tvā devīr viśvadevyāvatīḥ pṛthivyāḥ sadhasthe aṅgirasvat  pacantūkhe /  janayas tvācchinnapatrā devīr viśvadevyāvatīḥ pṛthivyāḥ sadhasthe  aṅgirasvat pacantūkhe //	aditiḥ tvā devī viśvadevyāvatī pṛthivyāḥ sadhasthe aṅgirasvat khanatu avaṭa    devānām tvā patnīḥ devīḥ viśvadevyāvatīḥ pṛthivyāḥ sadhasthe aṅgirasvat dadhatu ukhe   dhiṣaṇāḥ tvā devīḥ viśvadevyāvatīḥ pṛthivyāḥ sadhasthe aṅgirasvat abhīndhatām ukhe    varūtrīḥ tvā devīḥ viśvadevyāvatīḥ pṛthivyāḥ sadhasthe aṅgirasvat śrapayantu ukhe    gnāḥ tvā devīḥ viśvadevyāvatīḥ pṛthivyāḥ sadhasthe aṅgirasvat pacantu uk
SA_GV_syajurvedu-550	mitrasya carṣaṇīdhṛto 'vo devasya sānasi /  dyumnaṃ citraśravastamam //	mitrasya carṣaṇī dhṛtaḥ vaḥ devasya sānasi       
SA_GV_syajurvedu-551	devas tvā savitodvapatu supāṇiḥ svaṅguriḥ subāhur uta śaktyā /  avyathamānā pṛthivyām āśā diśa ā pṛṇa //	devaḥ tvā savitā udvapatu su pāṇiḥ su aṅguriḥ su bāhuḥ uta śaktyā    a vyathamānā pṛthivyām āśāḥ diśaḥ ā pṛṇa 
SA_GV_syajurvedu-552	utthāya bṛhatī bhavod u tiṣṭha dhrutvā tvam /  mitraitāṃ ta ukhāṃ pari dadāmy abhittyā eṣā mā bhedi //	utthāya bṛhatī bhava ud u tiṣṭha dhrutvā tvam mitra etām te ukhām pari dadāmi a bhittyai eṣā mā bhedi 
SA_GV_syajurvedu-553	vasavas tvā chṛndantu gāyatreṇa chandasāṅgirasvat /  rudrās tvā chṛndantu traiṣṭubhena chandasāṅgirasvat /  ādityās tvā chṛndantu jāgatena chandasāṅgirasvat /  viśve tvā devā vaiśvānarā ā chṛndantv ānuṣṭubhena chandasāṅgirasvat  //	vasavaḥ tvā chṛndantu gāyatreṇa chandasā aṅgirasvat    rudrāḥ tvā chṛndantu traiṣṭubhena chandasā aṅgirasvat    ādityāḥ tvā chṛndantu jāgatena chandasā aṅgirasvat   viśve tvā devāḥ vaiśvānarāḥ ā chṛndantu ānuṣṭubhena chandasā aṅgirasvat  /
SA_GV_syajurvedu-554	ākūtim agniṃ prayujam̐ svāhā /  mano medhām agniṃ prayujam̐ svāhā /  cittaṃ vijñātam agniṃ prayujam̐ svāhā /  vāco vidhṛtim agniṃ prayujam̐ svāhā /  prajāpataye manave svāhā /  agnaye vaiśvānarāya svāhā //	ākūtim agnim prayujam svāhā   manaḥ medhām agnim prayujam svāhā   cittam vijñātam agnim prayujam svāhā   vācaḥ vidhṛtim agnim prayujam svāhā    prajāpataye manave svāhā   agnaye vaiśvānarāya svāhā 
SA_GV_syajurvedu-555	viśvo devasya netur marto vurīta sakhyam /  viśvo rāya iṣudhyati dyumnaṃ vṛṇīta puṣyase svāhā //	viśvaḥ devasya netuḥ martaḥ vurīta sakhyam   viśvaḥ rāyaḥ iṣudhyati dyumnam vṛṇīta puṣyase svāhā 
SA_GV_syajurvedu-556	mā su bhitthā mā su riṣo 'mba dhṛṣṇu vīrayasva su /  agniś cedaṃ kariṣyathaḥ //	mā su bhitthāḥ mā su riṣaḥ mba dhṛṣṇu vīrayasva su    agniḥ ca idam kariṣyathaḥ 
SA_GV_syajurvedu-557	dṛm̐hasva devi pṛthivi svastaya āsurī māyā svadhayā kṛtāsi /  juṣṭaṃ devebhya idam astu havyam ariṣṭā tvam ud ihi yajñe asmin //	dṛmhasva devi pṛthivi svastaye āsurī māyā svadhayā kṛtā asi   / juṣṭam devebhyaḥ idam astu havyam ariṣṭā tvam ud ihi yajñe asmin 
SA_GV_syajurvedu-558	drvanna sarpirāsutiḥ pratno hotā vareṇyaḥ /  sahasas putro adbhutaḥ //	dru anna sarpiḥ āsutiḥ pratnaḥ hotā vareṇyaḥ sahasaḥ putraḥ adbhutaḥ 
SA_GV_syajurvedu-559	parasyā adhi saṃvato 'varām̐ abhy ātara /  yatrāham asmi tām̐ ava //	parasyāḥ adhi saṃvataḥ varām abhī ātara   yatra aham asmi tām ava 
SA_GV_syajurvedu-560	paramasyāḥ parāvato rohid aśva ihā gahi /  purīṣyaḥ purupriyo 'gne tvaṃ tarā mṛdhaḥ //	paramasyāḥ parāvataḥ rohit aśvaḥ iha ā gahi    purīṣyaḥ puru priyaḥ gne tvam tara mṛdhaḥ 
SA_GV_syajurvedu-561	yad agne kāni kāni cid ā te dārūṇi dadhmasi /  sarvaṃ tad astu te ghṛtaṃ taj juṣasva yaviṣṭhya //	yat agne kāni kāni cit ā te dārūṇi dadhmasi    sarvam tat astu te ghṛtam tat juṣasva yaviṣṭhya 
SA_GV_syajurvedu-562	yad atty upajihvikā yad vamro atisarpati /  sarvaṃ tad astu te ghṛtaṃ taj juṣasva yaviṣṭhya //	yat atti upajihvikā yat vamraḥ atisarpati  / sarvam tat astu te ghṛtam tat juṣasva yaviṣṭhya 
SA_GV_syajurvedu-563	ahar-ahar aprayāvaṃ bharanto 'śvāyeva tiṣṭhate ghāsam asmai /  rāyaspoṣeṇa sam iṣā madanto 'gne mā te prativeśā riṣāma //	ahar ahar a prayāvam bharantaḥ śvāyā iva tiṣṭhate ghāsam asmai    rāyaspoṣeṇa sam iṣā madantaḥ gne mā te prativeśāḥ riṣāma 
SA_GV_syajurvedu-564	nābhā pṛthivyāḥ samidhāne agnau rāyaspoṣāya bṛhate havāmahe /  iraṃmadaṃ bṛhadukthyaṃ yajatraṃ jetāram agniṃ pṛtanāsu sāsahim //	nābhā pṛthivyāḥ samidhāne agnau rāyaspoṣāya bṛhate havāmahe    iraṃmadam bṛhat ukthyam yajatram jetāram agnim pṛtanāsu sāsahim 
SA_GV_syajurvedu-565	yāḥ senā abhītvarīr āvyādhinīr ugaṇā uta /  ye stenā ye ca taskarās tām̐s te agne 'pi dadhāmy āsye //	yāḥ senāḥ abhītvarīḥ āvyādhinīḥ ugaṇāḥ uta    ye stenāḥ ye ca taskarāḥ tām te agne pi dadhāmi āsye 
SA_GV_syajurvedu-566	dam̐ṣṭrābhyāṃ malimlūn jambhyais taskarām̐ uta /  hanubhyām̐ stenān bhagavas tām̐s tvaṃ khāda sukhāditān //	damṣṭrābhyām malimlūn jambhyaiḥ taskarām uta hanubhyām stenān bhagavaḥ tān tvam khāda su khāditān 
SA_GV_syajurvedu-567	ye janeṣu malimlava stenāsas taskarā vane /  ye kakṣeṣv aghāyavas tām̐s te dadhāmi jambhayoḥ //	ye janeṣu malimlavaḥ stenāsaḥ taskarāḥ vane   ye kakṣeṣu aghāyavaḥ tām te dadhāmi jambhayoḥ 
SA_GV_syajurvedu-568	yo asmabhyam arātīyād yaś ca no dveṣate janaḥ /  nindād yo asmān dhipsāc ca sarvaṃ taṃ bhasmasā kuru //	yaḥ asmabhyam arātīyāt yaḥ ca naḥ dveṣate janaḥ    nindāt yaḥ asmān dhipsāt ca sarvam tam bhasmasā kuru 
SA_GV_syajurvedu-569	sam̐śitaṃ me brahma sam̐śitaṃ vīryaṃ balam /  sam̐śitaṃ kṣatraṃ jiṣṇu yasyāham asmi purohitaḥ //	samśitam me brahma samśitam vīryam balam    samśitam kṣatram jiṣṇu yasya aham asmi purohitaḥ 
SA_GV_syajurvedu-570	ud eṣāṃ bāhū atiram ud varco atho balam /  kṣiṇomi brahmaṇāmitrān un nayāmi svām̐ aham //	ud eṣām bāhū atiram ud varcaḥ atha u balam   kṣiṇomi brahmaṇā amitrān ud nayāmi svām aham 
SA_GV_syajurvedu-571	annapate 'nnasya no dehy anamīvasya śuṣmiṇaḥ /  pra-pra dātāraṃ tāriṣa ūrjaṃ no dhehi dvipade catuṣpade //	anna pate nnasya naḥ dehi anamīvasya śuṣmiṇaḥ   pra pra dātāram tāriṣaḥ ūrjam naḥ dhehi dvipade catuṣpade 
SA_GV_syajurvedu-572	dṛśāno rukma urvyā vy adyaud durmarṣam āyuḥ śriye rucānaḥ /  agnir amṛto abhavad vayobhir yad enaṃ dyaur janayat suretāḥ //	dṛśānaḥ rukmaḥ urvyā vi adyaut durmarṣam āyuḥ śriye rucānaḥ    agniḥ amṛtaḥ abhavat vayobhiḥ yat enam dyauḥ janayat su retāḥ 
SA_GV_syajurvedu-573	naktoṣāsā samanasā virūpe dhāpayete śiśum ekam̐ samīcī /  dyāvākṣāmā rukmo antar vi bhāti devā agniṃ dhārayan draviṇodāḥ //	nakta uṣāsā samanasā virūpe dhāpayete śiśum ekam samīcī     dyāvākṣāmā rukmaḥ antar vi bhāti devāḥ agnim dhārayan draviṇaḥ dāḥ 
SA_GV_syajurvedu-574	viśvā rūpāṇi prati muñcate kaviḥ prāsāvīd bhadraṃ dvipade  catuṣpade /  vi nākam akhyat savitā vareṇyo 'nu prayāṇam uṣaso vi rājati //	viśvā rūpāṇi prati muñcate kaviḥ prāsāvīt bhadram dvipade catuṣpade    vi nākam akhyat savitā vareṇyaḥ nu prayāṇam uṣasaḥ vi rājati 
SA_GV_syajurvedu-575	suparṇo 'si garutmām̐s trivṛt te śiro gāyatraṃ cakṣur  bṛhadrathantare pakṣau /  stoma ātmā chandām̐sy aṅgāni yajūm̐ṣi nāma /  sāma te tanūr vāmadevyaṃ yajñāyajñiyaṃ pucchaṃ dhiṣṇyāḥ śaphāḥ /  suparṇo 'si garutmān divaṃ gaccha svaḥ pata //	suparṇaḥ si garutmān trivṛt te śiraḥ gāyatram cakṣuḥ bṛhat rathantare pakṣau   stomaḥ ātmā chandāmsi aṅgāni yajūmṣi nāma    sāma te tanūḥ vāmadevyam yajñāyajñiyam puccham dhiṣṇyāḥ śaphāḥ    suparṇaḥ si garutmān divam gaccha svar pata 
SA_GV_syajurvedu-576	viṣṇoḥ kramo 'si sapatnahā gāyatraṃ chanda ā roha pṛthivīm anu  vi kramasva /  viṣṇoḥ kramo 'sy abhimātihā traiṣṭubhaṃ chanda ā rohāntarikṣam anu vi  kramasva /  viṣṇoḥ kramo 'sy arātīyato hantā jāgataṃ chanda ā roha divam anu vi  kramasva /  viṣṇoḥ kramo 'si śatrūyato hantānuṣṭubhaṃ chanda ā roha diśo 'nu vi  kramasva //	viṣṇoḥ kramaḥ u si sapatna hā gāyatram chandaḥ ā roha pṛthivīm anu vi kramasva    viṣṇoḥ kramaḥ u si abhimāti hā traiṣṭubham chandaḥ ā roha antarikṣam anu vi kramasva    viṣṇoḥ kramaḥ u si arātīyataḥ hantā jāgatam chandaḥ ā roha divam anu vi kramasva    viṣṇoḥ kramaḥ u si śatrūyataḥ hantā anuṣṭubham chandaḥ ā roha diśaḥ nu vi kramasva 
SA_GV_syajurvedu-577	akrandad agni stanayann iva dyauḥ kṣāmā rerihad vīrudhaḥ samañjan /  sadyo jajñāno vi hīm iddho akhyad ā rodasī bhānunā bhāty antaḥ //	akrandat agniḥ stanayan iva dyauḥ kṣāmā rerihat vīrudhaḥ samañjan    sadyas jajñānaḥ vi hi īm iddhaḥ akhyat ā rodasī bhānunā bhāti antar 
SA_GV_syajurvedu-578	agne 'bhyāvartinn abhi mā ni vartasvāyuṣā varcasā prajayā dhanena /  sanyā medhayā rayyā poṣeṇa //	agne bhyāvartin abhi mā ni vartasva āyuṣā varcasā prajayā dhanena     sanyā medhayā rayyā poṣeṇa 
SA_GV_syajurvedu-579	agne aṅgiraḥ śataṃ te santv āvṛtaḥ sahasraṃ ta upāvṛtaḥ /  adhā poṣasya poṣeṇa punar no naṣṭam ā kṛdhi punar no rayim ā kṛdhi //	agne aṅgiraḥ śatam te santu āvṛtaḥ sahasram te upāvṛtaḥ    adha poṣasya poṣeṇa punar naḥ naṣṭam ā kṛdhi punar naḥ rayim ā kṛdhi 
SA_GV_syajurvedu-580	punar ūrjā ni vartasva punar agna iṣāyuṣā /  punar naḥ pāhy am̐hasaḥ //	punar ūrjā ni vartasva punar agne iṣā āyuṣā   punar naḥ pāhi amhasaḥ 
SA_GV_syajurvedu-581	saha rayyā ni vartasvāgne pinvasva dhārayā /  viśvapsnyā viśvatas pari //	saha rayyā ni vartasva agne pinvasva dhārayā   / viśvapsnyā viśvatas pari 
SA_GV_syajurvedu-582	ā tvāhārṣam antar abhūr dhruvas tiṣṭhāvicācaliḥ /  viśas tvā sarvā vāñchantu mā tvad rāṣṭram adhi bhraśat //	ā tvā ahārṣam antar abhūḥ dhruvaḥ tiṣṭha avicācaliḥ    viśaḥ tvā sarvāḥ vāñchantu mā tvat rāṣṭram adhi bhraśat 
SA_GV_syajurvedu-583	ud uttamaṃ varuṇa pāśam asmad avādhamaṃ vi madhyamam̐ śrathāya /  athā vayam āditya vrate tavānāgaso aditaye syāma //	ud uttamam varuṇa pāśam asmat ava adhamam vi madhyamam śrathāya    athā vayam āditya vrate tava anāgasaḥ aditaye syāma 
SA_GV_syajurvedu-584	agre bṛhann uṣasām ūrdhvo asthān nirjaganvān tamaso jyotiṣāgāt /  agnir bhānunā ruśatā svaṅga ā jāto viśvā sadmāny aprāḥ //	agre bṛhan uṣasām ūrdhvaḥ asthāt nirjaganvān tamasaḥ jyotiṣā āgāt    agniḥ bhānunā ruśatā su aṅgaḥ ā jātaḥ viśvā sadmāni aprāḥ 
SA_GV_syajurvedu-585	ham̐saḥ śuciṣad vasur antarikṣasad dhotā vediṣad atithir dūroṇasat /  nṛṣad varasad ṛtasad vyomasad abjā gojā ṛtajā adrijā ṛtam //	hamsaḥ śuciṣad vasuḥ antarikṣa sad hotā vediṣad atithiḥ duroṇa sad nṛṣad vara sad ṛta sad vyoma sad ap jāḥ go jāḥ ṛta jāḥ adri jāḥ ṛtam 
SA_GV_syajurvedu-586	bṛhat //	bṛhat 
SA_GV_syajurvedu-587	sīda tvaṃ mātur asyā upasthe viśvāny agne vayunāni vidvān /  maināṃ tapasā mārciṣābhiśocīr antar asyām̐ śukrajyotir vi bhāhi //	sīda tvam mātuḥ asyāḥ upasthe viśvāni agne vayunāni vidvān    mā enām tapasā mā arciṣā abhiśocīḥ antar asyām śukra jyotiḥ vi bhāhi 
SA_GV_syajurvedu-588	antar agne rucā tvam ukhāyāḥ sadane sve /  tasyās tvam̐ harasā tapan jātavedaḥ śivo bhava //	antar agne rucā tvam ukhāyāḥ sadane sve   tasyāḥ tvam harasā tapan jātavedaḥ śivaḥ bhava 
SA_GV_syajurvedu-589	śivo bhūtvā mahyam agne atho sīda śivas tvam /  śivaḥ kṛtvā diśaḥ sarvāḥ svaṃ yonim ihāsadaḥ //	śivaḥ bhūtvā mahyam agne atha u sīda śivaḥ tvam    śivaḥ kṛtvā diśaḥ sarvāḥ svam yonim iha āsadaḥ 
SA_GV_syajurvedu-590	divas pari prathamaṃ jajñe agnir asmād dvitīyaṃ pari jātavedāḥ /  tṛtīyam apsu nṛmaṇā ajasram indhāna enaṃ jarate svādhīḥ //	divaḥ pari prathamam jajñe agniḥ asmāt dvitīyam pari jātavedāḥ    tṛtīyam apsu nṛmaṇāḥ ajasram indhānaḥ enam jarate svādhīḥ 
SA_GV_syajurvedu-591	vidmā te agne tredhā trayāṇi vidmā te dhāma vibhṛtā purutrā /  vidmā te nāma paramaṃ guhā yad vidmā tam utsaṃ yata ājagantha //	vidma te agne tredhā trayāṇi vidma te dhāma vibhṛtā purutrā    vidma te nāma paramam guhā yat vidma tam utsam yatas ājagantha 
SA_GV_syajurvedu-592	samudre tvā nṛmaṇā apsv antar nṛcakṣā īdhe divo agna ūdhan /  tṛtīye tvā rajasi tasthivām̐sam apām upasthe mahiṣā avardhan //	samudre tvā nṛmaṇāḥ apsu antar nṛ cakṣāḥ īdhe divaḥ agne ūdhan    tṛtīye tvā rajasi tasthivāmsam apām upasthe mahiṣāḥ avardhan 
SA_GV_syajurvedu-593	akrandad agni stanayann iva dyauḥ kṣāmā rerihad vīrudhaḥ samañjan /  sadyo jajñāno vi hīm iddho akhyad ā rodasī bhānunā bhāty antaḥ //	akrandat agniḥ stanayan iva dyauḥ kṣāmā rerihat vīrudhaḥ samañjan    sadyas jajñānaḥ vi hi īm iddhaḥ akhyat ā rodasī bhānunā bhāti antar 
SA_GV_syajurvedu-594	śrīṇām udāro dharuṇo rayīṇāṃ manīṣāṇāṃ prārpaṇaḥ somagopāḥ /  vasuḥ sūnuḥ sahaso apsu rājā vi bhāty agra uṣasām idhānaḥ //	śrīṇām udāraḥ dharuṇaḥ rayīṇām manīṣāṇām prārpaṇaḥ soma gopāḥ    vasuḥ sūnuḥ sahasaḥ apsu rājā vi bhāti agre uṣasām idhānaḥ 
SA_GV_syajurvedu-595	viśvasya ketur bhuvanasya garbha ā rodasī apṛṇāj jāyamānaḥ /  vīḍuṃ cid adrim abhinat parāyañ janā yad agnim ayajanta pañca //	viśvasya ketuḥ bhuvanasya garbhaḥ ā rodasī apṛṇāt jāyamānaḥ    vīḍum cit adrim abhinat parāyam janāḥ yat agnim ayajanta pañca 
SA_GV_syajurvedu-596	uśik pāvako aratiḥ sumedhā martyeṣv agnir amṛto ni dhāyi /  iyarti dhūmam aruṣaṃ bharibhrad uc chukreṇa śociṣā dyām inakṣan //	uśij pāvakaḥ aratiḥ sumedhāḥ martyeṣu agniḥ amṛtaḥ ni dhāyi    iyarti dhūmam aruṣam bharibhrat ud śukreṇa śociṣā dyām inakṣan 
SA_GV_syajurvedu-597	dṛśāno rukma urvyā vy adyaud durmarṣam āyuḥ śriye rucānaḥ /  agnir amṛto abhavad vayobhir yad enaṃ dyaur janayat suretāḥ //	dṛśānaḥ rukmaḥ urvyā vi adyaut durmarṣam āyuḥ śriye rucānaḥ    agniḥ amṛtaḥ abhavat vayobhiḥ yat enam dyauḥ janayat su retāḥ 
SA_GV_syajurvedu-598	yas te adya kṛṇavad bhadraśoce 'pūpaṃ deva ghṛtavantam agne /  pra taṃ naya prataraṃ vasyo acchābhi sumnaṃ devabhaktaṃ yaviṣṭha //	yaḥ te adya kṛṇavat bhadra śoce pūpam deva ghṛtavantam agne    pra tam naya prataram vasyaḥ accha abhi sumnam deva bhaktam yaviṣṭha 
SA_GV_syajurvedu-599	ā taṃ bhaja sauśravaseṣv agna uktha-uktha ā bhaja śasyamāne /  priyaḥ sūrye priyo agnā bhavāty uj jātena bhinadad uj janitvaiḥ //	ā tam bhaja sauśravaseṣu agne ukthaukthe ā bhaja śasyamāne    priyaḥ sūrye priyaḥ agnā bhavāti ud jātena bhinadat ud janitvaiḥ 
SA_GV_syajurvedu-600	tvām agne yajamānā anu dyūn viśvā vasu dadhire vāryāṇi /  tvayā saha draviṇam icchamānā vrajaṃ gomantam uśijo vi vavruḥ //	tvām agne yajamānāḥ anu dyūn viśvā vasu dadhire vāryāṇi   tvayā saha draviṇam icchamānāḥ vrajam gomantam uśijaḥ vi vavruḥ 
SA_GV_syajurvedu-601	astāvy agnir narām̐ suśevo vaiśvānara ṛṣibhiḥ somagopāḥ /  adveṣe dyāvāpṛthivī huvema devā dhatta rayim asme suvīram //	astāvi agniḥ narām su śevaḥ vaiśvānaraḥ ṛṣibhiḥ soma gopāḥ   a dveṣe dyāvāpṛthivī huvema devāḥ dhatta rayim asme su vīram 
SA_GV_syajurvedu-602	samidhāgniṃ duvasyata ghṛtair bodhayatātithim /  āsmin havyā juhotana //	samidhā agnim duvasyata ghṛtaiḥ bodhayata atithim    ā asmin havyā juhotana 
SA_GV_syajurvedu-603	ud u tvā viśve devā agne bharantu cittibhiḥ /  sa no bhava śivas tvam̐ supratīko vibhāvasuḥ //	ud u tvā viśve devāḥ agne bharantu cittibhiḥ   sa naḥ bhava śivaḥ tvam su pratīkaḥ vibhāvasuḥ 
SA_GV_syajurvedu-604	pred agne jyotiṣmān yāhi śivebhir arcibhiṣ ṭvam /  bṛhadbhir bhānubhir bhāsan mā him̐sīs tanvā prajāḥ //	pra id agne jyotiṣmān yāhi śivebhiḥ arcibhiḥ tvam    bṛhadbhiḥ bhānubhiḥ bhāsan mā himsīḥ tanvā prajāḥ 
SA_GV_syajurvedu-605	akrandad agni stanayann iva dyauḥ kṣāmā rerihad vīrudhaḥ samañjan /  sadyo jajñāno vi hīm iddho akhyad ā rodasī bhānunā bhāty antaḥ //	akrandat agniḥ stanayan iva dyauḥ kṣāmā rerihat vīrudhaḥ samañjan    sadyas jajñānaḥ vi hi īm iddhaḥ akhyat ā rodasī bhānunā bhāti antar 
SA_GV_syajurvedu-606	pra-prāyam agnir bharatasya śṛṇve vi yat sūryo na rocate bṛhad  bhāḥ /  abhi yaḥ pūruṃ pṛtanāsu tasthau dīdāya daivyo atithiḥ śivo naḥ //	pra pra ayam agniḥ bharatasya śṛṇve vi yat sūryaḥ na rocate bṛhat bhās    abhi yaḥ pūrum pṛtanāsu tasthau dīdāya daivyaḥ atithiḥ śivaḥ naḥ 
SA_GV_syajurvedu-607	āpo devīḥ prati gṛbhṇīta bhasmaitat syone kṛṇudhvam̐ surabhā  loke /  tasmai namantāṃ janayaḥ supatnīr māteva putraṃ bibhṛtāpsv enat //	āpaḥ devīḥ prati gṛbhṇīta bhasma etat syone kṛṇudhvam surabhā loke   tasmai namantām janayaḥ su patnīḥ mātā iva putram bibhṛta apsu enat 
SA_GV_syajurvedu-608	apsv agne sadhiṣ ṭava sauṣadhīr anu rudhyase /  garbhe san jāyase punaḥ //	apsu agne sadhiḥ tava sa oṣadhīḥ anu rudhyase   garbhe san jāyase punar 
SA_GV_syajurvedu-609	garbho asy oṣadhīnāṃ garbho vanaspatīnām /  garbho viśvasya bhūtasyāgne garbho apām asi //	garbhaḥ asi oṣadhīnām garbhaḥ vanaspatīnām   garbhaḥ viśvasya bhūtasya agne garbhaḥ apām asi 
SA_GV_syajurvedu-610	prasadya bhasmanā yonim apaś ca pṛthivīm agne /  sam̐sṛjya mātṛbhiṣ ṭvaṃ jyotiṣmān punar āsadaḥ //	prasadya bhasmanā yonim apaḥ ca pṛthivīm agne    samsṛjya mātṛbhiḥ tvam jyotiṣmān punar āsadaḥ 
SA_GV_syajurvedu-611	punar āsadya sadanam apaś ca pṛthivīm agne /  śeṣe mātur yathopasthe 'ntar asyām̐ śivatamaḥ //	punar āsadya sadanam apaḥ ca pṛthivīm agne    śeṣe mātuḥ yathā upasthe ntar asyām śivatamaḥ 
SA_GV_syajurvedu-612	punar ūrjā nivartasva punar agna iṣāyuṣā /  punar naḥ pāhy am̐hasaḥ //	punar ūrjā nivartasva punar agne iṣā āyuṣā   punar naḥ pāhi amhasaḥ 
SA_GV_syajurvedu-613	saha rayyā ni vartasvāgne pinvasva dhārayā /  viśvapsnyā viśvatas pari //	saha rayyā ni vartasva agne pinvasva dhārayā   / viśvapsnyā viśvatas pari 
SA_GV_syajurvedu-614	bodhā me asya vacaso yaviṣṭha mam̐hiṣṭhasya prabhṛtasya svadhāvaḥ /  pīyati tvo anu tvo gṛṇāti vandāruṣ ṭe tanvaṃ vande agne //	bodha me asya vacasaḥ yaviṣṭha mamhiṣṭhasya prabhṛtasya svadhāvas    pīyati tvaḥ anu tvaḥ gṛṇāti vandāruḥ te tanvam vande agne 
SA_GV_syajurvedu-615	sa bodhi sūrir maghavā vasupate vasudāvan /  yuyodhy asmad dveṣām̐si //	sa bodhi sūriḥ maghavā vasu pate vasu dāvan   yuyodhi asmat 
SA_GV_syajurvedu-616	viśvakarmaṇe svāhā //	viśvakarmaṇe svāhā 
SA_GV_syajurvedu-617	punas tvādityā rudrā vasavaḥ sam indhatāṃ punar brahmāṇo  vasunītha yajñaiḥ /  ghṛtena tvaṃ tanvaṃ vardhayasva satyāḥ santu yajamānasya kāmāḥ //	punar tvā ādityāḥ rudrāḥ vasavaḥ sam indhatām punar brahmāṇaḥ vasu nītha yajñaiḥ   ghṛtena tvam tanvam vardhayasva satyāḥ santu yajamānasya kāmāḥ 
SA_GV_syajurvedu-618	apeta v`īta vi ca sarpatāto ye 'tra stha purāṇā ye ca nūtanāḥ /  adād yamo 'vasānaṃ pṛthivyā akrann imaṃ pitaro lokam asmai //	apeta vīta vi ca sarpata atas ye tra stha purāṇāḥ ye ca nūtanāḥ   adāt yamaḥ vasānam pṛthivyāḥ akran imam pitaraḥ lokam asmai 
SA_GV_syajurvedu-619	saṃjñānam asi /  kāmadharaṇam /  mayi te kāmadharaṇaṃ bhūyāt /  agner bhasmāsy agneḥ purīṣam asi /  cita stha paricita ūrdhvacitaḥ śnayadhvam //	saṃjñānam asi   kāma dharaṇam   mayi te kāma dharaṇam bhūyāt   agneḥ bhasma asi agneḥ purīṣam asi   citaḥ stha paricitaḥ ūrdhva citaḥ 
SA_GV_syajurvedu-620	ayam̐ so agnir yasmint somam indraḥ sutaṃ dadhe jaṭhare vāvaśānaḥ /  sahasriṇaṃ vājam atyaṃ na saptim̐ sasavānt sant stūyase jātavedaḥ //	ayam saḥ agniḥ yasmin somam indraḥ sutam dadhe jaṭhare vāvaśānaḥ    sahasriṇam vājam atyam na saptim sasavān san stūyase jātavedaḥ 
SA_GV_syajurvedu-621	agne yat te divi varcaḥ pṛthivyāṃ yad oṣadhīṣv apsv ā yajatra /  yenāntarikṣam urv ātatantha tveṣaḥ sa bhānur arṇavo nṛcakṣāḥ //	agne yat te divi varcaḥ pṛthivyām yat oṣadhīṣu apsu ā yajatra    yena antarikṣam uru ātatantha tveṣaḥ sa bhānuḥ arṇavaḥ nṛ cakṣāḥ 
SA_GV_syajurvedu-622	agne divo arṇam acchā jigāsy acchā devām̐ ūciṣe dhiṣṇyā ye /  yā rocane parastāt sūryasya yāś cāvastād upatiṣṭhanta āpaḥ //	agne divaḥ arṇam acchā jigāsi acchā devām ūciṣe dhiṣṇyāḥ ye   yāḥ rocane parastāt sūryasya yāḥ ca avastāt upatiṣṭhante āpaḥ 
SA_GV_syajurvedu-623	purīṣyāso agnayaḥ prāvaṇebhiḥ sajoṣasaḥ /  juṣantāṃ yajñam adruho 'namīvā iṣo mahīḥ //	purīṣyāsaḥ agnayaḥ prāvaṇebhiḥ sajoṣasaḥ    juṣantām yajñam adruhaḥ namīvāḥ iṣaḥ mahīḥ 
SA_GV_syajurvedu-624	iḍām agne purudam̐sam̐ saniṃ goḥ śaśvattamam̐ havamānāya sādha /  syān naḥ sūnus tanayo vijāvāgne sā te sumatir bhūtv asme //	iḍām agne purudamsam sanim goḥ śaśvattamam havamānāya sādha   syāt naḥ sūnuḥ tanayaḥ vijāvā agne sā te sumatiḥ bhūtu asme 
SA_GV_syajurvedu-625	ayaṃ te yonir ṛtviyo yato jāto arocathāḥ /  taṃ jānann agna ā rohāthā no vardhayā rayim //	ayam te yoniḥ ṛtviyaḥ yatas jātaḥ arocathāḥ   tam jānan agne ā roha atha naḥ vardhaya rayim 
SA_GV_syajurvedu-626	cid asi tayā devatayāṅgirasvad dhruvā sīda /  paricid asi tayā devatayāṅgirasvad dhruvā sīda //	cit asi tayā devatayā aṅgirasvat dhruvā sīda   paricit asi tayā devatayā aṅgirasvat dhruvā sīda 
SA_GV_syajurvedu-627	lokaṃ pṛṇa chidraṃ pṛṇātho sīda dhruvā tvam /  indrāgnī tvā bṛhaspatir asmin yonāv asīṣadan //	lokam pṛṇa chidram pṛṇa atha u sīda dhruvā tvam indra agnī tvā bṛhaspatiḥ asmin yonau asīṣadan 
SA_GV_syajurvedu-628	tā asya sūdadohasaḥ somam̐ śrīṇanti pṛśnayaḥ /  janman devānāṃ viśas triṣv ā rocane divaḥ //	tāḥ asya sūdadohasaḥ somam śrīṇanti pṛśnayaḥ   janman devānām viśaḥ triṣu ā rocane divaḥ 
SA_GV_syajurvedu-629	indraṃ viśvā avīvṛdhant samudravyacasaṃ giraḥ /  rathītamam̐ rathīnāṃ vājānām̐ satpatiṃ patim //	indram viśvāḥ avīvṛdhan samudra vyacasam giraḥ rathītamam rathīnām vājānām satpatim patim 
SA_GV_syajurvedu-630	samitam̐ saṃ kalpethām̐ sampriyau rociṣṇū sumanasyamānau /  iṣam ūrjam abhi saṃvasānau //	samitam sam kalpethām sampriyau rociṣṇū sumanasyamānau    iṣam ūrjam abhi saṃvasānau 
SA_GV_syajurvedu-631	saṃ vāṃ manām̐si saṃ vratā sam u cittāny ākaram /  agne purīṣyādhipā bhava tvaṃ na iṣam ūrjaṃ yajamānāya dhehi //	sam vām sam vratā sam u cittāni ākaram  / agne purīṣya adhipāḥ bhava tvam naḥ iṣam ūrjam yajamānāya dhehi 
SA_GV_syajurvedu-632	agne tvaṃ purīṣyo rayimān puṣṭimām̐ asi /  śivāḥ kṛtvā diśaḥ sarvāḥ yonim ihāsadaḥ //	agne tvam purīṣyaḥ rayimān puṣṭimān asi  / śivāḥ kṛtvā diśaḥ sarvāḥ yonim iha āsadaḥ 
SA_GV_syajurvedu-633	bhavataṃ naḥ samanasau sacetasāv arepasau /  mā yajñam̐ him̐siṣṭaṃ mā yajñapatiṃ jātavedasau śivau bhavatam adya naḥ //	bhavatam naḥ samanasau sacetasau arepasau mā yajñam himsiṣṭam mā yajñapatim jātavedasau śivau bhavatam adya naḥ 
SA_GV_syajurvedu-634	māteva putraṃ pṛthivī purīṣyam agnim̐ sve yonāv abhār ukhā /  tāṃ viśvair devair ṛtubhiḥ saṃvidānaḥ prajāpatir viśvakarmā vi muñcatu  //	mātā iva putram pṛthivī purīṣyam agnim sve yonau abhāḥ ukhā  / tām viśvaiḥ devaiḥ ṛtubhiḥ saṃvidānaḥ prajāpatiḥ viśva karmā vi muñcatu  /
SA_GV_syajurvedu-635	asunvantam ayajamānam iccha stenasyetyām anv ihi taskarasya /  anyam asmad iccha sā ta ityā namo devi nirṛte tubhyam astu //	a sunvantam a yajamānam iccha stenasya ityām anu ihi taskarasya   anyam asmat iccha sā te ityā namaḥ devi nirṛte tubhyam astu 
SA_GV_syajurvedu-636	namaḥ su te nirṛte tigmatejo 'yasmayaṃ vi cṛtā bandham etam /  yamena tvaṃ yamyā saṃvidānottame nāke adhi rohayainam //	namaḥ su te nirṛte tigma tejaḥ yasmayam vi cṛta bandham etam                    adhi rohaya enam 
SA_GV_syajurvedu-637	yasyās te ghora āsan juhomy eṣāṃ bandhānām avasarjanāya /  yāṃ tvā jano bhūmir iti pramandate nirṛtiṃ tvāhaṃ pari veda viśvataḥ //	yasyāḥ te ghore āsan juhomi eṣām bandhānām avasarjanāya    yām tvā janaḥ bhūmiḥ iti pramandate nirṛtim tvā aham pari veda viśvatas 
SA_GV_syajurvedu-638	yaṃ te devī nirṛtir ābabandha pāśaṃ grīvāsv avicṛtyam /  taṃ te vi ṣyāmy āyuṣo na madhyād athaitaṃ pitum addhi prasūtaḥ //	yam te devī nirṛtiḥ ābabandha pāśam grīvāsu a vicṛtyam    tam te vi syāmi āyuṣaḥ na madhyāt atha etam pitum addhi prasūtaḥ 
SA_GV_syajurvedu-639	namo bhūtyai yedaṃ cakāra //	namaḥ bhūtyai yā idam cakāra 
SA_GV_syajurvedu-640	niveśanaḥ saṃgamano vasunāṃ viśvā rūpābhi caṣṭe śacībhiḥ /  deva iva savitā satyadharmendro na tasthau samare pathīnām //	niveśanaḥ saṃgamanaḥ vasunām viśvā rūpā abhi caṣṭe śacībhiḥ    devaḥ iva savitā satya dharmā indraḥ na tasthau samare pathīnām 
SA_GV_syajurvedu-641	sīrā yuñjanti kavayo yugā vi tanvate pṛthak /  dhīrā deveṣu sumnayā //	sīrā yuñjanti kavayaḥ yugā vi tanvate pṛthak dhīrāḥ deveṣu sumnayā 
SA_GV_syajurvedu-642	yunakta sīrā vi yugā tanudhvaṃ kṛte yonau vapateha bījam /  girā ca śruṣṭiḥ sabharā asan no nedīya it sṛṇyaḥ pakvam eyāt //	yunakta sīrā vi yugā tanudhvam kṛte yonau vapata iha bījam    girā ca śruṣṭiḥ sabharāḥ asat naḥ nedīyaḥ id sṛṇyaḥ pakvam eyāt 
SA_GV_syajurvedu-643	śunam̐ su phālā vi kṛṣantu bhūmim̐ śunaṃ kīnāśā abhi yantu vāhaiḥ  /  śunāsīrā haviṣā tośamānā supippalā oṣadhīḥ kartanāsme //	śunam su phālāḥ vi kṛṣantu bhūmim śunam kīnāśāḥ abhi yantu vāhaiḥ    śunāsīrā haviṣā tośamānā su pippalāḥ oṣadhīḥ kartana asme 
SA_GV_syajurvedu-644	ghṛtena sītā madhunā sam ajyatāṃ viśvair devair anumatā marudbhiḥ  /  ūrjasvatī payasā pinvamānāsmānt sīte payasābhyā vavṛtsva //	ghṛtena sītā madhunā sam ajyatām viśvaiḥ devaiḥ anumatā marudbhiḥ     ūrjasvatī payasā pinvamānā asmān sīte payasā abhyā vavṛtsva 
SA_GV_syajurvedu-645	lāṅgalaṃ pavīravat suśevam̐ somapitsaru /  tad ud vapati gām aviṃ prapharvyaṃ ca pīvarīṃ prasthāvad rathavāhanam  //	lāṅgalam pavīravat su śevam somapitsaru    tat ud vapati gām avim prapharvyam ca pīvarīm prasthāvat rathavāhanam  /
SA_GV_syajurvedu-646	kāmaṃ kāmadughe dhukṣva mitrāya varuṇāya ca /  indrāyāśvibhyāṃ pūṣṇe prajābhya oṣadhībhyaḥ //	kāmam kāmadughe dhukṣva mitrāya varuṇāya ca     indrāya aśvibhyām pūṣṇe prajābhyaḥ oṣadhībhyaḥ 
SA_GV_syajurvedu-647	vi mucyadhvam aghnyā devayānā aganma tamasas pāram asya  jyotir āpāma //	vi mucyadhvam aghnyāḥ deva yānāḥ aganma tamasaḥ pāram asya jyotiḥ āpāma 
SA_GV_syajurvedu-648	sajūr abdo ayavobhiḥ sajūr uṣā aruṇībhiḥ sajoṣasāv aśvinā  dam̐sobhiḥ sajūḥ sūra etaśena sajūr vaiśvānara iḍayā ghṛtena svāhā //	sajūs abdaḥ ayavobhiḥ sajūs uṣāḥ aruṇībhiḥ sajoṣasau aśvinā damsobhiḥ sajūs sūraḥ etaśena sajūs vaiśvānaraḥ iḍayā ghṛtena svāhā 
SA_GV_syajurvedu-649	yā oṣadhīḥ pūrvā jātā devebhyas triyugaṃ purā /  manai nu babhrūṇām aham̐ śataṃ dhāmāni sapta ca //	yāḥ oṣadhīḥ pūrvāḥ jātāḥ devebhyaḥ tri yugam purā   nu babhrūṇām aham śatam dhāmāni sapta ca 
SA_GV_syajurvedu-650	śataṃ vo amba dhāmāni sahasram uta vo ruhaḥ /  adhā śatakratvo yūyam imaṃ me agadaṃ kṛta //	śatam vaḥ amba dhāmāni sahasram uta vaḥ ruhaḥ    adha śata kratvaḥ yūyam imam me agadam kṛta 
SA_GV_syajurvedu-651	oṣadhīḥ prati modadhvaṃ puṣpavatīḥ prasūvarīḥ /  aśvā iva sajitvarīr vīrudhaḥ pārayiṣṇvaḥ //	oṣadhīḥ prati modadhvam puṣpavatīḥ prasūvarīḥ   aśvāḥ iva sa jitvarīḥ vīrudhaḥ pārayiṣṇvaḥ 
SA_GV_syajurvedu-652	oṣadhīr iti mātaras tad vo devīr upa bruve /  saneyam aśvaṃ gāṃ vāsa ātmānaṃ tava pūruṣa //	oṣadhīḥ iti mātaraḥ tat vaḥ devīḥ upa bruve   saneyam aśvam gām vāsaḥ ātmānam tava pūruṣa 
SA_GV_syajurvedu-653	aśvatthe vo niṣadanaṃ parṇe vo vasatiṣ kṛtā /  gobhāja it kilāsatha yat sanavatha pūruṣam //	aśvatthe vaḥ niṣadanam parṇe vaḥ vasatiḥ kṛtā   go bhājaḥ id kila asatha yat sanavatha pūruṣam 
SA_GV_syajurvedu-654	yatrauṣadhīḥ samagmata rājānaḥ samitāv iva /  vipraḥ sa ucyate bhiṣag rakṣohāmīvacātanaḥ //	yatra oṣadhīḥ samagmata rājānaḥ samitau iva    vipraḥ saḥ ucyate bhiṣaj rakṣaḥ hā amīva cātanaḥ 
SA_GV_syajurvedu-655	aśvāvatīm̐ somāvatīm ūrjayantīm udojasam /  āvitsi sarvā oṣadhīr asmā ariṣṭatātaye //	aśvāvatīm somāvatīm ūrjayantīm udojasam     āvitsi sarvāḥ oṣadhīḥ asmai ariṣṭatātaye 
SA_GV_syajurvedu-656	uc chuṣmā oṣadhīnāṃ gāvo goṣṭhād iverate /  dhanam̐ saniṣyantīnām ātmānaṃ tava pūruṣa //	ud śuṣmāḥ oṣadhīnām gāvaḥ goṣṭhāt iva īrate  / dhanam saniṣyantīnām ātmānam tava pūruṣa 
SA_GV_syajurvedu-657	iṣkṛtir nāma vo mātātho yūyam̐ stha niṣkṛtīḥ /  sīrāḥ patatriṇī sthana yad āmayati niṣkṛtha //	iṣkṛtiḥ nāma vaḥ mātā atha u yūyam stha niṣkṛtīḥ   sīrāḥ patatriṇīḥ sthana yat āmayati niṣkṛtha 
SA_GV_syajurvedu-658	ati viśvāḥ pariṣṭhā stena iva vrajam akramuḥ /  oṣadhīḥ prācucyavur yat kiṃ ca tanvo rapaḥ //	ati viśvāḥ pariṣṭhāḥ stenaḥ iva vrajam akramuḥ    oṣadhīḥ prācucyavuḥ yat kim ca tanvaḥ rapaḥ 
SA_GV_syajurvedu-659	yad imā vājayann aham oṣadhīr hasta ādadhe /  ātmā yakṣmasya naśyati purā jīvagṛbho yathā //	yat imāḥ vājayan aham oṣadhīḥ haste ādadhe    ātmā yakṣmasya naśyati purā jīva gṛbhaḥ yathā 
SA_GV_syajurvedu-660	yasyauṣadhīḥ prasarpathāṅgam-aṅgaṃ paruṣ-paruḥ /  tato yakṣmaṃ vi bādhadhva ugro madhyamaśīr iva //	yasya oṣadhīḥ prasarpatha aṅgam aṅgam paruḥ paruḥ tatas yakṣmam vi bādhadhve ugraḥ madhyamaśīḥ iva 
SA_GV_syajurvedu-661	sākaṃ yakṣma prapata cāṣeṇa kikidīvinā /  sākaṃ vātasya dhrājyā sākaṃ naśya nihākayā //	sākam yakṣma prapata cāṣeṇa kikidīvinā    sākam vātasya dhrājyā sākam naśya nihākayā 
SA_GV_syajurvedu-662	anyā vo anyām avatv anyānyasyā upāvata /  tāḥ sarvāḥ saṃvidānā idaṃ me prāvatā vacaḥ //	anyā vaḥ anyām avatu anyā anyasyai upāvata    tāḥ sarvāḥ saṃvidānāḥ idam me prāvata vacaḥ 
SA_GV_syajurvedu-663	yāḥ phalinīr yā aphalā apuṣpā yāś ca puṣpiṇīḥ /  bṛhaspatiprasūtās tā no muñcantv am̐hasaḥ //	yāḥ phalinīḥ yāḥ aphalāḥ apuṣpāḥ yāḥ ca puṣpiṇīḥ    bṛhaspati prasūtāḥ tāḥ naḥ muñcantu amhasaḥ 
SA_GV_syajurvedu-664	muñcantu mā śapathyād atho varuṇyād uta /  atho yamasya paḍvīśāt sarvasmād devakilviṣāt //	muñcantu mā śapathyāt atha u varuṇyāt uta  / atha u yamasya paḍvīśāt sarvasmāt deva kilviṣāt 
SA_GV_syajurvedu-665	avapatantīr avadan diva oṣadhayas pari /  yaṃ jīvam aśnavāmahai na sa riṣyāti pūruṣaḥ //	avapatantīḥ avadan divaḥ oṣadhayaḥ pari   yam jīvam aśnavāmahai na sa riṣyāti pūruṣaḥ 
SA_GV_syajurvedu-666	yā oṣadhīḥ somarājñīr bahvīḥ śatavicakṣaṇāḥ /  tāsām asi tvam uttamāraṃ kāmāya śam̐ hṛde //	yāḥ oṣadhīḥ soma rājñīḥ bahvīḥ śata vicakṣaṇāḥ   tāsām asi tvam uttamā aram kāmāya śam hṛde 
SA_GV_syajurvedu-667	yā oṣadhīḥ somarājñīr viṣṭhitāḥ pṛthivīm anu /  bṛhaspatiprasūtā asyai saṃ datta vīryam //	yāḥ oṣadhīḥ soma rājñīḥ viṣṭhitāḥ pṛthivīm anu  / bṛhaspati prasūtāḥ asyai sam datta vīryam 
SA_GV_syajurvedu-668	yāś cedam upaśṛṇvanti yāś ca dūraṃ parāgatāḥ /  sarvāḥ saṃgatya vīrudho 'syai saṃ datta vīryam //	yāḥ ca idam upaśṛṇvanti yāḥ ca dūram parāgatāḥ   sarvāḥ saṃgatya vīrudhaḥ syai sam datta vīryam 
SA_GV_syajurvedu-669	mā vo riṣat khanitā yasmai cāhaṃ khanāmi vaḥ /  dvipāc catuṣpād asmākam̐ sarvam astv anāturam //	mā vaḥ riṣat khanitā yasmai ca aham khanāmi vaḥ    dvipād catuṣpād asmākam sarvam astu anāturam 
SA_GV_syajurvedu-670	oṣadhayaḥ sam avadanta somena saha rājñā /  yasmai kṛṇoti brāhmaṇas tam̐ rājan pārayāmasi //	oṣadhayaḥ sam avadanta somena saha rājñā   yasmai kṛṇoti brāhmaṇaḥ tam rājan pārayāmasi 
SA_GV_syajurvedu-671	nāśayitrī balāsasyārśasa upacitām asi /  atho śatasya yakṣmāṇāṃ pākāror asi nāśanī //	nāśayitrī balāsasya arśasaḥ upacitām asi    atha u śatasya yakṣmāṇām pākāroḥ asi nāśanī 
SA_GV_syajurvedu-672	tvāṃ gandharvā akhanam̐s tvām indras tvāṃ bṛhaspatiḥ /  tvām oṣadhe somo rājā vidvān yakṣmād amucyata //	tvām gandharvāḥ akhanam tvām indraḥ tvām bṛhaspatiḥ   tvām oṣadhe somaḥ rājā vidvān yakṣmāt amucyata 
SA_GV_syajurvedu-673	sahasva me arātīḥ sahasva pṛtanāyataḥ /  sahasva sarvaṃ pāpmānam̐ sahamānāsy oṣadhe //	sahasva me arātīḥ sahasva pṛtanāyataḥ   sahasva sarvam pāpmānam sahamānā asi oṣadhe 
SA_GV_syajurvedu-674	dīrghāyus ta oṣadhe khanitā yasmai ca tvā khanāmy aham /  atho tvaṃ dīrghāyur bhūtvā śatavalśā vi rohatāt //	dīrgha āyuḥ te oṣadhe khanitā yasmai ca tvā khanāmi aham   atha u tvam dīrgha āyuḥ bhūtvā śata valśā vi rohatāt 
SA_GV_syajurvedu-675	tvam uttamāsy oṣadhe tava vṛkṣā upastayaḥ /  upastir astu so 'smākaṃ yo asmām̐ abhidāsati //	tvam uttamā asi oṣadhe tava vṛkṣāḥ upastayaḥ   upastiḥ astu saḥ smākam yaḥ asmām abhidāsati 
SA_GV_syajurvedu-676	mā mā him̐sīj janitā yaḥ pṛthivyā yo vā divam̐ satyadharmā  vyānaṭ /  yaś cāpaś candrāḥ prathamo jajāna kasmai devāya haviṣā vidhema //	mā mā himsīt janitā yaḥ pṛthivyāḥ yaḥ vā divam satya dharmā vyānaṭ    yaḥ ca apaḥ candrāḥ prathamaḥ jajāna kasmai devāya haviṣā vidhema 
SA_GV_syajurvedu-677	abhyā vartasva pṛthivi yajñena payasā saha /  vapāṃ te agnir iṣito arohat //	abhyā vartasva pṛthivi yajñena payasā saha    vapām te agniḥ iṣitaḥ arohat 
SA_GV_syajurvedu-678	agne yat te śukraṃ yac candraṃ yat pūtaṃ yac ca yajñiyam /  tad devebhyo bharāmasi //	agne yat te śukram yat candram yat pūtam yat ca yajñiyam    tat devebhyaḥ bharāmasi 
SA_GV_syajurvedu-679	iṣam ūrjam aham ita ādam ṛtasya yoniṃ mahiṣasya dhārām /  ā mā goṣu viśatvā tanūṣu jahāmi sedim anirām amīvām //	iṣam ūrjam aham itas ādam ṛtasya yonim mahiṣasya dhārām    ā mā goṣu viśatu ā tanūṣu jahāmi sedim anirām amīvām 
SA_GV_syajurvedu-680	agne tava śravo vayo mahi bhrājante arcayo vibhāvaso /  bṛhadbhāno śavasā vājam ukthyaṃ dadhāsi dāśuṣe kave //	agne tava śravaḥ vayaḥ mahi bhrājante arcayaḥ vibhāvaso    bṛhadbhāno śavasā vājam ukthyam dadhāsi dāśuṣe kave 
SA_GV_syajurvedu-681	pāvakavarcāḥ śukravarcā anūnavarcā ud iyarṣi bhānunā /  putro mātarā vicarann upāvasi pṛṇakṣi rodasī ubhe //	pāvaka varcāḥ śukra varcāḥ anūna varcāḥ ud iyarṣi bhānunā    putraḥ mātarā vicaran upa avasi pṛṇakṣi rodasī ubhe 
SA_GV_syajurvedu-682	ūrjo napāj jātavedaḥ suśastibhir mandasva dhītibhir hitaḥ /  tve iṣaḥ saṃ dadhur bhūrivarpasaś citrotayo vāmajātāḥ //	ūrjaḥ napāt jātavedaḥ su śastibhiḥ mandasva dhītibhiḥ hitaḥ    tve iṣaḥ sam bhūri varpasaḥ citra ūtayaḥ vāma jātāḥ 
SA_GV_syajurvedu-683	irajyann agne prathayasva jantubhir asme rāyo amartya /  sa darśatasya vapuṣo vi rājasi pṛṇakṣi sānasiṃ kratum //	irajyan agne prathayasva jantubhiḥ asme rāyaḥ amartya    sa darśatasya vapuṣaḥ vi rājasi pṛṇakṣi sānasim kratum 
SA_GV_syajurvedu-684	iṣkartāram adhvarasya pracetasaṃ kṣayantam̐ rādhaso mahaḥ /  rātiṃ vāmasya subhagāṃ mahīm iṣaṃ dadhāsi sānasim̐ rayim //	iṣkartāram adhvarasya pracetasam kṣayantam rādhasaḥ mahaḥ    rātim vāmasya subhagām mahīm iṣam dadhāsi sānasim rayim 
SA_GV_syajurvedu-685	ṛtāvānaṃ mahiṣaṃ viśvadarśatam agnim̐ sumnāya dadhire puro janāḥ  /  śrutkarṇam̐ saprathastamaṃ tvā girā daivyaṃ mānuṣā yugā //	ṛtāvānam mahiṣam viśva darśatam agnim sumnāya dadhire puras janāḥ     śrut karṇam saprathastamam tvā girā daivyam mānuṣāḥ yugā 
SA_GV_syajurvedu-686	ā pyāyasva sam etu te viśvataḥ soma vṛṣṇyam /  bhavā vājasya saṃgathe //	ā pyāyasva sam etu te viśvatas soma vṛṣṇyam   bhava vājasya saṃgathe 
SA_GV_syajurvedu-687	saṃ te payām̐si sam u yantu vājāḥ saṃ vṛṣṇyāny abhimātiṣāhaḥ /  āpyāyamāno amṛtāya soma divi śravām̐sy uttamāni dhiṣva //	sam te payāmsi sam u yantu vājāḥ sam vṛṣṇyāni abhimātiṣāhaḥ    āpyāyamānaḥ amṛtāya soma divi śravāmsi uttamāni dhiṣva 
SA_GV_syajurvedu-688	ā pyāyasva madintama soma viśvebhir am̐śubhiḥ /  bhavā naḥ suśravastamaḥ sakhā vṛdhe //	ā pyāyasva madintama soma viśvebhiḥ amśubhiḥ   bhava naḥ su śravastamaḥ sakhā vṛdhe 
SA_GV_syajurvedu-689	ā te vatso mano yamat paramāc cit sadhasthāt /  agne tvāṃkāmayā girā //	ā te vatsaḥ manaḥ yamat paramāt cit sadhasthāt    agne tvāṃkāmayā girā 
SA_GV_syajurvedu-690	tubhyaṃ tā aṅgirastama viśvāḥ sukṣitayaḥ pṛthak /  agne kāmāya yemire //	tubhyam tāḥ aṅgirastama viśvāḥ su kṣitayaḥ pṛthak   agne kāmāya yemire 
SA_GV_syajurvedu-691	agniḥ priyeṣu dhāmasu kāmo bhūtasya bhavyasya /  samrāḍ eko vi rājati //	agniḥ priyeṣu dhāmasu kāmaḥ bhūtasya bhavyasya samrāj ekaḥ vi rājati 
SA_GV_syajurvedu-692	mayi gṛhṇāmy agre agnim̐ rāyaspoṣāya suprajāstvāya suvīryāya /  mām u devatāḥ sacantām //	mayi gṛhṇāmi agre agnim rāyaspoṣāya suprajāstvāya su vīryāya   mām u devatāḥ sacantām 
SA_GV_syajurvedu-693	apāṃ pṛṣṭham asi yonir agneḥ samudram abhitaḥ pinvamānam /  vardhamāno mahām̐ ā ca puṣkare divo mātrayā varimṇā prathasva //	apām pṛṣṭham asi yoniḥ agneḥ samudram abhitas pinvamānam   vardhamānaḥ mahām ā ca puṣkare divaḥ mātrayā varimṇā prathasva 
SA_GV_syajurvedu-694	brahma jajñānaṃ prathamaṃ purastād vi sīmataḥ suruco vena āvaḥ /  sa budhnyā upamā asya viṣṭhāḥ sataś ca yonim asataś ca vi vaḥ //	brahma jajñānam prathamam purastāt vi sīmataḥ su rucaḥ venaḥ āvaḥ    sa budhnyāḥ upamāḥ asya viṣṭhāḥ sataḥ ca yonim asataḥ ca vi var 
SA_GV_syajurvedu-695	hiraṇyagarbhaḥ sam avartatāgre bhūtasya jātaḥ patir eka āsīt /  sa dādhāra pṛthivīṃ dyām utemāṃ kasmai devāya haviṣā vidhema //	hiraṇya garbhaḥ sam avartata agre bhūtasya jātaḥ patiḥ ekaḥ āsīt    sa dādhāra pṛthivīm dyām uta imām kasmai devāya haviṣā vidhema 
SA_GV_syajurvedu-696	drapsaś caskanda pṛthivīm anu dyām imaṃ ca yonim anu yaś ca  pūrvaḥ /  samānaṃ yonim anu saṃcarantaṃ drapsaṃ juhomy anu sapta hotrāḥ //	drapsaḥ caskanda pṛthivīm anu dyām imam ca yonim anu yaḥ ca pūrvaḥ samānam yonim anu saṃcarantam drapsam juhomi anu sapta hotrāḥ 
SA_GV_syajurvedu-697	namo 'stu sarpebhyo ye ke ca pṛthivīm anu /  ye antarikṣe ye divi tebhyaḥ sarpebhyo namaḥ //	namaḥ stu sarpebhyaḥ ye ke ca pṛthivīm anu ye antarikṣe ye divi tebhyaḥ sarpebhyaḥ namaḥ 
SA_GV_syajurvedu-698	yā iṣavo yātudhānānāṃ ye vā vanaspatīm̐s tu /  ye vāvaṭeṣu śerate tebhyaḥ sarpebhyo namaḥ //	yāḥ iṣavaḥ yātudhānānām ye vā tu ye vā avaṭeṣu śerate tebhyaḥ sarpebhyaḥ namaḥ 
SA_GV_syajurvedu-699	ye vāmī rocane divo ye vā sūryasya raśmiṣu /  yeṣām apsu sadas kṛtaṃ tebhyaḥ sarpebhyo namaḥ //	ye vāmī rocane divaḥ ye vā sūryasya raśmiṣu   yeṣām apsu sadaḥ kṛtam tebhyaḥ sarpebhyaḥ namaḥ 
SA_GV_syajurvedu-700	kṛṇuṣva pājaḥ prasitiṃ na pṛthvīṃ yāhi rājevāmavām̐ ibhena /  tṛṣvīm anu prasitiṃ drūṇāno 'stāsi vidhya rakṣasas tapiṣṭhaiḥ //	kṛṇuṣva pājaḥ prasitim na pṛthvīm yāhi rājā iva amavām ibhena  / tṛṣvīm anu prasitim drūṇānaḥ stāsi vidhya rakṣasaḥ tapiṣṭhaiḥ 
SA_GV_syajurvedu-701	tava bhramāsa āśuyā patanty anu spṛśa dhṛṣatā śośucānaḥ /  tapūm̐ṣy agne juhvā pataṅgān asaṃdito vi sṛja viṣvag ulkāḥ //	tava bhramāsaḥ āśuyā patanti anu spṛśa dhṛṣatā śośucānaḥ   tapūmṣi agne juhvā pataṅgān a saṃditaḥ vi sṛja viṣvak ulkāḥ 
SA_GV_syajurvedu-702	prati spaśo vi sṛja tūrṇitamo bhavā pāyur viśo asyā adabdhaḥ /  yo no dūre aghaśam̐so yo anty agne mākiṣ ṭe vyathir ā dadharṣīt //	prati spaśaḥ vi sṛja tūrṇitamaḥ bhava pāyuḥ viśaḥ asyāḥ adabdhaḥ   yaḥ naḥ dūre agha śamsaḥ yaḥ anti agne mākir ṭe vyathiḥ ā dadharṣīt 
SA_GV_syajurvedu-703	ud agne tiṣṭha praty ā tanuṣva ny amitrām̐ oṣatāt tigmahete /  yo no arātim̐ samidhāna cakre nīcā taṃ dhakṣy atasaṃ na śuṣkam //	ud agne tiṣṭha prati ā tanuṣva ni amitrām oṣatāt tigma hete    yaḥ naḥ arātim samidhāna cakre nīcā tam dhakṣi atasam na śuṣkam 
SA_GV_syajurvedu-704	ūrdhvo bhava prati vidhyādhy asmad āviṣ kṛṇuṣva daivyāny agne /  ava sthirā tanuhi yātujūnāṃ jāmim ajāmiṃ pra mṛṇīhi śatrūn //	ūrdhvaḥ bhava prati vidhya adhi asmat āviḥ kṛṇuṣva daivyāni agne    ava sthirā tanuhi yātu jūnām jāmim ajāmim pra mṛṇīhi śatrūn 
SA_GV_syajurvedu-705	agneṣ ṭvā tejasā sādayāmi //	agneḥ tvā tejasā sādayāmi 
SA_GV_syajurvedu-706	agnir mūrdhā divaḥ kakut patiḥ pṛthivyā ayam /  apām̐ retām̐si jinvati //	agniḥ mūrdhā divaḥ kakud patiḥ pṛthivyāḥ ayam   apām retāmsi jinvati 
SA_GV_syajurvedu-707	indrasya tvaujasā sādayāmi //	indrasya tvā ojasā sādayāmi 
SA_GV_syajurvedu-708	bhuvo yajñasya rajasaś ca netā yatrā niyudbhiḥ sacase śivābhiḥ /  divi mūrdhānaṃ dadhiṣe svarṣāṃ jihvām agne cakriṣe havyavāham //	bhuvaḥ yajñasya rajasaḥ ca netā yatrā niyudbhiḥ sacase śivābhiḥ    divi mūrdhānam dadhiṣe svarṣām jihvām agne cakriṣe havya vāham 
SA_GV_syajurvedu-709	dhruvāsi dharuṇāstṛtā viśvakarmaṇā /  mā tvā samudra ud badhīn mā suparṇo 'vyathamānā pṛthivīṃ dṛm̐ha //	dhruvā asi dharuṇā āstṛtā viśvakarmaṇā    mā tvā samudraḥ ud badhīt mā suparṇaḥ vyathamānā pṛthivīm dṛmha 
SA_GV_syajurvedu-710	prajāpatiṣ ṭvā sādayatv apā pṛṣṭhe samudrasyeman /  vyacasvatīṃ prathasvatīṃ prathasva pṛthivy asi //	prajāpatiḥ tvā sādayatu apāḥ pṛṣṭhe samudrasya eman    vyacasvatīm prathasvatīm prathasva pṛthivī asi 
SA_GV_syajurvedu-711	bhūr asi bhūmir asy aditir asi viśvadhāyā viśvasya bhuvanasya  dhartrī /  pṛthivīṃ yaccha pṛthivīṃ dṛm̐ha pṛthivīṃ mā him̐sīḥ //	bhūḥ asi bhūmiḥ asi aditiḥ asi viśva dhāyāḥ viśvasya bhuvanasya dhartrī   pṛthivīm yaccha pṛthivīm dṛmha pṛthivīm mā himsīḥ 
SA_GV_syajurvedu-712	viśvasmai prāṇāyāpānāya vyānāyodānāya pratiṣṭhāyai caritrāya /  agniṣ ṭvābhi pātu mahyā svastyā chardiṣā śaṃtamena tayā  devatayāṅgirasvad dhruvā sīda //	viśvasmai prāṇāya apānāya vyānāya udānāya pratiṣṭhāyai caritrāya    agniḥ tvā abhi pātu mahyā svastyā chardiṣā śaṃtamena tayā devatayā aṅgirasvat dhruvā sīda 
SA_GV_syajurvedu-713	kāṇḍāt-kāṇḍāt prarohantī paruṣaḥ-paruṣas pari /  evā no dūrve pra tanu sahasreṇa śatena ca //	kāṇḍāt kāṇḍāt prarohantī paruṣaḥ paruṣaḥ pari  / eva naḥ dūrve pra tanu sahasreṇa śatena ca 
SA_GV_syajurvedu-714	yā śatena pratanoṣi sahasreṇa virohasi /  tasyās te devīṣṭake vidhema haviṣā vayam //	yā śatena pratanoṣi sahasreṇa virohasi  / tasyāḥ te devi iṣṭake vidhema haviṣā vayam 
SA_GV_syajurvedu-715	yās te agne sūrye ruco divam ātanvanti raśmibhiḥ /  tābhir no adya sarvābhī ruce janāya nas kṛdhi //	yāḥ te agne sūrye rucaḥ divam ātanvanti raśmibhiḥ   tābhiḥ naḥ adya sarvābhiḥ ruce janāya naḥ kṛdhi 
SA_GV_syajurvedu-716	yā vo devāḥ sūrye ruco goṣv aśveṣu yā rucaḥ /  indrāgnī tābhiḥ sarvābhī rucaṃ no dhatta bṛhaspate //	yāḥ vaḥ devāḥ sūrye rucaḥ goṣu aśveṣu yāḥ rucaḥ  / indra agnī tābhiḥ sarvābhiḥ rucam naḥ dhatta bṛhaspate 
SA_GV_syajurvedu-717	virāḍ jyotir adhārayat /  svarāḍ jyotir adhārayat /  prajāpatiṣ ṭvā sādayatu pṛṣṭhe pṛthivyā jyotiṣmatīm /  viśvasmai prāṇāyāpānāya vyānāya viśvaṃ jyotir yaccha /  agniṣ ṭe 'dhipatis tayā devatayāṅgirasvad dhruvā sīda //	virāj jyotiḥ adhārayat   svarāj jyotiḥ adhārayat    prajāpatiḥ tvā sādayatu pṛṣṭhe pṛthivyāḥ jyotiṣmatīm   viśvasmai prāṇāya apānāya vyānāya viśvam jyotiḥ yaccha    agniḥ te dhipatiḥ tayā devatayā aṅgirasvat dhruvā sīda 
SA_GV_syajurvedu-718	madhuś ca mādhavaś ca vāsantikāv ṛtū agner antaḥśleṣo 'si  kalpetāṃ dyāvāpṛthivī kalpantām āpa oṣadhayaḥ kalpantām agnayaḥ  pṛthaṅ nama jyaiṣṭhyāya savratāḥ /  ye agnayaḥ samanaso 'ntarā dyāvāpṛthivī ime vāsantikāv ṛtū  abhikalpamānā indram iva devā abhisaṃ viśantu tayā devatayāṅgirasvad  dhruve sīdatam //	madhuḥ ca mādhavaḥ ca vāsantikau ṛtū agneḥ antaḥśleṣaḥ si  / kalpetām dyāvāpṛthivī kalpantām āpaḥ oṣadhayaḥ kalpantām agnayaḥ pṛthak nama jyaiṣṭhyāya savratāḥ   ye agnayaḥ samanasaḥ ntarā dyāvāpṛthivī ime vāsantikau ṛtū abhikalpamānāḥ indram iva devāḥ abhisam viśantu tayā devatayā aṅgirasvat dhruve sīdatam  /
SA_GV_syajurvedu-719	aṣāḍhāsi sahamānā sahasvārātīḥ sahasva pṛtanāyataḥ /  sahasravīryāsi sā mā jinva //	aṣāḍhā asi sahamānā sahasva arātīḥ sahasva pṛtanāyataḥ    sahasra vīryā asi sā mā jinva 
SA_GV_syajurvedu-720	madhu vātā ṛtāyate madhu kṣaranti sindhavaḥ /  mādhvīr naḥ santv oṣadhīḥ //	madhu vātāḥ ṛtāyate madhu kṣaranti sindhavaḥ   mādhvīḥ naḥ santu oṣadhīḥ 
SA_GV_syajurvedu-721	madhu naktam utoṣaso madhumat pārthivam̐ rajaḥ /  madhu dyaur astu naḥ pitā //	madhu naktam uta uṣasaḥ madhumat pārthivam rajaḥ   madhu dyauḥ astu naḥ pitā 
SA_GV_syajurvedu-722	madhumān no vanaspatir madhumām̐ astu sūryaḥ /  mādhvīr gāvo bhavantu naḥ //	madhumān naḥ vanaspatiḥ madhumān astu sūryaḥ   mādhvīḥ gāvaḥ bhavantu naḥ 
SA_GV_syajurvedu-723	apāṃ gambhant sīda mā tvā sūryo 'bhi tāpsīn māgnir vaiśvānaraḥ /  acchinnapatrāḥ prajā anuvīkṣasvānu tvā divyā vṛṣṭiḥ sacatām //	apām sīda mā tvā sūryaḥ bhi tāpsīt mā agniḥ vaiśvānaraḥ    a chinna patrāḥ prajāḥ anuvīkṣasva anu tvā divyā vṛṣṭiḥ sacatām 
SA_GV_syajurvedu-724	trīnt samudrānt sam asṛpat svargān apāṃ patir vṛṣabha  iṣṭakānām /  purīṣaṃ vasānaḥ sukṛtasya loke tatra gaccha yatra pūrve paretāḥ //	trīn samudrān sam asṛpat svargān apām patiḥ vṛṣabhaḥ iṣṭakānām    purīṣam vasānaḥ sukṛtasya loke tatra gaccha yatra pūrve paretāḥ 
SA_GV_syajurvedu-725	mahī dyauḥ pṛthivī ca na imaṃ yajñaṃ mimikṣatām /  pipṛtāṃ no bharīmabhiḥ //	mahī dyauḥ pṛthivī ca naḥ imam yajñam mimikṣatām    pipṛtām naḥ bharīmabhiḥ 
SA_GV_syajurvedu-726	viṣṇoḥ karmāṇi paśyata yato vratāni paspaśe /  indrasya yujyaḥ sakhā //	viṣṇoḥ karmāṇi paśyata yatas vratāni paspaśe      indrasya yujyaḥ sakhā 
SA_GV_syajurvedu-727	dhruvāsi dharuṇeto jajñe prathamam ebhyo yonibhyo adhi jātavedaḥ /  sa gāyatryā triṣṭubhānuṣṭubhā ca devebhyo havyaṃ vahatu prajānan //	dhruvā asi dharuṇā itas jajñe prathamam ebhyaḥ yonibhyaḥ adhi jātavedaḥ    sa gāyatryā triṣṭubhā anuṣṭubhā ca devebhyaḥ havyam vahatu prajānan 
SA_GV_syajurvedu-728	iṣe rāye ramasva sahase dyumna ūrje apatyāya /  samrāḍ asi svarāḍ asi sārasvatau tvotsau prāvatām //	iṣe rāye ramasva sahase dyumne ūrje apatyāya    samrāj asi svarāj asi sārasvatau tvā utsau prāvatām 
SA_GV_syajurvedu-729	agne yukṣvā hi ye tavāśvāso deva sādhavaḥ /  araṃ vahanti manyave //	agne yukṣvā hi ye tava āśvāsaḥ deva sādhavaḥ   aram vahanti manyave 
SA_GV_syajurvedu-730	yukṣvā hi devahūtamām̐ aśvām̐ agne rathīr iva /  ni hotā pūrvyaḥ sadaḥ //	yukṣvā hi deva hūtamām aśvām agne rathīḥ iva    ni hotā pūrvyaḥ sadaḥ 
SA_GV_syajurvedu-731	samyak sravanti sarito na dhenā antar hṛdā manasā pūyamānāḥ /  ghṛtasya dhārā abhi cākaśīmi hiraṇyayo vetaso madhye agneḥ //	samyak sravanti saritaḥ na dhenāḥ antar hṛdā manasā pūyamānāḥ  / ghṛtasya dhārāḥ abhi cākaśīmi hiraṇyayaḥ vetasaḥ madhye agneḥ 
SA_GV_syajurvedu-732	ṛce tvā ruce tvā bhāse tvā jyotiṣe tvā /  abhūd idaṃ viśvasya bhuvanasya vājinam agner vaiśvānarasya ca //	ṛce tvā ruce tvā bhāse tvā jyotiṣe tvā    abhūt idam viśvasya bhuvanasya vājinam agneḥ vaiśvānarasya ca 
SA_GV_syajurvedu-733	agnir jyotiṣā jyotiṣmān rukmo varcasā varcasvān /  sahasradā asi sahasrāya tvā //	agniḥ jyotiṣā jyotiṣmān rukmaḥ varcasā varcasvān sahasra dāḥ asi sahasrāya tvā 
SA_GV_syajurvedu-734	ādityaṃ garbhaṃ payasā sam aṅdhi sahasrasya pratimāṃ viśvarūpam /  pari vṛṅdhi harasā mābhi mam̐sthāḥ śatāyuṣaṃ kṛṇuhi cīyamānaḥ //	ādityam garbham payasā sam aṅdhi sahasrasya pratimām viśva rūpam    pari vṛṅdhi harasā mā abhi mamsthāḥ śata āyuṣam kṛṇuhi cīyamānaḥ 
SA_GV_syajurvedu-735	vātasya jūtiṃ varuṇasya nābhim aśvaṃ jajñānam̐ sarirasya madhye /  śiśuṃ nadīnām̐ harim adribudhnam agne mā him̐sīḥ parame vyoman //	vātasya jūtim varuṇasya nābhim aśvam jajñānam sarirasya madhye   śiśum nadīnām harim adri budhnam agne mā himsīḥ parame vyoman 
SA_GV_syajurvedu-736	ajasram indum aruṣaṃ bhuraṇyum agnim īḍe pūrvacitti namobhiḥ /  sa parvabhir ṛtuśaḥ kalpamāno gāṃ mā him̐sīr aditiṃ virājam //	ajasram indum aruṣam bhuraṇyum agnim īḍe pūrvacitti namobhiḥ    sa parvabhiḥ ṛtuśas kalpamānaḥ gām mā himsīḥ aditim virājam 
SA_GV_syajurvedu-737	varūtrīṃ tvaṣṭur varuṇasya nābhim aviṃ jajñānām̐ rajasaḥ parasmāt /  mahīm̐ sāhasrīm asurasya māyām agne mā him̐sīḥ parme vyoman //	varūtrīm tvaṣṭuḥ varuṇasya nābhim avim jajñānām rajasaḥ parasmāt    mahīm sāhasrīm asurasya māyām agne mā himsīḥ parme vyoman 
SA_GV_syajurvedu-738	yo 'gnir agner adhiy ajāyata śokāt pṛthivyā uta vā divas pari /  yena prajā viśvakarmā jajāna tam agne heḍaḥ pari te vṛṇaktu //	yaḥ gniḥ agneḥ adhiy ajāyata śokāt pṛthivyāḥ uta vā divaḥ pari   yena prajāḥ viśvakarmā jajāna tam agne heḍaḥ pari te vṛṇaktu 
SA_GV_syajurvedu-739	citraṃ devānām ud agād anīkaṃ cakṣur mitrasya varuṇasyāgneḥ /  āprā dyāvāpṛthivī antarikṣam̐ sūrya ātmā jagatas tasthuṣaś ca //	citram devānām ud agāt anīkam cakṣuḥ mitrasya varuṇasya agneḥ     āprāḥ dyāvāpṛthivī antarikṣam sūryaḥ ātmā jagataḥ tasthuṣaḥ ca 
SA_GV_syajurvedu-740	imaṃ mā him̐sīr dvipādaṃ paśum̐ sahasrākṣo medhāya cīyamānaḥ /  mayuṃ paśuṃ medham agne juṣasva tena cinvānas tanvo ni ṣīda //	imam mā himsīḥ dvipādam paśum sahasra akṣaḥ medhāya cīyamānaḥ    mayum paśum medham agne juṣasva tena cinvānaḥ tanvaḥ ni sīda 
SA_GV_syajurvedu-741	mayuṃ te śug ṛcchatu yaṃ dviṣmas taṃ te śug ṛcchatu //	mayum te śuc ṛcchatu yam dviṣmaḥ tam te śuc ṛcchatu 
SA_GV_syajurvedu-742	imaṃ mā him̐sīr ekaśaphaṃ paśuṃ kanikradaṃ vājinaṃ vājineṣu /  gauram āraṇyam anu te diśāmi tena cinvānas tanvo ni ṣīda //	imam mā himsīḥ eka śapham paśum kanikradam vājinam vājineṣu  / gauram āraṇyam anu te diśāmi tena cinvānaḥ tanvaḥ ni sīda 
SA_GV_syajurvedu-743	gauraṃ te śug ṛcchatu yaṃ dviṣmas taṃ te śug ṛcchatu //	gauram te śuc ṛcchatu yam dviṣmaḥ tam te śuc ṛcchatu 
SA_GV_syajurvedu-744	imam̐ sāhasram̐ śatadhāram utsaṃ vyacyamānam̐ sarirasya madhye /  ghṛtaṃ duhānām aditiṃ janāyāgne mā him̐sīḥ parame vyoman //	imam sāhasram śata dhāram utsam vyacyamānam sarirasya madhye    ghṛtam duhānām aditim janāya agne mā himsīḥ parame vyoman 
SA_GV_syajurvedu-745	gavayam āraṇyam anu te diśāmi tena cinvānas tanvo ni ṣīda /  gavayaṃ te śug ṛcchatu yaṃ dviṣmas taṃ te śug ṛcchatu //	gavayam āraṇyam anu te diśāmi tena cinvānaḥ tanvaḥ ni sīda  / gavayam te śuc ṛcchatu yam dviṣmaḥ tam te śuc ṛcchatu 
SA_GV_syajurvedu-746	imam ūrṇāyuṃ varuṇasya nābhiṃ tvacaṃ paśūnāṃ dvipadāṃcatuṣpadām /  tvaṣṭuḥ prajānāṃ prathamaṃ janitram agne mā him̐sīḥ parame vyoman //	imam ūrṇāyum varuṇasya nābhim tvacam paśūnām dvipadām catuṣpadām    tvaṣṭuḥ prajānām prathamam janitram agne mā himsīḥ parame vyoman 
SA_GV_syajurvedu-747	uṣṭram āraṇyam anu te diśāmi tena cinvānas tanvo ni ṣīda /  uṣṭraṃ te śug ṛcchatu yaṃ dviṣmas taṃ te śug ṛcchatu //	uṣṭram āraṇyam anu te diśāmi tena cinvānaḥ tanvaḥ ni sīda    uṣṭram te śuc ṛcchatu yam dviṣmaḥ tam te śuc ṛcchatu 
SA_GV_syajurvedu-748	ajo hy agner ajaniṣṭa śokāt so apaśyaj janitāram agre /  tena devā devatām agram āyam̐s tena roham āyann upa medhyāsaḥ /  śarabham āraṇyam anu te diśāmi tena cinvānas tanvo ni ṣīda /  śarabhaṃ te śug ṛcchatu yaṃ dviṣmas taṃ te śug ṛcchatu //	ajaḥ hi agneḥ ajaniṣṭa śokāt saḥ apaśyat janitāram agre   tena devāḥ devatām agram āyan tena roham āyan upa medhyāsaḥ   śarabham āraṇyam anu te diśāmi tena cinvānaḥ tanvaḥ ni sīda      śarabham te śuc ṛcchatu yam dviṣmaḥ tam te śuc ṛcchatu 
SA_GV_syajurvedu-749	tvaṃ yaviṣṭha dāśuṣo nṛm̐ḥ pāhi śṛṇudhī giraḥ /  rakṣā tokam uta tmanā //	tvam yaviṣṭha dāśuṣaḥ pāhi śṛṇudhi giraḥ    rakṣa tokam uta tmanā 
SA_GV_syajurvedu-750	apāṃ tvemant sādayāmi /  apāṃ tvodmant sādayāmi /  apāṃ tvā bhasmant sādayāmi /  apāṃ tvā jyotiṣi sādayāmi /  apāṃ tvāyane sādayāmi /  arṇave tvā sadane sādayāmi /  samudre tvā sadane sādayāmi /  sarire tvā sadane sādayāmi /  apāṃ tvā kṣaye sādayāmi /  apāṃ tvā sadhiṣi sādayāmi /  apāṃ tvā sadane sādayāmi /  apāṃ tvā sadhasthe sādayāmi /  apāṃ tvā yonau sādayāmi /  apāṃ tvā purīṣe sādayāmi /  apāṃ tvā pāthasi sādayāmi /  gāyatreṇa tvā chandasā sādayāmi /  traiṣṭubhena tvā chandasā sādayāmi /  jāgatena tvā chandasā sādayāmi /  ānuṣṭubhena tvā chandasā sādayāmi /  pāṅktena tvā chandasā sādayāmi //	apām tvā eman sādayāmi   apām tvā udman sādayāmi    apām tvā bhasman sādayāmi   apām tvā jyotiṣi sādayāmi   apām tvā ayane sādayāmi   arṇave tvā sadane sādayāmi  samudre tvā sadane sādayāmi  sarire tvā sadane sādayāmi   apām tvā kṣaye sādayāmi   apām tvā sadhiṣi sādayāmi   apām tvā sadane sādayāmi    apām tvā sadhasthe sādayāmi    apām tvā yonau sādayāmi   apām tvā purīṣe sādayāmi    apām tvā pāthasi sādayāmi               /
SA_GV_syajurvedu-751	ayaṃ puro bhuvaḥ /  tasya prāṇo bhauvanāyaḥ /  vasantaḥ prāṇyanaḥ /  gāyatrī vāsantī /  gāyatryai gāyatram /  gāyatrād upām̐śuḥ /  upām̐śos trivṛt /  trivṛto rathantaram /  vasiṣṭha ṛṣiḥ /  prajāpatigṛhītayā tvayā prāṇaṃ gṛhṇāmi prajābhyaḥ //	ayam puras bhuvaḥ   tasya prāṇaḥ bhauvanāyaḥ   vasantaḥ prāṇyanaḥ   gāyatrī vāsantī    gāyatryai gāyatram    gāyatrāt upāmśuḥ    upāmśoḥ trivṛt    trivṛtaḥ rathantaram   vasiṣṭhaḥ ṛṣiḥ   prajāpati gṛhītayā tvayā prāṇam gṛhṇāmi prajābhyaḥ 
SA_GV_syajurvedu-752	ayaṃ dakṣiṇā viśvakarmā /  tasya mano vaiśvakarmaṇam /  grīṣmo mānasaḥ /  triṣṭub graiṣmī /  triṣṭubhaḥ svāram /  svārād antaryāmaḥ /  antaryāmāt pañcadaśaḥ /  pañcadaśād bṛhat /  bharadvāja ṛṣiḥ /  prajāpatigṛhītayā tvayā mano gṛhṇāmi prajābhyaḥ //	ayam dakṣiṇā viśvakarmā   tasya manaḥ vaiśvakarmaṇam   grīṣmaḥ mānasaḥ triṣṭubh graiṣmī   triṣṭubhaḥ svāram   svārāt antaryāmaḥ   antaryāmāt pañcadaśaḥ   pañcadaśāt bṛhat    bharadvājaḥ ṛṣiḥ   prajāpati gṛhītayā tvayā manaḥ gṛhṇāmi prajābhyaḥ 
SA_GV_syajurvedu-753	ayaṃ paścād viśvavyacāḥ /  tasya cakṣur vaiśvavyacasam /  varṣāś cākṣuṣyaḥ /  jagatī vārṣī /  jagatyā ṛksamam /  ṛksamāc chukraḥ /  śukrāt saptadaśaḥ /  saptadaśād vairūpam /  jamadagnir ṛṣiḥ /  prajāpatigṛhītayā tvayā cakṣur gṛhṇāmi prajābhyaḥ //	ayam paścāt viśvavyacāḥ   tasya cakṣuḥ vaiśvavyacasam   varṣāḥ cākṣuṣyaḥ   jagatī vārṣī   jagatyāḥ ṛksamam   ṛksamāt śukraḥ   śukrāt saptadaśaḥ    saptadaśāt vairūpam    jamadagniḥ ṛṣiḥ   prajāpati gṛhītayā tvayā cakṣuḥ gṛhṇāmi prajābhyaḥ 
SA_GV_syajurvedu-754	idaṃ uttarāt svaḥ /  tasya śotram̐ sauvam /  śarac chrautrī /  anuṣṭup śāradī /  anuṣṭubha aiḍam /  aiḍān manthī /  manthina ekavim̐śaḥ /  ekavim̐śād vairājam /  viśvāmitra ṛṣiḥ /  prajāpatigṛhītayā tvayā śrotraṃ gṛhṇāmi prajābhyaḥ //	idam uttarāt svar   tasya śotram sauvam   śarad śrautrī   anuṣṭubh śāradī   anuṣṭubhaḥ aiḍam   aiḍāt manthī    manthinaḥ ekavimśaḥ   ekavimśāt vairājam    viśvāmitraḥ ṛṣiḥ   prajāpati gṛhītayā tvayā śrotram gṛhṇāmi prajābhyaḥ 
SA_GV_syajurvedu-755	iyaṃ upari matiḥ /  tasyai vāṅ mātyā /  hemanto vācyaḥ /  paṅktir haimantī /  paṅktyai nidhanavat /  nidhanavata āgrayaṇaḥ /  āgrayaṇāt triṇavatrayastrim̐śau /  triṇavatrayastrim̐śābhyām̐ śākvararaivate /  viśvakarma ṛṣiḥ /  prajāpatigṛhītayā tvayā vācaṃ gṛhṇāmi prajābhyaḥ /  lokaṃ pṛṇa chidraṃ pṛṇātho sīda dhruvā tvam /  indrāgnī tvā bṛhaspatir asmin yonāv asīṣadan //	iyam upari matiḥ tasyai vāc mātyā   hemantaḥ vācyaḥ paṅktiḥ haimantī   paṅktyai nidhanavat    nidhanavataḥ āgrayaṇaḥ   āgrayaṇāt triṇava trayastrimśau   triṇava trayastrimśābhyām śākvara raivate    viśvakarmā ṛṣiḥ prajāpati gṛhītayā tvayā vācam gṛhṇāmi prajābhyaḥ   lokam pṛṇa chidram pṛṇa atha u sīda dhruvā tvam     indra agnī tvā bṛhaspatiḥ asmin yonau asīṣadan  /
SA_GV_syajurvedu-756	tā asya sūdadohasaḥ somam̐ śrīṇanti pṛśnayaḥ /  janman devānāṃ viśas triṣv ā rocane divaḥ //	tāḥ asya sūdadohasaḥ somam śrīṇanti pṛśnayaḥ   janman devānām viśaḥ triṣu ā rocane divaḥ 
SA_GV_syajurvedu-757	indraṃ viśvā avīvṛdhant samudravyacasaṃ giraḥ /  rathītamam̐ rathīnāṃ vājānām̐ satpatiṃ patim //	indram viśvāḥ avīvṛdhan samudra vyacasam giraḥ rathītamam rathīnām vājānām satpatim patim 
SA_GV_syajurvedu-758	dhruvakṣitir dhruvayonir dhruvāsi dhruvaṃ yonim ā sīda sādhuyā /  ukhyasya ketuṃ prathamaṃ juṣāṇā /  aśvinādhvaryū sādayatām iha tvā //	dhruva kṣitiḥ dhruva yoniḥ dhruvā asi dhruvam yonim ā sīda sādhuyā    ukhyasya ketum prathamam juṣāṇā   aśvinā adhvaryū sādayatām iha tvā 
SA_GV_syajurvedu-759	kulāyinī ghṛtavatī puraṃdhiḥ syone sīda sadane pṛthivyāḥ /  abhi tvā rudrā vasavo gṛṇantv imā brahma pīpihi saubhagāya //	kulāyinī ghṛtavatī puraṃdhiḥ syone sīda sadane pṛthivyāḥ    abhi tvā rudrāḥ vasavaḥ gṛṇantu imā brahma pīpihi saubhagāya 
SA_GV_syajurvedu-760	aśvinādhvaryū sādayatām iha tvā //	aśvinā adhvaryū sādayatām iha tvā 
SA_GV_syajurvedu-761	svair dakṣair dakṣapiteha sīda devānām̐ sumne bṛhate raṇāya /  pitevaidhi sūnava ā suśevā svāveśā tanvā saṃ viśasva //	svaiḥ dakṣaiḥ dakṣa pitā iha sīda devānām sumne bṛhate raṇāya   pitā iva edhi sūnave ā su śevā su āveśā tanvā sam viśasva 
SA_GV_syajurvedu-762	aśvinādhvaryū sādayatām iha tvā //	aśvinā adhvaryū sādayatām iha tvā 
SA_GV_syajurvedu-763	pṛthivyāḥ purīṣam asy apso nāma tāṃ tvā viśve abhi gṛṇantu  devāḥ /  stomapṛṣṭhā ghṛtavatīha sīda prajāvad asme darviṇā yajasva //	pṛthivyāḥ purīṣam asi apsaḥ nāma tām tvā viśve abhi gṛṇantu devāḥ   stoma pṛṣṭhā ghṛtavatī iha sīda prajāvat asme darviṇā yajasva 
SA_GV_syajurvedu-764	aśvinādhvaryū sādayatām iha tvā //	aśvinā adhvaryū sādayatām iha tvā 
SA_GV_syajurvedu-765	adityās tvā pṛṣṭhe sādayāmy antarikṣasya dhartrīṃ viṣṭambhanīṃ  diśāmadhipatnīṃ bhuvanānām ūrmir drapso apām asi viśvakarmā ta ṛṣiḥ //	adityāḥ tvā pṛṣṭhe sādayāmi antarikṣasya dhartrīm viṣṭambhanīm diśām adhipatnīm bhuvanānām ūrmiḥ drapsaḥ apām asi viśvakarmā te ṛṣiḥ 
SA_GV_syajurvedu-766	aśvinādhvaryū sādayatām iha tvā //	aśvinā adhvaryū sādayatām iha tvā 
SA_GV_syajurvedu-767	śukraś ca śuciś ca graiṣmāv ṛtū agner antaḥśleṣo 'si kalpetāṇ  dyāvāpṛthivī kalpantām āpa oṣadhayaḥ kalpantām agnayaḥ pṛthaṅ nama  jyaiṣṭhyāya savratāḥ /  ye agnayaḥ samanaso 'ntarā dyāvāpṛthivī ime graiṣmāv ṛtū  abhikalpamānā indram iva devā abhisaṃ viśantu tayā devatayāṅgirasvad  dhruve sīdatam //	śukraḥ ca śuciḥ ca graiṣmau ṛtū agneḥ antaḥśleṣaḥ u si kalpetāṇ dyāvāpṛthivī kalpantām āpaḥ oṣadhayaḥ kalpantām agnayaḥ pṛthak nama jyaiṣṭhyāya savratāḥ   ye agnayaḥ samanasaḥ ntarā dyāvāpṛthivī ime graiṣmau ṛtū abhikalpamānāḥ indram iva devāḥ abhisam viśantu tayā devatayā aṅgirasvat dhruve sīdatam 
SA_GV_syajurvedu-768	sajūr ṛtubhiḥ sajūr vidhābhiḥ sajūr devaiḥ sajūr devair  vayonādhair agnaye tvā vaiśvānarāyāśvinādhvaryū sādayatām iha tvā //	sajūs ṛtubhiḥ sajūs vidhābhiḥ sajūs devaiḥ sajūs devaiḥ vayonādhaiḥ agnaye tvā vaiśvānarāya aśvinā adhvaryū sādayatām iha tvā 
SA_GV_syajurvedu-769	sajūr ṛtubhiḥ sajūr vidhābhiḥ sajūr vasubhiḥ sajūr devair  vayonādhair agnaye tvā vaiśvānarāyāśvinādhvaryū sādayatām iha tvā //	sajūs ṛtubhiḥ sajūs vidhābhiḥ sajūs vasubhiḥ sajūs devaiḥ vayonādhaiḥ agnaye tvā vaiśvānarāya aśvinā adhvaryū sādayatām iha tvā 
SA_GV_syajurvedu-770	sajūr ṛtubhiḥ sajūr vidhābhiḥ sajū rudraiḥ sajūr devair vayonādhair  agnaye tvā vaiśvānarāyāśvinādhvaryū sādayatām iha tvā //	sajūs ṛtubhiḥ sajūs vidhābhiḥ sajūs rudraiḥ sajūs devaiḥ vayonādhaiḥ agnaye tvā vaiśvānarāya aśvinā adhvaryū sādayatām iha tvā 
SA_GV_syajurvedu-771	sajūr ṛtubhiḥ sajūr vidhābhiḥ sajūr ādityaiḥ sajūr devair  vayonādhair agnaye tvā vaiśvānarāyāśvinādhvaryū sādayatām iha tvā //	sajūs ṛtubhiḥ sajūs vidhābhiḥ sajūs ādityaiḥ sajūs devaiḥ vayonādhaiḥ agnaye tvā vaiśvānarāya aśvinā adhvaryū sādayatām iha tvā 
SA_GV_syajurvedu-772	sajūr ṛtubhiḥ sajūr vidhābhiḥ sajūr viśvair devaiḥ sajūr devair  vayonādhair agnaye tvā vaiśvānarāyāśvinādhvaryū sādayatām iha tvā //	sajūs ṛtubhiḥ sajūs vidhābhiḥ sajūs viśvaiḥ devaiḥ sajūs devaiḥ vayonādhaiḥ agnaye tvā vaiśvānarāya aśvinā adhvaryū sādayatām iha tvā 
SA_GV_syajurvedu-773	prāṇaṃ me pāhi /  apānaṃ me pāhi /  vyānaṃ me pāhi /  cakṣur ma urvyā vi bhāhi /  śrotraṃ me ślokaya /  apaḥ pinva /  oṣadhīr jinva /  dvipād ava /  catuṣpāt pāhi /  divo vṛṣṭim eraya //	prāṇam me pāhi   apānam me pāhi   vyānam me pāhi   cakṣuḥ me urvyā vi bhāhi   śrotram me ślokaya   apaḥ pinva   oṣadhīḥ jinva   dvipād ava   catuṣpād pāhi   divaḥ vṛṣṭim eraya 
SA_GV_syajurvedu-774	mūrdhā vayaḥ prajāpatiś chandaḥ /  kṣatraṃ vayo mayaṃdaṃ chandaḥ /  viṣṭambho vayo 'dhipatiś chandaḥ /  viśvakarmā vayaḥ parameṣṭhī chandaḥ /  vasto vayo vivalaṃ chandaḥ /  vṛṣṇir vayo viśālaṃ chandaḥ /  puruṣo vayas tandraṃ chandaḥ /  vyāghro vayo 'nādhṛṣṭaṃ chandaḥ /  sim̐ho vayaś chadiś chandaḥ /  paṣṭhavāḍ vayo bṛhatī chandaḥ /  ukṣā vayaḥ kakup chandaḥ /  ṛṣabho vayaḥ satobṛhatī chandaḥ //	mūrdhā vayaḥ prajāpatiḥ chandaḥ   kṣatram vayaḥ mayaṃdam chandaḥ   viṣṭambhaḥ vayaḥ dhipatiḥ chandaḥ viśvakarmā vayaḥ parameṣṭhī chandaḥ vastaḥ vayaḥ vivalam chandaḥ    vṛṣṇiḥ vayaḥ viśālam chandaḥ   puruṣaḥ vayaḥ tandram chandaḥ   vyāghraḥ vayaḥ nādhṛṣṭam chandaḥ   simhaḥ vayaḥ chadiḥ chandaḥ   paṣṭhavāh vayaḥ bṛhatī chandaḥ    ukṣā vayaḥ kakubh chandaḥ    ṛṣabhaḥ vayaḥ satobṛhatī chanda
SA_GV_syajurvedu-775	anaḍvān vayaḥ paṅktiś chandaḥ /  dhenur vayo jagatī chandaḥ /  tryavir vayas triṣṭup chandaḥ /  dityavāḍ vayo virāṭ chandaḥ /  pañcāvir vayo gāyatrī chandaḥ /  trivatso vaya uṣṇik chandaḥ /  turyavāḍ vayo 'nuṣṭup chandaḥ /  lokaṃ pṛṇa chidraṃ pṛṇātho sīda dhruvā tvam /  indrāgnī tvā bṛhaspatir asmin yonāv asīṣadan //	anaḍvān vayaḥ paṅktiḥ chandaḥ   dhenuḥ vayaḥ jagatī chandaḥ tryaviḥ vayaḥ triṣṭubh chandaḥ   dityavāṭ vayaḥ virāj chandaḥ pañcāviḥ vayaḥ gāyatrī chandaḥ trivatsaḥ vayaḥ uṣṇih chandaḥ   turyavāh vayaḥ nuṣṭubh chandaḥ    lokam pṛṇa chidram pṛṇa atha u sīda dhruvā tvam     indra agnī tvā bṛhaspatiḥ asmin yonau asīṣadan  /
SA_GV_syajurvedu-776	tā asya sūdadohasaḥ somam̐ śrīṇanti pṛśnayaḥ /  janman devānāṃ viśas triṣv ā rocane divaḥ //	tāḥ asya sūdadohasaḥ somam śrīṇanti pṛśnayaḥ   janman devānām viśaḥ triṣu ā rocane divaḥ 
SA_GV_syajurvedu-777	indraṃ viśvā avīvṛdhant samudravyacasaṃ giraḥ /  rathītamam̐ rathīnāṃ vājānām̐ satpatiṃ patim //	indram viśvāḥ avīvṛdhan samudra vyacasam giraḥ rathītamam rathīnām vājānām satpatim patim 
SA_GV_syajurvedu-778	indrāgnī avyathamānām iṣṭakāṃ dṛm̐hataṃ yuvam /  pṛṣṭhena dyāvāpṛthivī antarikṣaṃ ca vibādhase //	indra agnī a vyathamānām iṣṭakām dṛmhatam yuvam    pṛṣṭhena dyāvāpṛthivī antarikṣam ca vibādhase 
SA_GV_syajurvedu-779	viśvakarmā tvā sādayatv antarikasya pṛṣṭhe vyacasvatīṃ  prathasvatīm antarikṣaṃ yacchāntarikṣaṃ dṛm̐hāntarikṣaṃ mā him̐sīḥ //	viśvakarmā tvā sādayatu antarikasya pṛṣṭhe vyacasvatīm prathasvatīm antarikṣam yaccha antarikṣam dṛmha antarikṣam mā himsīḥ 
SA_GV_syajurvedu-780	viśvasmai prāṇāyāpānāya vyānāyodānāya pratiṣṭhāyai caritrāya //	viśvasmai prāṇāya apānāya vyānāya udānāya pratiṣṭhāyai caritrāya 
SA_GV_syajurvedu-781	vāyuṣ ṭvābhi pātu mahyā svastyā chardiṣā śaṃtamena tayā  devatayāṅgirasvad dhruvā sīda //	vāyuḥ tvā abhi pātu mahyā svastyā chardiṣā śaṃtamena tayā devatayā aṅgirasvat dhruvā sīda 
SA_GV_syajurvedu-782	rājñy asi prācī dik /  virāḍ asi dakṣiṇā dik /  samrāḍ asi praticī dik /  svarāḍ asy udīcī dik /  adhipatny asi bṛhatī dik //	rājñī asi prācī diś   virāj asi dakṣiṇā diś   samrāj asi praticī diś   svarāj asi udīcī diś    adhipatnī asi bṛhatī diś 
SA_GV_syajurvedu-783	viśvakarmā tvā sādayatv antarikasya pṛṣṭhe jyotiṣmatīm //	viśvakarmā tvā sādayatu antarikasya pṛṣṭhe jyotiṣmatīm 
SA_GV_syajurvedu-784	viśvasmai prāṇāyāpānāya vyānāya viśvaṃ jyotir yaccha //	viśvasmai prāṇāya apānāya vyānāya viśvam jyotiḥ yaccha 
SA_GV_syajurvedu-785	vāyuṣ ṭe 'dhipatis tayā devatayāṅgirasvad dhruvā sīda //	vāyuḥ te dhipatiḥ tayā devatayā aṅgirasvat dhruvā sīda 
SA_GV_syajurvedu-786	nabhaś ca nabhasyaś ca vārṣikāv ṛtū agner antaḥśleṣo 'si  kalpetāṇ dyāvāpṛthivī kalpantām āpa oṣadhayaḥ kalpantām agnayaḥ  pṛthaṅ nama jyaiṣṭhyāya savratāḥ /  ye agnayaḥ samanaso 'ntarā dyāvāpṛthivī ime vārṣikāv ṛtū  abhikalpamānā indram iva devā abhisaṃ viśantu tayā devatayāṅgirasvad  dhruve sīdatam //	nabhaḥ ca nabhasyaḥ ca vārṣikau ṛtū agneḥ antaḥśleṣaḥ si  kalpetāṭ dyāvāpṛthivī kalpantām āpaḥ oṣadhayaḥ kalpantām agnayaḥ pṛthak nama jyaiṣṭhyāya savratāḥ   ye agnayaḥ samanasaḥ ntarā dyāvāpṛthivī ime vārṣikau ṛtū abhikalpamānāḥ indram iva devāḥ abhisam viśantu tayā devatayā aṅgirasvat dhruve sīdatam 
SA_GV_syajurvedu-787	iṣaś corjaś ca śāradāv ṛtū agner antaḥśleṣo 'si kalpetāṇ  dyāvāpṛthivī kalpantām āpa oṣadhayaḥ kalpantām agnayaḥ pṛthaṅ nama jyaiṣṭhyāya savratāḥ /  ye agnayaḥ samanaso 'ntarā dyāvāpṛthivī ime śāradāv ṛtū  abhikalpamānā indram iva devā abhisaṃ viśantu tayā devatayāṅgirasvad  dhruve sīdatam //	iṣaḥ ca ūrjaḥ ca śāradau ṛtū agneḥ antaḥśleṣaḥ u si kalpetāṇ dyāvāpṛthivī kalpantām āpaḥ oṣadhayaḥ kalpantām agnayaḥ pṛthak nama jyaiṣṭhyāya savratāḥ   ye agnayaḥ samanasaḥ ntarā dyāvāpṛthivī ime śāradau ṛtū abhikalpamānāḥ indram iva devāḥ abhisam viśantu tayā devatayā aṅgirasvat dhruve sīdatam 
SA_GV_syajurvedu-788	āyur me pāhi /  prāṇaṃ me pāhi /  apānaṃ me pāhi /  vyānaṃ me pāhi /  cakṣur me pāhi /  śrotraṃ me pāhi /  vācaṃ me pinva /  mano me jinva /  ātmānaṃ me pāhi /  jyotir me yaccha //	āyuḥ me pāhi   prāṇam me pāhi   apānam me pāhi   vyānam me pāhi   cakṣuḥ me pāhi   śrotram me pāhi   vācam me pinva   manaḥ me jinva    ātmānam me pāhi   jyotiḥ me yaccha 
SA_GV_syajurvedu-789	mā chandaḥ /  pramā chandaḥ /  pratimā chandaḥ /  amrīvayaś chandaḥ /  paṅktiś chandaḥ /  uṣṇik chandaḥ /  bṛhatī chandaḥ /  anuṣṭup chandaḥ /  virāṭ chandaḥ /  gāyatrī chandaḥ /  triṣṭup chandaḥ /  jagatī chandaḥ //	mā chandaḥ   pramā chandaḥ   pratimā chandaḥ   amrīvayaḥ chandaḥ paṅktiḥ chandaḥ  uṣṇih chandaḥ bṛhatī chandaḥ anuṣṭubh chandaḥ virāj chandaḥ gāyatrī chandaḥ  triṣṭubh chandaḥ   jagatī chandaḥ 
SA_GV_syajurvedu-790	pṛthivī chandaḥ /  antarikṣaṃ chandaḥ /  dyauś chandaḥ /  samāś chandaḥ /  nakṣatrāṇi chandaḥ /  vāk chandaḥ /  manaś chandaḥ /  kṛṣiś chandaḥ /  hiraṇyaṃ chandaḥ /  gauś chandaḥ /  ajā chandaḥ /  aśvaś chandaḥ //	pṛthivī chandaḥ   antarikṣam chandaḥ dyauḥ chandaḥ samāḥ chandaḥ nakṣatrāṇi chandaḥ vāc chandaḥ manaḥ chandaḥ kṛṣiḥ chandaḥ hiraṇyam chandaḥ gauḥ chandaḥ   ajā chandaḥ   aśvaḥ chandaḥ 
SA_GV_syajurvedu-791	agnir devatā /  vāto devatā /  sūryo devatā /  candramā devatā /  vasavo devatā /  rudrā devatā /  ādityā devatā /  maruto devatā /  viśve devā devatā /  bṛhaspatir devatā /  indro devatā /  varuṇo devatā //	agniḥ devatā    vātaḥ devatā sūryaḥ devatā   candramāḥ devatā   vasavaḥ devatā rudrāḥ devatā ādityāḥ devatā marutaḥ devatā   viśve devāḥ devatā bṛhaspatiḥ devatā   indraḥ devatā   varuṇaḥ devatā 
SA_GV_syajurvedu-792	mūrdhāsi rāḍ dhruvāsi dharuṇā dhartry asi dharaṇī /  āyuṣe tvā varcase tvā kṛṣyai tvā kṣemāya tvā //	mūrdhā asi rāj dhruvā asi dharuṇā dhartrī asi dharaṇī    āyuṣe tvā varcase tvā kṛṣyai tvā kṣemāya tvā 
SA_GV_syajurvedu-793	yantrī rāḍ yantry asi yamanī dhruvāsi dharitrī /  iṣe tvorje tvā rayyai tvā poṣāya tvā //	yantrī rāj yantrī asi yamanī dhruvā asi dharitrī    iṣe tvā ūrje tvā rayyai tvā poṣāya tvā 
SA_GV_syajurvedu-794	lokaṃ pṛṇa chidraṃ pṛṇātho sīda dhruvā tvam /  indrāgnī tvā bṛhaspatir asmin yonāv asīṣadan //	lokam pṛṇa chidram pṛṇa atha u sīda dhruvā tvam indra agnī tvā bṛhaspatiḥ asmin yonau asīṣadan 
SA_GV_syajurvedu-795	tā asya sūdadohasaḥ somam̐ śrīṇanti pṛśnayaḥ /  janman devānāṃ viśas triṣv ā rocane divaḥ //	tāḥ asya sūdadohasaḥ somam śrīṇanti pṛśnayaḥ   janman devānām viśaḥ triṣu ā rocane divaḥ 
SA_GV_syajurvedu-796	indraṃ viśvā avīvṛdhant samudravyacasaṃ giraḥ /  rathītamam̐ rathīnāṃ vājānām̐ satpatiṃ patim //	indram viśvāḥ avīvṛdhan samudra vyacasam giraḥ rathītamam rathīnām vājānām satpatim patim 
SA_GV_syajurvedu-797	āśur trivṛt /  bhāntaḥ pañcadaśaḥ /  vyomā saptadaśaḥ /  dharuṇa ekavim̐śaḥ /  pratūrtir aṣṭādaśaḥ /  tapo navadaśaḥ /  abhīvartaḥ savim̐śaḥ /  varco dvāvim̐śaḥ /  saṃbharaṇas trayovim̐śaḥ /  yoniś caturvim̐śaḥ /  garbhāḥ pañcavim̐śaḥ /  ojas triṇavaḥ /  kratur ekatrim̐śaḥ /  pratiṣṭhā trayastrim̐śaḥ /  bradhnasya viṣṭapaṃ catustrim̐śaḥ /  nākaḥ ṣaṭtrim̐śaḥ /  vivarto 'ṣṭācatvārim̐śaḥ /  dhartraṃ catuṣṭomaḥ //	āśuḥ trivṛt   bhāntaḥ pañcadaśaḥ vyomā saptadaśaḥ   dharuṇaḥ ekavimśaḥ pratūrtiḥ aṣṭādaśaḥ tapaḥ navadaśaḥ abhīvartaḥ savimśaḥ varcaḥ dvāvimśaḥ saṃbharaṇaḥ trayovimśaḥ yoniḥ caturvimśaḥ garbhāḥ pañcavimśaḥ ojaḥ triṇavaḥ   kratuḥ ekatrimśaḥ   pratiṣṭhā trayastrimśaḥ bradhnasya viṣṭapam catustrimśaḥ   nākaḥ ṣaṭtrimśaḥ    vivartaḥ ṣṭācatvārimśaḥ    dhartram catuṣṭomaḥ  /
SA_GV_syajurvedu-798	agner bhāgo 'si dīkṣāyā ādhipatyaṃ brahma spṛtaṃ trivṛt stomaḥ  /  indrasya bhāgo 'si viṣṇor ādhipatyaṃ ksatram̐ spṛtaṃ pañcadaśaḥ stomaḥ /  nṛcakṣasāṃ bhāgo 'si dhātur ādhipatyaṃ janitram̐ spṛtam̐ saptadaśaḥ  stomaḥ /  mitrasya bhāgo 'si varuṇasyādhipatyaṃ divo vṛṣṭir vāta spṛta  ekavim̐śa stomaḥ //	agneḥ bhāgaḥ u si dīkṣāyāḥ ādhipatyam brahma spṛtam trivṛt stomaḥ     indrasya bhāgaḥ u si viṣṇoḥ ādhipatyam ksatram spṛtam pañcadaśaḥ stomaḥ   nṛ cakṣasām bhāgaḥ u si dhātuḥ ādhipatyam janitram spṛtam saptadaśaḥ stomaḥ    mitrasya bhāgaḥ u si varuṇasya ādhipatyam divaḥ vṛṣṭiḥ vātaḥ spṛtaḥ ekavimśaḥ stomaḥ 
SA_GV_syajurvedu-799	vasūnāṃ bhāgo 'si rudrāṇām ādhipatyaṃ catuṣpāt spṛtaṃ caturvim̐śa  stomaḥ /  ādityānāṃ bhāgo 'si marutām ādhipatyaṃ garbhā spṛtāḥ pañcavim̐śa  stomaḥ /  adityai bhāgo 'si pūṣṇa ādhipatyam oja spṛtaṃ triṇava stomaḥ /  devasya savitur bhāgo 'si bṛhaspater ādhipatyam̐ samīcīr diśa spṛtāś  catuṣṭoma stomaḥ //	vasūnām bhāgaḥ u si rudrāṇām ādhipatyam catuṣpād spṛtam caturvimśaḥ stomaḥ    ādityānām bhāgaḥ u si marutām ādhipatyam garbhāḥ spṛtāḥ pañcavimśaḥ stomaḥ   adityai bhāgaḥ u si pūṣṇaḥ ādhipatyam ojaḥ spṛtam triṇavaḥ stomaḥ    devasya savituḥ bhāgaḥ u si bṛhaspateḥ ādhipatyam samīcīḥ diśaḥ spṛtāḥ catuṣṭomaḥ stomaḥ 
SA_GV_syajurvedu-800	yavānāṃ bhāgo 'sy ayavānām ādhipatyaṃ prajā spṛtāś  catuścatvārim̐śa stomaḥ /  ṛbhūṇāṃ bhāgo 'si viśveṣāṃ devānām ādhipatyaṃ bhūtam̐ spṛtaṃ  trayastrim̐śa stomaḥ //	yavānām bhāgaḥ u si ayavānām ādhipatyam prajāḥ spṛtāḥ catuścatvārimśaḥ stomaḥ   ṛbhūṇām bhāgaḥ u si viśveṣām devānām ādhipatyam bhūtam spṛtam trayastrimśaḥ stomaḥ 
SA_GV_syajurvedu-801	sahaś ca sahasyaś ca haimantikāv ṛtū agner antaḥśleṣo 'si  kalpetāṇ dyāvāpṛthivī kalpantām āpa oṣadhayaḥ kalpantām agnayaḥ  pṛthaṅ nama jyaiṣṭhyāya savratāḥ /  ye agnayaḥ samanaso 'ntarā dyāvāpṛthivī ime haimantikāv ṛtū  abhikalpamānā indram iva devā abhisaṃ viśantu tayā devatayāṅgirasvad  dhruve sīdatam //	sahaḥ ca sahasyaḥ ca haimantikau ṛtū agneḥ antaḥśleṣaḥ si kalpetāṇ dyāvāpṛthivī kalpantām āpaḥ oṣadhayaḥ kalpantām agnayaḥ pṛthak nama jyaiṣṭhyāya savratāḥ   ye agnayaḥ samanasaḥ ntarā dyāvāpṛthivī ime haimantikau ṛtū abhikalpamānāḥ indram iva devāḥ abhisam viśantu tayā devatayā aṅgirasvat dhruve sīdatam 
SA_GV_syajurvedu-802	ekayāstuvata prajā adhīyanta prajāpatir adhipatir āsīt /  tisṛbhir astuvata brahmāsṛjyata brahmaṇaspatir adhipatir āsīt /  pañcabhir astuvata bhūtāny asṛjyanta bhūtānāṃ patir adhipatir āsīt /  saptabhir astuvata sapta ṛṣayo 'sṛjyanta dhātādhipatir āsīt //	ekayā astuvata prajāḥ adhīyanta prajāpatiḥ adhipatiḥ āsīt   tisṛbhiḥ astuvata brahma asṛjyata brahmaṇaspatiḥ adhipatiḥ āsīt   pañcabhiḥ astuvata bhūtāni asṛjyanta bhūtānām patiḥ adhipatiḥ āsīt    saptabhiḥ astuvata sapta ṛṣayaḥ sṛjyanta dhātā adhipatiḥ āsīt 
SA_GV_syajurvedu-803	navabhir astuvata pitaro 'sṛjyantāditir adhnipatny āsīt /  ekādaśabhir astuvata ṛtavo 'sṛjyantārtavā adhipataya āsan /  trayodaśabhir astuvata māsā asṛjyanta saṃvatsaro 'dhipatir āsīt /  pañcadaśabhir astuvata kṣatram asṛjyatendro 'dhipatir āsīt /  saptadaśabhir astuvata grāmyāḥ paśavo 'sṛjyanta bṛhaspatir adhipatir  āsīt //	navabhiḥ astuvata pitaraḥ sṛjyanta aditiḥ adhni patnī āsīt     ekādaśabhiḥ astuvata ṛtavaḥ sṛjyanta ārtavāḥ adhipatayaḥ āsan    trayodaśabhiḥ astuvata māsāḥ asṛjyanta saṃvatsaraḥ dhipatiḥ āsīt    pañcadaśabhiḥ astuvata kṣatram asṛjyata indraḥ dhipatiḥ āsīt     saptadaśabhiḥ astuvata grāmyāḥ paśavaḥ sṛjyanta bṛhaspatiḥ adhipatiḥ āsīt 
SA_GV_syajurvedu-804	navadaśabhir astuvata śūdrāryāv asṛjyetām ahorātre adhipatnī  āstām /  ekavim̐śatyāstuvataikaśaphāḥ paśavo 'sṛjyanta varuṇo 'dhipatir āsīt /  trayovim̐śatyāstuvata kṣudrāṃ paśavo 'sṛjyanta pūṣādhipatir āsīt /  pañcavim̐śatyāstuvatāraṇyāḥ paśavo 'sṛjyanta vāyur adhipatir āsīt /  saptavim̐śatyāstuvata dyāvāpṛthivī vyaitāṃ vasavo rudrā ādityā anuvy  āyam̐s ta evādhipataya āsan //	navadaśabhiḥ astuvata śūdra āryau asṛjyetām ahar rātre adhipatnī āstām  / ekavimśatyā astuvata ekaśaphāḥ paśavaḥ sṛjyanta varuṇaḥ dhipatiḥ āsīt    trayovimśatyā astuvata kṣudrām paśavaḥ sṛjyanta pūṣā adhipatiḥ āsīt    pañcavimśatyā astuvata āraṇyāḥ paśavaḥ sṛjyanta vāyuḥ adhipatiḥ āsīt    saptavimśatyā astuvata dyāvāpṛthivī vyaitām vasavaḥ rudrāḥ ādityāḥ anuvi āyan te eva adhipatayaḥ āsan 
SA_GV_syajurvedu-805	navasim̐śatyāstuvata vanaspatayo 'sṛjyanta somo 'dhipatir āsīt /  ekatrim̐śatāstuvata prajā asṛjyanta yavāś cāyavāś cādhipataya āsan /  trayastrim̐śatāstuvata bhūtāny aśāmyan prajāpatiḥ parameṣṭhy adhipatir  āsīt /  lokaṃ pṛṇa chidraṃ pṛṇātho sīda dhruvā tvam /  indrāgnī tvā bṛhaspatir asmin yonāv asīṣadan //	navasimśatyā astuvata vanaspatayaḥ sṛjyanta somaḥ dhipatiḥ āsīt    ekatrimśatā astuvata prajāḥ asṛjyanta yavāḥ ca ayavāḥ ca adhipatayaḥ āsan    trayastrimśatā astuvata bhūtāni aśāmyan prajāpatiḥ parameṣṭhī adhipatiḥ āsīt    lokam pṛṇa chidram pṛṇa atha u sīda dhruvā tvam    indra agnī tvā bṛhaspatiḥ asmin yonau asīṣadan  /
SA_GV_syajurvedu-806	tā asya sūdadohasaḥ somam̐ śrīṇanti pṛśnayaḥ /  janman devānāṃ viśas triṣv ā rocane divaḥ //	tāḥ asya sūdadohasaḥ somam śrīṇanti pṛśnayaḥ   janman devānām viśaḥ triṣu ā rocane divaḥ 
SA_GV_syajurvedu-807	indraṃ viśvā avīvṛdhant samudravyacasaṃ giraḥ /  rathītamam̐ rathīnāṃ vājānām̐ satpatiṃ patim //	indram viśvāḥ avīvṛdhan samudra vyacasam giraḥ rathītamam rathīnām vājānām satpatim patim 
SA_GV_syajurvedu-808	agne jātān pra ṇuda naḥ sapatnān praty ajātān nuda jātavedaḥ /  adhi no brūhi sumanā aheḍam̐s tava syāma śarmam̐s trivarūtha udbhau //	agne jātān pra nuda naḥ sapatnān prati a jātān nuda jātavedaḥ    adhi naḥ brūhi sumanāḥ a heḍam tava syāma śarmam tri varūthe udbhau 
SA_GV_syajurvedu-809	sahasā jātān pra ṇudā naḥ sapatnān praty ajātān jātavedo nudasva /  adhi no brūhi sumanasyamāno vayam̐ syāma pra ṇudā naḥ sapatnān //	sahasā jātān pra nuda naḥ sapatnān prati a jātān jātavedaḥ nudasva    adhi naḥ brūhi sumanasyamānaḥ vayam syāma pra nuda naḥ sapatnān 
SA_GV_syajurvedu-810	ṣoḍaśī stoma ojo draviṇam /  catuścatvārim̐śa stomo varco draviṇam /  agneḥ purīṣam asya apso nāma tāṃ tvā viśve abhi gṛṇantu devāḥ /  stomapṛṣṭhā ghṛtavatīha sīda prajāvad asme draviṇā yajasva //	ṣoḍaśī stomaḥ ojaḥ draviṇam   catuścatvārimśaḥ stomaḥ varcaḥ draviṇam   agneḥ purīṣam asya apsaḥ nāma tām tvā viśve abhi gṛṇantu devāḥ    stoma pṛṣṭhā ghṛtavatī iha sīda prajāvat asme draviṇāḥ yajasva 
SA_GV_syajurvedu-811	evaś chandaḥ /  varivaś chandaḥ /  śaṃbhūś chandaḥ /  paribhūś chandaḥ /  ācchac chandaḥ /  manaś chandaḥ /  vyacaś chandaḥ /  sindhuś chandaḥ /  samudraś chandaḥ /  sariraṃ chandaḥ /  kakup chandaḥ /  trikakup chandaḥ /  kāvyaṃ chandaḥ /  aṅkupaṃ chandaḥ /  akṣarapaṅktiś chandaḥ /  padapaṅktiś chandaḥ /  viṣṭārapaṅktiś chandaḥ /  kṣuro bhrājaś chandaḥ //	evaḥ chandaḥ varivaḥ chandaḥ śaṃbhūḥ chandaḥ paribhūḥ chandaḥ ācchad chandaḥ manaḥ chandaḥ vyacaḥ chandaḥ sindhuḥ chandaḥ samudraḥ chandaḥ sariram chandaḥ kakubh chandaḥ trikakubh chandaḥ kāvyam chandaḥ aṅkupam chandaḥ   akṣarapaṅktiḥ chandaḥ padapaṅktiḥ chandaḥ viṣṭārapaṅktiḥ chandaḥ  / kṣuraḥ bhrājaḥ chandaḥ  /
SA_GV_syajurvedu-812	ācchac chandaḥ /  pracchac chandaḥ /  saṃyac chandaḥ /  viyac chandaḥ /  bṛhac chandaḥ /  rathantaraṃ chandaḥ /  nikāyaś chandaḥ /  vivadhaś chandaḥ /  giraś chandaḥ /  bhrajaś chandaḥ /  sam̐stup chandaḥ /  anuṣṭup chandaḥ /  evaś chandaḥ /  varivaś chandaḥ /  vayaś chandaḥ /  vayaskṛc chandaḥ /  viṣpardhāś chandaḥ /  viśālaṃ chandaḥ /  chadiś chandaḥ /  dūrohaṇaṃ chandaḥ /  tandraṃ chandaḥ /  aṅkāṅkaṃ chandaḥ //	ācchad chandaḥ pracchad chandaḥ saṃyat chandaḥ viyat chandaḥ bṛhat chandaḥ rathantaram chandaḥ nikāyaḥ chandaḥ vivadhaḥ chandaḥ giraḥ chandaḥ bhrajaḥ chandaḥ samstubh chandaḥ anuṣṭubh chandaḥ evaḥ chandaḥ varivaḥ chandaḥ vayaḥ chandaḥ vayaskṛt chandaḥ viṣpardhāḥ chandaḥ viśālam chandaḥ chadiḥ chandaḥ dūrohaṇam chandaḥ tandram chandaḥ aṅkāṅkam chandaḥ chandaḥ chandaḥ chandaḥ chandaḥ chandaḥ chandaḥ chandaḥ c
SA_GV_syajurvedu-813	raśminā satyāya satyaṃ jinva /  pretinā dharmaṇā dharmaṃ jinva /  anvityā divā divaṃ jinva /  saṃdhināntarikṣeṇāntarikṣaṃ jinva /  pratidhin pṛthivyā pṛthivīṃ jinva /  viṣṭambhena vṛṣṭyā vṛsṭiṃ jinva /  pravayāhnāhar jinva /  anuyā ratryā rātrīṃ jinva /  uśijā vasubhyo vasūn jinva /  praketenādityebhya ādityān jinva //	raśminā satyāya satyam jinva   pretinā dharmaṇā dharmam jinva    anvityā divā divam jinva   saṃdhinā antarikṣeṇa antarikṣam jinva   pratidhin pṛthivyā pṛthivīm jinva   viṣṭambhena vṛṣṭyā vṛsṭim jinva    pravayā ahnā ahar jinva   anu yā ratryā rātrīm jinva   uśijā vasubhyaḥ vasūn jinva    praketena ādityebhyaḥ ādityān jinva 
SA_GV_syajurvedu-814	tantunā rāyaspoṣeṇa rāyaspoṣaṃ jinva /  sam̐sarpeṇa śrutāya śrutaṃ jinva /  aiḍenauṣadhībhir oṣadhīr jinva /  uttamena tanūbhis tanūr jinva /  vayodhasādhīteanādhītaṃ jinva /  abhijitā tejasā tejo jinva //	tantunā rāyaspoṣeṇa rāyaspoṣam jinva   samsarpeṇa śrutāya śrutam jinva   aiḍena oṣadhībhiḥ oṣadhīḥ jinva   uttamena tanūbhiḥ tanūḥ jinva   vayodhasā adhīte an ādhītam jinva     abhijitā tejasā tejaḥ jinva 
SA_GV_syajurvedu-815	pratipad asi pratipade tvā /  anupad asy anupade tvā /  sampad asi sampade tvā /  tejo 'si tejase tvā //	pratipad asi pratipade tvā    anupad asi anupade tvā    sampad asi sampade tvā    tejaḥ si tejase tvā 
SA_GV_syajurvedu-816	trivṛd asi trivṛte tvā /  pravṛd asi pravṛte tvā /  vivṛd asi vivṛte tvā /  savṛd asi savṛte tvā /  ākramo 'sy ākramāya tvā /  saṃkramo 'si saṃkramāya tvā /  utkramo 'sy utkramāya tvā /  utkrāntir asy utkrāntyai tvā /  adhipatinorjorjaṃ jinva //	trivṛt asi trivṛte tvā   pravṛt asi pravṛte tvā   vivṛt asi vivṛte tvā   savṛt asi savṛte tvā   ākramaḥ u si ākramāya tvā   saṃkramaḥ u si saṃkramāya tvā    utkramaḥ u si utkramāya tvā    utkrāntiḥ asi utkrāntyai tvā    adhipatinā ūrjā ūrjam jinva 
SA_GV_syajurvedu-817	rājñy asi prācī dig vasavas te devā adhipatayo 'gnir hetīnāṃ  pratidhartā trivṛt tvā stomaḥ pṛthivyām̐ śrayatv ājyam uktham  avyathāyai stabhnātu rathantaram̐ sāma pratiṣṭhityā antarikṣa ṛṣayas tvā  prathamajā deveṣu divo mātrayā varimṇā prathantu vidhartā cāyam  adhipatiś ca te tvā sarve saṃvidātā nākasya pṛṣṭhe svarge loke  yajamānaṃ ca sādayantu //	rājñī asi prācī diś vasavaḥ te devāḥ adhipatayaḥ gniḥ hetīnām pratidhartā trivṛt tvā stomaḥ pṛthivyām śrayatu ājyam uktham a vyathāyai stabhnātu rathantaram sāma pratiṣṭhityai antarikṣe ṛṣayaḥ tvā prathama jāḥ deveṣu divaḥ mātrayā varimṇā prathantu vidhartā ca ayam adhipatiḥ ca te tvā sarve saṃvidātā nākasya pṛṣṭhe svarge loke yajamānam ca sādayantu 
SA_GV_syajurvedu-818	virāḍ asi dakṣiṇā dig rudrās te devā adhipataya indro hetīnāṃ  pratidhartā pañcadaśas tvā stomaḥ pṛthivyām̐ śrayatu pragam uktham  avyathāyai stabhnātu bṛhat sāma pratiṣṭhityā antarikṣa ṛṣayas tvā  prathamajā deveṣu divo mātrayā varimṇā prathantu vidhartā cāyam  adhipatiś ca te tvā sarve saṃvidātā nākasya pṛṣṭhe svarge loke  yajamānaṃ ca sādayantu //	virāj asi dakṣiṇā diś rudrāḥ te devāḥ adhipatayaḥ indraḥ hetīnām pratidhartā pañcadaśaḥ tvā stomaḥ pṛthivyām śrayatu pragam uktham a vyathāyai stabhnātu bṛhat sāma pratiṣṭhityai antarikṣe ṛṣayaḥ tvā prathama jāḥ deveṣu divaḥ mātrayā varimṇā prathantu vidhartā ca ayam adhipatiḥ ca te tvā sarve saṃvidātā nākasya pṛṣṭhe svarge loke yajamānam ca sādayantu 
SA_GV_syajurvedu-819	samrāḍ asi pratīcī dig ādityās te devā adhipatayo varuṇo  hetīnāṃ pratidhartā saptadaśas tvā stomaḥ pṛthivyām̐ śrayatu  marutvatīyam uktham avyathāyai stabhnātu vairūpam̐ sāma pratiṣṭhityā  antarikṣa ṛṣayas tvā prathamajā deveṣu divo mātrayā varimṇā prathantu  vidhartā cāyam adhipatiś ca te tvā sarve saṃvidātā nākasya pṛṣṭhe  svarge loke yajamānaṃ ca sādayantu //	samrāj asi pratīcī diś ādityāḥ te devāḥ adhipatayaḥ varuṇaḥ hetīnām pratidhartā saptadaśaḥ tvā stomaḥ pṛthivyām śrayatu marutvatīyam uktham a vyathāyai stabhnātu vairūpam sāma pratiṣṭhityai antarikṣe ṛṣayaḥ tvā prathama jāḥ deveṣu divaḥ mātrayā varimṇā prathantu vidhartā ca ayam adhipatiḥ ca te tvā sarve saṃvidātā nākasya pṛṣṭhe svarge loke yajamānam ca sādayantu 
SA_GV_syajurvedu-820	svarāḍ asy udīcy diṅ marutas te devā adhipatayaḥ somo hetīnāṃ  pratidhartaikavim̐śas tvā stomaḥ pṛthivyām̐ śrayatu niṣkevalyam uktham  avyathāyai stabhnātu vairājam̐ sāma pratiṣṭhityā antarikṣa ṛṣayas tvā  prathamajā deveṣu divo mātrayā varimṇā prathantu vidhartā cāyam  adhipatiś ca te tvā sarve saṃvidātā nākasya pṛṣṭhe svarge loke  yajamānaṃ ca sādayantu //	svarāj asi udīcī diś marutaḥ te devāḥ adhipatayaḥ somaḥ hetīnām  / pratidhartā ekavimśaḥ tvā stomaḥ pṛthivyām śrayatu niṣkevalyam uktham a vyathāyai stabhnātu vairājam sāma pratiṣṭhityai antarikṣe ṛṣayaḥ tvā prathama jāḥ deveṣu divaḥ mātrayā varimṇā prathantu vidhartā ca ayam adhipatiḥ ca te tvā sarve saṃvidātā nākasya pṛṣṭhe svarge loke yajamānam ca sādayantu 
SA_GV_syajurvedu-821	adhipatny asi bṛhatī dig viśve te devā adhipatayo bṛhaspatir  hetīnāṃ pratidhartā triṇavatrayastrim̐śau tvā stomau pṛthivyām̐ śrayatāṃ  vaiśvadevāgnimārute ukthe avyathāyai stabhnītām̐ śākvararaivate sāmanī  pratiṣṭhityā antarikṣa ṛṣayas tvā prathamajā deveṣu divo mātrayā  varimṇā prathantu vidhartā cāyam adhipatiś ca te tvā sarve saṃvidātā  nākasya pṛṣṭhe svarge loke yajamānaṃ ca sādayantu //	adhipatnī asi bṛhatī diś viśve te devāḥ adhipatayaḥ bṛhaspatiḥ hetīnām pratidhartā triṇava trayastrimśau tvā stomau pṛthivyām śrayatām vaiśvadeva āgnimārute ukthe a vyathāyai stabhnītām śākvara raivate sāmanī pratiṣṭhityai antarikṣe ṛṣayaḥ tvā prathama jāḥ deveṣu divaḥ mātrayā varimṇā prathantu vidhartā ca ayam adhipatiḥ ca te tvā sarve saṃvidātā nākasya pṛṣṭhe svarge loke yajamānam ca sādayantu  /
SA_GV_syajurvedu-822	ayaṃ puro harikeśaḥ sūryaraśmis tasya rathagṛtsaś ca rathaujāś ca  senānīgrāmaṇyā //	ayam puras hari keśaḥ sūrya raśmiḥ tasya rathagṛtsaḥ ca rathaujāḥ ca senānī grāmaṇyā 
SA_GV_syajurvedu-823	puñjikasthalā ca kratusthalā cāpsarasau daṅkṣṇavaḥ paśavo hetiḥ  pauruṣeyo vadhaḥ prahetis tebhyo namo astu te no 'vantu te no mṛḍayantu  te yaṃ dviṣmo yaś ca no dveṣṭi tam eṣāṃ jambhe dadhmaḥ //	puñjikasthalā ca kratusthalā ca apsarasau daṅkṣṇavaḥ paśavaḥ hetiḥ pauruṣeyaḥ vadhaḥ prahetiḥ tebhyaḥ namaḥ astu te naḥ vantu te naḥ mṛḍayantu te yam dviṣmaḥ yaḥ ca naḥ dveṣṭi tam eṣām jambhe dadhmaḥ 
SA_GV_syajurvedu-824	ayaṃ dakṣiṇā viśvakarmā tasya rathasvanaś ca rathecitraś ca  senānīgrāmaṇyā //	ayam dakṣiṇā viśvakarmā tasya rathasvanaḥ ca rathecitraḥ ca senānī grāmaṇyā 
SA_GV_syajurvedu-825	menakā ca sahajanyā cāpsarasau yātudhānā hetī rakṣām̐si prahetis  tebhyo namo astu te no 'vantu te no mṛḍayantu te yaṃ dviṣmo yaś ca no  dveṣṭi tam eṣāṃ jambhe dadhmaḥ //	menakā ca sahajanyā ca apsarasau yātudhānāḥ hetiḥ rakṣā asi prahetiḥ tebhyaḥ namaḥ astu te naḥ vantu te naḥ mṛḍayantu te yam dviṣmaḥ yaḥ ca naḥ dveṣṭi tam eṣām jambhe dadhmaḥ 
SA_GV_syajurvedu-826	ayaṃ paścād viśvavyacās tasya rathaprotaś cāsamarathaś ca  senānīgrāmaṇyā //	ayam paścāt viśvavyacāḥ tasya rathaprotaḥ ca asamarathaḥ ca senānī grāmaṇyā 
SA_GV_syajurvedu-827	pramlocantī cānumlocantī cāpsarasau vyāghrā hetiḥ sarpā prahetis tebhyo  namo astu te no 'vantu te no mṛḍayantu te yaṃ dviṣmo yaś ca no dveṣṭi tam  eṣāṃ jambhe dadhmaḥ //	pramlocantī ca anumlocantī ca apsarasau vyāghrāḥ hetiḥ sarpā prahetiḥ tebhyaḥ namaḥ astu te naḥ vantu te naḥ mṛḍayantu te yam dviṣmaḥ yaḥ ca naḥ dveṣṭi tam eṣām jambhe dadhmaḥ 
SA_GV_syajurvedu-828	ayam uttarāt saṃyadvasus tasya tārkṣyaś cāriṣṭanemiś ca  senānīgrāmaṇyā //	ayam uttarāt saṃyadvasuḥ tasya tārkṣyaḥ ca ariṣṭanemiḥ ca senānī grāmaṇyā 
SA_GV_syajurvedu-829	viśvācī ca ghṛtācī cāpsarasāv āpo hetir vātaḥ prahetis tebhyo namo  astu te no 'vantu te no mṛḍayantu te yaṃ dviṣmo yaś ca no dveṣṭi tam eṣāṃ  jambhe dadhmaḥ //	viśvācī ca ghṛtācī ca apsarasau āpaḥ hetiḥ vātaḥ prahetiḥ tebhyaḥ namaḥ astu te naḥ vantu te naḥ mṛḍayantu te yam dviṣmaḥ yaḥ ca naḥ dveṣṭi tam eṣām jambhe dadhmaḥ 
SA_GV_syajurvedu-830	ayam upary arvāgvasus tasya senajic ca suṣeṇaś ca senānīgrāmaṇyā  //	ayam upari arvāgvasuḥ tasya senajit ca suṣeṇaḥ ca senānī grāmaṇyā 
SA_GV_syajurvedu-831	urvaśī ca pūrvacittiś cāpsarasāv avasphūrjan hetir vidyut prahetis  tebhyo namo astu te no 'vantu te no mṛḍayantu te yaṃ dviṣmo yaś ca no  dveṣṭi tam eṣāṃ jambhe dadhmaḥ //	urvaśī ca pūrvacittiḥ ca apsarasau avasphūrjan hetiḥ vidyut prahetiḥ tebhyaḥ namaḥ astu te naḥ vantu te naḥ mṛḍayantu te yam dviṣmaḥ yaḥ ca naḥ dveṣṭi tam eṣām jambhe dadhmaḥ 
SA_GV_syajurvedu-832	agnir mūrdhā divaḥ kakut patiḥ pṛthivyā ayam /  apām̐ retām̐si jinvati //	agniḥ mūrdhā divaḥ kakud patiḥ pṛthivyāḥ ayam   apām retāmsi jinvati 
SA_GV_syajurvedu-833	ayam agniḥ sahasriṇo vājasya śatinas patiḥ /  mūrdhā kavī rayīṇām //	ayam agniḥ sahasriṇaḥ vājasya śatinaḥ patiḥ    mūrdhā kaviḥ rayīṇām 
SA_GV_syajurvedu-834	tvām agne puṣkarād adhy atharvā nir amanthata /  mūrdhno viśvasya vāghataḥ //	tvām agne puṣkarāt adhi atharvā niḥ amanthata     mūrdhnaḥ viśvasya vāghataḥ 
SA_GV_syajurvedu-835	bhuvo yajñasya rajasaś ca netā yatrā niyudbhiḥ sacase śivābhiḥ /  divi mūrdhānaṃ dadhiṣe svarṣāṃ jihvām agne cakṛṣe havyavāham //	bhuvaḥ yajñasya rajasaḥ ca netā yatrā niyudbhiḥ sacase śivābhiḥ    divi mūrdhānam dadhiṣe svarṣām jihvām agne cakṛṣe havya vāham 
SA_GV_syajurvedu-836	abodhy agniḥ samidhā janānāṃ prati dhenum ivāyatīm uṣāsam /  yahvā iva pra vayām ujjihānāḥ pra bhānavaḥ sisrate nākam accha //	abodhi agniḥ samidhā janānām prati dhenum iva āyatīm uṣāsam    yahvāḥ iva pra vayām ujjihānāḥ pra bhānavaḥ sisrate nākam accha 
SA_GV_syajurvedu-837	avocāma kavaye medhyāya vaco vandāru vṛṣabhāya vṛṣṇe /  gaviṣṭhiro namasā stomam agnau div`īva rukmam uruvyañcam aśret //	avocāma kavaye medhyāya vacaḥ vandāru vṛṣabhāya vṛṣṇe      gaviṣṭhiraḥ namasā stomam agnau divi iva rukmam uruvyañcam aśret 
SA_GV_syajurvedu-838	ayam iha prathamo dhāyi dhātṛbhir hotā yajiṣṭho adhvareṣv īḍyaḥ /  yam apnavāno bhṛgavo virurucur vaneṣu citraṃ vibhvaṃ viśe-viśe //	ayam iha prathamaḥ dhāyi dhātṛbhiḥ hotā yajiṣṭhaḥ adhvareṣu īḍyaḥ   yam apnavānaḥ bhṛgavaḥ virurucuḥ vaneṣu citram vibhvam viśeviśe 
SA_GV_syajurvedu-839	janasya gopā ajaniṣṭa jāgṛvir agniḥ sudakṣaḥ suvitāya navyase /  ghṛtapratīko bṛhatā divispṛśā dyumad vi bhāti bharatebhyaḥ śuciḥ //	janasya gopāḥ ajaniṣṭa jāgṛviḥ agniḥ su dakṣaḥ suvitāya navyase    ghṛta pratīkaḥ bṛhatā divispṛśā dyumat vi bhāti bharatebhyaḥ śuciḥ 
SA_GV_syajurvedu-840	tvām agne aṅgiraso guhā hitam anv avindañ chiśriyāṇaṃ vane-vane /  sa jāyase mathyamānaḥ saho mahat tvām āhuḥ sahasas putram aṅgiraḥ //	tvām agne aṅgirasaḥ guhā hitam anu avindam śiśriyāṇam vanevane      sa jāyase mathyamānaḥ sahaḥ mahat tvām āhuḥ sahasaḥ putram aṅgiraḥ 
SA_GV_syajurvedu-841	sakhāyaḥ saṃ vaḥ samyañcam iṣam̐ stomaṃ cāgnaye /  varṣiṣṭhāya kṣitīnām ūrjo naptre sahasvate //	sakhāyaḥ sam vaḥ samyañcam iṣam stomam ca agnaye                    
SA_GV_syajurvedu-842	sam̐-sam id yuvase vṛṣann agne viśvāny arya ā /  iḍas pade sam idhyase sa no vasūny ā bhara //	sam sam id yuvase vṛṣan agne viśvāni aryaḥ ā    iḍaḥ pade sam idhyase sa naḥ vasūni ā bhara 
SA_GV_syajurvedu-843	tvāṃ citraśravastama havante vikṣu jantavaḥ /  śociṣkeśaṃ purupriyāgne havyāya voḍhave //	tvām citraśravastama havante vikṣu jantavaḥ   śociṣkeśam puru priya agne havyāya voḍhave 
SA_GV_syajurvedu-844	enā vo agniṃ namasorjo napātam ā huve /  priyaṃ cetiṣṭham aratim̐ svadhvaraṃ viśvasya dūtam amṛtam //	enā vaḥ agnim namasā ūrjaḥ napātam ā huve   priyam cetiṣṭham aratim su adhvaram viśvasya dūtam amṛtam 
SA_GV_syajurvedu-845	viśvasya dūtam amṛtaṃ viśvasya dūtam amṛtam /  sa yojate aruṣā viśvabhojasā sa dudravat svāhutaḥ //	viśvasya dūtam amṛtam viśvasya dūtam amṛtam     sa yojate aruṣā viśva bhojasā sa dudravat su āhutaḥ 
SA_GV_syajurvedu-846	sa dudravat svāhutaḥ sa dudravat svāhutaḥ /  subrahmā yajñaḥ suśamī vasūnāṃ devam̐ rādho janānām //	sa dudravat su āhutaḥ sa dudravat su āhutaḥ   / su brahmā yajñaḥ suśamī vasūnām devam rādhaḥ janānām 
SA_GV_syajurvedu-847	agne vājasya gomata īśānaḥ sahaso yaho /  asme dhehi jātavedo mahi śravaḥ //	agne vājasya gomataḥ īśānaḥ sahasaḥ yaho    asme dhehi jātavedaḥ mahi śravaḥ 
SA_GV_syajurvedu-848	sa idhāno vasuṣ kavir agnir īḍenyo girā /  revad asmabhyaṃ purvaṇīka dīdihi //	saḥ idhānaḥ vasuṣ kaviḥ agniḥ īḍenyaḥ girā    revat asmabhyam purvaṇīka dīdihi 
SA_GV_syajurvedu-849	kṣapo rājann uta tmanāgne vastor utoṣasaḥ /  sa tigmajambha rakṣaso daha prati //	kṣapaḥ rājan uta tmanā agne vastoḥ uta uṣasaḥ    sa tigma jambha rakṣasaḥ daha prati 
SA_GV_syajurvedu-850	bhadro no agnir āhuto bhadrā rātiḥ subhaga bhadro adhvaraḥ /  bhadrā uta praśastayaḥ //	bhadraḥ naḥ agniḥ āhutaḥ bhadrā rātiḥ subhaga bhadraḥ adhvaraḥ    bhadrāḥ uta praśastayaḥ 
SA_GV_syajurvedu-851	bhadrā uta praśastayo bhadraṃ manaḥ kṛṇuṣva vṛtratūrye /  yenā samatsu sāsahaḥ //	bhadrāḥ uta praśastayaḥ bhadram manaḥ kṛṇuṣva vṛtratūrye   yena samatsu sāsahaḥ 
SA_GV_syajurvedu-852	yenā samatsu sāsaho 'va sthirā tanuhi bhūri śardhatām /  vanemā te abhiṣṭibhiḥ //	yena samatsu sāsahaḥ vaḥ sthirā tanuhi bhūri śardhatām     vanema te abhiṣṭibhiḥ 
SA_GV_syajurvedu-853	agniṃ taṃ manye yo vasur astaṃ yaṃ yanti dhenavaḥ /  astam arvanta āśavo 'staṃ nityāso vājina iṣam̐ stotṛbhya ā bhara //	agnim tam manye yaḥ vasuḥ astam yam yanti dhenavaḥ   astam arvantaḥ āśavaḥ stam nityāsaḥ vājinaḥ iṣam stotṛbhyaḥ ā bhara 
SA_GV_syajurvedu-854	so agnir yo vasur gṛṇe saṃ yam āyanti dhenavaḥ /  sam arvanto raghudruvaḥ sam̐ sujātāsaḥ sūraya iṣam̐ stotṛbhya ā bhara //	saḥ agniḥ yaḥ vasuḥ gṛṇe sam yam āyanti dhenavaḥ    sam arvantaḥ raghudruvaḥ sam su jātāsaḥ sūrayaḥ iṣam stotṛbhyaḥ ā bhara 
SA_GV_syajurvedu-855	ubhe suścandra sarpiṣo darvī śrīṇīṣa āsani /  uto na ut pupūryā uktheṣu śavasas pata iṣam̐ stotṛbhya ā bhara //	ubhe su ścandra sarpiṣaḥ darvī śrīṇīṣe āsani   uta u naḥ ud pupūryāḥ uktheṣu śavasaḥ pate iṣam stotṛbhyaḥ ā bhara 
SA_GV_syajurvedu-856	agne tam adyāśvaṃ na stomaiḥ kratuṃ na bhadram̐ hṛdispṛśam /  ṛdhyāmā ta ohaiḥ //	agne tam adya aśvam na stomaiḥ kratum na bhadram hṛdispṛśam   ṛdhyāma te ohaiḥ 
SA_GV_syajurvedu-857	adhā hy agne krator bhadrasya dakṣasya sādhoḥ /  rathīr ṛtasya bṛhato babhūtha //	adhā hi agne kratoḥ bhadrasya dakṣasya sādhoḥ   rathīḥ ṛtasya bṛhataḥ babhūtha 
SA_GV_syajurvedu-858	ebhir no arkair bhavā no arvāṅ svar ṇa jyotiḥ /  agne viśvebhiḥ sumanā anīkaiḥ //	ebhiḥ naḥ arkaiḥ bhava naḥ arvāṅ svar na jyotiḥ   agne viśvebhiḥ sumanāḥ anīkaiḥ 
SA_GV_syajurvedu-859	agnim̐ hotāraṃ manye dāsvantaṃ vasum̐ sūnum̐ sahaso jātavedasaṃ  vipraṃ na jātavedasam /  ya ūrdhvayā svadhvaro devo devācyā kṛpā /  ghṛtasya vibhrāṣṭim anu vaṣṭi śociṣājuhvānasya sarpiṣaḥ //	agnim hotāram manye dāsvantam vasum sūnum sahasaḥ jātavedasam vipram na jātavedasam    yaḥ ūrdhvayā su adhvaraḥ devaḥ devācyā kṛpā    ghṛtasya vibhrāṣṭim anu vaṣṭi śociṣā ājuhvānasya sarpiṣaḥ 
SA_GV_syajurvedu-860	agne tvaṃ no antama uta trātā śivo bhava varūthyaḥ //	agne tvam naḥ antamaḥ uta trātā śivaḥ bhava varūthyaḥ 
SA_GV_syajurvedu-861	vasur agnir vasuśravā acchā nakṣi dyumattamam̐ rayiṃ dāḥ //	vasuḥ agniḥ vasu śravāḥ acchā nakṣi dyumattamam rayim dāḥ 
SA_GV_syajurvedu-862	taṃ tvā śociṣṭha dīdivaḥ sumnāya nūnam īmahe sakhibhyaḥ //	tam tvā śociṣṭha dīdivas sumnāya nūnam īmahe sakhibhyaḥ 
SA_GV_syajurvedu-863	yena ṛṣayas tapasā satram āyann indhānā agnim̐ svar ābharantaḥ /  tasminn ahaṃ ni dadhe nāke asgniṃ yam āhur manava stīrṇabarhiṣam //	yena ṛṣayaḥ tapasā satram āyan indhānāḥ agnim svar ābharantaḥ    tasmin aham ni dadhe nāke a sgnim yam āhuḥ manavaḥ stīrṇa barhiṣam 
SA_GV_syajurvedu-864	taṃ patnībhir anu gacchema devāḥ putrair bhrātṛbhir uta vā  hiraṇyaiḥ /  nākaṃ gṛbhṇānāḥ sukṛtasya loke tṛtīye pṛṣṭhe adhi rocane divaḥ //	tam patnībhiḥ anu gacchema devāḥ putraiḥ bhrātṛbhiḥ uta vā hiraṇyaiḥ   nākam gṛbhṇānāḥ sukṛtasya loke tṛtīye pṛṣṭhe adhi rocane divaḥ 
SA_GV_syajurvedu-865	ā vāco madhyam aruhad guraṇyur ayam agniḥ satpatiś cekitānaḥ /  pṛṣṭhe pṛthivyā nihito davidyutad adhas padaṃ kṛṇutāṃ ye pṛtanyavaḥ  //	ā vācaḥ madhyam aruhat guraṇyuḥ ayam agniḥ satpatiḥ cekitānaḥ   pṛṣṭhe pṛthivyāḥ nihitaḥ davidyutat adhas padam kṛṇutām ye pṛtanyavaḥ  /
SA_GV_syajurvedu-866	ayam agnir vīratamo vayodhāḥ sahasriyo dyotatām aprayucchan /  vibhrājamānaḥ sarirasya madhya upa pra yāhi divyāni dhāma //	ayam agniḥ vīratamaḥ vayodhāḥ sahasriyaḥ dyotatām aprayucchan    vibhrājamānaḥ sarirasya madhye upa pra yāhi divyāni dhāma 
SA_GV_syajurvedu-867	sampra cyavadhvam upa sampra yātāgne patho devayānān kṛṇudhvam /  punaḥ kṛṇvānā pitarā yuvānānvā tām̐sīt tvayi tantum etam //	sampra cyavadhvam upa sampra yāta agne pathaḥ deva yānān kṛṇudhvam    punar kṛṇvānā pitarā yuvānā vā tāmsīt tvayi tantum etam 
SA_GV_syajurvedu-868	ud budhyasvāgne prati jāgṛhi tvam iṣṭāpūrte sam̐ sṛjethām ayaṃ ca /  asmint sadhasthe adhy uttarasmin visve devā yajamānāś ca sīdata //	ud budhyasva agne prati jāgṛhi tvam iṣṭāpūrte sam sṛjethām ayam ca    asmin sadhasthe adhi uttarasmin visve devāḥ yajamānāḥ ca sīdata 
SA_GV_syajurvedu-869	yena vahasi sahasraṃ yenāgne sarvavedasam /  tenemaṃ yajñaṃ no naya svar deveṣu gantave //	yena vahasi sahasram yena agne sarvavedasam     tena imam yajñam naḥ naya svar deveṣu gantave 
SA_GV_syajurvedu-870	ayaṃ te yonir ṛtviyo yato jāto arocathāḥ /  taṃ jānann agna ārohāthā no vardhayā rayim //	ayam te yoniḥ ṛtviyaḥ yatas jātaḥ arocathāḥ   tam jānan agne āroha atha naḥ vardhaya rayim 
SA_GV_syajurvedu-871	tapaś ca tapasyaś ca śaiśirāv ṛtū agner antaḥśleṣo 'si kalpetāṃ  dyāvāpṛthivī kalpantām āpa oṣadhayaḥ kalpantām agnayaḥ pṛthaṅ nama  jyaiṣṭhyāya savratāḥ /  ye agnayaḥ samanaso 'ntarā dyāvāpṛthivī ime śaiśirāv ṛtū  abhikalpamānā indram iva devā abhisaṃ viśantu tayā devatayāṅgirasvad  dhruve sīdatam //	tapaḥ ca tapasyaḥ ca śaiśirau ṛtū agneḥ antaḥśleṣaḥ u si kalpetām dyāvāpṛthivī kalpantām āpaḥ oṣadhayaḥ kalpantām agnayaḥ pṛthak nama jyaiṣṭhyāya savratāḥ   ye agnayaḥ samanasaḥ ntarā dyāvāpṛthivī ime śaiśirau ṛtū abhikalpamānāḥ indram iva devāḥ abhisam viśantu tayā devatayā aṅgirasvat dhruve sīdatam 
SA_GV_syajurvedu-872	parameṣṭhī tvā sādayatu divas pṛṣṭhe jyotiṣmatīm /  viśvasmai prāṇāyāpānāya vyānāyodānāya pratiṣṭhāyai caritrāya /  sūryas te 'dhipatis tayā devatayāṅgirasvad dhruvā sīda //	parameṣṭhī tvā sādayatu divaḥ pṛṣṭhe jyotiṣmatīm      viśvasmai prāṇāya apānāya vyānāya udānāya pratiṣṭhāyai caritrāya    sūryaḥ te dhipatiḥ tayā devatayā aṅgirasvat dhruvā sīda 
SA_GV_syajurvedu-873	lokaṃ pṛṇa chidraṃ pṛṇātho sīda dhruvā tvam /  indrāgnī tvā bṛhaspatir asmin yonāv asīṣadan //	lokam pṛṇa chidram pṛṇa atha u sīda dhruvā tvam indra agnī tvā bṛhaspatiḥ asmin yonau asīṣadan 
SA_GV_syajurvedu-874	tā asya sūdadohasaḥ somam̐ śrīṇanti pṛśnayaḥ /  janman devānāṃ viśas triṣv ā rocane divaḥ //	tāḥ asya sūdadohasaḥ somam śrīṇanti pṛśnayaḥ   janman devānām viśaḥ triṣu ā rocane divaḥ 
SA_GV_syajurvedu-875	indraṃ viśvā avīvṛdhant samudravyacasaṃ giraḥ /  rathītamam̐ rathīnāṃ vājānām̐ satpatiṃ patim //	indram viśvāḥ avīvṛdhan samudra vyacasam giraḥ rathītamam rathīnām vājānām satpatim patim 
SA_GV_syajurvedu-876	prothad aśvo na yavase 'viṣyan yadā mahaḥ saṃvaraṇād vy asthāt /  ād asya vāto anu vāti śocir adha sma te vrajanaṃ kṛṣṇam asti //	prothat aśvaḥ na yavase viṣyan yadā mahaḥ saṃvaraṇāt vi asthāt    āt asya vātaḥ anu vāti śociḥ adha sma te vrajanam kṛṣṇam asti 
SA_GV_syajurvedu-877	āyoṣ ṭvā sadane sādayāmy avataś chāyāyām̐ samudrasya hṛdaye /  raśmīvatīṃ bhāsvatīm ā yā dyāṃ bhāsy ā pṛthivīm orv antarikṣam //	āyoḥ tvā sadane sādayāmi avataḥ chāyāyām samudrasya hṛdaye raśmīvatīm bhāsvatīm ā yā dyām bhāsi ā pṛthivīm ā uru antarikṣam 
SA_GV_syajurvedu-878	parameṣṭhī tvā sādayatu divas pṛṣṭhe vyacasvatīṃ prathasvatīm  divaṃ yaccha divaṃ dṛm̐ha divaṃ mā him̐sīḥ //	parameṣṭhī tvā sādayatu divaḥ pṛṣṭhe vyacasvatīm prathasvatīm divam yaccha divam dṛmha divam mā himsīḥ 
SA_GV_syajurvedu-879	viśvasmai prāṇāyāpānāya vyānāyodānāya pratiṣṭhāyai caritrāya //	viśvasmai prāṇāya apānāya vyānāya udānāya pratiṣṭhāyai caritrāya 
SA_GV_syajurvedu-880	sūryas tvābhi pātu mahyā svastyā chardiṣā śaṃtamena tayā  devatayāṅgirasvad dhruve sīdatam //	sūryaḥ tvā abhi pātu mahyā svastyā chardiṣā śaṃtamena tayā devatayā aṅgirasvat dhruve sīdatam 
SA_GV_syajurvedu-881	sahasrasya pramāsi /  sahasrasya pratimāsi /  sahasrasyonmāsi /  sāhasro 'si /  sahasrāya tvā //	sahasrasya pramā asi    sahasrasya pratimā asi     sahasrasya unmā asi                
SA_GV_syajurvedu-882	namas te rudra manyava uto ta iṣave namaḥ /  bāhubhyām uta te namaḥ //	namaḥ te rudra manyave uta u te iṣave namaḥ    bāhubhyām uta te namaḥ 
SA_GV_syajurvedu-883	yā te rudra śivā tanūr aghorāpāpakāśinī /  tayā nas tanvā śaṃtamayā giriśantābhi cākaśīhi //	yā te rudra śivā tanūḥ aghora a pāpa kāśinī    tayā naḥ tanvā śaṃtamayā giriśanta abhi cākaśīhi 
SA_GV_syajurvedu-884	yām iṣuṃ giriśanta haste bibharṣy astave /  śivāṃ giritra tāṃ kuru mā him̐sīḥ puruṣaṃ jagat //	yām iṣum giriśanta haste bibharṣi astave   / śivām giritra tām kuru mā himsīḥ puruṣam jagat 
SA_GV_syajurvedu-885	śivena vacasā tvā giriśācchā vadāmasi /  yathā naḥ sarvam ij jagad ayakṣmam̐ sumanā asat //	śivena vacasā tvā giriśa acchā vadāmasi    yathā naḥ sarvam id jagat ayakṣmam su manāḥ asat 
SA_GV_syajurvedu-886	adhy avocad adhivaktā prathamo daivyo bhiṣak /  ahīm̐ś ca sarvān jambhayant sarvāś ca yātudhānyo 'dharācīḥ parā suva //	adhi avocat adhivaktā prathamaḥ daivyaḥ bhiṣak    ahīm ca sarvān jambhayan sarvāḥ ca yātudhānyaḥ dharācīḥ parā suva 
SA_GV_syajurvedu-887	asau yas tāmro aruṇa uta babhruḥ sumaṅgalaḥ /  ye cainam̐ rudrā abhito dikṣu śritāḥ sahasraśo 'vaiṣām̐ heḍa īmahe //	asau yaḥ tāmraḥ aruṇaḥ uta babhruḥ su maṅgalaḥ   ye ca enam rudrāḥ abhitas dikṣu śritāḥ sahasraśas vā eṣām heḍaḥ īmahe 
SA_GV_syajurvedu-888	asau yo 'vasarpati nīlagrīvo vilohitaḥ /  utainaṃ gopā adṛśrann adṛśrann udahāryaḥ sa dṛṣto mṛḍayāti naḥ //	asau yaḥ vasarpati nīlagrīvaḥ vilohitaḥ   uta enam gopāḥ adṛśran adṛśran udahāryaḥ sa dṛṣtaḥ mṛḍayāti naḥ 
SA_GV_syajurvedu-889	namo 'stu nīlagrīvāya sahasrākṣāya mīḍhuṣe /  atho ye asya satvāno 'haṃ tebhyo 'karaṃ namaḥ //	namaḥ stu nīlagrīvāya sahasrākṣāya mīḍhuṣe   atho ye asya satvānaḥ ham tebhyaḥ karam namaḥ 
SA_GV_syajurvedu-890	pra muñca dhanvanas tvam ubhayor ārtnyor jyām /  yāś ca te hasta iṣavaḥ parā tā bhagavo vapa //	pra muñca dhanvanaḥ tvam ubhayoḥ ārtnyoḥ jyām    yāḥ ca te haste iṣavaḥ parā tāḥ bhagavas vapa 
SA_GV_syajurvedu-891	vijyaṃ dhanuḥ kapardino viśalyo vāṇavām̐ uta /  aneśann asya yā iṣava ābhur asya niṣaṅgadhiḥ //	vijyam dhanuḥ kapardinaḥ viśalyaḥ vāṇavām uta  / aneśan asya yāḥ iṣavaḥ ābhuḥ asya niṣaṅgadhiḥ 
SA_GV_syajurvedu-892	yā te hetir mīḍhuṣṭama haste babhūva te dhanuḥ /  tayāsmān viśvatas tvam ayakṣmayā pari bhuja //	yā te hetiḥ mīḍhuṣṭama haste babhūva te dhanuḥ    tayā asmān viśvatas tvam ayakṣmayā pari bhuja 
SA_GV_syajurvedu-893	pari te dhanvano hetir asmān vṛṇaktu viśvataḥ /  atho ya iṣudhis tavāre asman ni dhehi tam //	pari te dhanvanaḥ hetiḥ asmān vṛṇaktu viśvatas   atha u yaḥ iṣudhiḥ tava āre asmat ni dhehi tam 
SA_GV_syajurvedu-894	avatatya dhanuṣ ṭvam̐ sahasrākṣa śateṣudhe /  niśīrya śalyānāṃ mukhā śivo naḥ sumanā bhava //	avatatya dhanuḥ tvam sahasrākṣa śata iṣudhe    niśīrya śalyānām mukhā śivaḥ naḥ su manāḥ bhava 
SA_GV_syajurvedu-895	namas ta āyudhāyānātatāya dhṛṣṇave /  ubhābhyām uta te namo bāhubhyāṃ tava dhanvane //	namaḥ te āyudhāya an ātatāya dhṛṣṇave    ubhābhyām uta te namaḥ bāhubhyām tava dhanvane 
SA_GV_syajurvedu-896	mā no mahāntam uta mā no arbhakaṃ mā na ukṣantam uta mā na  ukṣitam /  mā no vadhīḥ pitaraṃ mota mātaraṃ mā naḥ priyās tanvo rudra rīriṣaḥ //	mā naḥ mahāntam uta mā naḥ arbhakam mā naḥ ukṣantam uta mā naḥ ukṣitam   / mā naḥ vadhīḥ pitaram mā uta mātaram mā naḥ priyāḥ tanvaḥ rudra rīriṣaḥ 
SA_GV_syajurvedu-897	mā nas toke tanaye mā na āyuṣi mā no goṣu mā no aśveṣu rīriṣaḥ  /  mā no vīrān rudra bhāmino vadhīr haviṣmantaḥ sadam it tvā havāmahe //	mā naḥ toke tanaye mā naḥ āyuṣi mā naḥ goṣu mā naḥ aśveṣu rīriṣaḥ     mā naḥ vīrān rudra bhāminaḥ vadhīḥ haviṣmantaḥ sadam id tvā havāmahe 
SA_GV_syajurvedu-898	namo hiraṇyabāhave senānye diśāṃ ca pataye namo namo vṛkṣebhyo  harikeśebhyaḥ paśūnāṃ pataye namo namaḥ śaṣpiñjarāya tviṣīmate pathīnāṃ  pataye namo namp harikeśāyopavītine puṣṭānāṃ pataye namaḥ //	namaḥ hiraṇyabāhave senānye diśām ca pataye namaḥ namaḥ vṛkṣebhyaḥ hari keśebhyaḥ paśūnām pataye namaḥ namaḥ śaṣpiñjarāya tviṣīmate pathīnām pataye namaḥ namp hari keśāya upavītine puṣṭānām pataye namaḥ 
SA_GV_syajurvedu-899	namo babhluśāya vyādhine 'nnānāṃ pataye namo namo bhavasya hetyai  jagatāṃ pataye namo namo rudrāyātatāyine kṣetrāṇāṃ pataye namo namaḥ  sūtāyāhantyaivanānāṃ pataye namaḥ //	namaḥ babhluśāya vyādhine nnānām pataye namaḥ namaḥ bhavasya hetyai jagatām pataye namaḥ namaḥ rudrāya ātatāyine kṣetrāṇām pataye namaḥ namaḥ sūtāya ahantyai vanānām pataye namaḥ 
SA_GV_syajurvedu-900	namo rohitāya sthapataye vṛkṣāṇāṃ pataye namo namo bhuvantaye  vārivaskṛtāyauṣadhīnāṃ pataye namo namo mantriṇe vāṇijāya kakṣāṇāṃ  pataye namo nama uccairghoṣāyākrandayate pattīnāṃ pataye namaḥ //	namaḥ rohitāya sthapataye vṛkṣāṇām pataye namaḥ namaḥ bhuvantaye vārivaskṛtāya oṣadhīnām pataye namaḥ namaḥ mantriṇe vāṇijāya kakṣāṇām pataye namaḥ namaḥ uccairghoṣāya ākrandayate pattīnām pataye namaḥ 
SA_GV_syajurvedu-901	namaḥ kṛtsnāyatayā dhāvate satvanāṃ pataye namo namaḥ sahamānāya  nivyādhina āvyādhinīnāṃ pataye namo namo niṣaṅgiṇe kakubhāya stenānāṃ  pataye namo nam nicerave paricarāyāraṇyānāṃ pataye namaḥ //	namaḥ kṛtsna āyatayā dhāvate satvanām pataye namaḥ namaḥ sahamānāya nivyādhine āvyādhinīnām pataye namaḥ namaḥ niṣaṅgiṇe kakubhāya stenānām pataye namaḥ nam nicerave paricarāya araṇyānām pataye namaḥ 
SA_GV_syajurvedu-902	namo vañcate parivañcate stāyūnāṃ pataye namo namo niṣaṅgiṇa  iṣudhimate taskarāṇāṃ pataye namo namaḥ sṛkāyibhyo jighām̐sadbhyo  muṣṇatāṃ pataye namo namo 'simadbhyo naktaṃ caradbhyo vikṛntānāṃ pataye  namaḥ //	namaḥ vañcate parivañcate stāyūnām pataye namaḥ namaḥ niṣaṅgiṇe iṣudhimate taskarāṇām pataye namaḥ namaḥ sṛkāyibhyaḥ jighāmsadbhyaḥ muṣṇatām pataye namaḥ namaḥ simadbhyaḥ naktam caradbhyaḥ vikṛntānām pataye namaḥ 
SA_GV_syajurvedu-903	nama uṣṇīṣiṇe giricarāya kuluñcānāṃ pataye namo nama iṣumadhbyo  dhanvāyibhyaś ca vo namo nama ātanvānebhyaḥ pratidadhānebhyaś ca vo namo  nama āyacchadbhyo 'syadbhyaś ca vo namaḥ //	namaḥ uṣṇīṣiṇe giri carāya kuluñcānām pataye namaḥ namaḥ iṣumadhbyaḥ dhanvāyibhyaḥ ca vaḥ namaḥ namaḥ ātanvānebhyaḥ pratidadhānebhyaḥ ca vaḥ namaḥ namaḥ āyacchadbhyaḥ syadbhyaḥ ca vaḥ namaḥ 
SA_GV_syajurvedu-904	namo visṛjadbhyo vidhyadbhyaś ca vo namo namaḥ svapadbhyo  jāgradbhyaś ca vo namo namaḥ śayānebhya āsīnebhyaś ca vo namo namas  tiṣṭhadbhyo dhāvadbhyaś ca vo namaḥ //	namaḥ visṛjadbhyaḥ vidhyadbhyaḥ ca vaḥ namaḥ namaḥ svapadbhyaḥ jāgradbhyaḥ ca vaḥ namaḥ namaḥ śayānebhyaḥ āsīnebhyaḥ ca vaḥ namaḥ namaḥ tiṣṭhadbhyaḥ dhāvadbhyaḥ ca vaḥ namaḥ 
SA_GV_syajurvedu-905	namaḥ sabhābhyaḥ sabhāpatibhyaś ca vo namo namo 'śvebhyo  'śvapatibhyaś ca vo namo nama āvyādhinībhyo vividhyantībhyaś ca vo namo  nama ugaṇābhyas tṛm̐hatībhyaś ca vo namaḥ //	namaḥ sabhābhyaḥ sabhā patibhyaḥ ca vaḥ namaḥ namaḥ śvebhyaḥ śva patibhyaḥ ca vaḥ namaḥ namaḥ āvyādhinībhyaḥ vividhyantībhyaḥ ca vaḥ namaḥ namaḥ ugaṇābhyaḥ tṛmhatībhyaḥ ca vaḥ namaḥ 
SA_GV_syajurvedu-906	namo gaṇebhyo gaṇapatibhyaś ca vo namo namo vrātebhyo  vrātapatibhyaś ca vo namo namgṛtsebhyo gṛtsapatibhyaś ca vo namo namo  virūpebhyo viśvarūpebhyaś ca vo namaḥ //	namaḥ gaṇebhyaḥ gaṇa patibhyaḥ ca vaḥ namaḥ namaḥ vrātebhyaḥ vrāta patibhyaḥ ca vaḥ namaḥ nam gṛtsebhyaḥ gṛtsa patibhyaḥ ca vaḥ namaḥ namaḥ virūpebhyaḥ viśvarūpebhyaḥ ca vaḥ namaḥ 
SA_GV_syajurvedu-907	namaḥ senābhyaḥ senānibhyaś ca vo namo namo rathibhyo aratebhyaś ca  vo namo namaḥ kṣattṛbhyaḥ saṃgrahītṛbhyaś ca vo namo namo mahadbhyo  arbhakebhyaś ca vo namaḥ //	namaḥ senābhyaḥ senānibhyaḥ ca vaḥ namaḥ namaḥ rathibhyaḥ a ratebhyaḥ ca vaḥ namaḥ namaḥ kṣattṛbhyaḥ saṃgrahītṛbhyaḥ ca vaḥ namaḥ namaḥ mahadbhyaḥ arbhakebhyaḥ ca vaḥ namaḥ 
SA_GV_syajurvedu-908	namas takṣabhyo rathakārebhyaś ca vo namo namaḥ kulālebhyaḥ  kurmārebhyaś ca vo namo namo niṣādebhyaḥ puñjiṣṭebhyaś ca vo namo namaḥ  śvanibhyo mṛgayubhyaś ca vo namaḥ //	namaḥ takṣabhyaḥ rathakārebhyaḥ ca vaḥ namaḥ namaḥ kulālebhyaḥ kurmārebhyaḥ ca vaḥ namaḥ namaḥ niṣādebhyaḥ puñjiṣṭebhyaḥ ca vaḥ namaḥ namaḥ śvanibhyaḥ mṛgayubhyaḥ ca vaḥ namaḥ 
SA_GV_syajurvedu-909	namaḥ śvabhyaḥ śvapatibhyaś ca vo namo namo bhavāya ca rudrāya ca  namaḥ śarvāya ca paśupataye ca namo nīlagrīvāya ca śitikaṇṭhāya ca //	namaḥ śvabhyaḥ śva patibhyaḥ ca vaḥ namaḥ namaḥ bhavāya ca rudrāya ca  namaḥ śarvāya ca paśupataye ca namaḥ nīlagrīvāya ca śitikaṇṭhāya ca 
SA_GV_syajurvedu-910	namaḥ kapardine ca vyuptakeśāya ca namaḥ sahasrākṣāya ca  śatadhanvane ca namo giriśayāya ca śipiviṣṭāya ca namo mīḍhuṣṭamāya  ceṣumate ca //	namaḥ kapardine ca vyupta keśāya ca namaḥ sahasrākṣāya ca śatadhanvane ca namaḥ giriśayāya ca śipiviṣṭāya ca namaḥ mīḍhuṣṭamāya ca iṣumate ca 
SA_GV_syajurvedu-911	namo hrasvāya ca vāmanāya ca namo bṛhate ca varṣīyase ca namo  vṛddhāya ca savṛdhe ca namo 'gryāya ca prathamāya ca //	namaḥ hrasvāya ca vāmanāya ca namaḥ bṛhate ca varṣīyase ca namaḥ vṛddhāya ca savṛdhe ca namaḥ gryāya ca prathamāya ca 
SA_GV_syajurvedu-912	nama āśave cājirāya ca namaḥ śīghryāya ca śībhyāya ca nama  ūrmyāya cāvasvanyāya ca namo nādeyāya ca dvīpyāya ca //	namaḥ āśave ca ajirāya ca namaḥ śīghryāya ca śībhyāya ca namaḥ ūrmyāya ca avasvanyāya ca namaḥ nādeyāya ca dvīpyāya ca 
SA_GV_syajurvedu-913	namo jyeṣṭhāya ca kaniṣṭhāya ca namaḥ pūrvajāya cāparajāya ca  namo madhyamāya cāpagalbhāya ca namo jaghanyāya ca budhnyāya ca //	namaḥ jyeṣṭhāya ca kaniṣṭhāya ca namaḥ pūrva jāya ca apara jāya ca namaḥ madhyamāya ca apagalbhāya ca namaḥ jaghanyāya ca budhnyāya ca 
SA_GV_syajurvedu-914	namaḥ somyāya ca pratisaryāya ca namo yāmyāya ca kṣemyāya ca  namaḥ ślokyāya cāvasānyāya ca nama urvaryāya ca khalyāya ca //	namaḥ somyāya ca pratisaryāya ca namaḥ yāmyāya ca kṣemyāya ca  namaḥ ślokyāya ca avasānyāya ca namaḥ urvaryāya ca khalyāya ca 
SA_GV_syajurvedu-915	namo vanyāya ca kakṣṇyāya ca namaḥ śravāya ca pratiśravāya ca  nama āśuṣeṇāya cāśurathāya ca namaḥ śūrāya cāvabhedine ca //	namaḥ vanyāya ca kakṣṇyāya ca namaḥ śravāya ca pratiśravāya ca  namaḥ āśuṣeṇāya ca āśu rathāya ca namaḥ śūrāya ca avabhedine ca 
SA_GV_syajurvedu-916	namo bilmine ca kavacine ca namo varmiṇe ca varūthine ca namaḥ  śrutāya ca śrutasenāya ca namo dundubhyāya cāhananyāya ca //	namaḥ bilmine ca kavacine ca namaḥ varmiṇe ca varūthine ca namaḥ śrutāya ca śruta senāya ca namaḥ dundubhyāya ca āhananyāya ca 
SA_GV_syajurvedu-917	namo dhṛṣṇave ca pramṛśāya ca namo niṣaṅgiṇe ceṣudhimate ca  namas tīkṣṇeṣave cāyudhine ca namaḥ svāyudhāya ca sudhanvane ca //	namaḥ dhṛṣṇave ca pramṛśāya ca namaḥ niṣaṅgiṇe ca iṣudhimate ca  namaḥ tīkṣṇa iṣave ca āyudhine ca namaḥ su āyudhāya ca su dhanvane ca 
SA_GV_syajurvedu-918	namaḥ srutyāya ca pathyāya ca namaḥ kāṭyāya ca nīpyāya ca namaḥ  kulyāya ca sarasyāya ca namo nādeyāya ca vaiśantāya ca //	namaḥ srutyāya ca pathyāya ca namaḥ kāṭyāya ca nīpyāya ca namaḥ kulyāya ca sarasyāya ca namaḥ nādeyāya ca vaiśantāya ca 
SA_GV_syajurvedu-919	namaḥ kūpyāya cāvaṭyāya ca namo vīdhryāya cātapyāya ca namo  meghyāya ca ca vidyutyāya namo varṣyāya cāvarṣyāya ca //	namaḥ kūpyāya ca avaṭyāya ca namaḥ vīdhryāya ca ātapyāya ca namaḥ meghyāya ca ca vidyutyāya namaḥ varṣyāya ca a varṣyāya ca 
SA_GV_syajurvedu-920	namo vātyāya ca reṣmyāya ca namo vāstavyāya ca vāstupāya ca  namaḥ somāya ca rudrāya ca namas tāmrāya cāruṇāya ca //	namaḥ vātyāya ca reṣmyāya ca namaḥ vāstavyāya ca vāstupāya ca  / namaḥ somāya ca rudrāya ca namaḥ tāmrāya ca aruṇāya ca 
SA_GV_syajurvedu-921	namaḥ śaṃgave ca paśupataye ca nama ugrāya ca bhīmāya ca namo  agrevadhāya ca dūrevadhāya ca namo hantre ca hanīyase ca namo vṛkṣebhyo  harikeśebhyo namas tārāya //	namaḥ śaṃgave ca paśupataye ca namaḥ ugrāya ca bhīmāya ca namaḥ agrevadhāya ca dūrevadhāya ca namaḥ hantre ca hanīyase ca namaḥ vṛkṣebhyaḥ hari keśebhyaḥ namaḥ tārāya 
SA_GV_syajurvedu-922	namaḥ śambhavāya ca mayobhavāya ca namaḥ śaṃkarāya ca  mayaskarāya ca namaḥ śivāya ca śivatarāya ca //	namaḥ śambhavāya ca mayobhavāya ca namaḥ śaṃkarāya ca mayaskarāya ca namaḥ śivāya ca śivatarāya ca 
SA_GV_syajurvedu-923	namaḥ pāryāya cāvāryāya ca namaḥ prataraṇāya cottaraṇāya ca namas  tīrthyāya ca kūlyāya ca namaḥ śaṣpyāya ca phenyāya ca //	namaḥ pāryāya ca avāryāya ca namaḥ prataraṇāya ca uttaraṇāya ca namaḥ tīrthyāya ca kūlyāya ca namaḥ śaṣpyāya ca phenyāya ca 
SA_GV_syajurvedu-924	namaḥ sikatyāya ca pravāhyāya ca namaḥ kim̐śilāya ca kṣayaṇāya  ca namaḥ kapardine ca pulastaye ca nama iriṇyāya ca prapathyāya ca //	namaḥ sikatyāya ca pravāhyāya ca namaḥ kimśilāya ca kṣayaṇāya ca namaḥ kapardine ca pulastaye ca namaḥ iriṇyāya ca prapathyāya ca 
SA_GV_syajurvedu-925	namo vrajyāya ca goṣṭhyāya ca namas talpyāya ca gehyāya ca namo  hṛdayyāya ca niveṣyāya ca namaḥ kāṭyāya ca gahvareṣṭhāya ca //	namaḥ vrajyāya ca goṣṭhyāya ca namaḥ talpyāya ca gehyāya ca namaḥ hṛdayyāya ca niveṣyāya ca namaḥ kāṭyāya ca gahvareṣṭhāya ca 
SA_GV_syajurvedu-926	namaḥ śuṣkyāya ca harityāya ca namaḥ pām̐savyāya ca rajasyāya ca  namo lopyāya colapyāya ca nama ūrvyāya ca sūrvyāya ca //	namaḥ śuṣkyāya ca harityāya ca namaḥ pāmsavyāya ca rajasyāya ca  namaḥ lopyāya ca ulapyāya ca namaḥ ūrvyāya ca sūrvyāya ca 
SA_GV_syajurvedu-927	namaḥ parṇāya ca parṇaśadāya ca nama udguramāṇāya cābhighnate ca  nama ākhidate ca prakhidate ca nama iṣukṛdbhyo dhanuṣkṛdbhyas ca vo  namo namo vaḥ kirikebhyo devānām̐ hṛdayebhyo namo vicinvatkebhyo namo  vikṣiṇatkebhyo nama ānirhatebhyaḥ //	namaḥ parṇāya ca parṇa śadāya ca namaḥ udguramāṇāya ca abhighnate ca  / namaḥ ākhidate ca prakhidate ca namaḥ iṣu kṛdbhyaḥ dhanuṣkṛdbhyaḥ ca vaḥ namaḥ namaḥ vaḥ kirikebhyaḥ devānām hṛdayebhyaḥ namaḥ vicinvatkebhyaḥ namaḥ vikṣiṇatkebhyaḥ namaḥ ā nirhatebhyaḥ 
SA_GV_syajurvedu-928	drāpe andhasas pate daridra nīlalohita /  āsāṃ prajānām eṣāṃ paśūnāṃ mā bher mā roṅ mo ca naḥ kiṃ canāmamat  //	drāpe andhasaḥ pate daridra nīlalohita    āsām prajānām eṣām paśūnām mā bheḥ mā roṣ mā u ca naḥ kim cana amamat  /
SA_GV_syajurvedu-929	imā rudrāya tavase kapardine kṣayadvīrāya pra bharāmahe matīḥ /  yathā śam asad dvipade catuṣpade viśvaṃ puṣṭaṃ grāme asminn anāturam //	imāḥ rudrāya tavase kapardine kṣayadvīrāya pra bharāmahe matīḥ    yathā śam asat dvipade catuṣpade viśvam puṣṭam grāme asmin anāturam 
SA_GV_syajurvedu-930	yā te rudra śivā tanūḥ śivā viśvāhā bheṣajī /  śivā rutasya bheṣajī tayā no mṛḍa jīvase //	yā te rudra śivā tanūḥ śivā viśvāhā bheṣajī   śivā rutasya bheṣajī tayā naḥ mṛḍa jīvase 
SA_GV_syajurvedu-931	pari no rudrasya hetir vṛṇaktu pari tveṣasya durmatir aghāyoḥ /  ava sthirā maghavadbhyas tanuṣva mīḍhvas tokāya tanayāya mṛḍa //	pari naḥ rudrasya hetiḥ vṛṇaktu pari tveṣasya durmatiḥ aghāyoḥ    ava sthirā maghavadbhyaḥ tanuṣva mīḍhvaḥ tokāya tanayāya mṛḍa 
SA_GV_syajurvedu-932	mīḍhuṣṭama śivatama śivo naḥ sumanā bhava /  parame vṛkṣa āyudhaṃ nidhāya kṛttiṃ vasāna ā cara pinākaṃ bibhrad  ā gahi //	mīḍhuṣṭama śivatama śivaḥ naḥ su manāḥ bhava    parame vṛkṣe āyudham nidhāya kṛttim vasānaḥ ā cara pinākam bibhrat ā gahi 
SA_GV_syajurvedu-933	vikiridra vilohita namas te astu bhagavaḥ /  yās te sahasram̐ hetayo 'nyam asman ni vapantu tāḥ //	vikiridra vilohita namaḥ te astu bhagavaḥ   yāḥ te sahasram hetayaḥ asmat ni vapantu tāḥ 
SA_GV_syajurvedu-934	sahasrāṇi sahasraśo bāhvos tava hetayaḥ /  tāsām īśāno bhagavaḥ parācīnā mukhā kṛdhi //	sahasrāṇi sahasraśas bāhvoḥ tava hetayaḥ   tāsām īśānaḥ bhagavaḥ parācīnā mukhā kṛdhi 
SA_GV_syajurvedu-935	asaṃkhyātā sahasrāṇi ye rudrā adhi bhūmyām /  teṣām̐ sahasrayojane 'va dhanvāni tanmasi //	asaṃkhyātā sahasrāṇi ye rudrāḥ adhi bhūmyām   teṣām sahasra yojane va dhanvāni tanmasi 
SA_GV_syajurvedu-936	asmin mahaty arṇave 'ntarikṣe bhavā adhi /  teṣām̐ sahasrayojane 'va dhanvāni tanmasi //	asmin mahati arṇave ntarikṣe bhavāḥ adhi  / teṣām sahasra yojane va dhanvāni tanmasi 
SA_GV_syajurvedu-937	nīlagrīvāḥ śitikaṇṭhā divam̐ rudrā upāśritāḥ /  teṣām̐ sahasrayojane 'va dhanvāni tanmasi //	nīlagrīvāḥ śitikaṇṭhāḥ divam rudrāḥ upāśritāḥ   teṣām sahasrayojane va dhanvāni tanmasi 
SA_GV_syajurvedu-938	nīlagrīvāḥ śitikaṇṭhāḥ śarvā adhaḥ kṣamācarāḥ /  teṣām̐ sahasrayojane 'va dhanvāni tanmasi //	nīlagrīvāḥ śitikaṇṭhāḥ śarvāḥ adhas kṣamā carāḥ   teṣām sahasra yojane va dhanvāni tanmasi 
SA_GV_syajurvedu-939	ye vṛkṣeṣu śaṣpiñjarā nīlagrīvā vilohitāḥ /  teṣām̐ sahasrayojane 'va dhanvāni tanmasi //	ye vṛkṣeṣu śaṣpiñjarāḥ nīlagrīvāḥ vilohitāḥ   teṣām sahasra yojane va dhanvāni tanmasi 
SA_GV_syajurvedu-940	ye bhūtānām adhipatayo viśikhāsaḥ kapardinaḥ /  teṣām̐ sahasrayojane 'va dhanvāni tanmasi //	ye bhūtānām adhipatayaḥ viśikhāsaḥ kapardinaḥ    teṣām sahasra yojane va dhanvāni tanmasi 
SA_GV_syajurvedu-941	ye pathāṃ pathirakṣasa ailabṛdā āyuryudhaḥ /  teṣām̐ sahasrayojane 'va dhanvāni tanmasi //	ye pathām pathirakṣasaḥ ailabṛdāḥ āyuḥ yudhaḥ    teṣām sahasra yojane vaḥ dhanvāni tanmasi 
SA_GV_syajurvedu-942	ye tīrthāni pracaranti sṛkāhastā niṣaṅgiṇaḥ /  teṣām̐ sahasrayojane 'va dhanvāni tanmasi //	ye tīrthāni pracaranti sṛkā hastāḥ niṣaṅgiṇaḥ   teṣām sahasra yojane va dhanvāni tanmasi 
SA_GV_syajurvedu-943	ye 'nneṣu vividhyanti pātreṣu pibato janān /  teṣām̐ sahasrayojane 'va dhanvāni tanmasi //	ye nneṣu vividhyanti pātreṣu pibataḥ janān   teṣām sahasra yojane va dhanvāni tanmasi 
SA_GV_syajurvedu-944	ye etāvantaś ca bhūyām̐saś ca diśo rudrā vitasthire /  teṣām̐ sahasrayojane 'va dhanvāni tanmasi //	ye etāvantaḥ ca bhūyāmsaḥ ca diśaḥ rudrāḥ vitasthire   teṣām sahasra yojane vaḥ dhanvāni tanmasi 
SA_GV_syajurvedu-945	namo 'stu rudrebhyo ye divi yeṣāṃ varṣam iṣavaḥ /  tebhyo daśa prācīr daśa dakṣiṇā daśa pratīcīr daśodīcīr daśordhvāḥ /  tebhyo namo astu te no 'vantu te no mṛḍayantu te yaṃ dviṣmo yaś ca no  dveṣṭi tam eṣāṃ jambhe dadhmaḥ //	namaḥ stu rudrebhyaḥ ye divi yeṣām varṣam iṣavaḥ  / tebhyaḥ daśa prācīḥ daśa dakṣiṇāḥ daśa pratīcīḥ daśa udīcīḥ daśa ūrdhvāḥ    tebhyaḥ namaḥ astu te naḥ vantu te naḥ mṛḍayantu te yam dviṣmaḥ yaḥ ca naḥ dveṣṭi tam eṣām jambhe dadhmaḥ 
SA_GV_syajurvedu-946	namo 'stu rudrebhyo ye 'ntarikṣe yeṣāṃ vāta iṣavaḥ /  tebhyo daśa prācīr daśa dakṣiṇā daśa pratīcīr daśodīcīr daśordhvāḥ /  tebhyo namo astu te no 'vantu te no mṛḍayantu te yaṃ dviṣmo yaś ca no  dveṣṭi tam eṣāṃ jambhe dadhmaḥ //	namaḥ stu rudrebhyaḥ ye ntarikṣe yeṣām vātaḥ iṣavaḥ    tebhyaḥ daśa prācīḥ daśa dakṣiṇāḥ daśa pratīcīḥ daśa udīcīḥ daśa ūrdhvāḥ    tebhyaḥ namaḥ astu te naḥ vantu te naḥ mṛḍayantu te yam dviṣmaḥ yaḥ ca naḥ dveṣṭi tam eṣām jambhe dadhmaḥ 
SA_GV_syajurvedu-947	namo 'stu rudrebhyo ye pṛthivyāṃ yeṣām annam iṣavaḥ /  tebhyo daśa prācīr daśa dakṣiṇā daśa pratīcīr daśodīcīr daśordhvāḥ /  tebhyo namo astu te no 'vantu te no mṛḍayantu te yaṃ dviṣmo yaś ca no  dveṣṭi tam eṣāṃ jambhe dadhmaḥ //	namaḥ stu rudrebhyaḥ ye pṛthivyām yeṣām annam iṣavaḥ  / tebhyaḥ daśa prācīḥ daśa dakṣiṇāḥ daśa pratīcīḥ daśa udīcīḥ daśa ūrdhvāḥ    tebhyaḥ namaḥ astu te naḥ vantu te naḥ mṛḍayantu te yam dviṣmaḥ yaḥ ca naḥ dveṣṭi tam eṣām jambhe dadhmaḥ 
SA_GV_syajurvedu-948	aśmann ūrjaṃ parvate śiśriyāṇām adbhya oṣadhībhyo vanaspatibhyo  'dhi sambhṛtaṃ payaḥ /  tāṃ na iṣam ūrjaṃ dhatta marutaḥ sam̐rarāṇāḥ //	aśman ūrjam parvate śiśriyāṇām adbhyaḥ oṣadhībhyaḥ vanaspatibhyaḥ dhi sambhṛtam payaḥ   tām naḥ iṣam ūrjam dhatta marutaḥ samrarāṇāḥ 
SA_GV_syajurvedu-949	aśmam̐s te kṣut /  mayi ta ūrk /  yaṃ dviṣmas taṃ te śug ṛcchatu //	aśmam te kṣudh   mayi te ūrj   yam dviṣmaḥ tam te śuc ṛcchatu 
SA_GV_syajurvedu-950	imā me agna iṣṭakā dhenavaḥ santv ekā ca daśa ca daśa ca śataṃ ca  śataṃ ca sahasraṃ ca sahasraṃ cāyutaṃ cāyutaṃ ca niyutaṃ ca niyutaṃ ca  prayutaṃ cārbudaṃ ca nyarbudam̐ samudraś ca madhyaṃ cāntaś ca parārdhaś  caitā me agna iṣṭakā dhenavaḥ santv amutrāmuṣmiṃl loke //	imāḥ me agne iṣṭakāḥ dhenavaḥ santu ekā ca daśa ca daśa ca śatam ca śatam ca sahasram ca sahasram ca ayutam ca ayutam ca niyutam ca niyutam ca prayutam ca arbudam ca nyarbudam samudraḥ ca madhyam ca antaḥ ca parārdhaḥ ca etāḥ me agne iṣṭakāḥ dhenavaḥ santu amutra amuṣmin loke 
SA_GV_syajurvedu-951	ṛtava stha ṛtāvṛdha ṛtuṣṭhā stha ṛtāvṛdhaḥ /  ghṛtaścyuto madhuścyuto virājo nāma kāmadughā akṣīyamāṇāḥ //	ṛtavaḥ stha ṛtāvṛdhaḥ ṛtuṣṭhāḥ stha ṛtāvṛdhaḥ    ghṛtaścyutaḥ madhuścyutaḥ virājaḥ nāma kāmadughāḥ a kṣīyamāṇāḥ 
SA_GV_syajurvedu-952	samudrasya tvāvakayāgne pari vyayāmasi /  pāvako asmabhyam̐ śivo bhava //	samudrasya tvā avakayā agne pari vyayāmasi    pāvakaḥ asmabhyam śivaḥ bhava 
SA_GV_syajurvedu-953	himasya tvā jarāyuṇāgne pari vyayāmasi /  pāvako asmabhyam̐ śivo bhava //	himasya tvā jarāyuṇā agne pari vyayāmasi   pāvakaḥ asmabhyam śivaḥ bhava 
SA_GV_syajurvedu-954	upa jmann upa vetase 'va tara nadīṣv ā /  agne pittam apām asi /  maṇḍūki tābhir ā gahi semaṃ no yajñaṃ pāvakavarṇam̐ śivaṃ kṛdhi //	upa jman upa vetase va tara nadīṣu ā  / agne pittam apām asi   / maṇḍūki tābhiḥ ā gahi sā imam naḥ yajñam pāvaka varṇam śivam kṛdhi 
SA_GV_syajurvedu-955	apām idaṃ nyayanam̐ samudrasya niveśanam /  anyām̐s te asmat tapantu hetayaḥ pāvako asmabhyam̐ śivo bhava //	apām idam nyayanam samudrasya niveśanam   anyān te asmat tapantu hetayaḥ pāvakaḥ asmabhyam śivaḥ bhava 
SA_GV_syajurvedu-956	agne pāvaka rociṣā mandrayā deva jihvayā /  ā devān vakṣi yakṣi ca //	agne pāvaka rociṣā mandrayā deva jihvayā    ā devān vakṣi yakṣi ca 
SA_GV_syajurvedu-957	sa naḥ pāvaka dīdivo 'gne devām̐ ihā vaha /  upa yajñam̐ haviś ca naḥ //	sa naḥ pāvaka dīdivas gne devām iha ā vaha    upa yajñam haviḥ ca naḥ 
SA_GV_syajurvedu-958	pāvakayā yaś citayantyā kṛpā kṣāman ruruca uṣaso na bhānunā /  tūrvan na yāmann etaśasya nū raṇa ā yo ghṛṇe na tatṛṣāṇo ajaraḥ //	pāvakayā yaḥ citayantyā kṛpā kṣāman ruruce uṣasaḥ na bhānunā   tūrvan na yāman etaśasya nu raṇe ā yaḥ ghṛṇe na tatṛṣāṇaḥ ajaraḥ 
SA_GV_syajurvedu-959	namas te harase śociṣe namas te astv arciṣe /  anyām̐s te asmat tapantu hetayaḥ pāvako asmabhyam̐ śivo bhava //	namaḥ te harase śociṣe namaḥ te astu arciṣe   anyān te asmat tapantu hetayaḥ pāvakaḥ asmabhyam śivaḥ bhava 
SA_GV_syajurvedu-960	nṛṣade veṭ /  apsuṣade veṭ /  barhiṣade veṭ /  vanasade veṭ /  svarvide veṭ //	nṛṣade veṭ   apsuṣade veṭ   barhiṣade veṭ   vana sade veṭ    svar vide veṭ 
SA_GV_syajurvedu-961	ye devā devānāṃ yajñiyā yajñiyānām̐ saṃvatsarīṇam upa bhāgam  āsate /  ahutādo haviṣo yajñe asmint svayaṃ pibantu madhuno ghṛtasya //	ye devāḥ devānām yajñiyāḥ yajñiyānām saṃvatsarīṇam upa bhāgam āsate     a huta adaḥ haviṣaḥ yajñe asmin svayam pibantu madhunaḥ ghṛtasya 
SA_GV_syajurvedu-962	ye devā deveṣv adhi devatvam āyan ye brahmaṇaḥ puraetāro asya /  yebhyo na ṛte pavate dhāma kiṃ cana na te divo na pṛthivyā adhi snuṣu  //	ye devāḥ deveṣu adhi deva tvam āyan ye brahmaṇaḥ puraetāraḥ asya    yebhyaḥ na ṛte pavate dhāma kim cana na te divaḥ na pṛthivyāḥ adhi snuṣu  /
SA_GV_syajurvedu-963	prāṇadā apānadā vyānadā varcodā varivodāḥ /  anyām̐s te asmat tapantu hetayaḥ pāvako asmabhyam̐ śivo bhava //	prāṇa dāḥ apāna dāḥ vyāna dāḥ varcaḥ dāḥ varivaḥ dāḥ    anyān te asmat tapantu hetayaḥ pāvakaḥ asmabhyam śivaḥ bhava 
SA_GV_syajurvedu-964	agnis tigmena śociṣā yāsad viśvaṃ ny atriṇam /  agnir no vanate rayim //	agniḥ tigmena śociṣā yāsat viśvam ni atriṇam   agniḥ naḥ vanate rayim 
SA_GV_syajurvedu-965	ya imā viśvā bhuvanāni juhvad ṛṣir hotā ny asīdat pitā naḥ /  sa āśiṣā draviṇam icchamānaḥ prathamacchad avarām̐ ā viveśa //	yaḥ imā viśvā bhuvanāni juhvat ṛṣiḥ hotā ni asīdat pitā naḥ    saḥ āśiṣā draviṇam icchamānaḥ prathamacchad avarām ā viveśa 
SA_GV_syajurvedu-966	kim̐ svid āsīd adhiṣṭhānam ārambhaṇaṃ katamat svit kathāsīt /  yato bhūmiṃ janayan viśvakarmā vi dyām aurṇon mahinā viśvacakṣāḥ //	kim svid āsīt adhiṣṭhānam ārambhaṇam katamat svid kathā āsīt    yatas bhūmim janayan viśvakarmā vi dyām aurṇot mahinā viśva cakṣāḥ 
SA_GV_syajurvedu-967	viśvataścakṣur uta viśvatomukho viśvatobāhur uta viśvataspāt /  saṃ bāhubhyāṃ dhamati saṃ patatrair dyāvābhūmī janayan deva ekaḥ //	viśvatas cakṣuḥ uta viśvatomukhaḥ viśvatobāhuḥ uta viśvataspād     sam bāhubhyām dhamati sam patatraiḥ dyāvābhūmī janayan devaḥ ekaḥ 
SA_GV_syajurvedu-968	kim̐ svid vanaṃ ka u sa vṛkṣa āsa yato dyāvāpṛthivī niṣṭatakṣuḥ /  manīṣiṇo manasā pṛcchated u tad yad adhyatiṣṭhad bhuvanāni dhārayan //	kim svid vanam kaḥ u sa vṛkṣaḥ āsa yatas dyāvāpṛthivī niṣṭatakṣuḥ    manīṣiṇaḥ manasā pṛcchata id u tat yat adhyatiṣṭhat bhuvanāni dhārayan 
SA_GV_syajurvedu-969	yā te dhāmāni paramāṇi yāvamā yā madhyamā viśvakarmann  utemā /  śikṣā sakhibhyo haviṣi svadhāvaḥ svayaṃ yajasva tanvaṃ vṛdhānaḥ //	yā te dhāmāni paramāṇi yā avamā yā madhyamā viśvakarman  uta imā śikṣa sakhibhyaḥ haviṣi svadhāvas svayam yajasva tanvam vṛdhānaḥ 
SA_GV_syajurvedu-970	viśvakarman haviṣā vāvṛdhānaḥ svayaṃ yajasva pṛthivīm uta dyām /  muhyantv anye abhito sapatnā ihāsmākaṃ maghavā sūrir astu //	viśvakarman haviṣā vāvṛdhānaḥ svayam yajasva pṛthivīm uta dyām    muhyantu anye abhitas sapatnāḥ iha asmākam maghavā sūriḥ astu 
SA_GV_syajurvedu-971	vācas patiṃ viśvakarmāṇam ūtaye manojuvaṃ vāje adyā huvema /  sa no viśvāni havanāni joṣad viśvaśambhūr avase sādhukarmā //	vācaḥ patim viśvakarmāṇam ūtaye manaḥ juvam vāje adyā huvema    sa naḥ viśvāni havanāni joṣat viśva śambhūḥ avase sādhu karmā 
SA_GV_syajurvedu-972	viśvakarman haviṣā vardhanena trātāram indram akṛṇor avadhyam /  tasmai viśaḥ samanamanta pūrvīr ayam ugro vihavyo yathāsat //	viśvakarman haviṣā vardhanena trātāram indram akṛṇoḥ avadhyam    tasmai viśaḥ samanamanta pūrvīḥ ayam ugraḥ vihavyaḥ yathā asat 
SA_GV_syajurvedu-973	cakṣuṣaḥ pitā manasā hi dhīro ghṛtam ene ajanan namnamāne /  yaded antā adadṛhanta pūrva ād id dyāvāpṛthivī aprathetām //	cakṣuṣaḥ pitā manasā hi dhīraḥ ghṛtam ene ajanat namnamāne    yadā id antāḥ adadṛhanta pūrve āt id dyāvāpṛthivī aprathetām 
SA_GV_syajurvedu-974	viśvakarmā vimanā ād vihāyā dhātā vidhātā paramota saṃdṛk /  teṣām iṣṭāni sam iṣā madanti yatrā saptaṛṣīn para ekam āhuḥ //	viśvakarmā vimanāḥ āt vihāyāḥ dhātā vidhātā paramā uta saṃdṛś    teṣām iṣṭāni sam iṣā madanti yatrā sapta ṛṣīn paras ekam āhuḥ 
SA_GV_syajurvedu-975	yo naḥ pitā janitā yo vidhātā dhāmāni veda bhuvanāni viśvā /  yo devānāṃ nāmadhā eka eva tam̐ saṃpraśnaṃ bhuvanā yanty anyā //	yaḥ naḥ pitā janitā yaḥ vidhātā dhāmāni veda bhuvanāni viśvā   yaḥ devānām nāmadhāḥ ekaḥ eva tam saṃpraśnam bhuvanā yanti anyā 
SA_GV_syajurvedu-976	ta āyajanta draviṇam̐ sam asmā ṛṣayaḥ pūrve jaritāro na bhūnā /  asūrte sūrte rajasi niṣatte ye bhūtāni samakṛṇvann imāni //	te āyajanta draviṇam sam asmai ṛṣayaḥ pūrve jaritāraḥ na bhūnā    asūrte sūrte rajasi niṣatte ye bhūtāni samakṛṇvan imāni 
SA_GV_syajurvedu-977	paro divā para enā pṛthivyā paro devebhir asurair yad asti /  kam̐ svid garbhaṃ prathamaṃ dadhra āpo yatra devāḥ samapaśyanta pūrve //	paras divā paras enā pṛthivyā paras devebhiḥ asuraiḥ yat asti    kam svid garbham prathamam dadhre āpaḥ yatra devāḥ samapaśyanta pūrve 
SA_GV_syajurvedu-978	tam id garbhaṃ prathamaṃ dadhra āpo yatra devāḥ samagacchanta  viśve /  ajasya nābhāv adhy ekam arpitaṃ yasmin viśvāni bhuvanāni tasthuḥ //	tam id garbham prathamam dadhre āpaḥ yatra devāḥ samagacchanta viśve    ajasya nābhau adhi ekam arpitam yasmin viśvāni bhuvanāni tasthuḥ 
SA_GV_syajurvedu-979	na taṃ vidātha ya imā jajānānyad yuṣmākam antaraṃ babhūva /  nīhāreṇa prāvṛtā jalpyā cāsutṛpa ukthaśāsaś caranti //	na tam vidātha yaḥ imā jajāna anyat yuṣmākam antaram babhūva    nīhāreṇa prāvṛtāḥ jalpyā ca asutṛpaḥ uktha śāsaḥ caranti 
SA_GV_syajurvedu-980	viśvakarmā hy ajaniṣṭa deva ād id gandharvo abhavad dvitīyaḥ /  tṛtīyaḥ pitā janitauṣadhīnām apāṃ garbhaṃ vy adadhāt purutrā //	viśvakarmā hi ajaniṣṭa devaḥ āt id gandharvaḥ abhavat dvitīyaḥ    tṛtīyaḥ pitā janitā oṣadhīnām apām garbham vi adadhāt purutrā 
SA_GV_syajurvedu-981	āśuḥ śiśāno vṛṣabho na bhīmo ghanāghanaḥ kṣobhaṇaś carṣaṇīnām /  saṃkrandano 'nimiṣa ekavīraḥ śatam̐ senā ajayat sākam indraḥ //	āśuḥ śiśānaḥ vṛṣabhaḥ na bhīmaḥ ghanāghanaḥ kṣobhaṇaḥ carṣaṇīnām    saṃkrandanaḥ nimiṣaḥ eka vīraḥ śatam senāḥ ajayat sākam indraḥ 
SA_GV_syajurvedu-982	saṃkrandanenānimiṣeṇa jiṣṇunā yutkāreṇa duścyavanena dhṛṣṇunā /  tad indreṇa jayata tat sahadhvaṃ yudho nara iṣuhastena vṛṣṇā //	saṃkrandanena animiṣeṇa jiṣṇunā yutkāreṇa duścyavanena dhṛṣṇunā      tat indreṇa jayata tat sahadhvam yudhaḥ naraḥ iṣu hastena vṛṣṇā 
SA_GV_syajurvedu-983	sa iṣuhastaiḥ sa niṣaṅgibhir vaśī sam̐sraṣṭā sa yudha indro gaṇena /  sam̐sṛṣṭajit somapā bāhuśardhy ugradhanvā pratihitābhir astā //	saḥ iṣu hastaiḥ sa niṣaṅgibhiḥ vaśī samsraṣṭā sa yudhaḥ indraḥ gaṇena samsṛṣṭa jit soma pāḥ bāhuśardhī ugra dhanvā pratihitābhiḥ astā 
SA_GV_syajurvedu-984	bṛhaspate pari dīyā rathena rakṣohāmitrān apabādhamānaḥ /  prabhañjant senāḥ pramṛṇo yudhā jayann asmākam edhy avitā rathānām //	bṛhaspate pari dīya rathena rakṣaḥ hā amitrān apabādhamānaḥ   prabhañjan senāḥ pramṛṇaḥ yudhā jayan asmākam edhi avitā rathānām 
SA_GV_syajurvedu-985	balavijñāya sthaviraḥ pravīraḥ sahasvān vājī sahamāna ugraḥ /  abhivīro abhisatvā sahojā jaitram indra ratham ā tiṣṭha govit //	balavijñāya sthaviraḥ pravīraḥ sahasvān vājī sahamānaḥ ugraḥ    abhivīraḥ abhisatvā sahaḥ jāḥ jaitram indra ratham ā tiṣṭha go vid 
SA_GV_syajurvedu-986	gotrabhidaṃ govidaṃ vajrabāhuṃ jayantam ajma pramṛṇantam ojasā /  imam̐ sajātā anu vīrayadhvam indram̐ sakhāyo anu sam̐ rabhadhvam //	gotrabhidam go vidam vajra bāhum jayantam ajma pramṛṇantam ojasā    imam sajātāḥ anu vīrayadhvam indram sakhāyaḥ anu sam rabhadhvam 
SA_GV_syajurvedu-987	abhi gotrāṇi sahasā gāhamāno 'dayo vīraḥ śatamanyur indraḥ /  duścyavanaḥ pṛtanāṣāḍ ayudhyo 'smākam̐ senā avatu pra yutsu //	abhi gotrāṇi sahasā gāhamānaḥ dayaḥ vīraḥ śatamanyuḥ indraḥ    duścyavanaḥ pṛtanāṣāh ayudhyaḥ smākam senāḥ avatu pra yutsu 
SA_GV_syajurvedu-988	indra āsāṃ netā bṛhaspatir dakṣiṇā yajñaḥ pura etu somaḥ /  devasenānām abhibhañjatīnāṃ jayantīnāṃ maruto yantv agram //	indraḥ āsām netā bṛhaspatiḥ dakṣiṇā yajñaḥ puras etu somaḥ    deva senānām abhibhañjatīnām jayantīnām marutaḥ yantu agram 
SA_GV_syajurvedu-989	indrasya vṛṣṇo varuṇasya rājña ādityānāṃ marutām̐ śardha ugram /  mahāmanasāṃ bhuvanacyavānāṃ ghoṣo devānāṃ jayatām ud asthāt //	indrasya vṛṣṇaḥ varuṇasya rājñaḥ ādityānām marutām śardhaḥ ugram mahāmanasām bhuvanacyavānām ghoṣaḥ devānām jayatām ud asthāt 
SA_GV_syajurvedu-990	ud dharṣaya maghavann āyudhāny ut satvanāṃ māmakānāṃ manām̐si /  ud vṛtrahan vājināṃ vājināny ud rathānāṃ jayatāṃ yantu ghoṣāḥ //	ud dharṣaya maghavan āyudhāni ud satvanām māmakānām    ud vṛtrahan vājinām vājināni ud rathānām jayatām yantu ghoṣāḥ 
SA_GV_syajurvedu-991	asmākam indraḥ samṛteṣu dhvajeṣv asmākaṃ yā iṣavas tā jayantu /  asmākaṃ vīrā uttare bhavantv asmām̐ u devā avatā haveṣu //	asmākam indraḥ samṛteṣu dhvajeṣu asmākam yāḥ iṣavaḥ tāḥ jayantu    asmākam vīrāḥ uttare bhavantu asmām u devāḥ avata haveṣu 
SA_GV_syajurvedu-992	amīṣāṃ cittaṃ pratilobhayantī gṛhāṇāṅgāny apve parehi /  abhi prehi nir daha hṛtsu śokair andhenāmitrās tamasā sacantām //	amīṣām cittam pratilobhayantī gṛhāṇa aṅgāni apve parehi abhi prehi niḥ daha hṛtsu śokaiḥ andhena amitrāḥ tamasā sacantām 
SA_GV_syajurvedu-993	avasṛṣṭā parā pata śaravye brahmasam̐śite /  gacchāmitrān pra padyasva māmīṣāṃ kaṃ canoc chiṣaḥ //	avasṛṣṭā parā pata śaravye brahma samśite     gaccha amitrān pra padyasva mā amīṣām kam cana ud śiṣaḥ 
SA_GV_syajurvedu-994	pretā jayatā nara indro vaḥ śarma yacchatu /  ugrā vaḥ santu bāhavo 'nādhṛṣyā yathāsatha //	pra ita jayata naraḥ indraḥ vaḥ śarma yacchatu    ugrāḥ vaḥ santu bāhavaḥ na adhṛṣyāḥ yathā asatha 
SA_GV_syajurvedu-995	asau yā senā marutaḥ pareṣām abhyaiti na ojasā spardhamānā /  tāṃ gūhata tamasāpavratena yathāmī anyo anyaṃ na jānan //	asau yā senā marutaḥ pareṣām abhyaiti naḥ ojasā spardhamānā     tām gūhata tamasā apavratena yathā amī anyaḥ anyam na jānan 
SA_GV_syajurvedu-996	yatra vāṇāḥ sampatanti kumārā viśikhā iva /  tatra indro bṛhaspatir aditiḥ śarma yacchatu viśvāhā śarma yacchatu //	yatra vāṇāḥ sampatanti kumārāḥ viśikhāḥ iva    tatra indraḥ bṛhaspatiḥ aditiḥ śarma yacchatu viśvāhā śarma yacchatu 
SA_GV_syajurvedu-997	marmāṇi te varmaṇā chādayāmi somas tvā rājāmṛtenānu vastām /  uror varīyo varuṇas te kṛṇotu jayantaṃ tvānu devā madantu //	marmāṇi te varmaṇā chādayāmi somaḥ tvā rājā amṛtena anu vastām    uroḥ varīyaḥ varuṇaḥ te kṛṇotu jayantam tvā anu devāḥ madantu 
SA_GV_syajurvedu-998	ud enam uttarāṃ nayāgne ghṛtenāhuta /  rāyaspoṣeṇa ram̐ sṛja prajayā ca bahuṃ kṛdhi //	ud enam uttarām naya agne ghṛtena āhuta rāyaspoṣeṇa ram sṛja prajayā ca bahum kṛdhi 
SA_GV_syajurvedu-999	indremaṃ pratarāṃ naya sajātānām asadvaśī /  sam enaṃ varcasā sṛja devānāṃ bhāgadā asat //	indra imam pratarām naya sajātānām asat vaśī    sam enam varcasā sṛja devānām bhāga dāḥ asat 
SA_GV_syajurvedu-1000	yasaya kurmo gṛhe havis tam agne vardhayā tvam /  tasmai devā adhi bravann ayaṃ ca brahmaṇaspatiḥ //	yasaya kurmaḥ gṛhe haviḥ tam agne vardhaya tvam    tasmai devāḥ adhi bravan ayam ca brahmaṇaspatiḥ 
SA_GV_syajurvedu-1001	ud u tvā viśve devā agne bharantu cittibhiḥ /  sa no bahva śivas tvam̐ supratīko vibhāvasuḥ //	ud u tvā viśve devāḥ agne bharantu cittibhiḥ   sa naḥ bahva śivaḥ tvam su pratīkaḥ vibhāvasuḥ 
SA_GV_syajurvedu-1002	pañca diśo daivīr yajñam avantu devīr apāmatiṃ durmatiṃ  bādhamānāḥ /  rāyaspoṣe yajñapatim ābhajantī rāyaspoṣe adhi yajño asthāt //	pañca diśaḥ daivīḥ yajñam avantu devīḥ apa amatim durmatim bādhamānāḥ    rāyaspoṣe yajñapatim ābhajantīḥ rāyaspoṣe adhi yajñaḥ asthāt 
SA_GV_syajurvedu-1003	samiddhe agnāv adhi māmahāna ukthapatra īḍyo gṛbhītaḥ /  taptaṃ gharmaṃ parigṛhyāyajantorjā yad yajñam ayajanta devāḥ //	samiddhe agnau adhi māmahānaḥ uktha patraḥ īḍyaḥ gṛbhītaḥ    taptam gharmam parigṛhya ayajanta ūrjā yat yajñam ayajanta devāḥ 
SA_GV_syajurvedu-1004	daivyāya dhartre joṣṭre devaśrīḥ śrīmanāḥ śatapayāḥ /  parigṛhya devā yajñam āyan devā devebhyo adhvaryanto asthuḥ //	daivyāya dhartre joṣṭre deva śrīḥ śrī manāḥ śata payāḥ parigṛhya devāḥ yajñam āyan devāḥ devebhyaḥ adhvaryantaḥ asthuḥ 
SA_GV_syajurvedu-1005	vītam̐ haviḥ śamitam̐ śamitā yajadhyai turīyo yajño yatra havyam  eti /  tato vākā āśiṣo no juṣantām //	vītam haviḥ śamitam śamitā yajadhyai turīyaḥ yajñaḥ yatra havyam eti    tatas vākāḥ āśiṣaḥ naḥ juṣantām 
SA_GV_syajurvedu-1006	sūryaraśmir harikeśaḥ purastāt savitā jyotir ud ayām̐ ajasram /  tasya pūṣā prasave yāti vidvānt sampaśyan viśvā bhuvanāni gopāḥ //	sūrya raśmiḥ hari keśaḥ purastāt savitā jyotiḥ ud ayām ajasram    tasya pūṣā prasave yāti vidvān sampaśyan viśvā bhuvanāni gopāḥ 
SA_GV_syajurvedu-1007	vimāna eṣa divo madhya āsta āpaprivān rodasī antarikṣam /  sa viśvācīr abhi caṣṭe ghṛtācīr antarā pūrvam aparaṃ ca ketum //	vimānaḥ eṣa divaḥ madhye āste āpaprivān rodasī antarikṣam     sa viśvācīḥ abhi caṣṭe ghṛtācīḥ antarā pūrvam aparam ca ketum 
SA_GV_syajurvedu-1008	ukṣā samudro aruṇaḥ suparṇaḥ pūrvasya yoniṃ pitur ā viveśa /  madhye divo nihitaḥ pṛśnir aśmā vi cakrame rajasas pāty antau //	ukṣā samudraḥ aruṇaḥ suparṇaḥ pūrvasya yonim pituḥ ā viveśa    madhye divaḥ nihitaḥ pṛśniḥ aśmā vi cakrame rajasaḥ pāti antau 
SA_GV_syajurvedu-1009	indraṃ viśvā avīvṛdhant samudravyacasaṃ giraḥ /  rathītamam̐ rathīnāṃ vājānām̐ satpatiṃ patim //	indram viśvāḥ avīvṛdhan samudra vyacasam giraḥ rathītamam rathīnām vājānām satpatim patim 
SA_GV_syajurvedu-1010	devahūr yajña ā ca vakṣat sumnahūr yajña ā ca vakṣat /  yakṣad agnir devo devām̐ ā ca vakṣat //	deva hūḥ yajñaḥ ā ca vakṣat sumna hūḥ yajñaḥ ā ca vakṣat    yakṣat agniḥ devaḥ devām ā ca vakṣat 
SA_GV_syajurvedu-1011	vajasya mā prasave udgrābheṇod agrabhīt /  adha sapatnān indro me nigrābheṇādharām̐ akaḥ //	vajasya mā prasave udgrābheṇa ud agrabhīt    adha sapatnān indraḥ me nigrābheṇa adharām akaḥ 
SA_GV_syajurvedu-1012	udgrābhaṃ ca nigrābhaṃ ca brahma devā avīvṛdhan /  adhā sapatnān indrāgnī me viṣūcīnān vy asyatām //	udgrābham ca nigrābham ca brahma devāḥ avīvṛdhan    adha sapatnān indra agnī me viṣūcīnān vi asyatām 
SA_GV_syajurvedu-1013	kramadhvam agninā nākam ukhyam̐ hasteṣu bibhrataḥ /  divas pṛṣṭham̐ svar gatvā miśrā devebhir ādhvam //	kramadhvam agninā nākam ukhyam hasteṣu bibhrataḥ   divas pṛṣṭham svar gatvā miśrā devebhiḥ ādhvam 
SA_GV_syajurvedu-1014	prācīm anu pradiśaṃ prehi vidvān agner agne puroagnir bhaveha /  viśvā āśā dīdyāno vi bhāhy ūrjaṃ no dhehi dvipade catuṣpade //	prācīm anu pradiśam prehi vidvān agneḥ agne puras agniḥ bhava iha  / viśvāḥ āśāḥ dīdyānaḥ vi bhāhi ūrjam naḥ dhehi dvipade catuṣpade 
SA_GV_syajurvedu-1015	pṛthivyā aham ud antarikṣam āruham antarikṣād divam āruham /  divo nākasya pṛṣṭhāt svar jyotir agām aham //	pṛthivyāḥ aham ud antarikṣam āruham antarikṣāt divam āruham    divaḥ nākasya pṛṣṭhāt svar jyotiḥ agām aham 
SA_GV_syajurvedu-1016	svar yanto nāpekṣanta ā dyām̐ rohanti rodasī /  yajñaṃ ye viśvatodhāram̐ suvidvām̐so vitenire //	svar yantaḥ na apekṣante ā dyām rohanti rodasī    yajñam ye viśvatas dhāram su vidvāmsaḥ vitenire 
SA_GV_syajurvedu-1017	agne prehi prathamo devayatāṃ cakṣur devānām uta martyānām /  iyakṣamāṇā bhṛgubhiḥ sajoṣāḥ svar yantu yajamānāḥ svasti //	agne prehi prathamaḥ devayatām cakṣuḥ devānām uta martyānām   iyakṣamāṇāḥ bhṛgubhiḥ sajoṣāḥ svar yantu yajamānāḥ svasti 
SA_GV_syajurvedu-1018	naktoṣāsā samanasā virūpe dhāpayete śiśum ekam̐ samīcī /  dyāvākṣāmā rukmo antar vi bhāti devā agniṃ dhārayan draviṇodāḥ //	nakta uṣāsā samanasā virūpe dhāpayete śiśum ekam samīcī     dyāvākṣāmā rukmaḥ antar vi bhāti devāḥ agnim dhārayan draviṇaḥ dāḥ 
SA_GV_syajurvedu-1019	agne sahasrākṣa śatamūrdhañ chataṃ te prāṇāḥ sahasraṃ vyānāḥ /  tvam̐ sāhasrasya rāya īśiṣe tasmai te vidhema vājāya svāhā //	agne sahasra akṣa śata mūrdham śatam te prāṇāḥ sahasram vyānāḥ   tvam sāhasrasya rāyaḥ īśiṣe tasmai te vidhema vājāya svāhā 
SA_GV_syajurvedu-1020	suparṇo 'si garunmān pṛṣṭhe pṛthivyāḥ sīda /  bhāsāntarikṣam ā pṛṇa jyotiṣā divam ut tabhāna tejasā diśa ud dṛm̐ha //	suparṇaḥ si garunmān pṛṣṭhe pṛthivyāḥ sīda  / bhāsā antarikṣam ā pṛṇa jyotiṣā divam ud tabhāna tejasā diśaḥ ud dṛmha 
SA_GV_syajurvedu-1021	ājuhvānaḥ supratīkaḥ purastād agne yonim ā sīda sādhuyā /  asmint sashasthe adhy uttarasmin viśve devā yajamānaś ca sīdata //	ājuhvānaḥ su pratīkaḥ purastāt agne yonim ā sīda sādhuyā   asmin sashasthe adhi uttarasmin viśve devāḥ yajamānaḥ ca sīdata 
SA_GV_syajurvedu-1022	tam̐ savitur vareṇyasya citrām āhaṃ vṛṇe sumatiṃ viśvajanyām /  yām asya kaṇvo aduhat prapīnām̐ sahasradhārāṃ payasā mahīṃ gām //	tam savituḥ vareṇyasya citrām ā aham vṛṇe sumatim viśvajanyām    yām asya kaṇvaḥ aduhat prapīnām sahasra dhārām payasā mahīm gām 
SA_GV_syajurvedu-1023	vidhema te parame janmann agne vidhema stomair avare sadhasthe /  yasmād yoner udārithā yaje taṃ pra tve havīm̐ṣi juhure samiddhe //	vidhema te parame janman agne vidhema stomaiḥ avare sadhasthe    yasmāt yoneḥ udāritha yaje tam pra tve havīmṣi juhure samiddhe 
SA_GV_syajurvedu-1024	preddho agne dīdihi puro no 'jasrayā sūrmyā yaviṣṭha /  tvām̐ śaśvanta upa yanti vājāḥ //	preddhaḥ agne dīdihi puras naḥ jasrayā sūrmyā yaviṣṭha   tvām śaśvantaḥ upa yanti vājāḥ 
SA_GV_syajurvedu-1025	agne tam adyāśvaṃ na stomaiḥ kratuṃ na bhadram̐ hṛdispṛśam /  ṛdhyāmā ta ohaiḥ //	agne tam adya aśvam na stomaiḥ kratum na bhadram hṛdispṛśam   ṛdhyāma te ohaiḥ 
SA_GV_syajurvedu-1026	cittiṃ juhomi manasā ghṛtena yathā devā ihāgaman vītihotrā  ṛtāvṛdhaḥ /  patye viśvasya bhūmano juhomi viśvakarmaṇe viśvāhādābhyam̐ havi //	cittim juhomi manasā ghṛtena yathā devāḥ iha agaman vītihotrāḥ ṛtāvṛdhaḥ   patye viśvasya bhūmanaḥ juhomi viśvakarmaṇe viśvāhā adābhyam havi 
SA_GV_syajurvedu-1027	sapta te agne samidhaḥ sapta jihvāḥ sapta ṛṣayaḥ sapta dhāma  priyāṇi /  sapta hotrāḥ saptadhā tvā yajanti sapta yonīr ā pṛṇasva ghṛtena  svāhā //	sapta te agne samidhaḥ sapta jihvāḥ sapta ṛṣayaḥ sapta dhāma priyāṇi   / sapta hotrāḥ saptadhā tvā yajanti sapta yonīḥ ā pṛṇasva ghṛtena svāhā 
SA_GV_syajurvedu-1028	śukrajyotiś ca citrajyotiś ca satyajyotiś ca jyotiṣmām̐ś ca /  śukraś ca ṛtapāś cātyam̐hāḥ //	śukra jyotiḥ ca citra jyotiḥ ca satya jyotiḥ ca jyotiṣmāmś ca śukraḥ ca ṛta pāḥ ca atyamhāḥ 
SA_GV_syajurvedu-1029	īdṛṅ cānyadṛṅ ca sadṛṅ ca pratisadṛṅ ca /  mitaś ca saṃmitaś ca sabharāḥ //	īdṛś ca anyadṛś ca sadṛś ca pratisadṛś ca    mitaḥ ca saṃmitaḥ ca sabharāḥ 
SA_GV_syajurvedu-1030	ṛtaś ca satyaś ca dhruvaś ca dharuṇaś ca /  dhartā ca vidhartā ca vidhārayaḥ //	ṛtaḥ ca satyaḥ ca dhruvaḥ ca dharuṇaḥ ca    dhartā ca vidhartā ca vidhārayaḥ 
SA_GV_syajurvedu-1031	ṛtajic ca satyajic ca senajic ca suṣeṇaś ca /  antimitraś ca dūreamitraś ca gaṇaḥ //	ṛta jit ca satya jit ca senajit ca suṣeṇaḥ ca antimitraḥ ca dūreamitraḥ ca gaṇaḥ 
SA_GV_syajurvedu-1032	īdṛkṣāsa etādṛkṣāsa ū ṣu ṇaḥ sadṛkṣāsaḥ pratisadṛkṣāsa etana  /  mitāsaś ca saṃmitāso no adya sabharaso maruto yajñe asmin //	īdṛkṣāsaḥ etādṛkṣāsaḥ u su naḥ sadṛkṣāsaḥ pratisadṛkṣāsaḥ etana     mitāsaḥ ca saṃmitāsaḥ naḥ adya sabharasaḥ marutaḥ yajñe asmin 
SA_GV_syajurvedu-1033	svatavām̐ś ca praghāsī ca sāṃtapanaś ca gṛhamedhī ca /  krīḍī ca śākī cojjeṣī //	svatavāmū ca praghāsī ca sāṃtapanaḥ ca gṛhamedhī ca krīḍī ca śākī ca ujjeṣī 
SA_GV_syajurvedu-1034	{ ugraś ca bhīmaś ca dhvāntaś ca dhuniś ca /  sāsahvām̐ś cābhiyugvā ca vikṣipaḥ svāhā //	ugraḥ ca bhīmaḥ ca dhvāntaḥ ca dhuniḥ ca    ca abhiyugvā ca vikṣipaḥ svāhā 
SA_GV_syajurvedu-1035	}  indraṃ daivīr viśo maruto 'nuvartmāno 'bhavan yathendraṃ daivīr viśo  maruto 'nuvartmāno 'bhavan /  evam imaṃ yajamānaṃ daivīś ca viśo mānuṣīścānuvartmāno bhavantu //	indram daivīḥ viśaḥ marutaḥ nuvartmānaḥ bhavan yathā indram daivīḥ viśaḥ marutaḥ nuvartmānaḥ bhavan      evam imam yajamānam daivīḥ ca viśaḥ mānuṣīḥ ca anuvartmānaḥ bhavantu 
SA_GV_syajurvedu-1036	imam̐ stanam ūrjasvantaṃ dhayāpāṃ prapīnam agne sarirasya madhye /  utsaṃ juṣasva madhumantam arvant samudriyam̐ sadanam ā viśasva //	imam stanam ūrjasvantam dhaya apām prapīnam agne sarirasya madhye    utsam juṣasva madhumantam arvan samudriyam sadanam ā viśasva 
SA_GV_syajurvedu-1037	ghṛtaṃ mimikṣe ghṛtam asya yonir ghṛte śrito ghṛtam v asya  dhāma /  anuṣvadham ā vaha mādayasva svāhākṛtaṃ vṛṣabha vakṣi havyam //	ghṛtam mimikṣe ghṛtam asya yoniḥ ghṛte śritaḥ ghṛtam u asya dhāma    anuṣvadham ā vaha mādayasva svāhākṛtam vṛṣabha vakṣi havyam 
SA_GV_syajurvedu-1038	samudrād ūrmir madhumām̐ ud ārad upām̐śunā sam amṛtatvam ānaṭ /  ghṛtasya nāma guhyaṃ yad asti jihvā devānām amṛtasya nābhiḥ //	samudrāt ūrmiḥ madhumām ud ārat upa amśunā sam amṛta tvam ānaṭ    ghṛtasya nāma guhyam yat asti jihvā devānām amṛtasya nābhiḥ 
SA_GV_syajurvedu-1039	vayaṃ nāma pra bravāmā ghṛtasyāsmin yajñe dhārayāmā namobhiḥ /  upa brahmā śṛṇavac chasyamānaṃ catuḥśṛṅgo 'vamīd gaura etat //	vayam nāma pra bravāma ghṛtasya asmin yajñe dhārayāma namobhiḥ  / upa brahmā śṛṇavat śasyamānam catur śṛṅgaḥ vamīt gauraḥ etat 
SA_GV_syajurvedu-1040	catvāri śṛṅgā trayo asya pādā dve śīrṣe sapta hastāso asya /  tridhā baddho vṛṣabho roravīti maho devo martyām̐ ā viveśa //	catvāri śṛṅgā trayaḥ asya pādāḥ dve śīrṣe sapta hastāsaḥ asya           roravīti mahaḥ devaḥ martyām ā viveśa 
SA_GV_syajurvedu-1041	tridhā hitaṃ paṇibhir guhyamānaṃ gavi devāso ghṛtam anv avindan /  indra ekam̐ sūrya ekaṃ jajāna venād ekam̐ svadhayā niṣ ṭatakṣuḥ //	tridhā hitam paṇibhiḥ guhyamānam gavi devāsaḥ ghṛtam anu avindan    indraḥ ekam sūryaḥ ekam jajāna venāt ekam svadhayā niḥ tatakṣuḥ 
SA_GV_syajurvedu-1042	etā arṣanti hṛdyāt samudrāc chatavrajā ripuṇā nāvacakṣe /  ghṛtasya dhārā abhi cākaśīmi hiraṇyayo vetaso madhya āsām //	etāḥ arṣanti hṛdyāt samudrāt śata vrajāḥ ripuṇā na avacakṣe    ghṛtasya dhārāḥ abhi cākaśīmi hiraṇyayaḥ vetasaḥ madhye āsām 
SA_GV_syajurvedu-1043	samyak sravanti sarito na dhenā antar hṛdā manasā pūyamānāḥ /  ete arṣanty ūrmayo ghṛtasya mṛgā iva kṣipaṇor īṣamāṇāḥ //	samyak sravanti saritaḥ na dhenāḥ antar hṛdā manasā pūyamānāḥ    ete arṣanti ūrmayaḥ ghṛtasya mṛgāḥ iva kṣipaṇoḥ īṣamāṇāḥ 
SA_GV_syajurvedu-1044	sindhor iva prādhvane śūghanāso vātapramiyaḥ patayanti yahvāḥ /  ghṛtasya dhārā aruṣo na vājī kāṣṭhā bhindann ūrmibhiḥ pinvamānaḥ //	sindhoḥ iva prādhvane śūghanāsaḥ vāta pramiyaḥ patayanti yahvāḥ    ghṛtasya dhārāḥ aruṣaḥ na vājī kāṣṭhāḥ bhindan ūrmibhiḥ pinvamānaḥ 
SA_GV_syajurvedu-1045	abhi pravanta samaneva yoṣāḥ kalyāṇyaḥ smayamānāso agnim /  ghṛtasya dhārāḥ samidho nasanta tā juṣāṇo haryati jātavedāḥ //	abhi samanā iva yoṣāḥ kalyāṇyaḥ smayamānāsaḥ agnim    ghṛtasya dhārāḥ samidhaḥ nasanta tāḥ juṣāṇaḥ haryati jātavedāḥ 
SA_GV_syajurvedu-1046	kanyā iva vahatum etavā u añjy añjānā abhi cākaśīmi /  yatra somaḥ sūyate yatra yajño ghṛtasya dhārā abhi tat pavante //	kanyāḥ iva vahatum etavai u añjī añjānāḥ abhi cākaśīmi     yatra somaḥ sūyate yatra yajñaḥ ghṛtasya dhārāḥ abhi tat pavante 
SA_GV_syajurvedu-1047	abhy arṣata suṣṭutiṃ gavyam ājim asmāsu bhadrā draviṇāni dhatta /  imaṃ yajñaṃ nayata devatā no ghṛtasya dhārā madhumat pavante //	abhi arṣata suṣṭutim gavyam ājim asmāsu bhadrā draviṇāni dhatta    imam yajñam nayata devatāḥ naḥ ghṛtasya dhārāḥ madhumat pavante 
SA_GV_syajurvedu-1048	dhāman te viśvaṃ bhuvanam adhi śritam antaḥ samudre hṛdy antar  āyuṣi /  apām anīke samithe ya ābhṛtas tam aśyāma madhumantaṃ ta ūrmim //	dhāman te viśvam bhuvanam adhi śritam antar samudre hṛdi antar āyuṣi    apām anīke samithe yaḥ ābhṛtaḥ tam aśyāma madhumantam te ūrmim 
SA_GV_syajurvedu-1049	vajaś ca me prasavaś ca me prayatiś ca me prasitiś ca me dhītiś ca  me kratuś ca me svaraś ca me ślokaś ca me śravaś ca me śrutiś ca me jyotiś  ca me svaś ca me yajñena kalpantām //	vajaḥ ca me prasavaḥ ca me prayatiḥ ca me prasitiḥ ca me dhītiḥ ca me kratuḥ ca me svaraḥ ca me ślokaḥ ca me śravaḥ ca me śrutiḥ ca me jyotiḥ ca me svar ca me yajñena kalpantām 
SA_GV_syajurvedu-1050	prāṇaś ca me 'pānaś ca me vyānaś ca me 'suś ca me cittaṃ ca ma  ādhītaṃ ca me vāk ca me manaś ca me cakṣuś ca me śrotraṃ ca me dakṣaś ca  me balaṃ ca me yajñena kalpantām //	prāṇaḥ ca me pānaḥ ca me vyānaḥ ca me suḥ ca me cittam ca me ādhītam ca me vāc ca me manaḥ ca me cakṣuḥ ca me śrotram ca me dakṣaḥ ca me balam ca me yajñena kalpantām 
SA_GV_syajurvedu-1051	ojas ca me sahaś ca ma ātmā ca me tanūś ca me śarma ca me varma ca  me 'ṅgāni ca me 'sthāni ca me parūm̐ṣi ca me śarīrāṇi ca ma āyuś ca me  jarā ca me yajñena kalpantām //	ojaḥ ca me sahaḥ ca me ātmā ca me tanūḥ ca me śarma ca me varma ca me ṅgāni ca me sthāni ca me parūmṣi ca me śarīrāṇi ca me āyuḥ ca me jarā ca me yajñena kalpantām 
SA_GV_syajurvedu-1052	jyaiṣṭhyaṃ ca me ādhipatyaṃ ca me manyuś ca me bhāmaś ca me 'maś  ca me 'mbhaś ca me mahimā ca me varimā ca me prathimā ca me varṣimā ca  me drāghimā ca me vṛddhaṃ ca me vṛddhiś ca me yajñena kalpantām //	jyaiṣṭhyam ca me ādhipatyam ca me manyuḥ ca me bhāmaḥ ca me maḥ ca me mbhaḥ ca me mahimā ca me varimā ca me prathimā ca me varṣimā ca me drāghimā ca me vṛddham ca me vṛddhiḥ ca me yajñena kalpantām 
SA_GV_syajurvedu-1053	satyaṃ ca me śraddhā ca me jagac ca me dhanaṃ ca me viśvaṃ ca me  mahaś ca me krīḍā ca me modaś ca me jātaṃ ca me janiṣyamāṇaṃ ca me sūktaṃ  ca me sukṛtaṃ ca me yajñena kalpantām //	satyam ca me śraddhā ca me jagat ca me dhanam ca me viśvam ca me mahaḥ ca me krīḍā ca me modaḥ ca me jātam ca me janiṣyamāṇam ca me sūktam ca me sukṛtam ca me yajñena kalpantām 
SA_GV_syajurvedu-1054	ṛtaṃ ca me 'mṛtaṃ ca me 'yakṣmaṃ ca me 'nāmayac ca me jīvātuś ca  me dīrghāyutvaṃ ca me 'namitraṃ ca me 'bhayaṃ ca me sukhaṃ ca me śayanaṃ  ca me suṣāś ca me sudinaṃ ca me yajñena kalpantām //	ṛtam ca me mṛtam ca me yakṣmam ca me nāmayat ca me jīvātuḥ ca me dīrgha āyu tvam ca me namitram ca me bhayam ca me sukham ca me śayanam ca me suṣāḥ ca me sudinam ca me yajñena kalpantām 
SA_GV_syajurvedu-1055	yantā ca me dhartā ca me kṣemaś ca me dhṛtiś ca me viśvaṃ ca me  mahaś ca me saṃvic ca me jñātraṃ ca me sūś ca me prasūś ca me sīraṃ ca  me layaś ca me yajñena kalpantām //	yantā ca me dhartā ca me kṣemaḥ ca me dhṛtiḥ ca me viśvam ca me mahaḥ ca me saṃvid ca me jñātram ca me sūḥ ca me prasūḥ ca me sīram ca me layaḥ ca me yajñena kalpantām 
SA_GV_syajurvedu-1056	śaṃ ca me mayaś ca me priyaṃ ca me 'nukāmaś ca me kāmaś ca me  saumanasaś ca me bhagaś ca me draviṇaṃ ca me bhadraṃ ca me śreyaś ca me  vasīyaś ca me yaśaś ca me yajñena kalpantām //	śam ca me mayaḥ ca me priyam ca me nukāmaḥ ca me kāmaḥ ca me saumanasaḥ ca me bhagaḥ ca me draviṇam ca me bhadram ca me śreyaḥ ca me vasīyaḥ ca me yaśaḥ ca me yajñena kalpantām 
SA_GV_syajurvedu-1057	ūrk ca me sūnṛtā ca me payaś ca me rasaś ca me ghṛtaṃ ca me  madhu ca me sagdhiś ca me sapītiś ca me kṛṣiś ca me vṛṣṭiś ca me  jaitraṃ ca ma audbhidyaṃ ca me yajñena kalpantām //	ūrj ca me sūnṛtā ca me payaḥ ca me rasaḥ ca me ghṛtam ca me madhu ca me sagdhiḥ ca me sapītiḥ ca me kṛṣiḥ ca me vṛṣṭiḥ ca me jaitram ca me audbhidyam ca me yajñena kalpantām 
SA_GV_syajurvedu-1058	rayiś ca me rāyaś ca me puṣṭaṃ ca me puṣṭiś ca me vibhu ca me  prabhu ca me pūrṇaṃ ca me pūrṇataraṃ ca me kuyavaṃ ca me 'kṣitaṃ ca me  'nnaṃ ca me 'kṣuc ca me yajñena kalpantām //	rayiḥ ca me rāyaḥ ca me puṣṭam ca me puṣṭiḥ ca me vibhu ca me prabhu ca me pūrṇam ca me pūrṇataram ca me kuyavam ca me kṣitam ca me annam ca me kṣudh ca me yajñena kalpantām 
SA_GV_syajurvedu-1059	vittaṃ ca me vedyaṃ ca me bhūtaṃ ca me bhaviṣyac ca me sugaṃ ca me  supathyaṃ ca ma ṛddhaṃ ca ma ṛddhiś ca me k.lptaṃ ca me k.lptiś ca me  matiś ca me sumatiś ca me yajñena kalpantām //	vittam ca me vedyam ca me bhūtam ca me bhaviṣyat ca me sugam ca me su pathyam ca me ṛddham ca me ṛddhiḥ ca me klptam ca me klptiḥ ca me matiḥ ca me sumatiḥ ca me yajñena kalpantām 
SA_GV_syajurvedu-1060	vrīhayaś ca me yavāś ca me māṣāś ca me tilāś ca me mudgāś ca me  khalvāś ca me priyaṅgavaś ca me 'ṇavaś ca me śyāmākāś ca me nīvārāś ca  me godhūmāś ca me masūrāś ca me yajñena kalpantām //	vrīhayaḥ ca me yavāḥ ca me māṣāḥ ca me tilāḥ ca me mudgāḥ ca me khalvāḥ ca me priyaṅgavaḥ ca me ṇavaḥ ca me śyāmākāḥ ca me nīvārāḥ ca me godhūmāḥ ca me masūrāḥ ca me yajñena kalpantām 
SA_GV_syajurvedu-1061	aśmā ca me mṛttikā ca me girayaś ca me parvatāś ca me sikatāś ca  me vanaspatayaś ca me hiraṇyaṃ ca me 'yaś ca me śyāmaṃ ca me lohaṃ ca me  sīsaṃ ca me trapu ca me yajñena kalpantām //	aśmā ca me mṛttikā ca me girayaḥ ca me parvatāḥ ca me sikatāḥ ca me vanaspatayaḥ ca me hiraṇyam ca me yaḥ ca me śyāmam ca me loham ca me sīsam ca me trapu ca me yajñena kalpantām 
SA_GV_syajurvedu-1062	agniś ca ma āpaś ca me vīrudhaś ca ma oṣadhayaś ca me  kṛṣṭapacyāś ca me 'kṛṣṭapacyāś ca me grāmyāś ca me paśava āraṇyāś ca  me vittaṃ ca me vittiś ca me bhūtaṃ ca me bhūtiś ca me yajñena kalpantām  //	agniḥ ca me āpaḥ ca me vīrudhaḥ ca me oṣadhayaḥ ca me kṛṣṭapacyāḥ ca me kṛṣṭapacyāḥ ca me grāmyāḥ ca me paśavaḥ āraṇyāḥ ca me vittam ca me vittiḥ ca me bhūtam ca me bhūtiḥ ca me yajñena kalpantām  /
SA_GV_syajurvedu-1063	vasu ca me vasatiś ca me karma ca me śaktiś ca me 'rthaś ca ma emaś  ca ma ityā ca me gatiś ca me yajñena kalpantām //	vasu ca me vasatiḥ ca me karma ca me śaktiḥ ca me rthaḥ ca me ca me ityā ca me gatiḥ ca me yajñena kalpantām 
SA_GV_syajurvedu-1064	agniś ca ma indraś ca me somaś ca ma indraś ca me savitā ca ma  indraś ca me sarasvatī ca ma indraś ca me pūṣā ca ma indraś ca me  bṛhaspatiś ca ma indraś ca me yajñena kalpantām //	agniḥ ca me indraḥ ca me somaḥ ca me indraḥ ca me savitā ca me indraḥ ca me sarasvatī ca me indraḥ ca me pūṣā ca me indraḥ ca me bṛhaspatiḥ ca me indraḥ ca me yajñena kalpantām 
SA_GV_syajurvedu-1065	mitraś ca ma indraś ca me varuṇaś ca ma indraś ca me dhātā ca ma  indraś ca me tvaṣṭā ca ma indraś ca me marutaś ca ma indraś ca me viśve ca  me devā indraś ca me yajñena kalpantām //	mitraḥ ca me indraḥ ca me varuṇaḥ ca me indraḥ ca me dhātā ca me indraḥ ca me tvaṣṭā ca me indraḥ ca me marutaḥ ca me indraḥ ca me viśve ca me devāḥ indraḥ ca me yajñena kalpantām 
SA_GV_syajurvedu-1066	pṛthivī ca ma indraś ca me 'ntarikṣaṃ ca ma indraś ca me dyauś ca  ma indraś ca me samāś ca ma indraś ca me nakṣatrāṇi ca ma indraś ca me  diśaś ca ma indraś ca me yajñena kalpantām //	pṛthivī ca me indraḥ ca me ntarikṣam ca me indraḥ ca me dyauḥ ca me indraḥ ca me samāḥ ca me indraḥ ca me nakṣatrāṇi ca me indraḥ ca me diśaḥ ca me indraḥ ca me yajñena kalpantām 
SA_GV_syajurvedu-1067	am̐śuś ca me raśmiś ca me 'dābhyaś ca me 'dhipatiś ca ma upām̐śuś ca  me 'ntaryāmaś ca ma aindravāyavaś ca me maitrāvaruṇaś ca ma āśvinaś ca me  pratiprasthānaś ca me śukraś ca me manthī ca me yajñena kalpantām //	amśuḥ ca me raśmiḥ ca me dābhyaḥ ca me dhipatiḥ ca me upāmśuḥ ca me ntaryāmaḥ ca me aindra vāyavaḥ ca me maitrāvaruṇaḥ ca me āśvinaḥ ca me pratiprasthānaḥ ca me śukraḥ ca me manthī ca me yajñena kalpantām 
SA_GV_syajurvedu-1068	āgrayāṇaś ca me vaiśvadevaś ca me dhruvaś ca me vaiśvānaraś ca ma  aindrāgnaś ca me mahāvaiśvadevaś ca me marutvatīyāś ca me niṣkevalyaś ca  me sāvitraś ca me sārasvataś ca me patnīvataś ca me hāriyaojanaś ca me  yajñena kalpantām //	āgrayāṇaḥ ca me vaiśvadevaḥ ca me dhruvaḥ ca me vaiśvānaraḥ ca me aindrāgnaḥ ca me mahāvaiśvadevaḥ ca me marutvatīyāḥ ca me niṣkevalyaḥ ca me sāvitraḥ ca me sārasvataḥ ca me patnīvataḥ ca me hāriyaojanaḥ ca me yajñena kalpantām 
SA_GV_syajurvedu-1069	srucaś ca me camasāś ca me vāyavyāni ca me droṇakalaśaś ca me  grāvāṇaś ca me 'dhiṣavaṇe ca me pūtabhṛc ca ma ādhavanīyaś ca me vediś  ca me barhiś ca me 'vabhṛtaś ca me svagākāraś ca me yajñena kalpantām //	srucaḥ ca me camasāḥ ca me vāyavyāni ca me droṇakalaśaḥ ca me grāvāṇaḥ ca me dhiṣavaṇe ca me pūtabhṛt ca me ādhavanīyaḥ ca me vediḥ ca me barhiḥ ca me cabhṛtaḥ ca me svagākāraḥ ca me yajñena kalpantām 
SA_GV_syajurvedu-1070	agniś ca me gharmaś ca me 'rkaś ca me sūryaś ca me prāṇaś ca me  'svamedhaś ca me pṛthivī ca me 'ditiś ca me ditiś ca me dyauś ca me  'ṅgulayaḥ śakvarayo diśaś ca me yajñena kalpantām //	agniḥ ca me gharmaḥ ca me rkaḥ ca me sūryaḥ ca me prāṇaḥ ca me sva medhaḥ ca me pṛthivī ca me ditiḥ ca me ditiḥ ca me dyauḥ ca me ṅgulayaḥ śakvarayaḥ diśaḥ ca me yajñena kalpantām 
SA_GV_syajurvedu-1071	vrataṃ ca ma ṛtavaś ca me tapaś ca me saṃvatsaraś ca me 'horātre  ūrvaṣṭhīve bṛhadrathantare ca me yajñena kalpantām //	vratam ca me ṛtavaḥ ca me tapaḥ ca me saṃvatsaraḥ ca me horātre ūru aṣṭhīve bṛhat rathantare ca me yajñena kalpantām 
SA_GV_syajurvedu-1072	ekā ca me tisraś ca me tisraś ca me pañca ca me pañca ca me sapta  ca me sapta ca me nava ca me nava ca ma ekādaśa ca ma ekādaśa ca me  trayodaśa ca me trayodaśa ca me pañcadaśa ca me pañcadaśa ca me saptadaśa  ca me śaptadaśa ca me navadaśa ca me navadaśa ca ma ekavim̐śatiś ca ma  ekavim̐śatiś ca me trayovim̐śatiś ca me trayovim̐śatiś ca me pañcavim̐śatiś ca  me pañcavim̐śatiś ca me saptavim̐śatiś ca me saptavim̐śatiś ca me  navavim̐śatiś ca me navavim̐śatiś ca ma ekatrim̐śac ca ma ekatrim̐śac ca me  trayastrim̐śac ca me trayastrim̐śac ca me yajñena kalpantām //	ekā ca me tisraḥ ca me tisraḥ ca me pañca ca me pañca ca me sapta ca me sapta ca me nava ca me nava ca me ekādaśa ca me ekādaśa ca me trayodaśa ca me trayodaśa ca me pañcadaśa ca me pañcadaśa ca me saptadaśa ca me śaptadaśa ca me navadaśa ca me navadaśa ca me ekavimśatiḥ ca me ekavimśatiḥ ca me trayovimśatiḥ ca me trayovimśatiḥ ca me pañcavimśatiḥ ca me pañcavimśatiḥ ca me saptavimśatiḥ ca me saptavimśatiḥ ca me navavimśatiḥ ca me ekatrimśatiḥ ca me eka
SA_GV_syajurvedu-1073	catasraś ca me 'ṣṭau ca me 'ṣṭau ca me dvādaśa ca me dvādaśa ca  me ṣoḍaśa ca me ṣoḍaśa ca me vim̐śatiś ca me vim̐śatiś ca me caturvim̐śatiś  ca me caturvim̐śatiś ca me 'ṣṭāvim̐śatiś ca me 'ṣṭāvim̐śatiś ca me  dvātrim̐śac ca me dvātrim̐śac ca me ṣaṭtrim̐śac ca me ṣaṭtrim̐śac ca me  catvārim̐śac ca me catvārim̐śac ca me catuścatvārim̐śac ca me  catuścatvārim̐śac ca me 'ṣṭācatvārim̐śac ca me 'ṣṭācatvārim̐śac ca me  yajñena kalpantām //	catasraḥ ca me ṣṭau ca me ṣṭau ca me dvādaśa ca me dvādaśa ca me ṣoḍaśa ca me ṣoḍaśa ca me vimśatiḥ ca me vimśatiḥ ca me caturvimśatiḥ ca me caturvimśatiḥ ca me ṣṭāvimśatiḥ ca me ṣṭāvimśatiḥ ca me dvātrimśat ca me dvātrimśat ca me ṣaṭtrimśat ca me ṣaṭtrimśat ca me catvārimśat ca me catvārimśat ca me catuścatvārimśat ca me catuścatvārimśat ca me ṣṭācatvārimśat ca me yajñena kalpantām 
SA_GV_syajurvedu-1074	tryaviś ca me tryavī ca me dityavāṭ ca me dityauhī ca me  pañcāviś ca me pañcāvī ca me trivatsaś ca me trivatsā ca me turyavāṭ ca  me turyauhī ca me yajñena kalpantām //	tryaviḥ ca me tryavī ca me dityavāṭ ca me dityauhī ca me pañcāviḥ ca me pañcāvī ca me trivatsaḥ ca me trivatsā ca me turyavāh ca me turyauhī ca me yajñena kalpantām 
SA_GV_syajurvedu-1075	paṣṭhavāṭ ca me paṣṭhauhī ca ma ukṣā ca me vaśā ca ma ṛṣabhaś  ca me vehac ca me 'naḍvām̐ś ca me dhenuś ca me yajñena kalpantām //	paṣṭhavāh ca me paṣṭhauhī ca me ukṣā ca me vaśā ca me ṛṣabhaḥ ca me vehat ca me naḍvāmū ca me dhenuḥ ca me yajñena kalpantām 
SA_GV_syajurvedu-1076	vājāya svāhā prasavāya svāhāpijāya svāhā kratave svāhā  vasave svāhāharpataye svāhāhne svāhā mugdhāya svāhā mugdhāya  vainam̐śināya svāhāvinam̐śina āntyāyanāya svāhāntyāya bhauvanāya  svāhā bhuvanasya pataye svāhādhipataye svāhā prajāpataye svāhā /  iyaṃ te rāṇ mitrāya yantāsi yamana ūrje tvā vṛṣṭyai tvā prajānāṃ  tvādhipatyāya //	vājāya svāhā prasavāya svāhā apijāya svāhā kratave svāhā vasave svāhā aharpataye svāhā ahne svāhā mugdhāya svāhā mugdhāya vainamśināya svāhā avinamśine āntyāyanāya svāhā antyāya bhauvanāya svāhā bhuvanasya pataye svāhā adhipataye svāhā prajāpataye svāhā  / iyam te rāj mitrāya yantā asi yamane ūrje tvā vṛṣṭyai tvā prajānām tvā ādhipatyāya  /
SA_GV_syajurvedu-1077	āyur yajñena kalpatāṃ prāṇo yajñena kalpatāṃ cakṣur yajñena  kalpatām̐ śrotraṃ yajñena kalpatāṃ vāg yajñena kalpatāṃ mano yajñena  kalpatām ātmā yajñena kalpatāṃ brahmā yajñena kalpatāṃ jyotir yajñena  kalpatām̐ svar yajñena kalpatāṃ pṛṣṭhaṃ yajñena kalpatāṃ yajño yajñena  kalpatām /  stomaś ca yajuś ca ṛk ca sāma ca bṛhac ca rathantaraṃ ca /  svar devā aganmāmṛtā abhūma prajāpateḥ prajā abhūma veṭ svāhā //	āyuḥ yajñena kalpatām prāṇaḥ yajñena kalpatām cakṣuḥ yajñena kalpatām śrotram yajñena kalpatām vāc yajñena kalpatām manaḥ yajñena kalpatām ātmā yajñena kalpatām brahmā yajñena kalpatām jyotiḥ yajñena kalpatām svar yajñena kalpatām pṛṣṭham yajñena kalpatām yajñaḥ yajñena kalpatām  / stomaḥ ca yajuḥ ca ṛc ca sāma ca bṛhat ca rathantaram ca    svar devāḥ aganma amṛtāḥ abhūma prajāpateḥ prajāḥ abhūma veṭ svāhā 
SA_GV_syajurvedu-1078	vājasya nu prasave mātaraṃ mahīm aditiṃ nāma vacasā karāmahe /  yasyām idaṃ viśvaṃ bhuvanam āviveśa tasyāṃ no devaḥ savitā dharma  sāviṣat //	vājasya nu prasave mātaram mahīm aditim nāma vacasā karāmahe    yasyām idam viśvam bhuvanam āviveśa tasyām naḥ devaḥ savitā dharma sāviṣat 
SA_GV_syajurvedu-1079	viśve adya maruto viśva ūtī viśve bhavantv agnayaḥ samiddhāḥ /  viśve no devā avasā gamantu viśvam astu draviṇaṃ vājo asme //	viśve adya marutaḥ viśve ūtī viśve bhavantu agnayaḥ samiddhāḥ   viśve naḥ devāḥ avasā gamantu viśvam astu draviṇam vājaḥ asme 
SA_GV_syajurvedu-1080	vājo naḥ sapta pradiśaś catasro vā parāvataḥ /  vājo no viśvair devair dhanasātāv ihāvatu //	vājaḥ naḥ sapta pradiśaḥ catasraḥ vā parāvataḥ   vājaḥ naḥ viśvaiḥ devaiḥ dhana sātau iha avatu 
SA_GV_syajurvedu-1081	vājo no adya pra suvāti dānaṃ vājo devām̐ ṛtubhiḥ kalpayāti /  vājo hi mā sarvavīraṃ jajāna viśvā āśā vājapatir jayeyam //	vājaḥ naḥ adya pra suvāti dānam vājaḥ devām ṛtubhiḥ kalpayāti    vājaḥ hi mā sarva vīram jajāna viśvāḥ āśāḥ vāja patiḥ jayeyam 
SA_GV_syajurvedu-1082	vajaḥ purastād uta madhyato no vājo devān haviṣā vardhayāti /  vājo hi mā sarvavīraṃ cakāra sarvā āśā vājapatir bhaveyam //	vajaḥ purastāt uta madhyatas naḥ vājaḥ devān haviṣā vardhayāti   vājaḥ hi mā sarva vīram cakāra sarvāḥ āśāḥ vāja patiḥ bhaveyam 
SA_GV_syajurvedu-1083	saṃ mā sṛjāmi payasā pṛthivyāḥ saṃ mā sṛjāmy adbhir oṣadhībhiḥ /  so 'haṃ vājam̐ saneyam agne //	sam mā sṛjāmi payasā pṛthivyāḥ sam mā sṛjāmi adbhiḥ oṣadhībhiḥ    saḥ ham vājam saneyam agne 
SA_GV_syajurvedu-1084	payaḥ pṛthivyāṃ paya oṣadhīṣu payo divy antarikṣe payo dhāḥ /  payasvatīḥ pradiśaḥ santu mahyam //	payaḥ pṛthivyām payaḥ oṣadhīṣu payaḥ divi antarikṣe payaḥ dhāḥ   / payasvatīḥ pradiśaḥ santu mahyam 
SA_GV_syajurvedu-1085	devasya tvā savituḥ prasave 'śvinor bāhubhyāṃ pūṣṇo hastābhyām /  sarasvatyai vāco yantur yantreṇāgneḥ sāmrājyenābhi ṣiñcāmi //	devasya tvā savituḥ prasave śvinoḥ bāhubhyām pūṣṇaḥ hastābhyām      sarasvatyai vācaḥ yantuḥ yantreṇa agneḥ sāmrājyena abhi siñcāmi 
SA_GV_syajurvedu-1086	ṛtāṣāḍ ṛtadhāmāgnir gandharvas tasyauṣadhayo 'psaraso mudo nāma  /  sa na idaṃ brahma kṣatraṃ pātu tasmai svāhā vāṭ tābhyaḥ svāhā //	ṛtāṣāh ṛta dhāmā agniḥ gandharvaḥ tasya oṣadhayaḥ psarasaḥ mudaḥ nāma     sa naḥ idam brahma kṣatram pātu tasmai svāhā vāṭ tābhyaḥ svāhā 
SA_GV_syajurvedu-1087	sam̐hito viśvasāmā sūryo gandharvas tasya marīcayo 'psarasa āyuvo  nāma /  sa na idaṃ brahma kṣatraṃ pātu tasmai svāhā vāṭ tābhyaḥ svāhā //	samhitaḥ viśvasāmā sūryaḥ gandharvaḥ tasya marīcayaḥ psarasaḥ āyuvaḥ nāma    sa naḥ idam brahma kṣatram pātu tasmai svāhā vāṭ tābhyaḥ svāhā 
SA_GV_syajurvedu-1088	suṣumṇaḥ sūryaraśmiś candramā gandharvas tasya nakṣatrāṇy apsaraso  bhekurayo nāma /  sa na idaṃ brahma kṣatraṃ pātu tasmai svāhā vāṭ tābhyaḥ svāhā //	suṣumṇaḥ sūrya raśmiḥ candramāḥ gandharvaḥ tasya nakṣatrāṇi apsarasaḥ bhekurayaḥ nāma    sa naḥ idam brahma kṣatram pātu tasmai svāhā vāṭ tābhyaḥ svāhā 
SA_GV_syajurvedu-1089	iṣiro viśvavyacā vāto gandharvas tasyapo apsarasa ūrjo nāma /  sa na idaṃ brahma kṣatraṃ pātu tasmai svāhā vāṭ tābhyaḥ svāhā //	iṣiraḥ viśva vyacāḥ vātaḥ gandharvaḥ tasya apaḥ apsarasaḥ ūrjaḥ nāma    sa naḥ idam brahma kṣatram pātu tasmai svāhā vāṭ tābhyaḥ svāhā 
SA_GV_syajurvedu-1090	bhujyuḥ suparṇo yajño gandharvas tasya dakṣiṇā apsarasa stāvā  nāma /  sa na idaṃ brahma kṣatraṃ pātu tasmai svāhā vāṭ tābhyaḥ svāhā //	bhujyuḥ suparṇaḥ yajñaḥ gandharvaḥ tasya dakṣiṇāḥ apsarasaḥ stāvāḥ nāma   sa naḥ idam brahma kṣatram pātu tasmai svāhā vāṭ tābhyaḥ svāhā 
SA_GV_syajurvedu-1091	prajāpatir viśvakarmā mano gandharvas tasya ṛksāmāny apsarasa  eṣṭayo nāma /  sa na idaṃ brahma kṣatraṃ pātu tasmai svāhā vāṭ tābhyaḥ svāhā //	prajāpatiḥ viśvakarmā manaḥ gandharvaḥ tasya ṛk sāmāni apsarasaḥ eṣṭayaḥ nāma    sa naḥ idam brahma kṣatram pātu tasmai svāhā vāṭ tābhyaḥ svāhā 
SA_GV_syajurvedu-1092	sa no bhuvanasya pate prajāpate yasya ta upari gṛhā yasya veha /  asmai brahmaṇe 'smai kṣatrāya mahi śarma yaccha svāhā //	sa naḥ bhuvanasya pate prajāpate yasya te upari gṛhāḥ yasya vā iha    asmai brahmaṇe smai kṣatrāya mahi śarma yaccha svāhā 
SA_GV_syajurvedu-1093	samudro 'si nabhasvān ārdradānuḥ śambhūr mayobhūr abhi mā vāhi  svāhā /  māruto 'si marutāṃ gaṇaḥ śambhūr mayobhūr abhi mā vāhi svāhā /  avasyūr asi duvasvāñ chambhūr mayobhūr abhi mā vāhi svāhā //	samudraḥ si nabhasvān ārdra dānuḥ śambhūḥ mayobhūḥ abhi mā vāhi svāhā   mārutaḥ si marutām gaṇaḥ śambhūḥ mayobhūḥ abhi mā vāhi svāhā   avasyuḥ asi duvasvān śambhūḥ mayobhūḥ abhi mā vāhi svāhā 
SA_GV_syajurvedu-1094	yās te agne sūrye ruco divam ātanvanti raśmibhiḥ /  tābhir no adya sarvābhī ruce janāya nas kṛdhi //	yāḥ te agne sūrye rucaḥ divam ātanvanti raśmibhiḥ   tābhiḥ naḥ adya sarvābhiḥ ruce janāya naḥ kṛdhi 
SA_GV_syajurvedu-1095	yā vo devāḥ sūrye ruco goṣv aśveṣu yā rucaḥ /  indrāgnī tābhiḥ sarvābhī rucaṃ no dhatta bṛhaspate //	yāḥ vaḥ devāḥ sūrye rucaḥ goṣu aśveṣu yāḥ rucaḥ  / indra agnī tābhiḥ sarvābhiḥ rucam naḥ dhatta bṛhaspate 
SA_GV_syajurvedu-1096	rucaṃ no dhehi brāhmaṇeṣu rucam̐ rājasu nas kṛdhi /  rucaṃ viśyeṣu śūdreṣu mayi dhehi rucā rucam //	rucam naḥ dhehi brāhmaṇeṣu rucam rājasu naḥ kṛdhi   rucam viśyeṣu śūdreṣu mayi dhehi rucā rucam 
SA_GV_syajurvedu-1097	tat tvā yāmi brahmaṇā vandamānas tad ā śāste yajamāno havirbhiḥ /  aheḍamāno varuṇeha bodhy uruśam̐sa mā na āyuḥ pra moṣīḥ //	tat tvā yāmi brahmaṇā vandamānaḥ tat ā śāste yajamānaḥ havirbhiḥ    a heḍamānaḥ varuṇa iha bodhi uru śamsa mā naḥ āyuḥ pra moṣīḥ 
SA_GV_syajurvedu-1098	svar ṇa gharmaḥ svāhā /  svar ṇārkaḥ svāhā /  svar ṇa śukraḥ svāhā /  svar ṇa jyotiḥ svāhā /  svar ṇa sūryaḥ svāhā //	svar na gharmaḥ svāhā svar na arkaḥ svāhā   svar na śukraḥ svāhā svar na jyotiḥ svāhā svar na sūryaḥ svāhā 
SA_GV_syajurvedu-1099	agniṃ yunajmi śavasā ghṛtena divyam̐ suparṇaṃ vayasā bṛhantam /  tena vayaṃ gamema bradhnasya viṣṭapam̐ svo ruhāṇā adhi nakam uttamam //	agnim yunajmi śavasā ghṛtena divyam suparṇam vayasā bṛhantam    tena vayam gamema bradhnasya viṣṭapam svar ruhāṇāḥ adhi nakam uttamam 
SA_GV_syajurvedu-1100	imau te pakṣāv ajarau patatriṇau yābhyām̐ rakṣām̐sy apaham̐sy agne /  tābhyāṃ patema sukṛtām u lokaṃ yatra ṛṣayo jagmuḥ prathamajāḥ  purāṇāḥ //	imau te pakṣau ajarau patatriṇau yābhyām rakṣāmsi apahamsi agne    tābhyām patema su kṛtām u lokam yatra ṛṣayaḥ jagmuḥ prathama jāḥ purāṇāḥ 
SA_GV_syajurvedu-1101	indur dakṣaḥ śyena ṛtāvā hiraṇyapakṣaḥ śakuno bhuraṇyuḥ /  mahānt sadhasthe dhruva ā niṣatto namas te astu mā mā him̐sīḥ //	induḥ dakṣaḥ śyenaḥ ṛtāvā hiraṇya pakṣaḥ śakunaḥ bhuraṇyuḥ    mahān sadhasthe dhruve ā niṣattaḥ namaḥ te astu mā mā himsīḥ 
SA_GV_syajurvedu-1102	divo mūrdhāsi pṛthivyā nābhir ūrg apām oṣadhīnām /  viśvāyuḥ śarma saprathā namas pathe //	divaḥ mūrdhā asi pṛthivyāḥ nābhiḥ ūrj apām oṣadhīnām    viśvāyuḥ śarma saprathāḥ namaḥ pathe 
SA_GV_syajurvedu-1103	viśvasya mūrdhann adhi tiṣṭhasi śritaḥ samudre te hṛdayam apsv  āyur apo dattodadhiṃ bhintta /  divas parjanyād antarikṣāt pṛthivyās tato no vṛṣṭyāva //	viśvasya mūrdhan adhi tiṣṭhasi śritaḥ samudre te hṛdayam apsu āyuḥ apaḥ datta udadhim bhintta        parjanyāt antarikṣāt pṛthivyāḥ tatas naḥ vṛṣṭī ava 
SA_GV_syajurvedu-1104	iṣṭo yajño bhṛgubhir āśīrdā vasubhiḥ /  tasya na iṣṭasya prītasya draviṇehā gameḥ //	iṣṭaḥ yajñaḥ bhṛgubhiḥ āśīḥ dāḥ vasubhiḥ   tasya naḥ iṣṭasya prītasya draviṇā īhāḥ gameḥ 
SA_GV_syajurvedu-1105	iṣṭo agnir āhutaḥ pipartu na iṣṭam̐ haviḥ /  svagedaṃ devebhyo namaḥ //	iṣṭaḥ agniḥ āhutaḥ pipartu naḥ iṣṭam haviḥ    svagā idam devebhyaḥ namaḥ 
SA_GV_syajurvedu-1106	yad ākūtāt samasusrod dhṛdo vā manaso vā sambhṛtaṃ cakṣuṣo vā /  tad anu preta sukṛtām u olkaṃ yatra ṛṣayo jagmuḥ prathamajāḥ  purāṇāḥ //	yat ākūtāt samasusrot dhṛdaḥ vā manasaḥ vā sambhṛtam cakṣuṣaḥ vā    tat anu preta su kṛtām u ā ulkam yatra ṛṣayaḥ jagmuḥ prathama jāḥ purāṇāḥ 
SA_GV_syajurvedu-1107	etam̐ sadhastha pari te dadāmi yam āvahāc chevadhiṃ jātavedāḥ /  anvāgantā yajñapatir vo atra tam̐ sma jānīta parame vyoman //	etam sadhastha pari te dadāmi yam āvahāt śevadhim jātavedāḥ    anvāgantā yajñapatiḥ vaḥ atra tam sma jānīta parame vyoman 
SA_GV_syajurvedu-1108	etaṃ jānātha parame vyoman devāḥ sadhasthā vida rūpam asya /  yad āgacchāt pathibhir devayānair iṣṭāpūrte kṛṇavāthāvir asmai //	etam jānātha parame vyoman devāḥ sadhasthāḥ vida rūpam asya    yat āgacchāt pathibhiḥ deva yānaiḥ iṣṭāpūrte kṛṇavātha āvis asmai 
SA_GV_syajurvedu-1109	ud budhyasvāgne prati jāgṛhi tvam iṣṭāpūrte sam̐ sṛjethām ayaṃ ca /  asmint sadhasthe adhy uttarasmin visve devā yajamānāś ca sīdata //	ud budhyasva agne prati jāgṛhi tvam iṣṭāpūrte sam sṛjethām ayam ca    asmin sadhasthe adhi uttarasmin visve devāḥ yajamānāḥ ca sīdata 
SA_GV_syajurvedu-1110	yena vahasi sahasraṃ yenāgne sarvavedasam /  tenemaṃ yajñaṃ no naya svar deveṣu gantave //	yena vahasi sahasram yena agne sarvavedasam     tena imam yajñam naḥ naya svar deveṣu gantave 
SA_GV_syajurvedu-1111	prastareṇa paridhinā srucā vedyā ca barhiṣā /  ṛcemaṃ yajñaṃ no naya svar deveṣu gantave //	prastareṇa paridhinā srucā vedyā ca barhiṣā    ṛcā imam yajñam naḥ naya svar deveṣu gantave 
SA_GV_syajurvedu-1112	yad dattaṃ yat parādānaṃ yat pūrtaṃ yāś ca dakṣiṇāḥ /  tad agnir vaiśvakarmaṇaḥ svar deveṣu no dadhat //	yat dattam yat parādānam yat pūrtam yāḥ ca dakṣiṇāḥ   tat agniḥ vaiśvakarmaṇaḥ svar deveṣu naḥ dadhat 
SA_GV_syajurvedu-1113	yatra dhārā anapetā madhor ghṛtasya ca yāḥ /  tad agnir vaiśvakarmaṇaḥ svar deveṣu no dadhat //	yatra dhārāḥ an apetāḥ madhoḥ ghṛtasya ca yāḥ      tat agniḥ vaiśvakarmaṇaḥ svar deveṣu naḥ dadhat 
SA_GV_syajurvedu-1114	agnir asmi janmanā jātavedā ghṛtaṃ me cakṣur amṛtaṃ ma āsan /  arkas tridhātū rajaso vimāno 'jasro gharmo havir asmi nāma //	agniḥ asmi janmanā jātavedāḥ ghṛtam me cakṣuḥ amṛtam me āsan   arkaḥ tri dhātuḥ rajasaḥ vimānaḥ jasraḥ gharmaḥ haviḥ asmi nāma 
SA_GV_syajurvedu-1115	ṛco nāmāsmi yajūm̐ṣi nāmāsmi sāmāni nāmāsmi /  ye agnayaḥ prāñcajanyā asyāṃ pṛthivyām adhi /  teṣām asi tvam uttamaḥ pra no jīvatave suva //	ṛcaḥ nāma asmi yajūmṣi nāma asmi sāmāni nāma asmi    ye agnayaḥ prāñcajanyāḥ asyām pṛthivyām adhi    teṣām asi tvam uttamaḥ pra naḥ jīvatave suva 
SA_GV_syajurvedu-1116	vārtrahatyāya śavase pṛtanāṣāhyāya ca /  indra tvā vartayāmasi //	vārtrahatyāya śavase pṛtanāṣāhyāya ca    indra tvā vartayāmasi 
SA_GV_syajurvedu-1117	sahadānuṃ puruhūta kṣiyantam ahastam indra saṃ piṇak kuṇārum /  abhi vṛtraṃ vardhamānaṃ piyārum apādam indra tavasā jaghantha //	saha dānum puruhūta kṣiyantam ahastam indra sam piṇak kuṇārum    abhi vṛtram vardhamānam piyārum a pādam indra tavasā jaghantha 
SA_GV_syajurvedu-1118	vi na indra mṛdho jahi nīcā yaccha pṛtanyataḥ /  yo asmām̐ abhidāsaty adharaṃ gamayā tamaḥ //	vi naḥ indra mṛdhaḥ jahi nīcā yaccha pṛtanyataḥ    yaḥ asmām abhidāsati adharam gamaya tamaḥ 
SA_GV_syajurvedu-1119	mṛgo na bhīmaḥ kucaro giriṣṭhāḥ parāvata ā jaganthā parasyāḥ /  sṛkam̐ sam̐śāya pavim indra tigmaṃ vi śatrūn tāḍhi vi mṛdho nudasva //	mṛgaḥ na bhīmaḥ kucaraḥ giriṣṭhāḥ parāvataḥ ā jagantha parasyāḥ  / sṛkam samśāya pavim indra tigmam vi śatrūn tāḍhi vi mṛdhaḥ nudasva 
SA_GV_syajurvedu-1120	vaiśvānaro na ūtaya ā pra yātu parāvataḥ /  agnir naḥ suṣṭutīr upa //	vaiśvānaraḥ naḥ ūtaye ā pra yātu parāvataḥ   agniḥ naḥ suṣṭutīḥ upa 
SA_GV_syajurvedu-1121	pṛṣṭo divi pṛṣṭo agniḥ pṛthivyāṃ pṛṣṭo viśvā oṣadhīr ā viveśa  /  vaiśvānaraḥ sahasā pṛṣṭo agniḥ sa no divā sa riṣas pātu naktam //	pṛṣṭaḥ divi pṛṣṭaḥ agniḥ pṛthivyām pṛṣṭaḥ viśvāḥ oṣadhīḥ ā viveśa     vaiśvānaraḥ sahasā pṛṣṭaḥ agniḥ sa naḥ divā sa riṣaḥ pātu naktam 
SA_GV_syajurvedu-1122	aśyāma te kāmam agne tavotī aśyāma rayim̐ rayivaḥ suvīram /  aśyāma vājam abhi vājayanto 'śyāma dyumnam ajarājaraṃ te //	aśyāma te kāmam agne tava ūtī aśyāma rayim rayivas su vīram   aśyāma vājam abhi vājayantaḥ śyāma dyumnam ajara ajaram te 
SA_GV_syajurvedu-1123	vayaṃ te adya rarimā hi kāmam uttānahastā namasopasadya /  yajiṣṭhena manasā yakṣi devān asredhatā manmanā vipro agne //	vayam te adya rarimā hi kāmam uttāna hastāḥ namasā upasadya   yajiṣṭhena manasā yakṣi devān a sredhatā manmanā vipraḥ agne 
SA_GV_syajurvedu-1124	dhāmacchad agnir indro brahmā devo bṛhaspatiḥ /  sacetaso viśve devāyajñaṃ prāvantu naḥ śubhe //	dhāmacchad agniḥ indraḥ brahmā devaḥ bṛhaspatiḥ    sacetasaḥ viśve devāyajñam prāvantu naḥ śubhe 
SA_GV_syajurvedu-1125	tvaṃ yaviṣṭha dāśuṣo nṛm̐ḥ pāhi śṛṇudhī giraḥ /  rakṣā tokam uta tmanā //	tvam yaviṣṭha dāśuṣaḥ pāhi śṛṇudhi giraḥ    rakṣa tokam uta tmanā 
SA_GV_syajurvedu-1126	svādvīṃ tvā svādunā tīvrāṃ tīvreṇāmṛtām amṛtena /  madhumatīṃ madhumatā sṛjāmi sam̐ somena //	svādvīm tvā svādunā tīvrām tīvreṇa amṛtām amṛtena    madhumatīm madhumatā sṛjāmi sam somena 
SA_GV_syajurvedu-1127	somo 'si /  aśvibhyāṃ pacyasva /  sarasvatyai pacyasva /  indrāya sutrāmṇe pacyasva //	somaḥ si  aśvibhyām pacyasva   sarasvatyai pacyasva   indrāya sutrāmṇe pacyasva 
SA_GV_syajurvedu-1128	parīto ṣiñcatā sutam̐ somo ya uttamam̐ haviḥ /  dadhanvā yo naryo apsv antar ā suṣāva somam adribhiḥ //	pari itas siñcata sutam somaḥ yaḥ uttamam haviḥ   dadhanvā yaḥ naryaḥ apsu antar ā suṣāva somam adribhiḥ 
SA_GV_syajurvedu-1129	vāyoḥ pūtaḥ pavitreṇa pratyaṅk somo atidrutaḥ /  indrasya yujyaḥ sakhā //	vāyoḥ pūtaḥ pavitreṇa pratyaṅ somaḥ atidrutaḥ indrasya yujyaḥ sakhā 
SA_GV_syajurvedu-1130	vāyoḥ pūtaḥ pavitreṇa pratyaṅk somo atidrutaḥ /  indrasya yujyaḥ sakhā //	vāyoḥ pūtaḥ pavitreṇa pratyaṅ somaḥ atidrutaḥ indrasya yujyaḥ sakhā 
SA_GV_syajurvedu-1131	punāti te parisrutam̐ somam̐ sūryasya duhitā /  vāreṇa śaśvatā tanā //	punāti te parisrutam somam sūryasya duhitā    vāreṇa śaśvatā tanā 
SA_GV_syajurvedu-1132	brahma kṣatraṃ pavate teja indriyam̐ surayā somaḥ suta āsuto madāya /  śukreṇa deva devatāḥ pipṛgdhi rasenānnaṃ yajamānāya dhehi //	brahma kṣatram pavate tejaḥ indriyam surayā somaḥ sutaḥ āsutaḥ madāya    śukreṇa deva devatāḥ pipṛgdhi rasena annam yajamānāya dhehi 
SA_GV_syajurvedu-1133	kuvid aṅga yavamanto vayaṃ cid yathā dānty anupūrvaṃ viyūya /  ihehaiṣāṃ kṛṇuhi bhojanāni ye barhiṣo namaktiṃ yajanti //	kuvid aṅga yavamantaḥ vayam cit yathā dānti anupūrvam viyūya    iha iha eṣām kṛṇuhi bhojanāni ye barhiṣaḥ namaktim yajanti 
SA_GV_syajurvedu-1134	upayāmagṛhīto 'sy aśvibhyāṃ tvā sarasvatyai tvendrāya tvā sutrāmṇe //	upayāma gṛhītaḥ u si aśvibhyām tvā sarasvatyai tvā indrāya tvā su trāmṇe 
SA_GV_syajurvedu-1135	eṣa te yonis tejase tvā vīryāya tvā balāya tvā //	eṣa te yoniḥ tejase tvā vīryāya tvā balāya tvā 
SA_GV_syajurvedu-1136	nānā hi vāṃ devahitam̐ sadas kṛtaṃ mā sam̐ sṛkṣāthāṃ parame vyoman  /  surā tvam asi śuṣmiṇī soma eṣa mā mā him̐sīḥ svāṃ yonim āviśantī //	nānā hi vām deva hitam sadaḥ kṛtam mā sam sṛkṣāthām parame vyoman      surā tvam asi śuṣmiṇī somaḥ eṣa mā mā himsīḥ svām yonim āviśantī 
SA_GV_syajurvedu-1137	upayāmagṛhīto 'sy āśvinaṃ tejaḥ sārasvataṃ vīryam aindraṃ balam /  eṣa te yonir modāya tvānandāya tvā mahase tvā //	upayāma gṛhītaḥ u si āśvinam tejaḥ sārasvatam vīryam aindram balam     eṣa te yoniḥ modāya tvā ānandāya tvā mahase tvā 
SA_GV_syajurvedu-1138	tejo 'si tejo mayi dhehi /  vīryam asi vīryaṃ mayi dhehi /  balam asi balaṃ mayi dhehi /  ojo 'sy ojo mayi dhehi /  manyur asi manyuṃ mayi dhehi /  saho 'si saho mayi dhehi //	tejaḥ si tejaḥ mayi dhehi    vīryam asi vīryam mayi dhehi    balam asi balam mayi dhehi   ojaḥ si ojaḥ mayi dhehi    manyuḥ asi manyum mayi dhehi    sahaḥ si sahaḥ mayi dhehi 
SA_GV_syajurvedu-1139	yā vyāghraṃ viṣūcikobhau vṛkaṃ ca rakṣati /  śyenaṃ patatriṇam̐ sim̐ham̐ semaṃ pātv am̐hasaḥ //	yā vyāghram viṣūcikā ubhau vṛkam ca rakṣati śyenam patatriṇam simham sā imam pātu amhasaḥ 
SA_GV_syajurvedu-1140	yad āpipeṣa mātaraṃ putraḥ pramudito dhayan /  etat tad agne anṛṇo bhavāmy ahatau pitarau mayā //	yat āpipeṣa mātaram putraḥ pramuditaḥ dhayan    etat tat agne anṛṇaḥ bhavāmi a hatau pitarau mayā 
SA_GV_syajurvedu-1141	sampṛca stha saṃ mā bhadreṇa pṛṅkta /  vipṛca stha vi mā pāpmanā pṛṅkta //	sampṛcaḥ stha sam mā bhadreṇa pṛṅkta   vipṛcaḥ stha vi mā pāpmanā pṛṅkta 
SA_GV_syajurvedu-1142	devā yajñam atanvata bheṣajaṃ bhiṣajāśvinā /  vācā sarasvatī bhiṣag indrāyendriyāṇi dadhataḥ //	devāḥ yajñam atanvata bheṣajam bhiṣajā aśvinā    vācā sarasvatī bhiṣaj indrāya indriyāṇi dadhataḥ 
SA_GV_syajurvedu-1143	dīkṣāyai rūpam̐ śaṣpāṇi prāyaṇīyasya tokmāni /  krayasya rūpam̐ somasya lājāḥ somām̐śavo madhu //	dīkṣāyai rūpam śaṣpāṇi prāyaṇīyasya tokmāni   krayasya rūpam somasya lājāḥ madhu 
SA_GV_syajurvedu-1144	ātithyarūpaṃ māsaraṃ mahāvīrasya nagnahuḥ /  rūpam upasadām etat tisro rātrīḥ surāsutā //	ātithya rūpam māsaram mahāvīrasya nagnahuḥ   rūpam upasadām etat tisraḥ rātrīḥ surā sutā 
SA_GV_syajurvedu-1145	somasya rūpa krītasya parisrut pari ṣicyate /  aśvibhyāṃ dudgdhaṃ bheṣajam indrāyaindram̐ sarasvatyā //	somasya rūpa krītasya parisrut pari sicyate   aśvibhyām dudgdham bheṣajam indrāya aindram sarasvatyā 
SA_GV_syajurvedu-1146	āsandī rūpam̐ rājāsandyai vedyai kumbhī surādhānī /  antara uttaravedyā rūpaṃ kārotaro bhiṣak //	āsandī rūpam rāja āsandyai vedyai kumbhī surādhānī    antare uttaravedyāḥ rūpam kārotaraḥ bhiṣaj 
SA_GV_syajurvedu-1147	vedyā vediḥ sam āpyate barhiṣā barhir indriyam /  yūpena yūpa āpyate praṇīto agnir agninā //	vedyāḥ vediḥ sam āpyate barhiṣā barhiḥ indriyam    yūpena yūpaḥ āpyate praṇītaḥ agniḥ agninā 
SA_GV_syajurvedu-1148	havirdhānaṃ yad aśvināgnīdhraṃ yat sarasvatī /  indrāyaindram̐ sadas kṛtaṃ patnīśālaṃ gārhapatyaḥ //	havirdhānam yat aśvinā āgnīdhram yat sarasvatī indrāya aindram sadaḥ kṛtam patnīśālam gārhapatyaḥ 
SA_GV_syajurvedu-1149	praiṣebhiḥ praiṣān āpnoty āprībhir āprīr yajñasya /  prayājebhir anuyājān vaṣaṭkārebhir āhutīḥ //	praiṣebhiḥ praiṣān āpnoti āprībhiḥ āprīḥ yajñasya     prayājebhiḥ anuyājān vaṣaṭkārebhiḥ āhutīḥ 
SA_GV_syajurvedu-1150	paśubhiḥ paśūn āpnoti puroḍāśair havīm̐ṣy ā /  chandobhiḥ sāmidhenīr yājyābhir vaṣaṭkārān //	paśubhiḥ paśūn āpnoti puroḍāśaiḥ havīmṣi ā chandobhiḥ sāmidhenīḥ yājyābhiḥ vaṣaṭkārān 
SA_GV_syajurvedu-1151	dhānāḥ karambhaḥ saktavaḥ parīvāpaḥ payo dadhi /  somasya rūpam̐ haviṣa āmikṣā vājinaṃ madhu //	dhānāḥ karambhaḥ saktavaḥ parīvāpaḥ payaḥ dadhi      somasya rūpam haviṣaḥ āmikṣā vājinam madhu 
SA_GV_syajurvedu-1152	dhānānām̐ rūpaṃ kuvalaṃ parīvāpasya godhūmāḥ /  saktūnām̐ rūpaṃ badaram upavākāḥ karambhasya //	dhānānām rūpam kuvalam parīvāpasya godhūmāḥ    saktūnām rūpam badaram upavākāḥ karambhasya 
SA_GV_syajurvedu-1153	payaso rūpaṃ yad yavā dadhno rūpaṃ karkandhūni /  saomasya rūpaṃ vājinam̐ saumyasya rūpam āmikṣā //	payasaḥ rūpam yat yavāḥ dadhnaḥ rūpam karkandhūni saomasya rūpam vājinam saumyasya rūpam āmikṣā 
SA_GV_syajurvedu-1154	ā śrāvayeti stotriyāḥ pratyāśrāvo anurūpaḥ /  yajeti dhayyārūpaṃ pragāthā yeyajāmahāḥ //	ā śrāvaya iti stotriyāḥ pratyāśrāvaḥ anurūpaḥ   yaja iti dhayyā rūpam pragāthāḥ yeyajāmahāḥ 
SA_GV_syajurvedu-1155	ardhaṛcair ukthānām̐ rūpaṃ padair āpnoti nividaḥ /  praṇavaiḥ śastrāṇām̐ rūpaṃ payasā soma āpyate //	ardhaṛcaiḥ ukthānām rūpam padaiḥ āpnoti nividaḥ   praṇavaiḥ śastrāṇām rūpam payasā somaḥ āpyate 
SA_GV_syajurvedu-1156	aśvibhyāṃ prātaḥsavanam indreṇaindraṃ mādhyandinam /  vaiśvadevam̐ sarasvatyā tṛtīyam āptam̐ savanam //	aśvibhyām prātaḥsavanam indreṇa aindram mādhyandinam      vaiśvadevam sarasvatyā tṛtīyam āptam savanam 
SA_GV_syajurvedu-1157	vāyavyair vāyavyān āpnoti satena droṇakalaśam /  kumbhībhyām ambhṛṇau sute sthālībhi sthālīr āpnoti //	vāyavyaiḥ vāyavyān āpnoti satena droṇakalaśam kumbhībhyām ambhṛṇau sute sthālībhiḥ sthālīḥ āpnoti 
SA_GV_syajurvedu-1158	yajurvhir āpyante grahā grahai stomāś ca viṣṭutīḥ /  chandobhir ukthāśastrāṇi sāmnāvabhṛtha āpyate //	yajurvhiḥ āpyante grahāḥ grahaiḥ stomāḥ ca viṣṭutīḥ chandobhiḥ ukthā śastrāṇi sāmnā avabhṛthaḥ āpyate 
SA_GV_syajurvedu-1159	iḍābhir bhakṣān āpnoti sūktavākenāśiṣaḥ /  śamyunā patnīsaṃyājānt samiṣṭayajuṣā sam̐sthām //	iḍābhiḥ bhakṣān āpnoti sūktavākena āśiṣaḥ    śamyunā patnīsaṃyājān samiṣṭa yajuṣā samsthām 
SA_GV_syajurvedu-1160	vratena dīkṣām āpnoti dīkṣayāpnoti dakṣiṇām /  dakṣiṇā śraddhām āpnoti śraddhayā satyam āpyate //	vratena dīkṣām āpnoti dīkṣayā āpnoti dakṣiṇām    dakṣiṇā śraddhām āpnoti śraddhayā satyam āpyate 
SA_GV_syajurvedu-1161	etāvad rūpaṃ yajñasya yad devair brahmaṇā kṛtam /  tad etat sarvam āpnoti yajñe sautrāmaṇī sute //	etāvat rūpam yajñasya yat devaiḥ brahmaṇā kṛtam   tat etat sarvam āpnoti yajñe sautrāmaṇī sute 
SA_GV_syajurvedu-1162	surāvantaṃ barhiṣadam̐ suvīraṃ yajñam̐ hinvanti mahiṣā namobhiḥ /  dadhānāḥ somaṃ divi devatāsu mademendraṃ yajamānāḥ svarkāḥ //	surāvantam barhiṣadam su vīram yajñam hinvanti mahiṣāḥ namobhiḥ    dadhānāḥ somam divi devatāsu madema indram yajamānāḥ su arkāḥ 
SA_GV_syajurvedu-1163	yas te rasaḥ sambhṛta oṣadhīṣu somasya śuṣmaḥ surayā sutasya /  tena jinva yajamānaṃ madena sarasvatīm aśvināv indram agnim //	yaḥ te rasaḥ sambhṛtaḥ oṣadhīṣu somasya śuṣmaḥ surayā sutasya    tena jinva yajamānam madena sarasvatīm aśvinau indram agnim 
SA_GV_syajurvedu-1164	yam aśvinā namucer āsurād adhi sarasvaty asunod indriyāya /  imaṃ tam̐ śukraṃ madhumantam indum̐ somam̐ rājānam iha bhakṣayāmi //	yam aśvinā namuceḥ āsurāt adhi sarasvatī asunot indriyāya    imam tam śukram madhumantam indum somam rājānam iha bhakṣayāmi 
SA_GV_syajurvedu-1165	yad atra riptam̐ rasinaḥ sutasya yad indro apibac chacībhiḥ /  ahaṃ tad asya manasā śivena somam̐ rājānam iha bhakṣayāmi //	yat atra riptam rasinaḥ sutasya yat indraḥ apibat śacībhiḥ    aham tat asya manasā śivena somam rājānam iha bhakṣayāmi 
SA_GV_syajurvedu-1166	pitṛbhyaḥ svadhāyibhyaḥ svadhā namaḥ /  pitāmahebhyaḥ svadhāyibhyaḥ svadhā namaḥ /  prapitāmahebhyaḥ svadhāyibhyaḥ svadhā namaḥ /  akṣan pitaraḥ /  amīmadanta pitaraḥ /  atītṛpanta pitaraḥ /  pitaraḥ śundhadhvam //	pitṛbhyaḥ svadhāyibhyaḥ svadhā namaḥ   pitāmahebhyaḥ svadhāyibhyaḥ svadhā namaḥ   prapitāmahebhyaḥ svadhāyibhyaḥ svadhā namaḥ   akṣan pitaraḥ   amīmadanta pitaraḥ    atītṛpanta pitaraḥ    pitaraḥ śundhadhvam 
SA_GV_syajurvedu-1167	punantu mā pitaraḥ somyāsaḥ punantu mā pitāmahāḥ /  punantu prapitāmahāḥ pavitreṇa śatāyuṣā //	punantu mā pitaraḥ somyāsaḥ punantu mā pitāmahāḥ   punantu prapitāmahāḥ pavitreṇa śata āyuṣā 
SA_GV_syajurvedu-1168	punantu mā pitāmahāḥ somyāsaḥ punantu prapitāmahāḥ /  pavitreṇa śatāyuṣā viśvam āyur vy aśnavai //	punantu mā pitāmahāḥ somyāsaḥ punantu prapitāmahāḥ   pavitreṇa śata āyuṣā viśvam āyuḥ vi aśnavai 
SA_GV_syajurvedu-1169	agna āyūm̐ṣi pavasva ā suvorjam iṣaṃ ca naḥ /  āre bādhasva ducchunām //	agne āyūmṣi pavasva ā suva ūrjam iṣam ca naḥ        bādhasva ducchunām 
SA_GV_syajurvedu-1170	punantu mā devajanāḥ punantu manasā dhiyaḥ /  punantu viśvā bhūtāni jātavedaḥ punīhi mā //	punantu mā deva janāḥ punantu manasā dhiyaḥ   punantu viśvā bhūtāni jātavedaḥ punīhi mā 
SA_GV_syajurvedu-1171	pavitreṇa punīhi mā śukreṇa deva dīdyat /  agne kratvā kratūm̐r anu //	pavitreṇa punīhi mā śukreṇa deva dīdyat     agne kratvā kratūmr anu 
SA_GV_syajurvedu-1172	yat te pavitram arciṣy agne vitatam antarā /  brahma tena punātu mā //	yat te pavitram arciṣi agne vitatam antarā    brahma tena punātu mā 
SA_GV_syajurvedu-1173	pavamānaḥ so adya naḥ pavitreṇa vicarṣaṇiḥ /  yaḥ potā sa punātu mā //	pavamānaḥ saḥ adya naḥ pavitreṇa vicarṣaṇiḥ   yaḥ potā sa punātu mā 
SA_GV_syajurvedu-1174	ubhābhyāṃ deva savitaḥ pavitreṇa savena ca /  māṃ punīhi viśvataḥ //	ubhābhyām deva savitar pavitreṇa savena ca    mām punīhi viśvatas 
SA_GV_syajurvedu-1175	vaiśvadevī punatī devy āgād yasyām imā bahvyas tanvo  vītapṛṣṭhāḥ /  tayā madantaḥ sadhamādeṣu vayam̐ syāma patayo rayīṇām //	vaiśvadevī punatī devī āgāt yasyām imāḥ bahvyaḥ tanvaḥ vīta pṛṣṭhāḥ   tayā madantaḥ sadhamādeṣu vayam syāma patayaḥ rayīṇām 
SA_GV_syajurvedu-1176	ye samānāḥ samanasaḥ pitaro yamarājye /  teṣāṃ lokaḥ svadhā namo yajño deveṣu kalpatām //	ye samānāḥ samanasaḥ pitaraḥ yama rājye   teṣām lokaḥ svadhā namaḥ yajñaḥ deveṣu kalpatām 
SA_GV_syajurvedu-1177	ye samānāḥ samanaso jīvā jīveṣu māmakāḥ /  teṣām̐ śrīr mayi kalpatām asmiṃ loke satam̐ samāḥ //	ye samānāḥ samanasaḥ jīvāḥ jīveṣu māmakāḥ    teṣām śrīḥ mayi kalpatām asmin loke satam samāḥ 
SA_GV_syajurvedu-1178	dve sṛtī aśṛnavaṃ pitṝṇām ahaṃ devānām uta martyānām /  tābhyām idaṃ viśvam ejat sam eti yad antarā pitaraṃ mātaraṃ ca //	dve sṛtī aśṛnavam pitṝṇām aham devānām uta martyānām    tābhyām idam viśvam ejat sam eti yat antarā pitaram mātaram ca 
SA_GV_syajurvedu-1179	idam̐ haviḥ prajananaṃ me astu daśavīram̐ sarvagaṇam̐ svastaye /  ātmasani prajāsani paśusani lokasany abhayasani /  agniḥ prajāṃ bahulāṃ me karotv annaṃ payo reto asmāsu dhatta //	idam haviḥ prajananam me astu daśa vīram sarva gaṇam svastaye    ātma sani prajā sani paśu sani loka sani abhaya sani    agniḥ prajām bahulām me karotu annam payaḥ retaḥ asmāsu dhatta 
SA_GV_syajurvedu-1180	ud īratām avara ut parāsa un madhyamāḥ pitaraḥ somyāsaḥ /  asuṃ ya īyur avṛkā ṛtajñās te no 'vantu pitaro haveṣu //	ud īratām avare ud parāsaḥ ud madhyamāḥ pitaraḥ somyāsaḥ   asum ye īyuḥ avṛkāḥ ṛta jñāḥ te naḥ vantu pitaraḥ haveṣu 
SA_GV_syajurvedu-1181	aṅgiraso naḥ pitaro navagvā atharvāṇo bhṛgavaḥ somyāsaḥ /  teṣāṃ vayam̐ sumatau yajñiyānām api bhadre saumanase syāma //	aṅgirasaḥ naḥ pitaraḥ navagvāḥ atharvāṇaḥ bhṛgavaḥ somyāsaḥ    teṣām vayam sumatau yajñiyānām api bhadre saumanase syāma 
SA_GV_syajurvedu-1182	ye naḥ pūrve pitaraḥ somyāso 'nūhire somapīthaṃ vasiṣṭhāḥ /  tebhir yamaḥ sam̐rarāṇo havīm̐ṣy uśann uśadbhiḥ pratikāmam attu //	ye naḥ pūrve pitaraḥ somyāsaḥ nūhire soma pītham vasiṣṭhāḥ    tebhiḥ yamaḥ samrarāṇaḥ havīmṣī uśan uśadbhiḥ pratikāmam attu 
SA_GV_syajurvedu-1183	tvam̐ soma pra cikito manīṣā tvam̐ rajiṣṭham anu neṣi panthām /  tava praṇītī pitaro na indo deveṣu ratnam abhajanta dhīrāḥ //	tvam soma pra cikitaḥ manīṣā tvam rajiṣṭham anu neṣi panthām     tava praṇītī pitaraḥ naḥ indo deveṣu ratnam abhajanta dhīrāḥ 
SA_GV_syajurvedu-1184	tvayā hi naḥ pitaraḥ soma pūrve karmāṇi cakruḥ pavamāna dhīrāḥ /  vanvann avātaḥ paridhīm̐r aporṇu vīrebhir aśvair maghavā bhavā naḥ //	tvayā hi naḥ pitaraḥ soma pūrve karmāṇi cakruḥ pavamāna dhīrāḥ   vanvan a vātaḥ paridhīmr aporṇu vīrebhiḥ aśvaiḥ maghavā bhava naḥ 
SA_GV_syajurvedu-1185	tvam̐ soma pitṛbhiḥ saṃvidāno 'nu dyāvāpṛthivī ā tatantha /  tasmai ta indo haviṣā vidhema vayam̐ syāma patayo rayīṇām //	tvam soma pitṛbhiḥ saṃvidānaḥ nu dyāvāpṛthivī ā tatantha  / tasmai te indo haviṣā vidhema vayam syāma patayaḥ rayīṇām 
SA_GV_syajurvedu-1186	barhiṣadaḥ pitara ūty arvāg imā vo havyā cakṛmā juṣadhvam /  ta ā gatāvasā śaṃtamenāthā naḥ śaṃ yor arapo dadhāta //	barhiṣadaḥ pitaraḥ ūtī arvāk imā vaḥ havyā cakṛma juṣadhvam    te ā gata avasā śaṃtamena athā naḥ śam yos arapaḥ dadhāta 
SA_GV_syajurvedu-1187	āhaṃ pitṛn suvidatrām̐ avitsi napātaṃ ca vikramaṇaṃ ca viṣṇoḥ /  barhiṣado ye svadhayā sutasya bhajanta pitvas ta ihāgamiṣṭhāḥ //	ā aham pitṛn suvidatrām avitsi napātam ca vikramaṇam ca viṣṇoḥ      barhiṣadaḥ ye svadhayā sutasya bhajanta pitvaḥ te iha āgamiṣṭhāḥ 
SA_GV_syajurvedu-1188	upahūtāḥ pitaraḥ somyāso barhiṣyeṣu nidhiṣu priyeṣu /  ta ā gamantu ta iha śruvantv adhi bruvantu te 'vantv asmān //	upahūtāḥ pitaraḥ somyāsaḥ barhiṣyeṣu nidhiṣu priyeṣu   te ā gamantu te iha śruvantu adhi bruvantu te vantu asmān 
SA_GV_syajurvedu-1189	ā yantu naḥ pitaraḥ somyāso 'gniṣvāttāḥ pathibhir devayānaiḥ /  asmin yajñe svadhayā madanto 'dhi bruvantu te 'vantv asmān //	ā yantu naḥ pitaraḥ somyāsaḥ gniṣvāttāḥ pathibhiḥ deva yānaiḥ    asmin yajñe svadhayā madantaḥ dhi bruvantu te vantu asmān 
SA_GV_syajurvedu-1190	agniṣvāttāḥ pitara eha gacchata sadaḥ-sadaḥ sadata supraṇītayaḥ /  attā havīm̐ṣi prayatāni barhiṣy athā rayim̐ sarvavīraṃ dadhātana //	agniṣvāttāḥ pitaraḥ ā iha gacchata sadaḥ sadaḥ sadata su praṇītayaḥ   attā havīmṣi prayatāni barhiṣi athā rayim sarva vīram dadhātana 
SA_GV_syajurvedu-1191	ye agniṣvāttā ye anagniṣvāttā madhye divaḥ svadhayā mādayante /  tebhyaḥ svarāḍ asunītim etāṃ yathāvaśaṃ tanvaṃ kalpayāti //	ye agniṣvāttāḥ ye an agniṣvāttāḥ madhye divaḥ svadhayā mādayante     tebhyaḥ svarāj asu nītim etām yathāvaśam tanvam kalpayāti 
SA_GV_syajurvedu-1192	agniṣvāttām̐ ṛtumato havāmahe nārāśam̐se somapīthaṃ ya āśuḥ /  te no viprāsaḥ suhavā bhavantu vayam̐ syāma patayo rayīṇām //	agniṣvāttām ṛtumataḥ havāmahe nārāśamse soma pītham ye āśuḥ   te naḥ viprāsaḥ su havāḥ bhavantu vayam syāma patayaḥ rayīṇām 
SA_GV_syajurvedu-1193	ācyā jānu dakṣiṇato niṣadyemaṃ yajñam abhi gṛṇīta viśve /  mā him̐siṣṭa pitaraḥ kena cin no yad va āgaḥ puruṣatā karāma //	ācya jānu dakṣiṇatas niṣadya imam yajñam abhi gṛṇīta viśve   mā himsiṣṭa pitaraḥ kena cit naḥ yat vaḥ āgaḥ puruṣa tā karāma 
SA_GV_syajurvedu-1194	āsīnāso aruṇīnām upasthe rayiṃ dhatta dāśuṣe martyāya /  putrebhyaḥ pitaras tasya vasvaḥ pra yacchata ta ihorjaṃ dadhāta //	āsīnāsaḥ aruṇīnām upasthe rayim dhatta dāśuṣe martyāya    putrebhyaḥ pitaraḥ tasya vasvaḥ pra yacchata te iha ūrjam dadhāta 
SA_GV_syajurvedu-1195	yam agne kavyavāhana tvaṃ cin manyase rayim /  taṃ no gīrbhiḥ śravāyyaṃ devatrā panayā yujam //	yam agne kavya vāhana tvam cit manyase rayim   tam naḥ gīrbhiḥ śravāyyam devatrā panaya yujam 
SA_GV_syajurvedu-1196	yo agniḥ kavyavāhanaḥ pitṛn yakṣad ṛtāvṛdhaḥ /  pred u havyāni vocati devebhyaś ca pitṛbhya ā //	yaḥ agniḥ kavya vāhanaḥ pitṛn yakṣat ṛtāvṛdhaḥ   pra id u havyāni vocati devebhyaḥ ca pitṛbhyaḥ ā 
SA_GV_syajurvedu-1197	tvam agna īḍitaḥ kavyavāhanāvāḍ ḍhavyāni surabhīṇi kṛtvī /  prādāḥ pitṛbhyaḥ svadhayā te akṣann addhi tvaṃ deva prayatā havīm̐ṣi //	tvam agne īḍitaḥ kavya vāha nāvāṭ havyāni surabhīṇi kṛtvī prādāḥ pitṛbhyaḥ svadhayā te akṣan addhi tvam deva prayatā 
SA_GV_syajurvedu-1198	ye ceha pitaro ye ca neha yām̐ś ca vidma yām̐ u ca na pravidma /  tvaṃ vettha yati te jātavedaḥ svadhābhir yajñam̐ sukṛtaṃ juṣasva //	ye ca iha pitaraḥ ye ca na iha yām ca vidma yām u ca na pravidma    tvam vettha yati te jātavedaḥ svadhābhiḥ yajñam su kṛtam juṣasva 
SA_GV_syajurvedu-1199	idaṃ pitṛbhyo namo astv adya ye pūrvāso ya uparāsa īyuḥ /  ye pārthive rajasy ā niṣattā ye vā nūnam̐ suvṛjanāsu vikṣu //	idam pitṛbhyaḥ namaḥ astu adya ye pūrvāsaḥ ye uparāsaḥ īyuḥ   ye pārthive rajasi ā niṣattāḥ ye vā nūnam su vṛjanāsu vikṣu 
SA_GV_syajurvedu-1200	adhā yathā naḥ pitaraḥ parāsaḥ pratnāso agna ṛtam āśuṣāṇāḥ /  śucīd ayan dīdhitim ukthaśāsaḥ kṣāmā bhindanto aruṇīr apa vran //	adhā yathā naḥ pitaraḥ parāsaḥ pratnāsaḥ agne ṛtam āśuṣāṇāḥ   śucī id ayan dīdhitim uktha śāsaḥ kṣāmā bhindantaḥ aruṇīḥ apa vran 
SA_GV_syajurvedu-1201	uśantas tvā ni dhīmahy uśantaḥ sam idhīmahi /  uśann uśata ā vaha pitṛn haviṣe attave //	uśantaḥ tvā ni dhīmahi uśantaḥ sam idhīmahi    uśan uśataḥ ā vaha pitṛn haviṣe attave 
SA_GV_syajurvedu-1202	apāṃ phenena namuceḥ śira indrod avartayaḥ /  viśvā yad ajaya spṛdhaḥ //	apām phenena namuceḥ śiraḥ indra ud avartayaḥ    viśvāḥ yat ajayaḥ spṛdhaḥ 
SA_GV_syajurvedu-1203	somo rājāmṛtam̐ suta ṛjīṣeṇājahān mṛtyum /  ṛtena satyam indriyaṃ vipānam̐ śukram andhasa indrasyendriyam idaṃ payo  'mṛtaṃ madhu //	somaḥ rājā amṛtam sutaḥ ṛjīṣeṇa ajahāt mṛtyum   ṛtena satyam indriyam vipānam śukram andhasaḥ indrasya indriyam idam payaḥ mṛtam madhu 
SA_GV_syajurvedu-1204	adbhyaḥ kṣīraṃ vy apibat kruṅṅ āṅgiraso dhiyā /  ṛtena satyam indriyaṃ vipānam̐ śukram andhasa indrasyendriyam idaṃ payo  'mṛtaṃ madhu //	adbhyaḥ kṣīram vi apibat kruñc āṅgirasaḥ dhiyā     ṛtena satyam indriyam vipānam śukram andhasaḥ indrasya indriyam idam payaḥ mṛtam madhu 
SA_GV_syajurvedu-1205	somam adbhyo vy apibac chandasā ham̐saḥ śuciṣat /  ṛtena satyam indriyaṃ vipānam̐ śukram andhasa indrasyendriyam idaṃ payo  'mṛtaṃ madhu //	somam adbhyaḥ vi apibat chandasā hamsaḥ śuciṣad     ṛtena satyam indriyam vipānam śukram andhasaḥ indrasya indriyam idam payaḥ mṛtam madhu 
SA_GV_syajurvedu-1206	annāt parisruto rasaṃ brahmaṇā vy apibat kṣatraṃ payaḥ somaṃ  prajāpatiḥ /  ṛtena satyam indriyaṃ vipānam̐ śukram andhasa indrasyendriyam idaṃ payo  'mṛtaṃ madhu //	annāt parisrutaḥ rasam brahmaṇā vi apibat kṣatram payaḥ somam prajāpatiḥ    ṛtena satyam indriyam vipānam śukram andhasaḥ indrasya indriyam idam payaḥ mṛtam madhu 
SA_GV_syajurvedu-1207	reto mūtraṃ vi jahāti yoniṃ praviśad rayim /  garbho jarāyuṇāvṛta ulvaṃ jahāti janmanā //	retaḥ mūtram vi jahāti yonim praviśat rayim   garbhaḥ jarāyuṇā āvṛtaḥ ulvam jahāti janmanā 
SA_GV_syajurvedu-1208	ṛtena satyam indriyaṃ vipānam̐ śukram andhasa indrasyendriyam idaṃ payo  'mṛtaṃ madhu //	ṛtena satyam indriyam vipānam śukram andhasaḥ indrasya indriyam idam payaḥ mṛtam madhu 
SA_GV_syajurvedu-1209	dṛṣṭvā rūpe vyākarot satyānṛte prajāpatiḥ /  aśraddhām anṛte 'dadhāc chraddhām̐ satye prajāpatiḥ //	dṛṣṭvā rūpe vyākarot satya anṛte prajāpatiḥ   aśraddhām anṛte dadhāt śraddhām satye prajāpatiḥ 
SA_GV_syajurvedu-1210	ṛtena satyam indriyaṃ vipānam̐ śukram andhasa indrasyendriyam idaṃ payo  'mṛtaṃ madhu //	ṛtena satyam indriyam vipānam śukram andhasaḥ indrasya indriyam idam payaḥ mṛtam madhu 
SA_GV_syajurvedu-1211	vedena rūpe vy apibat sutāsutau prajāpatiḥ //	vedena rūpe vi apibat suta a sutau prajāpatiḥ 
SA_GV_syajurvedu-1212	ṛtena satyam indriyaṃ vipānam̐ śukram andhasa indrasyendriyam idaṃ payo  'mṛtaṃ madhu //	ṛtena satyam indriyam vipānam śukram andhasaḥ indrasya indriyam idam payaḥ mṛtam madhu 
SA_GV_syajurvedu-1213	dṛṣṭvā parisruto rasam̐ śukreṇa śukraṃ vy apibat /  payaḥ somaṃ prajāpatiḥ //	dṛṣṭvā parisrutaḥ rasam śukreṇa śukram vi apibat    payaḥ somam prajāpatiḥ 
SA_GV_syajurvedu-1214	ṛtena satyam indriyaṃ vipānam̐ śukram andhasa indrasyendriyam idaṃ payo  'mṛtaṃ madhu //	ṛtena satyam indriyam vipānam śukram andhasaḥ indrasya indriyam idam payaḥ mṛtam madhu 
SA_GV_syajurvedu-1215	sīsena tantraṃ manasā manīṣiṇā ūrṇāsūtreṇa kavayo vayanti /  aśvinā yajñam̐ savitā sarasvatīndrasya rūpaṃ varuṇo bhiṣajyan //	sīsena tantram manasā manīṣiṇaḥ ūrṇā sūtreṇa kavayaḥ vayanti    aśvinā yajñam savitā sarasvatī indrasya rūpam varuṇaḥ bhiṣajyan 
SA_GV_syajurvedu-1216	tad asya rūpam amṛtam̐ śacībhis tasro dadhur devatāḥ sam̐rarāṇāḥ /  lomāni śaṣpair bahudhā na tokmabhis tvag asya mām̐sam abhavan na lājāḥ //	tat asya rūpam amṛtam śacībhiḥ tasraḥ dadhuḥ devatāḥ samrarāṇāḥ    lomāni śaṣpaiḥ bahudhā na tokmabhiḥ tvac asya māmsam abhavat na lājāḥ 
SA_GV_syajurvedu-1217	tad aśvinā bhiṣajā rudravartanī sarasvatī vayati peśo antaram /  asthi majjānaṃ māsaraiḥ kārotareṇa dadhato gavāṃ tvaci //	tat aśvinā bhiṣajā rudravartanī sarasvatī vayati peśaḥ antaram   asthi majjānam māsaraiḥ kārotareṇa dadhataḥ gavām tvaci 
SA_GV_syajurvedu-1218	sarasvatī manasā peśalaṃ vasu nāsatyābhyāṃ vayati darśataṃ vapuḥ /  rasaṃ parisrutā na rohitaṃ nagnahur dhīras tasaraṃ na vema //	sarasvatī manasā peśalam vasu nāsatyābhyām vayati darśatam vapuḥ    rasam parisrutā na rohitam nagnahuḥ dhīraḥ tasaram na vema 
SA_GV_syajurvedu-1219	payasā śukram amṛtaṃ janitram̐ surayā mūtrāj janayanta retaḥ /  apāmatiṃ durmatiṃ bādhamānā ūvadhyaṃ vātam̐ sabvaṃ tad ārāt //	payasā śukram amṛtam janitram surayā mūtrāt janayanta retaḥ    apa amatim durmatim bādhamānāḥ ūvadhyam vātam sabvam tat ārāt 
SA_GV_syajurvedu-1220	indraḥ sutrāmā hṛdayeṇa satyaṃ puroḍāśena savitā jajāna /  yakṛt klomānaṃ varuṇo bhiṣajyan matasne vāyavyair na mināti pittam //	indraḥ sutrāmā hṛdayeṇa satyam puroḍāśena savitā jajāna   yakṛt klomānam varuṇaḥ bhiṣajyat matasne vāyavyaiḥ na mināti pittam 
SA_GV_syajurvedu-1221	āntrāṇi sthālīr madhu pinvamānā gudāḥ pātrāṇi sudughā na dhenuḥ /  śyenasya patraṃ na plīhā śacībhir āsandī nābhir udaraṃ na mātā //	āntrāṇi sthālīḥ madhu pinvamānāḥ gudāḥ pātrāṇi sudughā na dhenuḥ    śyenasya patram na plīhā śacībhiḥ āsandī nābhiḥ udaram na mātā 
SA_GV_syajurvedu-1222	kumbho vaniṣṭhur janitā śacībhie yasminn agre yonyāṃ garbho antaḥ /  plāśir vyaktaḥ śatadhāra utso duhe na kumbhī svadhāṃ pitṛbhyaḥ //	kumbhaḥ vaniṣṭhuḥ janitā śacībhiḥ yasmin agre yonyām garbhaḥ antar   plāśiḥ vyaktaḥ śata dhāraḥ utsaḥ duhe na kumbhī svadhām pitṛbhyaḥ 
SA_GV_syajurvedu-1223	mukham̐ sad asya śira it satena jihvā pavitram aśvināsant sarasvatī  /  capyaṃ na pāyur bhiṣag asya vālo vastir na śepo harasā tarasvī //	mukham sat asya śiraḥ id satena jihvā pavitram aśvinā āsan sarasvatī      capyam na pāyuḥ bhiṣaj asya vālaḥ vastiḥ na śepaḥ harasā tarasvī 
SA_GV_syajurvedu-1224	aśvibhyāṃ cakṣur amṛtaṃ grahābhyāṃ chāgena tejo haviṣā śṛtena /  pakṣmāṇi godhūmaiḥ kuvalair utāni peśo na śukram asitaṃ vasāte //	aśvibhyām cakṣuḥ amṛtam grahābhyām chāgena tejaḥ haviṣā śṛtena    pakṣmāṇi godhūmaiḥ kuvalaiḥ utāni peśaḥ na śukram asitam vasāte 
SA_GV_syajurvedu-1225	avir na meṣo nasi vīryāya prāṇasya panth amṛto grahābhyām /  sarasvaty upavākair vyānaṃ nasyāni barhir badarair jajāna //	aviḥ na meṣaḥ nasi vīryāya prāṇasya panth amṛtaḥ grahābhyām     sarasvatī upavākaiḥ vyānam nasyāni barhiḥ badaraiḥ jajāna 
SA_GV_syajurvedu-1226	indrasya rūpaṃ vṛṣabho balāya karṇābhyām̐ śrotram amṛtaṃ  grahābhyāṃ /  yavā na barir bhruvi kesarāṇi karkandhu jajñe madhu sāraghaṃ mukhāt //	indrasya rūpam vṛṣabhaḥ balāya karṇābhyām śrotram amṛtam grahābhyām    yavāḥ na bariḥ bhruvi kesarāṇi karkandhu jajñe madhu sāragham mukhāt 
SA_GV_syajurvedu-1227	ātmann upasthe na vṛkasya loma mukhe śmaśrūṇi na vyāghraloma /  keśā na śīrṣan yaśase śriyai śikhā sim̐hasya loma tviṣir indriyāṇi //	ātman upasthe na vṛkasya loma mukhe śmaśrūṇi na vyāghra loma    keśāḥ na śīrṣan yaśase śriyai śikhā simhasya loma tviṣiḥ indriyāṇi 
SA_GV_syajurvedu-1228	aṅgāny ātman bhiṣajā tad aśvinātmānam aṅgaiḥ sam adhāt sarasvatī /  indrasya rūpam̐ śatamānam āyuś candreṇa jyotir amṛtaṃ dadhānāḥ //	aṅgāni ātman bhiṣajā tat aśvinā ātmānam aṅgaiḥ sam adhāt sarasvatī    indrasya rūpam śata mānam āyuḥ candreṇa jyotiḥ amṛtam dadhānāḥ 
SA_GV_syajurvedu-1229	sarasvatī yonyāṃ garbham antar aśvibhyāṃ patnī sukṛtaṃ bibharti /  apām̐ rasena varuṇo na sāmnendram̐ śriyai janayann apsu rājā //	sarasvatī yonyām garbham antar aśvibhyām patnī su kṛtam bibharti    apām rasena varuṇaḥ na sāmnā indram śriyai janayan apsu rājā 
SA_GV_syajurvedu-1230	tejaḥ paśūnām̐ havir indriyāvat parisrutā payasā sāraghaṃ madhu /  aśvibhyāṃ dugdhaṃ bhiṣajā sarasvatyā sutāsutābhyām amṛtaḥ soma induḥ //	tejaḥ paśūnām haviḥ indriyāvat parisrutā payasā sāragham madhu    aśvibhyām dugdham bhiṣajā sarasvatyā sutā sutābhyām amṛtaḥ somaḥ induḥ 
SA_GV_syajurvedu-1231	kṣatrasya yonir asi kṣatrasya nābhir asi /  mā tvā him̐sīn mā mā him̐sīḥ //	kṣatrasya yoniḥ asi kṣatrasya nābhiḥ asi    mā tvā himsīt mā mā himsīḥ 
SA_GV_syajurvedu-1232	ni ṣasāda ghṛtavrato varuṇaḥ pastyāsv ā /  sāmrājyāya sukratuḥ //	ni ṣasāda ghṛta vrataḥ varuṇaḥ pastyāsu ā sāmrājyāya su kratuḥ 
SA_GV_syajurvedu-1233	mṛtyoḥ pāhi /  vidyot pāhi //	mṛtyoḥ pāhi vidyoḥ pāhi 
SA_GV_syajurvedu-1234	devasya tvā savituḥ prasave 'śvinor bāhubhyāṃ pūṣṇo hastābhyām /  aśvinor bhaiṣajyena tejase brahmavarcasāyābhi ṣiñcāmi /  sarasvatyai bhaiṣajyena vīryāyānnādyāyābhi ṣiñcāmi /  indrasyendriyeṇa balāya śriyai yaśase 'bhi ṣiñcāmi //	devasya tvā savituḥ prasave śvinoḥ bāhubhyām pūṣṇaḥ hastābhyām    aśvinoḥ bhaiṣajyena tejase brahmavarcasāya abhi siñcāmi    sarasvatyai bhaiṣajyena vīryāya annādyāya abhi siñcāmi     indrasya indriyeṇa balāya śriyai yaśase bhi siñcāmi 
SA_GV_syajurvedu-1235	ko 'si katamo 'si kasmai tvā kāya tvā /  suśloka sumaṅgala satyarājan //	kaḥ si katamaḥ si kasmai tvā kāya tvā su śloka su maṅgala satya rājan 
SA_GV_syajurvedu-1236	śiro me śrīr yaśo mukhaṃ tviṣiḥ keśāś ca śmaśrūṇi /  rājā me prāṇo amṛtam̐ samrāṭ cakṣur virāṭ śrotram //	śiraḥ me śrīḥ yaśaḥ mukham tviṣiḥ keśāḥ ca śmaśrūṇi    rājā me prāṇaḥ amṛtam samrāj cakṣuḥ virāj śrotram 
SA_GV_syajurvedu-1237	jihvā me bhadraṃ vāṅ maho mano manyuḥ svarāḍ bhāmaḥ /  modāḥ pramodā aṅgulīr aṅgāni mitraṃ me sahaḥ //	jihvā me bhadram vāc mahaḥ manaḥ manyuḥ svarāj bhāmaḥ    modāḥ pramodāḥ aṅgulīḥ aṅgāni mitram me sahaḥ 
SA_GV_syajurvedu-1238	bāhū me balam indriyam̐ hastau me karma vīryam /  ātmā kṣatram uro mama //	bāhū me balam indriyam hastau me karma vīryam   ātmā kṣatram uraḥ mama 
SA_GV_syajurvedu-1239	pṛṣṭīr me rāṣṭram udaram am̐sau grīvāś ca śroṇī /  ūrū aratnī jānunī viśo me 'ṅgāni sarvataḥ //	pṛṣṭīḥ me rāṣṭram udaram amsau grīvāḥ ca śroṇī   ūrū aratnī jānunī viśaḥ me ṅgāni sarvatas 
SA_GV_syajurvedu-1240	nābhir me cittaṃ vijñānaṃ pāyur me 'pacitir bhasat /  ānandanandāv āṇḍau me bhagaḥ saubhāgyaṃ pasaḥ /  jaṅghābhyāṃ pādbhyāṃ dharmo 'smi viśi rājā pratiṣṭhitaḥ //	nābhiḥ me cittam vijñānam pāyuḥ me pacitiḥ bhasad     ānanda nandau āṇḍau me bhagaḥ saubhāgyam pasaḥ   jaṅghābhyām pādbhyām smi viśi rājā pratiṣṭhitaḥ 
SA_GV_syajurvedu-1241	prati kṣatre prati tiṣṭhāmi rāṣṭre praty aśveṣu prati tiṣṭhāmi goṣu  /  praty aṅgeṣu prati tiṣṭhāmy ātman prati prāṇeṣu kṣatre prati tiṣṭhāmi  puṣṭe prati dyāvāpṛthivyoḥ prati tiṣṭhāmi //	prati kṣatre prati tiṣṭhāmi rāṣṭre prati aśveṣu prati tiṣṭhāmi goṣu    prati aṅgeṣu prati tiṣṭhāmi ātman prati prāṇeṣu kṣatre prati tiṣṭhāmi puṣṭe prati dyāvāpṛthivyoḥ prati tiṣṭhāmi 
SA_GV_syajurvedu-1242	trayā devā ekādaśa trayastrim̐śāḥ surādhasaḥ /  bṛhaspatipurohitā devasya savituḥ save /  devā devair avantu mā //	trayāḥ devāḥ ekādaśa trayastrimśāḥ su rādhasaḥ    bṛhaspati purohitāḥ devasya savituḥ save    devāḥ devaiḥ avantu mā 
SA_GV_syajurvedu-1243	prathamā dvitīyair dvitīyās tṛtīyais tṛtīyāḥ satyena satyaṃ  yajñena yajño yajurbhir yajūm̐ṣi sāmabhiḥ sāmāny ṛgbhir ṛcaḥ  puro'nuvākyābhiḥ puro'nuvākyā yājyābhir yājyā vaṣaṭkārair vaṣaṭkārā  āhutibhir ahutayo me kāmānt sam ardhayantu bhūḥ svāhā //	prathamāḥ dvitīyaiḥ dvitīyāḥ tṛtīyaiḥ tṛtīyāḥ satyena satyam yajñena yajñaḥ yajurbhiḥ yajūmṣi sāmabhiḥ sāmāni ṛgbhiḥ ṛcaḥ puronuvākyābhiḥ puronuvākyāḥ yājyābhiḥ yājyāḥ vaṣaṭkāraiḥ vaṣaṭkārāḥ āhutibhiḥ ahutayaḥ me kāmān sam ardhayantu bhūḥ svāhā 
SA_GV_syajurvedu-1244	lomāni prayatir mama tvaṅ ma ānatir āgatiḥ /  mām̐saṃ ma upanatir vasv asthi majjā ma ānatiḥ //	lomāni prayatiḥ mama tvac me ānatiḥ āgatiḥ   māmsam me upanatiḥ vasu asthi majjā me ānatiḥ 
SA_GV_syajurvedu-1245	yad devā devaheḍanaṃ devāsaś cakṛmā vayam /  agnir mā tasmād enaso viśvān muñcatv am̐hasaḥ //	yat devāḥ deva heḍanam devāsaḥ cakṛma vayam   agniḥ mā tasmāt enasaḥ viśvāt muñcatu amhasaḥ 
SA_GV_syajurvedu-1246	yadi divā yadi naktam enām̐si cakṛmā vayam /  vāyur mā tasmād enaso viśvān muñcatv am̐hasaḥ //	yadi divā yadi naktam enāmsi cakṛma vayam     vāyuḥ mā tasmāt enasaḥ viśvāt muñcatu amhasaḥ 
SA_GV_syajurvedu-1247	yadi jāgrad yadi svapna enām̐si cakṛmā vayam /  sūryo mā tasmād enaso viśvān muñcatv am̐hasaḥ //	yadi jāgrat yadi svapne enāmsi cakṛma vayam         mā tasmāt enasaḥ viśvāt muñcatu amhasaḥ 
SA_GV_syajurvedu-1248	yad grāme yad araṇye yat sabhāyāṃ yad indriye /  yac chūdre yad arye yad enaś cakṛmā vayaṃ yad ekasyādhi dharmaṇi  tasyāvayajanam asi //	yat grāme yat araṇye yat sabhāyām yat indriye   yat śūdre yat arye yat enaḥ cakṛma vayam yat ekasya adhi dharmaṇi tasya avayajanam asi 
SA_GV_syajurvedu-1249	yad āpo aghnyā iti varuṇeti śapāmahe tato varuṇa no muñca  /  avabhṛtha nicumpuṇa nicerur asi nicumpuṇaḥ /  ava devair devakṛtam eno 'yakṣy ava martyair martyakṛtam /  pururāvṇo deva riṣas pāhi //	yat āpaḥ aghnyāḥ iti varuṇa iti śapāmahe tatas varuṇa naḥ muñca       avabhṛtha nicumpuṇa niceruḥ asi nicumpuṇaḥ   ava devaiḥ deva kṛtam enaḥ yakṣi ava martyaiḥ martya kṛtam    pururāvṇaḥ deva riṣaḥ pāhi 
SA_GV_syajurvedu-1250	samudre te hṛdayam apsv antaḥ saṃ tvā viśantv oṣadhīr utāpaḥ /  sumitriyā na āpa oṣadhayaḥ santu durmitriyās tasmai santu yo 'smān  dveṣṭi yaṃ ca vayaṃ dviṣmaḥ //	samudre te hṛdayam apsu antar sam tvā viśantu oṣadhīḥ uta apaḥ    su mitriyāḥ naḥ āpaḥ oṣadhayaḥ santu durmitriyāḥ tasmai santu yaḥ smān dveṣṭi yam ca vayam dviṣmaḥ 
SA_GV_syajurvedu-1251	drupadād iva mumucānaḥ svinnaḥ snāto malād iva /  pūtaṃ pavitreṇevājyam āpaḥ śundhantu mainasaḥ //	drupadāt iva mumucānaḥ svinnaḥ snātaḥ malāt iva    pūtam pavitreṇa iva ājyam āpaḥ śundhantu mā enasaḥ 
SA_GV_syajurvedu-1252	ud vayaṃ tamasas pari svaḥ paśyanta uttaram /  devaṃ devatrā sūryam aganma jyotir uttamam //	ud vayam tamasaḥ pari svar paśyantaḥ uttaram    devam devatrā sūryam aganma jyotiḥ uttamam 
SA_GV_syajurvedu-1253	apo adyānv acāriṣam̐ rasena sam asṛkṣmahi /  payasvān agna āgamaṃ taṃ mā sam̐ sṛja varcasā prajayā ca dhanena ca //	apaḥ adya anu acāriṣam rasena sam asṛkṣmahi    payasvān agne āgamam tam mā sam sṛja varcasā prajayā ca dhanena ca 
SA_GV_syajurvedu-1254	edho 'sy edhiṣīmahi /  samid asi tejo 'si tejo mayi dhehi /  samā vavarti pṛthivī sam uṣāḥ sam u sūryaḥ /  sam u viśvam idaṃ jagat /  vaiśvānarajyotir bhūyāsaṃ vibhūn kāmān vy aśnavai bhūḥ svāhā //	edhaḥ si edhiṣīmahi    samidh asi tejaḥ si tejaḥ mayi dhehi   samā vavarti pṛthivī sam uṣāḥ sam u sūryaḥ   sam u viśvam idam jagat   vaiśvānara jyotiḥ bhūyāsam vibhūn kāmān vi aśnavai bhūḥ svāhā 
SA_GV_syajurvedu-1255	abhyā dadhāmi samidham agne vratapate tvayi /  vrataṃ ca śraddhāṃ copaimīndhe tvā dīkṣito aham //	abhyā dadhāmi samidham agne vratapate tvayi    vratam ca śraddhām ca upaimi indhe tvā dīkṣitaḥ aham 
SA_GV_syajurvedu-1256	yatra brahma ca kṣatraṃ ca samyañco carataḥ saha /  taṃ lokaṃ puṇyaṃ pra jñeṣaṃ yatra devāḥ sahāgninā //	yatra brahma ca kṣatram ca carataḥ saha     tam lokam puṇyam pra jñeṣam yatra devāḥ saha agninā 
SA_GV_syajurvedu-1257	yatrendraś ca vāyuś ca samyañco carataḥ saha /  taṃ lokaṃ puṇyaṃ pra jñeṣaṃ yatra sedir na vidyate //	yatra indraḥ ca vāyuḥ ca carataḥ saha     tam lokam puṇyam pra jñeṣam yatra sediḥ na vidyate 
SA_GV_syajurvedu-1258	am̐śunā te am̐śuḥ pṛcyatāṃ paruṣā paruḥ /  gandhas te somam avatu madāya raso acyutaḥ //	amśunā te amśuḥ pṛcyatām paruṣā paruḥ   gandhaḥ te somam avatu madāya rasaḥ acyutaḥ 
SA_GV_syajurvedu-1259	siñcanti pari ṣiñcanty ut siñcanti punanti ca /  surāyai babhrvai made kiṃtvo vadati kiṃtvaḥ //	siñcanti pari siñcanti ud siñcanti punanti ca      surāyai babhrvai made kiṃtvaḥ vadati kiṃtvaḥ 
SA_GV_syajurvedu-1260	dhānāvantaṃ karambhiṇam apūpavantam ukthinam /  indra prātar juṣasva naḥ //	dhānāvantam karambhiṇam apūpavantam ukthinam     indra prātar juṣasva naḥ 
SA_GV_syajurvedu-1261	bṛhad indrāya gāyata maruto vṛtrahantamam /  yena jyotir ajanayann ṛtāvṛdho devaṃ devāya jāgṛvi //	bṛhat indrāya gāyata marutaḥ vṛtra hantamam   yena jyotiḥ ajanayan ṛtāvṛdhaḥ devam devāya jāgṛvi 
SA_GV_syajurvedu-1262	adhvaryo adribhiḥ sutam̐ somaṃ pavitra ā naya /  punīhīndrāya pātave //	adhvaryo adribhiḥ sutam somam pavitre ā naya   punīhi indrāya pātave 
SA_GV_syajurvedu-1263	yo bhūtānām adhipatir yasmiṃ lokā adhi śritāḥ /  ya īśe mahato mahām̐s tena gṛhṇāmi tvām ahaṃ mayi gṛhṇāmi tvām aham  //	yaḥ bhūtānām adhipatiḥ yasmin lokāḥ adhi śritāḥ   yaḥ īśe mahataḥ tena gṛhṇāmi tvām aham mayi gṛhṇāmi tvām aham 
SA_GV_syajurvedu-1264	upayāmagṛhīto 'sy aśvibhyāṃ tvā sarasvatyai tvendrāya tvā  sutrāmṇe /  eṣa te yonir aśvibhyāṃ tvā sarasvatyai tvendrāya tvā sutrāmṇe //	upayāma gṛhītaḥ u si aśvibhyām tvā sarasvatyai tvā indrāya tvā su trāmṇe    eṣa te yoniḥ aśvibhyām tvā sarasvatyai tvā indrāya tvā su trāmṇe 
SA_GV_syajurvedu-1265	prāṇapā me apānapāś cakṣuṣpāḥ śrotrapāś ca me /  vāco me viśvabheṣajo manaso 'si vilāyakaḥ //	prāṇa pāḥ me apāna pāḥ cakṣuṣpāḥ śrotra pāḥ ca me    vācaḥ me viśva bheṣajaḥ manasaḥ si vilāyakaḥ 
SA_GV_syajurvedu-1266	aśvinakṛtasya te sarasvatikṛtasyendreṇa sumtrāmṇā kṛtasya /  upahūta upahūtasya bhakṣayāmi //	aśvina kṛtasya te sarasvati kṛtasya indreṇa sumtrāmṇā kṛtasya          upahūtaḥ upahūtasya bhakṣayāmi 
SA_GV_syajurvedu-1267	samiddha indra uṣasām anīke purorucā pūrvakṛd vāvṛdhānaḥ /  tribhir devais trim̐śatā vajrabāhur jaghāna vṛtraṃ vi duro vavāra //	samiddhaḥ indraḥ uṣasām anīke purorucā pūrva kṛt vāvṛdhānaḥ    tribhiḥ devaiḥ trimśatā vajra bāhuḥ jaghāna vṛtram vi duraḥ vavāra 
SA_GV_syajurvedu-1268	narāśam̐saḥ prati śūro mimānas tanūnapāt prati yajñasya dhāma /  gobhir vapāvān madhunā samañjan hiraṇyaiś candrī yajati pracetāḥ //	narāśamsaḥ prati śūraḥ mimānaḥ tanūnapāt prati yajñasya dhāma   gobhiḥ vapāvān madhunā samañjan hiraṇyaiḥ candrī yajati pracetāḥ 
SA_GV_syajurvedu-1269	īḍito devair harivām̐ abhiṣṭir ājuhvāno haviṣā śardhamānaḥ /  puraṃdaro gotabhid vajrabāhur ā yātu yajñam upa no juṣāṇaḥ //	īḍitaḥ devaiḥ harivān abhiṣṭiḥ ājuhvānaḥ haviṣā śardhamānaḥ    puraṃdaraḥ gotabhid vajra bāhuḥ ā yātu yajñam upa naḥ juṣāṇaḥ 
SA_GV_syajurvedu-1270	juṣāṇo barhir harivān na indraḥ prācīnam̐ sīdat pradiśā pṛthivyāḥ  /  uruprathāḥ prathamānam̐ syonam ādityair aktaṃ vasubhiḥ sajoṣāḥ //	juṣāṇaḥ barhiḥ harivān naḥ indraḥ prācīnam sīdat pradiśā pṛthivyāḥ     uru prathāḥ prathamānam syonam ādityaiḥ aktam vasubhiḥ sajoṣāḥ 
SA_GV_syajurvedu-1271	indraṃ duraḥ kavaṣyo dhāvamānā vṛṣāṇaṃ yantu janayaḥ supatnīḥ /  dvāro devīr abhito vi śrayantām̐ suvīrā vīraṃ prathamānā mahobhiḥ //	indram duraḥ kavaṣyaḥ dhāvamānāḥ vṛṣāṇam yantu janayaḥ su patnīḥ   dvāraḥ devīḥ abhitas vi śrayantām su vīrāḥ vīram prathamānāḥ mahobhiḥ 
SA_GV_syajurvedu-1272	uṣāsānaktā bṛhatī bṛhantaṃ payasvatī sudughe śūram indram /  tantuṃ tataṃ peśasā saṃvayantī devānāṃ devaṃ yajataḥ surukme //	uṣāsānaktā bṛhatī bṛhantam payasvatī sudughe śūram indram   / tantum tatam peśasā saṃvayantī devānām devam yajataḥ su rukme 
SA_GV_syajurvedu-1273	daivyā mimānā manuṣaḥ purutrā hotārāv indraṃ prathamā suvācā /  mūrhdan yajñasya madhunā dadhānā prācīnaṃ jyotir haviṣā vṛdhātaḥ //	daivyā mimānā manuṣaḥ purutrā hotārau indram prathamā su vācā   mūrhdan yajñasya madhunā dadhānā prācīnam jyotiḥ haviṣā vṛdhātaḥ 
SA_GV_syajurvedu-1274	tisro devīr haviṣā vardhamānā indraṃ juṣāṇā janayo na patnīḥ /  acchinnaṃ tantuṃ payasā sarasvatīḍā devī bhāratī viśvatūrtiḥ //	tisraḥ devīḥ haviṣā vardhamānāḥ indram juṣāṇāḥ janayaḥ na patnīḥ    acchinnam tantum payasā sarasvatī iḍā devī bhāratī viśvatūrtiḥ 
SA_GV_syajurvedu-1275	tvaṣṭā dadhac chuṣmam indrāya vṛṣṇe 'pāko 'ciṣṭur yaśase purūṇi /  vṛṣā yajan vṛṣaṇaṃ bhūriretā mūrdhan yajñasya sam anaktu devān //	tvaṣṭā dadhat śuṣmam indrāya vṛṣṇe pākaḥ ciṣṭuḥ yaśase purūṇi    vṛṣā yajan vṛṣaṇam bhūri retāḥ mūrdhan yajñasya sam anaktu devān 
SA_GV_syajurvedu-1276	vanaspatir avasṛṣṭo na pāśais tmanyā samañjañ chamitā na devaḥ /  indrasya havyair jaṭharaṃ pṛṇānaḥ svadāti yajñaṃ madhunā ghṛtena //	vanaspatiḥ avasṛṣṭaḥ na pāśaiḥ tmanyā samañjam śamitā na devaḥ    indrasya havyaiḥ jaṭharam pṛṇānaḥ svadāti yajñam madhunā ghṛtena 
SA_GV_syajurvedu-1277	stokānā. induṃ prati śūra indro vṛṣāyamāṇo vṛṣabhas turāṣāṭ /  ghṛtapruṣā manasā modamānāḥ svāhā devā amṛtā mādayantām //	stokānaḥ indum prati śūraḥ indraḥ vṛṣāyamāṇaḥ vṛṣabhaḥ turāṣāh    ghṛta pruṣā manasā modamānāḥ svāhā devāḥ amṛtāḥ mādayantām 
SA_GV_syajurvedu-1278	ā yātv indro 'vasa upa na iha stutaḥ sadhamād astu śūraḥ /  vāvṛdhānas taviṣīr yasya pūrvīr dyaur na kṣatram abhibhūti puṣyāt //	ā yātu indraḥ vase upa naḥ iha stutaḥ sadhamād astu śūraḥ    vāvṛdhānaḥ taviṣīḥ yasya pūrvīḥ dyauḥ na kṣatram abhibhūti puṣyāt 
SA_GV_syajurvedu-1279	ā na indro dūrād ā na āsād abhiṣṭikṛd avase yāsad ugraḥ /  ojiṣṭhebhir nṛpatir vajrabāhuḥ saṃge samatsu turvaṇiḥ pṛtanyūn //	ā naḥ indraḥ dūrāt ā naḥ āsāt abhiṣṭi kṛt avase yāsat ugraḥ    ojiṣṭhebhiḥ nṛpatiḥ vajra bāhuḥ saṃge samatsu turvaṇiḥ pṛtanyūn 
SA_GV_syajurvedu-1280	ā na indro haribhir yātv acchārvācīno 'vase rādhase ca /  tiṣṭhāti vajrī maghavā virapśīmaṃ yajñam anu no vājasātau //	ā naḥ indraḥ haribhiḥ yātu acchā arvācīnaḥ vase rādhase ca    tiṣṭhāti vajrī maghavā virapśī imam yajñam anu naḥ vājasātau 
SA_GV_syajurvedu-1281	trātāram indram avitāram indram̐ have-have suhavam̐ śūram indram /  hvayāmi śakraṃ puruhūtam indram̐ svasti no maghavā dhātv indraḥ //	trātāram indram avitāram indram havehave su havam śūram indram      hvayāmi śakram puru hūtam indram svasti naḥ maghavā dhātu indraḥ 
SA_GV_syajurvedu-1282	indraḥ sutrāmā svavām̐ avobhiḥ sumṛḍīko bhavatu viśvavedāḥ /  bādhatāṃ dveṣo abhayaṃ kṛṇotu suvīryasya patayaḥ syāma //	indraḥ sutrāmā su avām avobhiḥ su mṛḍīkaḥ bhavatu viśva vedāḥ   bādhatām dveṣaḥ abhayam kṛṇotu su vīryasya patayaḥ syāma 
SA_GV_syajurvedu-1283	tasya vayam̐ sumatau yajñiyasyāpi bhadre saumanase syāma /  sa sutrāmā svavām̐ indro asme ārāc cid dveṣaḥ sanutar yuyotu //	tasya vayam sumatau yajñiyasya api bhadre saumanase syāma     sa sutrāmā svavām indraḥ asme ārāt cit dveṣaḥ sanutar yuyotu 
SA_GV_syajurvedu-1284	ā mandrair indra haribhir yāhi mayūraromabhiḥ /  mā tvā ke cin ni yaman viṃ nā pāśino 'ti dhanveva tām̐ ihi //	ā mandraiḥ indra haribhiḥ yāhi mayūra romabhiḥ   mā tvā ke cit ni yaman vim nā pāśinaḥ ti dhanvā iva tām ihi 
SA_GV_syajurvedu-1285	eved indraṃ vṛṣaṇaṃ vajrabāhuṃ vasiṣṭhāso abhy arcanty arkaiḥ /  sa na stuto vīravad dhātu gomad yūyaṃ pāta svastibhiḥ sadā naḥ //	eva id indram vṛṣaṇam vajra bāhum vasiṣṭhāsaḥ abhī arcanti arkaiḥ    sa naḥ stutaḥ vīravat dhātu gomat yūyam pāta svastibhiḥ sadā naḥ 
SA_GV_syajurvedu-1286	samiddho agnir aśvinā tapto gharmo virāṭ sutaḥ /  duhe dhenuḥ sarasvatī somam̐ śukram ihendriyam //	samiddhaḥ agniḥ aśvinā taptaḥ gharmaḥ virāj sutaḥ    duhe dhenuḥ sarasvatī somam śukram iha indriyam 
SA_GV_syajurvedu-1287	tanūpā bhiṣajā sute 'svinobhā sarasvatī /  adhvā rajām̐sīndriyam indrāya pathibhir vahān //	tanūpā bhiṣajā sute svinā ubhā sarasvatī    adhvā rajāmsi indriyam indrāya pathibhiḥ vahān 
SA_GV_syajurvedu-1288	indrāyendum̐ sarasvatī narāśam̐sena nagnahum /  adhātām aśvinā madhu bheṣajaṃ bhiṣajā sute //	indrāya indum sarasvatī narāśamsena nagnahum    adhātām aśvinā madhu bheṣajam bhiṣajā sute 
SA_GV_syajurvedu-1289	ājuhvānā sarasvatīndrāyendriyāṇi vīryam /  iḍābhir aśvināv iṣam̐ sam ūrjam̐ sam̐ rayiṃ dadhuḥ //	ājuhvānā sarasvatī indrāya indriyāṇi vīryam   iḍābhiḥ aśvinau iṣam sam ūrjam sam rayim dadhuḥ 
SA_GV_syajurvedu-1290	aśvinā namuceḥ sutam̐ somam̐ śukraṃ parisrutā /  sarasvatī tām ābharad barhiṣendrāya pātave //	aśvinā namuceḥ sutam somam śukram parisrutā    sarasvatī tām ābharat barhiṣā indrāya pātave 
SA_GV_syajurvedu-1291	kavaṣyo na vyacasvatīr aśvibhyāṃ na duro diśaḥ /  indro na rodasī ubhe duhe kāmānt sarasvatī //	kavaṣyaḥ na vyacasvatīḥ aśvibhyām na duraḥ diśaḥ   indraḥ na rodasī ubhe duhe kāmān sarasvatī 
SA_GV_syajurvedu-1292	uṣāsānaktāśvinā divendram̐ sāyam indriyaiḥ /  saṃjānāne supeśasā sam añjāte sarasvatyā //	uṣāsānaktā aśvinā divā indram sāyam indriyaiḥ    saṃjānāne supeśasā sam añjāte sarasvatyā 
SA_GV_syajurvedu-1293	pātaṃ no aśvinā divā pāhi naktam̐ sarasvati /  daivyā hotārā bhiṣajā pātām indram̐ sacā sute //	pātam naḥ aśvinā divā pāhi naktam sarasvati    daivyā hotārā bhiṣajā pātām indram sacā sute 
SA_GV_syajurvedu-1294	tisras tredhā sarasvaty aśvinā bhāratīḍā /  tīvraṃ parisrutā somam indrāya suṣuvur madam //	tisraḥ tredhā sarasvatī aśvinā bhāratī iḍā    tīvram parisrutā somam indrāya suṣuvuḥ madam 
SA_GV_syajurvedu-1295	aśvinā bheṣajaṃ madhu bheṣajaṃ naḥ sarasvatī /  indre tvaṣṭā yaśaḥ śriyam̐ rūpam̐-rūpam adhuḥ sute //	aśvinā bheṣajam madhu bheṣajam naḥ sarasvatī    indre tvaṣṭā yaśaḥ śriyam rūpam rūpam adhuḥ sute 
SA_GV_syajurvedu-1296	ṛtuthendro vanaspatiḥ śaśamānaḥ parisrutā /  kīlālam aśvibhyāṃ madhu duhe dhenuḥ sarasvatī //	ṛtuthā indraḥ vanaspatiḥ śaśamānaḥ parisrutā   kīlālam aśvibhyām madhu duhe dhenuḥ sarasvatī 
SA_GV_syajurvedu-1297	gobhir na somam aśvinā māsareṇa parisrutā /  sam adhātam̐ sarasvatyā svāhendre sutaṃ madhu //	gobhiḥ na somam aśvinā māsareṇa parisrutā   sam adhātam sarasvatyā svāhā indre sutam madhu 
SA_GV_syajurvedu-1298	aśvinā havir indriyaṃ namucer dhiyā sarasvatī /  ā śukram āsurād vasu magham indrāya jabhrire //	aśvinā haviḥ indriyam namuceḥ dhiyā sarasvatī    ā śukram āsurāt vasu magham indrāya jabhrire 
SA_GV_syajurvedu-1299	yam aśvinā sarasvatī haviṣendram avardhayan /  sa bidheda valaṃ maghaṃ namucāv āsure sacā //	yam aśvinā sarasvatī haviṣā indram avardhayan    sa bidheda valam magham namucau āsure sacā 
SA_GV_syajurvedu-1300	tam indram̐ sacāśvinobhā sarasvatī /  dadhānā abhy anūṣata haviṣā yajña indriyaiḥ //	tam indram sacā aśvinā ubhā sarasvatī    dadhānāḥ abhī anūṣata haviṣā yajñe indriyaiḥ 
SA_GV_syajurvedu-1301	ya indra indriyaṃ dadhuḥ savitā varuṇo bhagaḥ /  sa sutrāmā haviṣpatir yajamānāya saścata //	yaḥ indre indriyam savitā varuṇaḥ bhagaḥ    sa sutrāmā haviṣpatiḥ yajamānāya saścata 
SA_GV_syajurvedu-1302	savitā varuṇo dadhad yajamānāya dāśuṣe /  ādatta namucer vasu sutrāmā balam indriyam //	savitā varuṇaḥ dadhat yajamānāya dāśuṣe    ādatta namuceḥ vasu sutrāmā balam indriyam 
SA_GV_syajurvedu-1303	varuṇaḥ kṣatram indriyaṃ bhagena savitā śriyam /  sutrāmā yaśasā balaṃ dadhānā yajñam āśata //	varuṇaḥ kṣatram indriyam bhagena savitā śriyam    sutrāmā yaśasā balam dadhānāḥ yajñam āśata 
SA_GV_syajurvedu-1304	aśvinā gobhir indriyam aśvebhir vīryaṃ balam /  haviṣendram̐ sarasvatī yajamānam avardayan //	aśvinā gobhiḥ indriyam aśvebhiḥ vīryam balam    haviṣā indram sarasvatī yajamānam avardayan 
SA_GV_syajurvedu-1305	tā nāsatyā supeśasā hiraṇyavartanī narā /  sarasvatī haviṣmatīndra karmasu no 'vata //	tā nāsatyā supeśasā hiraṇya vartanī narā sarasvatī haviṣmatī indra karmasu naḥ vata 
SA_GV_syajurvedu-1306	tā bhiṣajā sukarmaṇā sā sudughā sarasvatī /  sa vṛtrahā śatakratur indrāya dadhur indriyam //	tā bhiṣajā su karmaṇā sā su dughā sarasvatī      sa vṛtra hā śatakratuḥ indrāya dadhuḥ indriyam 
SA_GV_syajurvedu-1307	yuvam̐ surāmam aśvinā namucāv āsure sacā /  vipipānāḥ sarasvatīndraṃ karmasv āvata //	yuvam su rāmam aśvinā namucau āsure sacā    vipipānāḥ sarasvati indram karmasu āvata 
SA_GV_syajurvedu-1308	putram iva pitarāv aśvinobhendrāvathuḥ kāvyair dam̐sanābhiḥ /  yat surāmaṃ vyapibaḥ śacībhiḥ sarasvatī tvā maghavann abhiṣṇak //	putram iva pitarau aśvinā ubhā indra āvathuḥ kāvyaiḥ damsanābhiḥ    yat su rāmam vyapibaḥ śacībhiḥ sarasvatī tvā maghavan abhiṣṇak 
SA_GV_syajurvedu-1309	yasminn aśvāsa ṛṣabhāsa ukṣaṇo vaśā meṣā avasṛṣṭāsa āhutāḥ /  kīlālape somapṛṣṭhāya vedhase hṛdā matiṃ janaye cārum agnaye //	yasmin aśvāsaḥ ṛṣabhāsaḥ ukṣaṇaḥ vaśāḥ meṣāḥ avasṛṣṭāsaḥ āhutāḥ   kīlāla pe soma pṛṣṭhāya vedhase hṛdā matim janaye cārum agnaye 
SA_GV_syajurvedu-1310	ahāvy agne havir āsye te sruc`īva ghṛtaṃ camv`īva somaḥ /  vājasanim̐ rayim asme suvīraṃ praśastaṃ dhehi yaśasaṃ bṛhantam //	ahāvi agne haviḥ āsye te sruci iva ghṛtam camvi iva somaḥ vāja sanim rayim asme su vīram praśastam dhehi yaśasam bṛhantam 
SA_GV_syajurvedu-1311	aśvinā tejasā cakṣuḥ prāṇena sarasvatī vīryam /  vācendro balenendrāya dadhur indriyam //	aśvinā tejasā cakṣuḥ prāṇena sarasvatī vīryam   vācā indraḥ balena indrāya dadhuḥ indriyam 
SA_GV_syajurvedu-1312	gomad ū ṣu ṇāsatyā aśvāvad yātam aśvinā /  vartī rudrā nṛpāyyam //	gomat u su nāsatyau aśvāvat yātam aśvinā    vartiḥ rudrā nṛpāyyam 
SA_GV_syajurvedu-1313	na yat paro nāntara ādadharṣad vṛṣaṇvasū /  duḥśam̐so martyo ripuḥ //	na yat paras na antare ādadharṣat vṛṣaṇvasū duḥśamsaḥ martyaḥ ripuḥ 
SA_GV_syajurvedu-1314	tā na ā voḍham aśvinā rayiṃ piśaṅgasaṃdṛśam /  dhiṣṇyā varivovidam //	tā naḥ ā voḍham aśvinā rayim piśaṅga saṃdṛśam dhiṣṇyā varivaḥ vidam 
SA_GV_syajurvedu-1315	pāvakā naḥ sarasvatī vājebhir vājinīvatī /  yajñaṃ vaṣṭu dhiyāvasuḥ //	pāvakā naḥ sarasvatī vājebhiḥ vājinīvatī   yajñam vaṣṭu dhiyāvasuḥ 
SA_GV_syajurvedu-1316	codayitrī sūnṛtānāṃ cetantī sumatīnām /  yajñaṃ dadhe sarasvatī //	codayitrī sūnṛtānām cetantī sumatīnām    yajñam dadhe sarasvatī 
SA_GV_syajurvedu-1317	maho arṇaḥ sarasvatī pra cetayati ketunā /  dhiyo viśvā vi rājati //	mahaḥ arṇaḥ sarasvatī pra cetayati ketunā    dhiyaḥ viśvāḥ vi rājati 
SA_GV_syajurvedu-1318	indrā yāhi citrabhāno sutā ime tvāyavaḥ /  aṇvībhis tanā pūtāsaḥ //	indra ā yāhi citra bhāno sutāḥ ime tvāyavaḥ   aṇvībhiḥ tanā pūtāsaḥ 
SA_GV_syajurvedu-1319	indrā yāhi dhiyeṣito viprajūtaḥ sutāvataḥ /  upa brahmāṇi vāghataḥ //	indra ā yāhi dhiyā iṣitaḥ vipra jūtaḥ sutāvataḥ    upa brahmāṇi vāghataḥ 
SA_GV_syajurvedu-1320	indrā yāhi tūtujāna upa brahmāṇi harivaḥ /  sute dadhiṣva naś canaḥ //	indra ā yāhi tūtujānaḥ upa brahmāṇi harivas   sute dadhiṣva naḥ canaḥ 
SA_GV_syajurvedu-1321	aśvinā pibatāṃ madhu sarasvatyā sajoṣasā /  indraḥ sutrāmā vṛtrahā juṣantām̐ somyaṃ madhu //	aśvinā pibatām madhu sarasvatyā sajoṣasā    indraḥ sutrāmā vṛtrahā juṣantām somyam madhu 
SA_GV_syajurvedu-1322	imaṃ me varuṇa śrudhī havam adyā ca mṛḍaya /  tvām asvasyur ā cake //	imam me varuṇa śrudhi havam adyā ca mṛḍaya   tvām asvasyuḥ ā cake 
SA_GV_syajurvedu-1323	tat tvā yāmi brahmaṇā vandamānas tad ā śāste yajamāno havirbhiḥ /  aheḍamāno varuṇeha bodhy uruśam̐sa mā na āyuḥ pra moṣīḥ //	tat tvā yāmi brahmaṇā vandamānaḥ tat ā śāste yajamānaḥ havirbhiḥ    a heḍamānaḥ varuṇa iha bodhi uru śamsa mā naḥ āyuḥ pra moṣīḥ 
SA_GV_syajurvedu-1324	tvaṃ no agne varuṇasya vidvān devasya heḍo 'va yāsisīṣṭhāḥ /  yajiṣṭho vahnitamaḥ śośucāno viśvā dveṣām̐si pra mumugdhy asmat //	tvam naḥ agne varuṇasya vidvān devasya heḍaḥ vaḥ yāsisīṣṭhāḥ    yajiṣṭhaḥ vahnitamaḥ śośucānaḥ viśvā dveṣām si pra mumugdhi asmat 
SA_GV_syajurvedu-1325	sa tvaṃ no agne 'vamo bhavotī nediṣṭho asyā uṣaso vyuṣṭau /  ava yakṣva no varuṇam̐ rarāṇo vīhi mṛḍīkam̐ suhavo na edhi //	sa tvam naḥ agne vamaḥ bhava ūtī nediṣṭhaḥ asyāḥ uṣasaḥ vyuṣṭau   ava yakṣva naḥ varuṇam rarāṇaḥ vīhi mṛḍīkam su havaḥ naḥ edhi 
SA_GV_syajurvedu-1326	mahīm ū ṣu mātaram̐ suvratānām ṛtasya patnīm avase huvema /  tuvikṣatrām ajarantīm urūcīm̐ suśarmāṇam aditim̐ supraṇītim //	mahīm ū ṣu mātaram suvratānām ṛtasya patnīm avase huvema    tuvikṣatrām ajarantīm urūcīm suśarmāṇam aditim supraṇītim 
SA_GV_syajurvedu-1327	sutrāmāṇaṃ pṛthivīṃ dyām anehasam̐ suśarmāṇam aditim̐ supraṇītim /  devīṃ nāvam̐ svaritrām anāgasam asravantīm ā ruhemā svastaye //	su trāmāṇam pṛthivīm dyām anehasam su śarmāṇam aditim su praṇītim    devīm nāvam su aritrām anāgasam a sravantīm ā ruhema svastaye 
SA_GV_syajurvedu-1328	sunāvam ā ruheyam asravantīm anāgasam /  śatāritrām̐ svastaye //	su nāvam ā ruheyam a sravantīm anāgasam    śata aritrām svastaye 
SA_GV_syajurvedu-1329	ā no mitrāvaruṇā ghṛtair gavyūtim ukṣatam /  madhvā rajām̐si sukratū //	ā naḥ mitrāvaruṇā ghṛtaiḥ gavyūtim ukṣatam madhvā rajāmsi su kratū 
SA_GV_syajurvedu-1330	pra bāhavā sisṛtaṃ jīvase na ā no gavyūtim ukṣataṃ ghṛtena /  ā no jane śravayataṃ yuvānā śrutaṃ me mitrāvaruṇā havemā //	pra bāhavā sisṛtam jīvase naḥ ā naḥ gavyūtim ukṣatam ghṛtena    ā naḥ jane śravayatam yuvānā śrutam me mitrāvaruṇā havā imā 
SA_GV_syajurvedu-1331	śaṃ no bhavantu vājino haveṣu devatātā mitadravaḥ svarkāḥ /  jambhayanto 'hiṃ vṛkam̐ rakṣām̐si sanemy asmad yuyavann amīvāḥ //	śam naḥ bhavantu vājinaḥ haveṣu devatātā mitadravaḥ su arkāḥ jambhayantaḥ him vṛkam rakṣāmsi sanemi asmat yuyavan amīvāḥ 
SA_GV_syajurvedu-1332	vāje-vāje 'vata vājino no dhaneṣu viprā amṛtā ṛtajñāḥ /  asya madhvaḥ pibata mādayadhvaṃ tṛptā yāta pathibhir devayānaiḥ //	vājevāje vata vājinaḥ naḥ dhaneṣu viprāḥ amṛtāḥ ṛta jñāḥ   asya madhvaḥ pibata mādayadhvam tṛptāḥ yāta pathibhiḥ deva yānaiḥ 
SA_GV_syajurvedu-1333	samiddho agniḥ samidhā susamiddho vareṇyaḥ /  gāyatrī chanda indriyaṃ tryavir gaur vayo dadhuḥ //	samiddhaḥ agniḥ samidhā su samiddhaḥ vareṇyaḥ gāyatrī chandaḥ indriyam tryaviḥ gauḥ vayaḥ dadhuḥ 
SA_GV_syajurvedu-1334	tanūnapāc chucivratas tanūpāś ca sarasvatī /  uṣṇihā chanda indriyaṃ dityavāḍ gaur vayo dadhuḥ //	tanūnapāt śuci vrataḥ tanū pāḥ ca sarasvatī uṣṇihā chandaḥ indriyam dityavāṭ gauḥ vayaḥ dadhuḥ 
SA_GV_syajurvedu-1335	iḍābhir agnir īḍyaḥ somo devo amartyaḥ /  anuṣṭup chanda indriyaṃ pañcāvir gaur vayo dadhuḥ //	iḍābhiḥ agniḥ īḍyaḥ somaḥ devaḥ amartyaḥ anuṣṭubh chandaḥ indriyam pañcāviḥ gauḥ vayaḥ dadhuḥ 
SA_GV_syajurvedu-1336	subarhir agniḥ pūṣaṇvānt stīrṇabarhir amartyaḥ /  bṛhatī chanda indriyaṃ trivatso gaur vayo dadhuḥ //	su barhiḥ agniḥ pūṣaṇvān stīrṇa barhiḥ amartyaḥ    bṛhatī chandaḥ indriyam trivatsaḥ gauḥ vayaḥ dadhuḥ 
SA_GV_syajurvedu-1337	duro devīr diśo mahīr brahmā devo bṛhaspatiḥ /  paṅktiś chanda ihendriyaṃ turyavāḍ gaur vayo dadhuḥ //	duraḥ devīḥ diśaḥ mahīḥ brahmā devaḥ bṛhaspatiḥ   paṅktiḥ chandaḥ iha indriyam turyavāh gauḥ vayaḥ dadhuḥ 
SA_GV_syajurvedu-1338	uṣe yahvī supeśasā viśve devā amartyāḥ /  triṣṭup chanda ihendriyaṃ paṣṭhavāḍ gaur vayo dadhuḥ //	uṣe yahvī supeśasā viśve devāḥ amartyāḥ triṣṭubh chandaḥ iha indriyam paṣṭhavāh gauḥ vayaḥ dadhuḥ 
SA_GV_syajurvedu-1339	daivyā hotārā bhiṣajendreṇa sayujā yujā /  jagatī chanda indriyam anaḍvān gaur vayo dadhuḥ //	daivyā hotārā bhiṣajā indreṇa sayujā yujā jagatī chandaḥ indriyam anaḍvān gauḥ vayaḥ dadhuḥ 
SA_GV_syajurvedu-1340	tisra iḍā sarasvatī bhāratī maruto viśaḥ /  virāṭ chanda ihendriyaṃ dhenur gaur na vayo dadhuḥ //	tisraḥ iḍā sarasvatī bhāratī marutaḥ viśaḥ    virāj chandaḥ iha indriyam dhenuḥ gauḥ na vayaḥ dadhuḥ 
SA_GV_syajurvedu-1341	tvaṣṭā turīpo adbhuta indrāgnī puṣṭivardhanā /  dvipadā chanda indriyam ukṣā gaur na vayo dadhuḥ //	tvaṣṭā turīpaḥ adbhutaḥ indra agnī puṣṭi vardhanā      dvipadā chandaḥ indriyam ukṣā gauḥ na vayaḥ dadhuḥ 
SA_GV_syajurvedu-1342	śamitā no vanaspatiḥ savitā prasuvan bhagam /  kakup chanda indriyaṃ vaśā vehad vayo dadhuḥ //	śamitā naḥ vanaspatiḥ savitā prasuvan bhagam kakubh chandaḥ indriyam vaśā vehat vayaḥ dadhuḥ 
SA_GV_syajurvedu-1343	svāhā yajñaṃ varuṇaḥ sukṣatro bheṣajaṃ karat /  aticchandā indriyaṃ bṛhad ṛṣabho gaur vayo dadhuḥ //	svāhā yajñam varuṇaḥ su kṣatraḥ bheṣajam karat   aticchandāḥ indriyam bṛhat ṛṣabhaḥ gauḥ vayaḥ dadhuḥ 
SA_GV_syajurvedu-1344	vasantena ṛtunā devā vasvavas trivṛtā stutāḥ /  rathantareṇa tejasā havir indre vayo dadhuḥ //	vasantena ṛtunā devāḥ trivṛtā stutāḥ   rathantareṇa tejasā haviḥ indre vayaḥ dadhuḥ 
SA_GV_syajurvedu-1345	grīṣmeṇa ṛtunā devā rudrāḥ pañcadaśe stutāḥ /  bṛhatā yaśasā balam̐ havir indre vayo dadhuḥ //	grīṣmeṇa ṛtunā devāḥ rudrāḥ pañcadaśe stutāḥ   bṛhatā yaśasā balam haviḥ indre vayaḥ dadhuḥ 
SA_GV_syajurvedu-1346	varṣābhir ṛtunādityā stome saptadaśe stutāḥ /  vairūpeṇa viśaujasā havir indre vayo dadhuḥ //	varṣābhiḥ ṛtunā ādityāḥ stome saptadaśe stutāḥ   vairūpeṇa viśā ojasā haviḥ indre vayaḥ dadhuḥ 
SA_GV_syajurvedu-1347	śāradena ṛtunā devā ekavim̐śa ṛbhava stutāḥ /  vairājena śriyā śriyam̐ havir indre vayo dadhuḥ //	śāradena ṛtunā devāḥ ekavimśe ṛbhavaḥ stutāḥ   vairājena śriyā śriyam haviḥ indre vayaḥ dadhuḥ 
SA_GV_syajurvedu-1348	hemantena ṛtunā devās triṇave maruta stutāḥ /  balena śakvarīḥ saho havir indre vayo dadhuḥ //	hemantena ṛtunā devāḥ triṇave marutaḥ stutāḥ   balena śakvarīḥ sahaḥ haviḥ indre vayaḥ dadhuḥ 
SA_GV_syajurvedu-1349	śaiśireṇa ṛtunā devās trayastrim̐śe 'mṛtā stutāḥ /  satyena revatīḥ kṣatram̐ havir indre vayo dadhuḥ //	śaiśireṇa ṛtunā devāḥ trayastrimśe mṛtā stutāḥ   satyena revatīḥ kṣatram haviḥ indre vayaḥ dadhuḥ 
SA_GV_syajurvedu-1350	hotā yakṣat samidhāgnim iḍas pade 'śvinendram̐ sarasvatīm ajo dhūmro  na godhūmaiḥ kuvalair bheṣajaṃ madhu śaṣpair na teja indriyaṃ payaḥ somaḥ  parisrutā ghṛtaṃ madhu vyantv ājyasya hotar yaja //	hotā yakṣat samidhā agnim iḍaḥ pade śvinā indram sarasvatīm ajaḥ dhūmraḥ na godhūmaiḥ kuvalaiḥ bheṣajam madhu śaṣpaiḥ na tejaḥ indriyam payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1351	hotā yakṣat tanūnapāt sarasvatī avir meṣo na bheṣajaṃ pathā  madhumatā bharann aśvinendrāya vīryaṃ badarair upavākābhir bheṣajaṃ  tokmabhiḥ payaḥ somaḥ parisrutā ghṛtaṃ madhu vyantv ājyasya hotar yaja //	hotā yakṣat tanūnapāt sarasvatī aviḥ meṣaḥ na bheṣajam pathā madhumatā bharan aśvinā indrāya vīryam badaraiḥ upavākābhiḥ bheṣajam tokmabhiḥ payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1352	hotā yakṣan narāśam̐saṃ na nagnahuṃ patim̐ surayā bheṣajaṃ meṣaḥ  sarasvatī bhiṣag ratho na candry aśvinor vapā indrasya vīryaṃ badarair  upavākābhir bheṣajaṃ tokmabhiḥ payaḥ somaḥ parisrutā ghṛtaṃ madhu vyantv  ājyasya hotar yaja //	hotā yakṣat narāśamsam na nagnahum patim surayā bheṣajam meṣaḥ sarasvatī bhiṣaj rathaḥ na candrī aśvinoḥ vapāḥ indrasya vīryam badaraiḥ upavākābhiḥ bheṣajam tokmabhiḥ payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1353	hotā yakṣad iḍeḍita ājuhvānaḥ sarasvatīm indraṃ balena vardhayann  ṛṣabheṇa gavendriyam aśvinendrāya bheṣajaṃ yavair karkandhubhir madhu  lājair na māsaraṃ payaḥ somaḥ parisrutā ghṛtaṃ madhu vyantv ājyasya  hotar yaja //	hotā yakṣat iḍā īḍitaḥ ājuhvānaḥ sarasvatīm indram balena vardhayan ṛṣabheṇa gavā indriyam aśvinā indrāya bheṣajam yavaiḥ karkandhubhiḥ madhu lājaiḥ na māsaram payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1354	hotā yakṣad barhir ūrṇamradā bhiṣaṅ nāsatyā bhiṣajāśvināśvā  śiśumatī bhiṣag dhenuḥ sarasvatī bhiṣag duha indrāya bheṣajaṃ payaḥ somaḥ  parisrutā ghṛtaṃ madhu vyantv ājyasya hotar yaja //	hotā yakṣat barhiḥ ūrṇamradā bhiṣaj nāsatyā bhiṣajā aśvinā aśvā śiśumatī bhiṣaj dhenuḥ sarasvatī bhiṣaj duhe indrāya bheṣajam payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1355	hotā yakṣad duro diśaḥ kavaṣyo na vyacasvatīr aśvibhyāṃ na duro  diśa indro na rodasī dughe duhe dhenuḥ sarasvaty aśvinendrāya bheṣajam̐  śukraṃ na jyotir indriyaṃ payaḥ somaḥ parisrutā ghṛtaṃ madhu vyantv  ājyasya hotar yaja //	hotā yakṣat duraḥ diśaḥ kavaṣyaḥ na vyacasvatīḥ aśvibhyām na duraḥ diśaḥ indraḥ na rodasī dughe duhe dhenuḥ sarasvatī aśvinā indrāya bheṣajam śukram na jyotiḥ indriyam payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1356	hotā yakṣat supeśasoṣe naktaṃ divāśvinā samañjati sarasvatyā tviṣim  indre na bheṣajam̐ śyeno na rajasā hṛdā śriyā na māsaraṃ payaḥ somaḥ  parisrutā ghṛtaṃ madhu vyantv ājyasya hotar yaja //	hotā yakṣat supeśasā uṣe naktam divā aśvinā samañjati sarasvatyā tviṣim indre na bheṣajam śyenaḥ na rajasā hṛdā śriyā na māsaram payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1357	hotā yakṣad daivyā hotārā bhiṣajāśvinendraṃ na jāgṛvi divā naktaṃ  na bheṣajaiḥ śūṣam̐ sarasvatī bhiṣak sīsena duha indriyaṃ payaḥ somaḥ  parisrutā ghṛtaṃ madhu vyantv ājyasya hotar yaja //	hotā yakṣat daivyā hotārā bhiṣajā aśvinā indram na jāgṛvi divā naktam na bheṣajaiḥ śūṣam sarasvatī bhiṣak sīsena duhe indriyam payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1358	hotā yakṣat tisro devīr na bheṣajaṃ trayastridhātavo 'paso rūpam  indre hiraṇyayam aśvineḍā na bhāratī vācā sarasvatī maha indrāya duha  indriyaṃ payaḥ somaḥ parisrutā ghṛtaṃ madhu vyantv ājyasya hotar yaja //	hotā yakṣat tisraḥ devīḥ na bheṣajam trayaḥ tri dhātavaḥ pasaḥ rūpam indre hiraṇyayam aśvinā iḍā na bhāratī vācā sarasvatī mahe indrāya duhe indriyam payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1359	hotā yakṣat surerasam ṛṣabhaṃ naryāpasaṃ tvaṣṭāram indram aśvinā  bheṣajaṃ na sarasvatīm ojo na hūtir indriyaṃ vṛko na rabhaso bhiṣag  yaśaḥ surayā bheṣajam̐ śriyā na māsaraṃ payaḥ somaḥ parisrutā ghṛtaṃ  madhu vyantv ājyasya hotar yaja //	hotā yakṣat surerasam ṛṣabham narya apasam tvaṣṭāram indram aśvinā bheṣajam na sarasvatīm ojaḥ na hūtiḥ indriyam vṛkaḥ na rabhasaḥ bhiṣaj yaśaḥ surayā bheṣajam śriyā na māsaram payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1360	hotā yakṣad vanaspatim̐ śamitāram̐ śatakratuṃ bhīmaṃ na manyum̐  rājānaṃ vyāghraṃ namasāśvinā bhāmam̐ sarasvatī bhiṣag indrāya duha  indriyaṃ payaḥ somaḥ parisrutā ghṛtaṃ madhu vyantv ājyasya hotar yaja //	hotā yakṣat vanaspatim śamitāram śatakratum bhīmam na manyum rājānam vyāghram namasā aśvinā bhāmam sarasvatī bhiṣaj indrāya duhe indriyam payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1361	hotā yakṣad agnim̐ svāhājyasya stokānām̐ svāhā medasāṃ pṛthak  svāhā chāgam aśvibhyām̐ svāhā meṣam̐ sarasvatyai svāha ṛṣabham indrāya  sim̐hāya sahasa indriyam̐ svāhāgniṃ na bheṣajam̐ svāhā somam indriyam̐  svāhendram̐ sutrāmāṇam̐ savitāraṃ varuṇaṃ bhiṣajāṃ patim̐ svāhā  vanaspatiṃ priyaṃ pātho na bheṣajam̐ svāhā devā ājyapā juṣāṇo agnir  bheṣajaṃ payaḥ somaḥ parisrutā ghṛtaṃ madhu vyantv ājyasya hotar yaja //	hotā yakṣat agnim svāhā ājyasya stokānām svāhā medasām pṛthak svāhā chāgam aśvibhyām svāhā meṣam sarasvatyai svāhā ṛṣabham indrāya simhāya sahase indriyam svāhā agnim na bheṣajam svāhā somam indriyam svāhā indram su trāmāṇam savitāram varuṇam bhiṣajām patim svāhā vanaspatim priyam pāthaḥ na bheṣajam svāhā devāḥ ājya pāḥ juṣāṇaḥ agniḥ bheṣajam payaḥ somaḥ parisrutā ghṛtam madhu vyantu ājyasya hotar yaja 
SA_GV_syajurvedu-1362	hotā yakṣad aśvinau chāgasya vapāyā medaso juṣetām̐ havir hotar  yaja /  hotā yakṣat sarasvatīṃ meṣasya vapāyā medaso juṣatām̐ havir hotar yaja /  hotā yakṣad indram ṛṣabhasya vapāyā medaso juṣatām̐ havir hotar yaja //	hotā yakṣat aśvinau chāgasya vapāyāḥ medasaḥ juṣetām haviḥ hotar yaja    hotā yakṣat sarasvatīm meṣasya vapāyāḥ medasaḥ juṣatām haviḥ hotar yaja    hotā yakṣat indram ṛṣabhasya vapāyāḥ medasaḥ juṣatām haviḥ hotar yaja 
SA_GV_syajurvedu-1363	hotā yakṣad aśvinau sarasvatīm indram̐ sutrāmāṇam ime somāḥ  surāmāṇaś chāgair na meṣair ṛṣabhaiḥ sutāḥ śaṣpair ba tokmabhir lājair  mahasvanto madā māsareṇa pariṣkṛtāḥ śukrāḥ payasvanto 'mṛtāḥ  prasthitā vo madhuścutas tān aśvinā sarasvatīndraḥ sutrāmā vṛtrahā  juṣantām̐ somyaṃ madhu pibantu vyantu hotar yaja //	hotā yakṣat aśvinau sarasvatīm indram su trāmāṇam ime somāḥ su rāmāṇaḥ chāgaiḥ na meṣaiḥ ṛṣabhaiḥ sutāḥ śaṣpaiḥ tokmabhiḥ lājaiḥ mahasvantaḥ madāḥ māsareṇa pariṣkṛtāḥ śukrāḥ payasvantaḥ mṛtāḥ prasthitāḥ vaḥ madhuścutaḥ tān aśvinā sarasvatī indraḥ su trāmā vṛtrahā juṣantām somyam madhu pibantu vyantu hotar yaja 
SA_GV_syajurvedu-1364	hotā yakṣad aśvinau chāgasya haviṣa āttām adya madhyato meda  udbhṛtaṃ purā dveṣobhyaḥ purā pauruṣeyyā gṛbho ghastāṃ nūnaṃ  ghāseajrāṇāṃ yavasaprathamānām̐ sumatkṣarāṇām̐ śatarudriyāṇām agniṣvāttānāṃ  pīvopavasānāṃ pārśvataḥ śroṇitaḥ śitāmata utsādato 'ṅgād-aṅgād avattānāṃ  karata evāśvinā juṣetām̐ havir hotar yaja //	hotā yakṣat aśvinau chāgasya haviṣaḥ āttām adya madhyataḥ medaḥ udbhṛtam purā dveṣobhyaḥ purā pauruṣeyyāḥ gṛbhaḥ nūnam ghāseajrāṇām yavasa prathamānām sumatkṣarāṇām śatarudriyāṇām agniṣvāttānām pīvopavasānām pārśvataḥ śroṇitaḥ śitāmataḥ utsādataḥ ṅgāt aṅgāt avattānām karataḥ eva aśvinā juṣetām haviḥ hotar yaja 
SA_GV_syajurvedu-1365	hotā yakṣat sarasvatīṃ meṣasya haviṣa āvayad adya madhyato meda  udbhṛtaṃ purā dveṣobhyaḥ purā pauruṣeyyā gṛbho ghasan nūnaṃ  ghāseajrāṇāṃ yavasaprathamānām̐ sumatkṣarāṇām̐ śatarudriyāṇām agniṣvāttānāṃ  pīvopavasānāṃ pārśvataḥ śroṇitaḥ śitāmata utsādato 'ṅgād-aṅgād avattānāṃ  karad evam̐ sarasvatī juṣatām̐ havir hotar yaja //	hotā yakṣat sarasvatīm meṣasya haviṣaḥ āvayat adya madhyataḥ medaḥ udbhṛtam purā dveṣobhyaḥ purā pauruṣeyyāḥ gṛbhaḥ ghasat nūnam ghāseajrāṇām yavasaprathamānām sumatkṣarāṇām śatarudriyāṇām agniṣvāttānām pīvopavasānām pārśvataḥ śroṇitaḥ śitāmataḥ utsādataḥ ṅgāt aṅgāt avattānām karat evam sarasvatī juṣatām haviḥ hotar yaja 
SA_GV_syajurvedu-1366	hotā yakṣad indram ṛṣabhasya haviṣa āvayad adya madhyato meda  udbhṛtaṃ purā dveṣobhyaḥ purā pauruṣeyyā gṛbho ghasan nūnaṃ  ghāseajrāṇāṃ yavasaprathamānām̐ sumatkṣarāṇām̐ śatarudriyāṇām agniṣvāttānāṃ  pīvopavasānāṃ pārśvataḥ śroṇitaḥ śitāmata utsādato 'ṅgād-aṅgād avattānāṃ  karad evam indro juṣatām̐ havir hotar yaja //	hotā yakṣat indram ṛṣabhasya haviṣaḥ āvayat adya madhyataḥ medaḥ udbhṛtam purā dveṣobhyaḥ purā pauruṣeyyāḥ gṛbhaḥ ghasat nūnam ghāseajrāṇām yavasaprathamānām sumatkṣarāṇām śatarudriyāṇām agniṣvāttānām pīvopavasānām pārśvataḥ śroṇitaḥ śitāmataḥ utsādataḥ ṅgāt aṅgāt avattānām karat evam indraḥ juṣatām haviḥ hotar yaja 
SA_GV_syajurvedu-1367	hotā yakṣad vanaspatim abhi hi piṣṭatamayā rabhiṣṭayā  raśanayādhita /  yatrāśvinoś chāgasya haviṣaḥ priyā dhāmāni yatra sarasvatyā meṣasya  haviṣaḥ priyā dhāmāni yatrendrasya ṛṣabhasya haviṣaḥ priyā dhāmāni  yatrāgneḥ priyā dhāmāni yatra somasya priyā dhāmāni yatrendrasya  sutrāmṇaḥ priyā dhāmāni yatra savituḥ priyā dhāmāni yatra varuṇasya  priyā dhāmāni yatra vanaspateḥ priyā pāthām̐si yatra devānām  ājyapānāṃ priyā dhāmāni yatrāgner hotuḥ priyā dhāmāni tatraitān  prastutyevopastutyevopāva srakṣad rabhīyasa iva kṛtvī karad evaṃ devo  vanaspatir juṣatām̐ havir hotar yaja //	hotā yakṣat vanaspatim abhi hi piṣṭatamayā rabhiṣṭayā raśanayā ādhita  / yatra aśvinoḥ chāgasya haviṣaḥ priyā dhāmāni yatra sarasvatyāḥ meṣasya haviṣaḥ priyā dhāmāni yatra indrasya ṛṣabhasya haviṣaḥ priyā dhāmāni yatra agneḥ priyā dhāmāni yatra somasya priyā dhāmāni yatra indrasya sutrāmṇaḥ priyā dhāmāni yatra savituḥ priyā dhāmāni yatra varuṇasya priyā dhāmāni yatra vanaspateḥ priyā pāthāmsi yatra devānām ājya pānām priy
SA_GV_syajurvedu-1368	hotā yakṣad agnim̐ sviṣṭakṛtam ayāḍ agnir aśvinoś chāgasya  haviṣaḥ priyā dhāmāny ayāṭ sarasvatyā meṣasya haviṣaḥ priyā dhāmāny  ayāḍ indrasya ṛṣabhasya haviṣaḥ priyā dhāmāny ayāḍ agneḥ priyā  dhāmāny ayāṭ somasya priyā dhāmāny ayāḍ indrasya sutrāmṇaḥ priyā  dhāmāny ayāṭ savituḥ priyā dhāmāny ayāḍ varuṇasya priyā dhāmāny ayāḍ  vanaspateḥ priyā pāthām̐sy ayāḍ devānām ājyapānāṃ priyā dhāmāni  yakṣad agner hotuḥ priyā dhāmāni yakṣat svaṃ mahimānam ā yajatām ejyā  iṣaḥ kṛṇotu so adhvarā jātavedā juṣatām̐ havir hotar yaja //	hotā yakṣat agnim sviṣṭakṛtam ayāṭ agniḥ aśvinoḥ chāgasya haviṣaḥ priyā dhāmāni ayāṭ sarasvatyāḥ meṣasya haviṣaḥ priyā dhāmāni ayāṭ indrasya ṛṣabhasya haviṣaḥ priyā dhāmāni ayāṭ agneḥ priyā dhāmāni ayāṭ somasya priyā dhāmāni ayāṭ indrasya sutrāmṇaḥ priyā dhāmāni ayāṭ savituḥ priyā dhāmāni ayāṭ varuṇasya priyā dhāmāni ayāṭ vanaspateḥ priyā pāthāmsi ayāṭ devānām ājya pānām priyā dhāmāni yakṣat 
SA_GV_syajurvedu-1369	devaṃ barhiḥ sarasvatī sudevam indre aśvinā /  tejo na cakṣur akṣyor barhiṣā dadhur indriyaṃ vasuvane vasudheyasya  vyantu yaja //	devam barhiḥ sarasvatī su devam indre aśvinā   tejaḥ na cakṣuḥ akṣyoḥ barhiṣā dadhuḥ indriyam vasuvane vasudheyasya vyantu yaja 
SA_GV_syajurvedu-1370	devīr dvāro aśvinā bhiṣajendre sarasvatī /  prāṇaṃ na vīryaṃ nasi dvāro dadhur indriyaṃ vasuvane vasudheyasya vyantu  yaja //	devīḥ dvāraḥ aśvinā bhiṣajā indre sarasvatī   prāṇam na vīryam nasi dvāraḥ dadhuḥ indriyam vasuvane vasudheyasya vyantu yaja 
SA_GV_syajurvedu-1371	devī uṣāsāv aśvinā sutrāmendre sarasvatī /  balaṃ na vācam āsya uṣābhyāṃ dadhur indriyaṃ vasuvane vasudheyasya  vyantu yaja //	devī uṣā asau aśvinā sutrāmā indre sarasvatī   balam na vācam āsye uṣābhyām dadhuḥ indriyam vasuvane vasudheyasya vyantu yaja 
SA_GV_syajurvedu-1372	devī joṣṭrī sarasvaty aśvinendram avardhayan /  śrotraṃ na karṇayor yaśo joṣṭrībhāṃ dadhur indriyaṃ vasuvane vasudheyasya  vyantu yaja //	devī joṣṭrī sarasvatī aśvinā indram avardhayan   śrotram na karṇayoḥ yaśaḥ joṣṭrī ibhām dadhuḥ indriyam vasuvane vasudheyasya vyantu yaja 
SA_GV_syajurvedu-1373	devī ūrjāhutī dughe sudughendre sarasvaty aśvinā bhiṣajāvataḥ /  śukraṃ na jyoti stanayor āhutī dhatta indriyaṃ vasuvane vasudheyasya  vyantu yaja //	devī ūrjā āhutī dughe sudughā indre sarasvatī aśvinā bhiṣajāvataḥ    śukram na jyotiḥ stanayoḥ āhutī dhatte indriyam vasuvane vasudheyasya vyantu yaja 
SA_GV_syajurvedu-1374	devā devānāṃ bhiṣajā hotārāv indram aśvinā /  vaṣaṭkāraiḥ sarasvatī tviṣiṃ na hṛdaye matim̐ hotṛbhyāṃ dadhur indriyaṃ  vasuvane vasudheyasya vyantu yaja //	devā devānām bhiṣajā hotārau indram aśvinā    vaṣaṭkāraiḥ sarasvatī tviṣim na hṛdaye matim hotṛbhyām dadhuḥ indriyam vasuvane vasudheyasya vyantu yaja 
SA_GV_syajurvedu-1375	devīs tisras tisro devīr aśvineḍā sarasvatī /  śūṣaṃ na madhye nābhyām indrāya dadhur indriyaṃ vasuvane vasudheyasya  vyantu yaja //	devīḥ tisraḥ tisraḥ devīḥ aśvinā iḍā sarasvatī   śūṣam na madhye nābhyām indrāya dadhuḥ indriyam vasuvane vasudheyasya vyantu yaja 
SA_GV_syajurvedu-1376	deva indro narāśam̐sas trivarūthaḥ sarasvatyāśvibhyām īyate rathaḥ /  reto na rūpam amṛtaṃ janitram indrāya tvaṣṭā dadhad indriyāṇi vasuvane  vasudheyasya vyantu yaja //	devaḥ indraḥ narāśamsaḥ tri varūthaḥ sarasvatyā aśvibhyām īyate rathaḥ    retaḥ na rūpam amṛtam janitram indrāya tvaṣṭā dadhat indriyāṇi vasuvane vasudheyasya vyantu yaja 
SA_GV_syajurvedu-1377	devo devair vanaspatir hiraṇyaparṇo aśvibhyām̐ sarasvatyā supippala  indrāya pacyate madhu /  ojo na jūtir ṛṣabho na bhāmaṃ vanaspatir no dadhad indriyāṇi vasuvane  vasudheyasya vyantu yaja //	devaḥ devaiḥ vanaspatiḥ hiraṇya parṇaḥ aśvibhyām sarasvatyā su pippalaḥ indrāya pacyate madhu    ojaḥ na jūtiḥ ṛṣabhaḥ na bhāmam vanaspatiḥ naḥ dadhat indriyāṇi vasuvane vasudheyasya vyantu yaja 
SA_GV_syajurvedu-1378	devaṃ barhir vāritīnām adhvare stīrṇam aśvibhyām ūrṇamradāḥ  sarasvatyā syonam indra te sadaḥ /  īśāyai manyum̐ rājānaṃ barhiṣā dadhur indriyaṃ vasuvane vasudheyasya  vyantu yaja //	devam barhiḥ vāritīnām adhvare stīrṇam aśvibhyām ūrṇamradāḥ sarasvatyā syonam indra te sadaḥ    īśāyai manyum rājānam barhiṣā dadhuḥ indriyam vasuvane vasudheyasya  vyantu yaja 
SA_GV_syajurvedu-1379	"devo agniḥ sviṣṭakṛd devān yakṣad yathāyatham̐ hotārāv indram  aśvinā vācā vācam̐ sarasvatīm agnim̐ somam̐ sviṣṭakṛt sv""ṣṭa indraḥ  sutrāmā savitā varuṇo bhiṣag iṣṭo devovanaspatiḥ sv""ṣṭā devā ājyapāḥ  sv""ṣṭo agnir agninā hotā hotre sviṣṭakṛd yaśo na dadhad indriyam ūrjam  apacitim̐ svadhāṃ vasuvane vasudheyasya vyantu yaja //"	devaḥ agniḥ sviṣṭakṛt devān yakṣat yathāyatham hotārau indram aśvinā vācā vācam sarasvatīm agnim somam sviṣṭakṛt svṣṭaḥ indraḥ sutrāmā savitā varuṇaḥ bhiṣaj iṣṭaḥ devovanaspatiḥ svṣṭāḥ devāḥ ājya pāḥ svṣṭaḥ agniḥ agninā hotā hotre sviṣṭakṛt yaśaḥ na dadhat indriyam ūrjam apacitim svadhām vasuvane vasudheyasya vyantu yaja 
SA_GV_syajurvedu-1380	agnim adya hotāram avṛṇītāyaṃ yajamānaḥ pacan paktīḥ pacan puroḍāśān badhnann aśvibhyāṃ chāgam̐ sarasvatyai meṣam indrāya ṛṣabham̐  sunvann aśvibhyām̐ sarasvatyā indrāya sutrāmṇe surāsomān //	agnim adya hotāram avṛṇīta ayam yajamānaḥ pacan paktīḥ pacan puroḍāśān badhnan aśvibhyām chāgam sarasvatyai meṣam indrāya ṛṣabham sunvan aśvibhyām sarasvatyai indrāya sutrāmṇe surā somān 
SA_GV_syajurvedu-1381	sūpasthā adya devo vanaspatir abhavad aśvibhyāṃ chāgena  sarasvatyai meṣeṇendrāya ṛṣabheṇākṣam̐s tān medastaḥ prati  pacatāgṛbhīṣatāvīvṛdhanta puroḍāśair apur aśvinā sarasvatīndraḥ  sutrāmā surāsomān //	su upasthāḥ adya devaḥ vanaspatiḥ abhavat aśvibhyām chāgena sarasvatyai meṣeṇa indrāya ṛṣabheṇa akṣam tān medastaḥ prati pacata agṛbhīṣata avīvṛdhanta puroḍāśaiḥ apuḥ aśvinā sarasvatī indraḥ sutrāmā surā somān 
SA_GV_syajurvedu-1382	tvām adya ṛṣa ārṣeya ṛṣīṇāṃ napād avṛṇītāyṃ yajamāno bahubhya  ā saṃgatebhya eṣa me deveṣu vasu vāryāyakṣyata iti tā yā devā deva  dānāny adus tāny asmā ā ca śāssvā ca gurasveṣitaś ca hotar asi  bhadravācyāya preṣito mānuṣaḥ sūktavākāya sūktā brūhi //	tvām adya ṛṣaḥ ārṣeyaḥ ṛṣīṇām napāt avṛṇīta ayam yajamānaḥ bahubhyaḥ ā saṃgatebhyaḥ eṣa me deveṣu vasu vārya ayakṣyata iti tāḥ yāḥ devāḥ deva dānāni aduḥ tāni asmai ā ca śāssva ā ca gurasva iṣitaḥ ca hotar asi bhadra vācyāya preṣitaḥ mānuṣaḥ sūktavākāya sūktāḥ brūhi 
SA_GV_syajurvedu-1383	tejo 'si śukram amṛtam āyuṣpā āyur me pāhi /  devasya tvā savituḥ prasave 'śvinor bāhubhyāṃ pūṣṇo hastābhyām /  ā dade //	tejaḥ si śukram amṛtam āyuṣpāḥ āyuḥ me pāhi    devasya tvā savituḥ prasave śvinoḥ bāhubhyām pūṣṇaḥ hastābhyām    ā dade 
SA_GV_syajurvedu-1384	imām agṛbhṇan raśanām ṛtasya pūrva āyuṣi vidatheṣu kavyā /  sā no asmint suta ā babhūva ṛtasya sāmant saramārapantī //	imām agṛbhṇan raśanām ṛtasya pūrve āyuṣi vidatheṣu kavyā    sā naḥ asmin sute ā babhūva ṛtasya sāman saramā ārapantī 
SA_GV_syajurvedu-1385	abhidhā asi bhuvanam asi yantāsi dhartā /  sa tvam agniṃ vaiśvānaram̐ saprathasaṃ gaccha svāhākṛtaḥ //	abhidhā asi bhuvanam asi yantā asi dhartā    sa tvam agnim vaiśvānaram saprathasam gaccha svāhākṛtaḥ 
SA_GV_syajurvedu-1386	svagā tvā devebhyaḥ prajāpataye brahmann aśvaṃ bhantsyāmi  devebhyaḥ prajāpataye tena rādhyāsam /  taṃ badhāna devebhyaḥ prajāpataye tena rādhnuhi //	svagā tvā devebhyaḥ prajāpataye brahman aśvam bhantsyāmi devebhyaḥ prajāpataye tena rādhyāsam   tam badhāna devebhyaḥ prajāpataye tena rādhnuhi 
SA_GV_syajurvedu-1387	prajāpataye tvā juṣṭaṃ prokṣāmi /  indrāgnibhyāṃ tvā juṣṭaṃ prokṣāmi /  vāyave tvā juṣṭaṃ prokṣāmi /  viśvebhyas tvā devebhyo juṣṭaṃ prokṣāmi /  sarvebhyas tvā devebhyo juṣṭaṃ prokṣāmi /  yo arvantaṃ jighām̐sati tam abhy amīti varuṇaḥ paro martaḥ paraḥ śvā //	prajāpataye tvā juṣṭam prokṣāmi   indra agnibhyām tvā juṣṭam prokṣāmi   vāyave tvā juṣṭam prokṣāmi   viśvebhyaḥ tvā devebhyaḥ juṣṭam prokṣāmi    sarvebhyaḥ tvā devebhyaḥ juṣṭam prokṣāmi   yaḥ arvantam jighāmsati tam abhi amī iti varuṇaḥ paraḥ martaḥ paraḥ śvā 
SA_GV_syajurvedu-1388	agnaye svāhā /  somāya svāhā /  apāṃ modāya svāhā /  savitre svāhā /  vāyave svāhā /  viṣṇave svāhā /  indrāya svāhā /  bṛhaspataye svāhā /  mitrāya svāhā /  varuṇāya svāhā //	agnaye svāhā somāya svāhā   apām modāya svāhā savitre svāhā vāyave svāhā  viṣṇave svāhā indrāya svāhā  bṛhaspataye svāhā   mitrāya svāhā   varuṇāya svāhā 
SA_GV_syajurvedu-1389	hiṅkārāya svāhā hiṅkṛtāya svāhā krandate svāhāvakrandāya  svāhā prothate svāhā praprothāya svāhā gandhāya svāhā ghrātāya  svāhā niviṣṭāya svāhopaviṣṭāya svāhā saṃditāya svāhā valgate  svāhāsīnāya svāhā śayānāya svāhā svapate svāhā jāgrate svāhā  kūjate svāhā prabuddhāya svāhā vijṛmbhamāṇāya svāhā vicṛtāya svāhā  sam̐hānāya svāhopasthitāya svāhāyanāya svāhā prāyaṇāya svāhā //	hiṅkārāya svāhā hiṅkṛtāya svāhā krandate svāhā avakrandāya svāhā prothate svāhā praprothāya svāhā gandhāya svāhā ghrātāya svāhā niviṣṭāya svāhā upaviṣṭāya svāhā saṃditāya svāhā valgate svāhā āsīnāya svāhā śayānāya svāhā svapate svāhā jāgrate svāhā kūjate svāhā prabuddhāya svāhā vijṛmbhamāṇāya svāhā vicṛtāya svāhā samhānāya svāhā upasthitāya svāhā ayanāya svāhā prāyaṇāya svāhā 
SA_GV_syajurvedu-1390	yate svāhā dhāvate svāhoddrāvāya svāhoddrutāya svāhā śūkārāya  svāhā śūkṛtāya svāhā niṣaṇāya svāhotthitāya svāhā javāya svāhā  balāya svāhā vivartamānāya svāhā vivṛttāya svāhā vidhūnvānāya svāhā  vidhūtāya svāhā śuśrūṣamāṇāya svāhā śṛṇvate svāhekṣamāṇāya  svāhekṣitāya svāhā v`īkṣitāya svāhā nimeṣāya svāhā yad atti tasmai  svāhā yat pibati tasmai svāhā yan mūtraṃ karoti tasmai svāhā kurvate  svāhā kṛtāya svāhā //	yate svāhā dhāvate svāhā uddrāvāya svāhā uddrutāya svāhā śūkārāya svāhā śūkṛtāya svāhā niṣaṇāya svāhā utthitāya svāhā javāya svāhā balāya svāhā vivartamānāya svāhā vivṛttāya svāhā vidhūnvānāya svāhā vidhūtāya svāhā śuśrūṣamāṇāya svāhā śṛṇvate svāhā īkṣamāṇāya svāhā īkṣitāya svāhā vīkṣitāya svāhā nimeṣāya svāhā yat atti tasmai svāhā yat pibati tasmai svāhā yat mūtram karoti tasmai svāhā kurvate svā
SA_GV_syajurvedu-1391	tat savitur vareṇyaṃ bhargo devasya dhīmahi /  dhiyo yo naḥ pracodayat //	tat savituḥ vareṇyam bhargaḥ devasya dhīmahi dhiyaḥ yaḥ naḥ pracodayat 
SA_GV_syajurvedu-1392	hiraṇyapāṇim ūtaye savitāram upa hvaye /  sa cettā devatā padam //	hiraṇya pāṇim ūtaye savitāram upa hvaye    sa cettā devatā padam 
SA_GV_syajurvedu-1393	devasya cetato mahīṃ pra savitur havāmahe /  sumatim̐ satyarādhasam //	devasya cetataḥ mahīm pra savituḥ havāmahe     sumatim satya rādhasam 
SA_GV_syajurvedu-1394	suṣṭutim̐ sumatīvṛdho rātim̐ savitur īmahe /  pra devāya matīvide //	suṣṭutim sumatīvṛdhaḥ rātim savituḥ īmahe    pra devāya matī vide 
SA_GV_syajurvedu-1395	rātim̐ satpatiṃ mahe savitāram upa hvaye /  āsavaṃ devavītaye //	rātim sat patim mahe savitāram upa hvaye    āsavam deva vītaye 
SA_GV_syajurvedu-1396	devasya savitur matim āsavaṃ viśvadevyam /  dhiyā bhagaṃ manāmahe //	devasya savituḥ matim āsavam viśvadevyam    dhiyā bhagam manāmahe 
SA_GV_syajurvedu-1397	agnim̐ stomena bodhaya samidhāno amartyam /  havyā deveṣu no dadhat //	agnim stomena bodhaya samidhānaḥ amartyam   havyā deveṣu naḥ dadhat 
SA_GV_syajurvedu-1398	sa havyavāḍ amartya uśig dūtaś canohitaḥ /  agnir dhiyā sam ṛṇvati //	sa havyavāṭ amartyaḥ uśij dūtaḥ canohitaḥ    agniḥ dhiyā sam ṛṇvati 
SA_GV_syajurvedu-1399	agniṃ dūtaṃ puro dadhe havyavāham upa bruve /  devām̐ ā sādayād iha //	agnim dūtam puras dadhe havyavāham upa bruve    devām ā sādayāt iha 
SA_GV_syajurvedu-1400	ajījano hi pavamāna sūryaṃ vidhāre śakmanā payaḥ /  gojīrayā ram̐hamāṇaḥ purandhyā //	ajījanaḥ hi pavamāna sūryam vidhāre śakmanā payaḥ    go jīrayā ramhamāṇaḥ purandhyā 
SA_GV_syajurvedu-1401	vibhūr mātrā prabhūḥ pitrāśvo 'si hayo 'sy atyo 'si mayo 'sy  arvāsi saptir asi vājy asi vṛṣāsi nṛmaṇā asi /  yayur nāmāsi śiśur nāmāsy ādityānāṃ patvānv ihi //	vibhūḥ mātrā prabhūḥ pitrā aśvaḥ si hayaḥ si atyaḥ si mayaḥ si  / arvā asi saptiḥ asi vājī asi vṛṣā asi nṛmaṇāḥ asi    yayuḥ nāma asi śiśuḥ nāma asi ādityānām patvā anu ihi 
SA_GV_syajurvedu-1402	devā āśāpālā etaṃ devebhyo 'śvaṃ medhāya prokṣitam̐ rakṣat /  iha rantiḥ /  iha ramatām /  iha dhṛtiḥ /  iha svadhṛtiḥ svāhā //	devāḥ āśā pālāḥ etam devebhyaḥ śvam medhāya prokṣitam rakṣat                             
SA_GV_syajurvedu-1403	kāya svāhā kasmai svāhā katamasmai svāhā svāhādhim ādhītāya  svāhā manaḥ prajāpataye svāhācittaṃ vijñātāyādityai svāhādityai  mahyai svāhādityai sumṛḍīkāyai svāhā sarasvatyai svāhā sarasvatyai  pāvakāyai svāhā sarasvatyai bṛhatyai svāhā pūṣṇe svāhā pūṣṇe  prapathyāya svāhā pūṣṇe naraṃdhiṣāya svāhā tvaṣṭre svāhā tvaṣṭre  turīpāya svāhā tvaṣṭre pururūpāya svāhā viṣṇave svāhā viṣṇave  nibhūyapāya svāhā viṣṇave śipiviṣṭāya svāhā //	kāya svāhā kasmai svāhā katamasmai svāhā svāhā ādhim ādhītāya svāhā manaḥ prajāpataye svāhā acittam vijñātāya adityai svāhā adityai mahyai svāhā adityai su mṛḍīkāyai svāhā sarasvatyai svāhā sarasvatyai pāvakāyai svāhā sarasvatyai bṛhatyai svāhā pūṣṇe svāhā pūṣṇe prapathyāya svāhā pūṣṇe naraṃdhiṣāya svāhā tvaṣṭre svāhā tvaṣṭre turīpāya svāhā tvaṣṭre puru rūpāya svāhā viṣṇave svāhā viṣṇave nibhūyapāya sv
SA_GV_syajurvedu-1404	viśvo devasya netur marto vurīta sakhyam /  viśvo rāya iṣudhyati dyumnaṃ vṛṇīta puṣyase svāhā //	viśvaḥ devasya netuḥ martaḥ vurīta sakhyam   viśvaḥ rāyaḥ iṣudhyati dyumnam vṛṇīta puṣyase svāhā 
SA_GV_syajurvedu-1405	ā brahman brāhmaṇo brahmavarcasī jāyatām ā rāṣṭre rājanyaḥ śūra  iṣavyo 'tivyādhī mahāratho jāyatāṃ dogdhrī dhenur voḍhānaḍvān āśuḥ  saptiḥ puraṃdhir yoṣā jiṣṇū ratheṣṭhāḥ sabheyo yuvāsya yajamānasya vīro  jāyatāṃ nikāme-nikāme naḥ parjanyo varṣatu phalavatyo na oṣadhayaḥ  pacyantāṃ yogakṣemo naḥ kalpatām //	ā brahman brāhmaṇaḥ brahmavarcasī jāyatām ā rāṣṭre rājanyaḥ śūraḥ iṣavyaḥ tivyādhī mahā rathaḥ jāyatām dogdhrī dhenuḥ voḍhā anaḍvān āśuḥ saptiḥ puraṃdhiḥ yoṣā jiṣṇuḥ ratheṣṭhāḥ sabheyaḥ yuvā asya yajamānasya vīraḥ jāyatām nikāmenikāme naḥ parjanyaḥ varṣatu phalavatyaḥ naḥ oṣadhayaḥ pacyantām yogakṣemaḥ naḥ kalpatām 
SA_GV_syajurvedu-1406	prāṇāya svāhāpānāya svāhā vyānāya svāhā cakṣuṣe svāhā  śrotrāya svāhā vāce svāhā manase svāhā //	prāṇāya svāhā apānāya svāhā vyānāya svāhā cakṣuṣe svāhā śrotrāya svāhā vāce svāhā manase svāhā 
SA_GV_syajurvedu-1407	prācyai diśe svāhārvācyai diśe svāhā dakṣiṇāyai diśe  svāhārvācyai diśe svāhā pratīcyai diśe svāhārvācyai diśe  svāhodīcyai diśe svāhārvācyai diśe svāhordhvāyai diśe svāhārvācyai  diśe svāhāvācyai diśe svāhārvācyai diśe svāhā //	prācyai diśe svāhā arvācyai diśe svāhā dakṣiṇāyai diśe svāhā arvācyai diśe svāhā pratīcyai diśe svāhā arvācyai diśe svāhā udīcyai diśe svāhā arvācyai diśe svāhā ūrdhvāyai diśe svāhā arvācyai diśe svāhā avācyai diśe svāhā arvācyai diśe svāhā 
SA_GV_syajurvedu-1408	adbhyaḥ svāhā vārbhyaḥ svāhodakāya svāhā tiṣṭhantībhyaḥ svāhā  sravantībhyaḥ svāhā syandamānābhyaḥ svāhā kūpyābhyaḥ svāhā sūdyābhyaḥ  svāhā dhāryābhyaḥ svāhārṇavāya svāhā samudrāya svāhā sarirāya  svāhā //	adbhyaḥ svāhā vārbhyaḥ svāhā udakāya svāhā tiṣṭhantībhyaḥ svāhā sravantībhyaḥ svāhā syandamānābhyaḥ svāhā kūpyābhyaḥ svāhā sūdyābhyaḥ svāhā dhāryābhyaḥ svāhā arṇavāya svāhā samudrāya svāhā sarirāya svāhā 
SA_GV_syajurvedu-1409	vātāya svāhā dhūmāya svāhābhrāya svāhā meghāya svāhā  vidyotamānāya svāhā stanayate svāhāvasphūrjate svāhā varṣate  svāhāvavarṣate svāhodraṃ varṣate svāhā śīghraṃ varṣate svāhodgṛhṇate  svāhodgṛhītāya svāhā pruṣṇate svāhā śīkāyate svāhā pruṣvābhyaḥ svāhā  hrādunībhyaḥ svāhā nīhārāya svāhā //	vātāya svāhā dhūmāya svāhā abhrāya svāhā meghāya svāhā vidyotamānāya svāhā stanayate svāhā avasphūrjate svāhā varṣate svāhā avavarṣate svāhā udram varṣate svāhā śīghram varṣate svāhā udgṛhṇate svāhā udgṛhītāya svāhā pruṣṇate svāhā śīkāyate svāhā pruṣvābhyaḥ svāhā hrādunībhyaḥ svāhā nīhārāya svāhā 
SA_GV_syajurvedu-1410	agnaye svāhā somāya svāhendrāya svāhā pṛthivyai  svāhāntarikṣāya svāhā dive svāhā digbhyaḥ svāhāśābhyaḥ svāhorvyai  diśe svāhārvācyai diśe svāhā //	agnaye svāhā somāya svāhā indrāya svāhā pṛthivyai svāhā antarikṣāya svāhā dive svāhā digbhyaḥ svāhā āśābhyaḥ svāhā urvyai diśe svāhā arvācyai diśe svāhā 
SA_GV_syajurvedu-1411	nakṣatrebhyaḥ svāhā nakṣatriyebhyaḥ svāhāhorātrebhyaḥ  svāhārdhamāsebhyaḥ svāhā māsebnhyaḥ svāhā ṛtubhyaḥ svāhārtavebhyaḥ  svāhā saṃvatsarāya svāhā dyāvāpṛthivībhyām̐ svāhā candrāya svāhā  sūryāya svāhā raśmibhyaḥ svāhā vasubhyaḥ svāhā rudrebhyaḥ  svāhādityebhyaḥ svāhā marudbhyaḥ svāhā viśvebhyo devebhyaḥ svāhā  mūlebhyaḥ svāhā śākhābhyaḥ svāhā vanaspatibhyaḥ svāhā puṣpebhyaḥ  svāhā phalebhyaḥ svāhauṣadhībhyaḥ svāhā //	nakṣatrebhyaḥ svāhā nakṣatriyebhyaḥ svāhā ahar rātrebhyaḥ svāhā ardha māsebhyaḥ svāhā māsebnhyaḥ svāhā ṛtubhyaḥ svāhā ārtavebhyaḥ svāhā saṃvatsarāya svāhā dyāvāpṛthivībhyām svāhā candrāya svāhā sūryāya svāhā raśmibhyaḥ svāhā vasubhyaḥ svāhā rudrebhyaḥ svāhā ādityebhyaḥ svāhā marudbhyaḥ svāhā viśvebhyaḥ devebhyaḥ svāhā mūlebhyaḥ svāhā śākhābhyaḥ svāhā vanaspatibhyaḥ svāhā puṣpebhyaḥ svāhā phalebhya
SA_GV_syajurvedu-1412	pṛthivyai svāhāntarikṣāya svāhā dive svāhā sūryāya svāhā  candrāya svāhā nakṣatrebhyaḥ svāhādbhyaḥ svāhauṣadhībhyaḥ svāhā  vanaspatibhyaḥ svāhā pariplavebhyaḥ svāhā carācarebhyaḥ svāhā  sarīsṛpebhyaḥ svāhā //	pṛthivyai svāhā antarikṣāya svāhā dive svāhā sūryāya svāhā candrāya svāhā nakṣatrebhyaḥ svāhā adbhyaḥ svāhā oṣadhībhyaḥ svāhā vanaspatibhyaḥ svāhā pariplavebhyaḥ svāhā carācarebhyaḥ svāhā sarīsṛpebhyaḥ svāhā 
SA_GV_syajurvedu-1413	asave svāhā vasave svāhā vibhuve svāhā vivasvate svāhā  gaṇaśriye svāhā gaṇapataye svāhābhibhuve svāhādhipataye svāhā śūṣāya  svāhā sam̐sarpāya svāhā candrāya svāhā jyotiṣe svāhā malimlucāya  svāhā divā patayate svāhā //	asave svāhā vasave svāhā vibhuve svāhā vivasvate svāhā gaṇa śriye svāhā gaṇapataye svāhā abhibhuve svāhā adhipataye svāhā śūṣāya svāhā samsarpāya svāhā candrāya svāhā jyotiṣe svāhā malimlucāya svāhā divā patayate svāhā 
SA_GV_syajurvedu-1414	madhave svāhā mādhavāya svāhā śukrāya svāhā śucaye svāhā  nabhase svāhā nabhasyāya svāhāheṣāya svāhorjāya svāhā sahase svāhā  sahasyāya svāhā tapase svāhā tapasyāya svāhām̐hasaspataye svāhā //	madhave svāhā mādhavāya svāhā śukrāya svāhā śucaye svāhā nabhase svāhā nabhasyāya svāhā aha iṣāya svāhā ūrjāya svāhā sahase svāhā sahasyāya svāhā tapase svāhā tapasyāya svāhā amhasaspataye svāhā 
SA_GV_syajurvedu-1415	vājāya svāhā prasavāya svāhāpijāya svāhā kratave svāhā svaḥ  svāhā mūrdhne svāhā vyaśnuvine svāhāntyāya svāhāntyāya bhauvanāya  svāhā bhuvanasya pataye svāhādhipataye svāhā prajāpataye svāhā //	vājāya svāhā prasavāya svāhā apijāya svāhā kratave svāhā svar svāhā mūrdhne svāhā vyaśnuvine svāhā antyāya svāhā antyāya bhauvanāya svāhā bhuvanasya pataye svāhā adhipataye svāhā prajāpataye svāhā 
SA_GV_syajurvedu-1416	āyur yajñena kalpatām̐ svāhā prāṇo yajñena kalpatām̐ svāhāpāno  yajñena kalpatām̐ svāhā vyāno yajñena kalpatām̐ svāhodāno yajñena kalpatām̐  svāhā samāno yajñena kalpatām̐ svāhā cakṣur yajñena kalpatām̐ svāhā  śrotraṃ yajñena kalpatām̐ svāhā vāg yajñena kalpatām̐ svāhā mano yajñena  kalpatām̐ svāhātmā yajñena kalpatām̐ svāhā brahmā yajñena kalpatām̐  svāhā jyotir yajñena kalpatām̐ svāhā svar yajñena kalpatām̐ svāhā  pṛṣṭhaṃ yajñena kalpatām̐ svāhā yajño yajñena kalpatām̐ svāhā //	āyuḥ yajñena kalpatām svāhā prāṇaḥ yajñena kalpatām svāhā apānaḥ yajñena kalpatām svāhā vyānaḥ yajñena kalpatām svāhā udānaḥ yajñena kalpatām svāhā samānaḥ yajñena kalpatām svāhā cakṣuḥ yajñena kalpatām svāhā śrotram yajñena kalpatām svāhā vāc yajñena kalpatām svāhā manaḥ yajñena kalpatām svāhā ātmā yajñena kalpatām svāhā brahmā yajñena kalpatām svāhā jyotiḥ yajñena kalpatām svāhā svar yajñena kalpatām svāhā pṛṣṭ
SA_GV_syajurvedu-1417	ekasmai svāhā dvābhyām̐ svāhā śatāya svāhaikaśatāya svāhā  vyuṣṭyai svāhā svargāya svāhā //	ekasmai svāhā dvābhyām svāhā śatāya svāhā ekaśatāya svāhā vyuṣṭyai svāhā svargāya svāhā 
SA_GV_syajurvedu-1418	hiraṇyagarbhaḥ sam avartatāgre bhūtasya jātaḥ patir eka āsīt /  sa dādhāra pṛthivīṃ dyām utemāṃ kasmai devāya haviṣā vidhema //	hiraṇya garbhaḥ sam avartata agre bhūtasya jātaḥ patiḥ ekaḥ āsīt    sa dādhāra pṛthivīm dyām uta imām kasmai devāya haviṣā vidhema 
SA_GV_syajurvedu-1419	upayāmagṛhīto 'si prajāpataye tvā juṣṭaṃ gṛhṇāmi /  eṣa te yoniḥ sūryas te mahimā /  yas te 'hant saṃvatsare mahimā saṃbabhūva yas te vāyāv antarikṣe  mahimā saṃbabhūva yas te divi sūrye mahimā saṃbabhūva tasmai te  mahimne prajāpataye svāhā devebhyaḥ //	upayāma gṛhītā u si prajāpataye tvā juṣṭam gṛhṇāmi    eṣa te yoniḥ sūryaḥ te mahimā   yaḥ te han saṃvatsare mahimā saṃbabhūva yaḥ te vāyau antarikṣe mahimā saṃbabhūva yaḥ te divi sūrye mahimā saṃbabhūva tasmai te mahimne prajāpataye svāhā devebhyaḥ 
SA_GV_syajurvedu-1420	yaḥ prāṇato nimiṣato mahitvaika id rājā jagato babhūva /  ya īśe asya dvipadaś catuṣpadaḥ kasmai devāya haviṣā vidhema //	yaḥ prāṇataḥ nimiṣataḥ mahitvā ekaḥ id rājā jagataḥ babhūva    yaḥ īśe asya dvipadaḥ catuṣpadaḥ kasmai devāya haviṣā vidhema 
SA_GV_syajurvedu-1421	upayāmagṛhīto 'si prajāpataye tvā juṣṭaṃ gṛhṇāmi /  eṣa te yoniś candras te mahimā /  yas te rātrau saṃvatsare mahimā saṃbabhūva yas te pṛthivyām agnau  mahimā saṃbabhūva yas te nakṣatreṣu candramasi mahimā saṃbabhūva  tasmai te mahimne prajāpataye devebhyaḥ svāhā //	upayāma gṛhītā u si prajāpataye tvā juṣṭam gṛhṇāmi    eṣa te yoniḥ candraḥ te mahimā   yaḥ te rātrau saṃvatsare mahimā saṃbabhūva yaḥ te pṛthivyām agnau mahimā saṃbabhūva yaḥ te nakṣatreṣu candramasi mahimā saṃbabhūva  / tasmai te mahimne prajāpataye devebhyaḥ svāhā 
SA_GV_syajurvedu-1422	yuñjanti bradhnam aruṣaṃ carantaṃ pari tasthuṣaḥ /  rocante rocanā divi //	yuñjanti bradhnam aruṣam carantam pari tasthuṣaḥ   rocante rocanā divi 
SA_GV_syajurvedu-1423	yuñjanty asya kāmyā harī vipakṣasā rathe /  śoṇā dhṛṣṇū nṛsāhasā //	yuñjanti asya kāmyā harī vipakṣasā rathe   śoṇā dhṛṣṇū nṛ sāhasā 
SA_GV_syajurvedu-1424	yad vāto apo aganīgan priyām indrasya tanvam /  etam̐ stotar anena pathā punar aśvam ā vartayāsi naḥ //	yat vātaḥ apaḥ aganīgan priyām indrasya tanvam     etam stotar anena pathā punar aśvam ā vartayāsi naḥ 
SA_GV_syajurvedu-1425	vasavas tvāñjantu gāyatreṇa chandasā /  rudrās tvāñjantu traiṣṭubhena chandasā /  ādityās tvāñjantu jāgatena chandasā /  bhūr bhuvaḥ svar lājī3ñ chācī3n yavye gavya etad annam atta devā etad  annam addhi prajāpate //	vasavaḥ tvā añjantu gāyatreṇa chandasā   rudrāḥ tvā añjantu traiṣṭubhena chandasā   ādityāḥ tvā añjantu jāgatena chandasā   bhūḥ bhuvaḥ svar   yavye gavye etat annam atta devāḥ etat annam addhi prajāpate 
SA_GV_syajurvedu-1426	kaḥ svid ekākī carati ka u svij jāyate punaḥ /  kim̐ svid dhimasya bheṣajaṃ kim v āvapanaṃ mahat //	kaḥ svid ekākī carati kaḥ u svid jāyate punar   kim svid him asya bheṣajam kim u āvapanam mahat 
SA_GV_syajurvedu-1427	sūrya ekākī carati candramā jāyate punaḥ /  agnir dhimasya bheṣajaṃ bhūmir āvapanaṃ mahat //	sūryaḥ ekākī carati candramāḥ jāyate punar   agniḥ bheṣajam bhūmiḥ āvapanam mahat 
SA_GV_syajurvedu-1428	kā svid āsīt pūrvacittiḥ kim̐ svid āsīd bṛhad vayaḥ /  kā svid āsīt pilippilā kā svid āsīt piśaṅgilā //	kā svid āsīt pūrvacittiḥ kim svid āsīt bṛhat vayaḥ   kā svid āsīt pilippilā kā svid āsīt piśaṅgilā 
SA_GV_syajurvedu-1429	dyaur āsīt pūrvacittiḥ aśva āsīd bṛhad vayaḥ /  avir āsīt pilippilā rātrir āsīt piśaṅgilā //	dyauḥ āsīt pūrvacittiḥ aśvaḥ āsīt bṛhat vayaḥ   aviḥ āsīt pilippilā rātriḥ āsīt piśaṅgilā 
SA_GV_syajurvedu-1430	vāyuṣ ṭvā pacatair avatu /  asitagrīvaś chāgaiḥ /  nyagrodhaś camasaiḥ /  śalmalir vṛddhyā /  eṣa sya rāthyo vṛṣā /  paḍbhiś caturbhir ed agan /  brahmākṛṣṇaś ca no 'vatu /  namo 'gnaye //	vāyuḥ tvā pacataiḥ avatu    asita grīvaḥ chāgaiḥ   nyagrodhaḥ camasaiḥ   śalmaliḥ vṛddhyā   eṣa sya rāthyaḥ vṛṣā   paḍbhiḥ caturbhiḥ ā id agan    brahmā akṛṣṇaḥ ca naḥ vatu    namaḥ gnaye 
SA_GV_syajurvedu-1431	sam̐śito raśminā rathaḥ sam̐śito raśminā hayaḥ /  sam̐śito apsv apsujā brahmā somapurogavaḥ //	samśitaḥ raśminā rathaḥ samśitaḥ raśminā hayaḥ    samśitaḥ apsu apsujāḥ brahmā soma purogavaḥ 
SA_GV_syajurvedu-1432	svayaṃ vājim̐s tanvaṃ kalpayasva svayaṃ yajasva svayaṃ juṣasva /  mahimā te 'nyena na saṃnaśe //	svayam vājim tanvam kalpayasva svayam yajasva svayam juṣasva    mahimā te nyena na saṃnaśe 
SA_GV_syajurvedu-1433	na vā u etan mriyase na riṣyasi devām̐ id eṣi pathibhiḥ sugebhiḥ /  yatrāsate sukṛto yatra te yayus tatra tvā devaḥ savitā dadhātu //	na vai u etat mriyase na riṣyasi devām id eṣi pathibhiḥ su gebhiḥ    yatra āsate su kṛtaḥ yatra te yayuḥ tatra tvā devaḥ savitā dadhātu 
SA_GV_syajurvedu-1434	agniḥ paśur āsīt tenāyajanta sa etaṃ lokam ajayad yasminn agniḥ sa  te loko bhaviṣyati taṃ jeṣyasi pibaitā apaḥ /  vāyuḥ paśur āsīt tenāyajanta sa etaṃ lokam ajayad yasmin vāyuḥ sa te loko  bhaviṣyati taṃ jeṣyasi pibaitā apaḥ /  sūryaḥ paśur āsīt tenāyajanta sa etaṃ lokam ajayad yasmint sūryaḥ sa te  loko bhaviṣyati taṃ jeṣyasi pibaitā apaḥ //	agniḥ paśuḥ āsīt tena ayajanta saḥ etam lokam ajayat yasmin agniḥ saḥ te lokaḥ bhaviṣyati tam jeṣyasi piba etāḥ apaḥ    vāyuḥ paśuḥ āsīt tena ayajanta saḥ etam lokam ajayat yasmin vāyuḥ sa te lokaḥ bhaviṣyati tam jeṣyasi piba etāḥ apaḥ    sūryaḥ paśuḥ āsīt tena ayajanta saḥ etam lokam ajayat yasmin sūryaḥ sa te lokaḥ bhaviṣyati tam jeṣyasi piba etāḥ apaḥ 
SA_GV_syajurvedu-1435	prāṇāya svāhā /  apānāya svāhā /  vyānāya svāhā  ambe ambike 'mbālike na mā nayati kaś cana /  sasasty aśvakaḥ subhadrikāṃ kāmpīlavāsinīm //	prāṇāya svāhā   apānāya svāhā   vyānāya svāhā ambe ambike mbālike na mā nayati kaḥ cana   sasasti aśvakaḥ subhadrikām kāmpīla vāsinīm 
SA_GV_syajurvedu-1436	gaṇānāṃ tvā gaṇapatim̐ havāmahe priyāṇāṃ tvā priyapatim̐ havāmahe  nidhīnāṃ tvā nidhipatim̐ havāmahe vaso mama /  āham ajāni garbhadham ā tvam ajāsi garbhadham //	gaṇānām tvā gaṇa patim havāmahe priyāṇām tvā priya patim havāmahe nidhīnām tvā nidhi patim havāmahe vaso mama    ā aham ajāni garbha dham ā tvam ajāsi garbha dham 
SA_GV_syajurvedu-1437	tā ubhau caturaḥ padaḥ sampra sārayāva svarge loke prorṇuvāthāṃ  vṛṣā vājī retodhā reto dadhātu //	tau ubhau caturaḥ padaḥ sampra sārayāva svarge loke prorṇuvāthām vṛṣā vājī retaḥ dhāḥ retaḥ dadhātu 
SA_GV_syajurvedu-1438	utsakthyā ava gudaṃ dhehi sam añjiṃ cārayā vṛṣan /  ya strīṇāṃ jīvabhojanaḥ //	utsakthyāḥ ava gudam dhehi sam añjim cāraya vṛṣan   yaḥ strīṇām jīva bhojanaḥ 
SA_GV_syajurvedu-1439	yakāsakau śakuntikāhalag iti vañcati /  ā hanti gabhe paso nigalgalīti dhārakā //	iti vañcati    ā hanti gabhe pasaḥ iti dhārakā 
SA_GV_syajurvedu-1440	yako 'sakau śakuntaka āhalag iti vañcati /  vivakṣata iva te mukham adhvaryo mā nas tvam abhi bhāṣathāḥ //	śakuntakaḥ iti vañcati      vivakṣate iva te mukham adhvaryo mā naḥ tvam abhi 
SA_GV_syajurvedu-1441	mātā ca te pitā ca te 'graṃ vṛkṣasya rohataḥ /  pratilāmīti te pitā gabhe muṣṭim atam̐sayat //	mātā ca te pitā ca te gram vṛkṣasya rohataḥ    pratilāmi iti te pitā gabhe muṣṭim atamsayat 
SA_GV_syajurvedu-1442	mātā ca te pitā ca te 'gre vṛkṣasya krīḍataḥ /  vivakṣata iva te mukhaṃ brahman mā nas tvaṃ vado bahu //	mātā ca te pitā ca te gre vṛkṣasya krīḍataḥ vivakṣate iva te mukham brahman mā naḥ tvam vadaḥ bahu 
SA_GV_syajurvedu-1443	ūrdhvam enām uc chrāpaya girau bhāram̐ harann iva /  athāsyai madhyam edhatām̐ śīte vāte punann iva //	ūrdhvam enām ud śrāpaya girau bhāram haran iva    atha asyai madhyam edhatām śīte vāte punan iva 
SA_GV_syajurvedu-1444	ūrdhvam enam uc chrāpaya girau bhāram̐ harann iva /  athāsya madhyam ejatu śīte vāte punann iva //	ūrdhvam enam ud śrāpaya girau bhāram haran iva    atha asya madhyam ejatu śīte vāte punan iva 
SA_GV_syajurvedu-1445	yad asyā am̐hubhedyāḥ kṛdhu sthūlam upātasat /  muṣkāv asyā ejato gośaphe śakulāv iva //	yat asyāḥ amhubhedyāḥ kṛdhu sthūlam upātasat    muṣkau asyāḥ ejataḥ go śaphe śakulau iva 
SA_GV_syajurvedu-1446	yad devāso lalāmaguṃ pra viṣṭīminam āviṣuḥ /  sakthnā dediśyate nārī satyasyākṣibhuvo yathā //	yat devāsaḥ lalāmagum pra viṣṭīminam āviṣuḥ   / sakthnā dediśyate nārī satyasya akṣi bhuvaḥ yathā 
SA_GV_syajurvedu-1447	yad dhariṇo yavam atti na puṣṭaṃ paśu manyate /  śūdrā yad aryajārā na poṣāya dhanāyati //	yat hariṇaḥ yavam atti na puṣṭam paśu manyate   śūdrā yat arya jārā na poṣāya dhanāyati 
SA_GV_syajurvedu-1448	yad dhariṇo yavam atti na puṣṭaṃ bahu manyate /  śūdro yad aryāyai jāro na poṣam anu manyate //	yat hariṇaḥ yavam atti na puṣṭam bahu manyate   śūdraḥ yat aryāyai jāraḥ na poṣam anu manyate 
SA_GV_syajurvedu-1449	dadhikrāvṇo akāriṣaṃ jiṣṇor aśvasya vājinaḥ /  surabhi no mukhā karat pra ṇa āyūm̐ṣi tāriṣat //	dadhikrāvṇaḥ akāriṣam jiṣṇoḥ aśvasya vājinaḥ    surabhi naḥ mukhā karat pra naḥ āyūmṣi tāriṣat 
SA_GV_syajurvedu-1450	gāyatrī triṣṭub jagaty anuṣṭup paṅktyā saha /  bṛhaty uṣṇihā kakup sūcībhiḥ śamyantu tvā //	gāyatrī triṣṭubh jagatī anuṣṭubh paṅktyā saha bṛhatī uṣṇihā kakubh sūcībhiḥ śamyantu tvā 
SA_GV_syajurvedu-1451	dvipadā yāś catuṣpadās tripadā yāś ca ṣaṭpadāḥ /  vicchandā yāś ca sacchandāḥ sūcībhiḥ śamyantu tvā //	dvi padāḥ yāḥ catuṣpadāḥ tri padāḥ yāḥ ca ṣaṣ padāḥ   vicchandāḥ yāḥ ca sa chandāḥ sūcībhiḥ śamyantu tvā 
SA_GV_syajurvedu-1452	mahānāmnyo revatyo viśvā āśāḥ prahūvarīḥ /  maighīr vidyuto vācaḥ sūcībhiḥ śamyantu tvā //	mahānāmnyaḥ revatyaḥ viśvāḥ āśāḥ prahūvarīḥ    maighīḥ vidyutaḥ vācaḥ sūcībhiḥ śamyantu tvā 
SA_GV_syajurvedu-1453	nāryas te patnyo loma vi cinvantu manīṣayā /  devānāṃ patnyo diśaḥ sūcībhiḥ śamyantu tvā //	nāryaḥ te patnyaḥ loma vi cinvantu manīṣayā    devānām patnyaḥ diśaḥ sūcībhiḥ śamyantu tvā 
SA_GV_syajurvedu-1454	rajatā hariṇīḥ sīsā yujo yujyante karmabhiḥ /  aśvasya vājinas tvaci simāḥ śamyantu śamyantīḥ //	rajatāḥ hariṇīḥ sīsāḥ yujaḥ yujyante karmabhiḥ    aśvasya vājinaḥ tvaci simāḥ śamyantu śamyantīḥ 
SA_GV_syajurvedu-1455	kuvid aṅga yavamanto vayaṃ cid yathā dānty anupūrvaṃ viyūya /  ihehaiṣāṃ kṛṇuhi bhojanāni ye barhiṣo namaktiṃ yajanti //	kuvid aṅga yavamantaḥ vayam cit yathā dānti anupūrvam viyūya    iha iha eṣām kṛṇuhi bhojanāni ye barhiṣaḥ namaktim yajanti 
SA_GV_syajurvedu-1456	kas tvā chyati kas tvā vi śāsti kas te gātrāṇi śamyati /  ka u te śamitā kaviḥ //	kaḥ tvā chyati kaḥ tvā vi śāsti kaḥ te gātrāṇi śamyati    kaḥ u te śamitā kaviḥ 
SA_GV_syajurvedu-1457	ṛtavas tvā ṛtuthā parva śamitāro vi śāsatu /  saṃvatsarasya tejasā śamībhiḥ śamyantu tvā //	ṛtavaḥ tvā ṛtuthā parva śamitāraḥ vi śāsatu     saṃvatsarasya tejasā śamībhiḥ śamyantu tvā 
SA_GV_syajurvedu-1458	ardhamāsāḥ parūm̐ṣi te māsā ā chyantu śamyantaḥ /  ahorātrāṇi maruto viliṣṭam̐ sūdayantu te //	ardha māsāḥ parūmṣi te māsāḥ ā chyantu śamyantaḥ   ahorātrāṇi marutaḥ viliṣṭam sūdayantu te 
SA_GV_syajurvedu-1459	daivyā adhvaryavas tvā chyantu vi ca āsatu /  gātrāṇi parvaśas te simāḥ kṛṇvantu śamyantīḥ //	daivyāḥ adhvaryavaḥ tvā chyantu vi ca āsatu  / gātrāṇi parvaśas te simāḥ kṛṇvantu śamyantīḥ 
SA_GV_syajurvedu-1460	dyaus te pṛthivy antarikṣaṃ vāyuś chidraṃ pṛṇātu te /  sūyas te nakṣatraiḥ saha lokaṃ kṛṇotu sādhuyā //	dyauḥ te pṛthivī antarikṣam vāyuḥ chidram pṛṇātu te   sūyaḥ te nakṣatraiḥ saha lokam kṛṇotu sādhuyā 
SA_GV_syajurvedu-1461	śaṃ te parebhyo gātrebhyaḥ śam astv avarebhyaḥ /  śam asthabhyo majjabhyaḥ śam v astu tanvai tava //	śam te parebhyaḥ gātrebhyaḥ śam astu avarebhyaḥ   śam asthabhyaḥ majjabhyaḥ śam u astu tanvai tava 
SA_GV_syajurvedu-1462	kaḥ svid ekākī carati ka u svij jāyate punaḥ /  kim̐ svid dhimasya bheṣajaṃ kim v āvapanaṃ mahat //	kaḥ svid ekākī carati kaḥ u svid jāyate punar   kim svid him asya bheṣajam kim u āvapanam mahat 
SA_GV_syajurvedu-1463	sūrya ekākī carati candramā jāyate punaḥ /  agnir dhimasya bheṣajaṃ bhūmir āvapanaṃ mahat //	sūryaḥ ekākī carati candramāḥ jāyate punar   agniḥ bheṣajam bhūmiḥ āvapanam mahat 
SA_GV_syajurvedu-1464	kim̐ svit sūryasamaṃ jyotiḥ kim̐ samudrasamam̐ saraḥ /  kim̐ svit pṛthivyai varṣīyaḥ kasya mātrā na vidyate //	kim svid sūrya samam jyotiḥ kim samudra samam saraḥ   kim svid pṛthivyai varṣīyaḥ kasya mātrā na vidyate 
SA_GV_syajurvedu-1465	brahma sūryasamaṃ jyotir dyauḥ samudrasamam̐ saraḥ /  indraḥ pṛthivyai varṣīyān gos tu mātrā na vidyate //	brahma sūrya samam jyotiḥ dyauḥ samudra samam saraḥ    indraḥ pṛthivyai varṣīyān goḥ tu mātrā na vidyate 
SA_GV_syajurvedu-1466	pṛcchāmi tvā citaye devasakha yadi tvam atra manasā jagantha /  yeṣu viṣṇus triṣu padeṣv eṣṭas teṣu viśvaṃ bhuvanam ā viveśā3m̐ //	pṛcchāmi tvā citaye deva sakha yadi tvam atra manasā jagantha    yeṣu viṣṇuḥ triṣu padeṣu eṣṭaḥ teṣu viśvam bhuvanam ā 
SA_GV_syajurvedu-1467	api teṣu triṣu padeṣv asmi yeṣu viśvaṃ bhuvanam āviveśa /  sadyaḥ pary emi pṛthivīm uta dyām ekenāṅgena divo asya pṛṣṭham //	api teṣu triṣu padeṣu asmi yeṣu viśvam bhuvanam āviveśa  / sadyas pari emi pṛthivīm uta dyām ekena aṅgena divaḥ asya pṛṣṭham 
SA_GV_syajurvedu-1468	keṣv antaḥ puruṣa ā viveśa kāny antaḥ puruṣe arpitāni /  etad brahmann upavalhāmasi tvā kim̐ svin naḥ prati vocāsy atra //	keṣu antar puruṣaḥ ā viveśa kāni antar puruṣe arpitāni    etat brahman upavalhāmasi tvā kim svid naḥ prati vocāsi atra 
SA_GV_syajurvedu-1469	pañcasv antaḥ puruṣa ā viveśa tāny antaḥ puruṣe arpitāni /  etat tvātra pratimanvāno asmi na māyayā bhavasy uttaro mat //	pañcasu antar puruṣaḥ ā viveśa tāni antar puruṣe arpitāni    etat tvā atra pratimanvānaḥ asmi na māyayā bhavasi uttaraḥ mat 
SA_GV_syajurvedu-1470	kā svid āsīt pūrvacittiḥ kim̐ svid āsīd bṛhad vayaḥ /  kā svid āsīt pilippilā kā svid āsīt piśaṅgilā //	kā svid āsīt pūrvacittiḥ kim svid āsīt bṛhat vayaḥ   kā svid āsīt pilippilā kā svid āsīt piśaṅgilā 
SA_GV_syajurvedu-1471	dyaur āsīt pūrvacittiḥ aśva āsīd bṛhad vayaḥ /  avir āsīt pilippilā rātrir āsīt piśaṅgilā //	dyauḥ āsīt pūrvacittiḥ aśvaḥ āsīt bṛhat vayaḥ   aviḥ āsīt pilippilā rātriḥ āsīt piśaṅgilā 
SA_GV_syajurvedu-1472	ka īm are piśaṃgilā ka īṃ kurupiśaṃgilā /  ka īm āskandam arṣati ka īṃ panthāṃ vi sarpati //	kaḥ īm are piśaṃgilā kaḥ īm kuru piśaṃgilā   kaḥ īm āskandam arṣati kaḥ īm panthām vi sarpati 
SA_GV_syajurvedu-1473	ajāre piśaṃgilā śvāvit kurupiśaṃgilā /  śaśa āskandam arṣaty ahiḥ panthāṃ vi sarpati //	ajāre piśaṃgilā śvāvidh kuru piśaṃgilā    śaśaḥ āskandam arṣati ahiḥ panthām vi sarpati 
SA_GV_syajurvedu-1474	katy asya viṣṭhāḥ katy akṣarāṇi kati homāsaḥ katidhā samiddhaḥ /  yajñasya tvā vidathā pṛccham atra kati hotāra ṛtuśo yajanti //	kati asya viṣṭhāḥ kati akṣarāṇi kati homāsaḥ katidhā samiddhaḥ    yajñasya tvā vidathā pṛccham atra kati hotāraḥ ṛtuśas yajanti 
SA_GV_syajurvedu-1475	ṣaḍ asya viṣṭhāḥ śatam akṣarāṇy aśītir homāḥ samidho ha tisraḥ /  yajñasya te vidathā pra bravīmi sapta hotāra ṛtuśo yajanti //	ṣaḍ asya viṣṭhāḥ śatam akṣarāṇi aśītiḥ homāḥ samidhaḥ ha tisraḥ   yajñasya te vidathā pra bravīmi sapta hotāraḥ ṛtuśas yajanti 
SA_GV_syajurvedu-1476	ko asya veda bhuvanasya nābhiṃ ko dyāvāpṛthivī antarikṣam /  kaḥ sūryasya veda bṛhato janitraṃ ko veda candramasaṃ yatojāḥ //	kaḥ asya veda bhuvanasya nābhim kaḥ dyāvāpṛthivī antarikṣam   kaḥ sūryasya veda bṛhataḥ janitram kaḥ veda candramasam yata ojāḥ 
SA_GV_syajurvedu-1477	vedāham asya bhuvanasya nābhiṃ veda dyāvāpṛthivī antarikṣam /  veda sūryasya bṛhato janitraṃ atho veda candramasaṃ yatojāḥ //	veda aham asya bhuvanasya nābhim veda dyāvāpṛthivī antarikṣam   veda sūryasya bṛhataḥ janitram atha u veda candramasam yata ojāḥ 
SA_GV_syajurvedu-1478	pṛcchāmi tvā param antaṃ pṛthivyāḥ pṛcchāmi yatra bhuvanasya  nābhiḥ /  pṛcchāmi tvā vṛṣṇo aśvasya retaḥ pṛcchāmi vācaḥ paramaṃ vyoma //	pṛcchāmi tvā param antam pṛthivyāḥ pṛcchāmi yatra bhuvanasya nābhiḥ  / pṛcchāmi tvā vṛṣṇaḥ aśvasya retaḥ pṛcchāmi vācaḥ paramam vyoma 
SA_GV_syajurvedu-1479	iyaṃ vediḥ paro antaḥ pṛthivyā ayaṃ yajño yatra bhuvanasya  nābhiḥ /  ayam̐ somo vṛṣṇo aśvasya retaḥ brahmāyaṃ vācaḥ paramaṃ vyoma //	iyam vediḥ paraḥ antaḥ pṛthivyāḥ ayam yajñaḥ yatra bhuvanasya nābhiḥ   ayam somaḥ vṛṣṇaḥ aśvasya retaḥ brahmā ayam vācaḥ paramam vyoma 
SA_GV_syajurvedu-1480	subhūḥ svayambhūḥ prathamo 'ntar mahaty arṇave /  dadhe ha garbham ṛtviyaṃ yato jātaḥ prajāpatiḥ //	subhūḥ svayambhūḥ prathamaḥ ntar mahati arṇave    dadhe ha garbham ṛtviyam yatas jātaḥ prajāpatiḥ 
SA_GV_syajurvedu-1481	hotā yakṣat prajāpatim̐ somasya mahimnaḥ /  juṣatāṃ pibatu somam̐ hotar yaja //	hotā yakṣat prajāpatim somasya mahimnaḥ   juṣatām pibatu somam hotar yaja 
SA_GV_syajurvedu-1482	prajāpate na tvad etāny anyo viśvā rūpāṇi pari tā babhūva /  yatkāmās te juhumas tan no astu //	prajāpate na tvat etāni anyaḥ viśvā rūpāṇi pari tā babhūva   yad kāmāḥ te juhumaḥ tat naḥ astu 
SA_GV_syajurvedu-1483	aśvas tūparo gomṛgas te prājāpatyāḥ kṛṣṇagrīva āgneyo rarāṭe  purastāt sārasvatī meṣy adhastād dhanvor āśvināv adhorāmau bāhvoḥ  saumapauṣṇaḥ śyāmo nābhyām̐ sauryayāmau śvetaś ca kṛṣṇaś ca pārśvayos  tvāṣṭrau lomaśasakthau sakthyor vāyavyaḥ śvetaḥ puccha indrāya svapasyāya  vehad vaiṣṇavo vāmanaḥ //	aśvaḥ tūparaḥ gomṛgaḥ te prājāpatyāḥ kṛṣṇa grīvaḥ āgneyaḥ rarāṭe purastāt sārasvatī meṣī adhastāt dhanvoḥ āśvinau adhorāmau bāhvoḥ sauma pauṣṇaḥ śyāmaḥ nābhyām saurya yāmau śvetaḥ ca kṛṣṇaḥ ca pārśvayoḥ tvāṣṭrau lomaśa sakthau sakthyoḥ vāyavyaḥ śvetaḥ pucche indrāya svapasyāya vehat vaiṣṇavaḥ vāmanaḥ 
SA_GV_syajurvedu-1484	rohito dhūmrarohitaḥ karkandhurohitas te saumyā babhrur  aruṇababhruḥ śukababhrus te vāruṇāḥ śitirandhro 'nyataḥśitirandhraḥ  samantaśitirandhras te sāvitrāḥ śitibāhur anyataḥśitibāhuḥ  samantaśitibāhus te bārhaspatyāḥ pṛṣatī kṣudrapṛṣatī sthūlapṛṣatī tā  maitrāvaruṇyaḥ //	rohitaḥ dhūmrarohitaḥ karkandhurohitaḥ te saumyāḥ babhruḥ aruṇa babhruḥ śuka babhruḥ te vāruṇāḥ śitirandhraḥ nyatas śitirandhraḥ samantaśitirandhraḥ te sāvitrāḥ śitibāhuḥ anyatas śitibāhuḥ samantaśitibāhuḥ te bārhaspatyāḥ pṛṣatī kṣudrapṛṣatī sthūlapṛṣatī tāḥ maitrāvaruṇyaḥ 
SA_GV_syajurvedu-1485	śuddhavālaḥ sarvaśuddhavālo maṇivālas ta āśvināḥ śyetaḥ śyetākṣo  'ruṇas te rudrāya paśupataye karṇā yāmā avaliptā raudrā nabhorūpāḥ  pārjanyāḥ //	śuddha vālaḥ sarva śuddha vālaḥ maṇivālaḥ te āśvināḥ śyetaḥ śyeta akṣaḥ ruṇaḥ te rudrāya paśupataye karṇāḥ yāmāḥ avaliptāḥ raudrāḥ nabhaḥ rūpāḥ pārjanyāḥ 
SA_GV_syajurvedu-1486	pṛśnis tiraścīnapṛśnir ūrdhvapṛśnis te mārutāḥ phalgūr  lohitorṇī palakṣī tāḥ sārasvatyaḥ plīhākarṇaḥ śuṇṭhākarṇo  'ddhyālohakarṇas te tvāṣṭrāḥ kṛṣṇagrīvaḥ śitikakṣo 'ñjisakthas ta  aindrāgnāḥ kṛṣṇāñjir alpāñjir mahāñjis ta uṣasyāḥ //	pṛśniḥ tiraścīna pṛśniḥ ūrdhva pṛśniḥ te mārutāḥ phalgūḥ lohitorṇī palakṣī tāḥ sārasvatyaḥ plīhākarṇaḥ śuṇṭhākarṇaḥ te tvāṣṭrāḥ kṛṣṇa grīvaḥ śiti kakṣaḥ ñji sakthaḥ te aindrāgnāḥ kṛṣṇa añjiḥ alpa añjiḥ mahā añjiḥ te uṣasyāḥ 
SA_GV_syajurvedu-1487	śilpā vaiśvadevyo rohiṇyas tryavayo vāce 'vijñātā adityai sarūpā  dhātre vatsataryo devānāṃ patnībhyaḥ //	śilpāḥ vaiśvadevyaḥ rohiṇyaḥ tri avayaḥ vāce vijñātāḥ adityai sarūpāḥ dhātre vatsataryaḥ devānām patnībhyaḥ 
SA_GV_syajurvedu-1488	kṛṣṇagrīvā āgneyāḥ śitibhravo vasūnām̐ rohitā rudrāṇām̐ śvetā  avarokiṇa ādityānāṃ nabhorūpāḥ pārjanyāḥ //	kṛṣṇa grīvāḥ āgneyāḥ śitibhravaḥ vasūnām rohitāḥ rudrāṇām śvetāḥ avarokiṇaḥ ādityānām nabhaḥ rūpāḥ pārjanyāḥ 
SA_GV_syajurvedu-1489	unnata ṛṣabho vāmanas ta aindravaiṣṇavā unnataḥ śitibāhuḥ  śitipṛṣṭhas ta aindrābārhaspatyāḥ śukarūpā vājināḥ kalmāṣā  āgnimārutāḥ śyāmāḥ pauṣnāḥ //	unnataḥ ṛṣabhaḥ vāmanaḥ te aindra vaiṣṇavāḥ unnataḥ śiti bāhuḥ śiti pṛṣṭhaḥ te aindrābārhaspatyāḥ śuka rūpāḥ vājināḥ kalmāṣāḥ āgnimārutāḥ śyāmāḥ pauṣnāḥ 
SA_GV_syajurvedu-1490	etā aindrāgnā dvirūpā agnīṣomīyā vāmanā anaḍvāha āgnāvaiṣṇavā  vaśā maitrāvaruṇyo 'nyataenyo maitryaḥ //	etāḥ aindrāgnāḥ dvi rūpāḥ agnīṣomīyāḥ vāmanāḥ anaḍvāhaḥ āgnāvaiṣṇavāḥ vaśāḥ maitrāvaruṇyaḥ nyataenyaḥ maitryaḥ 
SA_GV_syajurvedu-1491	kṛṣṇagrīvā āgneyā babhravaḥ saumyāḥ śvetā vāyavyā avijñātā  adityai sarūpā dhātre vatsataryo devānāṃ patnībhyaḥ //	kṛṣṇa grīvāḥ āgneyāḥ babhravaḥ saumyāḥ śvetāḥ vāyavyāḥ avijñātāḥ adityai sarūpāḥ dhātre vatsataryaḥ devānām patnībhyaḥ 
SA_GV_syajurvedu-1492	kṛṣṇā bhaumā dhūmrā āntarikṣā bṛhanto divyāḥ śabalā  vaidyutāḥ sidhmās tārakāḥ //	kṛṣṇāḥ bhaumāḥ dhūmrāḥ āntarikṣāḥ bṛhantaḥ divyāḥ śabalāḥ vaidyutāḥ sidhmāḥ tārakāḥ 
SA_GV_syajurvedu-1493	dhūmrān vasantāyā labhate śvetān grīṣmāya kṛṣṇān varṣābhyo  'ruṇāñ charade pṛṣato hemantāya piśaṅgāñ chiśirāya //	dhūmrān vasantāyāḥ labhate śvetān grīṣmāya kṛṣṇān varṣābhyaḥ ruṇām śarade pṛṣataḥ hemantāya piśaṅgām śiśirāya 
SA_GV_syajurvedu-1494	tryavayo gāyatryai pañcāvayas triṣṭubhe dityavāho jagatyai  trivatsā anuṣṭubhe turyavāha uṣṇihe //	tryavayaḥ gāyatryai pañcāvayaḥ triṣṭubhe dityavāhaḥ jagatyai tri vatsāḥ anuṣṭubhe turyavāhaḥ uṣṇihe 
SA_GV_syajurvedu-1495	paṣthavāho virāja ukṣaṇo bṛhatyā ṛṣabhāḥ kakubhe 'naḍvāhaḥ  paṅktyai dhenavo 'ticchandase //	paṣthavāhaḥ virājaḥ ukṣaṇaḥ bṛhatyāḥ ṛṣabhāḥ kakubhe naḍvāhaḥ paṅktyai dhenavaḥ ticchandase 
SA_GV_syajurvedu-1496	kṛṣṇagrīvā āgneyā babhravaḥ saumyā upadhvastāḥ sāvitrā  vatsataryaḥ sārasvatyaḥ śyāmāḥ pauṣṇāḥ pṛśnayo mārutā bahurūpā  vaiśvadevā vaśā dyāvāpṛthivīyāḥ //	kṛṣṇa grīvāḥ āgneyāḥ babhravaḥ saumyāḥ upadhvastāḥ sāvitrāḥ vatsataryaḥ sārasvatyaḥ śyāmāḥ pauṣṇāḥ pṛśnayaḥ mārutāḥ bahu rūpāḥ vaiśvadevāḥ vaśāḥ dyāvāpṛthivīyāḥ 
SA_GV_syajurvedu-1497	uktāḥ saṃcarā etā aindrāgnāḥ kṛṣṇāḥ vāruṇāḥ pṛśnayo  mārutāḥ kāyās tūparāḥ //	uktāḥ saṃcarāḥ etāḥ aindrāgnāḥ kṛṣṇāḥ vāruṇāḥ pṛśnayaḥ mārutāḥ kāyāḥ tūparāḥ 
SA_GV_syajurvedu-1498	agnaye 'nīkavate prathamajān ā labhate marudbhyaḥ sāṃtapanebhyaḥ  savātyān marudbhyo gṛhamedhibhyo baṣkihān marudbhyaḥ krīḍibhyaḥ  sam̐sṛṣṭān marudbhyaḥ svatavadbhyo 'nusṛṣṭān //	agnaye nīkavate prathama jān ā labhate marudbhyaḥ sāṃtapanebhyaḥ savātyān marudbhyaḥ gṛhamedhibhyaḥ baṣkihān marudbhyaḥ krīḍibhyaḥ samsṛṣṭān marudbhyaḥ svatavadbhyaḥ nusṛṣṭān 
SA_GV_syajurvedu-1499	uktāḥ saṃcarā etā aindrāgnāḥ prāśṛṅgā māhendrā bahurūpā  vaiśvakarmaṇāḥ //	uktāḥ saṃcarāḥ etāḥ aindrāgnāḥ prāśṛṅgāḥ māhendrāḥ bahu rūpāḥ vaiśvakarmaṇāḥ 
SA_GV_syajurvedu-1500	dhūmrā babhrunīkāśāḥ pitṝṇām̐ somavatāṃ babhravo babhrunīkāśāḥ  pitṝṇāṃ barhiṣadāṃ kṛṣṇā babhrunīkāśāḥ pitṝṇām agniṣvāttānāṃ  kṛṣṇāḥ pṛṣantas traiyambakāḥ //	dhūmrāḥ babhru nīkāśāḥ pitṝṇām somavatām babhravaḥ babhru nīkāśāḥ pitṝṇām barhiṣadām kṛṣṇāḥ babhru nīkāśāḥ pitṝṇām agniṣvāttānām kṛṣṇāḥ pṛṣantaḥ traiyambakāḥ 
SA_GV_syajurvedu-1501	uktāḥ saṃcarā etā śunāsīrīyāḥ śvetā vāyavyāḥ śvetāḥ sauryāḥ  //	uktāḥ saṃcarāḥ śvetāḥ vāyavyāḥ śvetāḥ sauryāḥ 
SA_GV_syajurvedu-1502	vasantāya kapiñjalān ā labhate grīṣmāya kalaviṅkān varṣābhyas  tittirīñ charade vartikā hemantāya kakarāñ chiśirāya vikakarān //	vasantāya kapiñjalān ā labhate grīṣmāya kalaviṅkān varṣābhyaḥ tittirīm śarade vartikāḥ hemantāya kakarām śiśirāya vikakarān 
SA_GV_syajurvedu-1503	samudrāya śiśumārān a labhate parjanyāya maṇḍūkān adbhyo matsyān  mitrāya kulīpayān varuṇāya nākrān //	samudrāya śiśumārān a labhate parjanyāya maṇḍūkān adbhyaḥ matsyān mitrāya kulīpayān varuṇāya nākrān 
SA_GV_syajurvedu-1504	somāya ham̐sān ā labhate vāyave balākā indrāgnibhyāṃ kruñcān  mitrāya madgūn varuṇāya cakravākān //	somāya hamsān ā labhate vāyave balākāḥ indra agnibhyām kruñcān mitrāya madgūn varuṇāya cakravākān 
SA_GV_syajurvedu-1505	agnaye kuṭarūn ā labhate vanaspatibhya ulūkān agnīṣomābhyāṃ  cāṣān aśvibhyāṃ mayūrān mitrāvaruṇābhyāṃ kapotān //	agnaye kuṭarūn ā labhate vanaspatibhyaḥ ulūkān agnīṣomābhyām cāṣān aśvibhyām mayūrān mitrāvaruṇābhyām kapotān 
SA_GV_syajurvedu-1506	somāya labān ā labhate tvaṣṭre kaulīkān goṣādīr devānāṃ  patnībhyaḥ kulīkā devajāmibhyo 'gnaye gṛhapataye pāruṣṇān //	somāya labān ā labhate tvaṣṭre kaulīkān goṣādīḥ devānām patnībhyaḥ kulīkāḥ deva jāmibhyaḥ gnaye gṛhapataye pāruṣṇān 
SA_GV_syajurvedu-1507	ahne pārāvatān ā labhate rātryai sīcāpūr ahorātrayoḥ saṃdhibhyo  jatūr māsebhyo dātyauhānt saṃvatsarāya mahataḥ suparṇān //	ahne pārāvatān ā labhate rātryai sīcāpūḥ ahar rātrayoḥ saṃdhibhyaḥ jatūḥ māsebhyaḥ dātyauhān saṃvatsarāya mahataḥ suparṇān 
SA_GV_syajurvedu-1508	bhūmyā ākhūn ā labhate 'ntarikṣāya pāṅktrān dive kaśān digbhyo  nakulān babhrukān avāntaradiśābhyaḥ //	bhūmyai ākhūn ā labhate ntarikṣāya pāṅktrān dive kaśān digbhyaḥ nakulān babhrukān avāntaradiśābhyaḥ 
SA_GV_syajurvedu-1509	vasubhya ṛśyān ā labhate rudrebhyaḥ rurūn ādityebhyo nyaṅkūn  viśvebhyo devebhyaḥ pṛṣatānt sādhyebhyaḥ kuluṅgān //	vasubhyaḥ ṛśyān ā labhate rudrebhyaḥ rurūn ādityebhyaḥ nyaṅkūn  viśvebhyaḥ devebhyaḥ pṛṣatān sādhyebhyaḥ kuluṅgān 
SA_GV_syajurvedu-1510	īśānāya parasvata ā labhate mitrāya gaurān varuṇāya mahiṣān  bṛhaspataye gavayām̐s tvaṣṭra uṣṭrān //	īśānāya parasvate ā labhate mitrāya gaurān varuṇāya mahiṣān bṛhaspataye gavayāms tvaṣṭre uṣṭrān 
SA_GV_syajurvedu-1511	prajāpataye puruṣān hastina ā labhate vāce pluṣīm̐ś cakṣuṣe  maśakāñ chrotrāya bhṛṅgāḥ //	prajāpataye puruṣān hastinaḥ ā labhate vāce pluṣīm cakṣuṣe maśakām śrotrāya bhṛṅgāḥ 
SA_GV_syajurvedu-1512	prajāpataye ca vāyave ca gomṛgo varuṇāyāraṇyo meṣo yamāya  kṛṣṇo manuṣyarājāya markaṭaḥ śārdūlāya rohid ṛṣabhāya gavayī  kṣipraśyenāya vartikā nīlaṃgoḥ kṛmiḥ samudrāya śiśumāro himavate  hastī //	prajāpataye ca vāyave ca gomṛgaḥ varuṇāya āraṇyaḥ meṣaḥ yamāya kṛṣṇaḥ manuṣya rājāya markaṭaḥ śārdūlāya rohit ṛṣabhāya gavayī kṣipraśyenāya vartikā nīlaṃgoḥ kṛmiḥ samudrāya śiśumāraḥ himavate hastī 
SA_GV_syajurvedu-1513	mayuḥ prājāpatya ulo halikṣṇo vṛṣadam̐śas te dhātre diśāṃ kaṅko  dhuṅkṣāgneyī kalaviṅko lohitāhiḥ puṣkarasādas te tvāṣṭrā vāce kruñcaḥ //	mayuḥ prājāpatyaḥ ulaḥ halikṣṇaḥ vṛṣadamśaḥ te dhātre diśām kaṅkaḥ dhuṅkṣā āgneyī kalaviṅkaḥ lohita ahiḥ puṣkara sādaḥ te tvāṣṭrāḥ vāce kruñcaḥ 
SA_GV_syajurvedu-1514	somāya kuluṅga āraṇyo 'jo nakulaḥ śakā te pauṣṇāḥ kroṣṭā māyor  indrasya gauramṛgaḥ pidvo nyaṅkuḥ kakkaṭas te 'numatyai pratiśrutkāyai  cakravākaḥ //	somāya kuluṅgaḥ āraṇyaḥ jaḥ nakulaḥ śakā te pauṣṇāḥ kroṣṭā māyoḥ indrasya gauramṛgaḥ pidvaḥ nyaṅkuḥ kakkaṭaḥ te numatyai pratiśrutkāyai cakravākaḥ 
SA_GV_syajurvedu-1515	saurī balākā śārgaḥ sṛjayaḥ śayāṇḍakas te maitrāḥ sarasvatyai  śāriḥ puruṣavāk śvāvid bhaumī śārdūlo vṛkaḥ pṛdākus te manyave  sarasvate śukaḥ puruṣavāk //	saurī balākā śārgaḥ sṛjayaḥ śayāṇḍakaḥ te maitrāḥ sarasvatyai śāriḥ puruṣa vāc śvāvidh bhaumī śārdūlaḥ vṛkaḥ pṛdākuḥ te manyave sarasvate śukaḥ puruṣa vāc 
SA_GV_syajurvedu-1516	suparṇaḥ pārjanya ātir vāhaso darvidā te vāyave bṛhaspataye vācas  pataye paiṅgarājo 'laja āntarikṣaḥ plavo madgur matsyas te nadīpataye  dyāvāpṛthivīyaḥ kūrmaḥ //	suparṇaḥ pārjanyaḥ ātiḥ vāhasaḥ darvidā te vāyave bṛhaspataye vācaḥ pataye paiṅgarājaḥ lajaḥ āntarikṣaḥ plavaḥ madguḥ matsyaḥ te nadīpataye dyāvāpṛthivīyaḥ kūrmaḥ 
SA_GV_syajurvedu-1517	puruṣamṛgaś candramaso godhā kālakā dārvāghāṭas te vanaspatīnāṃ  kṛkavākuḥ sāvitro ham̐so vātasya nākro makaraḥ kulīpayas te 'kūpārasya  hriyai śalpakaḥ //	puruṣa mṛgaḥ candramasaḥ godhā kālakā dārvāghāṭaḥ te vanaspatīnām kṛkavākuḥ sāvitraḥ hamsaḥ vātasya na akraḥ makaraḥ kulīpayaḥ te kūpārasya hriyai śalpakaḥ 
SA_GV_syajurvedu-1518	eṇy ahno maṇḍūko mūṣikā tittiris te sarpāṇāṃ lopāśa āśvinaḥ  kṛṣṇo rātryā ṛkṣo jatūḥ suṣilīkā ta itarajanānāṃ jahakā vaiṣṇavī  //	eṇī ahnaḥ maṇḍūkaḥ mūṣikā tittiriḥ te sarpāṇām lopāśaḥ āśvinaḥ kṛṣṇaḥ rātryāḥ ṛkṣaḥ jatūḥ suṣilīkā te itarajanānām jahakā vaiṣṇavī  /
SA_GV_syajurvedu-1519	anyavāpo 'rdhamāsānām ṛśyo mayūraḥ suparṇas te gandharvāṇām  apām udro māsāṃ kaśyapo rohit kuṇḍṛṇācī golattikā te 'psarasāṃ  mṛtyave 'sitaḥ //	anyavāpaḥ ṛdha māsānām ṛśyaḥ mayūraḥ suparṇaḥ te gandharvāṇām apām udraḥ māsām kaśyapaḥ rohit kuṇḍṛṇācī golattikā te psarasām mṛtyave sitaḥ 
SA_GV_syajurvedu-1520	varṣāhūr ṛtūnām ākhuḥ kaśo mānthālas te pitṝṇāṃ balāyājagaro  vasūnāṃ kapiñjalaḥ kapota ulūkaḥ śaśas te nirṛtyai varuṇāyāraṇyo meṣaḥ //	varṣāhūḥ ṛtūnām ākhuḥ kaśaḥ mānthālaḥ te pitṝṇām balāya ajagaraḥ vasūnām kapiñjalaḥ kapotaḥ ulūkaḥ śaśaḥ te nirṛtyai varuṇāya āraṇyaḥ meṣaḥ 
SA_GV_syajurvedu-1521	śvitra ādityānām uṣṭro ghṛṇīvān vārdhrīṇasas te matyā araṇyāya  sṛmaro rurū raudraḥ kvayiḥ kuṭarur dātyauhas te vājināṃ kāmāya pikaḥ //	śvitraḥ ādityānām uṣṭraḥ ghṛṇīvān vārdhrīṇasaḥ te matyai araṇyāya sṛmaraḥ ruruḥ raudraḥ kvayiḥ kuṭaruḥ dātyauhaḥ te vājinām kāmāya pikaḥ 
SA_GV_syajurvedu-1522	khaṅgo vaiśvadevaḥ śvā kṛṣṇaḥ karṇo gardabhas tarakṣus te  rakṣasām indrāya sūkaraḥ sim̐ho mārutāḥ kṛkalāsaḥ pippakā śakunis te  śaravyāyai viśveṣāṃ devānāṃ pṛṣataḥ //	khaṅgaḥ vaiśvadevaḥ śvā kṛṣṇaḥ karṇaḥ gardabhaḥ tarakṣuḥ te rakṣasām indrāya sūkaraḥ simhaḥ mārutāḥ kṛkalāsaḥ pippakā śakuniḥ te śaravyāyai viśveṣām devānām pṛṣataḥ 
SA_GV_syajurvedu-1523	śādaṃ dadbhir avakāṃ dantamūlair mṛdaṃ barsvais tegān  dam̐ṣṭrābhyām̐ sarasvatyā agrajihvaṃ jihvāyā utsādam avakrandena tālu  vājam̐ hanubhyām apa āsyena vṛṣaṇam āṇḍābhyām ādityām̐ śmaśrubhiḥ  panthānaṃ bhrūbhyāṃ dyāvāpṛthivī vartobhyāṃ vidyutaṃ kanīnakābhyām̐  śuklāya svāhā kṛṣṇāya svāhā pāryāṇi pakṣmāṇy avāryā ikṣavo  'vāryāṇi pakṣmāṇi pāryā ikṣavaḥ //	śādam dadbhiḥ avakām danta mūlaiḥ mṛdam barsvaiḥ tegān damṣṭrābhyām sarasvatyāḥ agrajihvam jihvāyāḥ utsādam avakrandena tālu vājam hanubhyām apaḥ āsyena vṛṣaṇam āṇḍābhyām ādityām śmaśrubhiḥ panthānam bhrūbhyām dyāvāpṛthivī vartobhyām vidyutam kanīnakābhyām śuklāya svāhā kṛṣṇāya svāhā pāryāṇi pakṣmāṇi a vāryāḥ ikṣavaḥ vāryāṇi pakṣmāṇi pāryāḥ ikṣavaḥ  /
SA_GV_syajurvedu-1524	vātaṃ prāṇenāpānena nasike upayāmam adhareṇauṣṭhena sad uttareṇa  prakāśenāntaram anūkāśena bāhvyaṃ niveṣyaṃ mūrdhnā stanayitnuṃ  nirbādhenāśaniṃ mastiṣkeṇa vidyutaṃ kanīnakābhyāṃ karṇābhyām̐ śrotram̐  śrotrābhyāṃ karṇau tedanīm adharakaṇṭhenāpaḥ śuṣkakaṇṭhena cittaṃ  manyābhir aditim̐ śīrṣṇā nirṛtiṃ nirjarjalpena śīrṣṇā saṃkrośaiḥ prāṇān  reṣmāṇam̐ stupena //	vātam prāṇena apānena nasike upayāmam adhareṇa oṣṭhena sat uttareṇa prakāśena antaram anūkāśena bāhvyam niveṣyam mūrdhnā stanayitnum nirbādhena aśanim mastiṣkeṇa vidyutam kanīnakābhyām karṇābhyām śrotram śrotrābhyām karṇau tedanīm adhara kaṇṭhena apaḥ śuṣka kaṇṭhena cittam manyābhiḥ aditim śīrṣṇā nirṛtim nirjarjalpena śīrṣṇā saṃkrośaiḥ prāṇān reṣmāṇam stupena anuprāṇa anuprāṇa anuprāṇa anuprāṇa anuprāṇa
SA_GV_syajurvedu-1525	maśakān keśair indram̐ svapasā vahena bṛhaspatim̐ śakunisādena  kūrmāñ chapair ākramanam̐ sthūrābhyām ṛkṣalābhiḥ kapiñjalān javaṃ  jaṅghābhyām adhvānaṃ bāhubhyāṃ jāmbīlenāraṇyam agnim atirugbhyāṃ pūṣaṇaṃ  dorbhyām aśvināv am̐sābhyām̐ rudram̐ rorābhyām //	maśakān keśaiḥ indram su apasā vahena bṛhaspatim śakuni sādena kūrmām chapaiḥ ākramanam sthūrābhyām ṛkṣalābhiḥ kapiñjalān javam jaṅghābhyām adhvānam bāhubhyām jāmbīlena āraṇyam agnim atirugbhyām pūṣaṇam dorbhyām aśvinau amsābhyām rudram rorābhyām 
SA_GV_syajurvedu-1526	agneḥ pakṣatir vāyor nipakṣatir indrasya tṛtīyā somasya caturthy  adityai pañcamīndrāṇyai ṣaṣṭhī marutām̐ saptamī bṛhaspater aṣṭamy  aryamṇo navamī dhātur daśamīndrasyaikādaśī varuṇasya dvādaśī yamasya  trayodaśī //	agneḥ pakṣatiḥ vāyoḥ nipakṣatiḥ indrasya tṛtīyā somasya caturthī adityai pañcamī indrāṇyai ṣaṣṭhī marutām saptamī bṛhaspateḥ aṣṭamī aryamṇaḥ navamī dhātuḥ daśamī indrasya ekādaśī varuṇasya dvādaśī yamasya trayodaśī 
SA_GV_syajurvedu-1527	indrāgnyoḥ pakṣatir sarasvatyai nipakṣatir mitrasya tṛtīyāpāṃ  caturthī nirṛtyai pañcamy agnīṣomayoḥ ṣaṣṭhī sarpāṇām̐ saptamī viṣṇor  aṣṭamī pūṣṇo navamī tvaṣṭur daśamīndrasyaikādaśī varuṇasya dvādaśī  yamyai trayodaśī dyāvāpṛthivyor dakṣiṇaṃ pārśvaṃ viśveṣāṃ devānām  uttaram //	indra agnyoḥ pakṣatiḥ sarasvatyai nipakṣatiḥ mitrasya tṛtīyā apām caturthī nirṛtyai pañcamī agnīṣomayoḥ ṣaṣṭhī sarpāṇām saptamī viṣṇoḥ aṣṭamī pūṣṇaḥ navamī tvaṣṭuḥ daśamī indrasya ekādaśī varuṇasya dvādaśī yamyai trayodaśī dyāvāpṛthivyoḥ dakṣiṇam pārśvam viśveṣām devānām uttaram 
SA_GV_syajurvedu-1528	marutām̐ skandhā viśveṣāṃ devānāṃ prathamā kīkasā rudrāṇāṃ  dvitīyādityānāṃ tṛtīyā vāyoḥ puccham agnīṣomayor bhāsadau kruñcau  śroṇibhyām indrābṛhaspatī ūrubhyāṃ mitrāvaruṇāv algābhyām ākramaṇam̐  sthūrābhyāṃ balaṃ kuṣṭhābhyām //	marutām skandhāḥ viśveṣām devānām prathamā kīkasā rudrāṇām dvitīyā ādityānām tṛtīyā vāyoḥ puccham agnīṣomayoḥ bhāsadau kruñcau śroṇibhyām indrābṛhaspatī ūrubhyām mitrāvaruṇau algābhyām ākramaṇam sthūrābhyām balam kuṣṭhābhyām 
SA_GV_syajurvedu-1529	pūṣaṇaṃ vaniṣṭhunāndhāhīnt sthūlagudayā sarpān gudābhir vihruta  āntrair apo vastinā vṛṣaṇam āṇḍābhyāṃ vājinam̐ śepena prajām̐ retasā  cāṣān pittena pradarān pāyunā kūśmāñ chakapiṇḍaiḥ //	pūṣaṇam vaniṣṭhunā andhāhīn sthūlagudayā sarpān gudābhiḥ vihrutaḥ āntraiḥ apaḥ vastinā vṛṣaṇam āṇḍābhyām vājinam śepena prajām retasā cāṣān pittena pradarān pāyunā kūśmām śakapiṇḍaiḥ 
SA_GV_syajurvedu-1530	indrasya krīḍo 'dityai pājasyaṃ diśāṃ jatravo 'dityai bhasaj  jīmūtān hṛdayaupaśenāntarikṣaṃ purītatā nabha udaryeṇa cakravākau  matasnābhyāṃ divaṃ vṛkkābhyāṃ girīn plāśibhir upalān plīhnā valmīkān  klomabhir glaubhir gulmān hirābhiḥ sravantīr hradān kukṣibhyām̐ samudram  udareṇa vaiśvānaraṃ bhasmanā //	indrasya krīḍaḥ dityai pājasyam diśām jatravaḥ dityai bhasad jīmūtān hṛdayaupaśena antarikṣam purītatā nabhaḥ udaryeṇa cakravākau matasnābhyām divam vṛkkābhyām girīn plāśibhiḥ upalān plīhnā valmīkān klomabhiḥ glaubhiḥ gulmān hirābhiḥ sravantīḥ hradān kukṣibhyām samudram udareṇa vaiśvānaram bhasmanā sarva antarikṣam antarikṣam antarikṣam antarikṣam antarikṣam antarikṣam antarikṣam antarikṣam antarikṣam antarikṣam antarikṣam a
SA_GV_syajurvedu-1531	vidhṛtiṃ nābhyā dhṛtam̐ rasenāpo yūṣṇā marīcīr vipruḍbhir nīhāram  ūṣmaṇā śīnaṃ vasayā pruṣvā aśrubhir hrādunīr dūṣīkābhir asnā rakṣām̐si  citrāṇy aṅgair nakṣatrāṇi rūpeṇa pṛthivīṃ tvacā jumbakāya svāhā //	vidhṛtim nābhyā dhṛtam rasena apaḥ yūṣṇā marīcīḥ vipruḍbhiḥ nīhāram  / ūṣmaṇā śīnam vasayā pruṣvā aśrubhiḥ hrādunīḥ dūṣīkābhiḥ asnā rakṣāmsi citrāṇi aṅgaiḥ nakṣatrāṇi rūpeṇa pṛthivīm tvacā jumbakāya svāhā 
SA_GV_syajurvedu-1532	hiraṇyagarbhaḥ sam avartatāgre bhūtasya jātaḥ patir eka āsīt /  sa dādhāra pṛthivīṃ dyām utemāṃ kasmai devāya haviṣā vidhema //	hiraṇya garbhaḥ sam avartata agre bhūtasya jātaḥ patiḥ ekaḥ āsīt    sa dādhāra pṛthivīm dyām uta imām kasmai devāya haviṣā vidhema 
SA_GV_syajurvedu-1533	yaḥ prāṇato nimiṣato mahitvaika id rājā jagato babhūva /  ya īśe asya dvipadaś catuṣpadaḥ kasmai devāya haviṣā vidhema //	yaḥ prāṇataḥ nimiṣataḥ mahitvā ekaḥ id rājā jagataḥ babhūva    yaḥ īśe asya dvipadaḥ catuṣpadaḥ kasmai devāya haviṣā vidhema 
SA_GV_syajurvedu-1534	yasyeme himavanto mahitvā yasya samudram̐ rasayā sahāhuḥ /  yasyemāḥ pradiśo yasya bāhū kasmai devāya haviṣā vidhema //	yasya ime himavantaḥ mahitvā yasya samudram rasayā saha āhuḥ    yasya imāḥ pradiśaḥ yasya bāhū kasmai devāya haviṣā vidhema 
SA_GV_syajurvedu-1535	ya ātmadā baladā yasya viśva upāsate praśiṣaṃ yasya devāḥ /  yasya chāyāmṛtaṃ yasya mṛtyuḥ kasmai devāya haviṣā vidhema //	yaḥ ātma dāḥ bala dāḥ yasya viśve upāsate praśiṣam yasya devāḥ yasya chāyā amṛtam yasya mṛtyuḥ kasmai devāya haviṣā vidhema 
SA_GV_syajurvedu-1536	ā no bhadrāḥ kratavo yantu viśvato 'dabdhāso aparītāsa udbhidaḥ /  devā no yathā sadam id vṛdhe asann aprāyuvo rakṣitāro dive-dive //	ā naḥ bhadrāḥ kratavaḥ yantu viśvatas dabdhāsaḥ aparītāsaḥ udbhidaḥ    devāḥ naḥ yathā sadam id vṛdhe asan aprāyuvaḥ rakṣitāraḥ dive dive 
SA_GV_syajurvedu-1537	devānāṃ bhadrā sumatir ṛjūyatāṃ devānām̐ rātir abhi no ni  vartatām /  devānām̐ sakhyam upa sedimā vayaṃ devā na āyuḥ pra tirantu jīvase //	devānām bhadrā sumatiḥ ṛjūyatām devānām rātiḥ abhi naḥ ni vartatām    devānām sakhyam upa sedimā vayam devāḥ naḥ āyuḥ pra tirantu jīvase 
SA_GV_syajurvedu-1538	tān pūrvayā nividā hūmahe vayaṃ bhagaṃ mitram aditiṃ dakṣam  asridham /  aryamaṇaṃ varuṇam̐ somam aśvinā sarasvatī naḥ subhagā mayas karat //	tān pūrvayā nividā hūmahe vayam bhagam mitram aditim dakṣam asridham aryamaṇam varuṇam somam aśvinā sarasvatī naḥ subhagā mayaḥ karat 
SA_GV_syajurvedu-1539	tan no vāto mayobhu vātu bheṣajaṃ tan mātā pṛthivī tat pitā  dyauḥ /  tad grāvāṇaḥ somasuto mayobhuvas tad aśvinā śṛṇutaṃ dhiṣṇyā yuvam //	tat naḥ vātaḥ mayobhu vātu bheṣajam tat mātā pṛthivī tat pitā dyauḥ   tat grāvāṇaḥ soma sutaḥ mayobhuvaḥ tat aśvinā śṛṇutam dhiṣṇyā yuvam 
SA_GV_syajurvedu-1540	tam īśānaṃ jagatas tasthuṣas patiṃ dhiyaṃjinvam avase hūmahe vayam  /  pūṣā no yathā vedasām asad vṛdhe rakṣitā pāyur adabdhaḥ svastaye //	tam īśānam jagataḥ tasthuṣas patim dhiyaṃjinvam avase hūmahe vayam     pūṣā naḥ yathā vedasām asat vṛdhe rakṣitā pāyuḥ adabdhaḥ svastaye 
SA_GV_syajurvedu-1541	svasti na indro vṛddhaśravāḥ svasti naḥ pūṣā viśvavedāḥ /  svasti nas tārkṣyo ariṣṭanemiḥ svasti no bṛhaspatir dadhātu //	svasti naḥ indraḥ vṛddha śravāḥ svasti naḥ pūṣā viśva vedāḥ   svasti naḥ tārkṣyaḥ ariṣṭa nemiḥ svasti naḥ bṛhaspatiḥ dadhātu 
SA_GV_syajurvedu-1542	pṛṣadaśvā marutaḥ pṛśnimātaraḥ śubhaṃyāvāno vidatheṣu jagmayaḥ  /  agnijihvā manavaḥ sūracakṣaso viśve no devā avasā gamann iha //	pṛṣat aśvāḥ marutaḥ pṛśni mātaraḥ śubhaṃyāvānaḥ vidatheṣu jagmayaḥ     agni jihvāḥ manavaḥ sūra cakṣasaḥ viśve naḥ devāḥ avasā gaman iha 
SA_GV_syajurvedu-1543	bhadraṃ karṇebhiḥ śṛṇuyāma devā bhadraṃ paśyemākṣabhir yajatrāḥ /  sthirair aṅgais tuṣṭuvām̐sas tanūbhir vy aśemahi devahitaṃ yad āyuḥ //	bhadram karṇebhiḥ śṛṇuyāma devāḥ bhadram paśyema akṣabhiḥ yajatrāḥ   sthiraiḥ aṅgaiḥ tuṣṭuvāmsaḥ tanūbhiḥ vi aśemahi deva hitam yat āyuḥ 
SA_GV_syajurvedu-1544	śatam in nu śarado anti devā yatrā naś cakrā jarasaṃ tanūnām /  putrāso yatra pitaro bhavanti mā no madhyā rīriṣatāyur gantoḥ //	śatam id nu śaradaḥ anti devāḥ yatrā naḥ cakra jarasam tanūnām    putrāsaḥ yatra pitaraḥ bhavanti mā naḥ madhyā rīriṣata āyuḥ gantoḥ 
SA_GV_syajurvedu-1545	aditir dyaur aditir antarikṣam aditir mātā sa pitā sa putraḥ /  viśve devā aditiḥ pañca janā aditir jātam aditir janitvam //	aditiḥ dyauḥ aditiḥ antarikṣam aditiḥ mātā sa pitā sa putraḥ    viśve devāḥ aditiḥ pañca janāḥ aditiḥ jātam aditiḥ janitvam 
SA_GV_syajurvedu-1546	mā no mitro varuṇo aryamāyur indra ṛbhukṣā marutaḥ pari khyan /  yad vājino devajātasya sapteḥ pravakṣyāmo vidathe vīryāṇi //	mā naḥ mitraḥ varuṇaḥ aryamā āyuḥ indraḥ ṛbhukṣāḥ marutaḥ pari khyan   yat vājinaḥ deva jātasya sapteḥ pravakṣyāmaḥ vidathe vīryāṇi 
SA_GV_syajurvedu-1547	yan nirṇijā rekṇasā prāvṛtasya rātiṃ gṛbhītāṃ mukhato nayanti /  suprāṅ ajo memyad viśvarūpa indrāpūṣṇoḥ priyam apy eti pāthaḥ //	yat nirṇijā rekṇasā prāvṛtasya rātim gṛbhītām mukhataḥ nayanti    su prāṅ ajaḥ memyat viśva rūpaḥ indrāpūṣṇoḥ priyam api eti pāthaḥ 
SA_GV_syajurvedu-1548	eṣa chāgaḥ puro aśvena vājinā pūṣṇo bhāgo nīyate viśvadevyaḥ /  abhipriyaṃ yat puroḍāśam arvatā tvaṣṭed enam̐ sauśravasāya jinvati //	eṣa chāgaḥ puras aśvena vājinā pūṣṇaḥ bhāgaḥ nīyate viśvadevyaḥ    abhipriyam yat puroḍāśam arvatā tvaṣṭā id enam sauśravasāya jinvati 
SA_GV_syajurvedu-1549	yad dhaviṣyam ṛtuśo devayānaṃ trir mānuṣāḥ pary aśvaṃ nayanti /  atrā pūṣṇaḥ prathamo bhāga eti yajñaṃ devebhyaḥ prativedayann ajaḥ //	yat haviṣyam ṛtuśas deva yānam tris mānuṣāḥ pari aśvam nayanti   / atrā pūṣṇaḥ prathamaḥ bhāgaḥ eti yajñam devebhyaḥ prativedayan ajaḥ 
SA_GV_syajurvedu-1550	"hotādhvaryur āvayā agnimindho grāvagrābha uta śam̐stā suvipraḥ /  tena yajñena svaraṃkṛtena sv""ṣṭena vakṣaṇā ā pṛṇadhvam //"	hotā adhvaryuḥ āvayāḥ agnimindhaḥ grāvagrābhaḥ uta śamstā su vipraḥ tena yajñena su araṃkṛtena su ṣṭena vakṣaṇāḥ ā pṛṇadhvam 
SA_GV_syajurvedu-1551	yūpavraskā uta ye yūpavāhāś caṣālaṃ ye aśvayūpāya takṣati /  ye cārvate pacanam̐ sambharanty uto teṣām abhigūrtir na invatu //	yūpavraskāḥ uta ye yūpa vāhāḥ caṣālam ye aśva yūpāya takṣati    ye ca arvate pacanam sambharanti uta u teṣām abhigūrtiḥ naḥ invatu 
SA_GV_syajurvedu-1552	upa prāgāt suman me 'dhāyi manma devānām āśā upa vītapṛṣṭhaḥ /  anv enaṃ viprā ṛṣayo madanti devānāṃ puṣṭe cakṛmā subandhum //	upa prāgāt sumat me dhāyi manma devānām āśāḥ upa vīta pṛṣṭhaḥ   anu enam viprāḥ ṛṣayaḥ madanti devānām puṣṭe cakṛma su bandhum 
SA_GV_syajurvedu-1553	yad vājino dāma saṃdānam arvato yā śīrṣaṇyā raśanā rajjur asya  /  yad vā ghāsya prabhṛtam āsye tṛṇam̐ sarvā tā te api deveṣv astu //	yat vājinaḥ dāma saṃdānam arvataḥ yā śīrṣaṇyā raśanā rajjuḥ asya    yat vā gha asya prabhṛtam āsye tṛṇam sarvā tā te api deveṣu astu 
SA_GV_syajurvedu-1554	yad aśvasya kraviṣo makṣikāśa yad vā svarau svadhitau riptam asti /  yad dhastayoḥ śamitur yan nakheṣu sarvā tā te api deveṣv astu //	yat aśvasya kraviṣaḥ makṣikā āśa yat vā svarau svadhitau riptam asti    yat hastayoḥ śamituḥ yat nakheṣu sarvā tā te api deveṣu astu 
SA_GV_syajurvedu-1555	yad ūvadhyam udarasyāpavāti ya āmasya kraviṣo gandho asti /  sukṛtā tac chamitāraḥ kṛṇvantūta medham̐ śṛtapākaṃ pacantu //	yat ūvadhyam udarasya apavāti yaḥ āmasya kraviṣaḥ gandhaḥ asti   / su kṛtā tat śamitāraḥ kṛṇvantu uta medham śṛta pākam pacantu 
SA_GV_syajurvedu-1556	yat te gātrād agninā pacyamānād abhi śūlaṃ nihatasyāvadhāvati /  mā tad bhūmyām ā śriṣan mā tṛṇeṣu devebhyas tad uśadbhyo rātam astu  //	yat te gātrāt agninā pacyamānāt abhi śūlam nihatasya avadhāvati   / mā tat bhūmyām ā śriṣat mā tṛṇeṣu devebhyaḥ tat uśadbhyaḥ rātam astu  /
SA_GV_syajurvedu-1557	ye vājinaṃ paripaśyanti pakvaṃ ya īm āhuḥ surabhir nir hareti /  ye cārvato mām̐sabhikṣām upāsata uto teṣām abhigūrtir na invatu //	ye vājinam paripaśyanti pakvam ye īm āhuḥ surabhiḥ niḥ hara iti    ye ca arvataḥ māmsabhikṣām upāsate uta u teṣām abhigūrtiḥ naḥ invatu 
SA_GV_syajurvedu-1558	yan nīkṣaṇaṃ mām̐spacanyā ukhāyā yā pātrāṇi yūṣṇa āsecanāni /  ūṣmaṇyāpidhānā carūṇām aṅkāḥ sūnāḥ pari bhūṣanty aśvam //	yat nīkṣaṇam māmspacanyāḥ ukhāyāḥ yā pātrāṇi yūṣṇaḥ āsecanāni   / ūṣmaṇyā apidhānā carūṇām aṅkāḥ sūnāḥ pari bhūṣanti aśvam 
SA_GV_syajurvedu-1559	mā tvāgnir dhvanayīd dhūmagandhir mokhā bhrājanty abhi vikta  jaghriḥ /  iṣṭaṃ vītam abhigūrtaṃ vaṣaṭkṛtaṃ taṃ devāsaḥ prati gṛbhṇanty aśvam //	mā tvā agniḥ dhvanayīt dhūma gandhiḥ mā ukhā bhrājantī abhi vikta jaghriḥ    iṣṭam vītam abhigūrtam vaṣaṭkṛtam tam devāsaḥ prati gṛbhṇanti aśvam 
SA_GV_syajurvedu-1560	nikramaṇaṃ niṣadanaṃ vivartanaṃ yac ca paḍvīśam arvataḥ /  yac ca papau yac ca ghāsiṃ jaghāsa sarvā tā te api deveṣv astu //	nikramaṇam niṣadanam vivartanam yat ca paḍvīśam arvataḥ   yat ca papau yat ca ghāsim jaghāsa sarvā tā te api deveṣu astu 
SA_GV_syajurvedu-1561	yad aśvāya vāsa upastṛṇanty adhīvāsaṃ yā hiraṇyāny asmai /  saṃdānam arvantaṃ paḍvīśaṃ priyā deveṣv ā yāmayanti //	yat aśvāya vāsaḥ upastṛṇanti adhīvāsam yā hiraṇyāni asmai saṃdānam arvantam paḍvīśam priyā deveṣu ā yāmayanti 
SA_GV_syajurvedu-1562	yat te sāde mahasā śūkṛtasya pārṣṇyā vā kaśayā vā tutoda /  sruceva tā haviṣo adhvareṣu sarvā tā te brahmaṇā sūdayāmi //	yat te sāde mahasā śūkṛtasya pārṣṇyā vā kaśayā vā tutoda   srucā iva tā haviṣaḥ adhvareṣu sarvā tā te brahmaṇā sūdayāmi 
SA_GV_syajurvedu-1563	catustrim̐śad vājino devabandhor vaṅkrīr aśvasya svadhitiḥ sam eti /  acchidrā gātrā vayunā kṛṇota paruṣ-parur anughuṣyā vi śasta //	catustrimśat vājinaḥ deva bandhoḥ vaṅkrīḥ aśvasya svadhitiḥ sam eti     acchidrā gātrā vayunā kṛṇota paruḥ paruḥ anughuṣya vi śasta 
SA_GV_syajurvedu-1564	ekas tvaṣṭur aśvasyā viśastā dvā yantārā bhavatas tatha ṛtuḥ /  yā te gātrāṇām ṛtuthā kṛṇomi tā-tā piṇḍānāṃ pra juhomy agnau //	ekaḥ tvaṣṭuḥ aśvasya viśastā dvā yantārā bhavataḥ tathā ṛtuḥ   yā te gātrāṇām ṛtuthā kṛṇomi tātā piṇḍānām pra juhomi agnau 
SA_GV_syajurvedu-1565	mā tvā tapat priya ātmāpiyantaṃ mā svadhitis tanva ā tiṣṭhipat  te /  mā te gṛdhnur aviśastātihāya chidrā gātrāṇy asinā mithū kaḥ //	mā tvā tapat priyaḥ ātmā apiyantam mā svadhitiḥ tanve ā tiṣṭhipat te    mā te gṛdhnuḥ aviśastā atihāya chidrā gātrāṇi asinā mithū kaḥ 
SA_GV_syajurvedu-1566	na vā u etan mriyase na riṣyasi devām̐ id eṣi pathibhiḥ sugebhiḥ /  harī te yuñjā pṛṣatī abhūtām upāsthād vājī dhuri rāsabhasya //	na vai u etat mriyase na riṣyasi devām id eṣi pathibhiḥ su gebhiḥ    harī te pṛṣatī abhūtām upāsthāt vājī dhuri rāsabhasya 
SA_GV_syajurvedu-1567	sugavyaṃ no vājī svaśvyaṃ pum̐saḥ putrām̐ uta viśvāpuṣam̐ rayim /  anāgāstvaṃ no aditiḥ kṛṇotu kṣatraṃ no aśvo vanatām̐ haviṣmān //	su gavyam naḥ vājī su aśvyam pumsaḥ putrām uta viśvāpuṣam rayim    anāgāstvam naḥ aditiḥ kṛṇotu kṣatram naḥ aśvaḥ vanatām haviṣmān 
SA_GV_syajurvedu-1568	imā nu kaṃ bhuvanā sīṣadhāmendraś ca viśve ca devāḥ /  ādityair indraḥ sagaṇo marudbhir asmabhyaṃ bheṣajā karat /  yajñaṃ ca nas tanvaṃ ca prajāṃ cādityair indraḥ saha sīṣadhāti //	imā nu kam bhuvanā sīṣadhāma indraḥ ca viśve ca devāḥ    ādityaiḥ indraḥ sa gaṇaḥ marudbhiḥ asmabhyam bheṣajā karat    yajñam ca naḥ tanvam ca prajām ca ādityaiḥ indraḥ saha sīṣadhāti 
SA_GV_syajurvedu-1569	agne tvaṃ no antama uta trātā śivo bhava varūthyaḥ //	agne tvam naḥ antamaḥ uta trātā śivaḥ bhava varūthyaḥ 
SA_GV_syajurvedu-1570	vasur agnir vasuśravā acchā nakṣi dyumattamam̐ rayiṃ dāḥ //	vasuḥ agniḥ vasu śravāḥ acchā nakṣi dyumattamam rayim dāḥ 
SA_GV_syajurvedu-1571	taṃ tvā śociṣṭha dīdivaḥ sumnāya nūnam īmahe sakhibhyaḥ //	tam tvā śociṣṭha dīdivas sumnāya nūnam īmahe sakhibhyaḥ 
SA_GV_syajurvedu-1572	agniś ca pṛthivī ca saṃnate te me saṃ namatām adaḥ /  vāyuś cāntarikṣaṃ ca saṃnate te me saṃ namatām adaḥ /  ādityaś ca dyauś ca saṃnate te me saṃ namatām adaḥ /  āpaś ca varuṇaś ca saṃnate te me saṃ namatām adaḥ /  sapta sam̐sado aṣṭamī bhūtasādhanī /  sakāmām̐ adhvanas kuru saṃjñānam astu me 'munā //	agniḥ ca pṛthivī ca saṃnate te me sam namatām adaḥ   vāyuḥ ca antarikṣam ca saṃnate te me sam namatām adaḥ   ādityaḥ ca dyauḥ ca saṃnate te me sam namatām adaḥ    āpaḥ ca varuṇaḥ ca saṃnate te me sam namatām adaḥ    sapta samsadaḥ aṣṭamī bhūta sādhanī    sa kāmām adhvanaḥ kuru saṃjñānam astu me munā  /
SA_GV_syajurvedu-1573	yathemāṃ vācaṃ kalyāṇīm āvadāni janebhyaḥ /  brahmarājanyābhyām̐ śūdrāya cāryāya ca svāya cāraṇāya //	yathā imām vācam kalyāṇīm āvadāni janebhyaḥ brahma rājanyābhyām śūdrāya ca āryāya ca svāya cāraṇāya 
SA_GV_syajurvedu-1574	priyo devānāṃ dakṣiṇāyai dātur iha bhūyāsam ayaṃ me kāmaḥ sam ṛdhyatām  upa mādo namatu //	priyaḥ devānām dakṣiṇāyai dātuḥ iha bhūyāsam ayam me kāmaḥ sam ṛdhyatām upa mā adaḥ namatu 
SA_GV_syajurvedu-1575	bṛhaspate ati yad aryo arhād dyumad vibhāti kratumaj janeṣu /  yad dīdayac chavasa ṛtaprajāta tad asmāsu draviṇaṃ dhehi citram //	bṛhaspate ati yat aryaḥ arhāt dyumat vibhāti kratumat janeṣu   yat dīdayat śavase ṛta prajāta tat asmāsu draviṇam dhehi citram 
SA_GV_syajurvedu-1576	upayāmagṛhīto 'si bṛhaspataye tvā /  eṣa te yonir bṛhaspataye tvā //	upayāma gṛhītaḥ u si bṛhaspataye tvā   eṣa te yoniḥ bṛhaspataye tvā 
SA_GV_syajurvedu-1577	indra gomann ihā yāhi pibā somam̐ śatakrato /  vidyadbhir grāvabhiḥ sutam //	indra goman iha ā yāhi piba somam śatakrato    vidyadbhiḥ grāvabhiḥ sutam 
SA_GV_syajurvedu-1578	upayāmagṛhīto 'sīndrāya tvā gomate /  eṣa te yonir indrāya tvā gomate //	upayāma gṛhītaḥ u si indrāya tvā gomate    eṣa te yoniḥ indrāya tvā gomate 
SA_GV_syajurvedu-1579	indrā yāhi vṛtrahan pibā somam̐ śatakrato /  gomadbhir grāvabhiḥ sutam //	indra ā yāhi vṛtrahan pibā somam śatakrato    gomadbhiḥ grāvabhiḥ sutam 
SA_GV_syajurvedu-1580	upayāmagṛhīto 'sīndrāya tvā gomate /  eṣa te yonir indrāya tvā gomate //	upayāma gṛhītaḥ u si indrāya tvā gomate    eṣa te yoniḥ indrāya tvā gomate 
SA_GV_syajurvedu-1581	ṛtāvānaṃ vaiśvānaram ṛtasya jyotiṣas patim /  ajasraṃ gharmam īmahe //	ṛtāvānam vaiśvānaram ṛtasya jyotiṣaḥ patim    ajasram gharmam īmahe 
SA_GV_syajurvedu-1582	upayāmagṛhīto 'si vaiśvānarāya tvā /  eṣa te yonir vaiśvānarāya tvā //	upayāma gṛhītaḥ u si vaiśvānarāya tvā   eṣa te yoniḥ vaiśvānarāya tvā 
SA_GV_syajurvedu-1583	vaiśvānarasya sumatau syāma rājā hi kaṃ bhuvanānām abhiśrīḥ /  ito jāto viśvam idaṃ vi caṣṭe vaiśvānaro yatate sūryeṇa //	vaiśvānarasya sumatau syāma rājā hi kam bhuvanānām abhiśrīḥ   itas jātaḥ viśvam idam vi caṣṭe vaiśvānaraḥ yatate sūryeṇa 
SA_GV_syajurvedu-1584	upayāmagṛhīto 'si vaiśvānarāya tvā /  eṣa te yonir vaiśvānarāya tvā //	upayāma gṛhītaḥ u si vaiśvānarāya tvā   eṣa te yoniḥ vaiśvānarāya tvā 
SA_GV_syajurvedu-1585	vaiśvānaro na ūtaya ā pra yātu parāvataḥ /  agnir ukthena vāhasā //	vaiśvānaraḥ naḥ ūtaye ā pra yātu parāvataḥ   agniḥ ukthena vāhasā 
SA_GV_syajurvedu-1586	upayāmagṛhīto 'si vaiśvānarāya tvā /  eṣa te yonir vaiśvānarāya tvā //	upayāma gṛhītaḥ u si vaiśvānarāya tvā   eṣa te yoniḥ vaiśvānarāya tvā 
SA_GV_syajurvedu-1587	agnir ṛṣiḥ pavamānaḥ pāñcajanyaḥ purohitaḥ /  tam īmahe mahāgayam //	agniḥ ṛṣiḥ pavamānaḥ pāñcajanyaḥ purohitaḥ   tam īmahe mahā gayam 
SA_GV_syajurvedu-1588	upayāmagṛhīto 'sy agnaye tvā varcase /  eṣa te yonir agnaye tvā varcase //	upayāma gṛhītaḥ u si agnaye tvā varcase   eṣa te yoniḥ agnaye tvā varcase 
SA_GV_syajurvedu-1589	mahām̐ indro vajrahastaḥ ṣoḍaśī śarma yacchatu /  hantu pāpmānaṃ yo 'smān dveṣṭi //	mahān indraḥ vajra hastaḥ ṣoḍaśī śarma yacchatu hantu pāpmānam yaḥ smān dveṣṭi 
SA_GV_syajurvedu-1590	upayāmagṛhīto 'si mahendrāya tvā /  eṣa te yonir mahendrāya tvā //	upayāma gṛhītaḥ u si mahā indrāya tvā    eṣa te yoniḥ mahā indrāya tvā 
SA_GV_syajurvedu-1591	taṃ vo dasmam ṛtīṣahaṃ vasor mandānam andhasaḥ /  abhi vatsaṃ na svasareṣu dhenava indraṃ gīrbhir navāmahe //	tam vaḥ dasmam ṛtīṣaham vasoḥ mandānam andhasaḥ    abhi vatsam na svasareṣu dhenavaḥ indram gīrbhiḥ navāmahe 
SA_GV_syajurvedu-1592	yad vāhiṣṭhaṃ tad agnaye bṛhad arca vibhāvaso /  mahiṣīva tvad rayis tvad vājā ud īrate //	yat vāhiṣṭham tat agnaye bṛhat arca vibhāvaso mahiṣī iva tvat rayiḥ tvat vājāḥ ud īrate 
SA_GV_syajurvedu-1593	ehy ū ṣu bravāṇi te 'gna itthetarā giraḥ /  ebhir vardhāsa indubhiḥ //	ehi u su bravāṇi te gne itthā itarāḥ giraḥ   ebhiḥ vardhāse indubhiḥ 
SA_GV_syajurvedu-1594	ṛtavas te yajñaṃ vi tanvantu māsā rakṣantu te haviḥ /  saṃvatsaras te yajñaṃ dadhātu naḥ prajāṃ ca pari pātu naḥ //	ṛtavaḥ te yajñam vi tanvantu māsāḥ rakṣantu te haviḥ    saṃvatsaraḥ te yajñam dadhātu naḥ prajām ca pari pātu naḥ 
SA_GV_syajurvedu-1595	upahvare girīṇām̐ saṃgame ca nadīnām /  dhiyā vipro ajāyata //	upahvare girīṇām saṃgame ca nadīnām    dhiyā vipraḥ ajāyata 
SA_GV_syajurvedu-1596	uccā te jātam andhaso divi sad bhūmy ā dade /  ugram̐ śarma mahi śravaḥ //	uccā te jātam andhasaḥ divi sat bhūmī ā dade  / ugram śarma mahi śravaḥ 
SA_GV_syajurvedu-1597	sa na indrāya yajyave varuṇāya marudbhyaḥ /  varivovit pari srava //	sa naḥ indrāya yajyave varuṇāya marudbhyaḥ   varivaḥ vid pari srava 
SA_GV_syajurvedu-1598	enā viśvāny arya ā dyumnāni mānuṣāṇām /  siṣāsanto vanāmahe //	enā viśvāni aryaḥ ā dyumnāni mānuṣāṇām    siṣāsantaḥ vanāmahe 
SA_GV_syajurvedu-1599	anu vīrair anu puṣyāsma gobhir anv aśvair anu sarveṇa puṣṭaiḥ /  anu dvipadānu catuṣpadā vayaṃ devā no yajñam ṛtuthā nayantu //	anu vīraiḥ anu puṣyāsma gobhiḥ anu aśvaiḥ anu sarveṇa puṣṭaiḥ    anu dvipadā anu catuṣpadā vayam devāḥ naḥ yajñam ṛtuthā nayantu 
SA_GV_syajurvedu-1600	agne patnīr ihā vaha devānām uśatīr upa /  tvaṣṭāram̐ somapītaye //	agne patnīḥ iha ā vaha devānām uśatīḥ upa    tvaṣṭāram soma pītaye 
SA_GV_syajurvedu-1601	abhi yajñaṃ gṛṇīhi no gnāvo neṣṭaḥ piba ṛtunā /  tvam̐ hi ratnadhā asi //	abhi yajñam gṛṇīhi naḥ gnāvaḥ neṣṭar piba ṛtunā   tvam hi ratna dhāḥ asi 
SA_GV_syajurvedu-1602	draviṇodāḥ pipīṣati juhota pra ca tiṣṭhata /  neṣṭrād ṛtubhir iṣyata //	draviṇaḥ dāḥ pipīṣati juhota pra ca tiṣṭhata   neṣṭrāt ṛtubhiḥ iṣyata 
SA_GV_syajurvedu-1603	tavāyam̐ somas tvam ehy arvāṅ chaśvattamam̐ sumanā asya pāhi /  asmin yajñe barhiṣy ā niṣadyā dadhiṣvemaṃ jaṭhara indum indra //	tava ayam somaḥ tvam ehi arvāṅ śaśvattamam sumanāḥ asya pāhi    asmin yajñe barhiṣi ā niṣadya ā dadhiṣva imam jaṭhare indum indra 
SA_GV_syajurvedu-1604	ameva naḥ suhavā ā hi gantana ni barhiṣi sadatanā raṇiṣṭana /  athā mandasva jujuṣāṇo andhasas tvaṣṭar devebhir janibhiḥ sumadgaṇaḥ //	amā iva naḥ su havāḥ ā hi gantana ni barhiṣi sadatana raṇiṣṭana    athā mandasva jujuṣāṇaḥ andhasaḥ tvaṣṭar devebhiḥ janibhiḥ sumat gaṇaḥ 
SA_GV_syajurvedu-1605	svādiṣṭhayā madiṣṭhayā pavasva soma dhārayā /  indrāya pātave sutaḥ //	svādiṣṭhayā madiṣṭhayā pavasva soma dhārayā indrāya pātave sutaḥ 
SA_GV_syajurvedu-1606	rakṣohā viśvacarṣaṇir abhi yonim ayohatam /  druṇā sadhastham āsadat //	rakṣaḥ hā viśvacarṣaṇiḥ abhi yonim ayaḥ hatam      druṇā sadhastham āsadat 
SA_GV_syajurvedu-1607	sās tvāgna ṛtavo vardhayantu saṃvatsarā ṛṣayo yāni satyā /  saṃ divyena dīdihi rocanena viśvā ā bhāhi pradiśaś catasraḥ //	sāḥ tvā agne ṛtavaḥ vardhayantu saṃvatsarāḥ ṛṣayaḥ yāni satyā    sam divyena dīdihi rocanena viśvāḥ ā bhāhi pradiśaḥ catasraḥ 
SA_GV_syajurvedu-1608	saṃ cedhyasvāgne pra ca bodhayainam uc ca tiṣṭha mahate saubhagāya /  mā ca riṣad upasattā te agne brahmāṇas te yaśasaḥ santu mānye //	sam ca idhyasva agne pra ca bodhaya enam ud ca tiṣṭha mahate saubhagāya    mā ca riṣat upasattā te agne brahmāṇaḥ te yaśasaḥ santu mā anye 
SA_GV_syajurvedu-1609	tvām agne vṛṇate brāhmaṇā ime śivo agne saṃvaraṇe bhavā naḥ /  sapatnahā no abhimātijic ca sve gaye gāgṛhy aprayucchan //	tvām agne vṛṇate brāhmaṇāḥ ime śivaḥ agne saṃvaraṇe bhava naḥ    sapatna hā naḥ abhimāti jit ca sve gaye gāgṛhi aprayucchan 
SA_GV_syajurvedu-1610	ihaivāgne adhi dhārayā rayiṃ mā tvā ni kran pūrvacito nikāriṇaḥ /  kṣatram agne suyamam astu tubhyam upasattā vardhatāṃ te aniṣṭṛtaḥ //	iha eva agne adhi dhāraya rayim mā tvā ni kran pūrva citaḥ nikāriṇaḥ   kṣatram agne suyamam astu tubhyam upasattā vardhatām te a niṣṭṛtaḥ 
SA_GV_syajurvedu-1611	kṣatreṇāgne svāyuḥ sam̐ rabhasva mitreṇāgne mitradheye yatasva /  sajātānāṃ madhyamasthā edhi rājñām agne vihavyo dīdihīha //	kṣatreṇa agne su āyuḥ sam rabhasva mitreṇa agne mitradheye yatasva      sajātānām madhyama sthāḥ edhi rājñām agne vihavyaḥ dīdihi iha 
SA_GV_syajurvedu-1612	ati niho ati sridho 'ty acittim aty arātim agne /  viśvā hy agne duritā sahasvāthāsmabhyam̐ sahavīrām̐ rayiṃ dāḥ //	ati nihaḥ ati sridhaḥ ti acittim ati arātim agne    viśvā hi agne duritā sahasva atha asmabhyam saha vīrām rayim dāḥ 
SA_GV_syajurvedu-1613	anādhṛṣyo jātavedā anādhṛṣṭo virāḍ agne kṣatrabhṛd dīdihīha /  viśvā āśāḥ pramuñcan mānuṣīr bhayaḥ śivebhir adya pari pāhi no vṛdhe //	anādhṛṣyaḥ jātavedāḥ anādhṛṣṭaḥ virāj agne kṣatra bhṛt dīdihi iha   / viśvāḥ āśāḥ pramuñcan mānuṣīḥ bhayaḥ śivebhiḥ adya pari pāhi naḥ vṛdhe 
SA_GV_syajurvedu-1614	bṛhaspate savitar bodhayainam̐ sam̐śitaṃ cit saṃtarām̐ sam̐ śiśādhi /  vardhayainaṃ mahate saubhagāya viśva enam anu madantu devāḥ //	bṛhaspate savitar bodhaya enam saṃśitam cit saṃtarām sam śiśādhi    vardhaya enam mahate saubhagāya viśve enam anu madantu devāḥ 
SA_GV_syajurvedu-1615	amutrabhūyādadha yad yamasya bṛhaspate abhisaster amuñcaḥ /  praty auhatām aśvinā mṛtyum asmād devānām agne bhiṣajā śacībhiḥ //	amutrabhūyā adadha yat yamasya bṛhaspate abhisasteḥ amuñcaḥ    prati auhatām aśvinā mṛtyum asmāt devānām agne bhiṣajā śacībhiḥ 
SA_GV_syajurvedu-1616	ud vayaṃ tamasas pari svaḥ paśyanta uttaram /  devaṃ devatrā sūryam aganma jyotir uttamam //	ud vayam tamasaḥ pari svar paśyantaḥ uttaram    devam devatrā sūryam aganma jyotiḥ uttamam 
SA_GV_syajurvedu-1617	ūrdhvā asya samidho bhavanty ūrdhvā śukrā śocīm̐ṣy agneḥ /  dyumattamā supratīkasya sūnoḥ //	ūrdhvāḥ asya samidhaḥ bhavanti ūrdhvā śukrā śocīmṣī agneḥ    dyumattamā su pratīkasya sūnoḥ 
SA_GV_syajurvedu-1618	tanūnapād asuro viśvavedā devo deveṣu devaḥ /  patho anaktu madhvā ghṛtena //	tanūnapāt asuraḥ viśva vedāḥ devaḥ deveṣu devaḥ pathaḥ anaktu madhvā ghṛtena 
SA_GV_syajurvedu-1619	madhvā yajñaṃ nakṣase prīṇāno narāśam̐so agne /  sukṛd devaḥ savitā viśvavāraḥ //	madhvā yajñam nakṣase prīṇānaḥ narāśamsaḥ agne su kṛt devaḥ savitā viśva vāraḥ 
SA_GV_syajurvedu-1620	acchāyam eti śavasā ghṛteneḍāno vahnir namasā /  agnim̐ sruco adhvareṣu prayatsu //	acchā ayam eti śavasā ghṛtena īḍānaḥ vahniḥ namasā    agnim srucaḥ adhvareṣu prayatsu 
SA_GV_syajurvedu-1621	sa yakṣad asya mahimānam agneḥ sa īṃ mandrā suprayasaḥ /  vasuś vetiṣṭho vasudhātamaś ca //	sa yakṣat asya mahimānam agneḥ saḥ īm mandrā su prayasaḥ    vasuḥ vetiṣṭhaḥ vasu dhātamaḥ ca 
SA_GV_syajurvedu-1622	dvāro devīr anv asya viśve vratā dadante agneḥ /  uruvyacaso dhāmnā patyamānāḥ //	dvāraḥ devīḥ anu asya viśve vratā dadante agneḥ    uru vyacasaḥ dhāmnā patyamānāḥ 
SA_GV_syajurvedu-1623	te asya yoṣaṇe divye na yonā uṣāsānaktā /  imaṃ yajñam avatām adhvaraṃ naḥ //	te asya yoṣaṇe divye na yonau uṣāsānaktā      imam yajñam avatām adhvaram naḥ 
SA_GV_syajurvedu-1624	"daivyā hotārā ūrdhvam adhvaraṃ no 'gner juhvām abhi gṛṇītam /  kṛṇutam naḥ sv""ṣṭam //"	daivyā hotārau ūrdhvam adhvaram naḥ gneḥ juhvām abhi gṛṇītam   kṛṇutam naḥ svṣṭam 
SA_GV_syajurvedu-1625	tisro devīr barhir idam̐ sadantv iḍā sarasvatī bhāratī /  mahī gṛṇānā //	tisraḥ devīḥ barhiḥ idam sadantu iḍā sarasvatī bhāratī mahī gṛṇānā 
SA_GV_syajurvedu-1626	tan nas turīpam adbhutaṃ purukṣu tvaṣṭā suvīryam /  rāyaspoṣaṃ vi ṣyatu nābhim asme //	tat naḥ turīpam adbhutam purukṣu tvaṣṭā su vīryam    rāyaspoṣam vi syatu nābhim asme 
SA_GV_syajurvedu-1627	vanaspate 'va sṛjā rarāṇas tmanā deveṣu /  agnir havyam̐ śamitā sūdayāti //	vanaspate vaḥ sṛja rarāṇaḥ tmanā deveṣu    agniḥ havyam śamitā sūdayāti 
SA_GV_syajurvedu-1628	agne svāhā kṛṇuhi jātavedo indrāya havyam /  viśve devā havir idaṃ juṣantām //	agne svāhā kṛṇuhi jātavedaḥ indrāya havyam   viśve devāḥ haviḥ idam juṣantām 
SA_GV_syajurvedu-1629	pīvoannā rayiṃvṛdhaḥ sumedhāḥ śvetaḥ siṣakti niyutām abhiśrīḥ /  te vāyave samanaso vi tasthur viśven naraḥ svapatyāni cakruḥ //	pīvaḥ annāḥ rayiṃvṛdhaḥ sumedhāḥ śvetaḥ siṣakti niyutām abhiśrīḥ   te vāyave samanasaḥ vi tasthuḥ viśvā id naraḥ su apatyāni cakruḥ 
SA_GV_syajurvedu-1630	rāye nu yaṃ jajñatū rodasīme rāye devī dhiṣaṇā dhāti devam /  adha vāyuṃ niyutaḥ saścata svā uta śvetaṃ vasudhitiṃ nireke //	rāye nu yam jajñatuḥ rodasī ime rāye devī dhiṣaṇā dhāti devam     adha vāyum niyutaḥ saścata svāḥ uta śvetam vasu dhitim nireke 
SA_GV_syajurvedu-1631	āpo ha yad bṛhatīr viśvam āyan garbhaṃ dadhānā janayantīr agnim  /  tato devānām̐ sam avartatāsur ekaḥ kasmai devāya haviṣā vidhema //	āpaḥ ha yat bṛhatīḥ viśvam āyan garbham dadhānāḥ janayantīḥ agnim      tatas devānām sam avartata asuḥ ekaḥ kasmai devāya haviṣā vidhema 
SA_GV_syajurvedu-1632	yaś cid āpo mahinā paryapaśyad dakṣaṃ dadhānā janayantīr yajñam /  yo deveṣv adhi deva eka āsīt kasmai devāya haviṣā vidhema //	yaḥ cit āpaḥ mahinā paryapaśyat dakṣam dadhānāḥ janayantīḥ yajñam    yaḥ deveṣu adhi devaḥ ekaḥ āsīt kasmai devāya haviṣā vidhema 
SA_GV_syajurvedu-1633	pra yābhir yāsi dāśvām̐sam acchā niyudbhir vāyav iṣṭaye duroṇe /  ni no rayim̐ subhojasaṃ yuvasva ni vīraṃ gavyam aśvyaṃ ca rādhaḥ //	pra yābhiḥ yāsi dāśvāmsam acchā niyudbhiḥ vāyo iṣṭaye duroṇe    ni naḥ rayim su bhojasam yuvasva ni vīram gavyam aśvyam ca rādhaḥ 
SA_GV_syajurvedu-1634	ā no niyudbhiḥ śatinībhir adhvaram̐ sahasriṇībhir upa yāhi yajñam /  vāyo asmin savane mādayasva yūyaṃ pāta svastibhiḥ sadā naḥ //	ā naḥ niyudbhiḥ śatinībhiḥ adhvaram sahasriṇībhiḥ upa yāhi yajñam    vāyo asmin savane mādayasva yūyam pāta svastibhiḥ sadā naḥ 
SA_GV_syajurvedu-1635	niyutvān vāyav ā gahy ayam̐ śukro ayāmi te /  gantāsi sunvato gṛham //	niyutvān vāyo ā gahi ayam śukraḥ ayāmi te   gantāsi sunvataḥ gṛham 
SA_GV_syajurvedu-1636	vāyo śukro ayāmi te madhvo agraṃ diviṣṭiṣu /  ā yāhi somapītaye spārho deva niyutvatā //	vāyo śukraḥ ayāmi te madhvaḥ agram diviṣṭiṣu   ā yāhi soma pītaye spārhaḥ deva niyutvatā 
SA_GV_syajurvedu-1637	vāyur agregā yajñaprīḥ sākaṃ gan manasā yajñam /  śivo niyudbhiḥ śivābhiḥ //	vāyuḥ agregāḥ yajña prīḥ sākam gat manasā yajñam  / śivaḥ niyudbhiḥ śivābhiḥ 
SA_GV_syajurvedu-1638	vāyo ye te sahasriṇo rathāsas tebhir ā gahi /  niyutvānt somapītaye //	vāyo ye te sahasriṇaḥ rathāsaḥ tebhiḥ ā gahi niyutvān soma pītaye 
SA_GV_syajurvedu-1639	ekayā ca daśabhiś ca svabhūte dvābhyām iṣṭaye vim̐śatī ca /  tisṛbhiś ca vahase trim̐śatā ca niyudbhir vāyav iha tā vi muñca //	ekayā ca daśabhiḥ ca sva bhūte dvābhyām iṣṭaye vimśatī ca    tisṛbhiḥ ca vahase trimśatā ca niyudbhiḥ vāyo iha tāḥ vi muñca 
SA_GV_syajurvedu-1640	tava vāyav ṛtaspate tvaṣṭur jāmātar adbhuta /  avām̐sy ā vṛṇīmahe //	tava vāyo ṛtaspate tvaṣṭuḥ jāmātar adbhuta   avāmsi ā vṛṇīmahe 
SA_GV_syajurvedu-1641	abhi tvā śūra nonumo 'dugdhā iva dhenavaḥ /  īśānam asya jagataḥ svardṛśam īśānam indra tasthuṣaḥ //	abhi tvā śūra nonumaḥ dugdhāḥ iva dhenavaḥ    īśānam asya jagataḥ svar dṛśam īśānam indra tasthuṣaḥ 
SA_GV_syajurvedu-1642	na tvāvām̐ anyo divyo na pārthivo na jāto na janiṣyate /  aśvāyanto maghavann indra vājino gavyantas tvā havāmahe //	na tvāvām anyaḥ divyaḥ na pārthivaḥ na jātaḥ na janiṣyate    aśvāyantaḥ maghavan indra vājinaḥ gavyantaḥ tvā havāmahe 
SA_GV_syajurvedu-1643	tvām id dhi havāmahe sātā vājasya kāravaḥ /  tvāṃ vṛtreṣv indra satpatiṃ naras tvāṃ kāṣṭhāsv arvataḥ //	tvām id hi havāmahe sātā vājasya kāravaḥ   tvām vṛtreṣu indra satpatim naraḥ tvām kāṣṭhāsu arvataḥ 
SA_GV_syajurvedu-1644	sa tvaṃ naś citra vajrahasta dhṛṣṇuyā maha stavāno adrivaḥ /  gām aśvam̐ rathyam indra saṃ kira satrā vājaṃ na jigyuṣe //	sa tvam naḥ citra vajrahasta dhṛṣṇuyā mahaḥ stavānaḥ adrivas    gām aśvam rathyam indra sam kira satrā vājam na jigyuṣe 
SA_GV_syajurvedu-1645	kayā naś citra ā bhuvad ūtī sadāvṛdhaḥ sakhā /  kayā śaciṣṭhayā vṛtā //	kayā naḥ citraḥ ā bhuvat ūtī sadāvṛdhaḥ sakhā   kayā śaciṣṭhayā vṛtā 
SA_GV_syajurvedu-1646	kas tvā satyo madānāṃ mam̐hiṣṭho matsad andhasaḥ /  dṛḍhā cid āruje vasu //	kaḥ tvā satyaḥ madānām mamhiṣṭhaḥ matsat andhasaḥ    dṛḍhā cit āruje vasu 
SA_GV_syajurvedu-1647	abhī ṣu ṇaḥ sakhīnām avitā jaritṝṇām /  śataṃ bhavāsy ūtaye //	abhi su naḥ sakhīnām avitā jaritṝṇām    śatam bhavāsi ūtaye 
SA_GV_syajurvedu-1648	yajñā-yajñā vo agnaye girā-girā ca dakṣase /  pra-pra vayam amṛtaṃ jātavedasaṃ priyaṃ mitraṃ na śam̐siṣam //	yajñāyajñāḥ vaḥ agnaye girā girā ca dakṣase pra pra vayam amṛtam jātavedasam priyam mitram na śamsiṣam 
SA_GV_syajurvedu-1649	pāhi no agna ekayā pāhy uta dvitīyayā /  pāhi gīrbhis tisṛbhir ūrjāṃ pate pāhi catasṛbhir vaso //	pāhi naḥ agne ekayā pāhi uta dvitīyayā pāhi gīrbhiḥ tisṛbhiḥ ūrjām pate pāhi catasṛbhiḥ vaso 
SA_GV_syajurvedu-1650	ūrjo napātam̐ sa hināyam asmayur dāśema havyadātaye /  bhuvad vājeṣv avitā bhuvad vṛdha uta trātā tanūnām //	ūrjaḥ napātam sa hina ayam asmayuḥ dāśema havya dātaye    bhuvat vājeṣu avitā bhuvat vṛdhaḥ uta trātā tanūnām 
SA_GV_syajurvedu-1651	saṃvatsaro 'si parivatsaro 'sīdāvatsaro 'sīdvatsaro 'si vatsaro 'si  /  uṣasas te kalpantām ahorātrās te kalpantām ardhamāsās te kalpantāṃ  māsās te kalpantām ṛtavas te kalpantām̐ saṃvatsaras te kalpatām /  pretyā etyai saṃ cāñca pra ca sāraya /  suparṇacid asi tayā devatayāṅgirasvad dhruvaḥ sīda //	saṃvatsaraḥ si parivatsaraḥ sīdāvatsaraḥ sīdvatsaraḥ si vatsaraḥ si  / uṣasaḥ te kalpantām ahar rātrāḥ te kalpantām ardha māsāḥ te kalpantām māsāḥ te kalpantām ṛtavaḥ te kalpantām saṃvatsaraḥ te kalpatām      pretyai etyai sam ca añca pra ca sāraya    suparṇa cit asi tayā devatayā aṅgirasvat dhruvaḥ sīda  /
SA_GV_syajurvedu-1652	hotā yakṣad samidhendram iḍas pade nābhā pṛthivyā adhi /  divo varṣmant sam idhyata ojiṣṭhaś carṣaṇīsahāṃ vetv ājyasya hotar yaja  //	hotā yakṣat samidhā indram iḍaḥ pade nābhā pṛthivyāḥ adhi      divaḥ varṣman sam idhyate ojiṣṭhaḥ carṣaṇī sahām vetu ājyasya hotar yaja  /
SA_GV_syajurvedu-1653	hotā yakṣat tanūnapātam ūtibhir jetāram aparājitam /  indraṃ devam̐ svarvidaṃ pathibhir madhumattamair narāśam̐sena tejasā vetv  ājyasya hotar yaja //	hotā yakṣat tanū napātam ūtibhiḥ jetāram aparājitam    indram devam svar vidam pathibhiḥ madhumattamaiḥ narāśamsena tejasā vetu ājyasya hotar yaja 
SA_GV_syajurvedu-1654	hotā yakṣad iḍābhir indram īḍitam ājuhvānam amartyam /  devo devaiḥ savīryo vajrahastaḥ puraṃdaro vetv ājyasya hotar yaja //	hotā yakṣat iḍābhiḥ indram īḍitam ājuhvānam amartyam    devaḥ devaiḥ sa vīryaḥ vajra hastaḥ puraṃdaraḥ vetu ājyasya hotar yaja 
SA_GV_syajurvedu-1655	hotā yakṣad bariṣīndraṃ niṣadvaraṃ vṛṣabhaṃ naryāpasam /  vasubhī rudrair ādityaiḥ suyugbhir barhir āsadad vetv ājyasya hotar  yaja //	hotā yakṣat bariṣī indram niṣad varam vṛṣabham narya apasam    vasubhiḥ rudraiḥ ādityaiḥ su yugbhiḥ barhiḥ āsadat vetu ājyasya hotar yaja 
SA_GV_syajurvedu-1656	hotā yakṣad ojo na vīryam̐ saho dvāra indram avardhayan /  suprāyaṇā asmin yajñe vi śrayantām ṛtāvṛdho svāra indrāya mīḍhuṣe  vyantv ājyasya hotar yaja //	hotā yakṣat ojaḥ na vīryam sahaḥ dvāraḥ indram avardhayan    su prāyaṇāḥ asmin yajñe vi śrayantām ṛtāvṛdhaḥ svāraḥ indrāya mīḍhuṣe vyantu ājyasya hotar yaja 
SA_GV_syajurvedu-1657	hotā yakṣad uṣe indrasya dhenū sudughe mātarā mahī /  savātarau na tejasā vatsam indram avardhatāṃ vītām ājyasya hotar yaja //	hotā yakṣat uṣe indrasya dhenū sudughe mātarā mahī    sa vātarau na tejasā vatsam indram avardhatām vītām ājyasya hotar yaja 
SA_GV_syajurvedu-1658	hotā yakṣad daivyā hotārā bhiṣajā sakhāyā haviṣendraṃ bhiṣajyataḥ /  kavī devau pracetasāv indrāya dhatta indriyaṃ vītām ājyasya hotar yaja  //	hotā yakṣat daivyā hotārā bhiṣajā sakhāyā haviṣā indram bhiṣajyataḥ    kavī devau pracetasau indrāya dhattaḥ indriyam vītām ājyasya hotar yaja  /
SA_GV_syajurvedu-1659	hotā yakṣat tisro devīr na bheṣajaṃ trayas tridhātavo 'pasa iḍā  sarasvat bhāratī mahīḥ /  indrapatnīr haviṣmatīr vyantv ājyasya hotar yaja //	hotā yakṣat tisraḥ devīḥ na bheṣajam trayaḥ tri dhātavaḥ pasaḥ iḍā sarasvat bhāratī mahīḥ    indra patnīḥ haviṣmatīḥ vyantu ājyasya hotar yaja 
SA_GV_syajurvedu-1660	hotā yakṣat tvaṣṭāram indraṃ devaṃ bhiṣajam̐ suyajaṃ ghṛtaśriyam /  pururūpam̐ suretasaṃ maghonam indrāya tvaṣṭā dadhad indriyāṇi vetv  ājyasya hotar yaja //	hotā yakṣat tvaṣṭāram indram devam bhiṣajam suyajam ghṛta śriyam    puru rūpam su retasam maghonam indrāya tvaṣṭā dadhat indriyāṇi vetu ājyasya hotar yaja 
SA_GV_syajurvedu-1661	hotā yakṣad vanaspatim̐ śamitāram̐ śatakratuṃ dhiyo joṣṭāram  indriyam /  madhvā samañjan pathibhiḥ sugebhiḥ svadāti yajñaṃ madhunā ghṛtena vetv  ājyasya hotar yaja //	hotā yakṣat vanaspatim śamitāram śatakratum dhiyaḥ joṣṭāram indriyam    madhvā samañjan pathibhiḥ su gebhiḥ svadāti yajñam madhunā ghṛtena vetu ājyasya hotar yaja 
SA_GV_syajurvedu-1662	hotā yakṣad indram̐ svāhājyasya svāhā medasaḥ svāhā stokānām̐  svāhā svāhākṛtīnām̐ svāhā havyasūktīnām /  svāhā devā ājyapā juṣāṇā indra ājyasya vyantu hotar yaja //	hotā yakṣat indram svāhā ājyasya svāhā medasaḥ svāhā stokānām svāhā svāhākṛtīnām svāhā havyasūktīnām    svāhā devāḥ ājya pāḥ juṣāṇāḥ indraḥ ājyasya vyantu hotar yaja 
SA_GV_syajurvedu-1663	devaṃ barhir indram̐ sudevaṃ devair vīravat stīrṇaṃ vedyām  avardhayat /  vastor vṛtaṃ prāktor bhṛtam̐ rāyā barhiṣmato 'ty agād vasuvane  vasudheyasya vetu yaja //	devam barhiḥ indram su devam devaiḥ vīravat stīrṇam vedyām avardhayat    vastoḥ vṛtam prāktoḥ bhṛtam rāyā barhiṣmataḥ ti agāt vasu vane vasudheyasya vetu yaja 
SA_GV_syajurvedu-1664	devīr dvāra indram̐ saṃghāte vīḍvīr yāmann avardhayan /  ā vatsena taruṇena kumāreṇa ca mīvatāpārvāṇam̐ reṇukakāṭaṃ nudantāṃ  vasuvane vasudheyasya vyantu yaja //	devīḥ dvāraḥ indram saṃghāte vīḍvīḥ yāman avardhayan    ā vatsena taruṇena kumāreṇa ca reṇu kakāṭam nudantām vasuvane vasudheyasya vyantu yaja 
SA_GV_syajurvedu-1665	devī uṣāsānaktendraṃ yajñe prayaty ahvetām /  daivīr viśaḥ prāyāsiṣṭām̐ suprīte sudhite vasuvane vasudheyasya vītāṃ  yaja //	devī uṣāsānaktā indram yajñe prayatī ahvetām     daivīḥ viśaḥ prāyāsiṣṭām su prīte sudhite vasu vane vasudheyasya vītām yaja 
SA_GV_syajurvedu-1666	devī joṣṭrī vasudhitī devam indram avardhatām /  ayāvy anyāghā dveṣām̐sy ānyā vakṣad vasu vāryāṇi yajamānāya śikṣite  vasuvane vasudheyasya vītāṃ yaja //	devī joṣṭrī vasu dhitī devam indram avardhatām   ayāvi anyā aghā dveṣāmsi ā anyā vakṣat vasu vāryāṇi yajamānāya śikṣite vasuvane vasudheyasya vītām yaja 
SA_GV_syajurvedu-1667	devī ūrjāhutī dughe payasendram avardhatām /  iṣam ūrjam anyā vakṣat sagdhim̐ sapītim anyā navena pūrvaṃ dayamāne  purāṇena navam adhātām ūrjam ūrjāhutī ūrjayamāne vasu vṛyāṇi  yajamānāya śikṣite vasuvane vasudheyasya vītāṃ yaja //	devī ūrjā āhutī dughe payasā indram avardhatām    iṣam ūrjam anyā vakṣat sagdhim sapītim anyā navena pūrvam dayamāne purāṇena navam adhātām ūrjam ūrjā āhutī ūrjayamāne vasu vṛyāṇi yajamānāya śikṣite vasuvane vasudheyasya vītām yaja 
SA_GV_syajurvedu-1668	devā devyā hotārā devam indram avardhatām /  hatāghaśam̐sāv ābhārṣṭāṃ vasu vāryāṇi yajamānāya śikṣitau vasuvane  vasudheyasya vītāṃ yaja //	devā devyāḥ hotārā devam indram avardhatām    hata agha śamsau ābhārṣṭām vasu vāryāṇi yajamānāya śikṣitau vasuvane vasudheyasya vītām yaja 
SA_GV_syajurvedu-1669	devīs tisras tisro devīḥ patim indram avardhayan /  aspṛkṣad bhāratī divam̐ rudrair yajñam̐ sarasvatīḍā vasumatī gṛhān  vasuvane vasudheyasya vyantu yaja //	devīḥ tisraḥ tisraḥ devīḥ patim indram avardhayan   aspṛkṣat bhāratī divam rudraiḥ yajñam sarasvatī iḍā vasumatī gṛhān vasuvane vasudheyasya vyantu yaja 
SA_GV_syajurvedu-1670	deva indro narāśam̐sas trivarūthas tribandhuro devam indram  avardhayat /  śatena śitipṛṣṭhānām āhitaḥ sahasreṇa pra vartate mitrāvaruṇed asya  hotram arhato bṛhaspati stotram aśvinādhvaryavaṃ vasuvane vasudheyasya  vetu yaja //	devaḥ indraḥ narāśamsaḥ tri varūthaḥ tri bandhuraḥ devam indram avardhayat    śatena śiti pṛṣṭhānām āhitaḥ sahasreṇa pra vartate mitrāvaruṇā id asya hotram arhataḥ bṛhaspatiḥ stotram aśvinā ādhvaryavam vasu vane vasudheyasya vetu yaja 
SA_GV_syajurvedu-1671	devo devair vanaspatir hiraṇyaparṇo madhuśākhaḥ supippalo devam  indram avardhayat /  divam agreṇāspṛkṣad āntariksaṃ pṛthivīm adṛmhīd vasuvane  vasudheyasya vetu yaja //	devaḥ devaiḥ vanaspatiḥ hiraṇya parṇaḥ madhu śākhaḥ su pippalaḥ devam indram avardhayat    divam agreṇa aspṛkṣat āntariksam pṛthivīm adṛmhīt vasu vane vasudheyasya vetu yaja 
SA_GV_syajurvedu-1672	devaṃ barhir vāritīnāṃ devam indram avardhayat /  svāsastham indreṇāsannam anyā barhīm̐ṣy abhy abhūd vasuvane  vasudheyasya vetu yaja //	devam barhiḥ vāritīnām devam indram avardhayat   svāsastham indreṇa āsannam anyā barhiḥ īmṣī abhī abhūt vasu vane vasudheyasya vetu yaja 
SA_GV_syajurvedu-1673	"devo agniḥ sviṣṭakṛd devam indram avardhayat /  sv""ṣṭaṃ kurvant sviṣṭakṛt sv""ṣṭam adya karotu no vasuvane vasudheyasya  vetu yaja //"	devaḥ agniḥ sviṣṭakṛt devam indram avardhayat   svṣṭam kurvan sviṣṭakṛt svṣṭam adya karotu naḥ vasuvane vasudheyasya vetu yaja 
SA_GV_syajurvedu-1674	agnim adya hotāram avṛṇītāyaṃ yajamānaḥ pacan paktīḥ pacan  puroḍāśaṃ badhnann indrāya chāgam /  sūpasthā adya devo vanaspatir abhavad indrāya chāgena /  aghat taṃ medastaḥ prati pacatāgrabhīd avīvṛdhat puroḍāśena //	agnim adya hotāram avṛṇīta ayam yajamānaḥ pacan paktīḥ pacan puroḍāśam badhnan indrāya chāgam   su upasthāḥ adya devaḥ vanaspatiḥ abhavat indrāya chāgena   aghat tam medastaḥ prati pacata agrabhīt avīvṛdhat puroḍāśena 
SA_GV_syajurvedu-1675	tvām adya ṛṣa ārṣeya ṛṣīṇāṃ napād avṛṇītāyṃ yajamāno bahubhya ā  saṃgatebhya eṣa me deveṣu vasu vāryāyakṣyata iti tā yā devā deva  dānāny adus tāny asmā ā ca śāssvā ca gurasveṣitaś ca hotar asi  bhadravācyāya preṣito mānuṣaḥ sūktavākāya sūktā brūhi //	tvām adya ṛṣaḥ ārṣeyaḥ ṛṣīṇām napāt avṛṇīta ayam yajamānaḥ bahubhyaḥ ā saṃgatebhyaḥ eṣa me deveṣu vasu vārya ayakṣyata iti tāḥ yāḥ devāḥ deva dānāni aduḥ tāni asmai ā ca śāssva ā ca gurasva iṣitaḥ ca hotar asi bhadra vācyāya preṣitaḥ mānuṣaḥ sūktavākāya sūktāḥ brūhi 
SA_GV_syajurvedu-1676	hotā yakṣat samidhānaṃ mahad yaśaḥ susamiddhaṃ vareṇyam agnim  indraṃ vayodhasam /  gāyatrīṃ chanda indriyaṃ tryaviṃ gāṃ vayo dadhad vetv ājyasya hotar  yaja //	hotā yakṣat samidhānam mahat yaśaḥ su samiddham vareṇyam agnim indram vayodhasam    gāyatrīm chandaḥ indriyam tryavim gām vayaḥ dadhat vetu ājyasya hotar yaja 
SA_GV_syajurvedu-1677	hotā yakṣat tanūnapātam udbhidaṃ yaṃ garbham aditir dadhe śucim  indraṃ vayodhasam /  uṣṇihaṃ chanda indriyaṃ dityavāhaṃ gāṃ vayo dadhad vetv ājyasya hotar  yaja //	hotā yakṣat tanūnapātam udbhidam yam garbham aditiḥ dadhe śucim indram vayodhasam   uṣṇiham chandaḥ indriyam dityavāham gām vayaḥ dadhat vetu ājyasya hotar yaja 
SA_GV_syajurvedu-1678	hotā yakṣad īḍenyam īḍitaṃ vṛtrahantamam iḍābhir īḍyam̐ sahaḥ  somam indram̐ vayodhasam /  anuṣṭubhaṃ chanda indriyaṃ pañcāviṃ gāṃ vayo dadhad vetv ājyasya hotar  yaja //	hotā yakṣat īḍenyam īḍitam vṛtra hantamam iḍābhiḥ īḍyam sahaḥ somam indram vayodhasam    anuṣṭubham chandaḥ indriyam pañcāvim gām vayaḥ dadhat vetu ājyasya hotar yaja 
SA_GV_syajurvedu-1679	hotā yakṣat subarhiṣaṃ pūṣaṇvantam amartyam̐ sīdantaṃ barhiṣi priye  'mṛtendraṃ vayodhasam /  bṛhatīṃ chanda indriyaṃ trivatsaṃ gāṃ vayo dadhad vetv ājyasya hotar  yaja //	hotā yakṣat su barhiṣam pūṣaṇvantam amartyam sīdantam barhiṣi priye mṛta indram vayodhasam    bṛhatīm chandaḥ indriyam trivatsam gām vayaḥ dadhat vetu ājyasya hotar yaja 
SA_GV_syajurvedu-1680	hotā yakṣad vyacasvatīḥ suprāyaṇā ṛtāvṛdho dvāro devīr  hiraṇyayīr brahmāṇam indraṃ vayodhasam /  paṅktiṃ chanda ihendriyaṃ turyavāhaṃ gāṃ vayo dadhad vyantv ājyasya  hotar yaja //	hotā yakṣat vyacasvatīḥ su prāyaṇāḥ ṛtāvṛdhaḥ dvāraḥ devīḥ hiraṇyayīḥ brahmāṇam indram vayodhasam    paṅktim chandaḥ iha indriyam turyavāham gām vayaḥ dadhat vyantu ājyasya hotar yaja 
SA_GV_syajurvedu-1681	hotā yakṣat supeśasā suśilpe bṛhatī ubhe naktoṣāsā na darśate  viśvam indraṃ vayodhasam /  triṣṭubhaṃ chanda ihendriyaṃ paṣṭhavahaṃ gāṃ vayo dadhad vītām ājyasya  hotar yaja //	hotā yakṣat supeśasā su śilpe bṛhatī ubhe naktoṣāsā na darśate viśvam indram vayodhasam     triṣṭubham chandaḥ iha indriyam paṣṭhavaham gām vayaḥ dadhat vītām ājyasya hotar yaja 
SA_GV_syajurvedu-1682	hotā yakṣat pracetasā devānām uttamaṃ yaśo hotārā daivyā kavī  sayujendraṃ vayodhasam /  jagatīṃ chanda indriyam anaḍvāhaṃ gāṃ vayo dadhad vītām ājyasya hotar  yaja //	hotā yakṣat pracetasā devānām uttamam yaśaḥ hotārā daivyā kavī sayujā indram vayodhasam    jagatīm chandaḥ indriyam anaḍvāham gām vayaḥ dadhat vītām ājyasya hotar yaja 
SA_GV_syajurvedu-1683	hotā yakṣat peśasvatīs tisro devīr hiraṇyayīr bhāratīr bṛhatīr  mahīḥ patim indraṃ vayodhasam /  virājaṃ chanda ihendriyaṃ dhenuṃ gāṃ na vayo dadhad vyantv ājyasya  hotar yaja //	hotā yakṣat peśasvatīḥ tisraḥ devīḥ hiraṇyayīḥ bhāratīḥ bṛhatīḥ mahīḥ patim indram vayodhasam    virājam chandaḥ iha indriyam dhenum gām na vayaḥ dadhat vyantu ājyasya hotar yaja 
SA_GV_syajurvedu-1684	hotā yakṣat suretasaṃ tvaṣṭāraṃ puṣṭivardhanam̐ rūpāṇi bibhrataṃ  pṛthak puṣṭim indraṃ vayodhasam /  dvipadaṃ chanda indriyam ukṣāṇaṃ gāṃ na vayo dadhad vetv ājyasya hotar  yaja //	hotā yakṣat su retasam tvaṣṭāram puṣṭi vardhanam rūpāṇi bibhratam pṛthak puṣṭim indram vayodhasam     dvipadam chandaḥ indriyam ukṣāṇam gām na vayaḥ dadhat vetu ājyasya hotar yaja 
SA_GV_syajurvedu-1685	hotā yakṣad vanaspatim̐ śamitāram̐ śatakratum̐ hiraṇyaparṇam ukthinam̐  raśanāṃ bibhrataṃ vaśiṃ bhagam indraṃ vayodhasam /  kakubhaṃ chanda ihendriyaṃ vaśāṃ vehataṃ gāṃ vayo dadhad vetv ājyasya  hotar yaja //	hotā yakṣat vanaspatim śamitāram śatakratum hiraṇya parṇam ukthinam raśanām bibhratam vaśim bhagam indram vayodhasam    kakubham chandaḥ iha indriyam vaśām vehatam gām vayaḥ dadhat vetu ājyasya hotar yaja 
SA_GV_syajurvedu-1686	hotā yakṣat svāhākṛtīr agniṃ gṛhapatiṃ pṛthag varuṇaṃ bheṣajaṃ  kaviṃ kṣatram indraṃ vayodhasam /  aticchandasaṃ chanda indriyaṃ bṛhad ṛṣabhaṃ gāṃ vayo dadhad vyantv  ājyasya hotar yaja //	hotā yakṣat svāhākṛtīḥ agnim gṛhapatim pṛthak varuṇam bheṣajam kavim kṣatram indram vayodhasam    aticchandasam chandaḥ indriyam bṛhat ṛṣabham gām vayaḥ dadhat vyantu ājyasya hotar yaja 
SA_GV_syajurvedu-1687	devaṃ barhir vayodhasaṃ devam indram avardhayat /  gāyatryā chandasendriyaṃ cakṣur indre vayo dadhad vasuvane vasudheyasya  vetu yaja //	devam barhiḥ vayodhasam devam indram avardhayat    gāyatryā chandasā indriyam cakṣuḥ indre vayaḥ dadhat vasu vane vasudheyasya vetu yaja 
SA_GV_syajurvedu-1688	devīr dvāro vayodhasam̐ śucim indram avardhayan /  uṣṇihā chandasendriyaṃ prāṇam indre vayo dadhad vasuvane vasudheyasya  vyantu yaja //	devīḥ dvāraḥ vayodhasam śucim indram avardhayan    uṣṇihā chandasā indriyam prāṇam indre vayaḥ dadhat vasuvane vasudheyasya vyantu yaja 
SA_GV_syajurvedu-1689	devī uṣāsānaktā devam indraṃ vayodhasaṃ devī devam avardhatām /  anuṣṭubhā chandasendriyaṃ balam indre vayo dadhad vasuvane vasudheyasya  vītāṃ yaja //	devī uṣāsānaktā devam indram vayodhasam devī devam avardhatām    anuṣṭubhā chandasā indriyam balam indre vayaḥ dadhat vasu vane vasudheyasya vītām yaja 
SA_GV_syajurvedu-1690	devī joṣṭrī vasudhitī devam indraṃ vayodhasaṃ devī devam  avardhatām /  bṛhatyā chandasendriyam̐ śrotram indre vayo dadhad vasuvane vasudheyasya  vītāṃ yaja //	devī joṣṭrī vasu dhitī devam indram vayodhasam devī devam avardhatām     bṛhatyā chandasā indriyam śrotram indre vayaḥ dadhat vasu vane vasudheyasya vītām yaja 
SA_GV_syajurvedu-1691	devī ūrjāhutī dughe sudughe payasendraṃ vayodhasaṃ devī devam  avardhatām /  paṅktyā chandasendriyam̐ śukram indre vayo dadhad vasuvane vasudheyasya  vītāṃ yaja //	devī ūrjā āhutī dughe sudughe payasā indram vayodhasam devī devam avardhatām    paṅktyā chandasā indriyam śukram indre vayaḥ dadhat vasu vane vasudheyasya vītām yaja 
SA_GV_syajurvedu-1692	devā daivyā hotārā devam indraṃ vayodhasaṃ devau devam avardhatām /  triṣṭubhā chandasendriyaṃ tviṣim indre vayo dadhad vasuvane vasudheyasya  vītāṃ yaja //	devā daivyā hotārā devam indram vayodhasam devau devam avardhatām    triṣṭubhā chandasā indriyam tviṣim indre vayaḥ dadhat vasuvane vasudheyasya vītām yaja 
SA_GV_syajurvedu-1693	devīs tisras tisro devīr vayodhasaṃ patim indram avardhayan /  jagatyā chandasendriyam̐ śūṣam indre vayo dadhad vasuvane vasudheyasya  vyantu yaja //	devīḥ tisraḥ tisraḥ devīḥ vayodhasam patim indram avardhayan jagatyā chandasā indriyam śūṣam indre vayaḥ dadhat vasuvane vasudheyasya vyantu yaja 
SA_GV_syajurvedu-1694	devo narāśam̐so devam indraṃ vayodhasaṃ devo devam avardhayat /  virājā chandasendriyam̐ rupam indre vayo dadhad vasuvane vasudheyasya  vetu yaja //	devaḥ narāśamsaḥ devam indram vayodhasam devaḥ devam avardhayat    virājā chandasā indriyam rupam indre vayaḥ dadhat vasu vane vasudheyasya vetu yaja 
SA_GV_syajurvedu-1695	devo vanaspatir devam indraṃ vayodhasaṃ devo devam avardhayat /  dvipadā chandasendriyaṃ bhagam indre vayo dadhad vasuvane vasudheyasya  vetu yaja //	devaḥ vanaspatiḥ devam indram vayodhasam devaḥ devam avardhayat     dvipadā chandasā indriyam bhagam indre vayaḥ dadhat vasu vane vasudheyasya vetu yaja 
SA_GV_syajurvedu-1696	devaṃ barhir vāritīnāṃ devam indraṃ vayodhasaṃ devaṃ devam  avardhayat /  kakubhā chandasendriyaṃ yaśa indre vayo dadhad vasuvane vasudheyasya vetu  yaja //	devam barhiḥ vāritīnām devam indram vayaḥ dhasam devam devam avardhayat    kakubhā chandasā indriyam yaśaḥ indre vayaḥ dadhat vasu vane vasudheyasya vetu yaja 
SA_GV_syajurvedu-1697	devo agniḥ sviṣṭakṛd devam indraṃ vayodhasaṃ devo devam  avardhayat /  aticchandasā chandasendriyaṃ kṣatram indre vayo dadhad vasuvane  vasudheyasya vetu yaja //	devaḥ agniḥ sviṣṭakṛt devam indram vayodhasam devaḥ devam avardhayat    aticchandasā chandasā indriyam kṣatram indre vayaḥ dadhat vasu vane vasudheyasya vetu yaja 
SA_GV_syajurvedu-1698	agnim adya hotāram avṛṇītāyaṃ yajamānaḥ pacan paktīḥ pacan  puroḍāśaṃ badhnann indrāya vayodhase chāgam /  sūpasthā adya devo vanaspatir abhavad indrāya vayodhase chāgena /  aghat taṃ medastaḥ prati pacatāgrabhīd avīvṛdhat puroḍāśena //	agnim adya hotāram avṛṇīta ayam yajamānaḥ pacan paktīḥ pacan puroḍāśam badhnan indrāya vayodhase chāgam   su upasthāḥ adya devaḥ vanaspatiḥ abhavat indrāya vayodhase chāgena    aghat tam medastaḥ prati pacata agrabhīt avīvṛdhat puroḍāśena 
SA_GV_syajurvedu-1699	tvām adya ṛṣa ārṣeya ṛṣīṇāṃ napād avṛṇītāyṃ yajamāno bahubhya ā  saṃgatebhya eṣa me deveṣu vasu vāryāyakṣyata iti tā yā devā deva  dānāny adus tāny asmā ā ca śāssvā ca gurasveṣitaś ca hotar asi  bhadravācyāya preṣito mānuṣaḥ sūktavākāya sūktā brūhi //	tvām adya ṛṣaḥ ārṣeyaḥ ṛṣīṇām napāt avṛṇīta ayam yajamānaḥ bahubhyaḥ ā saṃgatebhyaḥ eṣa me deveṣu vasu vārya ayakṣyata iti tāḥ yāḥ devāḥ deva dānāni aduḥ tāni asmai ā ca śāssva ā ca gurasva iṣitaḥ ca hotar asi bhadra vācyāya preṣitaḥ mānuṣaḥ sūktavākāya sūktāḥ brūhi 
SA_GV_syajurvedu-1700	samiddho añjan kṛdaraṃmatīnāṃ ghṛtam agne madhumat pinvamānaḥ /  vājī vahan vājinaṃ jātavedo devānāṃ vakṣi priyam ā sadhastham //	samiddhaḥ añjan kṛdaraṃmatīnām ghṛtam agne madhumat pinvamānaḥ   vājī vahan vājinam jātavedaḥ devānām vakṣi priyam ā sadhastham 
SA_GV_syajurvedu-1701	ghṛtenāñjant saṃ patho devayānān prajānan vājy apy etu devān /  anu tvā sapte pradiśaḥ sacantām̐ svadhām asmai yajamānāya dhehi //	ghṛtena añjan sam pathaḥ deva yānān prajānan vājī api etu devān      anu tvā sapte pradiśaḥ sacantām svadhām asmai yajamānāya dhehi 
SA_GV_syajurvedu-1702	īḍyaś cāsi vandyaś ca vājinn āśuś cāsi medhyaś ca sapte /  agniṣ ṭvā devair vasubhiḥ sajoṣāḥ prītaṃ vahniṃ vahatu jātavedāḥ //	īḍyaḥ ca asi vandyaḥ ca vājin āśuḥ ca asi medhyaḥ ca sapte    agniḥ tvā devaiḥ vasubhiḥ sajoṣāḥ prītam vahnim vahatu jātavedāḥ 
SA_GV_syajurvedu-1703	stīrṇaṃ barhiḥ suṣṭarīmā juṣāṃoru pṛthu prathamānaṃ pṛthivyām /  devebhir yuktam aditiḥ sajoṣāḥ syonaṃ kṛṇvāna suvite dadhātu //	stīrṇam barhiḥ suṣṭarīmā juṣāṃā uru pṛthu prathamānam pṛthivyām     devebhiḥ yuktam aditiḥ sajoṣāḥ syonam kṛṇvāna suvite dadhātu 
SA_GV_syajurvedu-1704	etā u vaḥ subhagā viśvarūpā vi pakṣobhiḥ śrayamāṇā ud ātaiḥ /  ṛṣvāḥ satīḥ kavaṣaḥ śumbhamānā dvāro devīḥ suprāyaṇā bhavantu //	etāḥ u vaḥ subhagāḥ viśva rūpāḥ vi pakṣobhiḥ śrayamāṇāḥ ud ātaiḥ    ṛṣvāḥ satīḥ kavaṣaḥ śumbhamānāḥ dvāraḥ devīḥ su prāyaṇāḥ bhavantu 
SA_GV_syajurvedu-1705	antarā mitrāvaruṇā carantī mukhaṃ yajñānām abhi saṃvidāne /  uṣāsā vām̐ suhiraṇye suśilpe ṛtasya yonāv iha sādayāmi //	antarā mitrāvaruṇā carantī mukham yajñānām abhi saṃvidāne    uṣāsā vām su hiraṇye su śilpe ṛtasya yonau iha sādayāmi 
SA_GV_syajurvedu-1706	prathamā vām̐ sarathinā suvarṇā devau paśyantau bhuvanāni viśvā /  apiprayaṃ codanā vāṃ mimānā hotārā jyotiḥ pradiśā diśantā //	prathamā vām sa rathinā suvarṇā devau paśyantau bhuvanāni viśvā   apiprayam codanā vām mimānā hotārā jyotiḥ pradiśā diśantā 
SA_GV_syajurvedu-1707	ādityair no bhāratī vaṣṭu yajñam̐ sarasvatī saha rudrair na āvīt /  iḍopahūtā vasubhiḥ sajoṣā yajñaṃ no devīr amṛteṣu dhatta //	ādityaiḥ naḥ bhāratī vaṣṭu yajñam sarasvatī saha rudraiḥ naḥ āvīt    iḍā upahūtā vasubhiḥ sajoṣāḥ yajñam naḥ devīḥ amṛteṣu dhatta 
SA_GV_syajurvedu-1708	tvaṣṭā vīraṃ devakāmaṃ jajāna tvaṣṭur arvā jāyata āśur aśvaḥ /  tvaṣṭedaṃ viśvaṃ bhuvanaṃ jajāna bahoḥ kartāram iha yakṣi hotaḥ //	tvaṣṭā vīram deva kāmam jajāna tvaṣṭuḥ arvā jāyate āśuḥ aśvaḥ    tvaṣṭā idam viśvam bhuvanam jajāna bahoḥ kartāram iha yakṣi hotar 
SA_GV_syajurvedu-1709	aśvo ghṛtena tmanyā samakta upa devām̐ ṛtuśaḥ pātha etu /  vanaspatir devalokaṃ prajānann agninā havyā svaditāni vakṣat //	aśvaḥ ghṛtena tmanyā samaktaḥ upa devām ṛtuśas pāthaḥ etu  / vanaspatiḥ deva lokam prajānan agninā havyā svaditāni vakṣat 
SA_GV_syajurvedu-1710	prajāpates tapasā vāvṛdhānaḥ sadyo jāto dadhiṣe yajñam agne /  svāhākṛtena haviṣā purogā yāhi sādhyā havir adantu devāḥ //	prajāpateḥ tapasā vāvṛdhānaḥ sadyas jātaḥ dadhiṣe yajñam agne    svāhākṛtena haviṣā purogāḥ yāhi sādhyāḥ haviḥ adantu devāḥ 
SA_GV_syajurvedu-1711	yad akrandaḥ prathamaṃ jāyamāna udyant samudrād uta vā purīṣāt /  śyenasya pakṣā hariṇasya bāhū upastutyaṃ mahi jātaṃ te arvan //	yat akrandaḥ prathamam jāyamānaḥ udyan samudrāt uta vā purīṣāt    śyenasya pakṣāḥ hariṇasya bāhū upastutyam mahi jātam te arvan 
SA_GV_syajurvedu-1712	yamena dattaṃ trita enam āyunag indra eṇaṃ prathamo adhy atiṣṭhat /  gandharvo asya raśanām agṛbhṇāt sūrād aśvaṃ vasavo nir ataṣṭa //	yamena dattam tritaḥ enam āyunak indraḥ eṇam prathamaḥ adhi atiṣṭhat    gandharvaḥ asya raśanām agṛbhṇāt sūrāt aśvam vasavaḥ niḥ ataṣṭa 
SA_GV_syajurvedu-1713	asi yamo asy ādityo arvann asi trito guhyena vratena /  asi somena samayā vipṛkta āhus te trīṇi divi bandhanāni //	asi yamaḥ asi ādityaḥ arvan asi tritaḥ guhyena vratena   asi somena samayā vipṛktaḥ āhuḥ te trīṇi divi bandhanāni 
SA_GV_syajurvedu-1714	trīṇi ta āhur divi bandhanāni trīṇy apsu trīṇy antaḥ samudre /  uteva me varuṇaś chantsy arvan yatrā ta āhuḥ paramaṃ janitram //	trīṇi te āhuḥ divi bandhanāni trīṇi apsu trīṇi antar samudre    uta iva me varuṇaḥ chantsi arvan yatrā te āhuḥ paramam janitram 
SA_GV_syajurvedu-1715	imā te vājinn avamārjanānīmā śaphānām̐ sanitur nidhānā /  atrā te bhadrā raśanā apaśyam ṛtasya yā abhirakṣanti gopāḥ //	imā te vājin avamārjanāni imā śaphānām sanituḥ nidhānā     atrā te bhadrāḥ raśanāḥ apaśyam ṛtasya yāḥ abhirakṣanti gopāḥ 
SA_GV_syajurvedu-1716	ātmānaṃ te manasārād ajānām avo divā patayantaṃ pataṃgam /  śiro apaśyaṃ pathibhiḥ sugebhir areṇubhir jehamānaṃ patatri //	ātmānam te manasā ārāt ajānām avas divā patayantam pataṃgam    śiraḥ apaśyam pathibhiḥ su gebhiḥ areṇubhiḥ jehamānam patatri 
SA_GV_syajurvedu-1717	atrā te rūpam uttamam apaśyaṃ jigīṣamāṇam iṣa ā pade goḥ /  yadā te marto anu bhogam ānaḍ ād id grasiṣṭha oṣadhīr ajīgaḥ //	atrā te rūpam uttamam apaśyam jigīṣamāṇam iṣaḥ ā pade goḥ    yadā te martaḥ anu bhogam ānaṭ āt id grasiṣṭhaḥ oṣadhīḥ ajīgaḥ 
SA_GV_syajurvedu-1718	anu tvā ratho anu maryo arvann anu gāvo 'nu bhagaḥ kanīnām /  anu vrātāsas tava sakhyam īyur anu devā mamire vīryaṃ te //	anu tvā rathaḥ anu maryaḥ arvan anu gāvaḥ nu bhagaḥ kanīnām     anu vrātāsaḥ tava sakhyam īyuḥ anu devāḥ mamire vīryam te 
SA_GV_syajurvedu-1719	hiraṇyaśṛṅgo 'yo asya pādā manojavā avara indra āsīt /  devā id asya haviradyam āyan yo arvantaṃ prathamo adhyatiṣṭhat //	hiraṇya śṛṅgaḥ yaḥ asya pādā manaḥ javāḥ avaraḥ indraḥ āsīt    devāḥ id asya haviḥ adyam āyan yaḥ arvantam prathamaḥ adhyatiṣṭhat 
SA_GV_syajurvedu-1720	īrmāntāsaḥ silikamadhyamāsaḥ sam̐ śūraṇāso divyāso atyāḥ /  ham̐sā iva śreṇiśo yatante yad ākṣiṣur divyam ajmam aśvāḥ //	īrmāntāsaḥ silikamadhyamāsaḥ sam śūraṇāsaḥ divyāsaḥ atyāḥ   hamsāḥ iva śreṇiśas yatante yat ākṣiṣuḥ divyam ajmam aśvāḥ 
SA_GV_syajurvedu-1721	tava śarīraṃ patayiṣṇv arvan tava cittaṃ vāta iva dhrajīmān /  tava śṛṅgāṇi viṣṭhitā purutrāraṇyeṣu jarbhurāṇā caranti //	tava śarīram patayiṣṇu arvan tava cittam vātaḥ iva dhrajīmān    tava śṛṅgāṇi viṣṭhitā purutrā araṇyeṣu jarbhurāṇā caranti 
SA_GV_syajurvedu-1722	upa prāgāc chasanaṃ vājy arvā devadrīcā manasā dīdhyānaḥ /  ajaḥ puro nīyate nābhir asyānu paścāt kavayo yanti rebhāḥ //	upa prāgāt śasanam vājī arvā devadrīcā manasā dīdhyānaḥ    ajaḥ puras nīyate nābhiḥ asya anu paścāt kavayaḥ yanti rebhāḥ 
SA_GV_syajurvedu-1723	upa prāgāt paramaṃ yat sadhastham arvām̐ acchā pitaraṃ mātaraṃ ca /  adyā devān juṣṭatamo hi gamyā athā śāste dāśuṣe vāryāṇi //	upa prāgāt paramam yat sadhastham arvām acchā pitaram mātaram ca          hi gamyāḥ athā śāste dāśuṣe vāryāṇi 
SA_GV_syajurvedu-1724	samiddho adya manuṣo duroṇe devo devān yajasi jātavedaḥ /  ā ca vaha mitramahaś cikitvān tvaṃ dūtaḥ kavir asi pracetāḥ //	samiddhaḥ adya manuṣaḥ duroṇe devaḥ devān yajasi jātavedaḥ    ā ca vaha mitra mahas cikitvān tvam dūtaḥ kaviḥ asi pracetāḥ 
SA_GV_syajurvedu-1725	tanūnapāt patha ṛtasya yānān madhvā samañjant svadayā sujihva /  manmāni dhībhir uta yajñam ṛndhan devatrā ca kṛṇuhy adhvaraṃ naḥ //	tanūnapāt pathaḥ ṛtasya yānān madhvā samañjan svadaya sujihva     manmāni dhībhiḥ uta yajñam ṛndhan devatrā ca kṛṇuhi adhvaram naḥ 
SA_GV_syajurvedu-1726	narāśam̐sasya mahimānam eṣām upa stoṣāma yajatasya yajñaiḥ /  ye sukratavaḥ śucayo dhiyaṃdhāḥ svadanti devā ubhayāni havyā //	narāśamsasya mahimānam eṣām upa stoṣāma yajatasya yajñaiḥ    ye su kratavaḥ śucayaḥ dhiyaṃdhāḥ svadanti devāḥ ubhayāni havyā 
SA_GV_syajurvedu-1727	ājuhvāna īḍyo vandyaś cā yāhy agne vasubhiḥ sajoṣāḥ /  tvaṃ devānām asi yahva hotā sa enān yakṣīṣito yajīyān //	ājuhvānaḥ īḍyaḥ vandyaḥ ca ā yāhi agne vasubhiḥ sajoṣāḥ   tvam devānām asi yahva hotā saḥ enān yakṣi iṣitaḥ yajīyān 
SA_GV_syajurvedu-1728	prācīnaṃ barhiḥ pradiśā pṛthivyā vastor asyā vṛjyate agre  ahnām /  vy u prathate vitaraṃ varīyo devebhyo aditaye syonam //	prācīnam barhiḥ pradiśā pṛthivyāḥ vastoḥ asyāḥ vṛjyate agre ahnām    vi u prathate vitaram varīyaḥ devebhyaḥ aditaye syonam 
SA_GV_syajurvedu-1729	vyacasvatīr urviyā vi śrayantāṃ patibhyo na janayaḥ śumbhamānāḥ /  devīr dvāro bṛhatīr viśvaminvā devebhyo bhavata suprāyaṇāḥ //	vyacasvatīḥ urviyā vi śrayantām patibhyaḥ na janayaḥ śumbhamānāḥ    devīḥ dvāraḥ bṛhatīḥ viśvaminvāḥ devebhyaḥ bhavata su prāyaṇāḥ 
SA_GV_syajurvedu-1730	ā suṣvayantī yajate upāke uṣāsānaktā sadatāṃ ni yonau /  divye yoṣaṇe bṛhatī surukme adhi śriyam̐ śukrapiśaṃ dadhāne //	ā yajate upāke uṣāsānaktā sadatām ni yonau                           
SA_GV_syajurvedu-1731	daivyā hotārā prathamā suvācā mimānā yajñaṃ manuṣo yajadhyai /  pracodayantā vidatheṣu kārū prācīnaṃ jyotiḥ pradiśā diśantā //	daivyā hotārā prathamā su vācā mimānā yajñam manuṣaḥ yajadhyai      pracodayantā vidatheṣu kārū prācīnam jyotiḥ pradiśā diśantā 
SA_GV_syajurvedu-1732	ā no yajñaṃ bhāratī tūyam etv iḍā manuṣvad iha cetayantī /  tisro devīr barhir edam̐ syonam̐ sarasvatī svapasaḥ sadantu //	ā naḥ yajñam bhāratī tūyam etu iḍā manuṣvat iha cetayantī    tisraḥ devīḥ barhiḥ ā idam syonam sarasvatī su apasaḥ sadantu 
SA_GV_syajurvedu-1733	ya ime dyāvāpṛthivī janitrī rūpair apim̐śad bhuvanāni viśvā /  tam adya hotar iṣito yajīyān devaṃ tvaṣṭāram iha yakṣi vidvān //	yaḥ ime dyāvāpṛthivī janitrī rūpaiḥ apimśat bhuvanāni viśvā    tam adya hotar iṣitaḥ yajīyān devam tvaṣṭāram iha yakṣi vidvān 
SA_GV_syajurvedu-1734	upāva sṛja tmanyā samañjan devānāṃ pātha ṛtuthā havīm̐ṣi /  vanaspatiḥ śamitā devo agniḥ svadantu havyaṃ madhunā ghṛtena //	upa ava sṛja tmanyā samañjan devānām pāthaḥ ṛtuthā havīmṣi    vanaspatiḥ śamitā devaḥ agniḥ svadantu havyam madhunā ghṛtena 
SA_GV_syajurvedu-1735	sadyo jāto vy amimīta yajñam agnir devānām abhavat purogāḥ /  asya hotuḥ pradiśy ṛtasya vāci svāhākṛtam̐ havir adantu devāḥ //	sadyas jātaḥ vi amimīta yajñam agniḥ devānām abhavat purogāḥ    asya hotuḥ pradiśi ṛtasya vāci svāhākṛtam haviḥ adantu devāḥ 
SA_GV_syajurvedu-1736	ketuṃ kṛṇvann aketave peśo maryā apeśase /  sam uṣadbhir ajāyathāḥ //	ketum kṛṇvan a ketave peśaḥ maryāḥ a peśase     sam uṣadbhiḥ ajāyathāḥ 
SA_GV_syajurvedu-1737	jīmūtasyeva bhavati pratīkaṃ yad varmī yāti samadām upasthe /  anāviddhayā tanvā jaya tvam̐ sa tvā varmaṇo mahimā pipartu //	jīmūtasya iva bhavati pratīkam yat varmī yāti samadām upasthe   an āviddhayā tanvā jaya tvam sa tvā varmaṇaḥ mahimā pipartu 
SA_GV_syajurvedu-1738	dhanvanā gā dhanvanājiṃ jayema dhanvanā tīvrāḥ samado jayema /  dhanuḥ śatror apakāmaṃ kṛṇoti dhanvanā sarvāḥ pradiśo jayema //	dhanvanā gāḥ dhanvanā ājim jayema dhanvanā tīvrāḥ samadaḥ jayema  / dhanuḥ śatroḥ apakāmam kṛṇoti dhanvanā sarvāḥ pradiśaḥ jayema 
SA_GV_syajurvedu-1739	vakṣyantīved ā ganīganti karṇaṃ priyam̐ sakhāyaṃ pariṣasvajānā /  yoṣeva śiṅkte vitatādhi dhanvan jyā iyam̐ samane pārayantī //	vakṣyantī iva id ā ganīganti karṇam priyam sakhāyam pariṣasvajānā    yoṣā iva śiṅkte vitatā adhi dhanvan jyā iyam samane pārayantī 
SA_GV_syajurvedu-1740	te ācarantī samaneva yoṣā māteva putraṃ bibhṛtām upasthe /  apa śatrūn vidhyatām̐ saṃvidāne ārtnī ime viṣphurantī amitrān //	te ācarantī samanā iva yoṣā mātā iva putram bibhṛtām upasthe    apa śatrūn vidhyatām saṃvidāne ārtnī ime viṣphurantī amitrān 
SA_GV_syajurvedu-1741	bahvīnāṃ pitā bahur asya putraś ciścā kṛṇoti samanāvagatya /  iṣudhiḥ saṅkāḥ pṛtanāś ca sarvāḥ pṛṣṭhe ninaddho jayati prasūtaḥ //	bahvīnām pitā bahuḥ asya putraḥ kṛṇoti samanā avagatya    iṣudhiḥ saṅkāḥ pṛtanāḥ ca sarvāḥ pṛṣṭhe ninaddhaḥ jayati prasūtaḥ 
SA_GV_syajurvedu-1742	rathe tiṣṭhan nayati vājinaḥ puro yatra-yatra kāmayate suṣārathiḥ /  abhīśūnāṃ mahimānaṃ panāyata manaḥ paścād anu yacchanti raśmayaḥ //	rathe tiṣṭhan nayati vājinaḥ puras yatra yatra kāmayate suṣārathiḥ    abhīśūnām mahimānam panāyata manaḥ paścāt anu yacchanti raśmayaḥ 
SA_GV_syajurvedu-1743	tīvrān ghoṣān kṛṇvate vṛṣapāṇayo 'śvā rathebhiḥ saha vājayantaḥ  /  avakrāmantaḥ prapadair amitrān kṣiṇanti śatrūm̐r anapavyayantaḥ //	tīvrān ghoṣān kṛṇvate vṛṣa pāṇayaḥ śvā rathebhiḥ saha vājayantaḥ     avakrāmantaḥ prapadaiḥ amitrān kṣiṇanti śatrūm an apavyayantaḥ 
SA_GV_syajurvedu-1744	rathavāhanam̐ havir asya nāma yatrāyudhaṃ nihitam asya varma /  tatrā ratham upa śagmam̐ sadema viśvāhā vayam̐ sumanasyamānāḥ //	rathavāhanam haviḥ asya nāma yatra āyudham nihitam asya varma    tatra ratham upa śagmam sadema viśvāhā vayam sumanasyamānāḥ 
SA_GV_syajurvedu-1745	svāduṣam̐sadaḥ pitaro vayodhāḥ kṛcchreśritaḥ śaktīvanto gabhīrāḥ /  citrasenā iṣubalā amṛdhrāḥ satovīrā uravo vrātasāhāḥ //	svāduṣamsadaḥ pitaraḥ vayaḥ dhāḥ kṛcchreśritaḥ śaktīvantaḥ gabhīrāḥ citra senāḥ iṣu balāḥ amṛdhrāḥ satovīrāḥ uravaḥ vrāta sāhāḥ 
SA_GV_syajurvedu-1746	brāhmaṇāsaḥ pitaraḥ somyāsaḥ śive no dyāvāpṛthivī anehasā /  pūṣā naḥ pātu duritād ṛtāvṛdho rakṣā mākir no aghaśam̐sa īśata //	brāhmaṇāsaḥ pitaraḥ somyāsaḥ śive naḥ dyāvāpṛthivī anehasā   pūṣā naḥ pātu duritāt ṛtāvṛdhaḥ rakṣā mākir naḥ agha śamsaḥ īśata 
SA_GV_syajurvedu-1747	suparṇaṃ vaste mṛgo asyā danto gobhiḥ saṃnaddhā patati prasūtā /  yatrā naraḥ saṃ ca vi ca dravanti tatrāsmabhyam iṣavaḥ śarma yam̐san //	suparṇam vaste mṛgaḥ asyāḥ dantaḥ gobhiḥ saṃnaddhā patati prasūtā    yatrā naraḥ sam ca vi ca dravanti tatra asmabhyam iṣavaḥ śarma yamsan 
SA_GV_syajurvedu-1748	ṛjīte pari vṛṅdhi no 'śmā bhavatu nas tanūḥ /  somo adhi bravītu no 'ditiḥ śarma yacchatu //	ṛjīte pari vṛṅdhi naḥ śmā bhavatu naḥ tanūḥ   somaḥ adhi bravītu naḥ ditiḥ śarma yacchatu 
SA_GV_syajurvedu-1749	ā jaṅghanti sānv eṣāṃ jaghanām̐ upa jighnate /  aśvājani pracetaso 'śvānt samatsu codaya //	ā jaṅghanti sānū eṣām jaghanām upa jighnate     aśvājani pracetasaḥ śvān samatsu codaya 
SA_GV_syajurvedu-1750	ahir iva bhogaiḥ pary eti bāhuṃ jyāyā hetiṃ paribādhamānaḥ /  hastaghno viśvā vayunāni vidvān pumān pumām̐saṃ pari pātu viśvataḥ //	ahiḥ iva bhogaiḥ pari eti bāhum jyāyāḥ hetim paribādhamānaḥ    hastaghnaḥ viśvā vayunāni vidvān pumān pumāmsam pari pātu viśvatas 
SA_GV_syajurvedu-1751	vanaspate vīḍvaṅgo hi bhūyā asmatsakhā prataraṇaḥ suvīraḥ /  gobhiḥ saṃnaddho asi vīḍayasvāsthātā te jayatu jetvāni //	vanaspate vīḍu aṅgaḥ hi bhūyāḥ asmad sakhā prataraṇaḥ su vīraḥ   gobhiḥ saṃnaddhaḥ asi vīḍayasva āsthātā te jayatu jetvāni 
SA_GV_syajurvedu-1752	divaḥ pṛthivyāḥ pary oja udbhṛtaṃ vanaspatibhyaḥ pary ābhṛtam̐  sahaḥ /  apām ojmānaṃ pari gobhir āvṛtam indrasya vajram̐ haviṣā rathaṃ yaja //	divaḥ pṛthivyāḥ pari ojaḥ udbhṛtam vanaspatibhyaḥ pari ābhṛtam sahaḥ    apām ojmānam pari gobhiḥ āvṛtam indrasya vajram haviṣā ratham yaja 
SA_GV_syajurvedu-1753	indrasya vajro marutām anīkaṃ mitrasya garbho varuṇasya nābhiḥ /  semāṃ no havyadātiṃ juṣāṇo deva ratha prati havyā gṛbhāya //	indrasya vajraḥ marutām anīkam mitrasya garbhaḥ varuṇasya nābhiḥ    sa imām naḥ havya dātim juṣāṇaḥ deva ratha prati havyā gṛbhāya 
SA_GV_syajurvedu-1754	upa śvāsaya pṛthivīm uta dyāṃ purutrā te manutāṃ viṣṭhitaṃ  jagat /  sa dundubhe sajūr indreṇa devair dūrād davīyo apa sedha śatrūn //	upa śvāsaya pṛthivīm uta dyām purutrā te manutām viṣṭhitam jagat    sa dundubhe sajūs indreṇa devaiḥ dūrāt davīyaḥ apa sedha śatrūn 
SA_GV_syajurvedu-1755	ā krandaya balam ojo na ā dhā ni ṣṭanihi duritā bādhamānaḥ /  apa protha dundubhe ducchunā ita indrasya muṣṭir asi vīḍayasva //	ā krandaya balam ojaḥ naḥ ā dhāḥ ni stanihi duritā bādhamānaḥ   apa protha dundubhe ducchunāḥ itas indrasya muṣṭiḥ asi vīḍayasva 
SA_GV_syajurvedu-1756	āmūr aja pratyā vartayemāḥ ketumad dundubhir vāvadīti /  sam aśvaparṇāś caranti no naro 'smākam indra rathino jayantu //	ā amūḥ aja pratyā vartaya imāḥ ketumat dundubhiḥ vāvadīti   / sam aśva parṇāḥ caranti naḥ naraḥ smākam indra rathinaḥ jayantu 
SA_GV_syajurvedu-1757	āgneyaḥ kṛṣṇagrīvaḥ sārasvatī meṣī babhruḥ saumyaḥ pauṣṇaḥ  śyāmaḥ śitipṛṣṭho bārhaspatyaḥ śilpo vaiśvadeva aindro 'ruṇo mārutaḥ  kalmāṣa aindrāgnaḥ sam̐hito 'dhorāmaḥ sāvitro vāruṇaḥ kṛṣṇa ekaśitipāt  petvaḥ //	āgneyaḥ kṛṣṇa grīvaḥ sārasvatī meṣī babhruḥ saumyaḥ pauṣṇaḥ śyāmaḥ śiti pṛṣṭhaḥ bārhaspatyaḥ śilpaḥ vaiśvadevaḥ aindraḥ ruṇaḥ mārutaḥ kalmāṣaḥ aindrāgnaḥ samhitaḥ dhorāmaḥ sāvitraḥ vāruṇaḥ kṛṣṇaḥ eka śiti pād petvaḥ 
SA_GV_syajurvedu-1758	agnaye 'nīkavate rohitāñjir anaḍvān adhorāmau sāvitrau pauṣṇau  rajatanābhī vaiśvadevau piśaṃgau tūparau mārutaḥ kalmāṣa āgneyaḥ kṛṣṇo  'jaḥ sārasvatī meṣī vāruṇaḥ petvaḥ //	agnaye nīkavate rohita añjiḥ anaḍvān adhorāmau sāvitrau pauṣṇau rajata nābhī vaiśvadevau piśaṃgau tūparau mārutaḥ kalmāṣaḥ āgneyaḥ kṛṣṇaḥ jaḥ sārasvatī meṣī vāruṇaḥ petvaḥ 
SA_GV_syajurvedu-1759	agnaye gāyatrāya trivṛte rāthantarāyāṣṭākapāla indrāya  traiṣṭubhāya pañcadaśāya barhatāyaikādaśakapālo viśvebhyo devebhyo  jāgatebhyaḥ saptadaśebhyo vairūpebhyo dvādaśakapālo mitrāvaruṇābhyām  ānuṣṭubhābhyām ekavim̐śābhyāṃ vairājābhyāṃ payasyā bṛhaspataye  pāṅktāya triṇavāya śākvarāya caruḥ savitra auṣṇihāya trayastrim̐śāya  raivatāya dvādaśakapālaḥ prājāpatyaś carur adityai viṣṇupatnyai carur  agnaye vaiśvānarāya dvādaśakapālo 'numatyā aṣṭākapālaḥ //	agnaye gāyatrāya trivṛte rāthantarāya aṣṭākapālaḥ indrāya traiṣṭubhāya pañcadaśāya barhatāya ekādaśa kapālaḥ viśvebhyaḥ devebhyaḥ jāgatebhyaḥ saptadaśebhyaḥ vairūpebhyaḥ dvādaśa kapālaḥ mitrāvaruṇābhyām ānuṣṭubhābhyām ekavimśābhyām vairājābhyām payasyā bṛhaspataye pāṅktāya triṇavāya śākvarāya caruḥ savitre auṣṇihāya trayastrimśāya raivatāya dvādaśa kapālaḥ prājāpatyaḥ caruḥ adityai viṣṇu patnyai caruḥ 
SA_GV_syajurvedu-1760	deva savitaḥ pra suva yajñaṃ pra suva yajñapatiṃ bhagāya /  divyo gandharvaḥ ketupūḥ ketaṃ naḥ punātu vācaspatir vājaṃ naḥ svadatu  //	deva savitar pra suva yajñam pra suva yajñapatim bhagāya     divyaḥ gandharvaḥ ketu pūḥ ketam naḥ punātu vācaspatiḥ vājam naḥ svadatu  /
SA_GV_syajurvedu-1761	tat savitur vareṇyaṃ bhargo devasya dhīmahi /  dhiyo yo naḥ pracodayat //	tat savituḥ vareṇyam bhargaḥ devasya dhīmahi dhiyaḥ yaḥ naḥ pracodayat 
SA_GV_syajurvedu-1762	viśvāni deva savitar duritāni parā suva /  yad bhadraṃ tan na ā suva //	viśvāni deva savitar duritāni parā suva   yat bhadram tat naḥ ā suva 
SA_GV_syajurvedu-1763	vibhaktāram̐ havāmahe vasoś citrasya rādhasaḥ /  savitāraṃ nṛcakṣasam //	vibhaktāram havāmahe vasoḥ citrasya rādhasaḥ    savitāram nṛ cakṣasam 
SA_GV_syajurvedu-1764	brahmaṇe brāhmaṇaṃ kṣatrāya rājanyaṃ marudbhyo vaiśyaṃ tapase  śūdraṃ tamase taskaraṃ nārakāya vīrahaṇaṃ pāpmane klībam ākrayāyā  ayogūṃ kāmāya pum̐ścalūm atikruṣṭāya māgadham //	brahmaṇe brāhmaṇam kṣatrāya rājanyam marudbhyaḥ vaiśyam tapase śūdram tamase taskaram nārakāya vīra haṇam pāpmane klībam ākrayāya ayogūm kāmāya pumścalūm atikruṣṭāya māgadham 
SA_GV_syajurvedu-1765	nṛttāya sūtaṃ gītāya śailūṣaṃ dharmāya sabhācaraṃ nariṣṭhāyai  bhīmalaṃ narmāya rebham̐ hasāya kārim ānandāya strīṣukhaṃ pramade  kumārīputraṃ medhāyai rathakāraṃ dhairyāya takṣāṇam //	nṛttāya sūtam gītāya śailūṣam dharmāya sabhācaram nariṣṭhāyai bhīmalam narmāya rebham hasāya kārim ānandāya strīṣukham pramade kumārīputram medhāyai rathakāram dhairyāya takṣāṇam 
SA_GV_syajurvedu-1766	tapase kaulālaṃ māyāyai karmāram̐ rūpāya maṇikāram̐ śubhe vapam̐  śaravyāyā iṣukāram̐ hetyai dhanuṣkāraṃ karmaṇe jyākāraṃ diṣṭāya  rajjusarjaṃ mṛtyave mṛgayum antakāya śvaninam //	tapase kaulālam māyāyai karmāram rūpāya maṇikāram śubhe vapam śaravyāyai iṣukāram hetyai dhanuṣkāram karmaṇe jyākāram diṣṭāya  / rajju sarjam mṛtyave mṛgayum antakāya śvaninam 
SA_GV_syajurvedu-1767	nadībhyaḥ pauñjiṣṭham ṛkṣīkābhyo naiṣādaṃ puruṣavyāghrāya  durmadaṃ gandharvāpsarobhyo vrātyaṃ prayugbhya unmattam̐ sarpadevajanebhyo  'pratipadamayebhyaḥ kitavam īryatāyā akitavaṃ piśācebhyo bidalakārīṃ  yātudhānebhyaḥ kaṇṭakīkārīm //	nadībhyaḥ pauñjiṣṭham ṛkṣīkābhyaḥ naiṣādam puruṣa vyāghrāya durmadam gandharva apsarobhyaḥ vrātyam prayugbhyaḥ unmattam sarpa deva janebhyaḥ pratipad a mayebhyaḥ kitavam akitavam piśācebhyaḥ bidalakārīm yātudhānebhyaḥ kaṇṭakīkārīm 
SA_GV_syajurvedu-1768	saṃdhaye jāraṃ gehāyopapatim ārtyai parivittaṃ nirṛtyai  parivividānam arāddhyā edidhiṣuḥpatiṃ niṣkṛtyai peśaskārīm̐ saṃjñānāya  smarakārīṃ prakāmodyāyopasadaṃ varṇāyānurudhaṃ balāyopadām //	saṃdhaye jāram gehāya upapatim ārtyai parivittam nirṛtyai parivividānam arāddhyai edidhiṣuḥ patim niṣkṛtyai peśaskārīm saṃjñānāya smarakārīm prakāmodyāya upasadam varṇāya anurudham balāya upadām 
SA_GV_syajurvedu-1769	utsādebhyaḥ kubjaṃ pramude vāmanaṃ dvārbhyaḥ srāmam̐ svapnāyāndham  ardhamāya badhiraṃ pavitrāya bhiṣajaṃ prajñānāya nakṣatradarśam  āśikṣāyai praśninam upaśikṣāyā abhipraśninaṃ maryādāyai praśnavivākam //	utsādebhyaḥ kubjam pramude vāmanam dvārbhyaḥ srāmam svapnāya andham ardhamāya badhiram pavitrāya bhiṣajam prajñānāya nakṣatra darśam āśikṣāyai praśninam upaśikṣāyai abhipraśninam maryādāyai praśna vivākam 
SA_GV_syajurvedu-1770	armebhyo hastipaṃ javāyāśvapaṃ puṣṭyai gopālaṃ vīryāyāvipālaṃ  tejase 'japālam irāyai kīnāśaṃ kīlālāya surākāraṃ bhadrāya gṛhapam̐  śreyase vittadham ādhyakṣyāyānukṣattāram //	armebhyaḥ hastipam javāya aśvapam puṣṭyai gopālam vīryāya avipālam tejase japālam irāyai kīnāśam kīlālāya surā kāram bhadrāya gṛhapam śreyase vitta dham ādhyakṣyāya anukṣattāram 
SA_GV_syajurvedu-1771	bhāyai dārvāhāraṃ prabhāyā agnyedhaṃ bradhnasya  viṣṭapāyābhiṣektāraṃ varṣiṣṭhāya nākāya pariveṣṭāraṃ devalokāya  peśitāraṃ manuṣyalokāya prakaritāram̐ sarvebhyo lokebhya upasektāram  avaṛtyai badhāyopamanthitāraṃ medhāya vāsaḥpalpūlīṃ prakāmāya  rajayitrīm //	bhāyai dārva āhāram prabhāyai agnyedham bradhnasya viṣṭapāya abhiṣektāram varṣiṣṭhāya nākāya pariveṣṭāram deva lokāya peśitāram manuṣya lokāya prakaritāram sarvebhyaḥ lokebhyaḥ upasektāram avaṛtyai badhāya upamanthitāram medhāya vāsaḥ palpūlīm prakāmāya rajayitrīm 
SA_GV_syajurvedu-1772	ṛtaye stenahṛdayaṃ vairahatyāya piśunaṃ viviktyai kṣattāram  aupadraṣṭryāyānukṣattāraṃ bālāyānucaraṃ bhūmne pariṣkandaṃ priyāya  priyavādinam ariṣṭyā aśvasādam̐ svargāya lokāya bhāgadughaṃ varṣiṣṭhāya  nākāya pariveṣṭāram //	ṛtaye stena hṛdayam vaira hatyāya piśunam viviktyai kṣattāram aupadraṣṭryāya anukṣattāram bālāya anucaram bhūmne pariṣkandam priyāya priya vādinam ariṣṭyai aśvasādam svargāya lokāya bhāgadugham varṣiṣṭhāya nākāya pariveṣṭāram 
SA_GV_syajurvedu-1773	manyave 'yastāpaṃ krodhāya nisaraṃ yogāya yoktāram̐  śokāyābhisartāraṃ kṣemāya vimoktāram utkūlebhyas triṣṭhinaṃ vapuṣe  mānaskṛtam̐ śīlāyāñjanīkārīṃ nirṛtyai kośakārīṃ yamāyāsūm //	manyave yaḥ tāpam krodhāya nisaram yogāya yoktāram śokāya abhisartāram kṣemāya vimoktāram utkūlebhyaḥ triṣṭhinam vapuṣe mānaskṛtam śīlāya añjanīkārīm nirṛtyai kośa kārīm yamāya asūm 
SA_GV_syajurvedu-1774	yamāya yamasūm atharvabhyo 'vatokām̐ saṃvatsarāya paryāyiṇīṃ  parivatsarāyāvijātām idāvatsarāyātītvarīm idvatsarāyātiṣkadvarīṃ  vatsarāya vijarjarām̐ saṃvatsarāya paliknīm ṛbhubhyo 'jinasaṃdham̐  sādhyebhyaś carmamnam //	yamāya yamasūm atharvabhyaḥ vatokām saṃvatsarāya paryāyiṇīm parivatsarāya avijātām idāvatsarāya atītvarīm idvatsarāya atiṣkadvarīm vatsarāya vijarjarām saṃvatsarāya paliknīm ṛbhubhyaḥ jina saṃdham sādhyebhyaḥ carmamnam 
SA_GV_syajurvedu-1775	sarebhyo dhaivaram upasthāvarābhyo dāśaṃ vaiśantābhyo baindaṃ  naḍvalābhyaḥ śauṣkalaṃ pārāya mārgāram avarāya kevartaṃ tīrthebhya  āndaṃ viṣamebhyo mainālam̐ svanebhyaḥ parṇakaṃ guhābhyaḥ kirātam̐ sānubhyo  jambhakaṃ parvatebhyaḥ kimpūruṣam //	sarebhyaḥ dhaivaram upasthāvarābhyaḥ dāśam vaiśantābhyaḥ baindam naḍvalābhyaḥ śauṣkalam pārāya mārgāram avarāya kevartam tīrthebhyaḥ āndam viṣamebhyaḥ mainālam svanebhyaḥ parṇakam guhābhyaḥ kirātam sānubhyaḥ jambhakam parvatebhyaḥ kimpūruṣam 
SA_GV_syajurvedu-1776	bībhatsāyai paulkasaṃ varṇāya hiraṇyakāraṃ tulāyai vāṇijaṃ  paścādoṣāya glāvinaṃ viśvebhyo bhūtebhyaḥ sidhmalaṃ bhūtyai jāgaraṇam  abhūtyai svapanam ārtyai janavādinaṃ vy`ṛddhyā apagalbham̐ sam̐śarāya  pracchidam //	bībhatsāyai paulkasam varṇāya hiraṇyakāram tulāyai vāṇijam paścādoṣāya glāvinam viśvebhyaḥ bhūtebhyaḥ sidhmalam bhūtyai jāgaraṇam abhūtyai svapanam ārtyai janavādinam vyṛddhyai apagalbham samśarāya pracchidam 
SA_GV_syajurvedu-1777	akṣarājāya kitavaṃ kṛtāyādinavadarśaṃ tretāyai kalpinaṃ  dvāparāyādhikalpinam āskandāya sabhāsthāṇuṃ mṛtyave govyaccham antakāya  goghātaṃ kṣudhe yo gāṃ vikṛntantaṃ bhikṣamāṇa upatiṣṭhati duṣkṛtāya  carakācāryaṃ pāpmane sailagam //	akṣa rājāya kitavam kṛtāya ādi nava darśam tretāyai kalpinam dvāparāya adhikalpinam āskandāya sabhāsthāṇum mṛtyave govyaccham antakāya go ghātam kṣudhe yaḥ gām vikṛntantam bhikṣamāṇaḥ upatiṣṭhati duṣkṛtāya caraka ācāryam pāpmane sailagam 
SA_GV_syajurvedu-1778	pratiśrutkāyā artanaṃ ghoṣāya bhaṣam antāya bahuvādinam anantāya  mūkam̐ śabdāyāḍambarāghātaṃ mahase vīṇāvādaṃ krośāya tūṇavadhmam  avarasparāya śaṅkhadhmaṃ vanāya vatapam anyato'raṇyāya dāvapam //	pratiśrutkāyāḥ artanam ghoṣāya bhaṣam antāya bahu vādinam anantāya mūkam śabdāya āḍambara āghātam mahase vīṇā vādam krośāya tūṇa vadhmam avarasparāya śaṅkha dhmam vanāya vatapam anya toraṇyāya dāvapam 
SA_GV_syajurvedu-1779	narmāya pum̐ścalūm̐ hasāya kāriṃ yādase śābalyāṃ grāmaṇyaṃ  gaṇakam abhikrośakaṃ tān mahase vīṇāvādaṃ pāṇighnaṃ tūṇavadhmaṃ tān  nṛtāyānandāya talavam //	narmāya pumścalūm hasāya kārim yādase śābalyām grāmaṇyam gaṇakam abhikrośakam tān mahase vīṇā vādam pāṇi ghnam tūṇa vadhmam tān nṛtāya ānandāya talavam 
SA_GV_syajurvedu-1780	agnaye pīvānaṃ pṛthivyai pīṭhasarpiṇaṃ vāyave cāṇḍālam  antarikṣāya vam̐śanartinaṃ dive khalatim̐ sūryāya haryakṣaṃ nakṣatrebhyaḥ  kirmiraṃ candramase kilāsam ahne śuklaṃ piṅgākṣam̐ rātryai kṛṣṇaṃ  piṅgākṣam //	agnaye pīvānam pṛthivyai pīṭha sarpiṇam vāyave cāṇḍālam antarikṣāya vamśa nartinam dive khalatim sūryāya hari akṣam nakṣatrebhyaḥ kirmiram candramase kilāsam ahne śuklam piṅga akṣam rātryai kṛṣṇam piṅga akṣam 
SA_GV_syajurvedu-1781	ataitān aṣṭau virūpān ā labhate 'tidīrghaṃ cātihrasvaṃ  cātisthūlaṃ cātikṛśaṃ cātiśuklaṃ cātikṛṣṇaṃ cātikulvaṃ cātilomaśaṃ  ca /  aśūdrā abrāhmaṇās te prājāpatyāḥ /  māgadhaḥ pum̐ścalī kitavaḥ klībo 'śūdrā abrāhmaṇās te prājāpatyāḥ //	atas etān aṣṭau virūpān ā labhate ti dīrgham ca ati hrasvam ca ati sthūlam ca ati kṛśam ca ati śuklam ca ati kṛṣṇam ca ati kulvam ca ati lomaśam ca                                                                                                                                               
SA_GV_syajurvedu-1782	sahasraśīrṣā puruṣaḥ sahasrākṣaḥ sahasrapāt /  sa bhūmim̐ sarvata spṛtvāty atiṣṭhad daśāṅgulam //	sahasra śīrṣā puruṣaḥ sahasra akṣaḥ sahasra pād    sa bhūmim sarvatas spṛtvā ati atiṣṭhat daśa aṅgulam 
SA_GV_syajurvedu-1783	puruṣa evedam̐ sarvaṃ yad bhūtaṃ yac ca bhāvyam /  utāmṛtatvasyeśāno yad annenātirohati //	puruṣaḥ eva idam sarvam yat bhūtam yat ca bhāvyam   uta amṛta tvasya īśānaḥ yat annena atirohati 
SA_GV_syajurvedu-1784	etāvān asya mahimāto jyāyām̐ś ca pūruṣaḥ /  pādo 'sya viśvā bhūtāni tripād asyāmṛtaṃ divi //	etāvān asya mahimā atas jyāyān ca pūruṣaḥ   pādaḥ u sya viśvā bhūtāni tri pād asya amṛtam divi 
SA_GV_syajurvedu-1785	tripād ūrdhva ud ait puruṣaḥ pādo 'syehābhavat punaḥ /  tato viṣvaṅ vy akrāmat sāśanānaśane abhi //	tri pād ūrdhvaḥ ud ait puruṣaḥ pādaḥ u sya iha abhavat punar   tatas viṣvaṅ vi akrāmat sa aśana anaśane abhi 
SA_GV_syajurvedu-1786	tasmād virāḍ ajāyata virājo adhi pūruṣaḥ /  sa jāto aty aricyata paścād bhūmim atho puraḥ //	tasmāt virāj ajāyata virājaḥ adhi pūruṣaḥ   sa jātaḥ ati aricyata paścāt bhūmim atha u puras 
SA_GV_syajurvedu-1787	tasmād yajñāt sarvahutaḥ sambhṛtaṃ pṛṣadājyam /  paśūm̐s tām̐ś cakre vāyavyān āraṇyā grāmyāś ca ye //	tasmāt yajñāt sarva hutaḥ sambhṛtam pṛṣadājyam   paśūm tām cakre vāyavyān āraṇyāḥ grāmyāḥ ca ye 
SA_GV_syajurvedu-1788	tasmād yajñāt sarvahuta ṛcaḥ sāmāni jajñire /  chandām̐si jajñire tasmād yajus tasmād ajāyata //	tasmāt yajñāt sarva hutaḥ ṛcaḥ sāmāni jajñire chandāmsi jajñire tasmāt yajuḥ tasmāt ajāyata 
SA_GV_syajurvedu-1789	tasmād aśvā ajāyanta ye ke cobhayādataḥ /  gāvo ha jajñire tasmāt tasmāj jātā ajāvayaḥ //	tasmāt aśvāḥ ajāyanta ye ke ca ubhaya adataḥ    gāvaḥ ha jajñire tasmāt tasmāt jātāḥ aja avayaḥ 
SA_GV_syajurvedu-1790	taṃ yajñaṃ barhiṣi praukṣan puruṣaṃ jātam agrataḥ /  tena devā ayajanta sādhyā ṛṣayaś ca ye //	tam yajñam barhiṣi praukṣan puruṣam jātam agratas    tena devāḥ ayajanta sādhyāḥ ṛṣayaḥ ca ye 
SA_GV_syajurvedu-1791	yat puruṣaṃ vy adadhuḥ katidhā vy akalpayan /  mukhaṃ kim asya kau bāhū kā ūrū pādā ucyete //	yat puruṣam vi adadhuḥ katidhā vi akalpayan mukham kim asya kau bāhū kau ūrū pādau ucyete 
SA_GV_syajurvedu-1792	brāhmaṇo 'sya mukham āsīd bāhū rājanyaḥ kṛtaḥ /  ūrū tad asya yad vaiśyaḥ padbhyām̐ śūdro ajāyata //	brāhmaṇaḥ sya mukham āsīt bāhū rājanyaḥ kṛtaḥ   ūrū tat asya yat vaiśyaḥ padbhyām śūdraḥ ajāyata 
SA_GV_syajurvedu-1793	candramā manaso jātaś cakṣoḥ sūryo ajāyata /  śrotrād vāyuś ca prāṇaś ca mukhād agnir ajāyata //	candramāḥ manasaḥ jātaḥ cakṣoḥ sūryaḥ ajāyata    śrotrāt vāyuḥ ca prāṇaḥ ca mukhāt agniḥ ajāyata 
SA_GV_syajurvedu-1794	nābhyā āsīd antarikṣam̐ śīrṣṇo dyauḥ sam avartata /  padbhyāṃ bhūmir diśaḥ śrotrāt tathā lokām̐ akalpayan //	nābhyāḥ āsīt antarikṣam śīrṣṇaḥ dyauḥ sam avartata   padbhyām bhūmiḥ diśaḥ śrotrāt tathā akalpayan 
SA_GV_syajurvedu-1795	yat puruṣeṇa haviṣā devā yajñam atanvata /  vasanto 'syāsīd ājyaṃ grīṣma idhmaḥ śarad dhaviḥ //	yat puruṣeṇa haviṣā devāḥ yajñam atanvata    vasantaḥ sya āsīt ājyam grīṣmaḥ idhmaḥ śarad haviḥ 
SA_GV_syajurvedu-1796	saptāsyāsan paridhayas triḥ sapta samidhaḥ kṛtāḥ /  devā yad yajñaṃ tanvānā abadhnan puruṣaṃ paśum //	sapta asya āsan paridhayaḥ tris sapta samidhaḥ kṛtāḥ   devāḥ yat yajñam tanvānāḥ abadhnan puruṣam paśum 
SA_GV_syajurvedu-1797	yajñena yajñam ayajanta devās tāni dharmāṇi prathamāny āsan /  te ha nākaṃ mahimānaḥ sacanta yatra pūrve sādhyāḥ santi devāḥ //	yajñena yajñam ayajanta devāḥ tāni dharmāṇi prathamāni āsan    te ha nākam mahimānaḥ sacanta yatra pūrve sādhyāḥ santi devāḥ 
SA_GV_syajurvedu-1798	adbhyaḥ sambhṛtaḥ pṛthivyai rasāc ca viśvakarmaṇaḥ sam  avartatāgre /  tasya tvaṣṭā vidadhad rūpam eti tan martyasya devatvam ājānam agre //	adbhyaḥ sambhṛtaḥ pṛthivyai rasāt ca viśva karmaṇaḥ sam avartata agre   tasya tvaṣṭā vidadhat rūpam eti tat martyasya deva tvam ājānam agre 
SA_GV_syajurvedu-1799	vedāham etaṃ puruṣaṃ mahāntam ādityavarṇaṃ tamasaḥ parastāt /  tam eva viditvāti mṛtyum eti nānyaḥ panthā vidyate 'yanāya //	veda aham etam puruṣam mahāntam āditya varṇam tamasaḥ parastāt   tam eva viditvā ati mṛtyum eti na anyaḥ panthāḥ vidyate yanāya 
SA_GV_syajurvedu-1800	prajāpatiś carati garbhe antar ajāyamāno bahudhā vi jāyate /  tasya yoniṃ pari paśyanti dhīrās tasmin ha tasthur bhuvanāni viśvā //	prajāpatiḥ carati garbhe antar a jāyamānaḥ bahudhā vi jāyate    tasya yonim pari paśyanti dhīrāḥ tasmin ha tasthuḥ bhuvanāni viśvā 
SA_GV_syajurvedu-1801	yo devebhya ātapati yo devānāṃ purohitaḥ /  pūrvo yo devebhyo jāto namo rucāya brāhmaye //	yaḥ devebhyaḥ ātapati yaḥ devānām purohitaḥ   pūrvaḥ yaḥ devebhyaḥ jātaḥ namaḥ rucāya brāhmaye 
SA_GV_syajurvedu-1802	rucaṃ brāhmyaṃ janayanto devā agre tad abruvan /  yas tvaivaṃ brāhmaṇo vidyāt tasya devā asan vaśe //	rucam brāhmyam janayantaḥ devāḥ agre tat abruvan    yaḥ tvā evam brāhmaṇaḥ vidyāt tasya devāḥ asan vaśe 
SA_GV_syajurvedu-1803	śrīś ca te lakṣmīś ca patnyāv ahorātre pārśve nakṣatrāṇi rūpam  aśvinau vyāttām /  iṣṇann iṣāṇāmuṃ ma iṣāṇa sarvalokaṃ ma iṣāṇa //	śrīḥ ca te lakṣmīḥ ca patnyau ahar rātre pārśve nakṣatrāṇi rūpam aśvinau vyāttām    iṣṇan iṣāṇa amum me iṣāṇa sarva lokam me iṣāṇa 
SA_GV_syajurvedu-1804	tad evāgnis tad ādityas tad vāyus tad u candramāḥ /  tad eva śukraṃ tad brahma tā āpaḥ sa prajāpatiḥ //	tat eva agniḥ tat ādityaḥ tat vāyuḥ tat u candramāḥ   tat eva śukram tat brahma tāḥ āpaḥ sa prajāpatiḥ 
SA_GV_syajurvedu-1805	sarve nimeṣā jajñire vidyutaḥ puruṣād adhi /  nainam ūrdhvaṃ na tiryañcaṃ na madhye pari jagrabhat //	sarve nimeṣāḥ jajñire vidyutaḥ puruṣāt adhi   na enam ūrdhvam na tiryañcam na madhye pari jagrabhat 
SA_GV_syajurvedu-1806	na tasya pratimā asti yasya nāma mahad yaśaḥ /  hiraṇyagarbha ity eṣaḥ /  mā mā him̐sīd ity eṣā /  yasmān na jāta ity eṣa //	na tasya pratimā asti yasya nāma mahat yaśaḥ   hiraṇya garbhaḥ iti eṣaḥ   mā mā himsīt iti eṣā    yasmāt na jātaḥ iti eṣa 
SA_GV_syajurvedu-1807	eṣo ha devaḥ pradiśo 'nu sarvāḥ pūrvo ha jātaḥ sa u garbhe antaḥ /  sa eva jātaḥ sa janiṣyamāṇaḥ pratyaṅ janās tiṣthati sarvatomukhaḥ //	eṣaḥ ha devaḥ pradiśaḥ nu sarvāḥ pūrvaḥ ha jātaḥ saḥ u garbhe antar    saḥ eva jātaḥ sa janiṣyamāṇaḥ pratyaṅ janāḥ tiṣthati sarvatomukhaḥ 
SA_GV_syajurvedu-1808	yasmāj jātaṃ na purā kiṃ canaiva ya ābabhūva bhuvanāni viśvā /  prajāpatiḥ prajayā sam̐rarāṇas trīṇi jyotīm̐ṣi sacate sa aiḍaśī //	yasmāt jātam na purā kim cana eva yaḥ ābabhūva bhuvanāni viśvā    prajāpatiḥ prajayā samrarāṇaḥ trīṇi jyotīmṣi sacate saḥ aiḍaśī 
SA_GV_syajurvedu-1809	yena dyaur ugrā pṛthivī ca dṛḍhā yena sva stabhitaṃ yena nākaḥ  /  yo antarikṣe rajaso vimānaḥ kasmai devāya haviṣā vidhema //	yena dyauḥ ugrā pṛthivī ca dṛḍhā yena svar stabhitam yena nākaḥ     yaḥ antarikṣe rajasaḥ vimānaḥ kasmai devāya haviṣā vidhema 
SA_GV_syajurvedu-1810	yaṃ krandasī avasā tastabhāne abhy aikṣetāṃ manasā rejamāne /  yatrādhi sūra udito vibhāti kasmai devāya haviṣā vidhema //	yam krandasī avasā tastabhāne abhī aikṣetām manasā rejamāne     yatra adhi sūraḥ uditaḥ vibhāti kasmai devāya haviṣā vidhema 
SA_GV_syajurvedu-1811	āpo ha yad bṛhatīḥ /  yaś cid āpaḥ //	āpaḥ ha yat bṛhatīḥ yaḥ cit āpaḥ 
SA_GV_syajurvedu-1812	venas tat paśyan nihitaṃ guhā sad yatra viśvaṃ bhavaty ekanīḍam /  tasminn idam̐ saṃ ca vi caiti sarvam̐ sa otaḥ protaś ca vibhūḥ prajāsu //	venaḥ tat paśyan nihitam guhā sat yatra viśvam bhavati eka nīḍam    tasmin idam sam ca vi ca eti sarvam saḥ otaḥ protaḥ ca vibhūḥ prajāsu 
SA_GV_syajurvedu-1813	pra tad voced amṛtaṃ nu vidvān gandharvo dhāma vibhṛtaṃ guhā  sat /  trīṇi padāni nihitā guhāsya yas tāni veda sa pituḥ pitāsat //	pra tat vocet amṛtam nu vidvān gandharvaḥ dhāma vibhṛtam guhā sat  / trīṇi padāni nihitā guhā asya yaḥ tāni veda sa pituḥ pitā asat 
SA_GV_syajurvedu-1814	sa no bandhur janitā sa vidhātā dhāmāni veda bhuvanāni viśvā /  yatra devā amṛtam ānaśānās tṛtīye dhāmann adhy airayanta //	sa naḥ bandhuḥ janitā sa vidhātā dhāmāni veda bhuvanāni viśvā    yatra devāḥ amṛtam ānaśānāḥ tṛtīye dhāman adhi airayanta 
SA_GV_syajurvedu-1815	parītya bhūtāni parītya lokān parītya sarvāḥ pradiśo diśaś ca /  upasthāya prathamajām ṛtasyātmanātmānam abhi saṃ viveśa //	parītya bhūtāni parītya lokān parītya sarvāḥ pradiśaḥ diśaḥ ca     upasthāya prathama jām ṛtasya ātmanā ātmānam abhi sam viveśa 
SA_GV_syajurvedu-1816	pari dyāvāpṛthivī sadya itvā pari lokān pari diśaḥ pari svaḥ /  ṛtasya tantuṃ vitataṃ vicṛtya tad apaśyat tad abhavat tad āsīt //	pari dyāvāpṛthivī sadyas itvā pari lokān pari diśaḥ pari svar    ṛtasya tantum vitatam vicṛtya tat apaśyat tat abhavat tat āsīt 
SA_GV_syajurvedu-1817	sadasas patim adbhutaṃ priyam indrasya kāmyam /  saniṃ medhām ayāsiṣam̐m svāhā //	sadasaḥ patim adbhutam priyam indrasya kāmyam    sanim medhām ayāsiṣam svāhā 
SA_GV_syajurvedu-1818	yāṃ medhāṃ devagaṇāḥ pitaraś copāsate /  tayā mām adya medhayāgne medhāvinaṃ kuru svāhā //	yām medhām deva gaṇāḥ pitaraḥ ca upāsate    tayā mām adya medhayā agne medhāvinam kuru svāhā 
SA_GV_syajurvedu-1819	medhāṃ me varuṇo dadātu medhām agniḥ prajāpatiḥ /  medhām indras ca vāyuś ca medhāṃ dhātā dadātu me svāhā //	medhām me varuṇaḥ dadātu medhām agniḥ prajāpatiḥ   medhām indraḥ ca vāyuḥ ca medhām dhātā dadātu me svāhā 
SA_GV_syajurvedu-1820	idaṃ me brahma ca kṣatraṃ cobhe śriyam aśnutām /  mayi devā dadhatu śriyam uttamāṃ tasyai te svāhā //	idam me brahma ca kṣatram ca ubhe śriyam aśnutām    mayi devāḥ dadhatu śriyam uttamām tasyai te svāhā 
SA_GV_syajurvedu-1821	asyājarāso damām aritrā arcaddhūmāso agnayaḥ pāvakāḥ /  śvitīcayaḥ śvātrāso bhuraṇyavo vanarṣado vāyavo na somāḥ //	asya ajarāsaḥ damām aritrā arcat dhūmāsaḥ agnayaḥ pāvakāḥ śvitīcayaḥ śvātrāsaḥ bhuraṇyavaḥ vanarṣadaḥ vāyavaḥ na somāḥ 
SA_GV_syajurvedu-1822	harayo dhumaketavo vātajūtā upa dyavi /  yatante vṛthag agnayaḥ //	harayaḥ dhuma ketavaḥ vāta jūtāḥ upa dyavi    yatante vṛthak agnayaḥ 
SA_GV_syajurvedu-1823	yajā no mitrāvaruṇā yajā devām̐ ṛtaṃ bṛhat /  agne yakṣi svaṃ damam //	yaja naḥ mitrāvaruṇā yaja devām ṛtam bṛhat    agne yakṣi svam damam 
SA_GV_syajurvedu-1824	yukṣvā hi devahūtamām̐ aśvām̐ agne rathīr iva /  ni hotā pūrvyaḥ sadaḥ //	yukṣvā hi deva hūtamām aśvām agne rathīḥ iva    ni hotā pūrvyaḥ sadaḥ 
SA_GV_syajurvedu-1825	dve virūpe carataḥ svarthe anyānyā vatsam upa dhāpayete /  harir anyasyāṃ bhavati svadhāvāñ chukro anyasyāṃ dadṛśe suvarcāḥ //	dve virūpe carataḥ su arthe anyā anyā vatsam upa dhāpayete   hariḥ anyasyām bhavati svadhāvān śukraḥ anyasyām dadṛśe su varcāḥ 
SA_GV_syajurvedu-1826	ayam iha prathamo dhāyi dhātṛbhir hotā yajiṣṭho adhvareṣv īḍyaḥ /  yam apnavāno bhṛgavo virurucur vaneṣu citraṃ vibhvaṃ viśe-viśe //	ayam iha prathamaḥ dhāyi dhātṛbhiḥ hotā yajiṣṭhaḥ adhvareṣu īḍyaḥ   yam apnavānaḥ bhṛgavaḥ virurucuḥ vaneṣu citram vibhvam viśeviśe 
SA_GV_syajurvedu-1827	trīṇi śatā trī sahasrāṇy agniṃ trim̐śac ca devā nava cāsaparyan /  aukṣan ghṛtair astṛṇan barhir asmā ād id dhotāraṃ ny asādayanta //	trīṇi śatā trī sahasrāṇi agnim trimśat ca devāḥ nava ca asaparyan    aukṣan ghṛtaiḥ astṛṇan barhiḥ asmai āt id hotāram ni asādayanta 
SA_GV_syajurvedu-1828	mūrdhānaṃ divo aratiṃ pṛthivyā vaiśvānaram ṛta ā jātam agnim /  kavim̐ samrājam atithiṃ janānām āsann ā pātraṃ janayanta devāḥ //	mūrdhānam divaḥ aratim pṛthivyāḥ vaiśvānaram ṛte ā jātam agnim    kavim samrājam atithim janānām āsan ā pātram janayanta devāḥ 
SA_GV_syajurvedu-1829	agnir vṛtrāṇi jaṅghanad draviṇasyur vipanyayā /  samiddhaḥ śukra āhutaḥ //	agniḥ vṛtrāṇi jaṅghanat draviṇasyuḥ vipanyayā samiddhaḥ śukraḥ āhutaḥ 
SA_GV_syajurvedu-1830	viśvebhiḥ somyaṃ madhv agna indreṇa vāyunā /  pibā mitrasya dhāmabhiḥ //	viśvebhiḥ somyam madhu agne indreṇa vāyunā    pibā mitrasya dhāmabhiḥ 
SA_GV_syajurvedu-1831	ā yad iṣe nṛpatiṃ teja ānaṭ śuci reto niṣiktaṃ dyaur abhīke /  agniḥ śardham anavadyaṃ yuvānam̐ svādhyaṃ janayat sūdayac ca //	ā yat iṣe nṛpatim tejaḥ ānaṭ śuci retaḥ niṣiktam dyauḥ abhīke    agniḥ śardham anavadyam yuvānam svādhyam janayat sūdayat ca 
SA_GV_syajurvedu-1832	agne śardha mahate saubhagāya tava dyumnāny uttamāni santu /  saṃ jāspatyam̐ suyamam ā kṛṇuṣva śatrūyatām abhi tiṣṭhā mahām̐si //	agne śardha mahate saubhagāya tava dyumnāni uttamāni santu   sam jāspatyam suyamam ā kṛṇuṣva śatrūyatām abhi tiṣṭhā 
SA_GV_syajurvedu-1833	tvām̐ hi mandratamam arkaśokair vavṛmahe mahi naḥ śroṣy agne /  indraṃ na tvā śavasā devatā vāyuṃ pṛṇanti rādhasā nṛtamāḥ //	tvām hi mandratamam arka śokaiḥ vavṛmahe mahi naḥ śroṣi agne    indram na tvā śavasā devatā vāyum pṛṇanti rādhasā nṛtamāḥ 
SA_GV_syajurvedu-1834	tve agne svāhuta priyāsaḥ santu sūrayaḥ /  yantāro ye maghavāno janānām ūrvān dayanta gonām //	tve agne su āhuta priyāsaḥ santu sūrayaḥ   yantāraḥ ye maghavānaḥ janānām ūrvān dayanta gonām 
SA_GV_syajurvedu-1835	śrudhi śrutkarṇa vahnibhir devair agne sayāvabhiḥ /  ā sīdantu barhiṣi mitro aryamā prātaryāvāṇo adhvaram //	śrudhi śrut karṇa vahnibhiḥ devaiḥ agne sa yāvabhiḥ    ā sīdantu barhiṣi mitraḥ aryamā prātaryāvāṇaḥ adhvaram 
SA_GV_syajurvedu-1836	viśveṣām aditir yajñiyānāṃ viśveṣām atithir mānuṣāṇām /  agnir devānām ava āvṛṇānaḥ sumṛḍīko bhavatu jātavedāḥ //	viśveṣām aditiḥ yajñiyānām viśveṣām atithiḥ mānuṣāṇām    agniḥ devānām avaḥ āvṛṇānaḥ su mṛḍīkaḥ bhavatu jātavedāḥ 
SA_GV_syajurvedu-1837	maho agneḥ samidhānasya śarmaṇy anāgā mitre varuṇe svastaye /  śreṣṭhe syāma savituḥ savīmani tad devānām avo adyā vṛṇīmahe //	mahaḥ agneḥ samidhānasya śarmaṇi anāgāḥ mitre varuṇe svastaye   śreṣṭhe syāma savituḥ savīmani tat devānām avaḥ adyā vṛṇīmahe 
SA_GV_syajurvedu-1838	āpaś cit pipyu staryo na gāvo nakṣann ṛtaṃ jaritāras ta indra /  yāhi vāyur na niyuto no acchā tvam̐ hi dhībhir dayase vi vājān //	āpaḥ cit pipyuḥ staryaḥ na gāvaḥ nakṣan ṛtam jaritāraḥ te indra    yāhi vāyuḥ na niyutaḥ naḥ acchā tvam hi dhībhiḥ dayase vi vājān 
SA_GV_syajurvedu-1839	gāva upāvatāvataṃ mahī yajñasya rapsudā /  ubhā karṇā hiraṇyayā //	gāvaḥ upāvata avatam mahī yajñasya rapsu dā    ubhā karṇā hiraṇyayā 
SA_GV_syajurvedu-1840	yad adya sūra udite 'nāgā mitro aryamā /  suvāti savitā bhagaḥ //	yat adya sūre udite nāgāḥ mitraḥ aryamā    suvāti savitā bhagaḥ 
SA_GV_syajurvedu-1841	ā sute siñcata śriyam̐ rodasyor abhiśriyam /  rasā dadhīta vṛṣabham //	ā sute siñcata śriyam rodasyoḥ abhiśriyam   rasā dadhīta vṛṣabham 
SA_GV_syajurvedu-1842	ātiṣṭhantaṃ pari viśve abhūṣañ chriyo vasānaś carati svarociḥ /  mahat tad vṛṣṇo asurasya nāmā viśvarūpo amṛtāni tasthau //	ātiṣṭhantam pari viśve abhūṣam chriyaḥ vasānaḥ carati sva rociḥ    mahat tat vṛṣṇaḥ asurasya nāma ā viśva rūpaḥ amṛtāni tasthau 
SA_GV_syajurvedu-1843	pra vo mahe mandamānāyāndhaso 'rcā viśvānarāya viśvābhuve /  indrasya yasya sumakham̐ saho mahi śravo nṛmṇaṃ ca rodasī saparyataḥ //	pra vaḥ mahe mandamānāya andhasaḥ rcā viśvānarāya viśvābhuve      indrasya yasya su makham sahaḥ mahi śravaḥ nṛmṇam ca rodasī saparyataḥ 
SA_GV_syajurvedu-1844	bṛhann id idhma eṣāṃ bhūri śastaṃ pṛthuḥ svaruḥ /  yeṣām indro yuvā sakhā //	bṛhan id idhmaḥ eṣām bhūri śastam pṛthuḥ svaruḥ    yeṣām indraḥ yuvā sakhā 
SA_GV_syajurvedu-1845	indrehi matsy andhaso viśvebhiḥ somaparvabhiḥ /  mahām̐ abhiṣṭir ojasā //	indra ihi matsi andhasaḥ viśvebhiḥ soma parvabhiḥ   mahām abhiṣṭiḥ ojasā 
SA_GV_syajurvedu-1846	indro vṛtram avṛṇoc chardhanītiḥ pra māyinām aminād varpaṇītiḥ /  ahan vyam̐sam uśadhag vaneṣv āvir dhenā akṛṇod rāmyāṇām //	indraḥ vṛtram avṛṇot śardha nītiḥ pra māyinām amināt varpaṇītiḥ    ahan vyamsam uśadhak vaneṣu āvis dhenāḥ akṛṇot rāmyāṇām 
SA_GV_syajurvedu-1847	kutas tvam indra māhinaḥ sann eko yāsi satpate kiṃ ta itthā /  saṃ pṛcchase samarāṇaḥ śubhānair voces tan no harivo yat te asme //	kutas tvam indra māhinaḥ san ekaḥ yāsi satpate kim te itthā sam pṛcchase samarāṇaḥ śubhānaiḥ voceḥ tat naḥ harivas yat te asme 
SA_GV_syajurvedu-1848	mahām̐ indro ya ojasā /  kadā cana starīr asi /  kadā cana pra yucchasi //	mahām indraḥ yaḥ ojasā    kadā cana starīḥ asi    kadā cana pra yucchasi 
SA_GV_syajurvedu-1849	ā tat ta indrāyavaḥ panantābhi ya ūrvaṃ gomantaṃ titṛtsān /  sakṛtsvaṃ ye puruputrāṃ mahīm̐ sahasradhārāṃ bṛhatīṃ dudukṣan //	ā tat te indra āyavaḥ pananta abhi ye ūrvam gomantam titṛtsān   sakṛtsvam ye puru putrām mahīm sahasra dhārām bṛhatīm dudukṣan 
SA_GV_syajurvedu-1850	imāṃ te dhiyaṃ pra bhare maho mahīm asya stotre dhiṣaṇā yat ta  ānaje /  tam utsave ca prasave ca sāsahim indraṃ devāsaḥ śavasāmadann anu //	imām te dhiyam pra bhare mahaḥ mahīm asya stotre dhiṣaṇā yat te ānaje    tam utsave ca prasave ca sāsahim indram devāsaḥ śavasā amadan anu 
SA_GV_syajurvedu-1851	vibhrāḍ bṛhat pibatu somyaṃ madhv āyur dadhad yajñapatāv  avihrutam /  vātajūto yo abhirakṣati tmanā prajāḥ pupoṣa purudhā vi rājati //	vibhrāj bṛhat pibatu somyam madhu āyuḥ dadhat yajñapatau a vihrutam   vāta jūtaḥ yaḥ abhirakṣati tmanā prajāḥ pupoṣa purudhā vi rājati 
SA_GV_syajurvedu-1852	ud u tyaṃ jātavedasaṃ devaṃ vahanti ketavaḥ /  dṛśe viśvāya sūryam̐ svāhā //	ud u tyam jātavedasam devam vahanti ketavaḥ   dṛśe viśvāya sūryam svāhā 
SA_GV_syajurvedu-1853	yenā pāvaka cakṣasā bhuraṇyantaṃ janām̐ anu /  tvaṃ varuṇa paśyasi //	yena pāvaka cakṣasā bhuraṇyantam janām anu    tvam varuṇa paśyasi 
SA_GV_syajurvedu-1854	daivyāv adhvaryū ā gatam̐ rathena sūryatvacā /  madhvā yajñam̐ sam añjāthe //	daivyau adhvaryū ā gatam rathena sūrya tvacā    madhvā yajñam sam añjāthe 
SA_GV_syajurvedu-1855	taṃ pratnathā /  ayaṃ venaḥ /  citram devānām //	tam pratnathā   ayam venaḥ citram devānām 
SA_GV_syajurvedu-1856	ā na iḍābhir vidathe suśasti viśvānaraḥ savitā deva etu /  api yathā yuvāno matsathā no viśvaṃ jagad abhipitve manīṣā //	ā naḥ iḍābhiḥ vidathe su śasti viśvānaraḥ savitā devaḥ etu    api yathā yuvānaḥ matsatha naḥ viśvam jagat abhipitve manīṣā 
SA_GV_syajurvedu-1857	yad adya kac ca vṛtrahann udagā abhi sūrya /  sarvaṃ tad indra te vaśe //	yat adya kad ca vṛtrahan udagāḥ abhi sūrya       sarvam tat indra te vaśe 
SA_GV_syajurvedu-1858	taraṇir viśvadarśato jyotiṣkṛd asi sūrya /  viśvam ā bhāsi rocanam //	taraṇiḥ viśva darśataḥ jyotiṣkṛt asi sūrya   viśvam ā bhāsi rocanam 
SA_GV_syajurvedu-1859	tat sūryasya devatvaṃ tan mahitvaṃ madhyā kartor vitatam̐ saṃ  jabhāra /  yaded ayukta haritaḥ sadhasthād ād rātrī vāsas tanute simasmai //	tat sūryasya deva tvam tat mahi tvam madhyā kartoḥ vitatam sam jabhāra    yadā id ayukta haritaḥ sadhasthāt āt rātrī vāsaḥ tanute simasmai 
SA_GV_syajurvedu-1860	tan mitrasya varuṇasyābhicakṣe sūryo rūpaṃ kṛṇute dyor upasthe /  anantam anyad ruśad asya pājaḥ kṛṣṇam anyad dharitaḥ saṃ bharanti //	tat mitrasya varuṇasya abhicakṣe sūryaḥ rūpam kṛṇute dyoḥ upasthe    anantam anyat ruśat asya pājaḥ kṛṣṇam anyat haritaḥ sam bharanti 
SA_GV_syajurvedu-1861	baṇ mahām̐ asi sūrya baḍ āditya mahām̐ asi /  mahas te sato mahimā panasyate 'ddhā deva mahām̐ asi //	baṭ mahām asi sūrya baṭ āditya mahām asi    mahaḥ te sataḥ mahimā panasyate ddhā deva mahām asi 
SA_GV_syajurvedu-1862	baṭ sūrya śravasā mahām̐ asi satrā deva mahām̐ asi /  mahnā devānām asuryaḥ purohito vibhu jyotir adābhyam //	baṭ sūrya śravasā mahām asi satrā deva mahām asi  / mahnā devānām asuryaḥ purohitaḥ vibhu jyotiḥ adābhyam 
SA_GV_syajurvedu-1863	śrāyanta iva sūryaṃ viśved indrasya bhakṣata /  vasūni jāte janamāna ojasā prati bhāgaṃ na dīdhima //	śrāyantaḥ iva sūryam viśvā id indrasya bhakṣata    vasūni jāte janamāne ojasā prati bhāgam na dīdhima 
SA_GV_syajurvedu-1864	adyā devā uditā sūryasya nir am̐hasaḥ pipṛtā nir avadyāt /  tan no mitro varuṇo māmahantām aditiḥ sindhuḥ pṛthivī uta dyauḥ //	adya devāḥ uditā sūryasya niḥ amhasaḥ pipṛta niḥ avadyāt     tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV_syajurvedu-1865	ā kṛṣṇena rajasā vartamāno niveśayann amṛtaṃ martyaṃ ca /  hiraṇyayena savitā rathenā devo yāti bhuvanāni paśyan //	ā kṛṣṇena rajasā vartamānaḥ niveśayan amṛtam martyam ca  / hiraṇyayena savitā rathena ā devaḥ yāti bhuvanāni paśyan 
SA_GV_syajurvedu-1866	pra vāvṛje suprayā barhir eṣām ā viśpatīva bīriṭa iyāte /  viśām aktor uṣasaḥ pūrvahūtau vāyuḥ pūṣā svastaye niyutvān //	pra vāvṛje su prayāḥ barhiḥ eṣām ā viśpatī iva bīriṭe iyāte     viśām aktoḥ uṣasaḥ pūrva hūtau vāyuḥ pūṣā svastaye niyutvān 
SA_GV_syajurvedu-1867	indravāyū bṛhaspatiṃ mitrāgniṃ pūṣaṇaṃ bhagam /  ādityān mārutaṃ gaṇam //	indra vāyū bṛhaspatim mitra agnim pūṣaṇam bhagam ādityān mārutam gaṇam 
SA_GV_syajurvedu-1868	varuṇaḥ prāvitā bhuvan mitro viśvābhir ūtibhiḥ /  karatāṃ naḥ surādhasaḥ //	varuṇaḥ prāvitā bhuvat mitraḥ viśvābhiḥ ūtibhiḥ   karatām naḥ su rādhasaḥ 
SA_GV_syajurvedu-1869	adhi na indreṣāṃ viṣṇo sajātyānām /  itā maruto aśvinā //	adhi naḥ indra iṣām viṣṇo sajātyānām   ita marutaḥ aśvinā 
SA_GV_syajurvedu-1870	taṃ pratnathā /  ayaṃ venaḥ /  ye devāsaḥ /  ā na iḍābhiḥ /  viśvebhiḥ somyaṃ madhu /  omāsaś carṣaṇīdhṛtaḥ //	tam pratnathā    ayam venaḥ   ye devāsaḥ ā naḥ iḍābhiḥ viśvebhiḥ somyam madhu    omāsaḥ carṣaṇī dhṛtaḥ 
SA_GV_syajurvedu-1871	agna indra varuṇa mitra devāḥ śardhaḥ pra yanta mārutota viṣṇo /  ubhā nāsatyā rudro adha gnāḥ pūṣā bhagaḥ sarasvatī juṣanta //	agne indra varuṇa mitra devāḥ śardhaḥ pra yanta māruta uta viṣṇo    ubhā nāsatyā rudraḥ adha gnāḥ pūṣā bhagaḥ sarasvatī juṣanta 
SA_GV_syajurvedu-1872	indrāgnī mitrāvaruṇāditim̐ svaḥ pṛthivīṃ dyāṃ marutaḥ parvatām̐  apaḥ /  huve viṣṇuṃ pūṣaṇaṃ brahmaṇaspatiṃ bhagaṃ nu śam̐sam̐ savitāram ūtaye //	indra agnī mitrāvaruṇā aditim svar pṛthivīm dyām marutaḥ parvatām apaḥ    huve viṣṇum pūṣaṇam brahmaṇaspatim bhagam nu śamsam savitāram ūtaye 
SA_GV_syajurvedu-1873	asme rudrā mehanā parvatāso vṛtrahatye bharahūtau sajoṣāḥ /  yaḥ śam̐sate stuvate dhāyi pajra indrajyeṣṭhā asmām̐ avantu devāḥ //	asme rudrāḥ mehanā parvatāsaḥ vṛtra hatye bhara hūtau sajoṣāḥ   yaḥ śamsate stuvate dhāyi pajraḥ indra jyeṣṭhāḥ asmām avantu devāḥ 
SA_GV_syajurvedu-1874	arvāñco adyā bhavatā yajatrā ā vo hārdi bhayamāno vyayeyam /  trādhvaṃ no devā nijuro vṛkasya trādhvaṃ kartād avapado yajatrāḥ //	arvāñcaḥ adya bhavata yajatrāḥ ā vaḥ hārdi bhayamānaḥ vyayeyam    trādhvam naḥ devāḥ nijuraḥ vṛkasya trādhvam kartāt avapadaḥ yajatrāḥ 
SA_GV_syajurvedu-1875	viśve adya maruto viśva ūtī viśve bhavantv agnayaḥ samiddhāḥ /  viśve no devā avasā gamantu viśvam astu draviṇaṃ vājo asme //	viśve adya marutaḥ viśve ūtī viśve bhavantu agnayaḥ samiddhāḥ   viśve naḥ devāḥ avasā gamantu viśvam astu draviṇam vājaḥ asme 
SA_GV_syajurvedu-1876	viśve devāḥ śṛṇutemam̐ havaṃ me ye antarikṣe ya upa dyavi ṣṭha /  ye agnijihvā uta vā yajatrā āsadyāsmin barhiṣi mādayadhvam //	viśve devāḥ śṛṇuta imam havam me ye antarikṣe yaḥ upa dyavi ṣṭha    ye agni jihvāḥ uta vā yajatrāḥ āsadya asmin barhiṣi mādayadhvam 
SA_GV_syajurvedu-1877	devebhyo hi prathamaṃ yajñiyebhyo 'mṛtatvam̐ suvasi bhāgam uttaṃam /  ād id dāmānam̐ savitar vy `ūrṇuṣe 'nūcīnā jīvitā mānuṣebhyaḥ //	devebhyaḥ hi prathamam yajñiyebhyaḥ mṛta tvam suvasi bhāgam uttaṃam    āt id dāmānam savitar vi ūrṇuṣe nūcīnā jīvitā mānuṣebhyaḥ 
SA_GV_syajurvedu-1878	pra vāyum acchā bṛhatī manīṣā bṛhadrayiṃ viśvavāram̐ rathaprām /  dyutadyāmā niyutaḥ patyamānaḥ kaviḥ kavim iyakṣasi prayajyo //	pra vāyum acchā bṛhatī manīṣā bṛhat rayim viśva vāram ratha prām    dyutat yāmā niyutaḥ patyamānaḥ kaviḥ kavim iyakṣasi prayajyo 
SA_GV_syajurvedu-1879	indravāyū ime sutā upa prayobhir āgatam /  +indavo vām uśanti hi //	indra vāyū ime sutāḥ upa prayobhiḥ āgatam   indavaḥ vām uśanti hi 
SA_GV_syajurvedu-1880	mitram̐ huve pūtadakṣaṃ varuṇaṃ ca riśādasam /  dhiyaṃ ghṛtācīm̐ sādhantā //	mitram huve pūta dakṣam varuṇam ca riśādasam     dhiyam ghṛtācīm sādhantā 
SA_GV_syajurvedu-1881	dasrā yuvākavaḥ sutā nāsatyā vṛktabarhiṣaḥ /  ā yātam̐ rudravartanī //	dasrā yuvākavaḥ sutāḥ nāsatyā vṛktabarhiṣaḥ   ā yātam rudravartanī 
SA_GV_syajurvedu-1882	taṃ pratnathā /  ayaṃ venaḥ //	tam pratnathā ayam venaḥ 
SA_GV_syajurvedu-1883	vidad yadī saramā rugṇam adrer mahi pāthaḥ pūrvyam̐ sadhryak kaḥ /  agraṃ nayat supady akṣarāṇām acchā ravaṃ prathamā jānatī gāt //	vidat yadī saramā rugṇam adreḥ mahi pāthaḥ pūrvyam sadhryak kaḥ   agram nayat su padī akṣarāṇām acchā ravam prathamā jānatī gāt 
SA_GV_syajurvedu-1884	nahi spaśam avidann anyam asmād vaiśvānarāt puraetāram agneḥ /  em enam avṛdhann amṛtā amartyaṃ vaiśvānaraṃ kṣaitrajityāya devāḥ //	nahi spaśam avidan anyam asmāt vaiśvānarāt puraetāram agneḥ    ā īm enam avṛdhan amṛtāḥ amartyam vaiśvānaram kṣaitrajityāya devāḥ 
SA_GV_syajurvedu-1885	ugrā vighaninā mṛdha indrāgnī havāmahe /  tā no mṛḍāta īdṛśe //	ugrā vighaninā mṛdhaḥ indra agnī havāmahe   tā naḥ mṛḍātaḥ īdṛśe 
SA_GV_syajurvedu-1886	upāsmai gāyatā naraḥ pavamānāyendave /  abhi devām̐ iyakṣate //	upa asmai gāyata naraḥ pavamānāya indave    abhi devām iyakṣate 
SA_GV_syajurvedu-1887	ye tvāhihatye maghavann avardhan ye śāmbare harivo ye gaviṣṭau /  ye tvā nūnam anumadanti viprāḥ pibendra somam̐ sagaṇo marudbhiḥ //	ye tvā ahi hatye maghavan avardhan ye śāmbare harivas ye gaviṣṭau    ye tvā nūnam anumadanti viprāḥ piba indra somam sa gaṇaḥ marudbhiḥ 
SA_GV_syajurvedu-1888	janiṣṭhā ugraḥ sahase turāya mandra ojiṣṭho bahulābhimānaḥ /  avardhann indraṃ marutaś cid atra mātā yad vīraṃ dadhanad dhaniṣṭhā //	janiṣṭhāḥ ugraḥ sahase turāya mandraḥ ojiṣṭhaḥ bahula abhimānaḥ    avardhan indram marutaḥ cit atra mātā yat vīram dadhanat dhaniṣṭhā 
SA_GV_syajurvedu-1889	ā tū na indra vṛtrahann asmākam ardham ā gahi /  mahān mahībhir ūtibhiḥ //	ā tu naḥ indra vṛtrahan asmākam ardham ā gahi   / mahān mahībhiḥ ūtibhiḥ 
SA_GV_syajurvedu-1890	tvam indra pratūrtiṣv abhi viśvā asi spṛdhaḥ /  aśastihā janitā viśvatūr asi tvaṃ tūrya taruṣyataḥ //	tvam indra pratūrtiṣu abhi viśvāḥ asi spṛdhaḥ   aśasti hā janitā viśvatūr asi tvam tūrya taruṣyataḥ 
SA_GV_syajurvedu-1891	anu te śuṣmaṃ turayantam īyatuḥ kṣoṇī śiśuṃ na mātarā /  viśvās te spṛdhaḥ śnathayanta manyave vṛtraṃ yad indra tūrvasi //	anu te śuṣmam turayantam īyatuḥ kṣoṇī śiśum na mātarā    viśvāḥ te spṛdhaḥ śnathayanta manyave vṛtram yat indra tūrvasi 
SA_GV_syajurvedu-1892	yajño devānāṃ praty eti sumnam ādityāso bhavatā mṛḍayantaḥ /  ā vo 'rvācī sumatir vavṛtyād am̐hoś cid yā varivovittarāsat //	yajñaḥ devānām prati eti sumnam ādityāsaḥ bhavata mṛḍayantaḥ   ā vaḥ rvācī sumatiḥ vavṛtyāt amhoḥ cit yā varivaḥ vittarā asat 
SA_GV_syajurvedu-1893	adabdhebhiḥ savitaḥ pāyubhiṣ ṭvam̐ śivebhir adya pari pāhi no gayam /  hiraṇyajihvaḥ suvitāya navyase rakṣā mākir no aghaśam̐sa īśata //	adabdhebhiḥ savitar pāyubhiḥ tvam śivebhiḥ adya pari pāhi naḥ gayam   hiraṇya jihvaḥ suvitāya navyase rakṣā mākir naḥ agha śamsaḥ īśata 
SA_GV_syajurvedu-1894	pra vīrayā śucayo dadrire vām adhvaryubhir madhumantaḥ sutāsaḥ /  vaha vāyo niyuto yāhy acchā pibā sutasyāndhaso madāya //	pra vīrayā śucayaḥ dadrire vām adhvaryubhiḥ madhumantaḥ sutāsaḥ   vaha vāyo niyutaḥ yāhi acchā piba sutasya andhasaḥ madāya 
SA_GV_syajurvedu-1895	gāva upāvatāvataṃ mahī yajñasya rapsudā /  ubhā karṇā hiraṇyayā //	gāvaḥ upāvata avatam mahī yajñasya rapsu dā    ubhā karṇā hiraṇyayā 
SA_GV_syajurvedu-1896	kāvyayor ājāneṣu kratvā dakṣasya duroṇe /  riśādasā sadhastha ā //	kāvyayoḥ ājāneṣu kratvā dakṣasya duroṇe    riśādasā sadhasthe ā 
SA_GV_syajurvedu-1897	daivyāv adhvaryū ā gatam̐ rathena sūryatvacā /  madhvā yajñam̐ sam añjāthe //	daivyau adhvaryū ā gatam rathena sūrya tvacā    madhvā yajñam sam añjāthe 
SA_GV_syajurvedu-1898	taṃ pratnathā /  ayaṃ venaḥ //	tam pratnathā ayam venaḥ 
SA_GV_syajurvedu-1899	tiraścīno vitato raśmir eṣām adhaḥ svid āsī3d upari svid āsī3t /  retodhā āsan mahimāna āsant svadhā avastāt prayatiḥ parastāt //	tiraścīnaḥ vitataḥ raśmiḥ eṣām adhas svid upari svid     retaḥ dhāḥ āsan mahimānaḥ āsan svadhā avastāt prayatiḥ parastāt 
SA_GV_syajurvedu-1900	ā rodasī apṛṇad ā svar mahaj jātaṃ yad enam apaso adhārayan /  so adhvarāya pari ṇīyate kavir atyo na vājasātaye canohitaḥ //	ā rodasī apṛṇat ā svar mahat jātam yat enam apasaḥ adhārayan    saḥ adhvarāya pari ṇīyate kaviḥ atyaḥ na vājasātaye canohitaḥ 
SA_GV_syajurvedu-1901	ukthebhir vṛtrahantamā yā mandānā cid ā girā /  āṅgūṣair āvivāsataḥ //	ukthebhiḥ vṛtra hantamā yā mandānā cit ā girā    āṅgūṣaiḥ āvivāsataḥ 
SA_GV_syajurvedu-1902	upa naḥ sūnavo giraḥ śṛṇvantv amṛtasya ye /  sumṛḍīkā bhavantu naḥ //	upa naḥ sūnavaḥ giraḥ śṛṇvantu amṛtasya ye     su mṛḍīkāḥ bhavantu naḥ 
SA_GV_syajurvedu-1903	brahmāṇi me matayaḥ śam̐ sutāsaḥ śuṣma iyarti prabhṛto me adriḥ /  ā śāsate prati haryanty ukthemā harī vahatas tā no accha //	brahmāṇi me matayaḥ śam sutāsaḥ śuṣmaḥ iyarti prabhṛtaḥ me adriḥ   ā śāsate prati haryanti ukthā imā harī vahataḥ tā naḥ accha 
SA_GV_syajurvedu-1904	anuttam ā te maghavan nakir nu na tvāvām̐ asti devatā vidānaḥ /  na jāyamāno naśate na jāto yāni kariṣyā kṛṇuhi pravṛddha //	anuttam ā te maghavan nakir nu na asti devatā vidānaḥ    na jāyamānaḥ naśate na jātaḥ yāni kariṣyā kṛṇuhi pravṛddha 
SA_GV_syajurvedu-1905	tad id āsa bhuvaneṣu jyeṣṭhaṃ yato jajña ugras tveṣanṛmṇaḥ /  sadyo jajñāno ni riṇāti śatrūn anu yaṃ viśve madanty ūmāḥ //	tat id āsa bhuvaneṣu jyeṣṭham yatas jajñe ugraḥ tveṣa nṛmṇaḥ    sadyas jajñānaḥ ni riṇāti śatrūn anu yam viśve madanti ūmāḥ 
SA_GV_syajurvedu-1906	imā u tvā purūvaso giro vardhantu yā mama /  pāvakavarṇāḥ śucayo vipaścito 'bhi stomair anūṣata //	imāḥ u tvā purūvaso giraḥ vardhantu yāḥ mama   / pāvaka varṇāḥ śucayaḥ vipaścitaḥ bhi stomaiḥ anūṣata 
SA_GV_syajurvedu-1907	yasyāyaṃ viśva āryo dāsaḥ śevadhipā ariḥ /  tiraś cid arye ruśame parīravi tubhyet so ajyate rayiḥ //	yasya ayam viśvaḥ āryaḥ dāsaḥ śevadhi pāḥ ariḥ tiras cit arye ruśame tubhya id saḥ ajyate rayiḥ 
SA_GV_syajurvedu-1908	ayam̐ sahasram ṛṣibhiḥ sahaskṛtaḥ samudra iva paprathe /  satyaḥ so asya mahimā gṛṇe śavo yajñeṣu viprarājye //	ayam sahasram ṛṣibhiḥ sahaskṛtaḥ samudraḥ iva paprathe     satyaḥ saḥ asya mahimā gṛṇe śavaḥ yajñeṣu vipra rājye 
SA_GV_syajurvedu-1909	adabdhebhiḥ savitaḥ pāyubhiṣ ṭvam̐ śivebhir adya pari pāhi no gayam /  hiraṇyajihvaḥ suvitāya navyase rakṣā mākir no aghaśam̐sa īśata //	adabdhebhiḥ savitar pāyubhiḥ tvam śivebhiḥ adya pari pāhi naḥ gayam   hiraṇya jihvaḥ suvitāya navyase rakṣā mākir naḥ agha śamsaḥ īśata 
SA_GV_syajurvedu-1910	ā no yajñaṃ divispṛśaṃ vāyo yāhi sumanmabhiḥ /  antaḥ pavitra upari śrīṇāno 'yam̐ śukro ayāmi te //	ā naḥ yajñam divispṛśam vāyo yāhi su manmabhiḥ   antar pavitre upari śrīṇānaḥ yam śukraḥ ayāmi te 
SA_GV_syajurvedu-1911	indravāyū susaṃdṛśā suhaveha havāmahe /  yathā naḥ sarva ij jano 'namīvaḥ saṃgame sumanā asat //	indra vāyū su saṃdṛśā su havā iha havāmahe    yathā naḥ sarvaḥ id janaḥ namīvaḥ saṃgame su manāḥ asat 
SA_GV_syajurvedu-1912	ṛdhag itthā sa martyaḥ śaśame devatātaye /  yo nūnaṃ mitrāvaruṇāv abhiṣṭaya ācakre havyadātaye //	ṛdhak itthā sa martyaḥ śaśame devatātaye    yaḥ nūnam mitrāvaruṇau abhiṣṭaye ācakre havya dātaye 
SA_GV_syajurvedu-1913	ā yātam upa bhūṣataṃ madhvaḥ pibatam aśvinā /  dugdhaṃ payo vṛṣaṇā jenyāvasū mā no mardhiṣṭam ā gatam //	ā yātam upa bhūṣatam madhvaḥ pibatam aśvinā    dugdham payaḥ vṛṣaṇā jenyāvasū mā naḥ mardhiṣṭam ā gatam 
SA_GV_syajurvedu-1914	praitu brahmaṇas patiḥ pra devy etu sūnṛtā /  acchā vīraṃ naryaṃ paṅktirādhasaṃ devā yajñaṃ nayantu naḥ //	praitu brahmaṇaḥ patiḥ pra devī etu sūnṛtā   acchā vīram naryam paṅkti rādhasam devāḥ yajñam nayantu naḥ 
SA_GV_syajurvedu-1915	candramā apsv antar ā suparṇo dhāvate divi /  rayiṃ piśaṃgaṃ bahulaṃ puruspṛham̐ harir eti kanikradat //	candramāḥ apsu antar ā suparṇaḥ dhāvate divi    rayim piśaṃgam bahulam puruspṛham hariḥ eti kanikradat 
SA_GV_syajurvedu-1916	devaṃ-devaṃ vo 'vase devaṃ-devam abhiṣṭaye /  devaṃ-devam̐ huvema vājasātaye gṛṇanto devyā dhiyā //	devaṃdevam vaḥ vase devaṃdevam abhiṣṭaye devaṃdevam huvema vājasātaye gṛṇantaḥ devyā dhiyā 
SA_GV_syajurvedu-1917	divi pṛṣṭo arocatāgnir vaiśvānaro bṛhan /  kṣmayā vṛdhāna ojasā canohito jyotiṣā bādhate tamaḥ //	divi pṛṣṭaḥ arocata agniḥ vaiśvānaraḥ bṛhan   kṣmayā vṛdhānaḥ ojasā canohitaḥ jyotiṣā bādhate tamaḥ 
SA_GV_syajurvedu-1918	indrāgnī apād iyaṃ pūrvāgāt padvatībhyaḥ /  hitvī śiro jihvayā vāvadac carat trim̐śat padā ny akramīt //	indra agnī apāt iyam pūrvā āgāt padvatībhyaḥ    hitvī śiraḥ jihvayā vāvadat carat trimśat padā ni akramīt 
SA_GV_syajurvedu-1919	devāso hi ṣmā manave samanyavo viśve sākam̐ sarātayaḥ /  te no adya te aparaṃ tuce tu no bhavantu varivovidaḥ //	devāsaḥ hi sma manave samanyavaḥ viśve sākam sa rātayaḥ   te naḥ adya te aparam tuce tu naḥ bhavantu varivaḥ vidaḥ 
SA_GV_syajurvedu-1920	apādhamad abhiśastīr aśastihāthendro dyumny ābhavat /  devās ta indra sakhyāya yemire bṛhadbhāno marudgaṇa //	apādhamat abhiśastīḥ aśasti hā atha indraḥ dyumnī ābhavat    devāḥ te indra sakhyāya yemire bṛhat bhāno marut gaṇa 
SA_GV_syajurvedu-1921	pra va indrāya bṛhate maruto brahmārcata /  vṛtram̐ hanati vṛtrahā śatakratur vajreṇa śataparvaṇā //	pra vaḥ indrāya bṛhate marutaḥ brahma arcata    vṛtram hanati vṛtrahā śatakratuḥ vajreṇa śata parvaṇā 
SA_GV_syajurvedu-1922	asyed indro vāvṛdhe vṛṣṇyam̐ śavo made sutasya viṣṇavi /  adyā tam asya mahimānam āyavo 'nu ṣṭuvanti pūrvathā //	asya id indraḥ vāvṛdhe vṛṣṇyam śavaḥ made sutasya viṣṇavi    adyā tam asya mahimānam āyavaḥ nu stuvanti pūrvathā 
SA_GV_syajurvedu-1923	imā u tvā /  yasyāyam /  ayam̐ sahasram /  ūrdhva ū ṣu ṇaḥ //	imāḥ u tvā  yasya ayam  ayam sahasram   ūrdhvaḥ u su naḥ 
SA_GV_syajurvedu-1924	yaj jāgrato dūram udaiti daivaṃ tad u suptasya tathaivaiti /  dūraṃgamaṃ jyotiṣāṃ jyotir ekaṃ tan me manaḥ śivasaṃkalpam astu //	yat jāgrataḥ dūram udaiti daivam tat u suptasya tathā eva eti   / dūraṃgamam jyotiṣām jyotiḥ ekam tat me manaḥ śiva saṃkalpam astu 
SA_GV_syajurvedu-1925	yena karmāṇy apaso manīṣiṇo yajñe kṛṇvanti vidatheṣu dhīrāḥ /  yad apūrvaṃ yakṣam antaḥ prajānāṃ tan me manaḥ śivasaṃkalpam astu //	yena karmāṇi apasaḥ manīṣiṇaḥ yajñe kṛṇvanti vidatheṣu dhīrāḥ   yat apūrvam yakṣam antar prajānām tat me manaḥ śiva saṃkalpam astu 
SA_GV_syajurvedu-1926	yat prajñānam uta ceto dhṛtiś ca yaj jyotir antar amṛtaṃ  prajāsu /  yasmān na ṛte kiṃ cana karma kriyate tan me manaḥ śivasaṃkalpam astu //	yat prajñānam uta cetaḥ dhṛtiḥ ca yat jyotiḥ antar amṛtam prajāsu    yasmāt na ṛte kim cana karma kriyate tat me manaḥ śiva saṃkalpam astu 
SA_GV_syajurvedu-1927	yenedaṃ bhūtaṃ bhuvanaṃ bhaviṣyat parigṛhītam amṛtena sarvam /  yena yajñas tāyate saptahotā tan me manaḥ śivasaṃkalpam astu //	yena idam bhūtam bhuvanam bhaviṣyat parigṛhītam amṛtena sarvam    yena yajñaḥ tāyate saptahotā tat me manaḥ śiva saṃkalpam astu 
SA_GV_syajurvedu-1928	yasminn ṛcaḥ sāma yajūm̐ṣi yasmin pratiṣṭhitā rathanābhāv ivārāḥ  /  yasmim̐ś cittam̐ sarvam otaṃ prajānaṃ tan me manaḥ śivasaṃkalpam astu //	yasmin ṛcaḥ sāma yajūmṣi yasmin pratiṣṭhitāḥ ratha nābhau iva arāḥ     yasmin cittam sarvam otam prajānam tat me manaḥ śiva saṃkalpam astu 
SA_GV_syajurvedu-1929	suṣārathir aśvān iva yan manuṣyān nenīyate 'bhīśubhir vājina iva /  hṛtpratiṣṭhaṃ yad ajiraṃ javiṣṭhaṃ tan me manaḥ śivasaṃkalpam astu //	suṣārathiḥ aśvān iva yat manuṣyān nenīyate bhīśubhiḥ vājinaḥ iva  / hṛd pratiṣṭham yat ajiram javiṣṭham tat me manaḥ śiva saṃkalpam astu 
SA_GV_syajurvedu-1930	pituṃ nu stoṣaṃ maho dharmāṇaṃ taviṣīm /  yasya trito vy ojasā vṛtraṃ viparvam ardayat //	pitum nu stoṣam mahaḥ dharmāṇam taviṣīm    yasya tritaḥ vi ojasā vṛtram viparvam ardayat 
SA_GV_syajurvedu-1931	anv id anumate tvaṃ manyāsai śaṃ ca nas kṛdhi /  kratve dakṣāya no hinu pra ṇa āyūm̐ṣi tāriṣaḥ //	anu id anumate tvam manyāsai śam ca naḥ kṛdhi   kratve dakṣāya naḥ hinu pra naḥ āyūmṣi tāriṣaḥ 
SA_GV_syajurvedu-1932	anu no 'dyānumatir yajñaṃ deveṣu manyatām /  agniś ca havyavāhano bhavataṃ dāśuṣe mayaḥ //	anu naḥ dyānumatiḥ yajñam deveṣu manyatām   agniḥ ca havya vāhanaḥ bhavatam dāśuṣe mayaḥ 
SA_GV_syajurvedu-1933	sinīvāli pṛthuṣṭuke yā devānām asi svasā /  juṣasva havyam āhutaṃ prajāṃ devi didiḍḍhi naḥ //	sinīvāli pṛthuṣṭuke yā devānām asi svasā   juṣasva havyam āhutam prajām devi didiḍḍhi naḥ 
SA_GV_syajurvedu-1934	pañca nadyaḥ sarasvatīm api yanti sasrotasaḥ /  sarasvatī tu pañcadhā so deśe 'bhavat sarit //	pañca nadyaḥ sarasvatīm api yanti sasrotasaḥ   sarasvatī tu pañcadhā sā u deśe bhavat sarit 
SA_GV_syajurvedu-1935	tvam agne prathamo aṅgirā ṛṣir devo devānām abhavaḥ śivaḥ sakhā /  tava vrate kavayo vidmanāpaso 'jāyanta maruto bhrājadṛṣṭayaḥ //	tvam agne prathamaḥ aṅgirāḥ ṛṣiḥ devaḥ devānām abhavaḥ śivaḥ sakhā    tava vrate kavayaḥ vidmana apasaḥ jāyanta marutaḥ bhrājat ṛṣṭayaḥ 
SA_GV_syajurvedu-1936	tvaṃ no agne tave deva pāyubhir maghono rakṣa tanvaś ca vandya /  trātā tokasya tanaye gavām asy animeṣam̐ rakṣaṇas tava vrate //	tvam naḥ agne tave deva pāyubhiḥ maghonaḥ rakṣa tanvaḥ ca vandya    trātā tokasya tanaye gavām asi animeṣam rakṣaṇaḥ tava vrate 
SA_GV_syajurvedu-1937	uttānāyām ava bharā cikitvānt sadyaḥ pravītā vṛṣaṇaṃ jajāna /  aruṣastūpo ruśad asya pāja iḍāyās putro vayune 'janiṣṭa //	uttānāyām ava bhara cikitvān sadyas pravītā vṛṣaṇam jajāna    aruṣa stūpaḥ ruśat asya pājaḥ iḍāyāḥ putraḥ vayune janiṣṭa 
SA_GV_syajurvedu-1938	iḍāyās tvā pade vayaṃ nābhā pṛthivyā adhi /  jātavedo ni dhīmahy agne havyāya voḍhave //	iḍāyāḥ tvā pade vayam nābhā pṛthivyāḥ adhi   / ni dhīmahi agne havyāya voḍhave 
SA_GV_syajurvedu-1939	pra manmahe śavasānāya śūṣam āṅgūṣaṃ girvaṇase aṅgirasvat /  suvṛktibhi stuvata ṛgmiyāyārcāmārkaṃ nare viśrutāya //	pra manmahe śavasānāya śūṣam āṅgūṣam girvaṇase aṅgirasvat      suvṛktibhiḥ stuvate ṛgmiyāya arcāma arkam nare viśrutāya 
SA_GV_syajurvedu-1940	pra vo mahe mahi namo bharadhvam āṅgūṣyam̐ śavasānāya sāma /  yenā naḥ pūrve pitaraḥ padajñā arcanto aṅgiraso gā avindan //	pra vaḥ mahe mahi namaḥ bharadhvam āṅgūṣyam śavasānāya sāma    yena naḥ pūrve pitaraḥ pada jñāḥ arcantaḥ aṅgirasaḥ gāḥ avindan 
SA_GV_syajurvedu-1941	icchanti tvā somyāsaḥ sakhāyaḥ sunvanti somaṃ dadhati prayām̐si /  titikṣante abhiśastiṃ janānām indra tvad ā kaś cana hi praketaḥ //	icchanti tvā somyāsaḥ sakhāyaḥ sunvanti somam dadhati prayāmsi    titikṣante abhiśastim janānām indra tvat ā kaḥ cana hi praketaḥ 
SA_GV_syajurvedu-1942	na te dūre paramā cid rajām̐sy asyā tu pra yāhi harivo haribhyām /  sthirāya vṛṣṇe savanā kṛtemā yuktā grāvāṇaḥ samidhāne agnau //	na te dūre paramā cit rajāmsi asyā tu pra yāhi harivas haribhyām     sthirāya vṛṣṇe savanā kṛtā imā yuktāḥ grāvāṇaḥ samidhāne agnau 
SA_GV_syajurvedu-1943	aṣāḍhaṃ yutsu pṛtanāsu paprim̐ svarṣām apsāṃ vṛjanasya gopām /  bhareṣujām̐ sukṣitim̐ suśravasaṃ jayantaṃ tvām anu madema soma //	aṣāḍham yutsu pṛtanāsu paprim svarṣām ap sām vṛjanasya gopām    bhareṣujām su kṣitim suśravasam jayantam tvām anu madema soma 
SA_GV_syajurvedu-1944	somo dhenum̐ somo arvantam āśum̐ somo vīraṃ karmaṇyaṃ dadāti /  sādanyaṃ vidathyam̐ sabheyaṃ pitṛśravaṇaṃ yo dadāśad asmai //	somaḥ dhenum somaḥ arvantam āśum somaḥ vīram karmaṇyam dadāti  / sādanyam vidathyam sabheyam pitṛ śravaṇam yaḥ dadāśat asmai 
SA_GV_syajurvedu-1945	tvam imā oṣadhīḥ soma viśvās tvam apo ajanayas tvaṃ gāḥ /  tvam ā tatanthorv antarikṣaṃ tvaṃ jyotiṣā vi tamo vavartha //	tvam imāḥ oṣadhīḥ soma viśvāḥ tvam apaḥ ajanayaḥ tvam gāḥ   tvam ā tatantha uru antarikṣam tvam jyotiṣā vi tamaḥ vavartha 
SA_GV_syajurvedu-1946	devena no manasā deva soma rāyo bhāgam̐ sahasāvann abhi yudhya /  mā tvā tanad īśiṣe vīryasyobhayebhyaḥ pra cikitsā gaviṣṭau //	devena naḥ manasā deva soma rāyaḥ bhāgam sahasāvan abhi yudhya   mā tvā tanat īśiṣe vīryasya ubhayebhyaḥ pra cikitsa gaviṣṭau 
SA_GV_syajurvedu-1947	aṣṭau vy akhyat kakubhaḥ pṛthivyās trī dhanva yojanā sapta  sindhūn /  hiraṇyākṣaḥ savitā deva āgād dadhad ratnā dāśuṣe vāryāṇi //	aṣṭau vi akhyat kakubhaḥ pṛthivyāḥ trī dhanva yojanā sapta sindhūn    hiraṇya akṣaḥ savitā devaḥ āgāt dadhat ratnā dāśuṣe vāryāṇi 
SA_GV_syajurvedu-1948	hiraṇyapāṇiḥ savitā vicarṣaṇir ubhe dyāvāpṛthivī antar īyate /  apāmīvāṃ bādhate veti sūryam abhi kṛṣṇena rajasā dyām ṛṇoti //	hiraṇya pāṇiḥ savitā vicarṣaṇiḥ ubhe dyāvāpṛthivī antar īyate   apa amīvām bādhate veti sūryam abhi kṛṣṇena rajasā dyām ṛṇoti 
SA_GV_syajurvedu-1949	hiraṇyahasto asuraḥ sunīthaḥ sumṛḍīkaḥ svavā yātv arvāṅ /  apasedhan rakṣaso yātudhānān asthād devaḥ pratidoṣaṃ gṛṇānaḥ //	hiraṇya hastaḥ asuraḥ su nīthaḥ su mṛḍīkaḥ svavā yātu arvāṅ    apasedhan rakṣasaḥ yātudhānān asthāt devaḥ pratidoṣam gṛṇānaḥ 
SA_GV_syajurvedu-1950	ye te panthāḥ savitaḥ pūrvyāso 'reṇavaḥ sukṛtā antarikṣe /  tebhir no adya pathibhiḥ sugebhī rakṣā ca no adhi ca brūhi deva //	ye te panthāḥ savitar pūrvyāsaḥ reṇavaḥ su kṛtāḥ antarikṣe    tebhiḥ naḥ adya pathibhiḥ su gebhiḥ rakṣā ca naḥ adhi ca brūhi deva 
SA_GV_syajurvedu-1951	ubhā pibatam aśvinobhā naḥ śarma yacchatam /  avidriyābhir ūtibhiḥ //	ubhā pibatam aśvinā ubhā naḥ śarma yacchatam avidriyābhiḥ ūtibhiḥ 
SA_GV_syajurvedu-1952	apnasvatīm aśvinā vācam asme kṛtaṃ no dasrā vṛṣaṇā manīṣām /  adyūtye 'vase ni hvaye vāṃ vṛdhe ca no bhavataṃ vājasātau //	apnasvatīm aśvinā vācam asme kṛtam naḥ dasrā vṛṣaṇā manīṣām    a dyūtye vase ni hvaye vām vṛdhe ca naḥ bhavatam vājasātau 
SA_GV_syajurvedu-1953	dyubhir aktubhiḥ pari pātam asmān ariṣṭebhir aśvinā saubhagebhiḥ /  tan no mitro varuṇo māmahantām aditiḥ sindhuḥ pṛthivī uta dyauḥ //	dyubhiḥ aktubhiḥ pari pātam asmān ariṣṭebhiḥ aśvinā saubhagebhiḥ   tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV_syajurvedu-1954	ā kṛṣṇena rajasā vartamāno niveśayann amṛtaṃ martyaṃ ca /  hiraṇyayena savitā rathenā devo yāti bhuvanāni paśyan //	ā kṛṣṇena rajasā vartamānaḥ niveśayan amṛtam martyam ca  / hiraṇyayena savitā rathena ā devaḥ yāti bhuvanāni paśyan 
SA_GV_syajurvedu-1955	ā rātri pārthivam̐ rajaḥ pitur aprāyi dhāmabhiḥ /  divaḥ sadām̐si bṛhatī vi tiṣṭhasa ā tveṣaṃ vartate tamaḥ //	ā rātri pārthivam rajaḥ pituḥ aprāyi dhāmabhiḥ    divaḥ sadāmsi bṛhatī vi tiṣṭhase ā tveṣam vartate tamaḥ 
SA_GV_syajurvedu-1956	uṣas tac citram ā bharāsmabhyaṃ vājinīvati /  yena tokaṃ ca tanayaṃ ca dhāmahe //	uṣaḥ tat citram ā bhara asmabhyam vājinīvati   yena tokam ca tanayam ca dhāmahe 
SA_GV_syajurvedu-1957	prātar agniṃ prātar indram̐ havāmahe prātar mitrāvaruṇā prātar  aśvinā /  prātar bhagaṃ pūṣaṇaṃ brahmaṇaspatiṃ prātaḥ somam uta rudram̐ huvema //	prātar agnim prātar indram havāmahe prātar mitrāvaruṇā prātar aśvinā  / prātar bhagam pūṣaṇam brahmaṇaspatim prātar somam uta rudram huvema 
SA_GV_syajurvedu-1958	prātarjitaṃ bhagam ugram̐ huvema vayaṃ putram aditer yo vidhartā /  ādhraś cid yaṃ manyamānas turaś cid rājā cid yaṃ bhagaṃ bhakṣīty āha //	prātar jitam bhagam ugram huvema vayam putram aditeḥ yaḥ vidhartā    ādhraḥ cit yam manyamānaḥ turaḥ cit rājā cit yam bhagam bhakṣi iti āha 
SA_GV_syajurvedu-1959	bhaga praṇetar bhaga satyarādho bhagemāṃ dhiyam ud avā dadan naḥ /  bhaga pra ṇo janaya gobhir aśvair bhaga pra nṛbhir nṛvantaḥ syāma //	bhaga praṇetar bhaga satya rādhaḥ bhaga imām dhiyam ud ava dadan naḥ    bhaga pra naḥ janaya gobhiḥ aśvaiḥ bhaga pra nṛbhiḥ nṛvantaḥ syāma 
SA_GV_syajurvedu-1960	utedānīṃ bhagavantaḥ syāmota prapitva uta madhye ahnām /  utoditā maghavan sūryasya vayaṃ devānām̐ sumatau syāma //	uta idānīm bhagavantaḥ syāma uta prapitve uta madhye ahnām    uta uditā maghavan sūryasya vayam devānām sumatau syāma 
SA_GV_syajurvedu-1961	bhaga eva bhagavām̐ astu devās tena vayaṃ bhagavantaḥ syāma /  taṃ tvā bhaga sarva ij johavīti sa no bhaga puraetā bhaveha //	bhagaḥ eva bhagavām astu devāḥ tena vayam bhagavantaḥ syāma    tam tvā bhaga sarvaḥ id johavīti sa naḥ bhaga puraetā bhava iha 
SA_GV_syajurvedu-1962	sam adhvarāyoṣaso namanta dadhikrāveva śucaye padāya /  arvācīnaṃ vasuvidaṃ bhagaṃ no ratham ivāśvā vājina ā vahantu //	sam adhvarāya uṣasaḥ namanta dadhikrāvā iva śucaye padāya    arvācīnam vasu vidam bhagam naḥ ratham iva aśvāḥ vājinaḥ ā vahantu 
SA_GV_syajurvedu-1963	aśvāvatīr gomatīr na uṣāso vīravatīḥ sadam ucchantu bhadrāḥ /  ghṛtaṃ duhānā viśvataḥ prapītā yūyaṃ pāta svastibhiḥ sadā naḥ //	aśvāvatīḥ gomatīḥ naḥ uṣāsaḥ vīravatīḥ sadam ucchantu bhadrāḥ   ghṛtam duhānāḥ viśvatas prapītāḥ yūyam pāta svastibhiḥ sadā naḥ 
SA_GV_syajurvedu-1964	pūṣan tava vrate vayaṃ na riṣyema kadā cana /  stotāras ta iha smasi //	pūṣan tava vrate vayam na riṣyema kadā cana    stotāraḥ te iha smasi 
SA_GV_syajurvedu-1965	pathas-pathaḥ paripatiṃ vacasyā kāmena kṛto abhy ānaḍ arkam /  sa no rāsac churudhaś candrāgrā dhiyaṃ-dhiyam̐ sīṣadhāti pra pūṣā //	pathaspathaḥ paripatim vacasyā kāmena kṛtaḥ abhī ānaṭ arkam    sa naḥ rāsat śurudhaḥ candra agrāḥ dhiyam dhiyam sīṣadhāti pra pūṣā 
SA_GV_syajurvedu-1966	trīṇi padā vi cakrame viṣṇur gopā adābhyaḥ /  ato dharmāṇi dhārayan //	trīṇi padā vi cakrame viṣṇuḥ gopāḥ adābhyaḥ   atas dharmāṇi dhārayan 
SA_GV_syajurvedu-1967	tad viprāso vipanyavo jāgṛvām̐saḥ sam indhate /  viṣṇor yat paramaṃ padam //	tat viprāsaḥ vipanyavaḥ jāgṛvāmsaḥ sam indhate      viṣṇoḥ yat paramam padam 
SA_GV_syajurvedu-1968	ghṛtavatī bhuvanānām abhiśriyorvī pṛthvī madhudughe supeśasā /  dyāvāpṛthivī varuṇasya dharmaṇā viṣkabhite ajare bhūriretasā //	ghṛtavatī bhuvanānām abhiśriyā urvī pṛthvī madhu dughe supeśasā    dyāvāpṛthivī varuṇasya dharmaṇā viṣkabhite ajare bhūri retasā 
SA_GV_syajurvedu-1969	ye naḥ sapatnā apa te bhavantv indrāgnibhyām ava bādhāmahe tān /  vasavo rudrā ādityā uparispṛśaṃ mograṃ cettāram adhirājam akran //	ye naḥ sapatnāḥ apa te bhavantu indra agnibhyām ava bādhāmahe tān vasavaḥ rudrāḥ ādityāḥ uparispṛśam mā ugram cettāram adhirājam akran 
SA_GV_syajurvedu-1970	ā nāsatyā tribhir ekādaśair iha devebhir yātaṃ madhupeyam aśvinā /  prāyus tāriṣṭaṃ nī rapām̐si mṛkṣatam̐ sedhataṃ dveṣo bhavatam̐ sacābhuvā  //	ā nāsatyā tribhiḥ ekādaśaiḥ iha devebhiḥ yātam madhu peyam aśvinā    pra āyuḥ tāriṣṭam niḥ rapāmsi mṛkṣatam sedhatam dveṣaḥ bhavatam sacābhuvā  /
SA_GV_syajurvedu-1971	eṣa va stomo maruta iyaṃ gīr māndāryasya mānyasya kāroḥ /  eṣā yāsīṣṭa tanve vayāṃ vidyāmeṣaṃ vṛjanaṃ jīradānum //	eṣa vaḥ stomaḥ marutaḥ iyam gīḥ māndāryasya mānyasya kāroḥ    ā iṣā yāsīṣṭa tanve vayām vidyāma iṣam vṛjanam jīra dānum 
SA_GV_syajurvedu-1972	sahastomāḥ sahacchandasa āvṛtaḥ sahapramā ṛṣayaḥ sapta daivyāḥ /  pūrveṣāṃ panthām anudṛśya dhīrā anvālebhire rathyo na raśmīn //	saha stomāḥ saha chandasaḥ āvṛtaḥ saha pramāḥ ṛṣayaḥ sapta daivyāḥ pūrveṣām panthām anudṛśya dhīrāḥ anvālebhire rathyaḥ na raśmīn 
SA_GV_syajurvedu-1973	āyuṣyaṃ varcasyam̐ rāyaspoṣam audbhidam /  idam̐ hiraṇyaṃ varcasvaj jaitrāyā viśatād u mām //	āyuṣyam varcasyam rāyaspoṣam audbhidam   idam hiraṇyam varcasvat jaitrāyāḥ viśatāt u mām 
SA_GV_syajurvedu-1974	na tad rakṣām̐si na piśācās taranti devānām ojaḥ prathamajam̐ hy  etat /  yo bibharti dākṣāyaṇam̐ hiraṇyam̐ sa deveṣu kṛṇute dīrgham āyuḥ sa  manuṣyeṣu kṛṇute dīrgham āyuḥ //	na tat rakṣāmsi na piśācāḥ taranti devānām ojaḥ prathama jam hi etat    yaḥ bibharti dākṣāyaṇam hiraṇyam sa deveṣu kṛṇute dīrgham āyuḥ sa manuṣyeṣu kṛṇute dīrgham āyuḥ 
SA_GV_syajurvedu-1975	yad ābadhnan dākṣāyaṇā hiraṇyam̐ śatānīkāya sumanasyamānāḥ /  tan ma ā badhnāmi śataśāradāyāyuṣmān jaradaṣṭir yathāsam //	yat ābadhnan dākṣāyaṇāḥ hiraṇyam śatānīkāya sumanasyamānāḥ   tat me ā badhnāmi śata śāradāya āyuṣmān jaradaṣṭiḥ yathā āsam 
SA_GV_syajurvedu-1976	uta no 'hir budhnyaḥ śṛṇotv aja ekapāt pṛthivī samudraḥ /  viśve devā ṛtāvṛdho huvānā stutā mantrāḥ kaviśastā avantu //	uta naḥ hiḥ budhnyaḥ śṛṇotu ajaḥ eka pād pṛthivī samudraḥ    viśve devāḥ ṛtāvṛdhaḥ huvānāḥ stutāḥ mantrāḥ kavi śastāḥ avantu 
SA_GV_syajurvedu-1977	imā gira ādityebhyo ghṛtasnūḥ sanād rājabhyo juhvā juhomi /  śṛṇotu mitro aryamā bhago nas tuvijāto varuṇo dakṣo am̐śaḥ //	imāḥ giraḥ ādityebhyaḥ ghṛtasnūḥ sanāt rājabhyaḥ juhvā juhomi    śṛṇotu mitraḥ aryamā bhagaḥ naḥ tuvi jātaḥ varuṇaḥ dakṣaḥ amśaḥ 
SA_GV_syajurvedu-1978	sapta ṛṣayaḥ pratihitāḥ śarīre sapta rakṣanti sadam apramādam /  saptāpaḥ svapato lokam īyus tatra jāgṛto asvapnajau satrasadau ca  devau //	sapta ṛṣayaḥ pratihitāḥ śarīre sapta rakṣanti sadam apramādam    sapta apaḥ svapataḥ lokam īyuḥ tatra jāgṛtaḥ a svapna jau satra sadau ca devau 
SA_GV_syajurvedu-1979	ut tiṣṭha brahmaṇaspate devayantas tvemahe /  upa pra yantu marutaḥ sudānava indra prāśūr bhavā sacā //	ud tiṣṭha brahmaṇaspate devayantaḥ tvā īmahe    upa pra yantu marutaḥ sudānavaḥ indra prāśūḥ bhava sacā 
SA_GV_syajurvedu-1980	pra nūnaṃ brahmaṇaspatir mantraṃ vadaty ukthyam /  yasminn indro varuṇo mitro aryamā devā okām̐si cakrire //	pra nūnam brahmaṇaspatiḥ mantram vadati ukthyam   yasmin indraḥ varuṇaḥ mitraḥ aryamā devāḥ okāmsi cakrire 
SA_GV_syajurvedu-1981	brahmaṇaspate tvam asya yantā sūktasya bodhi tanayaṃ ca jinva /  viśvaṃ tad bhadraṃ yad avanti devā bṛhad vadema vidathe suvīrāḥ //	brahmaṇaspate tvam asya yantā sūktasya bodhi tanayam ca jinva        tat bhadram yat avanti devāḥ bṛhat vadema vidathe su vīrāḥ 
SA_GV_syajurvedu-1982	ya imā viśvā /  viśvakarmā /  yo naḥ pitā /  annapate 'nnasya no dehi //	yaḥ imā viśvā   viśva karmā   yaḥ naḥ pitā   anna pate nnasya naḥ dehi 
SA_GV_syajurvedu-1983	apeto yantu paṇayo 'sumnā devapīyavaḥ /  asya lokaḥ sutāvataḥ //	apa itas yantu paṇayaḥ sumnā deva pīyavaḥ   asya lokaḥ sutāvataḥ 
SA_GV_syajurvedu-1984	dyubhir ahobhir aktubhir vyaktaṃ yamo dadātv avasānam asmai //	dyubhiḥ ahobhiḥ aktubhiḥ vyaktam yamaḥ dadātu avasānam asmai 
SA_GV_syajurvedu-1985	savitā te śarīrebhyaḥ pṛthivyāṃ lokam icchatu /  tasmia yujyantām usriyāḥ //	savitā te śarīrebhyaḥ pṛthivyām lokam icchatu tasmia yujyantām usriyāḥ 
SA_GV_syajurvedu-1986	vāyuḥ punātu /  savitā punātu /  agner bhrājasā /  sūryasya varcasā /  vi mucyantām usriyāḥ //	vāyuḥ punātu savitā punātu   agneḥ bhrājasā   sūryasya varcasā   vi mucyantām usriyāḥ 
SA_GV_syajurvedu-1987	aśvatthe vo niṣadanaṃ parṇe vo vasatiṣ kṛtā /  gobhāja it kilāsatha yat sanavatha pūruṣam //	aśvatthe vaḥ niṣadanam parṇe vaḥ vasatiḥ kṛtā   go bhājaḥ id kila asatha yat sanavatha pūruṣam 
SA_GV_syajurvedu-1988	savitā te śarīrāṇi mātur upastha ā vapatu /  tasmai pṛthivi śaṃ bhava //	savitā te śarīrāṇi mātuḥ upasthe ā vapatu   tasmai pṛthivi śam bhava 
SA_GV_syajurvedu-1989	prajāpatau tvā devatāyām upodake loke ni dadhāmy asau /  apa naḥ śośucad agham //	prajāpatau tvā devatāyām upodake loke ni dadhāmi asau apa naḥ śośucat agham 
SA_GV_syajurvedu-1990	paraṃ mṛtyo anu parehi panthāṃ yas te anya itaro devayānāt /  cakṣuṣmate śṛṇvate te bravīmi mā naḥ prajām̐ rīriṣo mota vīrān //	param mṛtyo anu parehi panthām yaḥ te anyaḥ itaraḥ deva yānāt    cakṣuṣmate śṛṇvate te bravīmi mā naḥ prajām rīriṣaḥ mā uta vīrān 
SA_GV_syajurvedu-1991	śaṃ vātaḥ śam̐ hi te ghṛṇiḥ śaṃ te bhavantv iṣṭakāḥ /  śaṃ te bhavantv agnayaḥ pārthivāso mā tvābhi śūśucan //	śam vātaḥ śam hi te ghṛṇiḥ śam te bhavantu iṣṭakāḥ   śam te bhavantu agnayaḥ pārthivāsaḥ mā tvā abhi śūśucan 
SA_GV_syajurvedu-1992	kalpantāṃ te diśas tubhyam āpaḥ śivatamās tubhyaṃ bhavantu  sindhavaḥ /  antarikṣam̐ śivaṃ tubhyaṃ kalpantāṃ te diśaḥ sarvāḥ //	kalpantām te diśaḥ tubhyam āpaḥ śivatamāḥ tubhyam bhavantu sindhavaḥ    antarikṣam śivam tubhyam kalpantām te diśaḥ sarvāḥ 
SA_GV_syajurvedu-1993	aśmanvatī rīyate sam̐ rabhadhvam ut tiṣṭhata pra taratā sakhāyaḥ /  atra jahīmo 'śivā ye asañchivān vayam uttaremābhi vājān //	aśmanvatī rīyate sam rabhadhvam ud tiṣṭhata pra tarata sakhāyaḥ    atra jahīmaḥ śivāḥ ye asan śivān vayam uttarema abhi vājān 
SA_GV_syajurvedu-1994	apāgham apa kilviṣam apa kṛtyām apo rapaḥ /  apāmārga tvam asmad apa duḥṣvapnyam̐ suva //	apa agham apa kilviṣam apa kṛtyām apa u rapaḥ apa amārga tvam asmat apa duḥṣvapnyam suva 
SA_GV_syajurvedu-1995	sumitriyā na āpa oṣadhayaḥ santu durmitriyās tasmai santu yo  'smān dveṣṭi yaṃ ca vayaṃ dviṣmaḥ //	su mitriyāḥ naḥ āpaḥ oṣadhayaḥ santu durmitriyāḥ tasmai santu yaḥ smān dveṣṭi yam ca vayam dviṣmaḥ 
SA_GV_syajurvedu-1996	anaḍvāham ā rabhāmahe saurabheyam̐ svastaye /  sa na indra iva devebhyo vahniḥ saṃtaraṇo bhava //	anaḍvāham ā rabhāmahe saurabheyam svastaye    sa naḥ indraḥ iva devebhyaḥ vahniḥ saṃtaraṇaḥ bhava 
SA_GV_syajurvedu-1997	ud vayaṃ tamasas pari svaḥ paśyanta uttaram /  devaṃ devatrā sūryam aganma jyotir uttamam //	ud vayam tamasaḥ pari svar paśyantaḥ uttaram    devam devatrā sūryam aganma jyotiḥ uttamam 
SA_GV_syajurvedu-1998	imaṃ jīvebhyaḥ paridhiṃ dadhāmi maiṣāṃ nu gād aparo artham etam /  śataṃ jīvantu śaradaḥ purūcīr antar mṛtyuṃ dadhatāṃ parvatena //	imam jīvebhyaḥ paridhim dadhāmi mā eṣām nu gāt aparaḥ artham etam    śatam jīvantu śaradaḥ purūcīḥ antar mṛtyum dadhatām parvatena 
SA_GV_syajurvedu-1999	agna āyūm̐ṣi pavasva ā suvorjam iṣaṃ ca naḥ /  āre bādhasva ducchunām //	agne āyūmṣi pavasva ā suva ūrjam iṣam ca naḥ        bādhasva ducchunām 
SA_GV_syajurvedu-2000	āyuṣmān agne haviṣā vṛdhāno ghṛtaprsatīko ghṛtayonir edhi /  ghṛtaṃ pītvā madhu cāru gavyaṃ piteva putram abhi rakṣatād imānt  svāhā //	āyuṣmān agne haviṣā vṛdhānaḥ ghṛta prsatīkaḥ ghṛta yoniḥ edhi  / ghṛtam pītvā madhu cāru gavyam pitā iva putram abhi rakṣatāt imān svāhā 
SA_GV_syajurvedu-2001	parīme gām aneṣata pary agnim ahṛṣata /  deveṣv akrata śravaḥ ka imām̐ ā dadharṣati //	pari ime gām aneṣata pari agnim ahṛṣata     deveṣu akrata śravaḥ kaḥ imām ā dadharṣati 
SA_GV_syajurvedu-2002	kravyādam agniṃ pra hiṇomi dūraṃ yamarājyaṃ gacchatu ripravāhaḥ /  ihaivāyam itaro jātavedā devebhyo havyaṃ vahatu prajānan //	kravya adam agnim pra hiṇomi dūram yama rājyam gacchatu ripra vāhaḥ    iha eva ayam itaraḥ jātavedāḥ devebhyaḥ havyam vahatu prajānan 
SA_GV_syajurvedu-2003	vaha vapāṃ jātavedaḥ pitṛbhyo yatrainān vettha nihitān parāke /  medasaḥ kulyā upa tānt sravantu satyā eṣām āśiṣaḥ saṃ namantām̐ svāhā  //	vaha vapām jātavedaḥ pitṛbhyaḥ yatra enān vettha nihitān parāke    medasaḥ kulyāḥ upa tān sravantu satyāḥ eṣām āśiṣaḥ sam namantām svāhā 
SA_GV_syajurvedu-2004	syonā pṛthivi no bhavānṛkṣarā niveśanī /  yacchā naḥ śarma saprathāḥ //	syonā pṛthivi naḥ bhava anṛkṣarā niveśanī    yaccha naḥ śarma saprathāḥ 
SA_GV_syajurvedu-2005	apa naḥ śośucad agham //	apa naḥ śośucat agham 
SA_GV_syajurvedu-2006	asmāt tvam adhi jāto 'si tvad ayaṃ jāyatāṃ punaḥ /  asau svargāya lokāya svāhā //	asmāt tvam adhi jātaḥ u si tvat ayam jāyatām punar asau svargāya lokāya svāhā 
SA_GV_syajurvedu-2007	ṛcaṃ vācaṃ pra padye mano yajuḥ pra padye sāma prāṇaṃ pra padye  cakṣuḥ śrotraṃ pra padye /  vāg ojaḥ sahaujo mayi prāṇāpānau //	ṛcam vācam pra padye manaḥ yajuḥ pra padye sāma prāṇam pra padye cakṣuḥ śrotram pra padye    vāc ojaḥ saha ojaḥ mayi prāṇa apānau 
SA_GV_syajurvedu-2008	yan me chidraṃ cakṣuṣo hṛdayasya manaso vātitṛṇaṃ bṛhaspatir  me tad dadhātu /  śaṃ no bhavatu bhuvanasya yas patiḥ //	yat me chidram cakṣuṣaḥ hṛdayasya manasaḥ vā atitṛṇam bṛhaspatiḥ me tat dadhātu    śam naḥ bhavatu bhuvanasya yaḥ patiḥ 
SA_GV_syajurvedu-2009	bhūr bhuvaḥ svaḥ /  tat savitur vareṇyaṃ bhargo devasya dhīmahi /  dhiyo yo naḥ pracodayat //	bhūḥ bhuvaḥ svar   tat savituḥ vareṇyam bhargaḥ devasya dhīmahi   dhiyaḥ yaḥ naḥ pracodayat 
SA_GV_syajurvedu-2010	kayā naś citra ā bhuvad ūtī sadāvṛdhaḥ sakhā /  kayā śaciṣṭhayā vṛtā //	kayā naḥ citraḥ ā bhuvat ūtī sadāvṛdhaḥ sakhā   kayā śaciṣṭhayā vṛtā 
SA_GV_syajurvedu-2011	kas tvā satyo madānāṃ mam̐hiṣṭho matsad andhasaḥ /  dṛḍhā cid āruje vasu //	kaḥ tvā satyaḥ madānām mamhiṣṭhaḥ matsat andhasaḥ    dṛḍhā cit āruje vasu 
SA_GV_syajurvedu-2012	abhī ṣu ṇaḥ sakhīnām avitā jaritṝṇām /  śataṃ bhavāsy ūtaye //	abhi su naḥ sakhīnām avitā jaritṝṇām    śatam bhavāsi ūtaye 
SA_GV_syajurvedu-2013	kayā tvam na ūtyābhi pra mandase vṛṣan /  kayā stotṛbhya ā bhara //	kayā tvam naḥ ūtyā abhi pra mandase vṛṣan   kayā stotṛbhyaḥ ā bhara 
SA_GV_syajurvedu-2014	indro viśvasya rājati /  śaṃ no astu dvipade śaṃ catuṣpade //	indraḥ viśvasya rājati   śam naḥ astu dvipade śam catuṣpade 
SA_GV_syajurvedu-2015	śaṃ no mitram̐ śaṃ varuṇaḥ śaṃ no bhavatv aryamā /  śaṃ na indro bṛhaspatiḥ śaṃ no viṣṇur urukramaḥ //	śam naḥ mitram śam varuṇaḥ śam naḥ bhavatu aryamā   śam naḥ indraḥ bṛhaspatiḥ śam naḥ viṣṇuḥ uru kramaḥ 
SA_GV_syajurvedu-2016	śaṃ no vātaḥ pavatām̐ śaṃ nas tapatu sūryaḥ /  śaṃ naḥ kanikradad devaḥ parjanyo abhi varṣatu //	śam naḥ vātaḥ pavatām śam naḥ tapatu sūryaḥ   śam naḥ kanikradat devaḥ parjanyaḥ abhi varṣatu 
SA_GV_syajurvedu-2017	ahāni śaṃ bhavantu naḥ śam̐ rātrīḥ prati dhīyatām /  śaṃ na indrāgnī bhavatām avobhiḥ śaṃ na indrāvaruṇā rātahavyā /  śaṃ na indrāpūṣaṇā vājasātau śam indrāsomā suvitāya śaṃ yoḥ //	ahāni śam bhavantu naḥ śam rātrīḥ prati dhīyatām   śam naḥ indra agnī bhavatām avobhiḥ śam naḥ indrāvaruṇā rāta havyā   śam naḥ indrāpūṣaṇā vājasātau śam indrāsomā suvitāya śam yoḥ 
SA_GV_syajurvedu-2018	śaṃ no devīr abhiṣṭaya āpo bhavantu pītaye /  śaṃ yor abhi sravantu naḥ //	śam naḥ devīḥ abhiṣṭaye āpaḥ bhavantu pītaye   śam yos abhi sravantu naḥ 
SA_GV_syajurvedu-2019	syonā pṛthivi no bhavānṛkṣarā niveśanī /  yacchā naḥ śarma saprathāḥ //	syonā pṛthivi naḥ bhava anṛkṣarā niveśanī    yaccha naḥ śarma saprathāḥ 
SA_GV_syajurvedu-2020	āpo hi ṣṭhā mayobhuvas tā na ūrje dadhātana /  mahe raṇāya cakṣase //	āpaḥ hi stha mayobhuvaḥ tāḥ naḥ ūrje dadhātana mahe raṇāya cakṣase 
SA_GV_syajurvedu-2021	yo vaḥ śivatamo rasas tasya bhājayateha naḥ /  uśatīr iva mātaraḥ //	yaḥ vaḥ śivatamaḥ rasaḥ tasya bhājayata iha naḥ    uśatīḥ iva mātaraḥ 
SA_GV_syajurvedu-2022	tasmā araṃ gamāma vo yasya kṣayāya jinvatha /  āpo janayathā ca naḥ //	tasmai aram gamāma vaḥ yasya kṣayāya jinvatha    āpaḥ janayatha ca naḥ 
SA_GV_syajurvedu-2023	dyauḥ śāntir antarikṣam̐ śāntiḥ pṛthivī śāntir āpaḥ śāntir  oṣadhayaḥ śāntiḥ /  vanaspatayaḥ śāntir viśve devāḥ śāntir brahma śāntiḥ sarvam̐ śāntiḥ  śāntir eva śāntiḥ sā mā śāntir edhi //	dyauḥ śāntiḥ antarikṣam śāntiḥ pṛthivī śāntiḥ āpaḥ śāntiḥ oṣadhayaḥ śāntiḥ   vanaspatayaḥ śāntiḥ viśve devāḥ śāntiḥ brahma śāntiḥ sarvam śāntiḥ śāntiḥ eva śāntiḥ sā mā śāntiḥ edhi 
SA_GV_syajurvedu-2024	dṛte dṛm̐ha mā mitrasya mā cakṣuṣā sarvāṇi bhūtāni sam īkṣantām  /  mitrasyāhaṃ cakṣuṣā sarvāṇi bhūtāni samīkṣe /  mitrasya cakṣuṣā sam īkṣāmahe //	dṛte dṛmha mā mitrasya mā cakṣuṣā sarvāṇi bhūtāni sam īkṣantām      mitrasya aham cakṣuṣā sarvāṇi bhūtāni samīkṣe    mitrasya cakṣuṣā sam īkṣāmahe 
SA_GV_syajurvedu-2025	dṛte dṛm̐ha mā /  jyok te saṃdṛśi jīvyāsaṃ jyok te saṃdṛśi jīvyāsam //	dṛte dṛmha mā   jyok te saṃdṛśi jīvyāsam jyok te saṃdṛśi jīvyāsam 
SA_GV_syajurvedu-2026	namas te harase śociṣe namas te astv arciṣe /  anyām̐s te asmat tapantu hetayaḥ pāvako asmabhyam̐ śivo bhava //	namaḥ te harase śociṣe namaḥ te astu arciṣe   anyān te asmat tapantu hetayaḥ pāvakaḥ asmabhyam śivaḥ bhava 
SA_GV_syajurvedu-2027	namas te astu vidyute namas te stanayitnave /  namas te bhagavann astu yataḥ svaḥ samīhase //	namaḥ te astu vidyute namaḥ te stanayitnave   namaḥ te bhagavan astu yatas svar samīhase 
SA_GV_syajurvedu-2028	yato-yataḥ samīhase tato no abhayaṃ kuru /  śaṃ naḥ kuru prajābhyo 'bhayaṃ naḥ paśubhyaḥ //	yatas yatas samīhase tatas naḥ abhayam kuru   śam naḥ kuru prajābhyaḥ bhayam naḥ paśubhyaḥ 
SA_GV_syajurvedu-2029	sumitriyā na āpa oṣadhayaḥ santu +durmitriyās tasmai santu yo  'smān dveṣṭi yaṃ ca vayaṃ dviṣmaḥ //	su mitriyāḥ naḥ āpaḥ oṣadhayaḥ santu durmitriyāḥ tasmai santu yaḥ smān dveṣṭi yam ca vayam dviṣmaḥ 
SA_GV_syajurvedu-2030	tac cakṣur devahitaṃ purastāc chukram uc carat /  paśyema śaradaḥ śataṃ jīvema śaradaḥ śatam̐ śṛṇuyāma śaradaḥ śataṃ pra  bravāma śaradaḥ śatam adīnāḥ syāma śaradaḥ śataṃ bhūyaś ca śaradaḥ śatāt  //	tat cakṣuḥ deva hitam purastāt śukram ud carat  / paśyema śaradaḥ śatam jīvema śaradaḥ śatam śṛṇuyāma śaradaḥ śatam pra  bravāma śaradaḥ śatam a dīnāḥ syāma śaradaḥ śatam bhūyaḥ ca śaradaḥ śatāt  /
SA_GV_syajurvedu-2031	devasya tvā savituḥ prasave 'śvinor bāhubhyāṃ pūṣṇo hastābhyām /  ā dade nārir asi //	devasya tvā savituḥ prasave śvinoḥ bāhubhyām pūṣṇaḥ hastābhyām    ā dade nāriḥ asi 
SA_GV_syajurvedu-2032	yuñjate mana uta yuñjate dhiyo viprā viprasya bṛhato vipaścitaḥ /  vi hotrā dadhe vayunāvid eka in mahī devasya savituḥ pariṣṭutiḥ svāhā //	yuñjate manaḥ uta yuñjate dhiyaḥ viprāḥ viprasya bṛhataḥ vipaścitaḥ    vi hotrā dadhe vayunā vid ekaḥ id mahī devasya savituḥ pariṣṭutiḥ svāhā 
SA_GV_syajurvedu-2033	devī dyāvāpṛthivī makhasya vm adya śiro rādhyāsaṃ devayajane  pṛthivyāḥ /  makhāya tvā makhasya tvā śīrṣṇe //	devī dyāvāpṛthivī makhasya vm adya śiraḥ rādhyāsam devayajane pṛthivyāḥ   makhāya tvā makhasya tvā śīrṣṇe 
SA_GV_syajurvedu-2034	devyo vamryo bhūtasya prathamajā makhasya vo 'dya śiro rādhyāsaṃ  devayajane pṛthivyāḥ /  makhāya tvā makhasya tvā śīrṣṇe //	devyaḥ vamryaḥ bhūtasya prathama jāḥ makhasya vaḥ dya śiraḥ rādhyāsam devayajane pṛthivyāḥ    makhāya tvā makhasya tvā śīrṣṇe 
SA_GV_syajurvedu-2035	iyaty agre āsīn makhasya te 'dya śiro rādhyāsaṃ devayajane  pṛthivyāḥ /  makhāya tvā makhasya tvā śīrṣṇe //	iyatī agre āsīt makhasya te dya śiraḥ rādhyāsam devayajane pṛthivyāḥ   makhāya tvā makhasya tvā śīrṣṇe 
SA_GV_syajurvedu-2036	indrasyauja stha makhasya vo 'dya śiro rādhyāsaṃ devayajane  pṛthivyāḥ /  makhāya tvā makhasya tvā śīrṣṇe makhāya tvā makhasya tvā śīrṣṇe  makhāya tvā makhasya tvā śīrṣṇe //	indrasya ojaḥ stha makhasya vaḥ dya śiraḥ rādhyāsam devayajane pṛthivyāḥ   makhāya tvā makhasya tvā śīrṣṇe makhāya tvā makhasya tvā śīrṣṇe makhāya tvā makhasya tvā śīrṣṇe 
SA_GV_syajurvedu-2037	praitu brahmaṇas patiḥ pra devy etu sūnṛtā /  acchā vīraṃ naryaṃ paṅktirādhasaṃ devā yajñaṃ nayantu naḥ //	praitu brahmaṇaḥ patiḥ pra devī etu sūnṛtā   acchā vīram naryam paṅkti rādhasam devāḥ yajñam nayantu naḥ 
SA_GV_syajurvedu-2038	makhāya tvā makhasya tvā śīrṣṇe makhāya tvā makhasya tvā śīrṣṇe  makhāya tvā makhasya tvā śīrṣṇe //	makhāya tvā makhasya tvā śīrṣṇe makhāya tvā makhasya tvā śīrṣṇe makhāya tvā makhasya tvā śīrṣṇe 
SA_GV_syajurvedu-2039	makhasya śiro 'si /  makhāya tvā makhasya tvā śīrṣṇe /  makhasya śiro 'si /  makhāya tvā makhasya tvā śīrṣṇe /  makhasya śiro 'si /  makhāya tvā makhasya tvā śīrṣṇe //	makhasya śiraḥ si   makhāya tvā makhasya tvā śīrṣṇe    makhasya śiraḥ si   makhāya tvā makhasya tvā śīrṣṇe                              tvā makhasya tvā śīrṣṇe 
SA_GV_syajurvedu-2040	makhāya tvā makhasya tvā śīrṣṇe makhāya tvā makhasya tvā śīrṣṇe  makhāya tvā makhasya tvā śīrṣṇe //	makhāya tvā makhasya tvā śīrṣṇe makhāya tvā makhasya tvā śīrṣṇe makhāya tvā makhasya tvā śīrṣṇe 
SA_GV_syajurvedu-2041	aśvasya tvā vṛṣṇaḥ śaknā dhūpayāmi devayajane pṛthivyāḥ /  makhāya tvā makhasya tvā śīrṣṇe /  aśvasya tvā vṛṣṇaḥ śaknā dhūpayāmi devayajane pṛthivyāḥ /  makhāya tvā makhasya tvā śīrṣṇe /  aśvasya tvā vṛṣṇaḥ śaknā dhūpayāmi devayajane pṛthivyāḥ /  makhāya tvā makhasya tvā śīrṣṇe /  makhāya tvā makhasya tvā śīrṣṇe makhāya tvā makhasya tvā śīrṣṇe  makhāya tvā makhasya tvā śīrṣṇe //	aśvasya tvā vṛṣṇaḥ śaknā dhūpayāmi devayajane pṛthivyāḥ   makhāya tvā makhasya tvā śīrṣṇe   aśvasya tvā vṛṣṇaḥ śaknā dhūpayāmi devayajane pṛthivyāḥ    makhāya tvā makhasya tvā śīrṣṇe    aśvasya tvā vṛṣṇaḥ śaknā dhūpayāmi devayajane pṛthivyāḥ    makhāya tvā makhasya tvā śīrṣṇe                                                                                                                                                       
SA_GV_syajurvedu-2042	ṛjave tvā /  sādhave tvā /  sukṣityai tvā /  makhāya tvā makhasya tvā śīrṣṇe makhāya tvā makhasya tvā śīrṣṇe  makhāya tvā makhasya tvā śīrṣṇe //	ṛjave tvā sādhave tvā   su kṣityai tvā    makhāya tvā makhasya tvā śīrṣṇe makhāya tvā makhasya tvā śīrṣṇe makhāya tvā makhasya tvā śīrṣṇe 
SA_GV_syajurvedu-2043	yamāya tvā /  makhāya tvā /  sūryasya tvā tapase /  devas tvā savitā madhvānaktu /  pṛthivyāḥ sam̐spṛśas pāhi /  arcir asi śocir asi tapo 'si //	yamāya tvā   makhāya tvā   sūryasya tvā tapase    devaḥ tvā savitā madhvā anaktu   pṛthivyāḥ samspṛśaḥ pāhi   arciḥ asi śociḥ asi tapaḥ si 
SA_GV_syajurvedu-2044	anādhṛṣṭā purastād agner ādhipatya āyur me dāḥ /  putravato dakṣiṇata indrasyādhipatye prajāṃ me dāḥ /  suṣadā paścād devasya savitur ādhipatye cakṣur me dāḥ /  āsrutir uttarato dhātur ādhipatye rāyaspoṣaṃ me dāḥ /  vidhṛtir upariṣṭād bṛhaspater ādhipatye ojo me dāḥ /  viśvābhyo mā nāṣṭrābhyas pāhi /  manor aśvāsi //	anādhṛṣṭā purastāt agneḥ ādhipatye āyuḥ me dāḥ   putravataḥ dakṣiṇatas indrasya ādhipatye prajām me dāḥ   suṣadā paścāt devasya savituḥ ādhipatye cakṣuḥ me dāḥ   āsrutiḥ uttaratas dhātuḥ ādhipatye rāyaspoṣam me dāḥ    vidhṛtiḥ upariṣṭāt bṛhaspateḥ ādhipatye ojaḥ me dāḥ    viśvābhyaḥ mā nāṣṭrābhyaḥ pāhi    manoḥ aśvā asi 
SA_GV_syajurvedu-2045	svāhā marudbhiḥ pari śrīyasva /  divaḥ sam̐spṛśas pāhi /  madhu madhu madhu //	svāhā marudbhiḥ pari śrīyasva   divaḥ samspṛśaḥ pāhi   madhu madhu madhu 
SA_GV_syajurvedu-2046	g devānāṃ pitā matīnāṃ patiḥ prajānām /  saṃ devo devena savitrā gata sam̐ sūryeṇa rocate //	g devānām pitā matīnām patiḥ prajānām    sam devaḥ devena savitrā gata sam sūryeṇa rocate 
SA_GV_syajurvedu-2047	sam agnir agninā gata saṃ daivena savitrā sam̐ sūryeṇārociṣṭa /  svāhā sam agnis tapasā gata saṃ daivyena savitrā sam̐ sūryeṇārūrucata //	sam agniḥ agninā gata sam daivena savitrā sam sūryeṇa arociṣṭa svāhā sam agniḥ tapasā gata sam daivyena savitrā sam sūryeṇa arūrucata 
SA_GV_syajurvedu-2048	dhartā divo vi bhāti tapasas pṛthivyāṃ dhartā devo devānām  amartyas tapojāḥ /  vācam asme ni yaccha devāyuvam //	dhartā divaḥ vi bhāti tapasaḥ pṛthivyām dhartā devaḥ devānām amartyaḥ tapaḥ jāḥ    vācam asme ni yaccha devāyuvam 
SA_GV_syajurvedu-2049	apaśyaṃ gopām anipadyamānam ā ca parā ca pathibhiś carantam /  sa sadhrīcīḥ sa viṣūcīr vasāna ā varīvartti bhuvaneṣv antaḥ //	apaśyam gopām a nipadyamānam ā ca parā ca pathibhiḥ carantam     sa sadhrīcīḥ sa viṣūcīḥ vasānaḥ ā varīvarti bhuvaneṣu antar 
SA_GV_syajurvedu-2050	viśvāsāṃ bhuvāṃ pate viśvasya manasas pate viśvasya vacasas pate  sarvasya vacasas pate /  devaśrut tvaṃ deva gharma devo devān pāhi /  atra prāvīr anu vāṃ devavītaye /  madhu mādhvībhyāṃ madhu mādhūcībhyām //	viśvāsām bhuvām pate viśvasya manasaḥ pate viśvasya vacasaḥ pate sarvasya vacasaḥ pate                                                                                                                                                         
SA_GV_syajurvedu-2051	hṛde tvā manase tvā dive tvā sūryāya tvā /  ūrdhvo adhvaraṃ divi deveṣu dhehi //	hṛde tvā manase tvā dive tvā sūryāya tvā        adhvaram divi deveṣu dhehi 
SA_GV_syajurvedu-2052	pitā no 'si pitā no bodhi namas te astu mā mā him̐sīḥ /  tvaṣṭṛmantas tvā sapema putrān paśūn mayi dhehi prajām asmāsu dhehy  ariṣṭāham̐ sahapatyā bhūyāsam //	pitā naḥ si pitā naḥ bodhi namaḥ te astu mā mā himsīḥ   tvaṣṭṛmantaḥ tvā sapema putrān paśūn mayi dhehi prajām asmāsu dhehi  ariṣṭā aham sahapatyā bhūyāsam 
SA_GV_syajurvedu-2053	ahaḥ ketunā juṣatām̐ sujyotir jyotiṣā svāhā /  rātriḥ ketunā juṣatām̐ sujyotir jyotiṣā svāhā //	ahar ketunā juṣatām su jyotiḥ jyotiṣā svāhā   rātriḥ ketunā juṣatām su jyotiḥ jyotiṣā svāhā 
SA_GV_syajurvedu-2054	devasya tvā savituḥ prasave 'śvinor bāhubhyāṃ pūṣṇo hastābhyām /  ā dade 'dityai rāsnāsi //	devasya tvā savituḥ prasave śvinoḥ bāhubhyām pūṣṇaḥ hastābhyām    ā dade dityai rāsnā asi 
SA_GV_syajurvedu-2055	iḍa ehi /  adita ehi /  sarasvatty ehi /  asāv ehi /  asāv ehi /  asāv ehi //	iḍe ehi adite ehi sarasvatti ehi   asau ehi asau ehi asau ehi 
SA_GV_syajurvedu-2056	adityai rāsnāsīndrāṇyā uṣṇīṣaḥ /  pūṣāsi /  gharmāya dīṣva //	adityai rāsnā asi indrāṇyai uṣṇīṣaḥ pūṣā asi   / gharmāya dīṣva 
SA_GV_syajurvedu-2057	aśvibhyāṃ pinvasva /  sarasvat pinvasva /  indrāya pinvasva /  svāhendravat /  svāhendravat /  svāhendravat //	aśvibhyām pinvasva sarasvat pinvasva   indrāya pinvasva   svāhā indravat    svāhā indravat     
SA_GV_syajurvedu-2058	yas te stanaḥ śaśayo yo mayobhūr yo ratnadhā vasuvid yaḥ sudatraḥ /  yena viśvā puṣyasi vāryāṇi sarasvat tam iha dhātave 'kaḥ //	yaḥ te stanaḥ śaśayaḥ yaḥ mayobhūḥ yaḥ ratna dhāḥ vasu vid yaḥ su datraḥ    yena viśvā puṣyasi vāryāṇi sarasvat tam iha dhātave kaḥ 
SA_GV_syajurvedu-2059	urv antarikṣam anv emi //	uru antarikṣam anu emi 
SA_GV_syajurvedu-2060	gāyatraṃ chando si /  traiṣṭubhaṃ chando si /  dyāvāpṛthivībhyāṃ tvā pari gṛhṇāmi /  antarikṣeṇopa yacchāmi /  indrāśvinā /  madhunaḥ sāraghasya gharmaṃ pāta vasavo yajata vāṭ /  svāhā sūryasya raśmaye vṛṣṭivanaye //	gāyatram chandaḥ si   traiṣṭubham chandaḥ si    dyāvāpṛthivībhyām tvā pari gṛhṇāmi    antarikṣeṇa upa yacchāmi   indra aśvinā   madhunaḥ sāraghasya gharmam pāta vasavaḥ yajata vāṭ svāhā sūryasya raśmaye vṛṣṭi vanaye 
SA_GV_syajurvedu-2061	samudrāya tvā vātāya svāhā /  sarirāya tvā vātāya svāhā /  anādhṛṣyāya tvā vātāya svāhā /  apratidhṛṣyāya tvā vātāya svāhā /  avasyave tvā vātāya svāhā /  aśimidāya tvā vātāya svāhā //	samudrāya tvā vātāya svāhā   sarirāya tvā vātāya svāhā    anādhṛṣyāya tvā vātāya svāhā                                                                                                                                                                                                                                                                                            
SA_GV_syajurvedu-2062	indrāya tvā vasumate rudravate svāhā /  indrāya tvādityavate svāhā /  indrāya tvābhimātighne svāhā /  savitre tva ṛbhumate vibhumate vājavate svāhā /  bṛhaspataye tvā viśvadevyāvate svāhā //	indrāya tvā vasumate rudravate svāhā   indrāya tvā ādityavate svāhā    indrāya tvā abhimāti ghne svāhā   savitre tvā ṛbhumate vibhumate vājavate svāhā    bṛhaspataye tvā viśvadevyāvate svāhā 
SA_GV_syajurvedu-2063	yamāya tvāṅgirasvate pitṛmate svāhā /  svāhā gharmāya /  svāhā gharmaḥ pitre //	yamāya tvā aṅgirasvate pitṛmate svāhā svāhā gharmāya svāhā gharmaḥ pitre 
SA_GV_syajurvedu-2064	viśvā āśā dakṣiṇasad viśvān devān ayāḍ iha /  svāhākṛtasya gharmasya madhoḥ pibatam aśvinā //	viśvāḥ āśāḥ dakṣiṇa sad viśvān devān ayāṭ iha    svāhākṛtasya gharmasya madhoḥ pibatam aśvinā 
SA_GV_syajurvedu-2065	divi dhā imaṃ yajñam imam yajñaṃ divi dhāḥ /  svāhāgnaye yajñiyāya śaṃ yajurbhyaḥ //	divi dhāḥ imam yajñam imam yajñam divi dhāḥ    svāhā agnaye yajñiyāya śam yajurbhyaḥ 
SA_GV_syajurvedu-2066	aśvinā gharmaṃ pātam̐ hārdvānam ahar divābhir ūtibhiḥ /  tantrāyiṇo namo dyāvāpṛthivībhyām //	aśvinā gharmam pātam hārdvānam ahar divābhiḥ ūtibhiḥ tantrāyiṇaḥ namaḥ dyāvāpṛthivībhyām 
SA_GV_syajurvedu-2067	apātām aśvinā gharmam anu dyāvāpṛthivī amam̐sātām /  ihaiva rātayaḥ santu //	apātām aśvinā gharmam anu dyāvāpṛthivī amamsātām    iha eva rātayaḥ santu 
SA_GV_syajurvedu-2068	iṣe pinvasva /  ūrje pinvasva /  brahmaṇe pinvasva /  kṣatrāya pinvasva /  dyāvāpṛthivībhyāṃ pinvasva /  dharmāsi sudharma /  ameny asme nṛmṇāni dhāraya brahma dhāraya kṣatram dhāraya viśaṃ dhāraya //	iṣe pinvasva   ūrje pinvasva brahmaṇe pinvasva   kṣatrāya pinvasva   dyāvāpṛthivībhyām pinvasva   dharma asi su dharma   ameni asme nṛmṇāni dhāraya brahma dhāraya kṣatram dhāraya viśam dhāraya 
SA_GV_syajurvedu-2069	svāhā pūṣṇe śarase /  svāhā grāvabhyaḥ /  svāhā pratiravebhyaḥ /  svāhā pitṛbhya ūrdhvabarhirbhyo gharmapāvabhyaḥ /  svāhā dyāvāpṛthivībhyām /  svāhā viśvebhyaḥ devebhyaḥ //	svāhā pūṣṇe śarase   svāhā grāvabhyaḥ svāhā pratiravebhyaḥ svāhā pitṛbhyaḥ ūrdhva barhirbhyaḥ gharma pāvabhyaḥ svāhā dyāvāpṛthivībhyām svāhā viśvebhyaḥ devebhyaḥ 
SA_GV_syajurvedu-2070	svāhā rudrāya rudrahūtaye /  svāhā saṃ jyotiṣā jyotiḥ /  ahaḥ ketunā juṣatām̐ sujyotir jyotiṣā svāhā /  rātriḥ ketunā juṣatām̐ sujyotir jyotiṣā svāhā /  madhu hutam indratame agnāv aśyāma te deva gharma namas te astu mā mā  him̐sīḥ //	svāhā rudrāya rudra hūtaye svāhā sam jyotiṣā jyotiḥ    ahar ketunā juṣatām su jyotiḥ jyotiṣā svāhā    rātriḥ ketunā juṣatām su jyotiḥ jyotiṣā svāhā    madhu hutam indratame agnau aśyāma te deva gharma namaḥ te astu mā mā himsīḥ 
SA_GV_syajurvedu-2071	abh`īmaṃ mahimā divaṃ vipro babhūva saprathāḥ /  uta śravasā pṛthivīm̐ sam̐ sīdasva mahām̐ asi rocasva devavītamaḥ //	abhi imam mahimā divam vipraḥ babhūva saprathāḥ      uta śravasā pṛthivīm sam sīdasva mahām asi rocasva deva vītamaḥ 
SA_GV_syajurvedu-2072	yā te gharma divyā śug yā gāyatryām̐ havirdhāne /  sā ta ā pyāyatāṃ ni ṣṭyāyatāṃ tasyai te svāhā //	yā te gharma divyā śuc yā gāyatryām havirdhāne     sā te ā pyāyatām ni styāyatām tasyai te svāhā 
SA_GV_syajurvedu-2073	yā te gharmāntarikṣe śug yā triṣṭubhy āgnīdhre /  sā ta ā pyāyatāṃ ni ṣṭyāyatāṃ tasyai te svāhā //	yā te gharma antarikṣe śuc yā triṣṭubhi āgnīdhre    sā te ā pyāyatām ni styāyatām tasyai te svāhā 
SA_GV_syajurvedu-2074	yā te gharma pṛthivyām̐ śug yā jagatyām̐ sadasyā /  sā ta ā pyāyatāṃ ni ṣṭyāyatāṃ tasyai te svāhā //	yā te gharma pṛthivyām śuc yā jagatyām sadasyā    sā te ā pyāyatām ni styāyatām tasyai te svāhā 
SA_GV_syajurvedu-2075	kṣatrasya tvā paraspāya brahmaṇas tanvaṃ pāhi /  viśas tvā dharmaṇā vayam anu krāmāma suvitāya navyase //	kṣatrasya tvā paraspāya brahmaṇaḥ tanvam pāhi    viśaḥ tvā dharmaṇā vayam anu krāmāma suvitāya navyase 
SA_GV_syajurvedu-2076	catuḥsraktir nābhir ṛtasya saprathāḥ sa no viśvāyuḥ saprathāḥ sa  naḥ sarvāyuḥ saprathāḥ /  apa dveṣo apa hvaro 'nyavratasya saścima //	catur sraktiḥ nābhiḥ ṛtasya saprathāḥ sa naḥ viśva āyuḥ saprathāḥ sa naḥ sarva āyuḥ saprathāḥ    apa dveṣaḥ apa hvaraḥ nyavratasya saścima 
SA_GV_syajurvedu-2077	gharmaitat te purīṣaṃ tena vardhasva cā ca pyāyasva /  vardhiṣīmahi ca vayam ā ca pyāsiṣīmahi //	gharma etat te purīṣam tena vardhasva ca ā ca pyāyasva   vardhiṣīmahi ca vayam ā ca pyāsiṣīmahi 
SA_GV_syajurvedu-2078	acikradad vṛṣā harir mahān mitro na darśataḥ /  sam̐ sūryeṇa didyutad udadhir nidhiḥ //	acikradat vṛṣā hariḥ mahān mitraḥ na darśataḥ   sam sūryeṇa didyutat udadhiḥ nidhiḥ 
SA_GV_syajurvedu-2079	sumitriyā na āpa oṣadhayaḥ santu +durmitriyās tasmai santu yo  'smān dveṣṭi yaṃ ca vayaṃ dviṣmaḥ //	su mitriyāḥ naḥ āpaḥ oṣadhayaḥ santu durmitriyāḥ tasmai santu yaḥ smān dveṣṭi yam ca vayam dviṣmaḥ 
SA_GV_syajurvedu-2080	ud vayaṃ tamasas pari svaḥ paśyanta uttaram /  devaṃ devatrā sūryam aganma jyotir uttamam //	ud vayam tamasaḥ pari svar paśyantaḥ uttaram    devam devatrā sūryam aganma jyotiḥ uttamam 
SA_GV_syajurvedu-2081	edho 'sy edhiṣīmahi /  samid asi tejo 'si tejo mayi dhehi //	edhaḥ si edhiṣīmahi samidh asi tejaḥ si tejaḥ mayi dhehi 
SA_GV_syajurvedu-2082	yāvato dyāvāpṛthivī yāvac ca sapta sindhavo vitasthire /  tavantam indra te graham ūrjā gṛhṇāmy akṣitaṃ mayi gṛhṇāmy akṣitam //	yāvataḥ dyāvāpṛthivī yāvat ca sapta sindhavaḥ vitasthire    tavantam indra te graham ūrjā gṛhṇāmi akṣitam mayi gṛhṇāmi akṣitam 
SA_GV_syajurvedu-2083	mayi tyad indriyaṃ bṛhan mayi dakṣo mayi kratuḥ /  gharmas triśug vi rājati virājā jyotiṣā saha brahmaṇā tejasā saha //	mayi tyad indriyam bṛhat mayi dakṣaḥ mayi kratuḥ   gharmaḥ tri śuc vi rājati virājā jyotiṣā saha brahmaṇā tejasā saha 
SA_GV_syajurvedu-2084	payaso reta ābhṛtaṃ tasya doham aśīmahy uttarām-uttarām̐ samām /  tviṣaḥ saṃvṛk kratve dakṣasya te suṣuvāṇasya te suṣumṇāgnihutaḥ /  indrapītasya prajāpatibhakṣitasya madhumata upahūta upahūtasya  bhakṣayāmi //	payasaḥ retaḥ ābhṛtam tasya doham aśīmahi uttarām uttarām samām   tviṣaḥ saṃvṛj kratve dakṣasya te suṣuvāṇasya te suṣumṇā agni hutaḥ    indra pītasya prajāpati bhakṣitasya madhumataḥ upahūtaḥ upahūtasya bhakṣayāmi 
SA_GV_syajurvedu-2085	svāhāprāṇebhyaḥ sādhipatikebhyaḥ /  pṛthivyai svāhā /  agnaye svāhā /  antarikṣe svāhā /  vāyave svāhā /  dive svāhā /  sūryāya svāhā //	svāhā prāṇebhyaḥ sa ādhipatikebhyaḥ pṛthivyai svāhā  agnaye svāhā  antarikṣe svāhā vāyave svāhā  dive svāhā  sūryāya svāhā 
SA_GV_syajurvedu-2086	digbhyaḥ svāhā /  candrāya svāhā /  nakṣatrebhyaḥ svāhā /  adbhyaḥ svāhā /  varuṇāya svāhā /  nābhyai svāhā /  pūtāya svāhā //	digbhyaḥ svāhā candrāya svāhā nakṣatrebhyaḥ svāhā adbhyaḥ svāhā varuṇāya svāhā nābhyai svāhā   pūtāya svāhā 
SA_GV_syajurvedu-2087	vāce svāhā /  prāṇāya svāhā /  prāṇāya svāhā /  cakṣuṣe svāhā /  cakṣuṣe svāhā /  śrotrāya svāhā /  śrotrāya svāhā //	vāce svāhā  prāṇāya svāhā  prāṇāya svāhā  cakṣuṣe svāhā cakṣuṣe svāhā  śrotrāya svāhā  śrotrāya svāhā 
SA_GV_syajurvedu-2088	manasaḥ kāmam ākūtiṃ vācaḥ satyam aśīya /  paśūnām̐ rūpam annasya raso yaśaḥ śrīḥ śrayatāṃ mayi svāhā //	manasaḥ kāmam ākūtim vācaḥ satyam aśīya paśūnām rūpam annasya rasaḥ yaśaḥ śrīḥ śrayatām mayi svāhā 
SA_GV_syajurvedu-2089	prajāpatiḥ saṃbhriyamāṇaḥ samrāṭ saṃbhṛto vaiśvadevaḥ sam̐sanno  gharmaḥ pravṛktas teja udyata āśvinaḥ payasyānīyamāne pauṣṇo viṣpandamāne  mārutaḥ klathan /  maitraḥ śarasi saṃtāyyamāne vāyavyo hriyamāṇa āgneyo hūyamāno vāg ghutaḥ  //	prajāpatiḥ saṃbhriyamāṇaḥ samrāj saṃbhṛtaḥ vaiśvadevaḥ samsannaḥ gharmaḥ pravṛktaḥ tejaḥ udyataḥ āśvinaḥ payasi ānīyamāne pauṣṇaḥ viṣpandamāne mārutaḥ maitraḥ śarasi saṃtāyyamāne vāyavyaḥ hriyamāṇaḥ āgneyaḥ hūyamānaḥ vāc ghutaḥ  /
SA_GV_syajurvedu-2090	savitā prathame 'hann agnir dvitīye vāyus tṛtīya ādityaś  caturthe candramāḥ pañcama ṛtuḥ ṣaṣṭhe marutaḥ saptame bṛhaspatir  aṣṭame /  mitro navame varuṇo daśama indra ekādaśe viśve devā dvādaśe //	savitā prathame han agniḥ dvitīye vāyuḥ tṛtīye ādityaḥ caturthe candramāḥ pañcame ṛtuḥ ṣaṣṭhe marutaḥ saptame bṛhaspatiḥ aṣṭame    mitraḥ navame varuṇaḥ daśame indraḥ ekādaśe viśve devāḥ dvādaśe 
SA_GV_syajurvedu-2091	ugraś ca bhīmaś ca dhvāntaś ca dhuniś ca /  sāsahvām̐ś cābhiyugvā ca vikṣipaḥ svāhā //	ugraḥ ca bhīmaḥ ca dhvāntaḥ ca dhuniḥ ca    ca abhiyugvā ca vikṣipaḥ svāhā 
SA_GV_syajurvedu-2092	agnim̐ hṛdayenāśanim̐ hṛdayāgreṇa paśupatiṃ kṛtsnahṛdayena  bhavaṃ yaknā /  śarvaṃ matasnābhyām īśānaṃ manyunā mahādevam antaḥparśavyenograṃ devaṃ  vaniṣṭhunā vasiṣṭhahanuḥ śiṅgīni kośyābhyām //	agnim hṛdayena aśanim hṛdaya agreṇa paśupatim kṛtsna hṛdayena bhavam yaknā  / śarvam matasnābhyām īśānam manyunā mahādevam antar parśavyena ugram devam vaniṣṭhunā vasiṣṭha hanuḥ śiṅgīni kośyābhyām 
SA_GV_syajurvedu-2093	ugraṃ lohitena mitram̐ sauvratyena rudraṃ daurvratyenendraṃ  prakrīḍena maruto balena sādhyān pramudā /  bhavasya kaṇṭham̐ rudrasyāntaḥpārśvyaṃ mahādevasya yakṛc charvasya  vaniṣṭhuḥ paśupateḥ purītat //	ugram lohitena mitram sauvratyena rudram daurvratyena indram prakrīḍena marutaḥ balena sādhyān pramudā  / bhavasya kaṇṭham rudrasya antaḥpārśvyam mahādevasya yakṛt śarvasya vaniṣṭhuḥ paśupateḥ purītat 
SA_GV_syajurvedu-2094	lomabhyaḥ svāhā lomabhyaḥ svāhā tvace svāhā tvace svāhā  lohitāya svāhā lohitāya svāhā medobhyaḥ svāhā medobhyaḥ svāhā /  mām̐sebhyaḥ svāhā mām̐sebhyaḥ svāhā snāvabhyaḥ svāhā snāvabhyaḥ  svāhāsthabhyaḥ svāhāsthabhyaḥ svāhā majjabhyaḥ svāhā majjabhyaḥ svāhā  /  retase svāhā pāyave svāhā //	lomabhyaḥ svāhā lomabhyaḥ svāhā tvace svāhā tvace svāhā lohitāya svāhā lohitāya svāhā medobhyaḥ svāhā medobhyaḥ svāhā    māmsebhyaḥ svāhā māmsebhyaḥ svāhā snāvabhyaḥ svāhā snāvabhyaḥ svāhā asthabhyaḥ svāhā asthabhyaḥ svāhā majjabhyaḥ svāhā majjabhyaḥ svāhā  / retase svāhā pāyave svāhā 
SA_GV_syajurvedu-2095	āyāsāya svāhā prāyāsāya svāhā saṃyāsāya svāhā viyāsāya  svāhodyāsāya svāhā /  śuce svāhā śocate svāhā śocamānāya svāhā śokāya svāhā //	āyāsāya svāhā prāyāsāya svāhā saṃyāsāya svāhā viyāsāya svāhā udyāsāya svāhā    śuce svāhā śocate svāhā śocamānāya svāhā śokāya svāhā 
SA_GV_syajurvedu-2096	tapase svāhā tapyate svāhā tapyamānāya svāhā taptāya svāhā  gharmāya svāhā /  niṣkṛtyai svāhā prāyaścittyai svāhābheṣajāya svāhā //	tapase svāhā tapyate svāhā tapyamānāya svāhā taptāya svāhā gharmāya svāhā    niṣkṛtyai svāhā prāyaścittyai svāhā abheṣajāya svāhā 
SA_GV_syajurvedu-2097	yamāya svāhāntakāya svāhā mṛtyave svāhā brahmaṇe svāhā  brahmahatyāyai svāhā viśvebhyo devebhyaḥ svāhā dyāvāpṛthivībhyām̐  svāhā //	yamāya svāhā antakāya svāhā mṛtyave svāhā brahmaṇe svāhā brahmahatyāyai svāhā viśvebhyaḥ devebhyaḥ svāhā dyāvāpṛthivībhyām svāhā 
SA_GV_syajurvedu-2098	īśā vāsyam idam̐ sarvaṃ yat kiṃ ca jagatyāṃ jagat /  tena tyaktena bhuñjīthā mā gṛdhaḥ kasya svid dhanam //	īśā vā asyam idam sarvam yat kim ca jagatyām jagat    tena tyaktena bhuñjīthāḥ mā gṛdhaḥ kasya svid dhanam 
SA_GV_syajurvedu-2099	kurvann eveha karmāṇi jijīviṣec chatam̐ samāḥ /  evaṃ tvayi nānyatheto 'sti na karma lipyate nare //	kurvan evā iha karmāṇi jijīviṣet śatam samāḥ    evam tvayi na anyathā itas sti na karma lipyate nare 
SA_GV_syajurvedu-2100	asuryā nāma te lokā andhena tamasāvṛtāḥ /  tām̐s te pretyāpi gacchanti ye ke cātmahano janāḥ //	asuryāḥ nāma te lokāḥ andhena tamasā āvṛtāḥ   tām te pretya api gacchanti ye ke ca ātma hanaḥ janāḥ 
SA_GV_syajurvedu-2101	anejad ekaṃ manaso javīyo nainad devā āpnuvan pūrvam arśat /  tad dhāvato 'nyān aty eti tiṣṭhat tasminn apo mātariśvā dadhāti //	anejat ekam manasaḥ javīyaḥ na enat devāḥ āpnuvan pūrvam arśat     tat dhāvataḥ nyān ati eti tiṣṭhat tasmin apaḥ mātariśvā dadhāti 
SA_GV_syajurvedu-2102	tad ejati tan naijati tad dūre tad v antike /  tad antar asya sarvasya tad u saravasyāsya bāhyataḥ //	tat ejati tat na ejati tat dūre tat u antike    tat antar asya sarvasya tat u sa ravasya asya bāhyatas 
SA_GV_syajurvedu-2103	yas tu sarvāṇi bhūtāny ātmann evānupaśyati /  sarvabhūteṣu cātmānaṃ tato na vi cikitsati //	yaḥ tu sarvāṇi bhūtāni ātman eva anupaśyati    sarva bhūteṣu ca ātmānam tatas na vi cikitsati 
SA_GV_syajurvedu-2104	yasmint sarvāṇi bhūtāny ātmaivābhūd vijānataḥ /  tatra ko mohaḥ kaḥ śoka ekatvam anupaśyataḥ //	yasmin sarvāṇi bhūtāni ātmā eva abhūt vijānataḥ    tatra kaḥ mohaḥ kaḥ śokaḥ eka tvam anupaśyataḥ 
SA_GV_syajurvedu-2105	sa pary agāc chukram akāyam avraṇam asnāviram̐ śuddham apāpaviddham /  kavir manīṣī paribhūḥ svayaṃbhūr yāthātathyato 'rthān vy adadhāc  chāśvatībhyaḥ samābhyaḥ  //	sa pari agāt śukram akāyam avraṇam a snāviram śuddham a pāpa viddham    kaviḥ manīṣī paribhūḥ svayaṃbhūḥ yāthātathyataḥ rthān vi adadhāt śāśvatībhyaḥ samābhyaḥ 
SA_GV_syajurvedu-2106	andhaṃ tamaḥ pra viśanti ye 'saṃbhūtim upāsate /  tato bhūya iva te tamo ya u saṃbhūtyām̐ ratāḥ //	andham tamaḥ pra viśanti ye saṃbhūtim upāsate   tatas bhūyaḥ iva te tamaḥ ye u saṃbhūtyām ratāḥ 
SA_GV_syajurvedu-2107	anyad evāhuḥ saṃbhavād anyad āhur śaṃbhavāt /  iti śuśruma dhīrāṇāṃ ye nas tad vicacakṣire //	anyat eva āhuḥ saṃbhavāt anyat āhuḥ śaṃbhavāt      iti śuśruma dhīrāṇām ye naḥ tat vicacakṣire 
SA_GV_syajurvedu-2108	saṃbhūtiṃ ca vināśaṃ ca yas tad vedobhayam̐ saha /  vināśena mṛtyuṃ tīrtvā saṃbhūtyāmṛtam aśnute //	saṃbhūtim ca vināśam ca yaḥ tat veda ubhayam saha    vināśena mṛtyum tīrtvā saṃbhūtyā amṛtam aśnute 
SA_GV_syajurvedu-2109	andhaṃ tamaḥ pra viśanti ye 'vidyām upāsate /  tato bhūya iva te tamo ya u vidyāyām̐ ratāḥ //	andham tamaḥ pra viśanti ye vidyām upāsate   tatas bhūyas iva te tamaḥ ye u vidyāyām ratāḥ 
SA_GV_syajurvedu-2110	anyad evāhur vidyāyā anyad āhur avidyāyāḥ /  iti śuśruma dhīrāṇāṃ ye nas tad vicacakṣire //	anyat eva āhuḥ vidyāyāḥ anyat āhuḥ avidyāyāḥ    iti śuśruma dhīrāṇām ye naḥ tat vicacakṣire 
SA_GV_syajurvedu-2111	vidyāṃ cāvidyāṃ ca yas tad vedobhayam̐ saha /  avidyayā mṛtyuṃ tīrtvā vidyayāmṛtam aśnute //	vidyām ca avidyām ca yaḥ tat veda ubhayam saha avidyayā mṛtyum tīrtvā vidyayā amṛtam aśnute 
SA_GV_syajurvedu-2112	vāyur anilam amṛtam athedaṃ bhasmāntam̐ śarīram /  o3m krato smara klibe smara kṛtam̐ smara //	vāyuḥ anilam amṛtam atha idam bhasma antam śarīram    krato smara klibe smara kṛtam smara 
SA_GV_syajurvedu-2113	agne naya supathā rāye asmān viśvāni deva vayunāni vidvān /  yuyodhy asmaj juhurāṇam eno bhuyiṣṭhāṃ te namaktiṃ vidhema //	agne naya su pathā rāye asmān viśvāni deva vayunāni vidvān   yuyodhi asmat juhurāṇam enaḥ bhuyiṣṭhām te namaktim vidhema 
SA_GV_syajurvedu-2114	hiraṇmayena pātreṇa satyasyāpihitaṃ mukham /  yo 'sāv āditye puruṣaḥ so 'sāv aham //	hiraṇmayena pātreṇa satyasya apihitam mukham   yaḥ sau āditye puruṣaḥ saḥ sau aham 
SA_GV_syajurvedu-2115	o3m khaṃ brahma //	kham brahma 
