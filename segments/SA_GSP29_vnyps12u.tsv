segmentnr	original	analyzed
SA_GSP29_vnyps12u-0	// śrīmate nigamāntamahādeśikāya namaḥ //	śrīmate nigama anta mahā deśikāya namaḥ 
SA_GSP29_vnyps12u-1	nyā. pa. pra. 9 //	nyā pa pra 
SA_GSP29_vnyps12u-2	dvitīyamāhnikam //	dvitīyam āhnikam 
SA_GSP29_vnyps12u-3	tadihānyathākhyātipakṣe viparyayasya saṃśayasya ca vyavacchedārtham “yathāvasthitavyavahārānuguṇaṃ jñānam” iti pramāṇalakṣaṇe yathāvasthitādiviśeṣaṇam	tat iha anyathā khyāti pakṣe viparyayasya saṃśayasya ca vyavaccheda artham yathā avasthita vyavahāra anuguṇam jñānam iti pramāṇa lakṣaṇe yathā avasthita ādi viśeṣaṇam 
SA_GSP29_vnyps12u-4	akhyātipakṣe 'pi tatsāmagryanupraviṣṭaṃ jñānaṃ tacachabdena vyapadiśyate /	akhyāti pakṣe tad sāmagrī anupraviṣṭam jñānam tacachabdena vyapadiśyate 
SA_GSP29_vnyps12u-5	tacca tatrāpramāṇamiti lokasiddhatvādvyavacchedyameva /	tat ca tatra apramāṇam iti loka siddha tvāt vyavacchedyam eva 
SA_GSP29_vnyps12u-6	tatrāpi pratyekāṃśe yāthārthyaṃ na vihanyate //	tatra api pratyeka aṃśe yāthārthyam na vihanyate 
SA_GSP29_vnyps12u-7	nyā. pa. pra. 10 //	nyā pa pra 
SA_GSP29_vnyps12u-8	viparyayanirūpaṇam //	viparyaya nirūpaṇam 
SA_GSP29_vnyps12u-9	tatrādye pakṣe anyasya anyathādhyavasāyo viparyayaḥ /	tatra ādye pakṣe anyasya anyathā adhyavasāyaḥ viparyayaḥ 
SA_GSP29_vnyps12u-10	dvitīye tu pakṣe sāmānyato dharmisphuraṇe sati apratipannatadvirodhaviruddhaviśeṣādhyavasāya iti //	dvitīye tu pakṣe sāmānyatas dharmi sphuraṇe sati apratipanna tad virodha viruddha viśeṣa adhyavasāyaḥ iti 
SA_GSP29_vnyps12u-11	sa cāyamanekavidhaḥ---ekānekaviruddhaviśeṣasphuraṇāt /	sa ca ayam anekavidhaḥ eka aneka viruddha viśeṣa sphuraṇāt 
SA_GSP29_vnyps12u-12	tatra ekaviśeṣasphuraṇaṃ yathā--- pītaḥ śaṅkha ityādi /	tatra eka viśeṣa sphuraṇam yathā pītaḥ śaṅkhaḥ ityādi 
SA_GSP29_vnyps12u-13	anekaviśeṣasphuraṇaṃ yathā---ekameva bhinnamabhinnaṃ cetyādyanekāntavādinām,	aneka viśeṣa sphuraṇam yathā ekam eva bhinnam abhinnam ca ityādi anekāntavādinām 
SA_GSP29_vnyps12u-14	prapañcaḥ sadvilakṣaṇo 'sadvilakṣaṇaścetyādyadvaitavādinām /	prapañcaḥ sat vilakṣaṇaḥ sat vilakṣaṇaḥ ca ityādi advaita vādinām 
SA_GSP29_vnyps12u-15	parasparaviruddhānekaviśeṣavatar idṛśasya viparyayasya saṃśayādbhedo mithovirodhābhimānaviraheṇa samuccitādhyavasāyaḥ /	paraspara viruddha aneka viśeṣavataḥ idṛśasya viparyayasya saṃśayāt bhedaḥ mithas virodha abhimāna viraheṇa samuccita adhyavasāyaḥ 
SA_GSP29_vnyps12u-16	dharmavirodhe parasparāviruddhānekaviśeṣasphuraṇaṃ yathā--- vipulatvaikatvaviśiṣṭe candre alpatvadvitvādigrahaḥ /	dharma virodhe paraspara aviruddha aneka viśeṣa sphuraṇam yathā vipula tva eka tva viśiṣṭe candre alpatva dvi tva ādi grahaḥ 
SA_GSP29_vnyps12u-17	viparyayameva dharmāntaradharmyantarabhedādanyathākhyātiviparītakhyātibhedena kvacidvyavaharanti /	viparyayam eva dharma antara dharmi antara bhedāt anyathā khyāti viparīta khyāti bhedena kvacid vyavaharanti 
SA_GSP29_vnyps12u-18	yathā pītaśaṅkharajjusarpabhramau /	yathā pīta śaṅkha rajju sarpa bhramau 
SA_GSP29_vnyps12u-19	tayośca rajastamasī mūlamiti gīyate ---	tayoḥ ca rajaḥ tamasī mūlam iti gīyate 
SA_GSP29_vnyps12u-20	“yayā dharmamadharmaṃ ca kāryaṃ cākāryameva ca /	yayā dharmam adharmam ca kāryam ca akāryam eva ca 
SA_GSP29_vnyps12u-21	ayathāvatprajānāti buddhiḥ sā pārtha rājasī //	ayathāvat prajānāti buddhiḥ sā pārtha rājasī 
SA_GSP29_vnyps12u-22	adharmaṃ dharmamiti yā manyate tamasā vṛtā /	adharmam dharmam iti yā manyate tamasā vṛtā 
SA_GSP29_vnyps12u-23	sarvārthānviparītāṃśca buddhiḥ sā pārtha tāmasī” //	sarva arthān viparītān ca buddhiḥ sā pārtha tāmasī 
SA_GSP29_vnyps12u-24	iti //	iti 
SA_GSP29_vnyps12u-25	yadyapi rajjusarpādibhrame rajjutvādidharmaviparītasarpatvādidharmādhyāsa eva,	yadi api rajju sarpa ādi bhrame rajju tva ādi dharma viparīta sarpa tva ādi dharma adhyāsaḥ eva 
SA_GSP29_vnyps12u-26	tathāpi svarūpanirūpakadharmatvenāntaraṅgatayā dharmivaiparītyavyapadeśaḥ /	tathā api svarūpa nirūpaka dharma tvena antaraṅga tayā dharmi vaiparītya vyapadeśaḥ 
SA_GSP29_vnyps12u-27	śvaityādestu nirūpitasvarūpaviśeṣakatvameva /	śvaitya ādeḥ tu nirūpita svarūpa viśeṣaka tvam eva 
SA_GSP29_vnyps12u-28	vivaraṇe tvevamuktam--- “trividhamajñānam---svarūpājñānam,	vivaraṇe tu evam uktam trividham ajñānam svarūpa ajñānam 
SA_GSP29_vnyps12u-29	anyathājñānam,	anyathā jñānam 
SA_GSP29_vnyps12u-30	viparītajñānamiti /	viparīta jñānam iti 
SA_GSP29_vnyps12u-31	svarūpājñānaṃ nāma vastuno 'pratipattiḥ /	svarūpa ajñānam nāma vastunaḥ pratipattiḥ 
SA_GSP29_vnyps12u-32	anyathājñānaṃ vastuno vastvantaratayā bhānam;	anyathā jñānam vastunaḥ vastu antara tayā bhānam 
SA_GSP29_vnyps12u-33	yathā---śukteḥ rūpyatayā /	yathā śukteḥ rūpya tayā 
SA_GSP29_vnyps12u-34	viparītajñānaṃ tu yathāvat vastuni bhāsamāne yuktibhistasyānyathopapādanam;	viparīta jñānam tu yathāvat vastuni bhāsamāne yuktibhiḥ tasya anyathā upapādanam 
SA_GSP29_vnyps12u-35	yathā---jñātṛtayā ahantvena ātmani bhāsamāne 'pi kuyuktibhirasyabhrāntitopapādanaṃ kudṛśām” iti /	yathā ajñātṛ tayā ahantvena ātmani bhāsamāne ku yuktibhiḥ asi abhrānti tā upapādanam kudṛśām iti 
SA_GSP29_vnyps12u-36	adharmendriyadoṣadustarkābhyāsadurvyāptyanusaṃdhānavipralambhakavākyaśravaṇādibhistattvāgrahasahakṛtairviparyayasya yathāsaṃbhavamudbhavaḥ	adharma indriya doṣa dustarka abhyāsa durvyāpti anusaṃdhāna vipralambhaka vākya śravaṇa ādibhiḥ tattva agraha sahakṛtaiḥ viparyayasya yathāsaṃbhavam udbhavaḥ 
SA_GSP29_vnyps12u-37	nyā. pa. pra. 11 //	nyā pa pra 
SA_GSP29_vnyps12u-38	saṃśayanirūpaṇam //	saṃśaya nirūpaṇam 
SA_GSP29_vnyps12u-39	sāmānyadharmisphuraṇe sati apratipannatadvirodhapratipannamithovirodhānekaviśeṣasphuraṇaṃ saṃśayaḥ /	sāmānya dharmi sphuraṇe sati apratipanna tad virodha pratipanna mithas virodha aneka viśeṣa sphuraṇam saṃśayaḥ 
SA_GSP29_vnyps12u-40	yathā---ūrdhvavastumātragrahaṇe sati tadvirodhitayānanusaṃdhīyamānayormithaḥsphuṭavirodhayoḥ sthāṇutvapuruṣatvayoḥ sphuraṇam---ayaṃ sthāṇurvā  #	yathā ūrdhva vastu mātra grahaṇe sati tad virodhi tayā ananusaṃdhīyamānayoḥ mithas sphuṭa virodhayoḥ sthāṇu tva puruṣa tvayoḥ sphuraṇam ayam sthāṇuḥ vā 
SA_GSP29_vnyps12u-41	puruṣo veti /	puruṣaḥ vā iti 
SA_GSP29_vnyps12u-42	mitho virodhāgrahaṇe tayorvikalpo na syāt /	mithas virodha agrahaṇe tayoḥ vikalpaḥ na syāt 
SA_GSP29_vnyps12u-43	tata eva “ḍolāvegavadatra sphuraṇakramaḥ” ityeke,	tatas eva ḍolā vega vat atra sphuraṇa kramaḥ iti eke 
SA_GSP29_vnyps12u-44	ekasmin yugapadanyonyapratikṣepasya dhīviruddhatvāt /	ekasmin yugapad anyonya pratikṣepasya dhī viruddha tvāt 
SA_GSP29_vnyps12u-45	atra “caitanyasya viṣayeṇa dṛḍhasaṃyogo hi niścayaḥ /	atra caitanyasya viṣayeṇa dṛḍha saṃyogaḥ hi niścayaḥ 
SA_GSP29_vnyps12u-46	tasyaiva bahubhiryugapadadṛḍhasaṃyogaḥ saṃśayaḥ” ityātmasiddhigrantho 'pi na viruddhaḥ;	tasya eva bahubhiḥ yugapad adṛḍha saṃyogaḥ saṃśayaḥ na viruddhaḥ 
SA_GSP29_vnyps12u-47	itarathā jñānārthayordṛḍhādṛḍhasaṃśleṣanirūpaṇānupapatteḥ /	itarathā jñāna arthayoḥ dṛḍha adṛḍha saṃśleṣa nirūpaṇa anupapatteḥ 
SA_GSP29_vnyps12u-48	yugapaditi tu śaighṣamātraparam /	yugapad iti tu śaighṣa mātra param 
SA_GSP29_vnyps12u-49	yaugapadyābhyupagame 'pi adṛḍhatvaṃ parasparapratikṣepaprakāraviśeṣa eva;	yaugapadya abhyupagame pi adṛḍha tvam paraspara pratikṣepa prakāra viśeṣaḥ eva 
SA_GSP29_vnyps12u-50	anyathā ayamūrdhvo vā sthāṇurvetyādisaṃśayaprasaṅgaḥ /	anyathā ayam ūrdhvaḥ vā sthāṇuḥ vā ityādi saṃśaya prasaṅgaḥ 
SA_GSP29_vnyps12u-51	yadyapyaviruddheṣvapi keṣucidadharmādimūlakavirodhagrahaṇāt keṣāñcidīdṛśo 'pi saṃśayaḥ saṃbhavati;	yadi api aviruddheṣu api keṣucid adharma ādi mūlaka virodha grahaṇāt saṃśayaḥ saṃbhavati 
SA_GSP29_vnyps12u-52	yathā--- ātmā jñānaṃ vā jñātā veti,	yathā ātmā jñānam vā jñātā vā iti 
SA_GSP29_vnyps12u-53	jñānaṃ dharmo dharmi vetyādi;	jñānam dharmaḥ dharmi vā ityādi 
SA_GSP29_vnyps12u-54	tathāpyābhimānikaṃ parasparapratikṣepitvaṃ tatrāpyastyeva /	tathā api ābhimānikam paraspara pratikṣepi tvam tatra api asti eva 
SA_GSP29_vnyps12u-55	asya ca samānadharmavipratipattibhyāmevāsādhāraṇakāraṇābhyāmadharmādisahitābhyāṃ yathāsaṃbhavamudbhavaḥ /	asya ca samāna dharma vipratipattibhyām eva asādhāraṇa kāraṇābhyām adharma ādi sahitābhyām yathāsaṃbhavam udbhavaḥ 
SA_GSP29_vnyps12u-56	taduktaṃ tattvaratnākare--- “kaścaiṣa saṃśayaḥ katividhaśca?	tat uktam tattvaratnākare kaḥ ca eṣa saṃśayaḥ katividhaḥ ca 
SA_GSP29_vnyps12u-57	ekasmin dharmiṇi viruddhānekaviśeṣāvabhāsaḥ saṃśayaḥ /	ekasmin dharmiṇi viruddha aneka viśeṣa avabhāsaḥ saṃśayaḥ 
SA_GSP29_vnyps12u-58	sa ca dvividhaḥ---” ityādinā /	sa ca dvividhaḥ ityādinā 
SA_GSP29_vnyps12u-59	tatra samānadharmaḥ sādhāraṇo dharmaḥ /	tatra samāna dharmaḥ sādhāraṇaḥ dharmaḥ 
SA_GSP29_vnyps12u-60	tajjanito yathā---ūrdhvatvāviśeṣāt sthāṇurvā puruṣo veti /	tad janitaḥ yathā ūrdhva tva aviśeṣāt sthāṇuḥ vā puruṣaḥ vā iti 
SA_GSP29_vnyps12u-61	agṛhyamāṇabalatāratamyaviruddhānekajñāpakopasthāpanamiha vipratipattiḥ /	agṛhyamāṇa bala tāratamya viruddha aneka jñāpaka upasthāpanam iha vipratipattiḥ 
SA_GSP29_vnyps12u-62	sā ca sajātīyavijātīyābhāsarūpadvitricaturādijñāpakabhedādbahuprakārā /	sā ca sajātīya vijātīya ābhāsa rūpa dvi tri catur ādi jñāpaka bhedāt bahu prakārā 
SA_GSP29_vnyps12u-63	pratyakṣatadābhāsavipratipatteḥ saṃśayo yathā--- cakṣuṣā samukhaṃ pratibhāti darpaṇatalam,	pratyakṣa tad ābhāsa vipratipatteḥ saṃśayaḥ yathā cakṣuṣā samukham pratibhāti darpaṇa talam 
SA_GSP29_vnyps12u-64	sparśanena tvanyathā;	sparśanena tu anyathā 
SA_GSP29_vnyps12u-65	kimidaṃ samukhaṃ nirmukhaṃ veti /	kim idam samukham nirmukham vā iti 
SA_GSP29_vnyps12u-66	anumānatadābhāsavipratipatteryathā--- dhūmavattvāt parvato 'gnimān,	anumāna tad ābhāsa vipratipatteḥ yathā dhūmavat tvāt parvataḥ gnimān 
SA_GSP29_vnyps12u-67	nirālokatvādanagnirityatra sāgniranagnirveti /	nirāloka tvāt anagniḥ iti atra sa agniḥ anagniḥ vā iti 
SA_GSP29_vnyps12u-68	śrutivipratipatteryathā---bhedābhedavyapadeśābhyāṃ jīvo brahmaṇo bhinno 'bhinno vetyādi /	śruti vipratipatteḥ yathā abheda abheda vyapadeśābhyām jīvaḥ brahmaṇaḥ bhinnaḥ bhinnaḥ vā ityādi 
SA_GSP29_vnyps12u-69	vādivipratipatteryathā---vaiśeṣikaupaniṣadavākyadvayaśrāviṇo madhyasthabuddheḥ kimindriyāṇi bhautikāni,	vādi vipratipatteḥ yathā vaiśeṣika aupaniṣada vākya dvaya śrāviṇaḥ madhyastha buddheḥ kim indriyāṇi bhautikāni 
SA_GSP29_vnyps12u-70	āhaṅkārikāṇi veti /	āhaṅkārikāṇi vā iti 
SA_GSP29_vnyps12u-71	evaṃ pāmarādivākyavipratipatterapi ---nadyāstīre phalāni santi,	evam pāmara ādi vākya vipratipatteḥ api nadyāḥ tīre phalāni santi 
SA_GSP29_vnyps12u-72	na santi vetyādi /	na santi vā ityādi 
SA_GSP29_vnyps12u-73	pratyakṣānumānavipratipatteryathā---cakṣuṣā pītaśaṅkhabhrame śaṅkhatvācca sitatvānumāne,	pratyakṣa anumāna vipratipatteḥ yathā cakṣuṣā pīta śaṅkha bhrame śaṅkha tvāt ca sita tva anumāne 
SA_GSP29_vnyps12u-74	kimayaṃ śaṅkhaḥ pītaḥ sito veti /	kim ayam śaṅkhaḥ pītaḥ sitaḥ vā iti 
SA_GSP29_vnyps12u-75	pratyakṣāgamavipratipatteryathā---kimahamarthaḥ sthūlo 'ṇurve 'ti /	pratyakṣa āgama vipratipatteḥ yathā kim aham arthaḥ sthūlaḥ ṇuḥ vā ti 
SA_GSP29_vnyps12u-76	anumānāgamavipratipatteryathā --- kiṃ paramāṇūpādānaṃ jagat,	anumāna āgama vipratipatteḥ yathā kim paramāṇu upādānam jagat 
SA_GSP29_vnyps12u-77	uta brahmopādānamiti eṣā dik //	uta brahma upādānam iti eṣā diś 
SA_GSP29_vnyps12u-78	kecittu vipratipattiśabdamātre muhyanto vādivipratipattimeva vipratipattiṃ manyante,	kecid tu vipratipatti śabda mātre muhyantaḥ vādi vipratipattim eva vipratipattim manyante 
SA_GSP29_vnyps12u-79	tadayuktam,	tat ayuktam 
SA_GSP29_vnyps12u-80	viśeṣābhāvāt //	viśeṣa abhāvāt 
SA_GSP29_vnyps12u-81	yaduktaṃ prajñāparitrāṇe --- “sādhāraṇākṛterdṛṣṭyānekākāragrahāttathā /	yat uktam prajñāparitrāṇe sādhāraṇa ākṛteḥ dṛṣṭyā aneka ākāra grahāt tathā 
SA_GSP29_vnyps12u-82	vipaścitāṃ vivādācca tridhā saṃśaya iṣyate” //	vipaścitām vivādāt ca tridhā saṃśayaḥ iṣyate 
SA_GSP29_vnyps12u-83	iti ; tadapi nūnaṃ parānukāramātram,	iti tat api nūnam para anukāra mātram 
SA_GSP29_vnyps12u-84	dvitīyatṛtīyayorakairāśyāt grāhakāvāntarabhedasyātiprasaṅgitvāt aprayojakatvācca /	dvitīya tṛtīyayoḥ akairāśyāt grāhaka avāntarabhedasya atiprasaṅgi tvāt aprayojaka tvāt ca 
SA_GSP29_vnyps12u-85	atra cānekākāragraho nānākāragraho vivakṣitaḥ,	atra ca aneka ākāra grahaḥ nānā ākāra grahaḥ vivakṣitaḥ 
SA_GSP29_vnyps12u-86	na tvanekavyāvṛttāsādhāraṇākāragrahaḥ,	na tu aneka vyāvṛtta asādhāraṇa ākāra grahaḥ 
SA_GSP29_vnyps12u-87	anantaram “artheṣveṣvaviśeṣeṇa dvyākāragrāhidhīdvayam /	anantaram artheṣu eṣu aviśeṣeṇa dvi ākāra grāhi dhī dvayam 
SA_GSP29_vnyps12u-88	” ityādinā tasyaivodāharaṇāt //	ityādinā tasya eva udāharaṇāt 
SA_GSP29_vnyps12u-89	asādhāraṇadharmādapi kecit saṃśayamāhuḥ;	asādhāraṇa dharmāt api kecid saṃśayam āhuḥ 
SA_GSP29_vnyps12u-90	yathā---gandhavattvāt pṛthivī nityā anityā vetyādi /	yathā gandhavat tvāt pṛthivī nityā anityā vā ityādi 
SA_GSP29_vnyps12u-91	atra gandhavattvasya nityātmādivyāvṛtteḥ kṛtakatvādivadanityatvasmārakatvam,	atra gandhavat tvasya nitya ātma ādi vyāvṛtteḥ kṛtaka tva ādi vat anitya tva smāraka tvam 
SA_GSP29_vnyps12u-92	anityābādivyāvṛtterniravayavatvādivannityatvasmārakatvamiti viruddhaviśeṣadvayānvitasamānadharmasyeva tadubhayavyāvṛttāsādhāraṇadharmasyāpi	anitya ap ādi vyāvṛtteḥ niravayava tva ādi vat nitya tva smāraka tvam iti viruddha viśeṣa dvaya anvita samāna dharmasya iva tad ubhaya vyāvṛtta asādhāraṇa dharmasya api 
SA_GSP29_vnyps12u-93	tadayuktam;	tat ayuktam 
SA_GSP29_vnyps12u-94	na hi tatra gandhavattvādinā saṃśayotpattiḥ,	na hi tatra gandhavat tva ādinā saṃśaya utpattiḥ 
SA_GSP29_vnyps12u-95	api tu vyatirekanirūpaṇavilambāprāgeva gandhādiviśiṣṭadravyasya nityānityasādhāraṇatayā bhāsamānairdravyatvādibhireva /	api tu vyatireka nirūpaṇa vilambā prāk eva gandha ādi viśiṣṭa dravyasya nitya anitya sādhāraṇa tayā bhāsamānaiḥ dravya tva ādibhiḥ eva 
SA_GSP29_vnyps12u-96	tatrānyataraśironirṇinīṣayā viśeṣakadharmacintāyāṃ tu gandhavattvamubhayānanvitatvādubhayorapyaniṣkarṣamityetāvadeva cintyate /	tatra anyatara śiraḥ nirṇinīṣayā viśeṣaka dharma cintāyām tu gandhavattvam ubhaya ananvita tvāt ubhayoḥ api aniṣkarṣam iti etāvat eva cintyate 
SA_GSP29_vnyps12u-97	kevalavyatirekibhaṅge caitadviśadaṃ bhaviṣyati /	kevala vyatireki bhaṅge ca etat viśadam bhaviṣyati 
SA_GSP29_vnyps12u-98	gandhavattvāt pṛthivī nityā vā anityā veti tu yadā kaścidvyavaharet,	gandhavat tvāt pṛthivī nityā vā anityā vā iti tu yadā kaścid vyavaharet 
SA_GSP29_vnyps12u-99	tatrāpi gandhavattvaṃ nityatvānityatvayoranyatarasya prayojakaṃ na vā ityeva saṃdehaḥ /	tatra api gandhavat tvam nitya tva anitya tvayoḥ anyatarasya prayojakam na vā iti eva saṃdehaḥ 
SA_GSP29_vnyps12u-100	so 'pi dharmatvādilakṣaṇasamānadharmādeva /	saḥ pi dharma tva ādi lakṣaṇa samāna dharmāt eva 
SA_GSP29_vnyps12u-101	atha nityavyāvṛttadharmavattvādanityatvam anityavyāvṛttadharmavattvācca nityatvaṃ puraskṛtya nityā anityā veti saṃśate;	atha nitya vyāvṛtta dharmavat tvāt anitya tvam anitya vyāvṛtta dharmavat tvāt ca nitya tvam puraskṛtya nityāḥ anityāḥ vā iti saṃśate 
SA_GSP29_vnyps12u-102	tadāpi hetubhūtadharmadvayanimitto 'yaṃ saṃśayaḥ /	tadā api hetu bhūta dharma dvaya nimittaḥ yam saṃśayaḥ 
SA_GSP29_vnyps12u-103	na hyeka evātra hetuḥ /	na hi ekaḥ eva atra hetuḥ 
SA_GSP29_vnyps12u-104	gandhastu tatra sāmānyarūpastaṭasthaḥ; na tu hetuḥ //	gandhaḥ tu tatra sāmānya rūpaḥ taṭa sthaḥ na tu hetuḥ 
SA_GSP29_vnyps12u-105	vipratipattimapi kecit samānadharma evāntarbhāvayanti /	vipratipattim api kecid samāna dharme eva antar bhāvayanti 
SA_GSP29_vnyps12u-106	yathā hi ūrdhvatvamubhayasādhāraṇam,	yathā hi ūrdhva tvam ubhaya sādhāraṇam 
SA_GSP29_vnyps12u-107	tathā vādiparigṛhītatvāderapi sādhāraṇatvāt vimativiṣayasya dharmiṇo vā sāmānyaveṣasya tadubhayasādhāraṇyāditi /	tathā vādi parigṛhīta tva ādeḥ api sādhāraṇa tvāt vimati viṣayasya dharmiṇaḥ vā sāmānya veṣasya tad ubhaya sādhāraṇyāt iti 
SA_GSP29_vnyps12u-108	tathāpi sādhāraṇadharmasya sahānubhūtasthāṇutvapuruṣatvasmārakatvavat vipratipatterapisamānadharmonnītinirapekṣāyā	tathā api sādhāraṇa dharmasya saha anubhūta sthāṇu tva puruṣa tva smāraka tva vat vipratipatteḥ api samāna dharma unnīti nirapekṣāyāḥ 
SA_GSP29_vnyps12u-109	eva tadupajīvyatayā tatpūrvabhāvinyāḥ sākṣāttadviśeṣasmārakatvasiddherdvaidhamuktamasmābhiḥ //	eva tad upajīvya tayā tad pūrva bhāvinyāḥ sākṣāt tad viśeṣa smāraka tva siddheḥ dvaidham uktam asmābhiḥ 
SA_GSP29_vnyps12u-110	punaścāyaṃ dvitricaturādiśirodhikaraṇabhedādbahuvidhaḥ;	punar ca ayam dvi tri catur ādi śiraḥ dhikaraṇa bhedāt bahuvidhaḥ 
SA_GSP29_vnyps12u-111	yathā--- ayaṃ sthāṇurvā puruṣo veti,	yathā ayam sthāṇuḥ vā puruṣaḥ vā iti 
SA_GSP29_vnyps12u-112	ghaṭaḥ satyo 'satyo nirvacanīyo 'nirvacanīyo vetyādi /	ghaṭaḥ satyaḥ satyaḥ nirvacanīyaḥ nirvacanīyaḥ vā ityādi 
SA_GSP29_vnyps12u-113	tathā imau sthāṇū vā puruṣau vā,	tathā imau sthāṇū vā puruṣau vā 
SA_GSP29_vnyps12u-114	ete padārthāḥ satyā asatyā nirvacanīyā anirvacanīyā vetyādi /	ete padārthāḥ satyāḥ asatyāḥ nirvacanīyāḥ anirvacanīyāḥ vā ityādi 
SA_GSP29_vnyps12u-115	yastu dvayoranyatarasya coratve siddhe ayaṃ coraḥ ayaṃ vā cora iti saṃdehaḥ,	yaḥ tu dvayoḥ anyatarasya cora tve siddhe ayam coraḥ ayam vā coraḥ iti saṃdehaḥ 
SA_GSP29_vnyps12u-116	sa tu ayaṃ coro na vā ityevaṃrūpasaṃśayadvayasamāhāraḥ /	sa tu ayam coraḥ na vā iti evaṃrūpa saṃśaya dvaya samāhāraḥ 
SA_GSP29_vnyps12u-117	yadvā yaścoraḥ,	yat vā yaḥ ca uraḥ 
SA_GSP29_vnyps12u-118	saḥ ayam ayaṃ vā ityeka eva /	saḥ ayam ayam vā iti ekaḥ eva 
SA_GSP29_vnyps12u-119	atha vā coratvametanniṣṭham etanniṣṭhaṃ veti /	atha vā cora tvam etad niṣṭham etad niṣṭham vā iti 
SA_GSP29_vnyps12u-120	yadyapyubhayavyatiriktapuruṣacoratvābhāvo tayoranyatarasya coratve vā tātparyānnirṇayagarbhatvam,	yadi api ubhaya vyatirikta puruṣa cora tva abhāvaḥ tayoḥ anyatarasya cora tve vā tātparyāt nirṇaya garbha tvam 
SA_GSP29_vnyps12u-121	tathāpi ubhayoranyataraviśeṣanirṇayābhāvāt tasminnaṃśe saṃśaya eva /	tathā api ubhayoḥ anyatara viśeṣa nirṇaya abhāvāt tasmin aṃśe saṃśayaḥ eva 
SA_GSP29_vnyps12u-122	na caikasyāpi jñānasya saṃśayanirṇayātmatāvirodhaḥ,	na ca ekasya api jñānasya saṃśaya nirṇaya ātma tā virodhaḥ 
SA_GSP29_vnyps12u-123	sarvasminnapi saṃśaye dharmyaśādau nirṇayasya dustyajatvāt //	sarvasmin api saṃśaye nirṇayasya dustyaja tvāt 
SA_GSP29_vnyps12u-124	punardvividho 'yam--- anyatarakoṭipariśeṣayogyatvatadayogyatvabhedāt /	punar dvividhaḥ yam anyatara koṭi pariśeṣa yogyatva tad ayogyatva bhedāt 
SA_GSP29_vnyps12u-125	pūrvo yathā--sthāṇvātmake vastuni sthāṇuḥ puruṣo veti /	pūrvaḥ yathā sthāṇu ātmake vastuni sthāṇuḥ puruṣaḥ vā iti 
SA_GSP29_vnyps12u-126	uttarastu palālakūṭe dvirado giriśikharaṃ veti /	uttaraḥ tu palāla kūṭe dviradaḥ giri śikharam vā iti 
SA_GSP29_vnyps12u-127	tatra nirūpakāṇāṃ prāyaśaḥ pūrva eva bhavati /	tatra nirūpakāṇām prāyaśas pūrvaḥ eva bhavati 
SA_GSP29_vnyps12u-128	tenaiva ca pravṛttasya pākṣikor'thalābhaḥ /	tena eva ca pravṛttasya pākṣika ūrtha lābhaḥ 
SA_GSP29_vnyps12u-129	yadvā nirīhasyaiva kadācit dvitīyena saṃśayena viparyayeṇa ca pravṛttasya daivāt tadātanārthasaṃnipātenābhimatalābha iti //	yat vā nirīhasya eva kadācid dvitīyena saṃśayena viparyayeṇa ca pravṛttasya daivāt tadātana artha saṃnipātena abhimata lābhaḥ iti 
SA_GSP29_vnyps12u-130	punarapi imau saṃśayaviparyayau sāmānyadharmiṇo viśeṣāṇāṃ cānubhūyamānatvasmaryamāṇatvādibhedāt bahuvidhāvūhanīyāviti //	punar api imau saṃśaya viparyayau sāmānya dharmiṇaḥ viśeṣāṇām ca anubhūyamāna tva smaryamāṇa tva ādi bhedāt bahuvidhau ūhanīyau iti 
SA_GSP29_vnyps12u-131	kiṃsajñako 'yaṃ vṛkṣa ityevamādirūpo 'nadhyavasāyo nāmānyo jñānaviśeṣa iti kecit; tadasāram,	kiṃsajñakaḥ yam vṛkṣaḥ iti evamādi rūpaḥ na adhyavasāyaḥ nāma anyaḥ jñāna viśeṣaḥ iti kecid tat asāram 
SA_GSP29_vnyps12u-132	tasya saṃjñādiviśeṣasaṃdehasamanantarabhāvitadviśeṣabubhutsātmakatvāt /	tasya saṃjñā ādi viśeṣa saṃdeha samanantara bhāvi tad viśeṣa bubhutsā ātmaka tvāt 
SA_GSP29_vnyps12u-133	athavā avacchedakādarśanādanavacchinnakoṭiviśeṣaḥ saṃśaya eva //	athavā avacchedaka adarśanāt anavacchinna koṭi viśeṣaḥ saṃśayaḥ eva 
SA_GSP29_vnyps12u-134	ūhastu prāyaḥ puruṣeṇānena bhavitavyamityādirūpa ekakoṭisahacaritabhūyodharmadarśanādanutkaṭānyakoṭikaḥ sa eva /	ūhaḥ tu prāyas puruṣeṇa anena bhavitavyam ityādi rūpaḥ eka koṭi sahacarita bhūyas dharma darśanāt anutkaṭa anya koṭikaḥ saḥ eva 
SA_GSP29_vnyps12u-135	prāyaḥ puruṣeṇa bhavitavyamiti puruṣa evetyabhiprāyaścet yathocitaṃ pratyakṣānumānādiṣvanupraveśaḥ /	prāyas puruṣeṇa bhavitavyam iti puruṣaḥ eva iti abhiprāyaḥ ced yathocitam pratyakṣa anumāna ādiṣu anupraveśaḥ 
SA_GSP29_vnyps12u-136	tarkarūpamūhaṃ tu anumāne vakṣyāmaḥ //	tarka rūpam ūham tu anumāne vakṣyāmaḥ 
SA_GSP29_vnyps12u-137	trividhaṃ pramāṇam---pratyakṣānumānaśabdabhedāt /	trividham pramāṇam pratyakṣa anumāna śabda bhedāt 
SA_GSP29_vnyps12u-138	bhagavatāmanunāpyuktam --- “pratyakṣamanumānaṃ ca śāstraṃ ca vividhāgamam /	bhagavatā manunā api uktam pratyakṣam anumānam ca śāstram ca vividha āgamam 
SA_GSP29_vnyps12u-139	trayaṃ suviditaṃ kāryaṃ dharmasiddhimabhīpsatā” //	trayam su viditam kāryam dharma siddhim abhīpsatā 
SA_GSP29_vnyps12u-140	iti //	iti 
SA_GSP29_vnyps12u-141	āha ca bhagavān śaunakaḥ--- “dṛṣṭānumānāgamajaṃ dhyānasyālambanaṃ tridhā /	āha ca bhagavān śaunakaḥ dṛṣṭa anumāna āgama jam dhyānasya ālambanam tridhā 
SA_GSP29_vnyps12u-142	” iti /	iti 
SA_GSP29_vnyps12u-143	bhāṣyakāreṇa ca pratyakṣāditrayaṃ svaśabdenopādāya “pramāṇasaṃkhyāvivāde 'pi sarvābhyupagatapramāṇānāmayameva	bhāṣyakāreṇa ca pratyakṣa ādi trayam sva śabdena upādāya pramāṇa saṃkhyā vivāde sarva abhyupagata pramāṇānām ayam eva 
SA_GSP29_vnyps12u-144	viṣaya iti na kenāpi pramāṇena nirviśeṣavastusiddhiḥ” ityanyeṣāmanādaraḥ kṛtaḥ /	viṣayaḥ iti na kena api pramāṇena nirviśeṣa vastu siddhiḥ iti anyeṣām anādaraḥ kṛtaḥ 
SA_GSP29_vnyps12u-145	sarvābhyupagatapramāṇānāmiti ca parābhyupagamamātraṃ dyotayati,	sarva abhyupagata pramāṇānām iti ca para abhyupagama mātram dyotayati 
SA_GSP29_vnyps12u-146	tatra prativādinaḥ ṣaṭpramāṇābhyupagamāt /	tatra prativādinaḥ ṣaṣ pramāṇa abhyupagamāt 
SA_GSP29_vnyps12u-147	pratyakṣānumānāgamānāmeva ca mitho bhedo vedārthasaṃgrahe viśadamupapāditaḥ //	pratyakṣa anumāna āgamānām eva ca mithas bhedaḥ veda artha saṃgrahe viśadam upapāditaḥ 
SA_GSP29_vnyps12u-148	yattu “mattaḥ smṛtijñārnamapohanaṃ ca” ityatra bhāṣyam--- “jñānamindriyaliṅgāgamayogajo vastuniścayaḥ” iti,	yat tu mattaḥ ca iti atra bhāṣyam jñānam indriya liṅga āgama yoga jaḥ vastu niścayaḥ iti 
SA_GSP29_vnyps12u-149	tatrāpi yogajasya pratyakṣasya prādhānyāt pṛthagvyapadeśaḥ /	tatra api yoga jasya pratyakṣasya prādhānyāt pṛthak vyapadeśaḥ 
SA_GSP29_vnyps12u-150	antarbhāvaṃ ca vakṣyāmaḥ /	antarbhāvam ca vakṣyāmaḥ 
SA_GSP29_vnyps12u-151	uktaṃ ca śrīviṣṇucittaiḥ prameyasaṃgrahe--- “pramāṇasaṃkhyāvivāde 'pītyatra tripramāṇatvaṃ bhāṣyoktam” iti /	uktam ca śrī viṣṇucittaiḥ prameyasaṃgrahe pramāṇa saṃkhyā vivāde tri pramāṇa tvam bhāṣya uktam iti 
SA_GSP29_vnyps12u-152	bhāṣye ca keṣucit kośeṣu yathārthakhyātisamarthanadaśāyām--- “athavā kimanena bahunopapādanaprakāreṇa /	bhāṣye ca keṣucid kośeṣu yathārtha khyāti samarthana daśāyām athavā kim anena bahunā upapādana prakāreṇa 
SA_GSP29_vnyps12u-153	pratyakṣānumānāgamākhyaṃ pramāṇajātamāgamagamyaṃ ca nirastanikhiladoṣagandhamanavadhikātiśayāsaṃkhyeyakalyāṇaguṇagaṇaṃ	pratyakṣa anumāna āgama ākhyam pramāṇa jātam āgama gamyam ca nirasta nikhila doṣa gandham anavadhika atiśaya asaṃkhyeya kalyāṇa guṇa gaṇam 
SA_GSP29_vnyps12u-154	sarvajñaṃ satyasaṃkalpaṃ paraṃ brahmābhyupagacchatāṃ kiṃ na setsyati kiṃ nopapadyate---”	sarvajñam satya saṃkalpam param brahma abhyupagacchatām kim na setsyati kim nā upapadyate 
SA_GSP29_vnyps12u-155	ityādiḥ pāṭho dṛśyate //	ityādiḥ pāṭhaḥ dṛśyate 
SA_GSP29_vnyps12u-156	yadyapi smṛtirapi yathārthā pramāṇamiti vakṣyate,	yadi api smṛtiḥ api yathārthā pramāṇam iti vakṣyate 
SA_GSP29_vnyps12u-157	tathāpi pratyakṣādimūlatayā tadaviśeṣāt pṛthaganuktiḥ /	tathā api pratyakṣa ādi mūla tayā tad aviśeṣāt pṛthak anuktiḥ 
SA_GSP29_vnyps12u-158	uktaṃ ca tattvaratnākare --- “pratyakṣādimūlānāṃ smṛtīnāṃ svasvamūle 'ntarbhāvavivakṣayā pramāṇatritvāvirodhaḥ /	uktam ca tattvaratnākare pratyakṣa ādi mūlānām smṛtīnām sva sva mūle ntarbhāva vivakṣayā pramāṇa tri tva avirodhaḥ 
SA_GSP29_vnyps12u-159	catuṣṭve ca vaidikānuvādo darśitaḥ” iti /	catuṣṭve ca vaidika anuvādaḥ darśitaḥ iti 
SA_GSP29_vnyps12u-160	sa cācamanuvādaḥ pūrvopāttaḥ--- “smṛtiḥ pratyakṣamaitihyamanumānaṃ catuṣṭayam” iti pratyakṣādyaviśeṣeṇa vedānuvādācca---iti /	sa ca ācam anuvādaḥ pūrva upāttaḥ smṛtiḥ pratyakṣam aitihyam anumānam catuṣṭayam iti pratyakṣa ādya viśeṣeṇa veda anuvādāt ca eti 
SA_GSP29_vnyps12u-161	prajñāparitrāṇe tu smṛtiprāmāṇyānabhyupagame 'pi jñānasya tāvat karaṇabhedāccāturvidhyamevoktam--- “tatrendriyārthasaṃbandho liṅgaśabdagrahau  #	prajñā paritrāṇe tu smṛti prāmāṇya an abhyupagame jñānasya tāvat karaṇa bhedāt cāturvidhyam eva uktam tatra indriya artha saṃbandhaḥ liṅga śabda grahau 
SA_GSP29_vnyps12u-162	tathā /	tathā 
SA_GSP29_vnyps12u-163	saṃskāronmeṣa ityete saṃvidāṃ janmahetavaḥ” //	saṃskāra unmeṣaḥ iti ete saṃvidām janma hetavaḥ 
SA_GSP29_vnyps12u-164	iti //	iti 
SA_GSP29_vnyps12u-165	yattu tatraiva--- “svayaṃsiddhistathā divyaṃ pratyakṣamanumāgamaḥ /	yat tu tatra eva svayam siddhiḥ tathā divyam pratyakṣam anum āgamaḥ 
SA_GSP29_vnyps12u-166	pañca santi pramāṇāni jaiminivyāsayorhṛdi” //	pañca santi pramāṇāni jaimini vyāsayoḥ hṛdi 
SA_GSP29_vnyps12u-167	ityādinā svayaṃsiddhidivyayoḥ pṛthaṅnirūpaṇaṃ kṛtam,	ityādinā svayaṃsiddhi divyayoḥ pṛthak nirūpaṇam kṛtam 
SA_GSP29_vnyps12u-168	tat pratyakṣāvāntaravairūpyabodhanābhiprāyam /	tat pratyakṣa avāntara vairūpya bodhana abhiprāyam 
SA_GSP29_vnyps12u-169	yathoktaṃ śrīviṣṇucittaiḥ---“bhagavatprasādalabdhayogipratyakṣaṃ divyam” iti //	yathā uktam śrī viṣṇucittaiḥ bhagavat prasāda labdha yogi pratyakṣam divyam iti 
SA_GSP29_vnyps12u-170	nyā. pa. pra. 12 //	nyā pa pra 
SA_GSP29_vnyps12u-171	pratyakṣalakṣaṇam //	pratyakṣa lakṣaṇam 
SA_GSP29_vnyps12u-172	tatra sākṣātkāripramā pratyakṣam /	tatra sākṣātkāri pramā pratyakṣam 
SA_GSP29_vnyps12u-173	sākṣāttvaṃ ca jātirūpa upādhirūpo vā kaścit jñānasvabhāvaviśeṣaḥ svātmasākṣikaḥ //	sākṣāt tvam ca jāti rūpaḥ upādhi rūpaḥ vā kaścid jñāna svabhāva viśeṣaḥ sva ātma sākṣikaḥ 
SA_GSP29_vnyps12u-174	jñātakāraṇajajñānasmṛtitvarahitā matiḥ /	jñāta kāraṇa ja jñāna smṛti tva rahitā matiḥ 
SA_GSP29_vnyps12u-175	aparokṣeti niṣkarṣe nāvyāpyādiprasañjanam //	aparokṣā iti niṣkarṣe na avyāpi ādi prasañjanam 
SA_GSP29_vnyps12u-176	prameyasaṃgrahe tvevamuktam--- “sākṣādanubhavaḥ pratyakṣam /	prameyasaṃgrahe tu evam uktam sākṣāt anubhavaḥ pratyakṣam 
SA_GSP29_vnyps12u-177	sākṣāttvaṃ jātiḥ---” ityādi /	sākṣāt tvam jātiḥ ityādi 
SA_GSP29_vnyps12u-178	tattvaratnākare 'pyevamuktam--- “aparokṣapramādhyakṣamāparokṣyaṃ ca saṃvidaḥ /	tattvaratnākare pi evam uktam aparokṣa pramā adhyakṣam āparokṣyam ca saṃvidaḥ 
SA_GSP29_vnyps12u-179	vyavahāryārthasaṃbandhijñānajatvavivarjanam” //	           
SA_GSP29_vnyps12u-180	iti //	iti 
SA_GSP29_vnyps12u-181	pārokṣyaṃ caivamuktam--- “pārokṣyaṃ vyavahāryānantargatavastuvedanāpekṣā /	pārokṣyam ca evam uktam pārokṣyam vyavahārya an antargata vastu vedanā apekṣā 
SA_GSP29_vnyps12u-182	tadanantargataliṅgādyapekṣā pārokṣyamanumādau” iti /	tad anantargata liṅga ādi apekṣā pārokṣyam anumā ādau iti 
SA_GSP29_vnyps12u-183	varadaviṣṇumiśrairmānayārthātmyanirṇaye tvevamuktam--- “aparokṣapramā pratyakṣam /	varada viṣṇu miśraiḥ mānaya arthātmya nirṇaye tu evam uktam aparokṣa pramā pratyakṣam 
SA_GSP29_vnyps12u-184	pramāyā āparokṣyaṃ nāma viśadāvabhāsatvamiti brūmaḥ /	pramāyāḥ āparokṣyam nāma viśada avabhāsa tvam iti brūmaḥ 
SA_GSP29_vnyps12u-185	kimidaṃ vaiśadyaṃ nāma ?	kim idam vaiśadyam nāma 
SA_GSP29_vnyps12u-186	asādhāraṇākāreṇa vastvavabhāsakatvam--” ityādi //	            
SA_GSP29_vnyps12u-187	sākṣāttvaṃ dvidhā---nityaṃ cānityaṃ car /	sākṣāt tvam dvidhā anityam ca anityam 
SA_GSP29_vnyps12u-188	iśvaranityajñānādiniṣṭhaṃ nityam /	          
SA_GSP29_vnyps12u-189	asmadādijñānaniṣṭhaṃ tvanityam /	asmat ādi jñāna niṣṭham tu anityam 
SA_GSP29_vnyps12u-190	asmadādipratyakṣaṃ dvidhā--- yogipratyakṣamayogipratyakṣaṃ ceti /	asmat ādi pratyakṣam dvidhā yogi pratyakṣam ayogi pratyakṣam ca iti 
SA_GSP29_vnyps12u-191	tatra yogipratyakṣaṃ prakṛṣṭādṛṣṭaviśeṣajam /	tatra yogi pratyakṣam prakṛṣṭa adṛṣṭa viśeṣa jam 
SA_GSP29_vnyps12u-192	tat yuktāvasthāyāṃ manomātrajanyam /	               
SA_GSP29_vnyps12u-193	viyuktāvasthāyāṃ tu bāhyendriyajanyamapi /	viyukta avasthāyām tu bāhya indriya janyam api 
SA_GSP29_vnyps12u-194	tacca bubhutsādipratiniyatamāgamaikasiddhaṃ ca /	tat ca bubhutsā ādi pratiniyatam āgama eka siddham ca 
SA_GSP29_vnyps12u-195	bhāvanābalajamātraṃ jagatkartari pratyakṣaṃ pratikṣiptaṃ śāstrayonyadhikaraṇe,	bhāvanā bala ja mātram jagat kartari pratyakṣam pratikṣiptam śāstrayoni adhikaraṇe 
SA_GSP29_vnyps12u-196	anyatra bhāṣyakāraireva sākṣādyogipratyakṣasya kaṇṭhokteḥ,	anyatra bhāṣyakāraiḥ eva sākṣāt yogi pratyakṣasya kaṇṭhokteḥ 
SA_GSP29_vnyps12u-197	tasya saṃbhavato 'pyāgamikeśvarajñānamūlasyāgamānuvādatvāpādanāśaktyā tatraudāsīnyāt,	tasya saṃbhavataḥ pi āgamika īśvara jñāna mūlasya āgama anuvāda tva āpādana aśaktyā tatra audāsīnyāt 
SA_GSP29_vnyps12u-198	dharmādayaḥ kasyacidindriyagrāhyāḥ,	dharma ādayaḥ kasyacid indriya grāhyāḥ 
SA_GSP29_vnyps12u-199	prameyatvāt,	prameya tvāt 
SA_GSP29_vnyps12u-200	ghaṭavat,	ghaṭa vat 
SA_GSP29_vnyps12u-201	mīmāṃsakānāmapratyakṣatvādvā,	mīmāṃsakānām apratyakṣa tvāt vā 
SA_GSP29_vnyps12u-202	asmatsukhādivadityādyanumānānāṃ vipakṣe bādhakavirahādibhirābhāsatvāt,	asmad sukha ādi vat ityādi anumānānām vipakṣe bādhaka viraha ādibhiḥ ābhāsa tvāt 
SA_GSP29_vnyps12u-203	āgamabādhaprasaṅgasyaiva puraskāre tvāgamenaiva caritārthatvāt;	āgama bādha prasaṅgasya eva puraskāre tu āgamena eva caritārtha tvāt 
SA_GSP29_vnyps12u-204	anyathā dharmādayaḥ kasyaciccakṣurgrāhyā iti vadato bauddhasya kiṃ prativakṣyasi /	anyathā dharma ādayaḥ kasyacid cakṣuḥ grāhyāḥ iti vadataḥ bauddhasya kim prativakṣyasi 
SA_GSP29_vnyps12u-205	yaścānuvyavasāye saviṣayavyavasāyapratyakṣatāmicchati,	yaḥ ca anuvyavasāye sa viṣaya vyavasāya pratyakṣa tām icchati 
SA_GSP29_vnyps12u-206	tasyāsmadādiṣvapi dharmādivyavasāyānuvyavasāye dharmādipratyakṣatvasiddhau kathaṃ tadatiriktayogipratyakṣānumāsiddhiḥ /	tasya asmat ādiṣu api dharma ādi vyavasāya anuvyavasāye dharma ādi pratyakṣa tva siddhau katham tad atirikta yogi pratyakṣa anumā siddhiḥ 
SA_GSP29_vnyps12u-207	tadvyavacchedena prayoge /	tad vyavacchedena prayoge 
SA_GSP29_vnyps12u-208	api saugatoktacākṣuṣatvādisādhanaprasaṅga syāditi /	api saugata ukta cākṣuṣa tva ādi sādhana prasaṅga syāt iti 
SA_GSP29_vnyps12u-209	sa cādṛṣṭaviśeṣo yogābhyāsatapaścāryādibhirjāyate /	sa ca adṛṣṭa viśeṣaḥ yoga abhyāsa tapaḥ ca ārya ādibhiḥ jāyate 
SA_GSP29_vnyps12u-210	tasmādārṣābhimatamapi prakṛṣṭādṛṣṭajatvāviśeṣāt tatraivāntarbhūtam /	tasmāt ārṣa abhimatam api prakṛṣṭa adṛṣṭa ja tva aviśeṣāt tatra eva antarbhūtam 
SA_GSP29_vnyps12u-211	yathoktaṃ prajñāparitrāṇe --- “atrendriyānapekṣaṃ yajjñānamarthāvabhāsakam /	yathā uktam prajñāparitrāṇe atra indriya anapekṣam yat jñānam artha avabhāsakam 
SA_GSP29_vnyps12u-212	divyaṃ pramāṇamityetat pramāṇajñāḥ pracakṣate //	divyam pramāṇam iti etat pramāṇa jñāḥ pracakṣate 
SA_GSP29_vnyps12u-213	parameśvaravijñānaṃ muktānāṃ ca dhiyastathā /	parameśvara vijñānam muktānām ca dhiyaḥ tathā 
SA_GSP29_vnyps12u-214	saṃjayārjunavālmīkiprabhṛtyārṣadhiyo 'pi tat” //	saṃjaya arjuna vālmīki prabhṛti ārṣa dhiyaḥ pi tat 
SA_GSP29_vnyps12u-215	iti //	iti 
SA_GSP29_vnyps12u-216	indriyānapekṣamiti---adivyenrdiyānapekṣamityarthaḥ /	indriya anapekṣam iti arthaḥ 
SA_GSP29_vnyps12u-217	ata eva hi gīyate--- “divyaṃ dadāmi te cakṣuḥ---” ityādi /	atas eva hi gīyate divyam dadāmi te cakṣuḥ ityādi 
SA_GSP29_vnyps12u-218	yadvāparameśvarādivijñānasahapāṭhādibhistathaiva mantavyam /	yat vā aparameśvara ādi vijñāna sahapāṭha ādibhiḥ tathā eva mantavyam 
SA_GSP29_vnyps12u-219	anantaraṃ caivamuktam---- “svābhāvikasya jñānasya svataḥ sarvāvabhāsinaḥ /	anantaram ca evam uktam svābhāvikasya jñānasya svatas sarva avabhāsinaḥ 
SA_GSP29_vnyps12u-220	avidyāpratibandhasya pratibandho 'kṣayogataḥ /	avidyā pratibandhasya 
SA_GSP29_vnyps12u-221	avidyāhānito muktapuruṣāṇāṃ hi saṃvidām /	avidyā hānitaḥ mukta puruṣāṇām hi saṃvidām 
SA_GSP29_vnyps12u-222	svābhāvikasvarūpeṇa nikhilārthāvabhāsitā //	svābhāvika svarūpeṇa nikhila artha avabhāsi tā 
SA_GSP29_vnyps12u-223	pratibandhakabhāvasya pratyuttambhakabhāvinā /	pratibandhaka bhāvasya pratyuttambhaka bhāvinā 
SA_GSP29_vnyps12u-224	pareṇānugṛhītā dhīrṛṣīṇāṃ sarvabhāsikā” //	pareṇa anugṛhītā dhīḥ ṛṣīṇām sarva bhāsikā 
SA_GSP29_vnyps12u-225	iti //	iti 
SA_GSP29_vnyps12u-226	mānasapratyakṣamapyasmadādīnāṃ nāstyeveti vṛddhasaṃpradāyaḥ,	mānasa pratyakṣam api asmat ādīnām na asti eva iti vṛddha saṃpradāyaḥ 
SA_GSP29_vnyps12u-227	ātmasvarūpasya taddharmabhūtajñānasya ca svayaṃprakāśatvāt,	ātma svarūpasya tad dharma bhūta jñānasya ca svayam prakāśa tvāt 
SA_GSP29_vnyps12u-228	sukhaduḥkhecchādveṣaprayatnānāṃ tattaddhetutayābhimatajñānaviśeṣānatirekasya vedārthasaṃgrahe samarthitatvāt,	sukha duḥkha icchā dveṣa prayatnānām tad tad hetutayā abhimata jñāna viśeṣa anatirekasya vedārthasaṃgrahe samarthita tvāt 
SA_GSP29_vnyps12u-229	nityatvādiviśiṣṭāsmadādyanubhavasya śāstrādiprasiddhatvāt,	nitya tva ādi viśiṣṭa asmat ādi anubhavasya śāstra ādi prasiddha tvāt 
SA_GSP29_vnyps12u-230	pūrvānubhavādijñānasya smṛtirūpatvāt,	pūrva anubhava ādi jñānasya smṛti rūpa tvāt 
SA_GSP29_vnyps12u-231	“ātmasukhādivyatiriktabahirviṣayeṣu tasya bāhyendriyānapekṣapravṛttyanupapatteḥ” iti śāstrayonyadhikaraṇabhāṣyasyānvāroheṇāpyupapatteriti //	ātma sukha ādi vyatirikta bahis viṣayeṣu tasya bāhya indriya anapekṣa pravṛtti anupapatteḥ iti śāstrayoni adhikaraṇa bhāṣyasya anvāroheṇa api upapatteḥ iti 
SA_GSP29_vnyps12u-232	tataścādivyabāhyendriyaprasūtaṃ jñānamayogipratyakṣam /	tatas ca adivya bāhya indriya prasūtam jñānam ayogi pratyakṣam 
SA_GSP29_vnyps12u-233	tat sāmānyādṛṣṭālokaviśeṣādisahakṛtendriyajanyaṃ dṛṣṭasāmagrīviśeṣāt pratiniyatāviṣayam /	tat sāmānya adṛṣṭa āloka viśeṣa ādi sahakṛta indriya janyam dṛṣṭa sāmagrī viśeṣāt pratiniyata aviṣayam 
SA_GSP29_vnyps12u-234	tat śrotrādīndriyāsādhāraṇakāraṇabhedāt pañcadhā //	tat śrotra ādi indriya asādhāraṇa kāraṇa bhedāt pañcadhā 
SA_GSP29_vnyps12u-235	viṣayendriyasaṃbandhaśca---dravyeṣu saṃyogaḥ,	viṣaya indriya saṃbandhaḥ ca dravyeṣu saṃyogaḥ 
SA_GSP29_vnyps12u-236	dravyāśriteṣu rūpādiṣu tu saṃyuktāśrayaṇam /	dravya āśriteṣu rūpa ādiṣu tu saṃyukta āśrayaṇam 
SA_GSP29_vnyps12u-237	yathoktaṃ tattvaratnākare--- “atra vṛddhā vidāmāsuḥ saṃyogaḥ saṃnikarṣaṇam /	yathā uktam tattvaratnākare atra vṛddhāḥ vidāmāsuḥ saṃyogaḥ saṃnikarṣaṇam 
SA_GSP29_vnyps12u-238	saṃyuktāśrayaṇaṃ ceti yathāsaṃbhavamūhyatām” //	saṃyukta āśrayaṇam ca iti yathāsaṃbhavam ūhyatām 
SA_GSP29_vnyps12u-239	iti //	iti 
SA_GSP29_vnyps12u-240	punaḥ pratyakṣaṃ dvidhā---savikalpakaṃ nirvikalpakaṃ ceti /	punar pratyakṣam dvidhā savikalpakam nirvikalpakam ca iti 
SA_GSP29_vnyps12u-241	sapratyavamarśaṃ pratayakṣaṃ savikalpakam /	sa pratyavamarśam pratayakṣam sa vikalpakam 
SA_GSP29_vnyps12u-242	tadrahitaṃ pratyakṣaṃ nirvikalpakam //	tad rahitam pratyakṣam nirvikalpakam 
SA_GSP29_vnyps12u-243	nyā. pa. pra. 13 //	nyā pa pra 
SA_GSP29_vnyps12u-244	naiyāyikanirvikalpakanirākaraṇam //	        
SA_GSP29_vnyps12u-245	ubhayavidhamapyetadviśiṣṭaviṣayameva /	ubhayavidham api etat viśiṣṭa viṣayam eva 
SA_GSP29_vnyps12u-246	aviśiṣṭavastugrāhiṇo jñānasyānupalambhāt anupapatteśca /	a viśiṣṭa vastu grāhiṇaḥ jñānasya anupalambhāt anupapatteḥ ca 
SA_GSP29_vnyps12u-247	bālamūkatiryagādivijñānamapi hi saṃjñāvikalparahitamapi viśiṣṭavastuviṣayameva,	bāla mūka tiryak ādi vijñānam api hi saṃjñā vikalpa rahitam api viśiṣṭa vastu viṣayam eva 
SA_GSP29_vnyps12u-248	anyathā teṣāṃ heyopādeyavibhāgapūrvakapravṛttiśeṣānupapatteḥ /	anyathā teṣām heya upādeya vibhāga pūrvaka pravṛtti śeṣa anupapatteḥ 
SA_GSP29_vnyps12u-249	vipratipannaṃ viśiṣṭajñānaṃ viśeṣaṇajñānapūrvakam,	vipratipannam viśiṣṭa jñānam viśeṣaṇa jñāna pūrvakam 
SA_GSP29_vnyps12u-250	viśiṣṭajñānatvāt,	viśiṣṭa jñāna tvāt 
SA_GSP29_vnyps12u-251	surabhi candanamityādiviśiṣṭajñānavaditi cenna,	surabhi candanam ityādi viśiṣṭa jñāna vat iti ced na 
SA_GSP29_vnyps12u-252	ekasāmagrīvedyaviśeṣaṇeṣu tannirapekṣatvāt,	eka sāmagrī vedya viśeṣaṇeṣu tad nirapekṣa tvāt 
SA_GSP29_vnyps12u-253	svarūpasaṃbandhapakṣe svarūpagraheṇaiva saṃbandhasyāpi grahaṇāt,	sva rūpa saṃbandha pakṣe sva rūpa graheṇa eva saṃbandhasya api grahaṇāt 
SA_GSP29_vnyps12u-254	tāvataiva viśiṣṭagrahaṇasiddheḥ,	tāvatā eva viśiṣṭa grahaṇa siddheḥ 
SA_GSP29_vnyps12u-255	samavāyavāde 'pi tasyaiva gṛhyamāṇasya viśeṣaṇaviśeṣyabhāvarūpatvāt,	samavāya vāde pi tasya eva gṛhyamāṇasya viśeṣaṇa viśeṣya bhāva rūpa tvāt 
SA_GSP29_vnyps12u-256	samavāyaviśiṣṭapratyaye tathaivābhyupagamāt,	samavāya viśiṣṭa pratyaye tathā eva abhyupagamāt 
SA_GSP29_vnyps12u-257	tadvaiśiṣṭyagrahe ca guṇavaiśiṣṭyagrahasyāvarjanīyatvāt /	tad vaiśiṣṭya grahe ca guṇa vaiśiṣṭya grahasya avarjanīya tvāt 
SA_GSP29_vnyps12u-258	na ca samavāyasya savikalpakaikaviṣayateti vācyam,	na ca samavāyasya sa vikalpaka eka viṣaya tā iti vācyam 
SA_GSP29_vnyps12u-259	nirvikalpake dharmavaddharmivacca tatsaṃbandhasyāpyaindriyikatvāviśeṣeṇa grahaṇasaṃbhavāt,	nirvikalpake dharma vat dharmi vat ca tad saṃbandhasya api aindriyika tva aviśeṣeṇa grahaṇa saṃbhavāt 
SA_GSP29_vnyps12u-260	yogyasya saṃnikṛṣṭagṛhyamāṇasaṃbandhinaḥ saṃbandhasyāgrahaṇānupapatteḥ,	yogyasya saṃnikṛṣṭa gṛhyamāṇa saṃbandhinaḥ saṃbandhasya agrahaṇa anupapatteḥ 
SA_GSP29_vnyps12u-261	anyathā nityaṃ tadagrahāpātāt /	anyathā nityam tad agraha āpātāt 
SA_GSP29_vnyps12u-262	prathamākṣasaṃnipātajā buddhirviśiṣṭaviṣayā,	prathama akṣa saṃnipāta jā buddhiḥ viśiṣṭa viṣayā 
SA_GSP29_vnyps12u-263	buddhitvāt,	buddhi tvāt 
SA_GSP29_vnyps12u-264	saṃpratipannavat,	saṃpratipanna vat 
SA_GSP29_vnyps12u-265	ityādyapi cintyam //	ityādi api cintyam 
SA_GSP29_vnyps12u-266	nyā. pa. pra. 14 //	nyā pa pra 
SA_GSP29_vnyps12u-267	savikalpakanirūpaṇam //	        
SA_GSP29_vnyps12u-268	na ca savikalpakaṃ na pratyakṣamiti vācyam,	na ca sa vikalpakam na pratyakṣam iti vācyam 
SA_GSP29_vnyps12u-269	sākṣātkārābādhādyaviśeṣāt //	sākṣātkāra ābādha ādi aviśeṣāt 
SA_GSP29_vnyps12u-270	sahakāriviśeṣeṇa na vaijātyaṃ prasajyate /	sahakāri viśeṣeṇa na vaijātyam prasajyate 
SA_GSP29_vnyps12u-271	tajjātīye tu yatkiñcidvaiṣamyaṃ saṃbhavedapi //	tad jātīye tu yat kiñcid vaiṣamyam saṃbhavet api 
SA_GSP29_vnyps12u-272	yatra dṛśyeta vaijātyaṃ tathā tatrābhyupeyate /	yatra dṛśyeta vaijātyam tathā tatra abhyupeyate 
SA_GSP29_vnyps12u-273	tāvatā naiva sarvatra bhavedetasya kalpanam //	tāvatā nā eva sarvatra bhavet etasya kalpanam 
SA_GSP29_vnyps12u-274	kevalendriyajaṃ cāpi na kiñcijjñānamiṣyate /	kevala indriya jam ca api na kiñcid jñānam iṣyate 
SA_GSP29_vnyps12u-275	sahakāriviśeṣāṃ hi vibhidyante pratīndriyam //	sahakāri viśeṣām hi vibhidyante pratīndriyam 
SA_GSP29_vnyps12u-276	ataḥ saṃskārasaṃbhede 'pyaparokṣatvayogataḥ /	atas saṃskāra saṃbhede pi a parokṣa tva yogataḥ 
SA_GSP29_vnyps12u-277	pratyakṣatvaṃ vikalpasya na kvacidvinivartate //	pratyakṣa tvam vikalpasya na kvacid vinivartate 
SA_GSP29_vnyps12u-278	“nirvikalpakamekajātīyeṣu dravyeṣu prathamapiṇḍagrahaṇam” ityādibhāṣyaṃ tu udāharaṇaparaṃ yojyam /	nirvikalpakam eka jātīyeṣu dravyeṣu prathama piṇḍa grahaṇam ityādi bhāṣyam tu udāharaṇa param yojyam 
SA_GSP29_vnyps12u-279	ata eva hi śrīviṣṇucittairuktam--- “saṃskārodbodhasahakṛtendriyajanyaṃ jñānaṃ savikalpakam,	atas eva hi śrī viṣṇucittaiḥ uktam saṃskāra udbodha sahakṛta indriya janyam jñānam savikalpakam 
SA_GSP29_vnyps12u-280	ekajātīyeṣu prathamapiṇḍagrahaṇam dvitīyādipiṇḍagrahaṇeṣu prathamākṣasaṃnipātajaṃ ca jñānaṃ nirvikalpakam” iti /	eka jātīyeṣu prathama piṇḍa grahaṇam dvitīya ādi piṇḍa grahaṇeṣu prathama akṣa saṃnipāta jam ca jñānam nirvikalpakam iti 
SA_GSP29_vnyps12u-281	anyatra coktam--- “kevalacakṣurādīndriyajanyaṃ nirvikalpakam” ityādi //	anyatra ca uktam kevala cakṣuḥ ādi indriya janyam nirvikalpakam ityādi 
SA_GSP29_vnyps12u-282	yattūktaṃ tattvaratnākare --- “viśeṣaṇānāṃ svāyogavyāvṛttiravikalpake /	yat tu uktam tattvaratnākare viśeṣaṇānām sva ayoga vyāvṛttiḥ avikalpake 
SA_GSP29_vnyps12u-283	savikalpe 'nyayogasya vyāvṛttiḥ saṃjñitā tathā” //	sa vikalpe ni ayogasya vyāvṛttiḥ saṃjñitā tathā 
SA_GSP29_vnyps12u-284	iti, tatrāpi saṃskāranirapekṣatvasāpekṣatvayoḥ pradarśanaparatvaṃ grāhyam /	iti tatra api saṃskāra nirapekṣa tva sāpekṣa tvayoḥ pradarśana para tvam grāhyam 
SA_GSP29_vnyps12u-285	pratyakṣasya caivaṃ vibhāgo 'bhihitaḥ--- “dvividhaṃ caitat pratyakṣam--- arvācīnamanarvācīnaṃ ca /	pratyakṣasya ca evam vibhāgaḥ bhihitaḥ dvividham ca etat pratyakṣam arvācīnam anarvācīnam ca 
SA_GSP29_vnyps12u-286	yugapadaśeṣaviṣayasākṣātkārakṣamamanarvācīnam /	yugapad aśeṣa viṣaya sākṣātkāra kṣamam anarvācīnam 
SA_GSP29_vnyps12u-287	tat yogimukteśvarāṇāṃ prabhāvaviśeṣādhīnamupapādayiṣyate“ityādi //	tat yogi mukteśvarāṇām prabhāva viśeṣa adhīnam upapādayiṣyate ityādi 
SA_GSP29_vnyps12u-288	ata eva kudṛṣṭīnāṃ sanmātragrāhi pratyakṣamityavilakṣajalpitaṃ nirastam /	atas eva kudṛṣṭīnām sat mātra grāhi pratyakṣam iti avilakṣa jalpitam nirastam 
SA_GSP29_vnyps12u-289	kramayaugapadyādidūṣaṇaṃ tu bhrāntivikalpe 'pi samānam /	krama yaugapadya ādi dūṣaṇam tu bhrānti vikalpe samānam 
SA_GSP29_vnyps12u-290	bhrāntirūpo 'pi hi vikalpaḥ kṣaṇikatvānna viramya vyāpartumalam /	bhrānti rūpaḥ hi vikalpaḥ kṣaṇika tvāt na viramya vyāpartum alam 
SA_GSP29_vnyps12u-291	na ca pūrvajñānavārtāṃ jānāti /	na ca pūrvajñāna vārtām jānāti 
SA_GSP29_vnyps12u-292	na ca svayaṃ dharmipratiyogigrahaṇābhāve bhedagrahaṇaṃ manyase /	na ca svayam dharmi pratiyogi grahaṇa abhāve bheda grahaṇam manyase 
SA_GSP29_vnyps12u-293	tathāpi yadi kalpanā bhedaviśiṣṭaṃ yugapadgṛhṇāti,	tathā api yadi kalpanā bheda viśiṣṭam yugapad gṛhṇāti 
SA_GSP29_vnyps12u-294	kā pratyakṣe sarpamṛtiḥ ?	kā pratyakṣe sarpa mṛtiḥ 
SA_GSP29_vnyps12u-295	ato dharmivadyogyatvājjātyādirūpabhedo 'pi yugapadgrāhyeḥ /	atas dharmi vat yogya tvāt jāti ādi rūpa bhedaḥ pi yugapad grāhyeḥ 
SA_GSP29_vnyps12u-296	abheda iva bhedo 'pi svarūpataḥ pratītau na pratiyogisākāṅkṣaḥ;	abhedaḥ iva svarūpataḥ pratītau na pratiyogi sākāṅkṣaḥ 
SA_GSP29_vnyps12u-297	bhedavyavahārastvabhedavyavahāravat tatsākāṅkṣa /	bheda vyavahāraḥ tu abheda vyavahāra vat tad sākāṅkṣa 
SA_GSP29_vnyps12u-298	ataḥ prathamameva bhedadhīryuktā /	atas prathamam eva bheda dhīḥ yuktā 
SA_GSP29_vnyps12u-299	ata eva dharmadharmiṇordharmipratiyoginoranyeṣāṃ ca pratītāvanyonyāśrayo nirastaḥ /	atas eva dharma dharmiṇoḥ dharmi pratiyoginoḥ anyeṣām ca pratītau anyonya āśrayaḥ nirastaḥ 
SA_GSP29_vnyps12u-300	tataśca vyupattestadvyavahāre 'pi na tatprasaṅgaḥ /	tatas ca vyupatteḥ tad vyavahāre pi na tad prasaṅgaḥ 
SA_GSP29_vnyps12u-301	bhedaśabdena vyavahārasya tu pratisaṃbandhinirūpitākāre vyutpannatvāt tadapekṣā /	bheda śabdena vyavahārasya tu pratisaṃbandhi nirūpita ākāre vyutpanna tvāt tad apekṣā 
SA_GSP29_vnyps12u-302	bhedatvaṃ hi bhedānāṃ pratiyoginā nirūpyam na tu jātyādilakṣaṇaṃ svarūpam;	bheda tvam hi bhedānām pratiyoginā nirūpyam na tu jāti ādi lakṣaṇam svarūpam 
SA_GSP29_vnyps12u-303	yadgraho yatra yadāropavirodhī,	yad grahaḥ yatra yad āropa virodhī 
SA_GSP29_vnyps12u-304	sa hi tasya tasmādbhedaḥ;	sa hi tasya tasmāt bhedaḥ 
SA_GSP29_vnyps12u-305	gotvādi ca gṛhyamāṇaṃ svasmin svāśraye cāśvatvādyāropaṃ nirūṇaddhīti svasya svāśrayasya ca svayameva tasmādbhedaḥ //	go tva ādi ca gṛhyamāṇam svasmin sva āśraye ca aśva tva ādi āropam nirūṇaddhi iti svasya sva āśrayasya ca svayam eva tasmāt bhedaḥ 
SA_GSP29_vnyps12u-306	api ca pratiyogisāpekṣatvanirapekṣatvalakṣaṇaviruddhadharmādhyāsena bhedāt svarūpabhedagrahaṇaikyāṃ	api ca pratiyogi sāpekṣa tva nirapekṣa tva lakṣaṇa viruddha dharma adhyāsena bhedāt svarūpa bheda grahaṇa aikyām 
SA_GSP29_vnyps12u-307	na saṃbhavatīti vadan bhedaduṣaṇārthameva bhedaṃ sādhayatīti svavacanavirodha iti //	na saṃbhavati iti vadan bheda duṣaṇa artham eva bhedam sādhayati iti sva vacana virodhaḥ iti 
SA_GSP29_vnyps12u-308	nyā. pa. pra. 15 //	nyā pa pra 
SA_GSP29_vnyps12u-309	śābdāparokṣanirāsaḥ //	       
SA_GSP29_vnyps12u-310	śabdajanyamapi pratyakṣamastīti ta eva varṇayanti;	śabda janyam api pratyakṣam asti iti te eva varṇayanti 
SA_GSP29_vnyps12u-311	tadapyayuktam, vyāghātāt /	tat api ayuktam vyāghātāt 
SA_GSP29_vnyps12u-312	na hi parokṣajananasvabhāvatayā siddhā sāmagrī viśeṣābhāve kvacit svabhāvamatipatet /	na hi parokṣa janana svabhāva tayā siddhā sāmagrī viśeṣa abhāve kvacid svabhāvam atipatet 
SA_GSP29_vnyps12u-313	na caikajātīyasāmagrītaḥ prasūtaṃ kāryaṃ vicitraṃ syāt,	na ca eka jātīya sāmagrītaḥ prasūtam kāryam vicitram syāt 
SA_GSP29_vnyps12u-314	ekayaivava sāmagryā sarvajātīyotpattiprasaṅgāt ekasya kāryasya viruddhajātiyogaprasaṅgācca /	ekayā eva ava sāmagryā sarva jātīya utpatti prasaṅgāt ekasya kāryasya viruddha jāti yoga prasaṅgāt ca 
SA_GSP29_vnyps12u-315	“daśamastvamasi” ityādidṛṣṭānte 'pi tvamarthamātraṃ pratyakṣam /	daśamaḥ tvam asi ityādi dṛṣṭānte tvam artha mātram pratyakṣam 
SA_GSP29_vnyps12u-316	'daśamo 'ham' iti pratyayo hi nendriyasvātantryeṇodeti,	daśamaḥ ham iti pratyayaḥ hi na indriya svātantryeṇa udeti 
SA_GSP29_vnyps12u-317	kintu puruṣavacanānurodhena /	kintu puruṣa vacana anurodhena 
SA_GSP29_vnyps12u-318	tanmūle 'pi cet pratyakṣatā,	tad mūle ced pratyakṣa tā 
SA_GSP29_vnyps12u-319	evam 'dharmavāṃstvamasi' iti kārtāntikopadeśādau 'tādṛśo 'hamasmi' iti bodhe dharmāderapi pratyakṣatvaprasaṅgaḥ /	evam dharmavān tvam asi iti kārtāntika upadeśa ādau tādṛśaḥ ham asmi iti bodhe dharma ādeḥ api pratyakṣa tva prasaṅgaḥ 
SA_GSP29_vnyps12u-320	tataścāpratyakṣamiti jagati kiñcinna syāt,	tatas ca apratyakṣam iti jagati kiñcid na syāt 
SA_GSP29_vnyps12u-321	pratyakṣabhūtaṃ yatkiñciduddiśya viśeṣaṇatayaiva sarvasya pratyakṣatvopapatteḥ /	pratyakṣa bhūtam yat kiñcid uddiśya viśeṣaṇa tayā eva sarvasya pratyakṣa tva upapatteḥ 
SA_GSP29_vnyps12u-322	pūrvāvagatadaśamabhāvaṃ tu puruṣaṃ pratyupadeśe bhāṣarāśipraviṣṭamaṣīnyāyena pūrvāparāparokṣaṇīnairantaryeṇa	pūrva avagata daśama bhāvam tu puruṣam pratyupadeśe bhāṣa rāśi praviṣṭa maṣī nyāyena pūrva apara apara ukṣaṇī nairantaryeṇa 
SA_GSP29_vnyps12u-323	madhyavartiśabdajanyadhiyo 'parokṣatvavyavahāraḥ kasyacit syādvā na vā /	madhya varti śabda janya dhiyā parokṣa tva vyavahāraḥ kasyacid syāt vā na vā 
SA_GSP29_vnyps12u-324	ata eva tattvamasyādiśabdaḥ svaviṣayagocarapratyakṣajñānajanakaḥ,	atas eva tattvam asi ādi śabdaḥ sva viṣaya gocara pratyakṣa jñāna janakaḥ 
SA_GSP29_vnyps12u-325	svato 'parokṣārthagocaratvāt “daśamastvamasi” “saṃvit svaprakāśā” ityādivākyavat ityādyanumānāni nirastāni,	parokṣa artha gocara tvāt daśamaḥ tvam asi saṃvid sva prakāśā ityādi vākya vat ityādi anumānāni nirastāni 
SA_GSP29_vnyps12u-326	daśamatvasvaprakāśatvādiviśiṣṭākāreṇa dṛṣṭānteṣvaparokṣajñānajananāsiddheḥ /	daśama tva sva prakāśa tva ādi viśiṣṭa ākāreṇa dṛṣṭānteṣu aparokṣa jñāna janana asiddheḥ 
SA_GSP29_vnyps12u-327	tathā vigītaḥ śabdo na svavācyagocarapratyakṣadhījanakaḥ,	tathā vigītaḥ śabdaḥ na sva vācya gocara pratyakṣa dhī janakaḥ 
SA_GSP29_vnyps12u-328	śabdatvāt,	śabda tvāt 
SA_GSP29_vnyps12u-329	saṃpratipannavat,	saṃpratipanna vat 
SA_GSP29_vnyps12u-330	ityādyapipratiprayoktavyam /	ityādi api pratiprayoktavyam 
SA_GSP29_vnyps12u-331	upalambhavirodhaśābdapratyakṣalakṣaṇasaṃkarādiprasaṅgo 'tra vipakṣe bādhakaḥ /	upalambha virodha śābda pratyakṣa lakṣaṇa saṃkara ādi prasaṅgaḥ tra vipakṣe bādhakaḥ 
SA_GSP29_vnyps12u-332	naivaṃ pūrvasya,	na evam pūrvasya 
SA_GSP29_vnyps12u-333	śabdajanyapratyakṣamantareṇāpi yogajādṛṣṭajanitasākṣātkārāt praṇidhānaviśeṣaprasāditaparamātmasaṃkalpādvā niḥśreyasasiddheriti //	śabda janya pratyakṣam antareṇa api yogaja adṛṣṭa janita sākṣātkārāt praṇidhāna viśeṣa prasādita paramātma saṃkalpāt vā niḥśreyasa siddheḥ iti 
SA_GSP29_vnyps12u-334	pratyakṣaṃ cidacinmayaṃ jagadidaṃ yasyetyanuśrūyate yaścānanyadhiyāmanantavibhavaḥ pratyakṣatāmaśnute /	pratyakṣam cit acit mayam jagat idam yasya iti anuśrūyate yaḥ ca an anya dhiyām ananta vibhavaḥ pratyakṣa tām aśnute 
SA_GSP29_vnyps12u-335	yaścaiko yugapatsadā svata idaṃ viśvaṃ darīdṛśyate prājñaṃ taṃ pratipannamokṣaṇavidhādakṣaṃ didṛkṣemahi //	yaḥ ca ekaḥ yugapad sadā svatas idam viśvam darīdṛśyate prājñam tam pratipanna mokṣaṇa vidhā dakṣam didṛkṣemahi 
SA_GSP29_vnyps12u-336	iti śrīkavitārkikasiṃhasya sarvatantrasvatantrasya śrīmadveṅkaṭanāthasya vedāntācāryasya kṛtiṣu nyāyapariśuddhau pratyakṣādhyāye dvitīyamāhnikam	iti śrī kavi tārkikasiṃhasya sarva tantra svatantrasya śrīmat veṅkaṭanāthasya vedānta ācāryasya kṛtiṣu nyāya pariśuddhau pratyakṣa adhyāye dvitīyam āhnikam 
SA_GSP29_vnyps12u-337	samāptaśca pratyakṣādhyāyaḥ //	samāptaḥ ca pratyakṣa adhyāyaḥ 
SA_GSP29_vnyps12u-338	// śrīmate nigamāntamahādeśikāya namaḥ //	śrīmate nigama anta mahā deśikāya namaḥ 
