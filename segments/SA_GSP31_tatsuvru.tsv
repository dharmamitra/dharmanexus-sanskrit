segmentnr	original	analyzed
SA_GSP31_tatsuvru-0	Tattvasamāsasūtravṛttiḥ /	        
SA_GSP31_tatsuvru-1	pañcaviṃśatitattveṣu janmanā jñānamāptavān /	pañcaviṃśati tattveṣu janmanā jñānam āptavān 
SA_GSP31_tatsuvru-2	ādisṛṣṭau namastasmai kapilāya maharṣaye // 1 //	ādi sṛṣṭau namaḥ tasmai kapilāya mahā ṛṣaye 
SA_GSP31_tatsuvru-3	athātastattvasamāsākhyasāṅkhyasūtrāṇi vyākhyāsyāmaḥ /	atha atas tattva samāsa ākhya sāṅkhya sūtrāṇi vyākhyāsyāmaḥ 
SA_GSP31_tatsuvru-4	iha kaścidbrāhmaṇastrividhena duḥkhenābhibhūtaḥ sāṅkhyācāryaṃ kapilamaharṣiṃ śaraṇamupāgataḥ /	iha kaścid brāhmaṇaḥ trividhena duḥkhena abhibhūtaḥ sāṅkhya ācāryam kapila mahā ṛṣim śaraṇam upāgataḥ 
SA_GSP31_tatsuvru-5	svakulanāmagotrasvādhyāyaṃ nivedyāha /	sva kula nāma gotra svādhyāyam nivedya āha 
SA_GSP31_tatsuvru-6	bhagavan kimiha paraṃ kiṃ yāthātathyaṃ kiṃ kṛtvā kṛtakṛtyaḥ syāmiti /	bhagavan kim iha param kim yāthātathyam kim kṛtvā kṛtakṛtyaḥ syām iti 
SA_GSP31_tatsuvru-7	kapila uvāca kathayiṣyāmi /	kapilaḥ uvāca kathayiṣyāmi 
SA_GSP31_tatsuvru-8	aṣṭau prakṛtayaḥ // Tats_1 //	aṣṭau prakṛtayaḥ 
SA_GSP31_tatsuvru-9	ṣoḍaśa vikārāḥ // Tats_2 //	ṣoḍaśa vikārāḥ 
SA_GSP31_tatsuvru-10	puruṣaḥ // Tats_3 //	puruṣaḥ 
SA_GSP31_tatsuvru-11	traiguṇyam // Tats_4 //	traiguṇyam 
SA_GSP31_tatsuvru-12	sañcaraḥ // Tats_5 //	sañcaraḥ 
SA_GSP31_tatsuvru-13	pratisañcaraḥ // Tats_6 //	pratisañcaraḥ 
SA_GSP31_tatsuvru-14	adhyātmam adhibhūtam adhidaivataṃ ca // Tats_7 //	adhyātmam adhibhūtam adhidaivatam ca 
SA_GSP31_tatsuvru-15	pañcābhibuddhayaḥ // Tats_8 //	pañca abhibuddhayaḥ 
SA_GSP31_tatsuvru-16	pañcakarmayonayaḥ // Tats_9 //	pañca karma yonayaḥ 
SA_GSP31_tatsuvru-17	pañcavāyavaḥ // Tats_10 //	pañca vāyavaḥ 
SA_GSP31_tatsuvru-18	pañcakarmātmānaḥ // Tats_11 //	pañca karma ātmānaḥ 
SA_GSP31_tatsuvru-19	pañcaparvā 'vidyā // Tats_12 //	pañca parvā vidyā 
SA_GSP31_tatsuvru-20	aṣṭāviṃśatidhā 'śaktiḥ // Tats_13 //	aṣṭāviṃśatidhā śaktiḥ 
SA_GSP31_tatsuvru-21	navadhā tuṣṭiḥ // Tats_14 //	navadhā tuṣṭiḥ 
SA_GSP31_tatsuvru-22	aṣṭadhā siddhiḥ // Tats_15 //	aṣṭadhā siddhiḥ 
SA_GSP31_tatsuvru-23	daśadhā mūlikārthāḥ // Tats_16 //	daśadhā mūlikā arthāḥ 
SA_GSP31_tatsuvru-24	anugrahasargaḥ // Tats_17 //	anugraha sargaḥ 
SA_GSP31_tatsuvru-25	caturdaśavidho bhūtasargaḥ // Tats_18 //	caturdaśavidhaḥ bhūta sargaḥ 
SA_GSP31_tatsuvru-26	trividho dhātusargaḥ // Tats_19 //	trividhaḥ dhātu sargaḥ 
SA_GSP31_tatsuvru-27	trividho bandhaḥ // Tats_20 //	trividhaḥ bandhaḥ 
SA_GSP31_tatsuvru-28	trividho mokṣaḥ // Tats_21 //	trividhaḥ mokṣaḥ 
SA_GSP31_tatsuvru-29	trividhaṃ pramāṇam // Tats_22 //	trividham pramāṇam 
SA_GSP31_tatsuvru-30	trividhaṃ duḥkham // Tats_23 //	trividham duḥkham 
SA_GSP31_tatsuvru-31	etat paramparayā yāthātathyametat samyag jñātvā kṛtakṛtyaḥ syānna punastrividhena duḥkhenābhibhūyate /	etat paramparayā yāthātathyam etat samyak jñātvā kṛtakṛtyaḥ syāt na punar trividhena duḥkhena abhibhūyate 
SA_GSP31_tatsuvru-32	iti tattvasamāsākhyasāṅkhyasūtrāṇi //	iti tattva samāsa ākhya sāṅkhya sūtrāṇi 
SA_GSP31_tatsuvru-33	[aṣṭau prakṛtayaḥ // Tats_1 //]	aṣṭau prakṛtayaḥ 
SA_GSP31_tatsuvru-34	atha kā aṣṭau prakṛtaya ityatrocyate /	atha kāḥ aṣṭau prakṛtayaḥ iti atra ucyate 
SA_GSP31_tatsuvru-35	avyaktaṃ buddhirahaṅkāraḥ pañca tanmātrāṇītyetā aṣṭau prakṛtayaḥ /	avyaktam buddhiḥ ahaṅkāraḥ pañca tanmātrāṇi iti etāḥ aṣṭau prakṛtayaḥ 
SA_GSP31_tatsuvru-36	tatrāvyaktaṃ tāvaducyate yathā loke vyajyante ghaṭapaṭakuḍyaśayanakādyā na tathā vyajata ityavyaktam /	tatra avyaktam tāvat ucyate yathā loke vyajyante ghaṭa paṭa kuḍya śayanaka ādyāḥ na tathā iti avyaktam 
SA_GSP31_tatsuvru-37	śrotrādibhirindriyairna gṛhyata ityarthaḥ /	śrotra ādibhiḥ indriyaiḥ na gṛhyate iti arthaḥ 
SA_GSP31_tatsuvru-38	kasmāt anādimadhyāntatvānniravayavatvācca //	kasmāt anādi madhya anta tvāt niravayava tvāt ca 
SA_GSP31_tatsuvru-39	aśabdamasparśamarūpamavyayaṃ tathā ca nityaṃ rasagandhavarjitam /	aśabdam asparśam arūpam avyayam tathā ca nityam rasa gandha varjitam 
SA_GSP31_tatsuvru-40	anādimadhyaṃ mahataḥ paraṃ dhruvaṃ pradhānametat pravadanti sūrayaḥ //	an ādi madhyam mahataḥ param dhruvam pradhānam etat pravadanti sūrayaḥ 
SA_GSP31_tatsuvru-41	sūkṣmamaliṅgamacetanamanādinidhanaṃ tathāprasavadharmi niravayavamekameva hi sādhāraṇametadavyaktam /	sūkṣmam aliṅgam acetanam anādinidhanam tathā aprasava dharmi niravayavam ekam eva hi sādhāraṇam etat avyaktam 
SA_GSP31_tatsuvru-42	avyaktasyāmī paryāyaśabdā bhavanti /	avyaktasya amī paryāya śabdāḥ bhavanti 
SA_GSP31_tatsuvru-43	avyaktaṃ pradhānaṃ brahma paraṃ dhruvaṃ bahudhānakamakṣaraṃ kṣetraṃ tamaḥprasūtamiti /	avyaktam pradhānam brahma param dhruvam bahu dhānakam akṣaram kṣetram tamaḥ prasūtam iti 
SA_GSP31_tatsuvru-44	kā buddhiratrocyate /	kā buddhiḥ atra ucyate 
SA_GSP31_tatsuvru-45	adhyavasāyo buddhiḥ /	adhyavasāyaḥ buddhiḥ 
SA_GSP31_tatsuvru-46	soyamadhyavasāyo gavādiṣu dravyeṣu yasmāt pratipattiḥ /	saḥ uyam adhyavasāyaḥ gavā ādiṣu dravyeṣu yasmāt pratipattiḥ 
SA_GSP31_tatsuvru-47	evametannānyathā /	evam etat na anyathā 
SA_GSP31_tatsuvru-48	gaurevāyaṃ nāśvaḥ /	gauḥ eva ayam na aśvaḥ 
SA_GSP31_tatsuvru-49	sthāṇurevāyaṃ na puruṣaḥ /	sthāṇuḥ eva ayam na puruṣaḥ 
SA_GSP31_tatsuvru-50	ityeṣā buddhiḥ /	iti eṣā buddhiḥ 
SA_GSP31_tatsuvru-51	asyāstu buddheraṣṭau rūpāṇi bhavanti dharmo jñānaṃ vairāgyamaiśvaryamiti /	asyāḥ tu buddheḥ aṣṭau rūpāṇi bhavanti dharmaḥ jñānam vairāgyam aiśvaryam iti 
SA_GSP31_tatsuvru-52	tatra dharmo nāmādharmaviparyayaḥ śrutismṛtivihitaḥ śiṣṭācārāviruddhaḥ śubhalakṣaṇaḥ /	tatra dharmaḥ nāma adharma viparyayaḥ śruti smṛti vihitaḥ śiṣṭa ācāra aviruddhaḥ śubha lakṣaṇaḥ 
SA_GSP31_tatsuvru-53	jñānaṃ nāmājñānaviparyayastattvabhāvabhūtānāṃ sambodhaḥ /	jñānam nāma ajñāna viparyayaḥ tattva bhāva bhūtānām sambodhaḥ 
SA_GSP31_tatsuvru-54	vairāgyaṃ nāmāvairāgyaviparyayaḥ śabdādiviṣayeṣvaprasaktiḥ /	vairāgyam nāma avairāgya viparyayaḥ śabda ādi viṣayeṣu aprasaktiḥ 
SA_GSP31_tatsuvru-55	aiśvaryaṃ nāmānaiśvaryaviparyayo 'ṇimādayo 'ṣṭaguṇāḥ /	aiśvaryam nāma anaiśvarya viparyayaḥ ṇima ādayaḥ ṣṭaguṇāḥ 
SA_GSP31_tatsuvru-56	etāni sāttvikāni catvāri /	etāni sāttvikāni catvāri 
SA_GSP31_tatsuvru-57	adharmo 'jñānamavairāgyamanaiśvaryamiti adharmo nāma dharmaviparyayaḥ śrutismṛtiviruddhaḥ śiṣṭācāraviruddho 'śubhalakṣaṇaḥ /	adharmaḥ jñānam avairāgyam anaiśvaryam iti adharmaḥ nāma dharma viparyayaḥ śruti smṛti viruddhaḥ śiṣṭa ācāra viruddhaḥ śubha lakṣaṇaḥ 
SA_GSP31_tatsuvru-58	ajñānaṃ nāma jñānaviparyayastattvabhāvabhūtānāmanavabodhaḥ /	ajñānam nāma jñāna viparyayaḥ tattva bhāva bhūtānām anavabodhaḥ 
SA_GSP31_tatsuvru-59	avairāgyaṃ nāma vairāgyaviparyaḥ śabdādiviṣayeṣvabhiṣaṅgaḥ /	avairāgyam nāma vairāgya viparyaḥ śabda ādi viṣayeṣu abhiṣaṅgaḥ 
SA_GSP31_tatsuvru-60	anaiśvaryaṃ nāmaiśvaryaviparyayo 'ṇimādirahitatvam /	anaiśvaryam nāma aiśvarya viparyayaḥ ṇima ādi rahita tvam 
SA_GSP31_tatsuvru-61	etāni tāmasāni catvāri /	etāni tāmasāni catvāri 
SA_GSP31_tatsuvru-62	tatra dharmeṇa nimittenordhvagamanam /	tatra dharmeṇa nimittena ūrdhvagamanam 
SA_GSP31_tatsuvru-63	jñānena nimittena mokṣaḥ /	jñānena nimittena mokṣaḥ 
SA_GSP31_tatsuvru-64	vairāgyeṇa nimittena prakṛtilayaḥ /	vairāgyeṇa nimittena prakṛti layaḥ 
SA_GSP31_tatsuvru-65	aiśvaryanimittenā 'pratihatagatirbhavati /	aiśvarya nimittena a pratihata gatiḥ bhavati 
SA_GSP31_tatsuvru-66	evameṣāṣṭarūpā buddhirvyākhyātā /	evam eṣā aṣṭa rūpā buddhiḥ vyākhyātā 
SA_GSP31_tatsuvru-67	buddheramī paryāyaśabdā bhavanti /	buddheḥ amī paryāya śabdāḥ bhavanti 
SA_GSP31_tatsuvru-68	mano matirmahān brahmā khyātiḥ prajñā śrutirdhṛtiḥ /	manaḥ matiḥ mahān brahmā khyātiḥ prajñā śrutiḥ dhṛtiḥ 
SA_GSP31_tatsuvru-69	prajñānaṃ santatiḥ smṛtirdhīrbuddhiḥ parikathyate //	prajñānam santatiḥ smṛtiḥ dhīḥ buddhiḥ parikathyate 
SA_GSP31_tatsuvru-70	atrāha ko 'haṅkāra ityucyate /	atra āha kaḥ haṅkāraḥ iti ucyate 
SA_GSP31_tatsuvru-71	abhimāno 'haṅkāraḥ /	abhimānaḥ haṅkāraḥ 
SA_GSP31_tatsuvru-72	ahaṃ śabde ahaṃ sparśe ahaṃ rūpe ahaṃ rase /	aham śabde aham sparśe aham rūpe aham rase 
SA_GSP31_tatsuvru-73	ahaṃ gandhe ahaṃ svāmī dhanavānahamīśvaraḥ // 1 //	aham gandhe aham svāmī dhanavān aham īśvaraḥ 
SA_GSP31_tatsuvru-74	ahaṃ bhogī ahaṃ dharme 'bhiṣikto 'sau mayā hataḥ /	aham bhogī aham dharme sau mayā hataḥ 
SA_GSP31_tatsuvru-75	ahaṃ haniṣye balibhiḥ parairityevamādikaḥ // 2 //	aham haniṣye balibhiḥ paraiḥ iti evamādikaḥ 
SA_GSP31_tatsuvru-76	yo 'yamabhimānapratyayo so 'haṅkāraḥ /	yaḥ yam abhimāna pratyayaḥ saḥ haṅkāraḥ 
SA_GSP31_tatsuvru-77	ahaṅkārasyā 'mī paryāyaśabdāḥ /	ahaṅkārasya ā mī paryāya śabdāḥ 
SA_GSP31_tatsuvru-78	ahaṅkāro vaikārikastaijaso bhūtādiḥ sānumāno niranumānaśceti //	ahaṅkāraḥ vaikārikaḥ taijasaḥ bhūtādiḥ sa anumānaḥ niranumānaḥ ca iti 
SA_GSP31_tatsuvru-79	atrāha kāni pañcatanmātrāṇītyucyate /	atra āha kāni pañca tanmātrāṇi iti ucyate 
SA_GSP31_tatsuvru-80	ahaṅkārānvitāni pañcatanmātrāṇi śabdatanmātraṃ sparśatanmātraṃ rūpatanmātraṃ rasatanmātraṃ gandhatanmātraṃ ceti pañcatanmātrāṇi /	ahaṅkāra anvitāni pañca tanmātrāṇi śabda tanmātram sparśa tanmātram rūpa tanmātram rasa tanmātram gandha tanmātram ca iti pañca tanmātrāṇi 
SA_GSP31_tatsuvru-81	tatra tāvacchabdatanmātrāṇi śabdeṣvevopalabhyante udāttānudāttasvaritakampitaṣaḍjarṣabhagāndhāramadhyamapañcamadhaivataniṣādādayaḥ śabdaviśeṣādupalabhyante	tatra tāvat śabda tanmātrāṇi śabdeṣu eva upalabhyante udātta anudātta svarita kampita ṣaḍja ṛṣabha gāndhāra madhyama pañcama dhaivata niṣāda ādayaḥ śabda viśeṣāt upalabhyante 
SA_GSP31_tatsuvru-82	tasmācchabdatanmātre 'viśeṣaḥ /	tasmāt śabda tanmātre viśeṣaḥ 
SA_GSP31_tatsuvru-83	atha sparśatanmātrāṇi sparśeṣvevopalabhyante tatra mṛdukaṭhinakarkaśapicchilaśītoṣṇādayaḥ sparśaviśeṣā upalabhyante /	atha sparśa tanmātrāṇi sparśeṣu eva upalabhyante tatra mṛdu kaṭhina karkaśa picchila śīta uṣṇa ādayaḥ sparśa viśeṣāḥ upalabhyante 
SA_GSP31_tatsuvru-84	tasmāt sparśatanmātre 'viśeṣaḥ /	tasmāt sparśa tanmātre viśeṣaḥ 
SA_GSP31_tatsuvru-85	rūpatanmātrāṇi rūpeṣvevopalabhyante /	rūpa tanmātrāṇi rūpeṣu eva upalabhyante 
SA_GSP31_tatsuvru-86	tatra śuklaraktakṛṣṇaharitapītahāridramāñjiṣṭhādayo rūpaviśeṣā upalabhyante /	tatra śukla rakta kṛṣṇa harita pīta hāridra māñjiṣṭha ādayaḥ rūpa viśeṣāḥ upalabhyante 
SA_GSP31_tatsuvru-87	tasmādrūpatanmātre 'viśeṣaḥ /	tasmāt rūpa tanmātre viśeṣaḥ 
SA_GSP31_tatsuvru-88	tathā rasatanmātrāṇi raseṣvevopalabhyante /	tathā rasa tanmātrāṇi raseṣu eva upalabhyante 
SA_GSP31_tatsuvru-89	tatra kaṭutiktakaṣāyakṣāramadhurāmlalavaṇādayo rasaviśeṣā upalabhyante /	tatra kaṭu tikta kaṣāya kṣāra madhura amla lavaṇa ādayaḥ rasa viśeṣāḥ upalabhyante 
SA_GSP31_tatsuvru-90	tasmādrasatanmātre 'viśeṣaḥ /	tasmāt rasa tanmātre viśeṣaḥ 
SA_GSP31_tatsuvru-91	atha gandhatanmātrāṇi gandha evopalabhyante /	atha gandha tanmātrāṇi gandhaḥ eva upalabhyante 
SA_GSP31_tatsuvru-92	tatra surabhirasurabhiśca gandhaviśeṣā upalabhyante /	tatra surabhiḥ asurabhiḥ ca gandha viśeṣāḥ upalabhyante 
SA_GSP31_tatsuvru-93	tasmād gandhatanmātre 'viśeṣaḥ /	tasmāt gandha tanmātre viśeṣaḥ 
SA_GSP31_tatsuvru-94	evametatpañcatanmātrāṇi sūcitāni /	evam etat pañca tanmātrāṇi sūcitāni 
SA_GSP31_tatsuvru-95	athaiṣāṃ paryāyaśabdāḥ /	atha eṣām paryāya śabdāḥ 
SA_GSP31_tatsuvru-96	tanmātrāṇyaviśeṣāṇi mahābhūtaprakṛtayo bhogyānyaṇavaḥ śāntaghoramūḍhānīti /	tanmātrāṇi aviśeṣāṇi mahābhūta prakṛtayaḥ bhogyāni aṇavaḥ śānta ghora mūḍhāni iti 
SA_GSP31_tatsuvru-97	evametā avyaktabuddhyahaṃkāratanmātrasañjñitā aṣṭau prakṛtayo vyākhyātāḥ /	evam etāḥ avyakta buddhi ahaṃkāra tanmātra sañjñitāḥ aṣṭau prakṛtayaḥ vyākhyātāḥ 
SA_GSP31_tatsuvru-98	atha kasmāt prakṛtayaḥ /	atha kasmāt prakṛtayaḥ 
SA_GSP31_tatsuvru-99	prakurvantīti prakṛtayaḥ /	prakurvanti iti prakṛtayaḥ 
SA_GSP31_tatsuvru-100	[ṣoḍaśa vikārāḥ // Tats_2 //]	ṣoḍaśa vikārāḥ 
SA_GSP31_tatsuvru-101	atha te ke ṣoḍaśavikārā ityatrocyate /	atha te ke ṣoḍaśa vikārāḥ iti atra ucyate 
SA_GSP31_tatsuvru-102	ekādaśendriyāṇi pañcamahābhūtānyete ṣoḍaśavikārāḥ /	ekādaśa indriyāṇi pañca mahābhūtāni ete ṣoḍaśa vikārāḥ 
SA_GSP31_tatsuvru-103	tatrendriyāṇi tāvaducyante /	tatra indriyāṇi tāvat ucyante 
SA_GSP31_tatsuvru-104	śrotraṃ tvak cakṣuṣī jihvā ghrāṇamiti pañca buddhīndriyāṇi /	śrotram tvac cakṣuṣī jihvā ghrāṇam iti pañca buddhīndriyāṇi 
SA_GSP31_tatsuvru-105	śrotraṃ svaviṣayaṃ śabdaṃ gṛhṇāti tvaksparśaviṣayaṃ cakṣū rūpaviṣayaṃ rasanā rasaviṣayaṃ ghrāṇaṃ gandhaviṣayamiti /	śrotram sva viṣayam śabdam gṛhṇāti tvac sparśa viṣayam cakṣuḥ rūpa viṣayam rasanā rasa viṣayam ghrāṇam gandha viṣayam iti 
SA_GSP31_tatsuvru-106	vākpāṇipādapāyūpasthākhyāni pañca karmendriyāṇi svaṃ svaṃ karma kurvanti /	vāc pāṇi pāda pāyu upastha ākhyāni pañca karmendriyāṇi svam svam karma kurvanti 
SA_GSP31_tatsuvru-107	tatra vāgvacanamuccarati /	tatra vāc vacanam uccarati 
SA_GSP31_tatsuvru-108	hastau karma kurutaḥ /	hastau karma kurutaḥ 
SA_GSP31_tatsuvru-109	pādau viharaṇam /	pādau viharaṇam 
SA_GSP31_tatsuvru-110	pāyurvisargam /	pāyuḥ visargam 
SA_GSP31_tatsuvru-111	upasthamānandam /	upastham ānandam 
SA_GSP31_tatsuvru-112	ubhayātmakaṃ manaḥ /	ubhaya ātmakam manaḥ 
SA_GSP31_tatsuvru-113	svasaṃkalpavikalpavṛttī kurute /	sva saṃkalpa vikalpa vṛttī kurute 
SA_GSP31_tatsuvru-114	evanekādaśendriyāṇi vyākhyātāni /	evan ekādaśa indriyāṇi vyākhyātāni 
SA_GSP31_tatsuvru-115	athaiṣāṃ paryāyāḥ /	atha eṣām paryāyāḥ 
SA_GSP31_tatsuvru-116	indriyāṇi karaṇāni vaikārikāṇi khāni niyatāni padāni avadhṛtāni aṇūni akṣāṇīti /	indriyāṇi karaṇāni vaikārikāṇi khāni niyatāni padāni avadhṛtāni aṇūni akṣāṇi iti 
SA_GSP31_tatsuvru-117	atha kāni pañcamahābhūtānītyatrocyate /	atha kāni pañca mahābhūtāni iti atra ucyate 
SA_GSP31_tatsuvru-118	pṛthivyaptejovāyvākāśānīti mahābhūtāni /	pṛthivī ap tejaḥ vāyu ākāśāni iti mahābhūtāni 
SA_GSP31_tatsuvru-119	tatra pṛthivī dhāraṇabhāvena pravartamānā caturṇāmupakāraṃ karoti /	tatra pṛthivī dhāraṇa bhāvena pravartamānā caturṇām upakāram karoti 
SA_GSP31_tatsuvru-120	āpo jalāni saṃgrahabhāvena pravarttamānāścaturṇāmupakāraṃ kurvanti /	āpaḥ jalāni saṃgraha bhāvena pravarttamānāḥ caturṇām upakāram kurvanti 
SA_GSP31_tatsuvru-121	tejaḥ pācakabhāvena pravartamānaṃ caturṇāmupakāraṃ karoti /	tejaḥ pācaka bhāvena pravartamānam caturṇām upakāram karoti 
SA_GSP31_tatsuvru-122	vāyurvāhanabhāvena pravartamānaścaturṇāmupakāraṃ karoti /	vāyuḥ vāhana bhāvena pravartamānaḥ caturṇām upakāram karoti 
SA_GSP31_tatsuvru-123	ākāśamavakāśadānena pravartamānaṃ caturṇāmupakāraṃ karoti /	ākāśam avakāśa dānena pravartamānam caturṇām upakāram karoti 
SA_GSP31_tatsuvru-124	śabdasparśarūparasagandhavatī pañcaguṇā pṛthivī /	śabda sparśa rūpa rasa gandhavatī pañcaguṇā pṛthivī 
SA_GSP31_tatsuvru-125	śabdasparśarūparasavatyaścaturguṇā āpaḥ /	śabda sparśa rūpa rasavatyaḥ caturguṇāḥ āpaḥ 
SA_GSP31_tatsuvru-126	śabdasparśarūpavat triguṇaṃ tejaḥ /	śabda sparśa rūpavat triguṇam tejaḥ 
SA_GSP31_tatsuvru-127	śabdasparśavān dviguṇo vāyuḥ /	śabda sparśavān dviguṇaḥ vāyuḥ 
SA_GSP31_tatsuvru-128	śabdavadekaguṇamākāśam /	śabdavat eka guṇam ākāśam 
SA_GSP31_tatsuvru-129	evamākhyātāni pañca mahābhūtāni /	evam ākhyātāni pañca mahābhūtāni 
SA_GSP31_tatsuvru-130	athaiṣāṃ paryāyāḥ /	atha eṣām paryāyāḥ 
SA_GSP31_tatsuvru-131	bhūtāni bhūtaviśeṣāḥ vikārāḥ ākṛtayaḥ tanavaḥ vigrahāḥ śāntāḥ ghorāḥ mūḍhāḥ ityete ṣoḍaśavikārā vyākhyātāḥ /	bhūtāni bhūta viśeṣāḥ vikārāḥ ākṛtayaḥ tanavaḥ vigrahāḥ śāntāḥ ghorāḥ mūḍhāḥ iti ete ṣoḍaśa vikārāḥ vyākhyātāḥ 
SA_GSP31_tatsuvru-132	[puruṣaḥ // Tats_3 //]	puruṣaḥ 
SA_GSP31_tatsuvru-133	athāha kaḥ puruṣa ityucyate /	atha āha kaḥ puruṣaḥ iti ucyate 
SA_GSP31_tatsuvru-134	puruṣo 'nādiḥ sūkṣmaḥ sarvagataścetano 'guṇo nityo draṣṭā bhoktā 'karttā kṣetravidamalo 'prasavadharmī ceti /	puruṣaḥ na ādiḥ sūkṣmaḥ sarva gataḥ cetanaḥ guṇaḥ nityaḥ draṣṭā bhoktā karttā kṣetravid amalaḥ prasava dharmī ca iti 
SA_GSP31_tatsuvru-135	athāha kasmāt puruṣaḥ purāṇāt puriśayanāt purohitavṛttitvācca puruṣaḥ /	atha āha kasmāt puruṣaḥ purāṇāt puriśayanāt purohita vṛtti tvāt ca puruṣaḥ 
SA_GSP31_tatsuvru-136	atha kasmādanādiḥ /	atha kasmāt anādiḥ 
SA_GSP31_tatsuvru-137	nāsyādiranto madhyo vā vidyata ityanādiḥ /	na asya ādiḥ antaḥ madhyaḥ vā vidyate iti anādiḥ 
SA_GSP31_tatsuvru-138	kasmāt sūkṣmaḥ /	kasmāt sūkṣmaḥ 
SA_GSP31_tatsuvru-139	niravayavatvādatīndriyatvāt sūkṣmaḥ /	niravayava tvāt atīndriya tvāt sūkṣmaḥ 
SA_GSP31_tatsuvru-140	kasmāt sarvagataḥ /	kasmāt sarva gataḥ 
SA_GSP31_tatsuvru-141	sarvaṃ prāptamanena nāsya gaganamastīti sarvagataḥ /	sarvam prāptam anena na asya gaganam asti iti sarvagataḥ 
SA_GSP31_tatsuvru-142	kasmāccetanaḥ /	kasmāt cetanaḥ 
SA_GSP31_tatsuvru-143	sukhaduḥkamohopalabdhimattvāt /	sukha duḥka moha upalabdhimat tvāt 
SA_GSP31_tatsuvru-144	kasmādaguṇaḥ /	kasmāt aguṇaḥ 
SA_GSP31_tatsuvru-145	sattvarajastamāṃsyasminna santyato 'guṇaḥ /	sattva rajaḥ tamāṃsi asmin na santi atas guṇaḥ 
SA_GSP31_tatsuvru-146	kasmānnityaḥ akṛtakatvādanutpādakatvācca /	kasmāt nityaḥ akṛtaka tvāt anutpādaka tvāt ca 
SA_GSP31_tatsuvru-147	kasmād draṣṭā /	kasmāt draṣṭā 
SA_GSP31_tatsuvru-148	prakṛtivikārānupalambhena iti /	prakṛti vikāra anupalambhena iti 
SA_GSP31_tatsuvru-149	kasmādbhoktā /	kasmāt bhoktā 
SA_GSP31_tatsuvru-150	cetanabhāvāt sukhaduḥkhaparijñānācca /	cetana bhāvāt sukha duḥkha parijñānāt ca 
SA_GSP31_tatsuvru-151	kasmādakartā /	kasmāt akartā 
SA_GSP31_tatsuvru-152	udāsīnatvādaguṇatvācca /	udāsīna tvāt aguṇa tvāt ca 
SA_GSP31_tatsuvru-153	kasmāt kṣetravid /	kasmāt kṣetravid 
SA_GSP31_tatsuvru-154	kṣetrebhyo guṇān vettīti kṣetravid /	kṣetrebhyaḥ guṇān vetti iti kṣetra vid 
SA_GSP31_tatsuvru-155	atha kasmādamalaḥ /	atha kasmāt amalaḥ 
SA_GSP31_tatsuvru-156	śubhāśubhakarmāṇyasmin puruṣe na santītyamalaḥ /	śubha aśubha karmāṇi asmin puruṣe na santi iti amalaḥ 
SA_GSP31_tatsuvru-157	kasmādaprasavadharmī /	kasmāt aprasava dharmī 
SA_GSP31_tatsuvru-158	nirbījatvāt /	nirbīja tvāt 
SA_GSP31_tatsuvru-159	na kiñcidutpādayatītyarthaḥ /	na kiñcid utpādayati iti arthaḥ 
SA_GSP31_tatsuvru-160	evameṣa sāṃkhyapuruṣo vyākhyātaḥ /	evam eṣa sāṃkhya puruṣaḥ vyākhyātaḥ 
SA_GSP31_tatsuvru-161	athāsya puruṣasya paryāyāḥ /	atha asya puruṣasya paryāyāḥ 
SA_GSP31_tatsuvru-162	puruṣaḥ ātmā pumān puṃguṇaḥ bahulaḥ jantuḥ jīvaḥ kṣetrajñaḥ naraḥ kaviḥ brahma akṣaraḥ prāṇaḥ ajaḥ yaḥ kaḥ saḥ eṣaḥ /	puruṣaḥ ātmā pumān puṃguṇaḥ bahulaḥ jantuḥ jīvaḥ kṣetrajñaḥ naraḥ kaviḥ brahma akṣaraḥ prāṇaḥ ajaḥ yaḥ kaḥ saḥ eṣaḥ 
SA_GSP31_tatsuvru-163	evametāni pañcaviṃśatitattvāni vyākhyātāni /	evam etāni pañcaviṃśati tattvāni vyākhyātāni 
SA_GSP31_tatsuvru-164	aṣṭau prakṛtayaḥ ṣoḍaśavikārāḥ puruṣaśceti //	aṣṭau prakṛtayaḥ ṣoḍaśa vikārāḥ puruṣaḥ ca iti 
SA_GSP31_tatsuvru-165	pañcaviṃśatitattvajño yatra kutrāśrame rataḥ /	pañcaviṃśati tattva jñaḥ yatra kutra āśrame rataḥ 
SA_GSP31_tatsuvru-166	jaṭī muṇḍī śikhī vāpi mucyate nātra saṃśayaḥ //	jaṭī muṇḍī śikhī vā api mucyate na atra saṃśayaḥ 
SA_GSP31_tatsuvru-167	atrāha puruṣaḥ kiṃ kartā akarttā veti /	atra āha puruṣaḥ kim kartā akarttā vā iti 
SA_GSP31_tatsuvru-168	yadi karttā puruṣaḥ syāt tadā śubhāni kuryāt /	yadi karttā puruṣaḥ syāt tadā śubhāni kuryāt 
SA_GSP31_tatsuvru-169	nanu vṛttitrayaṃ loke dṛṣṭaṃ puruṣasya tataḥ kiṃ guṇānāṃ kartṛtā 'siddhā ?	nanu vṛtti trayam loke dṛṣṭam puruṣasya tatas kim guṇānām kartṛ tā siddhā 
SA_GSP31_tatsuvru-170	dharmākhyaṃ sauhityaṃ yamaniyamaniṣevaṇaṃ prakhyānam /	dharma ākhyam sauhityam yama niyama niṣevaṇam prakhyānam 
SA_GSP31_tatsuvru-171	jñānaiśvaryavirāgāḥ prakāśanamiti sāttvikī vṛttiḥ //	jñāna aiśvarya virāgāḥ prakāśanam iti sāttvikī vṛttiḥ 
SA_GSP31_tatsuvru-172	rāgaḥ krodho lobhaḥ paraparivādo 'tiraudratā 'tuṣṭiḥ /	rāgaḥ krodhaḥ lobhaḥ ti raudra tā tuṣṭiḥ 
SA_GSP31_tatsuvru-173	vikṛtākṛtipāruṣyaṃ prakhyātaiṣā tu rājasī vṛttiḥ //	vikṛta ākṛti pāruṣyam prakhyātā eṣā tu rājasī vṛttiḥ 
SA_GSP31_tatsuvru-174	pramādamadaviṣādā nāstikyaṃ strīprasaṅgitā nidrā /	pramāda mada viṣādāḥ nāstikyam strī prasaṅgi tā nidrā 
SA_GSP31_tatsuvru-175	ālasyaṃ nairghṛṇyamaśaucamiti tāmasī vṛttiḥ //	ālasyam nairghṛṇyam aśaucam iti tāmasī vṛttiḥ 
SA_GSP31_tatsuvru-176	etadvṛttitrayaṃ dṛṣṭvā loke guṇānāṃ kartṛtvaṃ siddhamiti cākarttā puruṣaḥ siddho bhavati //	etat vṛtti trayam dṛṣṭvā loke guṇānām kartṛ tvam siddham iti ca a karttā puruṣaḥ siddhaḥ bhavati 
SA_GSP31_tatsuvru-177	pravarttamānān prakṛterimān guṇān rajastamobhyāṃ viparītadarśanāt /	pravarttamānān prakṛteḥ imān guṇān rajaḥ tamobhyām viparīta darśanāt 
SA_GSP31_tatsuvru-178	ahaṃ karomītyabudho 'bhimanyate tṛṇasya kubjīkaraṇe 'pyanīśvaraḥ //	aham karomi iti abudhaḥ bhimanyate tṛṇasya kubjīkaraṇe pi anīśvaraḥ 
SA_GSP31_tatsuvru-179	sarvamidaṃ mayā kṛtaṃ mamedamiti vadannabhimānādabudha unmattaḥ kartṛvadbhavati atrāha /	sarvam idam mayā kṛtam mama idam iti vadan abhimānāt abudhaḥ unmattaḥ kartṛ vat bhavati atra āha 
SA_GSP31_tatsuvru-180	prakṛteḥ kriyamāṇāni guṇaiḥ karmāṇi sarvaśaḥ /	prakṛteḥ kriyamāṇāni guṇaiḥ karmāṇi sarvaśas 
SA_GSP31_tatsuvru-181	ahaṅkāravimūḍhātmā kartāhamiti manyate //	ahaṅkāra vimūḍha ātmā kartāham iti manyate 
SA_GSP31_tatsuvru-182	anāditvānnirguṇatvāt paramātmā 'yamavyayaḥ /	anādi tvāt nirguṇa tvāt paramātmā yam avyayaḥ 
SA_GSP31_tatsuvru-183	śarīrastho 'pi kauntaya na karoti na lipyate //	śarīra sthaḥ u pi kauntaya na karoti na lipyate 
SA_GSP31_tatsuvru-184	evam /	evam 
SA_GSP31_tatsuvru-185	prakṛtyaiva ca karmāṇi kriyamāṇāni sarvaśaḥ /	prakṛtyā eva ca karmāṇi kriyamāṇāni sarvaśas 
SA_GSP31_tatsuvru-186	yaḥ paśyati tathātmānamakartāraṃ sa paśyati //	yaḥ paśyati tathā ātmānam akartāram sa paśyati 
SA_GSP31_tatsuvru-187	tatrāha kimayamekaḥ puruṣo bahavo vetyucyate /	tatra āha kim ayam ekaḥ puruṣaḥ bahavaḥ vā iti ucyate 
SA_GSP31_tatsuvru-188	sukhaduḥkhamohasaṅkaraviśuddhakaraṇapāṭavajanmamaraṇakaraṇānāṃ nānātvāt puruṣabahutvaṃ siddhaṃ lokāśramavarṇabhedācca /	sukha duḥkha moha saṅkara viśuddha karaṇa pāṭava janma maraṇa karaṇānām nānātvāt puruṣa bahu tvam siddham loka āśrama varṇa bhedāt ca 
SA_GSP31_tatsuvru-189	yadyekaḥ puruṣaḥ syādekasmin sukhini sarva eva sukhinaḥ syuḥ /	yadi ekaḥ puruṣaḥ syāt ekasmin sukhini sarve eva sukhinaḥ syuḥ 
SA_GSP31_tatsuvru-190	ekasmin duḥkhini sarva eva duḥkhinaḥ syuḥ /	ekasmin duḥkhini sarve eva duḥkhinaḥ syuḥ 
SA_GSP31_tatsuvru-191	ekasmin karaṇapāṭave sarveṣāmeva karaṇapāṭavaṃ syāt /	ekasmin karaṇa pāṭave sarveṣām eva karaṇa pāṭavam syāt 
SA_GSP31_tatsuvru-192	ekasmiñjāte sarva eva jāyeran /	ekasmin jāte sarve eva jāyeran 
SA_GSP31_tatsuvru-193	ekasmin mṛte sarva eva mriyeranniti /	ekasmin mṛte sarve eva mriyeran iti 
SA_GSP31_tatsuvru-194	na caivam itaśca bahavaḥ puruṣāḥ siddhāḥ /	na ca evam itas ca bahavaḥ puruṣāḥ siddhāḥ 
SA_GSP31_tatsuvru-195	ākṛtigarbhāśayabhāvasaṅgatiśarīravibhāge liṅgabahutvāt /	ākṛti garbha āśaya bhāva saṅgati śarīra vibhāge liṅga bahu tvāt 
SA_GSP31_tatsuvru-196	evaṃ tāvat sāṃkhyācāryāḥ kapilāsuripañcaśikhapatañjaliprabhṛtayo bahūn puruṣān varṇayanti /	evam tāvat sāṃkhya ācāryāḥ kapila āsuri pañcaśikha patañjali prabhṛtayaḥ bahūn puruṣān varṇayanti 
SA_GSP31_tatsuvru-197	vedāntavādina ācāryā hariharahiraṇyagarbhavyāsādaya ekamevātmānaṃ varṇayanti /	vedānta vādinaḥ ācāryāḥ hari hara hiraṇyagarbha vyāsa ādayaḥ ekam eva ātmānam varṇayanti 
SA_GSP31_tatsuvru-198	kasmādevaṃ tadāha /	kasmāt evam tat āha 
SA_GSP31_tatsuvru-199	puruṣa evedaṃ sarvaṃ bhūtaṃ yacca bhāvyam /	puruṣaḥ eva idam sarvam bhūtam yat ca bhāvyam 
SA_GSP31_tatsuvru-200	utāmṛtatvasyeśāno yadanyenātirohati //	uta amṛta tvasya īśānaḥ yat anyena atirohati 
SA_GSP31_tatsuvru-201	tadevāgnistadādityastadvāyustaddhi candramāḥ /	tat eva agniḥ tat ādityaḥ tat vāyuḥ tat hi candramāḥ 
SA_GSP31_tatsuvru-202	tadeva śukraṃ tadbrahma tadāpaḥ saḥ prajāpatiḥ //	tat eva śukram tat brahma tat āpaḥ saḥ prajāpatiḥ 
SA_GSP31_tatsuvru-203	tadeva satyamamṛtaṃ sa mokṣaḥ sā parā gatiḥ //	tat eva satyam amṛtam sa mokṣaḥ sā parā gatiḥ 
SA_GSP31_tatsuvru-204	tadakṣaraṃ tat saviturvareṇyaṃ	tat akṣaram tat savituḥ vareṇyam 
SA_GSP31_tatsuvru-205	yasmātparaṃ nāparamasti kiñcit //	yasmāt param na aparam asti kiñcid 
SA_GSP31_tatsuvru-206	yasmānnāṇīyo na jyāyo 'sti kaścid vṛkṣa iva stabdho divi tiṣṭhatyekastenedaṃ pūrṇaṃ puruṣeṇa sarvam /	yasmāt na aṇīyaḥ na jyāyaḥ sti kaścid vṛkṣaḥ iva stabdhaḥ divi tiṣṭhati ekaḥ tena idam pūrṇam puruṣeṇa sarvam 
SA_GSP31_tatsuvru-207	sarvataḥ pāṇipādāntaṃ sarvatokṣiśiromukham /	sarvatas pāṇi pāda antam sarvatas akṣi śiraḥ mukham 
SA_GSP31_tatsuvru-208	sarvataḥ śrutimalloke sarvamāvṛttya tiṣṭhati //	sarvatas śrutimat loke sarvam āvṛttya tiṣṭhati 
SA_GSP31_tatsuvru-209	sarvendriyaguṇābhāsaṃ sarvendriyavivarjitam /	sarva indriya guṇa ābhāsam sarva indriya vivarjitam 
SA_GSP31_tatsuvru-210	sarveṣāṃ prabhumīśānaṃ sarvasya śaraṇaṃ mahat //	sarveṣām prabhum īśānam sarvasya śaraṇam mahat 
SA_GSP31_tatsuvru-211	sarvataḥ sarvatattvāni sarvātmā sarvasambhavaḥ /	sarvatas sarva tattvāni sarva ātmā sarva sambhavaḥ 
SA_GSP31_tatsuvru-212	sarvaṃ vilīyate yasmin tadbrahma munayo viduḥ //	sarvam vilīyate yasmin tat brahma munayaḥ viduḥ 
SA_GSP31_tatsuvru-213	eka eva hi bhūtātmā dehe dehe vyavasthitaḥ /	ekaḥ eva hi bhūtātmā dehe dehe vyavasthitaḥ 
SA_GSP31_tatsuvru-214	ekadhā bahudhā caiva dṛśyate jalacandravat //	ekadhā bahudhā ca eva dṛśyate jala candra vat 
SA_GSP31_tatsuvru-215	sa hi sarveṣu bhūteṣu sthāvareṣu careṣu ca /	sa hi sarveṣu bhūteṣu sthāvareṣu careṣu ca 
SA_GSP31_tatsuvru-216	vasatyeko mahānātmā yena sarvamidaṃ tatam //	vasati ekaḥ mahān ātmā yena sarvam idam tatam 
SA_GSP31_tatsuvru-217	ekoyamātmā jagatāmekena bahudhā kṛtaḥ /	ekaḥ ayam ātmā jagatām ekena bahudhā kṛtaḥ 
SA_GSP31_tatsuvru-218	pṛthag vadanti cātmānaṃ jñānādikapravartane //	pṛthak vadanti ca ātmānam jñāna ādika pravartane 
SA_GSP31_tatsuvru-219	brāhmaṇe kṛmikīṭeṣu śvapāke śuni hastini /	brāhmaṇe kṛmi kīṭeṣu śvapāke śuni hastini 
SA_GSP31_tatsuvru-220	paśugodaṃśamaśake samaṃ paśyanti paṇḍitāḥ //	paśu godaṃśa maśake samam paśyanti paṇḍitāḥ 
SA_GSP31_tatsuvru-221	eka eva yathā sūtraṃ suvarṇe vartate punaḥ /	ekaḥ eva yathā sūtram suvarṇe vartate punar 
SA_GSP31_tatsuvru-222	muktāmaṇipravāleṣu mṛṇmaye rajate tathā //	muktāmaṇi pravāleṣu mṛṇmaye rajate tathā 
SA_GSP31_tatsuvru-223	tadvad goṣu manuṣyeṣu tadvaddhastimṛgādiṣu /	tadvat goṣu manuṣyeṣu tadvat hasti mṛga ādiṣu 
SA_GSP31_tatsuvru-224	ekoyamātmā vijñeyaḥ sarvatraiva vyavasthitaḥ //	ekaḥ ayam ātmā vijñeyaḥ sarvatra eva vyavasthitaḥ 
SA_GSP31_tatsuvru-225	[traiguṇyam // Tats_4 //]	traiguṇyam 
SA_GSP31_tatsuvru-226	atrāha kiṃ traiguṇyaṃ nāmocyate /	atra āha kim traiguṇyam nāma ucyate 
SA_GSP31_tatsuvru-227	sattvarajastamāṃsīti triguṇā eva traiguṇyam /	sattva rajaḥ tamāṃsi iti triguṇāḥ eva traiguṇyam 
SA_GSP31_tatsuvru-228	sattvaṃ nāma prasādalāghavaprasannatābhiṣaṅgaprītituṣṭititikṣāsantoṣādilakṣaṇamanantabhedaṃ samāsataḥ sukhātmakam /	sattvam nāma prasāda lāghava prasanna tā abhiṣaṅga prīti tuṣṭi titikṣā santoṣa ādi lakṣaṇam ananta bhedam samāsatas sukha ātmakam 
SA_GSP31_tatsuvru-229	rajo nāma śokatāpasvedastambhodvegaroṣamānādilakṣaṇamanantabhedaṃ samāsato duḥkhātmakam /	rajaḥ nāma śoka tāpa sveda stambha udvega roṣa māna ādi lakṣaṇam ananta bhedam samāsatas duḥkha ātmakam 
SA_GSP31_tatsuvru-230	tamo nāmā '; 'cchādanāvaraṇabībhatsadainyagauravālasyanidrāpramādādilakṣaṇamanantabhedaṃ samāsato mohātmakam /	tamaḥ nāma chādana āvaraṇa bībhatsa dainya gaurava ālasya nidrā pramāda ādi lakṣaṇam ananta bhedam samāsatas moha ātmakam 
SA_GSP31_tatsuvru-231	etat traiguṇyaṃ vyākhyātam /	etat traiguṇyam vyākhyātam 
SA_GSP31_tatsuvru-232	sattvaṃ prakāśakaṃ vidyādrajo vidyāt pravartakam /	sattvam prakāśakam vidyāt rajaḥ vidyāt pravartakam 
SA_GSP31_tatsuvru-233	tamo 'prakāśakaṃ vidyāttraiguṇyannāma saṃjñitam //	prakāśakam vidyāt traiguṇyat nāma saṃjñitam 
SA_GSP31_tatsuvru-234	[sañcaraḥ // Tats_5 //]	sañcaraḥ 
SA_GSP31_tatsuvru-235	[pratisañcaraḥ // Tats_6 //]	pratisañcaraḥ 
SA_GSP31_tatsuvru-236	atrāha kaḥ sañcaraḥ pratisañcaraśca /	atra āha kaḥ sañcaraḥ pratisañcaraḥ ca 
SA_GSP31_tatsuvru-237	atrocyate /	atra ucyate 
SA_GSP31_tatsuvru-238	utpattiḥ sañcaraḥ pralayaḥ pratisañcaraḥ /	utpattiḥ sañcaraḥ pralayaḥ pratisañcaraḥ 
SA_GSP31_tatsuvru-239	tatrotpattirnāmāvyaktāt prāgupadiṣṭāt sarvataḥ puruṣeṇa pareṇādhiṣṭhitā buddhirutpadyate /	tatra utpattiḥ nāma avyaktāt prāk upadiṣṭāt sarvatas puruṣeṇa pareṇa adhiṣṭhitā buddhiḥ utpadyate 
SA_GSP31_tatsuvru-240	aṣṭaguṇā buddhiḥ /	aṣṭaguṇā buddhiḥ 
SA_GSP31_tatsuvru-241	buddhitattvādahaṅkāra utpadyate /	buddhi tattvāt ahaṅkāraḥ utpadyate 
SA_GSP31_tatsuvru-242	sa cāhaṃkārastrividho vaikārikastaijaso bhūtādiriti /	sa ca ahaṃkāraḥ trividhaḥ vaikārikaḥ taijasaḥ bhūtādiḥ iti 
SA_GSP31_tatsuvru-243	tatra vaikārikādahaṃkārādeva indriyāṇi cotpadyante /	tatra vaikārikāt ahaṃkārāt eva indriyāṇi ca utpadyante 
SA_GSP31_tatsuvru-244	bhūtādestanmātrāṇi /	bhūtādeḥ tanmātrāṇi 
SA_GSP31_tatsuvru-245	taijasādubhayam /	taijasāt ubhayam 
SA_GSP31_tatsuvru-246	tanmātrebhyo bhūtānīti sañcaraḥ /	tanmātrebhyaḥ bhūtāni iti sañcaraḥ 
SA_GSP31_tatsuvru-247	pratisañcaro nāma bhūtāni tanmātreṣu līyante /	pratisañcaraḥ nāma bhūtāni tanmātreṣu līyante 
SA_GSP31_tatsuvru-248	tanmātrāṇīndriyāṇi cāhaṃkāre /	tanmātrāṇi indriyāṇi ca ahaṃkāre 
SA_GSP31_tatsuvru-249	ahaṃkāro buddhau /	ahaṃkāraḥ buddhau 
SA_GSP31_tatsuvru-250	buddhiravyakte /	buddhiḥ avyakte 
SA_GSP31_tatsuvru-251	tadavyaktaṃ kvacinna līyate /	tat avyaktam kvacid na līyate 
SA_GSP31_tatsuvru-252	kasmādanutpadyamānatvāt prakṛtiṃ puruṣañcaiva viddhyanādi ityevaṃ pratisañcaro vyākhyātaḥ /	kasmāt anutpadyamāna tvāt prakṛtim puruṣam ca eva viddhi anādi iti evam pratisañcaraḥ vyākhyātaḥ 
SA_GSP31_tatsuvru-253	[adhyātmam adhibhūtam adhidaivataṃ ca // Tats_7 //]	adhyātmam adhibhūtam adhidaivatam ca 
SA_GSP31_tatsuvru-254	tatrāha kiṃ tadadhyātmamadhibhūtamadhidaivataṃ ceti /	tatra āha kim tat adhyātmam adhibhūtam adhidaivatam ca iti 
SA_GSP31_tatsuvru-255	tatrocyate /	tatra ucyate 
SA_GSP31_tatsuvru-256	buddhiradhyātmam boddhavyamadhibhūtaṃ brahmā tatrādhidaivatam /	buddhiḥ adhyātmam boddhavyam adhibhūtam brahmā tatra adhidaivatam 
SA_GSP31_tatsuvru-257	ahaṃkāro 'dhyātmaṃ mantavyamadhibhūtaṃ rudrastatrādhidaivatam /	ahaṃkāraḥ dhyātmam mantavyam adhibhūtam rudraḥ tatra adhidaivatam 
SA_GSP31_tatsuvru-258	mano 'dhyātmaṃ saṃkalpitavyamadhibhūtaṃ candrastatrādhidaivatam /	manaḥ dhyātmam saṃkalpitavyam adhibhūtam candraḥ tatra adhidaivatam 
SA_GSP31_tatsuvru-259	śrotramadhyātmaṃ śrotavyamadhibhūtamākāśastatrādhidaivatam /	śrotram adhyātmam śrotavyam adhibhūtam ākāśaḥ tatra adhidaivatam 
SA_GSP31_tatsuvru-260	tvagadhyātmaṃ sparśayitavyamadhibhūtaṃ vāyustatrādhidaivatam /	tvac adhyātmam sparśayitavyam adhibhūtam vāyuḥ tatra adhidaivatam 
SA_GSP31_tatsuvru-261	cakṣuradhyātmaṃ draṣṭavyamadhibhūtamādityastatrādhidaivatam /	cakṣuḥ adhyātmam draṣṭavyam adhibhūtam ādityaḥ tatra adhidaivatam 
SA_GSP31_tatsuvru-262	jihvādhyātmaṃ rasayitavyamadhibhūtaṃ varuṇastatrādhidaivatam /	jihvā adhyātmam rasayitavyam adhibhūtam varuṇaḥ tatra adhidaivatam 
SA_GSP31_tatsuvru-263	ghrāṇamadhyātmaṃ ghrātavyamadhibhūtaṃ pṛthvī tatrādhidaivatam /	ghrāṇam adhyātmam ghrātavyam adhibhūtam pṛthvī tatra adhidaivatam 
SA_GSP31_tatsuvru-264	vāgadhyātmaṃ vaktavyamadhibhūtaṃ agnistatrādhidaivatam /	vāc adhyātmam vaktavyam adhibhūtam agniḥ tatra adhidaivatam 
SA_GSP31_tatsuvru-265	pāṇī adhyātmaṃ grahītavyamadhibhūtamindrastatrādhidaivatam /	pāṇī adhyātmam grahītavyam adhibhūtam indraḥ tatra adhidaivatam 
SA_GSP31_tatsuvru-266	pādāvādhyātmaṃ gantavyamadhibhūtaṃ viṣṇustatrādhidaivatam /	pādau ādhyātmam gantavyam adhibhūtam viṣṇuḥ tatra adhidaivatam 
SA_GSP31_tatsuvru-267	pāyuradhyātmamutsraṣṭavyamadhibhūtaṃ mitrastatrādhidaivatam /	pāyuḥ adhyātmam utsraṣṭavyam adhibhūtam mitraḥ tatra adhidaivatam 
SA_GSP31_tatsuvru-268	upasthamadhyātmamānandayitavyamadhibhūtaṃ prajāpatistatrādhidaivatam /	upastham adhyātmam ānandayitavyam adhibhūtam prajāpatiḥ tatra adhidaivatam 
SA_GSP31_tatsuvru-269	evametat trayodaśavidhasya karaṇasyādhyātmamadhibhūtamadhidaivataṃ vyākhyātam /	evam etat trayodaśavidhasya karaṇasya adhyātmam adhibhūtam adhidaivatam vyākhyātam 
SA_GSP31_tatsuvru-270	tattvāni yo vedayate yathāvad guṇasvarūpāṇyadhidaivataṃ ca /	tattvāni yaḥ vedayate yathāvat guṇa svarūpāṇi adhidaivatam ca 
SA_GSP31_tatsuvru-271	vimuktapāpmā gatadoṣasaṅgho guṇāṃstu bhuṅkte na guṇaiḥ sa bhajyate //	vimukta pāpmā gata doṣa saṅghaḥ guṇān tu bhuṅkte na guṇaiḥ sa bhajyate 
SA_GSP31_tatsuvru-272	[pañcābhibuddhayaḥ // Tats_8 //]	pañca abhibuddhayaḥ 
SA_GSP31_tatsuvru-273	atha kāstāḥ pañcābhibuddhaya ucyate /	atha kāḥ tāḥ pañca abhibuddhayaḥ ucyate 
SA_GSP31_tatsuvru-274	vyavasāyo 'bhimānecchā kartavyatā kriyeti /	vyavasāyaḥ bhimāna icchā kartavya tā kriyā iti 
SA_GSP31_tatsuvru-275	abhimukhī buddhiridaṃ karaṇīyaṃ mayeti vyavasāyo buddhikriyā /	abhimukhī buddhiḥ idam karaṇīyam mayā iti vyavasāyaḥ buddhi kriyā 
SA_GSP31_tatsuvru-276	ātmaparātmasvarūpapratyayābhimukho 'bhimāno 'haṃkāro buddheḥ kriyā /	ātma parātma svarūpa pratyaya abhimukhaḥ bhimānaḥ haṃkāraḥ buddheḥ kriyā 
SA_GSP31_tatsuvru-277	icchā vāñchā saṅkalpo manaso buddhikriyā /	icchā vāñchā saṅkalpaḥ manasaḥ buddhi kriyā 
SA_GSP31_tatsuvru-278	śabdādiviṣayālocanaśravaṇādilakṣaṇakartavyatā buddhīndriyāṇāṃ buddhikriyā /	śabda ādi viṣaya ālocana śravaṇa ādi lakṣaṇa kartavya tā buddhīndriyāṇām buddhi kriyā 
SA_GSP31_tatsuvru-279	vacanādilakṣaṇabuddhikriyā karmendriyāṇāṃ sā kriyeti /	vacana ādi lakṣaṇa buddhi kriyā karmendriyāṇām sā kriyā iti 
SA_GSP31_tatsuvru-280	evametāḥ pañcābhibuddhayo vyākhyātāḥ /	evam etāḥ pañca abhibuddhayaḥ vyākhyātāḥ 
SA_GSP31_tatsuvru-281	[pañcakarmayonayaḥ // Tats_9 //]	pañca karma yonayaḥ 
SA_GSP31_tatsuvru-282	atha kāstāḥ pañcakarmayonaya ucyante /	atha kāḥ tāḥ pañca karma yonayaḥ ucyante 
SA_GSP31_tatsuvru-283	dhṛtiḥ śraddhā sukhā 'vividiṣā vividiṣā ca pañcakarmayonayaḥ /	dhṛtiḥ śraddhā sukhā vividiṣā vividiṣā ca pañca karma yonayaḥ 
SA_GSP31_tatsuvru-284	bāhyakarmāṇi saṃkalpya pratītaṃ yo 'bhirakṣati /	bāhya karmāṇi saṃkalpya pratītam yaḥ abhirakṣati 
SA_GSP31_tatsuvru-285	tanniṣṭhastatpratiṣṭhaśca dhṛteretaddhi lakṣaṇam //	tad niṣṭhaḥ tad pratiṣṭhaḥ ca dhṛteḥ etat hi lakṣaṇam 
SA_GSP31_tatsuvru-286	svādhyāyo brahmacaryaṃ ca yajanaṃ yājanaṃ tapaḥ /	svādhyāyaḥ brahmacaryam ca yajanam yājanam tapaḥ 
SA_GSP31_tatsuvru-287	dānaṃ pratigraho homaḥ śraddhāyā lakṣaṇaṃ smṛtam //	dānam pratigrahaḥ homaḥ śraddhāyāḥ lakṣaṇam smṛtam 
SA_GSP31_tatsuvru-288	sukhārthaṃ yastu seveta brahmakarmatapāṃsi ca /	sukha artham yaḥ tu seveta brahma karma tapāṃsi ca 
SA_GSP31_tatsuvru-289	prāyaścittaparo nityaṃ sukheyaṃ parikīrtitā //	prāyaścitta paraḥ nityam sukhā iyam parikīrtitā 
SA_GSP31_tatsuvru-290	viṣayamadhumiśritāntaḥkāraṇatvamavividiṣā /	viṣaya madhu miśrita antar kāraṇa tvam avividiṣā 
SA_GSP31_tatsuvru-291	vividiṣā ca dhyānināṃ prajñānayoniḥ /	vividiṣā ca dhyāninām prajñāna yoniḥ 
SA_GSP31_tatsuvru-292	ekatvaṃ ca pṛthaktvaṃ ca nityaṃ caivamacetanam /	ekatvam ca pṛthaktvam ca nityam ca evam acetanam 
SA_GSP31_tatsuvru-293	sūkṣmaṃ satkāryamakṣobhyaṃ jñeyā vividiṣā ca sā //	sūkṣmam satkāryam akṣobhyam jñeyā vividiṣā ca sā 
SA_GSP31_tatsuvru-294	kāryakāraṇakṣayakarī vividiṣā prākṛtikī vṛttiḥ /	kārya kāraṇa kṣaya karī vividiṣā prākṛtikī vṛttiḥ 
SA_GSP31_tatsuvru-295	dhṛtiḥ śraddhā sukhā 'vividiṣā catasro bandhāya vidiṣaikā mokṣāya /	dhṛtiḥ śraddhā sukhā vividiṣā catasraḥ bandhāya vidiṣā ekā mokṣāya 
SA_GSP31_tatsuvru-296	evametā pañca karmayonayo vyākhyātāḥ /	evam etā pañca karma yonayaḥ vyākhyātāḥ 
SA_GSP31_tatsuvru-297	[pañcavāyavaḥ // Tats_10 //]	pañca vāyavaḥ 
SA_GSP31_tatsuvru-298	atrāha ke pañcavāyava ucyante /	atra āha ke pañca vāyavaḥ ucyante 
SA_GSP31_tatsuvru-299	prāṇopānaḥ samānaśca udāno vyāna eva ca /	prāṇa upānaḥ samānaḥ ca udānaḥ vyānaḥ eva ca 
SA_GSP31_tatsuvru-300	ityete vāyavaḥ pañca śarīreṣu śarīriṇām /	iti ete vāyavaḥ pañca śarīreṣu śarīriṇām 
SA_GSP31_tatsuvru-301	tatra prāṇo nāma vāyurmukhanāsikādhiṣṭhātā praṇayanātprakramaṇācca prāṇa ityabhidhīyate /	tatra prāṇaḥ nāma vāyuḥ mukha nāsikā adhiṣṭhātā praṇayanāt prakramaṇāt ca prāṇaḥ iti abhidhīyate 
SA_GSP31_tatsuvru-302	apāno nāma vāyurnābhyadhiṣṭhitāpanayanādadhogamanāccāpāna ityabhidhīyate /	apānaḥ nāma vāyuḥ nābhi adhiṣṭhita apanayanāt adhas gamanāt ca apānaḥ iti abhidhīyate 
SA_GSP31_tatsuvru-303	samāno nāma vāyurhṛdadhiṣṭhātā samanayanāt saṅgamanācca samāna ityabhidhīyate /	samānaḥ nāma vāyuḥ hṛd adhiṣṭhātā sama nayanāt saṅgamanāt ca samānaḥ iti abhidhīyate 
SA_GSP31_tatsuvru-304	udāno nāma vāyuḥ kaṇṭhādhiṣṭhātā ūrdhvagamanādutkramaṇāccodāna ityabhidhīyate /	udānaḥ nāma vāyuḥ kaṇṭha adhiṣṭhātā ūrdhva gamanāt utkramaṇāt ca udānaḥ iti abhidhīyate 
SA_GSP31_tatsuvru-305	vyāno nāma vāyuḥ sandhyadhiṣṭhātā vikṣepaṇādvijṛmbhaṇācca vyāna ityabhidhīyate /	vyānaḥ nāma vāyuḥ sandhi adhiṣṭhātā vikṣepaṇāt vijṛmbhaṇāt ca vyānaḥ iti abhidhīyate 
SA_GSP31_tatsuvru-306	iti pañcavāyavo vyākhyātāḥ /	iti pañca vāyavaḥ vyākhyātāḥ 
SA_GSP31_tatsuvru-307	[pañcakarmātmānaḥ // Tats_11 //]	pañca karma ātmānaḥ 
SA_GSP31_tatsuvru-308	atrāha ke te pañcakarmātmāna ityucyate /	atra āha ke te pañca karma ātmānaḥ iti ucyate 
SA_GSP31_tatsuvru-309	vaikārikastaijaso bhūtādiḥ sānumāno niranumānaśca /	vaikārikaḥ taijasaḥ bhūtādiḥ sa anumānaḥ niranumānaḥ ca 
SA_GSP31_tatsuvru-310	tatra vaikārikaḥ śubhakarmakartā /	tatra vaikārikaḥ śubha karma kartā 
SA_GSP31_tatsuvru-311	taijaso 'śubhakarmakartā /	taijasaḥ śubha karma kartā 
SA_GSP31_tatsuvru-312	bhūtādirmūḍhakarmakartā /	bhūtādiḥ mūḍha karma kartā 
SA_GSP31_tatsuvru-313	sānumānaḥ śubhamūḍhakarmakartā /	sa anumānaḥ śubha mūḍha karma kartā 
SA_GSP31_tatsuvru-314	niranumāno 'śubhamūḍhakarmakartā caivaṃ pañcakarmātmāno vyākhyātāḥ /	śubha mūḍha karma kartā ca evam pañca karma ātmānaḥ vyākhyātāḥ 
SA_GSP31_tatsuvru-315	[pañcaparvāvidyā // Tats_12 //]	pañca parvā avidyā 
SA_GSP31_tatsuvru-316	atrāha kā sā pañcaparvāvidyetyucyate /	atra āha kā sā pañca parvā avidyā iti ucyate 
SA_GSP31_tatsuvru-317	tamo moho mahāmohastāmiśro 'ndhatamisraśceti /	tamaḥ mohaḥ mahāmohaḥ tāmiśraḥ ndhatamisraḥ ca iti 
SA_GSP31_tatsuvru-318	tatra tamomohāvubhāvaṣṭātmakau /	tatra tamaḥ mohau ubhau aṣṭa ātmakau 
SA_GSP31_tatsuvru-319	mahāmoho daśātmakaḥ /	          
SA_GSP31_tatsuvru-320	tāmisrondhatāmisraścāṣṭādaśātmakau /	tāmisra undhatāmisraḥ ca aṣṭādaśa ātmakau 
SA_GSP31_tatsuvru-321	tamo nāmāṣṭasu prakṛtiṣvavyaktabuddhyahaṃkārapañcatanmātrasaṃjñitāsvanātmasvātmābhimānastama ityabhidhīyate /	tamaḥ nāma aṣṭasu prakṛtiṣu avyakta buddhi ahaṃkāra pañca tanmātra saṃjñitāsu anātma sva ātma abhimānaḥ tamaḥ iti abhidhīyate 
SA_GSP31_tatsuvru-322	moho nāmāṇimādyaṣṭaiśvaryaprāptaye yo 'bhimāna utpadyate sa moha ityabhidhīyate /	mohaḥ nāma aṇima ādi aṣṭa aiśvarya prāptaye yaḥ bhimānaḥ utpadyate sa mohaḥ iti abhidhīyate 
SA_GSP31_tatsuvru-323	mahāmoho nāma dṛṣṭānuśravikeṣu śabdādiviṣayeṣu daśasu vṛttiṣu muktohamiti manyate sa mahāmoha ityabhidhīyate /	mahāmohaḥ nāma dṛṣṭa ānuśravikeṣu śabda ādi viṣayeṣu daśasu vṛttiṣu muktaḥ ūham iti manyate sa mahāmohaḥ iti abhidhīyate 
SA_GSP31_tatsuvru-324	tāmisro nāmāṣṭaguṇaiśvarye 'ṇimādye daśavidhe ca viṣaye yo dveṣo 'pratihatastatra yad duḥkhamutpadyate 'sau tāmisra ityabhidhīyate /	tāmisraḥ nāma aṣṭaguṇa aiśvarye ṇima ādye daśavidhe ca viṣaye yaḥ pratihataḥ tatra yat duḥkham utpadyate sau tāmisraḥ iti abhidhīyate 
SA_GSP31_tatsuvru-325	andhatāmisro nāmāṣṭaguṇaiśvarye 'ṇimādye daśavidhe ca viṣaye siddhe maraṇakāle yo viṣāda utpadyate so 'ndhatāmisra ityabhidhīyate /	andhatāmisraḥ nāma aṣṭaguṇa aiśvarye ṇima ādye daśavidhe ca viṣaye siddhe maraṇa kāle yaḥ viṣādaḥ utpadyate saḥ ndhatāmisraḥ iti abhidhīyate 
SA_GSP31_tatsuvru-326	evameṣā pañcaparvā 'vidyā dviṣaṣṭibhedā vyākhyātāḥ /	evam eṣā pañca parvā vidyā dviṣaṣṭi bhedāḥ vyākhyātāḥ 
SA_GSP31_tatsuvru-327	[aṣṭāviṃśatidhāśaktiḥ // Tats_13 //]	aṣṭāviṃśatidhā śaktiḥ 
SA_GSP31_tatsuvru-328	atrāha kā sāṣṭāviṃśatidhāśaktiratrocyate /	atra āha kā sā aṣṭāviṃśatidhā śaktiḥ atra ucyate 
SA_GSP31_tatsuvru-329	ekādaśendriyavadhāḥ saptadaśa tuṣṭisiddhi(buddhi)vadhāḥ /	ekādaśa indriya vadhāḥ saptadaśa tuṣṭi siddhi buddhi vadhāḥ 
SA_GSP31_tatsuvru-330	eṣāṣṭāviṃśatidhāśaktiriti /	eṣā aṣṭāviṃśatidhā śaktiḥ iti 
SA_GSP31_tatsuvru-331	tatrendriyavadhāstāvaducyante /	tatra indriya vadhāḥ tāvat ucyante 
SA_GSP31_tatsuvru-332	śrotre bādhiryaṃ jihvāyāṃ jaḍatvaṃ tvaci kuṣṭhitvaṃ cakṣuṣyarūpatvaṃ nāsikāyāmaghrāṇatvaṃ	śrotre bādhiryam jihvāyām jaḍa tvam tvaci kuṣṭhi tvam cakṣuṣi arūpa tvam nāsikāyām aghrāṇa tvam 
SA_GSP31_tatsuvru-333	vāci mūkatvaṃ hastayoḥ kuṇitvaṃ pādayoḥ paṅgutvaṃ vāgindriya udāvarta upasthendriye	vāci mūka tvam hastayoḥ kuṇi tvam pādayoḥ paṅgu tvam vāc indriye udāvarte upastha indriye 
SA_GSP31_tatsuvru-334	klaibyaṃ manasyunmāda ityekādaśendriyavadhāḥ /	klaibyam manasi unmādaḥ iti ekādaśa indriya vadhāḥ 
SA_GSP31_tatsuvru-335	[navadhā tuṣṭiḥ // Tats_14 //]	navadhā tuṣṭiḥ 
SA_GSP31_tatsuvru-336	[aṣṭadhā siddhiḥ // Tats_15 //]	aṣṭadhā siddhiḥ 
SA_GSP31_tatsuvru-337	saptadaśatuṣṭisiddhivadhā nāma viparyayāstuṣṭisiddhīnām /	saptadaśa tuṣṭi siddhi vadhāḥ nāma viparyayāḥ tuṣṭi siddhīnām 
SA_GSP31_tatsuvru-338	tuṣṭiviparyayāstāvaducyante /	tuṣṭi viparyayāḥ tāvat ucyante 
SA_GSP31_tatsuvru-339	tatra nāsti pradhānamiti yā pratipattiranantā /	tatra na asti pradhānam iti yā pratipattiḥ anantā 
SA_GSP31_tatsuvru-340	evamahamityātmajñāne tāmasalīnā tathāhaṃkārasyādarśanamavidyā /	evam aham iti ātma jñāne tāmasa līnā tathā ahaṃkārasya adarśanam avidyā 
SA_GSP31_tatsuvru-341	naiva santi tanmātrāṇi bhūtakāraṇānītyavṛṣṭiḥ /	na eva santi tanmātrāṇi bhūta kāraṇāni iti avṛṣṭiḥ 
SA_GSP31_tatsuvru-342	viṣayāṇāmarjane pravṛttirasutārā /	viṣayāṇām arjane pravṛttiḥ asutārā 
SA_GSP31_tatsuvru-343	rakṣaṇe tu pravṛttirasupārā ca /	rakṣaṇe tu pravṛttiḥ asu pārā ca 
SA_GSP31_tatsuvru-344	kṣayadoṣamadṛṣṭvā 'rthe pravṛttirasunetrā /	kṣaya doṣam a dṛṣṭvā rthe pravṛttiḥ asu netrā 
SA_GSP31_tatsuvru-345	bhogā śaktirasumarīcikā /	bhogā śaktiḥ asumarīcikā 
SA_GSP31_tatsuvru-346	hiṃsādoṣamapaśyato bhogārambho 'nuttamāmbhasikā /	hiṃsā doṣam apaśyataḥ bhoga ārambhaḥ 
SA_GSP31_tatsuvru-347	iti tuṣṭiviparyayā navadhā 'tuṣṭayo vyākhyātāḥ /	iti tuṣṭi viparyayāḥ navadhā tuṣṭayaḥ vyākhyātāḥ 
SA_GSP31_tatsuvru-348	atha siddhiviparyayā asiddhayo 'ṣṭau cābhidhīyante /	atha siddhi viparyayāḥ asiddhayaḥ ṣṭau ca abhidhīyante 
SA_GSP31_tatsuvru-349	nānātvaṃ bhūtamātrasyaikātvamāvirbhūtamatāramucyate /	nānātvam bhūtamātrasya ekātvam āvirbhūtam atāram ucyate 
SA_GSP31_tatsuvru-350	śabdamātraśravaṇādviparītagrahaṇamāsutāraṃ yathā nānātvajño mukta iti śrutvā viparītaṃ pratipanno nānātvajño hyamukta iti /	śabda mātra śravaṇāt viparīta grahaṇam āsutāram yathā nānātva jñaḥ muktaḥ iti śrutvā viparītam pratipannaḥ nānātva jñaḥ hi amuktaḥ iti 
SA_GSP31_tatsuvru-351	adhyayanaśravaṇābhiniviṣṭasyāpi jaḍatvādasacchāstropahatabuddhitvādvā pañcaviṃśatitattvajñānasiddhirna bhavati tadā 'tāratāraṃ tadajñānam /	adhyayana śravaṇa abhiniviṣṭasya api jaḍa tvāt asat śāstra upahata buddhi tvāt vā pañcaviṃśati tattva jñāna siddhiḥ na bhavati tadā tāra tāram tat ajñānam 
SA_GSP31_tatsuvru-352	kasyacidādhyātmikena duḥkhenābhibhūtasyāpi saṃsāre 'nudvegādajijñāsorna jñānaṃ tatpramādam /	kasyacid ādhyātmikena duḥkhena abhibhūtasya api saṃsāre n udvegāt ajijñāsoḥ na jñānam tat pramādam 
SA_GSP31_tatsuvru-353	evamapramuditāpramodamānayoścānyonyayordvayamaparaṃ draṣṭavyam /	evam apramudita apramodamānayoḥ ca anyonyayoḥ dvayam aparam draṣṭavyam 
SA_GSP31_tatsuvru-354	suhṛdupadiṣṭe 'pyaniścayabuddherajñānam parasparamasampā /	suhṛd upadiṣṭe pi aniścaya buddheḥ ajñānam 
SA_GSP31_tatsuvru-355	asampāvacanādathavā parāṅmukhe gurau durbhāgyasya jñānāsiddhistadajñānamasatpramuditamiti /	asampā vacanāt athavā parāṅmukhe gurau durbhāgyasya jñāna asiddhiḥ tad ajñānam asat pramuditam iti 
SA_GSP31_tatsuvru-356	evamete siddhiviparyayā asiddhayo 'ṣṭau vyākhyātāḥ /	evam ete siddhi viparyayāḥ asiddhayaḥ ṣṭau vyākhyātāḥ 
SA_GSP31_tatsuvru-357	evameṣā 'ṣṭaviṃśatidhā 'śaktirvyākhyātā /	evam eṣā ṣṭaviṃśatidhā śaktiḥ vyākhyātā 
SA_GSP31_tatsuvru-358	atrāha kā sā navadhā tuṣṭiratrocyate /	atra āha kā sā navadhā tuṣṭiḥ atra ucyate 
SA_GSP31_tatsuvru-359	prakṛtiṃ paramārthatvena parikalpya parituṣṭe mādhyasthaṃ labhate tasya tuṣṭyā sā tāntrikī saṃjñā 'mbha iti /	prakṛtim parama artha tvena parikalpya parituṣṭe mādhyastham labhate tasya tuṣṭyā sā tāntrikī saṃjñā mbhaḥ iti 
SA_GSP31_tatsuvru-360	aparo buddhiṃ paramārthavena pratipadya parituṣṭastasyāstuṣṭeḥ śalilā iti saṃjñā /	aparaḥ buddhim parama ārthavena pratipadya parituṣṭaḥ tasyāḥ tuṣṭeḥ śalilāḥ iti saṃjñā 
SA_GSP31_tatsuvru-361	anyo 'haṃkāraṃ paramārthatvenābhyupagamya parituṣṭastasyātuṣṭeḥ rodha iti saṃjñā /	anyaḥ haṃkāram parama artha tvena abhyupagamya parituṣṭaḥ tasya atuṣṭeḥ rodhaḥ iti saṃjñā 
SA_GSP31_tatsuvru-362	itarastanmātrāṇi bhogyāni paramārthatvena viniścitya parituṣṭastasya tuṣṭervṛṣṭiriti saṃjñā /	itaraḥ tanmātrāṇi bhogyāni paramārtha tvena viniścitya parituṣṭaḥ tasya tuṣṭeḥ vṛṣṭiḥ iti saṃjñā 
SA_GSP31_tatsuvru-363	evamādhyātmikyaścatasrastuṣṭayo bhavanti /	evam ādhyātmikyaḥ catasraḥ tuṣṭayaḥ bhavanti 
SA_GSP31_tatsuvru-364	catasṛṣvapi tuṣṭiṣu nāsti mokṣastattvajñānasyāsambhavāt /	catasṛṣu api tuṣṭiṣu nā asti mokṣaḥ tattva jñānasya asambhavāt 
SA_GSP31_tatsuvru-365	vāhyārthārjanarakṣaṇakṣayasaṅgahiṃsādidoṣadarśanādviṣayoparame pañcatuṣṭayo bhavanti /	vāhya artha arjana rakṣaṇa kṣaya saṅga hiṃsā ādi doṣa darśanāt viṣaya uparame pañcatuṣṭayaḥ bhavanti 
SA_GSP31_tatsuvru-366	arthānāmarjane doṣadarśanāt tuṣṭaḥ pravrajitasyāpi nāsti mokṣastattvajñānābhāvāt /	arthānām arjane doṣa darśanāt tuṣṭaḥ pravrajitasya api nā asti mokṣaḥ tattva jñāna abhāvāt 
SA_GSP31_tatsuvru-367	sā pañcamī tuṣṭiḥ sutāretyabhidhīyate /	sā pañcamī tuṣṭiḥ sutārā iti abhidhīyate 
SA_GSP31_tatsuvru-368	anyorthānāṃ rakṣaṇe doṣadarśanāt tuṣṭaḥ pravrajitasyāpi nāsti mokṣastattvajñānābhāvāt sā ṣaṣṭhī tuṣṭiḥ supāretyuṣyate /	anyorthānām rakṣaṇe doṣa darśanāt tuṣṭaḥ pravrajitasya api nā asti mokṣaḥ tattva jñāna abhāvāt sā ṣaṣṭhī tuṣṭiḥ su pārā iti uṣyate 
SA_GSP31_tatsuvru-369	anyorthānāṃ kṣayadoṣadarśanāt tuṣṭaḥ pravrajitasyāpi nāsti mokṣastattvajñānābhāvāt sā saptamī tuṣṭiḥ sunetretyabhidhīyate /	anyorthānām kṣaya doṣa darśanāt tuṣṭaḥ pravrajitasya api nā asti mokṣaḥ tattva jñāna abhāvāt sā saptamī tuṣṭiḥ sunetrā iti abhidhīyate 
SA_GSP31_tatsuvru-370	anyorthānāṃ saṅgadoṣadarśanāt tuṣṭaḥ pravrajitasyāpi nāsti mokṣastattvajñānābhāvāt sāṣṭamī tuṣṭiḥ sumarīciketyabhidhīyate /	anyorthānām saṅga doṣa darśanāt tuṣṭaḥ pravrajitasya api nā asti mokṣaḥ tattva jñāna abhāvāt sā aṣṭamī tuṣṭiḥ sumarīcikā iti abhidhīyate 
SA_GSP31_tatsuvru-371	anyo bhūtānāmarthanimittaṃ hiṃsādidoṣadarśanānnivṛttastuṣṭaḥ pravrajitasyāpi nāsti mokṣastattvajñānābhāvāt sā navamī tuṣṭiruttamāmbhasiketyabhidhīyate	anyaḥ bhūtānām artha nimittam hiṃsā ādi doṣa darśanāt nivṛttaḥ tuṣṭaḥ pravrajitasya api nā asti mokṣaḥ tattva jñāna abhāvāt sā navamī tuṣṭiḥ uttamāmbhasikā iti abhidhīyate 
SA_GSP31_tatsuvru-372	ityetā navatuṣṭayo vyākhyātāḥ /	iti etāḥ navatuṣṭayaḥ vyākhyātāḥ 
SA_GSP31_tatsuvru-373	atrāha kāṣṭau siddhaya ityatrocyate /	atra āha kāṣṭau siddhayaḥ iti atra ucyate 
SA_GSP31_tatsuvru-374	yadūhane jñānamutpadyate tattvabhāvabhūteṣu sā prathamā siddhistāreyabhidhīyate /	yat ūhane jñānam utpadyate tattva bhāva bhūteṣu sā prathamā siddhiḥ tāreya abhidhīyate 
SA_GSP31_tatsuvru-375	yacchabdamātreṇa jñānamutpadyate tattvabhāvabhūteṣu sā siddhiḥ sutāretyabhidhīyate /	yat śabda mātreṇa jñānam utpadyate tattva bhāva bhūteṣu sā siddhiḥ sutārā iti abhidhīyate 
SA_GSP31_tatsuvru-376	yadadhyayanena jñānamutpadyate tattvabhāvabhūteṣu sā tṛtīyā siddhistārayantītyabhidhīyate /	yat adhyayanena jñānam utpadyate tattva bhāva bhūteṣu sā tṛtīyā siddhiḥ tārayantī iti abhidhīyate 
SA_GSP31_tatsuvru-377	yadādhyātmikasya duḥkhasyāpanodanaṃ kṛtvā jñānamutpadyate tattvabhāvabhūteṣu sā caturthī siddhiḥ pramuditetyabhidhīyate /	yadā ādhyātmikasya duḥkhasya apanodanam kṛtvā jñānam utpadyate tattva bhāva bhūteṣu sā caturthī siddhiḥ pramuditā iti abhidhīyate 
SA_GSP31_tatsuvru-378	yadādhibhautikasya duḥkhasyāpanodanaṃ kṛtvā jñānam utpadyate tattvabhāvabhūteṣu sā pañcamī siddhiḥ pramuditetyabhidhīyate /	yadā ādhibhautikasya duḥkhasya apanodanam kṛtvā jñānam utpadyate tattva bhāva bhūteṣu sā pañcamī siddhiḥ pramuditā iti abhidhīyate 
SA_GSP31_tatsuvru-379	yadādhidaivikasya duḥkhasyāpanodanaṃ kṛtvā jñānamutpadyate tattvabhāvabhūteṣu sā ṣaṣṭhī siddhiḥ pramodamānetyabhidhīyate /	yadā ādhidaivikasya duḥkhasya apanodanam kṛtvā jñānam utpadyate tattva bhāva bhūteṣu sā ṣaṣṭhī siddhiḥ pramodamānā iti abhidhīyate 
SA_GSP31_tatsuvru-380	yattu snigdhasaṃsargāvyapayājjñānamutpadyate tattvabhāvabhūteṣu sā sapramī siddhiḥ ramyaketyabhidhīyate /	yat tu snigdha saṃsarga avyapayāt jñānam utpadyate tattva bhāva bhūteṣu sā sapramī siddhiḥ ramyakā iti abhidhīyate 
SA_GSP31_tatsuvru-381	yat paricaryādānena jñānamutpadyate tattvabhāvabhūteṣu paritoṣite gurau siddhiḥ satpramuditetyabhidhīyate /	yat paricaryā dānena jñānam utpadyate tattva bhāva bhūteṣu paritoṣite gurau siddhiḥ sat pramuditā iti abhidhīyate 
SA_GSP31_tatsuvru-382	ityetā aṣṭasiddhayo vyākhyātāḥ /	iti etāḥ aṣṭa siddhayaḥ vyākhyātāḥ 
SA_GSP31_tatsuvru-383	[daśadhā mūlikārthāḥ // Tats_16 //]	daśadhā mūlikā arthāḥ 
SA_GSP31_tatsuvru-384	atrāha ke daśamūlikārthā ityatrocyate /	atra āha ke daśamūlikā arthāḥ iti atra ucyate 
SA_GSP31_tatsuvru-385	astitvamekatvamathārthavattvaṃ parārthamanyatvamakartṛtā ca /	astitvam eka tvam atha arthavat tvam parārtham anya tvam akartṛ tā ca 
SA_GSP31_tatsuvru-386	yogo viyogo vahavaḥ pumāṃsaḥ sthitiḥ śarīrasya ca śeṣavṛttiḥ //	yogaḥ viyogaḥ vahavaḥ pumāṃsaḥ sthitiḥ śarīrasya ca śeṣa vṛttiḥ 
SA_GSP31_tatsuvru-387	ityete daśamūlikārthāḥ /	iti ete daśamūlikā arthāḥ 
SA_GSP31_tatsuvru-388	saṅghātaparārthatvāditi puruṣāstitvaṃ siddham /	saṅghāta para artha tvāt iti puruṣa astitvam siddham 
SA_GSP31_tatsuvru-389	bhedānāṃ parimāṇāt kāraṇamastyavyaktamiti paryāyadvayena pradhānasyāstitvaṃ siddham /	bhedānām parimāṇāt kāraṇam asti avyaktam iti paryāya dvayena pradhānasya astitvam siddham 
SA_GSP31_tatsuvru-390	hetumadanityamityekatvaṃ siddham /	hetumat anityam iti ekatvam siddham 
SA_GSP31_tatsuvru-391	prītyaprītiviṣādātmakā ityarthavattvaṃ siddham /	prīti aprīti viṣāda ātmakāḥ iti arthavat tvam siddham 
SA_GSP31_tatsuvru-392	nānāvidhairupāyairiti parārthatvaṃ siddham /	nānāvidhaiḥ upāyaiḥ iti parārtha tvam siddham 
SA_GSP31_tatsuvru-393	triguṇamaviveki viṣaya ityanyatvaṃ siddham /	triguṇam aviveki viṣayaḥ iti anya tvam siddham 
SA_GSP31_tatsuvru-394	tasmācca viparyāsādityakartṛtvaṃ siddham /	tasmāt ca viparyāsāt iti akartṛ tvam siddham 
SA_GSP31_tatsuvru-395	puruṣasya darśanārthaṃ kaivalyārthaṃ tathā pradhānasyāpīti yogasiddhiḥ /	puruṣasya darśana artham kaivalya artham tathā pradhānasya api iti yoga siddhiḥ 
SA_GSP31_tatsuvru-396	prāpte śarīrabhede caritārthatvāditi viyogasiddhiḥ /	prāpte śarīrabhede caritārtha tvāt iti viyoga siddhiḥ 
SA_GSP31_tatsuvru-397	janmamaraṇakaraṇānāmiti puruṣabahutvaṃ siddham /	janma maraṇa karaṇānām iti puruṣa bahu tvam siddham 
SA_GSP31_tatsuvru-398	cakrabhramivaditi śeṣavṛttiḥ siddhā /	cakra bhrami vat iti śeṣa vṛttiḥ siddhā 
SA_GSP31_tatsuvru-399	ete daśamūlikārthā vyākhyātāḥ /	ete daśamūlikā arthāḥ vyākhyātāḥ 
SA_GSP31_tatsuvru-400	eteṣāṃ daśānāṃ prāgupadiṣṭānāṃ ca pañcāśatpratyayāḥ /	eteṣām daśānām prāc upadiṣṭānām ca pañcāśat pratyayāḥ 
SA_GSP31_tatsuvru-401	ete ca ṣaṣṭipadārthāḥ ṣaṣṭitantramityucyate /	ete ca ṣaṣṭi padārthāḥ ṣaṣṭitantram iti ucyate 
SA_GSP31_tatsuvru-402	[anugrahasargaḥ // Tats_17 //]	anugraha sargaḥ 
SA_GSP31_tatsuvru-403	atrāha ko 'nugrahasargaḥ atrocyate /	atra āha kaḥ nugraha sargaḥ atra ucyate 
SA_GSP31_tatsuvru-404	bāhyān pañcatanmātrebhyaścotpādyānugrahasargadhyānotpannenādhāravarjitān putrān dṛṣṭvā tebhyastanmātrebhyo 'nugrahasargamasṛjadbrahmā /	bāhyān pañca tanmātrebhyaḥ ca utpādya anugraha sarga dhyāna utpannena ādhāra varjitān putrān dṛṣṭvā tebhyaḥ tanmātrebhyaḥ nugraha sargam asṛjat brahmā 
SA_GSP31_tatsuvru-405	[caturdaśavidho bhūtasargaḥ // Tats_18 //]	caturdaśavidhaḥ bhūta sargaḥ 
SA_GSP31_tatsuvru-406	atrāha kaścaturdaśavidho bhūtasarga ityatrocyate /	atra āha kaḥ caturdaśavidhaḥ bhūta sargaḥ iti atra ucyate 
SA_GSP31_tatsuvru-407	aṣṭavikalpo daivaḥ paiśāco rākṣaso yākṣo gāndharva aindraḥ prājāpatyo brāhma ityaṣṭau devayonayaḥ /	aṣṭa vikalpaḥ daivaḥ paiśācaḥ rākṣasaḥ yākṣaḥ gāndharvaḥ aindraḥ prājāpatyaḥ brāhmaḥ iti aṣṭau devayonayaḥ 
SA_GSP31_tatsuvru-408	pañcadhā tiryagyonaśca paśupakṣimṛgasarīsṛpasthāvarā iti /	pañcadhā tiryagyonaḥ ca paśu pakṣi mṛga sarīsṛpa sthāvarāḥ iti 
SA_GSP31_tatsuvru-409	gavādimūṣakāntāḥ paśavaḥ /	go ādi mūṣaka antāḥ paśavaḥ 
SA_GSP31_tatsuvru-410	garuḍādimaśakāntāḥ pakṣiṇaḥ /	garuḍa ādi maśaka antāḥ pakṣiṇaḥ 
SA_GSP31_tatsuvru-411	siṃhādiśṛgālāntāḥ mṛgāḥ /	siṃha ādi śṛgāla antāḥ mṛgāḥ 
SA_GSP31_tatsuvru-412	śeṣādikīṭāntāḥ sarīsṛpāḥ /	śeṣa ādi kīṭa antāḥ sarīsṛpāḥ 
SA_GSP31_tatsuvru-413	parvatāditṛṇāntāḥ sthāvarāḥ /	parvata ādi tṛṇa antāḥ sthāvarāḥ 
SA_GSP31_tatsuvru-414	mānuṣyaṃ caikavidhaṃ brāhmaṇādicāṇḍālāntam /	mānuṣyam ca ekavidham brāhmaṇa ādi cāṇḍāla antam 
SA_GSP31_tatsuvru-415	aṣṭavikalpo daivastiryagyonaśca pañcadhā bhavati /	aṣṭa vikalpaḥ daivaḥ tiryagyonaḥ ca pañcadhā bhavati 
SA_GSP31_tatsuvru-416	mānuṣyaścaikavidhaḥ samāsato bhautikaḥ sargaḥ //	mānuṣyaḥ ca ekavidhaḥ samāsatas bhautikaḥ sargaḥ 
SA_GSP31_tatsuvru-417	[trividho dhātusargaḥ // Tats_19 //]	trividhaḥ dhātu sargaḥ 
SA_GSP31_tatsuvru-418	samāsato ye tridhāḥ sargāḥ tatrāha kastrividho dhātusargaḥ atrocyate sūkṣmāḥ mātāpitṛjāḥ prabhūtā iti /	samāsatas ye tridhāḥ sargāḥ tatra āha kaḥ trividhaḥ dhātu sargaḥ atra ucyate sūkṣmāḥ mātā pitṛ jāḥ prabhūtāḥ iti 
SA_GSP31_tatsuvru-419	jñānendriyapañcaprāṇabuddhimanasāṃ gaṇaḥ sūkṣmaḥ /	jñāna indriya pañca prāṇa buddhi manasām gaṇaḥ sūkṣmaḥ 
SA_GSP31_tatsuvru-420	liṅgaśarīrāṇītyarthaḥ /	liṅga śarīrāṇi iti arthaḥ 
SA_GSP31_tatsuvru-421	mātāpitṛjā ṣāṭkauśikāḥ tatra mātṛto lomalohitamāṃsāni pitṛtaḥ snāyvasthimajjāna iti ṣaṭko gaṇaḥ /	mātā pitṛ jāḥ ṣāṭkauśikāḥ tatra mātṛtaḥ loma lohita māṃsāni pitṛtaḥ snāyu asthi majjānaḥ iti ṣaṭkaḥ gaṇaḥ 
SA_GSP31_tatsuvru-422	prabhūtāḥ pañcamahābhūtāni mahābhūte ghaṭādīnāṃ niveśa iti trividho dhātusargo vyākhyātaḥ /	prabhūtāḥ pañca mahābhūtāni mahābhūte ghaṭa ādīnām niveśaḥ iti trividhaḥ dhātu sargaḥ vyākhyātaḥ 
SA_GSP31_tatsuvru-423	etatsaṃsāramaṇḍalamuktam //	etat saṃsāra maṇḍalam uktam 
SA_GSP31_tatsuvru-424	[trividho bandhaḥ // Tats_20 //]	trividhaḥ bandhaḥ 
SA_GSP31_tatsuvru-425	atrāha kastrividho bandya ityatrocyate /	atra āha kaḥ trividhaḥ bandyaḥ iti atra ucyate 
SA_GSP31_tatsuvru-426	prakṛtibandho vaikārikabandho dakṣiṇābandhaśceti /	prakṛtibandhaḥ vaikārikabandhaḥ dakṣiṇābandhaḥ ca iti 
SA_GSP31_tatsuvru-427	tatra prakṛtibandho nāmāṣṭau prakṛtayastāḥ paratenābhimanyamānasya prakṛtilayaḥ prakṛtibandha ityucyate /	tatra prakṛtibandhaḥ nāma aṣṭau prakṛtayaḥ tāḥ paratena abhimanyamānasya prakṛti layaḥ prakṛtibandhaḥ iti ucyate 
SA_GSP31_tatsuvru-428	tatra vaikārikabandho nāma pravrajitānāṃ laukikānāṃ vaikārikairindriyairvaśīkṛtānāṃ śabdādiviṣaye praśaktānāmajitendriyāṇāmajñānināṃ kāmamohitānāṃ  #	tatra vaikārikabandhaḥ nāma pravrajitānām laukikānām vaikārikaiḥ indriyaiḥ vaśīkṛtānām śabda ādi viṣaye praśaktānām ajita indriyāṇām ajñāninām kāma mohitānām 
SA_GSP31_tatsuvru-429	vaikārikabandha ityucyate /	vaikārikabandhaḥ iti ucyate 
SA_GSP31_tatsuvru-430	dakṣiṇābandho nāma brahmacārigṛhasthabhikṣuvaikhānasānāṃ kāmamohopahatacetasāmabhimānapūrvikāṃ dakṣiṇāṃ prayacchatāṃ dakṣiṇābandha ityucyate	dakṣiṇābandhaḥ nāma brahmacāri gṛhastha bhikṣu vaikhānasānām kāma moha upahata cetasām abhimāna pūrvikām dakṣiṇām prayacchatām dakṣiṇābandhaḥ iti ucyate 
SA_GSP31_tatsuvru-431	iti trividho bandho vyākhyātaḥ /	iti trividhaḥ bandhaḥ vyākhyātaḥ 
SA_GSP31_tatsuvru-432	uktaṃ ca /	uktam ca 
SA_GSP31_tatsuvru-433	prākṛtena tu bandhena tathā vaikārikeṇa ca /	prākṛtena tu bandhena tathā vaikārikeṇa ca 
SA_GSP31_tatsuvru-434	dakṣiṇābhistṛtīyena bandhoyaṃ ca nigadyate //	dakṣiṇābhiḥ tṛtīyena bandhaḥ yam ca nigadyate 
SA_GSP31_tatsuvru-435	[trividho mokṣaḥ // Tats_21 //]	trividhaḥ mokṣaḥ 
SA_GSP31_tatsuvru-436	atrāha kastrividho mokṣa ityatrocyate /	atra āha kaḥ trividhaḥ mokṣaḥ iti atra ucyate 
SA_GSP31_tatsuvru-437	jñānodrekādindriyarāgopaśamāt kṛtsnakṣayācceti /	jñāna udrekāt indriya rāga upaśamāt kṛtsna kṣayāt ca iti 
SA_GSP31_tatsuvru-438	jñānodrekādindriyarāgopaśamāt svadharmādharmakṣayo bhavati dharmādharmakṣayācca kaivalyamiti /	jñāna udrekāt indriya rāga upaśamāt svadharma adharma kṣayaḥ bhavati dharma adharma kṣayāt ca kaivalyam iti 
SA_GSP31_tatsuvru-439	uktaṃ ca /	uktam ca 
SA_GSP31_tatsuvru-440	ādyo hi mokṣo jñānena dvitīyo rāgasaṃkṣayāt /	ādyaḥ hi mokṣaḥ jñānena dvitīyaḥ rāga saṃkṣayāt 
SA_GSP31_tatsuvru-441	kṛtsnakṣayāt tṛtīyastu vyākhyātaṃ mokṣalakṣaṇam //	kṛtsna kṣayāt tṛtīyaḥ tu vyākhyātam mokṣa lakṣaṇam 
SA_GSP31_tatsuvru-442	[trividhaṃ pramāṇam // Tats_22 //]	trividham pramāṇam 
SA_GSP31_tatsuvru-443	kiṃ trividhaṃ pramāṇamityatrocyate /	kim trividham pramāṇam iti atra ucyate 
SA_GSP31_tatsuvru-444	dṛṣṭamanumānamāptavacanaṃ ceti etat trividhaṃ pramāṇam /	dṛṣṭam anumānam āpta vacanam ca iti etat trividham pramāṇam 
SA_GSP31_tatsuvru-445	dṛṣṭaṃ tāvadvyākhyāyate yāvadindriyāṇāṃ pañcendriyārthāḥ pratyakṣā eva dṛṣṭam /	dṛṣṭam tāvat vyākhyāyate yāvat indriyāṇām pañca indriya arthāḥ pratyakṣāḥ eva dṛṣṭam 
SA_GSP31_tatsuvru-446	anumānam pramāṇaṃ liṅgadarśane jāyamānaṃ jñānam /	anumānam pramāṇam liṅga darśane jāyamānam jñānam 
SA_GSP31_tatsuvru-447	yathā meghodayena vṛṣṭiḥ sādhyate bakapaṅktibhiḥ salilam dhūmenāgniḥ tadanumānam /	yathā megha udayena vṛṣṭiḥ sādhyate baka paṅktibhiḥ salilam dhūmena agniḥ tad anumānam 
SA_GSP31_tatsuvru-448	pratyakṣeṇānumānena vā yortho na sādhyate sa āptavacanāt sādhyate /	pratyakṣeṇa anumānena vā yaḥ ṛthaḥ na sādhyate saḥ āpta vacanāt sādhyate 
SA_GSP31_tatsuvru-449	yathendro devānāṃ rājā uttarāḥ kuravaḥ sauvarṇo meruḥ svarge 'psarasa iti /	yathā indraḥ devānām rājā uttarāḥ kuravaḥ sauvarṇaḥ meruḥ svarge psarasaḥ iti 
SA_GSP31_tatsuvru-450	ta indrādayaḥ pratyakṣānumānāsādhyāśca vasiṣṭādayo munayo vadanti santīndrādayaḥ āgamopyasti /	te indra ādayaḥ pratyakṣa anumāna asādhyāḥ ca vasiṣṭa ādayaḥ munayaḥ vadanti santi indra ādayaḥ āgamaḥ upi asti 
SA_GSP31_tatsuvru-451	svakarmaṇyabhiyukto yo rāgadveṣavivarjitaḥ /	sva karmaṇi abhiyuktaḥ yaḥ rāga dveṣa vivarjitaḥ 
SA_GSP31_tatsuvru-452	jñānavān śīlasampanna āpto jñeyastu tādṛśaḥ //	jñānavān śīla sampannaḥ āptaḥ jñeyaḥ tu tādṛśaḥ 
SA_GSP31_tatsuvru-453	evametat trividhaṃ pramāṇamabhihitam /	evam etat trividham pramāṇam abhihitam 
SA_GSP31_tatsuvru-454	atrāha tena trividhena pramāṇena kiṃ sādhyate atrocyate /	atra āha tena trividhena pramāṇena kim sādhyate atra ucyate 
SA_GSP31_tatsuvru-455	yathā loke mānena prasthādinā dhānyāni mīyante /	yathā loke mānena prastha ādinā dhānyāni mīyante 
SA_GSP31_tatsuvru-456	tulayā candanādīni dravyāṇi /	tulayā candana ādīni dravyāṇi 
SA_GSP31_tatsuvru-457	evamanena tattvabhāvabhūtāni pramīyante /	evam anena tattva bhāva bhūtāni pramīyante 
SA_GSP31_tatsuvru-458	trividhena duḥkhenābhibhūto brāhmaṇaḥ kapilamaharṣiśaraṇamupāgataḥ atrāha /	trividhena duḥkhena abhibhūtaḥ brāhmaṇaḥ kapila mahā ṛṣi śaraṇam upāgataḥ atra āha 
SA_GSP31_tatsuvru-459	[trividhaṃ duḥkham // Tats_23 //]	trividham duḥkham 
SA_GSP31_tatsuvru-460	kiṃ trividhaṃ duḥkhamityatrocyate /	kim trividham duḥkham iti atra ucyate 
SA_GSP31_tatsuvru-461	ādhyātmikamādhibhautikamādhidaivikamiti /	ādhyātmikam ādhibhautikam ādhidaivikam iti 
SA_GSP31_tatsuvru-462	tatrādhyātmikaṃ dvividhaṃ śārīraṃ mānasaṃ ceti /	tatra ādhyātmikam dvividham śārīram mānasam ca iti 
SA_GSP31_tatsuvru-463	śarīre bhavaṃ śārīram manasi bhavaṃ mānasaṃ ceti /	śarīre bhavam śārīram manasi bhavam mānasam ca iti 
SA_GSP31_tatsuvru-464	tatra śārīraṃ nāma vātapittaśleṣmaṇāṃ vaiṣamyādyadduḥkhamutpadyate jvarātisāravisūcikāmūrchādikaṃ tacchārīramucyate /	tatra śārīram nāma vāta pitta śleṣmaṇām vaiṣamyāt yat duḥkham utpadyate jvara atisāra visūcikā mūrchā ādikam tat śārīram ucyate 
SA_GSP31_tatsuvru-465	kāmakrodhalobhamohamaderṣyādikaṃ priyaviyogādikaṃ tanmānasamityucyate /	kāma krodha lobha moha mada īrṣyā ādikam priya viyoga ādikam tat mānasam iti ucyate 
SA_GSP31_tatsuvru-466	adhibhūtebhyo bhavamādhibhautikam /	adhibhūtebhyaḥ bhavam ādhibhautikam 
SA_GSP31_tatsuvru-467	mānuṣapaśumṛgasarīsṛpasthāvarebhyo yadduḥkhamutpadyate tadādhibhautikam /	mānuṣa paśu mṛga sarīsṛpa sthāvarebhyaḥ yat duḥkham utpadyate tat ādhibhautikam 
SA_GSP31_tatsuvru-468	adhidevebhyo jātamādhidaivikam /	adhidevebhyaḥ jātam ādhidaivikam 
SA_GSP31_tatsuvru-469	śītoṣṇavātavarṣāsannipātādinimittaṃ yadduḥkhamutpadyate tadādhidaivikam /	śīta uṣṇa vāta varṣā sannipāta ādi nimittam yat duḥkham utpadyate tat ādhidaivikam 
SA_GSP31_tatsuvru-470	anena trividhena duḥkhenābhibhūtasya brāhmaṇasya jijñāsotpanā /	anena trividhena duḥkhena abhibhūtasya brāhmaṇasya jijñāsā utpanā 
SA_GSP31_tatsuvru-471	jñātumicchā jijñāsā /	jñātum icchā jijñāsā 
SA_GSP31_tatsuvru-472	yathā tṛṣitasya pānīyaṃ pātumicchā pipāsā /	yathā tṛṣitasya pānīyam pātum icchā pipāsā 
SA_GSP31_tatsuvru-473	etatsamāsato niḥśreyasaṃ jñānam /	etat samāsatas niḥśreyasam jñānam 
SA_GSP31_tatsuvru-474	yajjñātvā punarjanma na syāditi //	yat jñātvā punarjanma na syāt iti 
SA_GSP31_tatsuvru-475	etanmaharṣervijñānaṃ kapilasya mahātmanaḥ /	etat mahā ṛṣeḥ vijñānam kapilasya mahātmanaḥ 
SA_GSP31_tatsuvru-476	yacchrutvā brāhmaṇaḥ śreyaḥ kṛtakṛtyo 'bhavat tadā //	yat śrutvā brāhmaṇaḥ śreyaḥ kṛtakṛtyaḥ bhavat tadā 
SA_GSP31_tatsuvru-477	sāṃkhyasūtrakrameṇaiṣā vyākhyātā kramadīpikā /	sāṃkhya sūtra krameṇa eṣā vyākhyātā kramadīpikā 
SA_GSP31_tatsuvru-478	anuṣṭupchandasā cātra jñeyaṃ ślokaśatatrayam //	anuṣṭubh chandasā ca atra jñeyam śloka śata trayam 
SA_GSP31_tatsuvru-479	iti śrītattvasamāsākhyā sūtravṛttiḥ samāptā //	iti śrī tattvasamāsa ākhyā sūtra vṛttiḥ samāptā 
