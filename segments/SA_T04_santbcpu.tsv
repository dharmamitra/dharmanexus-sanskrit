segmentnr	original	analyzed
SA_T04_santbcpu-0	Pariccheda 1	pariccheda 
SA_T04_santbcpu-1	aum namo buddhāya /	aum namaḥ buddhāya 
SA_T04_santbcpu-2	sugatān sasutān sadharmakāyān praṇipatyādarato 'khilāṃśca vandyān /	sugatān sa sutān sa dharmakāyān praṇipatya ādarataḥ khilān ca vandyān 
SA_T04_santbcpu-3	sugatātmajasaṃvarāvatāraṃ kathayiṣyāmi yathāgamaṃ samāsāt // Bca_1.1 //	sugata ātmaja saṃvara avatāram kathayiṣyāmi yathāgamam samāsāt 
SA_T04_santbcpu-4	na hi kiṃcidapūrvamatra vācyaṃ na ca saṃgrathanakauśalaṃ mamāsti /	na hi kiṃcid apūrvam atra vācyam na ca saṃgrathana kauśalam mama asti 
SA_T04_santbcpu-5	ataeva na me parārthacintā svamano vāsayituṃ kṛtaṃ mamedaṃ // Bca_1.2 //	ataeva na me parārtha cintā sva manaḥ vāsayitum kṛtam mama idam 
SA_T04_santbcpu-6	mama tāvadanena yāti vṛddhiṃ kuśalaṃ bhāvayituṃ prasādavegaḥ /	mama tāvat anena yāti vṛddhim kuśalam bhāvayitum prasāda vegaḥ 
SA_T04_santbcpu-7	atha matsamadhātureva paśyed aparo 'pyenamato 'pi sārthako 'yaṃ // Bca_1.3 //	atha mad sama dhātuḥ eva paśyet aparaḥ pi enam atas sārthakaḥ yam 
SA_T04_santbcpu-8	kṣaṇasaṃpadiyaṃ sudurlabhā pratilabdhā puruṣārthasādhanī /	kṣaṇa saṃpad iyam su durlabhā pratilabdhā puruṣa artha sādhanī 
SA_T04_santbcpu-9	yadi nātra vicintyate hitaṃ punarapyeṣa samāgamaḥ kutaḥ // Bca_1.4 //	yadi nā atra vicintyate hitam punar api eṣa samāgamaḥ kutas 
SA_T04_santbcpu-10	rātrau yathā meghaghanāndhakāre vidyutkṣaṇaṃ darśayati prakāśaṃ /	rātrau yathā megha ghana andhakāre vidyut kṣaṇam darśayati prakāśam 
SA_T04_santbcpu-11	buddhānubhāvena tathā kadācil-lokasya puṇyeṣu matiḥ kṣaṇaṃ syāt // Bca_1.5 //	buddha anubhāvena tathā kadācid lokasya puṇyeṣu matiḥ kṣaṇam syāt 
SA_T04_santbcpu-12	tasmācchubhaṃ durbalameva nityaṃ balaṃ tu pāpasya mahatsughoraṃ /	tasmāt śubham durbalam eva nityam balam tu pāpasya mahat su ghoram 
SA_T04_santbcpu-13	tajjīyate 'nyena śubhena kena saṃbodhicittaṃ yadi nāma na syāt // Bca_1.6 //	tat jīyate śubhena kena saṃbodhi cittam yadi nāma na syāt 
SA_T04_santbcpu-14	kalpānanalpān pravicintayadbhir dṛṣṭaṃ munīndrairhitametadeva /	kalpān analpān pravicintayadbhiḥ dṛṣṭam muni indraiḥ hitam etat eva 
SA_T04_santbcpu-15	yataḥ sukhenaiva sukhaṃ pravṛddham utplāvayatyapramitāñjanaughān // Bca_1.7 //	yatas sukhena eva sukham pravṛddham utplāvayati apramita añjana oghān 
SA_T04_santbcpu-16	bhavaduḥkhaśatāni tartukāmair api sattvavyasanāni hartukāmaiḥ /	bhava duḥkha śatāni tartu kāmaiḥ api sattva vyasanāni hartu kāmaiḥ 
SA_T04_santbcpu-17	bahusaukhyaśatāni bhoktukāmair na vimocyaṃ hi sadaiva bodhicittaṃ // Bca_1.8 //	bahu saukhya śatāni bhoktu kāmaiḥ na vimocyam hi sadā eva bodhi cittam 
SA_T04_santbcpu-18	bhavacārakabandhano varākaḥ sugatānāṃ suta ucyate kṣaṇen /	bhava cāraka bandhanaḥ varākaḥ sugatānām sutaḥ ucyate 
SA_T04_santbcpu-19	na narāmaralokavandanīyo bhavati smodita eva bodhicitte // Bca_1.9 //	na nara amara loka vandanīyaḥ bhavati sma udite eva bodhi citte 
SA_T04_santbcpu-20	aśucipratimāmimāṃ gṛhītvā jinaratnapratimāṃ karotyanarghāṃ /	aśuci pratimām imām gṛhītvā jina ratna pratimām karoti anarghām 
SA_T04_santbcpu-21	rasajātamatīva vedhanīyaṃ sudṛḍhaṃ gṛhṇata bodhicittasaṃjñaṃ // Bca_1.10 //	rasa jātam atīva vedhanīyam su dṛḍham gṛhṇata bodhi citta saṃjñam 
SA_T04_santbcpu-22	suparīkṣitamaprameyadhībhir bahumūlyaṃ jagadekasārthavāhaiḥ /	su parīkṣitam aprameya dhībhiḥ bahu mūlyam jagat eka sārthavāhaiḥ 
SA_T04_santbcpu-23	gatipattanavipravāsaśīlāḥ sudṛḍhaṃ gṛhṇata bodhicittaratnaṃ // Bca_1.11 //	gati pattana vipravāsa śīlāḥ su dṛḍham gṛhṇata bodhi citta ratnam 
SA_T04_santbcpu-24	kadalīva phalaṃ vihāya yāti kṣayamanyatkuśalaṃ hi sarvameva /	kadalī iva phalam vihāya yāti kṣayam anyat kuśalam hi sarvam eva 
SA_T04_santbcpu-25	satataṃ phalati kṣayaṃ na yāti prasavatyeva tu bodhicittavṛkṣaḥ // Bca_1.12 //	satatam phalati kṣayam na yāti prasavati eva tu bodhi citta vṛkṣaḥ 
SA_T04_santbcpu-26	kṛtvāpi pāpāni sudāruṇāni yadāśrayāduttarati kṣaṇena /	kṛtvā api pāpāni su dāruṇāni yad āśrayāt uttarati kṣaṇena 
SA_T04_santbcpu-27	śūrāśrayeṇeva mahābhayāni nāśrīyate tatkathamajñasattvaiḥ // Bca_1.13 //	śūra āśrayeṇa iva mahā bhayāni nā āśrīyate tat katham ajña sattvaiḥ 
SA_T04_santbcpu-28	yugāntakālānalavanmahānti pāpāni yannirdahati kṣaṇena /	yugānta kāla anala vat mahānti pāpāni yat nirdahati kṣaṇena 
SA_T04_santbcpu-29	yasyānuśaṃsānamitānuvāca maitreyanāthaḥ sudhanāya dhīmān // Bca_1.14 //	yasya anuśaṃsān amitān uvāca maitreya nāthaḥ sudhanāya dhīmān 
SA_T04_santbcpu-30	tadbodhicittaṃ dvividhaṃ vijñātavyaṃ samāsataḥ /	tat bodhi cittam dvividham vijñātavyam samāsatas 
SA_T04_santbcpu-31	bodhipraṇidhicittaṃ ca bodhiprasthānameva ca // Bca_1.15 //	bodhi praṇidhi cittam ca bodhi prasthānam eva ca 
SA_T04_santbcpu-32	gantukāmasya gantuśca yathā bhedaḥ pratīyate /	gantu kāmasya gantuḥ ca yathā bhedaḥ pratīyate 
SA_T04_santbcpu-33	tathā bhedo 'nayorjñeyo yathāsaṃkhyena paṇḍitaiḥ // Bca_1.16 //	tathā bhedaḥ nayoḥ jñeyaḥ yathā saṃkhyena paṇḍitaiḥ 
SA_T04_santbcpu-34	bodhipraṇidhicittasya saṃsāre 'pi phalaṃ mahat /	bodhi praṇidhi cittasya saṃsāre pi phalam mahat 
SA_T04_santbcpu-35	na tvavicchinnapuṇyatvaṃ yathā prasthānacetasaḥ // Bca_1.17 //	na tu avicchinna puṇya tvam yathā prasthāna cetasaḥ 
SA_T04_santbcpu-36	yataḥ prabhṛtyaparyanta-sattvadhātupramokṣaṇe /	yatas prabhṛti aparyanta sattvadhātu pramokṣaṇe 
SA_T04_santbcpu-37	samādadāti taccittam anivartyena cetasā // Bca_1.18 //	samādadāti tat cittam anivartyena cetasā 
SA_T04_santbcpu-38	tataḥ prabhṛti suptasya pramattasyāpyanekaśaḥ /	tatas prabhṛti suptasya pramattasya api anekaśas 
SA_T04_santbcpu-39	avicchinnāḥ puṇyadhārāḥ pravartante nabhaḥsamāḥ // Bca_1.19 //	avicchinnāḥ puṇya dhārāḥ pravartante nabhaḥ samāḥ 
SA_T04_santbcpu-40	idaṃ subāhupṛcchāyāṃ sopapattikamuktavān /	idam subāhu pṛcchāyām sa upapattikam uktavān 
SA_T04_santbcpu-41	hīnādhimuktisattvārthaṃ svayameva tathāgataḥ // Bca_1.20 //	hīna adhimukti sattva artham svayam eva tathāgataḥ 
SA_T04_santbcpu-42	śiraḥśūlāni sattvānāṃ nāśayāmīti cintayan /	śiraḥ śūlāni sattvānām nāśayāmi iti cintayan 
SA_T04_santbcpu-43	aprameyeṇa puṇyena gṛhyate sma hitāśayaḥ // Bca_1.21 //	aprameyeṇa puṇyena gṛhyate sma hita āśayaḥ 
SA_T04_santbcpu-44	kimutāpramitaṃ śūlam ekaikasya jihīrṣataḥ /	kim uta apramitam śūlam ekaikasya jihīrṣataḥ 
SA_T04_santbcpu-45	aprameyaguṇaṃ sattvam ekaikaṃ ca cikīrṣataḥ // Bca_1.22 //	aprameya guṇam sattvam ekaikam ca cikīrṣataḥ 
SA_T04_santbcpu-46	kasya mātuḥ piturvāpi hitāśaṃseyamīdṛśī /	kasya mātuḥ pituḥ vā api hita āśaṃsā iyam īdṛśī 
SA_T04_santbcpu-47	devatānāmṛṣīṇāṃ vā brahmaṇāṃ vā bhaviṣyati // Bca_1.23 //	devatānām ṛṣīṇām vā brahmaṇām vā bhaviṣyati 
SA_T04_santbcpu-48	teṣāmeva ca sattvānāṃ svārthe 'pyeṣa manorathaḥ /	teṣām eva ca sattvānām sva arthe pi eṣa manorathaḥ 
SA_T04_santbcpu-49	notpannapūrvaḥ svapne 'pi parārthe saṃbhavaḥ kutaḥ // Bca_1.24 //	na utpanna pūrvaḥ svapne pi para arthe saṃbhavaḥ kutas 
SA_T04_santbcpu-50	sattvaratnaviśeṣo 'yam apūrvo jāyate kathaṃ /	sattva ratna viśeṣaḥ yam apūrvaḥ jāyate katham 
SA_T04_santbcpu-51	yatparārthāśayo 'nyeṣāṃ na svārthe 'pyupajāyate // Bca_1.25 //	yat para artha āśayaḥ nyeṣām na sva arthe pi upajāyate 
SA_T04_santbcpu-52	jagadānandabījasya jagadduḥkhauṣadhasya ca /	            
SA_T04_santbcpu-53	cittaratnasya yatpuṇyaṃ tatkathaṃ hi pramīyatāṃ // Bca_1.26 //	citta ratnasya yat puṇyam tat katham hi pramīyatām 
SA_T04_santbcpu-54	hitāśaṃsanamātreṇa buddhapūjā viśiṣyate /	hita āśaṃsana mātreṇa buddha pūjā viśiṣyate 
SA_T04_santbcpu-55	kiṃ punaḥ sarvasattvānāṃ sarvasaukhyārthamudyamāt // Bca_1.27 //	kim punar sarva sattvānām sarva saukhya artham udyamāt 
SA_T04_santbcpu-56	duḥkhamevābhidhāvanti duḥkhaniḥsaraṇāśayā /	duḥkham eva abhidhāvanti duḥkha niḥsaraṇa āśayā 
SA_T04_santbcpu-57	sukhecchayaiva saṃmohāt svasukhaṃ ghnanti śatruvat // Bca_1.28 //	sukha icchayā eva saṃmohāt sva sukham ghnanti śatru vat 
SA_T04_santbcpu-58	yasteṣāṃ sukharaṅkāṇāṃ pīḍitānāmanekaśaḥ /	yaḥ teṣām sukha raṅkāṇām pīḍitānām anekaśas 
SA_T04_santbcpu-59	tṛptiṃ pūrvasukhaiḥ kuryāt sarvāḥ pīḍāśchinatti ca // Bca_1.29 //	tṛptim pūrva sukhaiḥ kuryāt sarvāḥ pīḍāḥ chinatti ca 
SA_T04_santbcpu-60	nāśayatyapi saṃmohaṃ sādhustena samaḥ kutaḥ /	nāśayati api saṃmoham sādhuḥ tena samaḥ kutas 
SA_T04_santbcpu-61	kuto vā tādṛśaṃ mitraṃ puṇyaṃ vā tādṛśaṃ kutaḥ // Bca_1.30 //	kutas vā tādṛśam mitram puṇyam vā tādṛśam kutas 
SA_T04_santbcpu-62	kṛte yaḥ pratikurvīta so 'pi tāvatpraśasyate /	kṛte yaḥ pratikurvīta saḥ u pi tāvat praśasyate 
SA_T04_santbcpu-63	avyāpāritasādhustu bodhisattvaḥ kimucyatāṃ // Bca_1.31 //	a vyāpārita sādhuḥ tu bodhisattvaḥ kim ucyatām 
SA_T04_santbcpu-64	katipayajanasatradāyakaḥ kuśalakṛdityabhipūjyate janaiḥ /	katipaya jana satra dāyakaḥ kuśala kṛt iti abhipūjyate janaiḥ 
SA_T04_santbcpu-65	kṣaṇamaśanakamātradānataḥ saparibhavaṃ divasārdhayāpanāt // Bca_1.32 //	kṣaṇam aśanaka mātra dānataḥ sa paribhavam divasa ardha yāpanāt 
SA_T04_santbcpu-66	kimu niravadhisattvasaṃkhyayā niravadhikālamanuprayacchataḥ /	kimu niravadhi sattva saṃkhyayā niravadhi kālam anuprayacchataḥ 
SA_T04_santbcpu-67	gaganajanaparikṣayākṣayaṃ sakalamanorathasaṃprapūraṇaṃ // Bca_1.33 //	gagana jana parikṣaya akṣayam sakala manoratha saṃprapūraṇam 
SA_T04_santbcpu-68	iti sattrapatau jinasya puttre kaluṣaṃ sve hṛdaye karoti yaśca /	iti sattra patau jinasya puttre kaluṣam sve hṛdaye karoti yaḥ ca 
SA_T04_santbcpu-69	kaluṣodayasaṃkhyayā sa kalpān narakeṣvāvasatīti nātha āha // Bca_1.34 //	kaluṣa udaya saṃkhyayā sa kalpāt narakeṣu āvasati iti nāthaḥ āha 
SA_T04_santbcpu-70	atha yasya manaḥ prasādameti prasavettasya tato 'dhikaṃ phalaṃ /	atha yasya manaḥ prasādam eti prasavet tasya tatas dhikam phalam 
SA_T04_santbcpu-71	mahatā hi balena pāpakarma jinaputtreṣu śubhaṃ tvayatnataḥ // Bca_1.35 //	mahatā hi balena pāpa karma jinaputtreṣu śubham tu ayatnataḥ 
SA_T04_santbcpu-72	teṣāṃ śarīrāṇi namaskaromi yatroditaṃ tadvaracittaratnaṃ /	teṣām śarīrāṇi namaskaromi yatra uditam tat vara citta ratnam 
SA_T04_santbcpu-73	yatrāpakāro 'pi sukhānubandhī sukhākarāṃstān śaraṇaṃ prayāmi // Bca_1.36 //	yatra apakāraḥ sukha anubandhī sukha ākarān tān śaraṇam prayāmi 
SA_T04_santbcpu-74	bodhicaryāvatāre bodhicittānuśaṃsā nāma prathamaḥ paricchedaḥ // ****************************************************************	bodhi caryā avatāre bodhicittānuśaṃsā nāma prathamaḥ paricchedaḥ 
SA_T04_santbcpu-75	Pariccheda 2	pariccheda 
SA_T04_santbcpu-76	taccittaratnagrahaṇāya samyak pūjāṃ karomyeṣa tathāgatānāṃ /	tad citta ratna grahaṇāya samyak pūjām karomi eṣa tathāgatānām 
SA_T04_santbcpu-77	saddharmaratnasya ca nirmalasya buddhātmajānāṃ ca guṇodadhīnāṃ // Bca_2.1 //	saddharma ratnasya ca nirmalasya buddha ātmajānām ca guṇa udadhīnām 
SA_T04_santbcpu-78	yāvanti puṣpāṇi phalāni caiva bhaiṣajyajātāni ca yāni santi /	yāvanti puṣpāṇi phalāni ca eva bhaiṣajya jātāni ca yāni santi 
SA_T04_santbcpu-79	ratnāni yāvanti ca santi loke jalāni ca svacchamanoramāṇi // Bca_2.2 //	ratnāni yāvanti ca santi loke jalāni ca svaccha manoramāṇi 
SA_T04_santbcpu-80	mahīdharā ratnamayāstathānye vanapradeśāśca vivekaramyāḥ /	mahīdharāḥ ratna mayāḥ tathā anye vana pradeśāḥ ca viveka ramyāḥ 
SA_T04_santbcpu-81	latāḥ sapuṣpābharaṇojjvalāśca drumāśca ye satphalanamraśākhāḥ // Bca_2.3 //	latāḥ sa puṣpa ābharaṇa ujjvalāḥ ca drumāḥ ca ye sat phala namra śākhāḥ 
SA_T04_santbcpu-82	devādilokeṣu ca gandhadhūpāḥ kalpadrumā ratnamayāśca vṛkṣāḥ /	deva ādi lokeṣu ca gandha dhūpāḥ kalpadrumāḥ ratna mayāḥ ca vṛkṣāḥ 
SA_T04_santbcpu-83	sarāṃsi cāmbhoruhabhūṣaṇāni haṃsasvanātyantamanoharāṇi // Bca_2.4 //	sarāṃsi ca ambhoruha bhūṣaṇāni haṃsa svana atyanta manoharāṇi 
SA_T04_santbcpu-84	akṛṣṭajātāni ca śasyajātāny anyāni vā pūjyavibhūṣaṇāni /	a kṛṣṭa jātāni ca śasya jātāni anyāni vā pūjya vibhūṣaṇāni 
SA_T04_santbcpu-85	ākāśadhātuprasarāvidhīni sarvāṇyapīmānyaparigrahāṇi // Bca_2.5 //	ākāśa dhātu prasara avidhīni sarvāṇi api imāni a parigrahāṇi 
SA_T04_santbcpu-86	ādāya buddhyā munipuṅgavebhyo niryātayāmyeṣa saputrakebhyaḥ /	ādāya buddhyā muni puṅgavebhyaḥ niryātayāmi eṣa sa putrakebhyaḥ 
SA_T04_santbcpu-87	gṛhṇantu tanme varadakṣiṇīyā mahākṛpā māmanukampamānāḥ // Bca_2.6 //	gṛhṇantu tat me vara dakṣiṇīyā mahā kṛpā mām anukampamānāḥ 
SA_T04_santbcpu-88	apuṇyavānasmi mahādaridraḥ pūjārthamanyanmama nāsti kiṃcit /	apuṇyavān asmi mahā daridraḥ pūjā artham anyat mama nā asti kiṃcid 
SA_T04_santbcpu-89	ato mamārthāya parārthacintā gṛhṇantu nāthā idamātmaśaktyā // Bca_2.7 //	atas mama arthāya parārtha cintāḥ gṛhṇantu nāthāḥ idam ātma śaktyā 
SA_T04_santbcpu-90	dadāmi cātmānamahaṃ jinebhyaḥ sarveṇa sarvaṃ ca tadātmajebhyaḥ /	dadāmi ca ātmānam aham jinebhyaḥ sarveṇa sarvam ca tad ātmajebhyaḥ 
SA_T04_santbcpu-91	parigrahaṃ me kurutāgrasattvāḥ yuṣmāsu dāsatvamupaimi bhaktyā // Bca_2.8 //	parigraham me kuruta agra sattvāḥ yuṣmāsu dāsa tvam upaimi bhaktyā 
SA_T04_santbcpu-92	parigraheṇāsmi bhavatkṛtena nirbhīrbhave sattvahitaṃ karomi /	parigraheṇa asmi bhavat kṛtena nirbhīḥ bhave sattva hitam karomi 
SA_T04_santbcpu-93	pūrvaṃ ca pāpaṃ samatikramāmi nānyacca pāpaṃ prakaromi bhūyaḥ // Bca_2.9 //	pūrvam ca pāpam samatikramāmi na anyat ca pāpam prakaromi bhūyas 
SA_T04_santbcpu-94	ratnojjvalastambhamanorameṣu muktāmayodbhāsivitānakeṣu /	ratna ujjvala stambha manorameṣu muktā maya udbhāsi vitānakeṣu 
SA_T04_santbcpu-95	svacchojjvalasphāṭikakuṭṭimeṣu sugandhiṣu snānagṛheṣu teṣu // Bca_2.10 //	svaccha ujjvala sphāṭika kuṭṭimeṣu sugandhiṣu snānagṛheṣu teṣu 
SA_T04_santbcpu-96	manojñagandhodakapuṣpapūrṇaiḥ kumbhairmahāratnamayairanekaiḥ /	manojña gandha udaka puṣpa pūrṇaiḥ kumbhaiḥ mahāratna mayaiḥ anekaiḥ 
SA_T04_santbcpu-97	snānaṃ karomyeṣa tathāgatānāṃ tadātmajānāṃ ca sagītavādyaṃ // Bca_2.11 //	snānam karomi eṣa tathāgatānām tad ātmajānām ca sa gīta vādyam 
SA_T04_santbcpu-98	pradhūpitairdhautamalairatulyair varstraiśca teṣāṃ tanumunmṛśāmi /	pradhūpitaiḥ dhauta malaiḥ atulyaiḥ varstraiḥ ca teṣām tanum unmṛśāmi 
SA_T04_santbcpu-99	tataḥ suraktāni sudhūpitāni dadāmi tebhyo varacīvarāṇi // Bca_2.12 //	tatas su raktāni su dhūpitāni dadāmi tebhyaḥ vara cīvarāṇi 
SA_T04_santbcpu-100	divyairmṛduślakṣṇavicitraśobhair vastrairalaṅkāravaraiśca taistaiḥ /	divyaiḥ mṛdu ślakṣṇa vicitra śobhaiḥ vastraiḥ alaṅkāra varaiḥ ca taiḥ taiḥ 
SA_T04_santbcpu-101	samantabhadrājitamañjughoṣa-lokeśvarādīnapi maṇḍayāmi // Bca_2.13 //	samantabhadra ajita mañjughoṣa lokeśvara ādīn api maṇḍayāmi 
SA_T04_santbcpu-102	sarvatrisāhasravisārigandhair gandhottamaistānanulepayāmi /	sarva trisāhasra visāri gandhaiḥ gandha uttamaiḥ tān anulepayāmi 
SA_T04_santbcpu-103	sūttaptasūnmṛṣṭasudhautahema-prabhojjvalānsarvamunīndrakāyān // Bca_2.14 //	su uttapta su unmṛṣṭa su dhauta hema prabhā ujjvalān sarva muni indra kāyān 
SA_T04_santbcpu-104	mandāravendīvaramallikādyaiḥ sarvaiḥ sugandhaiḥ kusumairmanojñaiḥ /	mandārava indīvara mallikā ādyaiḥ sarvaiḥ sugandhaiḥ kusumaiḥ manojñaiḥ 
SA_T04_santbcpu-105	abhyarcayāmyarcyatamānmunīndrān sragbhiśca saṃsthānamanoramābhiḥ // Bca_2.15 //	abhyarcayāmi arcyatamān muni indrān sragbhiḥ ca saṃsthāna manoramābhiḥ 
SA_T04_santbcpu-106	sphītasphuradgandhamanoramaiśca tāndhūpameghairupadhūpayāmi /	sphīta sphurat gandha manoramaiḥ ca tān dhūpa meghaiḥ upadhūpayāmi 
SA_T04_santbcpu-107	bhaujyaiśca svādyairvividhaiśca peyais tebhyo nividyaṃ ca nivedayāmi // Bca_2.16 //	bhaujyaiḥ ca svādyaiḥ vividhaiḥ ca peyaiḥ tebhyaḥ ca nivedayāmi 
SA_T04_santbcpu-108	ratnapradīpāṃśca nivedayāmi suvarṇapadmeṣu niviṣṭapaṅkvīn /	ratna pradīpān ca nivedayāmi suvarṇa padmeṣu niviṣṭa paṅkvīn 
SA_T04_santbcpu-109	gandhopalipteṣu ca kuṭṭimeṣu kirāmi puṣpaprakarānmanojñān // Bca_2.17 //	gandha upalipteṣu ca kuṭṭimeṣu kirāmi puṣpa prakarān manojñān 
SA_T04_santbcpu-110	pralambamuktāmaṇihāraśobhān ābhāsvarāndigmukhamaṇḍanāṃstān /	pralamba muktāmaṇi hāra śobhān ābhāsvarān diś mukha maṇḍanān tān 
SA_T04_santbcpu-111	vimānameghān stutigītaramyān maitrīmayebhyo 'pi nivedayāmi // Bca_2.18 //	vimāna meghān stuti gīta ramyān nivedayāmi 
SA_T04_santbcpu-112	suvarṇadaṇḍaiḥ kamanīyarūpaiḥ saṃsaktamuktāni samucchritāni /	suvarṇa daṇḍaiḥ kamanīya rūpaiḥ saṃsakta muktāni samucchritāni 
SA_T04_santbcpu-113	pradhārayāmyeṣa mahāmunīnāṃ ratnātapatrāṇyatiśobhanāni // Bca_2.19 //	pradhārayāmi eṣa mahāmunīnām ratna ātapatrāṇi ati śobhanāni 
SA_T04_santbcpu-114	ataḥ paraṃ pritaṣṭhantāṃ pūjāmeghā manoramāḥ /	atas param pritaṣṭhantām pūjā meghāḥ manoramāḥ 
SA_T04_santbcpu-115	tūryasaṅgītimeghāśca sarvasattvapraharṣaṇāḥ // Bca_2.20 //	tūrya saṅgīti meghāḥ ca sarva sattva praharṣaṇāḥ 
SA_T04_santbcpu-116	sarvasaddharmaratneṣu caityeṣu pratimāsu ca /	sarva saddharma ratneṣu caityeṣu pratimāsu ca 
SA_T04_santbcpu-117	puṣparatnādivarṣāśca pravarttantāṃ nirantaram // Bca_2.21 //	puṣpa ratna ādi varṣāḥ ca pravarttantām nirantaram 
SA_T04_santbcpu-118	mañjughoṣaprabhṛtayaḥ pūjayanti yathā jinān /	mañjughoṣa prabhṛtayaḥ pūjayanti yathā jinān 
SA_T04_santbcpu-119	tathā tathāgatānnāthān saputrānpūjayāmyaham // Bca_2.22 //	tathā tathāgatān nāthān sa putrān pūjayāmi aham 
SA_T04_santbcpu-120	svarāṅgasāgaraiḥ stotraiḥ staumi cāhaṃ guṇodadhīn /	svara aṅga sāgaraiḥ stotraiḥ staumi ca aham guṇa udadhīn 
SA_T04_santbcpu-121	stutisaṅgītimeghāśca saṃbhavantveṣvananyathā // Bca_2.23 //	stuti saṅgīti meghāḥ ca saṃbhavantu eṣu an anyathā 
SA_T04_santbcpu-122	sarvakṣetrāṇusaṃkhyaiśca praṇāmaiḥ praṇamāmyahaṃ /	sarva kṣetra aṇu saṃkhyaiḥ ca praṇāmaiḥ praṇamāmi aham 
SA_T04_santbcpu-123	sarvatrādhvagatānbuddhān sahadharmagaṇottamān // Bca_2.24 //	sarvatra adhva gatān buddhān sahadharma gaṇa uttamān 
SA_T04_santbcpu-124	sarcacaityāni vande 'haṃ bodhisattvāśrayāṃstathā /	sarca caityāni vande haṃ bodhisattva āśrayān tathā 
SA_T04_santbcpu-125	namaḥ karomyupādhyāyān abhivandyānyatīṃstathā // Bca_2.25 //	namaḥ karomi upādhyāyān abhivandya an yatīn tathā 
SA_T04_santbcpu-126	buddhaṃ gacchāmi śaraṇaṃ yāvadābodhimaṇḍataḥ /	buddham gacchāmi śaraṇam yāvat ā bodhimaṇḍataḥ 
SA_T04_santbcpu-127	dharmaṃ gacchāmi śaraṇaṃ bodhisattvagaṇaṃ tathā // Bca_2.26 //	dharmam gacchāmi śaraṇam bodhisattva gaṇam tathā 
SA_T04_santbcpu-128	vijñāpayāmi saṃbuddhān sarvadikṣu vyavasthitān /	vijñāpayāmi saṃbuddhān sarva dikṣu vyavasthitān 
SA_T04_santbcpu-129	mahākāruṇikāṃścāpi bodhisattvānkṛtāñjaliḥ // Bca_2.27 //	mahā kāruṇikān ca api bodhisattvān kṛtāñjaliḥ 
SA_T04_santbcpu-130	anādimati saṃsāre janmanyatraiva vā punaḥ /	anādimati saṃsāre janmani atrā eva vā punar 
SA_T04_santbcpu-131	yanmayā paśunā pāpaṃ kṛtaṃ kāritameva vā // Bca_2.28 //	yat mayā paśunā pāpam kṛtam kāritam eva vā 
SA_T04_santbcpu-132	yaccānumoditaṃ kiṃcid ātmaghātāya mohataḥ /	yat ca anumoditam kiṃcid ātmaghātāya mohataḥ 
SA_T04_santbcpu-133	tadatyayaṃ deśayāmi paścāttāpena tāpitaḥ // Bca_2.29 //	tad atyayam deśayāmi paścāttāpena tāpitaḥ 
SA_T04_santbcpu-134	ratnatraye 'pakāro yo mātāpitṛṣu vā mayā /	ratnatraye pakāraḥ yaḥ mātā pitṛṣu vā mayā 
SA_T04_santbcpu-135	guruṣvanyeṣu vā kṣepāt kāyavāgbuddhibhiḥ kṛtaḥ // Bca_2.30 //	guruṣu anyeṣu vā kṣepāt kāya vāc buddhibhiḥ kṛtaḥ 
SA_T04_santbcpu-136	anekadoṣaduṣṭena mayā pāpena nāyakāḥ /	aneka doṣa duṣṭena mayā pāpena nāyakāḥ 
SA_T04_santbcpu-137	yatkṛtaṃ dāruṇaṃ pāpaṃ tatsarvaṃ deśayāmyaham // Bca_2.31 //	yat kṛtam dāruṇam pāpam tat sarvam deśayāmi aham 
SA_T04_santbcpu-138	kathaṃ ca niḥsarāmyasmān nityodvego 'smi nāyakāḥ /	katham ca niḥsarāmi asmāt nitya udvegaḥ smi nāyakāḥ 
SA_T04_santbcpu-139	mā bhūnme mṛtyuracirād akṣīṇe pāpasaṃcaye // Bca_2.32 //	mā bhūt me mṛtyuḥ acirāt akṣīṇe pāpa saṃcaye 
SA_T04_santbcpu-140	kathaṃ ca niḥsarāmyasmāt paritrāyata satvaraṃ /	katham ca niḥsarāmi asmāt paritrāyata sa tvaram 
SA_T04_santbcpu-141	mā mamākṣīṇapāpasya maraṇaṃ śīghrameṣyati // Bca_2.33 //	mā mama akṣīṇa pāpasya maraṇam śīghram eṣyati 
SA_T04_santbcpu-142	kṛtākṛtāparīkṣo 'yaṃ mṛtyurviśrambhaghātakaḥ /	kṛta a kṛta a parīkṣaḥ yam mṛtyuḥ viśrambha ghātakaḥ 
SA_T04_santbcpu-143	svasthāsvasthairaviśvāsya ākasmikamahāśaniḥ // Bca_2.34 //	svastha asvasthaiḥ a viśvāsya ākasmika mahā aśaniḥ 
SA_T04_santbcpu-144	priyāpriyanimittena pāpaṃ kṛtamanekadhā /	priya apriya nimittena pāpam kṛtam anekadhā 
SA_T04_santbcpu-145	sarvamutsṛjya gantavyam iti na jñātamīdṛśam // Bca_2.35 //	sarvam utsṛjya gantavyam iti na jñātam īdṛśam 
SA_T04_santbcpu-146	tattatsmaraṇatāṃ yāti yadyadvastvanubhūyate /	tat tat smaraṇatām yāti yat yat vastu anubhūyate 
SA_T04_santbcpu-147	svapnānubhūtavatsarvaṃ gataṃ na punarīkṣyate // Bca_2.36 //	svapna anubhūta vat sarvam gatam na punar īkṣyate 
SA_T04_santbcpu-148	apriyā na bhaviṣyanti priyo me na bhaviṣyati /	apriyāḥ na bhaviṣyanti priyaḥ me na bhaviṣyati 
SA_T04_santbcpu-149	ahaṃ ca na bhaviṣyāmi sarvaṃ ca na bhaviṣyati // Bca_2.37 //	aham ca na bhaviṣyāmi sarvam ca na bhaviṣyati 
SA_T04_santbcpu-150	ihaiva tiṣṭhatastāvad gatā naike priyāpriyāḥ /	iha eva tiṣṭhataḥ tāvat gatāḥ na eke priya apriyāḥ 
SA_T04_santbcpu-151	tannimittaṃ tu yatpāpaṃ tatsthitaṃ ghoramagrataḥ // Bca_2.38 //	tad nimittam tu yat pāpam tat sthitam ghoram agratas 
SA_T04_santbcpu-152	evamāgantuko 'smīti na mayā pratyavekṣitaṃ /	evam āgantukaḥ smi iti na mayā pratyavekṣitam 
SA_T04_santbcpu-153	mohānunayavidvaiṣaiḥ kṛtaṃ pāpamanekadhā // Bca_2.39 //	moha anunaya vid vaiṣaiḥ kṛtam pāpam anekadhā 
SA_T04_santbcpu-154	rātrindivamaviśrāmam āyuṣo vardhate vyayaḥ /	rātrindivam aviśrāmam āyuṣaḥ vardhate vyayaḥ 
SA_T04_santbcpu-155	āyasya cāgamo nāsti na mariṣyāmi kiṃ nvaham // Bca_2.40 //	āyasya ca āgamaḥ na asti na mariṣyāmi kim nu aham 
SA_T04_santbcpu-156	iha śayyāgatenāpi bandhumadhye 'pi tiṣṭhatā /	iha śayyā gatena api bandhu madhye tiṣṭhatā 
SA_T04_santbcpu-157	mayaivaikena soḍhavyā marmacchedādivedanā // Bca_2.41 //	mayā eva ekena soḍhavyā marma cheda ādi vedanā 
SA_T04_santbcpu-158	yamadūtairgṛhītasya kuto bandhuḥ kutaḥ suhṛt /	yamadūtaiḥ gṛhītasya kutas bandhuḥ kutas suhṛd 
SA_T04_santbcpu-159	puṇyamekaṃ tadā trāṇaṃ mayā tacca na sevitam // Bca_2.42 //	puṇyam ekam tadā trāṇam mayā tat ca na sevitam 
SA_T04_santbcpu-160	anityajīvitāsaṅgād idaṃ bhayamajānatā /	anitya jīvita āsaṅgāt idam bhayam a jānatā 
SA_T04_santbcpu-161	pramattena mayā nāthā bahu pāpamupārjitam // Bca_2.43 //	pramattena mayā nāthāḥ bahu pāpam upārjitam 
SA_T04_santbcpu-162	aṅgacchedārthamapyadya nīyamāno viśuṣyati /	aṅga cheda artham api adya nīyamānaḥ viśuṣyati 
SA_T04_santbcpu-163	pipāsito dīnadṛṣṭir anyadevekṣate jagat // Bca_2.44 //	pipāsitaḥ dīna dṛṣṭiḥ anyat evā īkṣate jagat 
SA_T04_santbcpu-164	kiṃ punarbhairavākārair yamadūtairadhiṣṭhitaḥ /	kim punar bhairava ākāraiḥ yamadūtaiḥ adhiṣṭhitaḥ 
SA_T04_santbcpu-165	mahātrāsajvaragrastaḥ purīṣotsargaveṣṭitaḥ // Bca_2.45 //	mahā trāsa jvara grastaḥ purīṣa utsarga veṣṭitaḥ 
SA_T04_santbcpu-166	kātarairdṛṣṭipātaiśca trāṇānveṣī caturdiśaṃ /	kātaraiḥ dṛṣṭipātaiḥ ca trāṇa anveṣī caturdiśam 
SA_T04_santbcpu-167	ko me mahābhayādasmāt sādhustrāṇaṃ bhaviṣyati // Bca_2.46 //	kaḥ me mahā bhayāt asmāt sādhuḥ trāṇam bhaviṣyati 
SA_T04_santbcpu-168	trāṇaśūnyā diśo dṛṣṭvā punaḥ saṃmohamāgataḥ /	trāṇa śūnyāḥ diśaḥ dṛṣṭvā punar saṃmoham āgataḥ 
SA_T04_santbcpu-169	tadāhaṃ kiṃ kariṣyāmi tasminsthāne mahābhaye // Bca_2.47 //	tadā aham kim kariṣyāmi tasmin sthāne mahābhaye 
SA_T04_santbcpu-170	adyaiva śaraṇaṃ yāmi jagannāthānmahābalān /	adyā eva śaraṇam yāmi jagannāthān mahābalān 
SA_T04_santbcpu-171	jagadrakṣārthamudyuktān sarvatrāsaharāṃjinān // Bca_2.48 //	jagat rakṣā artham udyuktān sarva trāsa hara aṃjinān 
SA_T04_santbcpu-172	taiścāpyadhigataṃ dharmaṃ saṃsārabhayanāśanaṃ /	taiḥ ca api adhigatam dharmam saṃsāra bhaya nāśanam 
SA_T04_santbcpu-173	śaraṇaṃ yāmi bhāvena bodhisattvagaṇaṃ tathā // Bca_2.49 //	śaraṇam yāmi bhāvena bodhisattva gaṇam tathā 
SA_T04_santbcpu-174	samastabhadrāyātmānaṃ dadāmi bhayavihvalaḥ /	samasta bhadrāya ātmānam dadāmi bhaya vihvalaḥ 
SA_T04_santbcpu-175	punaśca mañjughoṣāya dadāmyātmānamātmanā // Bca_2.50 //	punar ca mañjughoṣāya dadāmi ātmānam ātmanā 
SA_T04_santbcpu-176	taṃ cāvalokitaṃ nāthaṃ kṛpāvyākulacāriṇaṃ /	tam ca avalokitam nātham kṛpā vyākula cāriṇam 
SA_T04_santbcpu-177	viraumyārtaravaṃ bhītaḥ sa māṃ rakṣatu pāpinam // Bca_2.51 //	viraumi ārta ravam bhītaḥ sa mām rakṣatu pāpinam 
SA_T04_santbcpu-178	āryamākāśagarbhaṃ ca kṣitigarbhaṃ ca bhāvataḥ /	āryam ākāśagarbham ca kṣitigarbham ca bhāvataḥ 
SA_T04_santbcpu-179	sarvānmahākṛpāṃścāpi trāṇānveṣī viraumyaham // Bca_2.52 //	sarvān mahā kṛpān ca api trāṇa anveṣī viraumi aham 
SA_T04_santbcpu-180	yaṃ dṛṣṭvaiva ca saṃtrastāḥ palāyante caturdiśaṃ /	yam dṛṣṭvā eva ca saṃtrastāḥ palāyante caturdiśam 
SA_T04_santbcpu-181	yamadūtādayo duṣṭās taṃ namasyāmi vajriṇam // Bca_2.53 //	yamadūta ādayaḥ duṣṭāḥ tam namasyāmi vajriṇam 
SA_T04_santbcpu-182	atītya yuṣmadvacanaṃ sāmprataṃ bhayadarśanāt /	atītya yuṣmad vacanam sāmpratam bhaya darśanāt 
SA_T04_santbcpu-183	śaraṇaṃ yāmi vo bhīto bhayaṃ nāśayata drutam // Bca_2.54 //	śaraṇam yāmi vaḥ bhītaḥ bhayam nāśayata drutam 
SA_T04_santbcpu-184	itvaravyādhibhīto 'pi vaidyavākyaṃ na laṅghayet /	vaidya vākyam na laṅghayet 
SA_T04_santbcpu-185	kimu vyādhiśatairgrastaś caturbhiścaturuttaraiḥ // Bca_2.55 //	kimu vyādhi śataiḥ grastaḥ caturbhiḥ catur uttaraiḥ 
SA_T04_santbcpu-186	ekenāpi yataḥ sarve jambudvīpagatā narāḥ /	ekena api yatas sarve jambudvīpa gatāḥ narāḥ 
SA_T04_santbcpu-187	naśyanti yeṣāṃ bhaiṣajyaṃ sarvadikṣu na labhyate // Bca_2.56 //	naśyanti yeṣām bhaiṣajyam sarva dikṣu na labhyate 
SA_T04_santbcpu-188	tatra sarvajñavaidyasya sarvaśalyāpahāriṇaḥ /	tatra sarvajña vaidyasya sarva śalya apahāriṇaḥ 
SA_T04_santbcpu-189	vākyamullaṅghayāmīti dhiṅmāmatyantamohitam // Bca_2.57 //	vākyam ullaṅghayāmi iti dhik mām atyanta mohitam 
SA_T04_santbcpu-190	atyapramattastiṣṭhāmi prapāteṣvitareṣvapi /	ati apramattaḥ tiṣṭhāmi prapāteṣu itareṣu api 
SA_T04_santbcpu-191	kimu yojanasāhastre prapāte dīrghakālike // Bca_2.58 //	kimu yojana sāhastre prapāte dīrghakālike 
SA_T04_santbcpu-192	adyaiva maraṇaṃ neti na yuktā me sukhāsikā /	adyā eva maraṇam nā iti na yuktā me sukhāsikā 
SA_T04_santbcpu-193	avaśyameti sā velā na bhaviṣyāmyahaṃ yadā // Bca_2.59 //	avaśyam eti sā velā na bhaviṣyāmi aham yadā 
SA_T04_santbcpu-194	abhayaṃ kena me dattaṃ niḥsariṣyāmi vā kathaṃ /	abhayam kena me dattam niḥsariṣyāmi vā katham 
SA_T04_santbcpu-195	avaśyaṃ na bhaviṣyāmi kasmānme susthitaṃ manaḥ // Bca_2.60 //	avaśyam na bhaviṣyāmi kasmāt me susthitam manaḥ 
SA_T04_santbcpu-196	pūrvānubhūtanaṣṭebhyaḥ kiṃ me sāramavasthitaṃ /	pūrva anubhūta naṣṭebhyaḥ kim me sāram avasthitam 
SA_T04_santbcpu-197	yeṣu me 'bhiniviṣṭena gurūṇāṃ laṅghitaṃ vacaḥ // Bca_2.61 //	yeṣu me bhiniviṣṭena gurūṇām laṅghitam vacaḥ 
SA_T04_santbcpu-198	jīvalokamimaṃ tyaktvā bandhūnparicitāṃstathā /	jīvalokam imam tyaktvā bandhūn paricitān tathā 
SA_T04_santbcpu-199	ekākī kvāpi yāsyāmi kiṃ me sarvaiḥ priyāpriyaiḥ // Bca_2.62 //	ekākī kvāpi yāsyāmi kim me sarvaiḥ priya apriyaiḥ 
SA_T04_santbcpu-200	iyameva tu me cintā yuktā rātrindivaṃ sadā /	iyam eva tu me cintā yuktā rātrindivam sadā 
SA_T04_santbcpu-201	aśubhānniyataṃ duḥkhaṃ niḥsareyaṃ tataḥ katham // Bca_2.63 //	aśubhāt niyatam duḥkham niḥsareyam tatas katham 
SA_T04_santbcpu-202	mayā bālena mūḍhena yatkiṃcitpāpamācitaṃ /	mayā bālena mūḍhena yat kiṃcid pāpam ācitam 
SA_T04_santbcpu-203	prakṛtyā yacca sāvadyaṃ prajñaptyāvadyameva ca // Bca_2.64 //	prakṛtyā yat ca sāvadyam prajñaptyā avadyam eva ca 
SA_T04_santbcpu-204	tatsarvaṃ deśayāmyeṣa nāthānāmagrataḥ sthitaḥ /	tat sarvam deśayāmi eṣa nāthānām agratas sthitaḥ 
SA_T04_santbcpu-205	kṛtāñjalirduḥkhabhītaḥ praṇipatya punaḥ punaḥ // Bca_2.65 //	kṛtāñjaliḥ duḥkha bhītaḥ praṇipatya punar punar 
SA_T04_santbcpu-206	atyayamatyayatvena pratigṛhṇantu nāyakāḥ /	atyayam atyaya tvena pratigṛhṇantu nāyakāḥ 
SA_T04_santbcpu-207	na bhadrakamidaṃ nāthā na karttavyaṃ punarmayā // Bca_2.66 //	na bhadrakam idam nāthāḥ na karttavyam punar mayā 
SA_T04_santbcpu-208	iti dvitīyaḥ paricchedaḥ // ****************************************************************	iti dvitīyaḥ paricchedaḥ 
SA_T04_santbcpu-209	Pariccheda 3	pariccheda 
SA_T04_santbcpu-210	apāyaduḥkhaviśrāmaṃ sarvasattvaiḥ kṛtaṃśubhaṃ /	apāya duḥkha viśrāmam sarva sattvaiḥ kṛtam śubham 
SA_T04_santbcpu-211	anumode pramodena sukhaṃ tiṣṭhantu duḥkhitāḥ // Bca_3.1 //	anumode pramodena sukham tiṣṭhantu duḥkhitāḥ 
SA_T04_santbcpu-212	saṃsāraduḥkhanirmokṣam anumode śarīriṇāṃ /	saṃsāra duḥkha nirmokṣam anumode śarīriṇām 
SA_T04_santbcpu-213	bodhisattvatvabuddhatvam anumode ca tāyinām // Bca_3.2 //	bodhisattvatva buddhatvam anumode ca tāyinām 
SA_T04_santbcpu-214	cittotpādasamudrāṃśca sarvasattvasukhāvahān /	citta utpāda samudrān ca sarva sattva sukha āvahān 
SA_T04_santbcpu-215	sarvasattvahitādhānān anumode ca śāsinām // Bca_3.3 //	sarva sattva hita ādhānān anumode ca śāsinām 
SA_T04_santbcpu-216	sarvāsu dikṣu saṃbuddhān prārthayāmi kṛtāñjaliḥ /	sarvāsu dikṣu saṃbuddhān prārthayāmi kṛtāñjaliḥ 
SA_T04_santbcpu-217	dharmapradīpaṃ kurvantu mohādduḥkhaprapātinām // Bca_3.4 //	dharma pradīpam kurvantu mohāt duḥkha prapātinām 
SA_T04_santbcpu-218	nirvātukāmāṃśca jinān yācayāmi kṛtāñjaliḥ /	nirvātu kāmān ca jinān yācayāmi kṛtāñjaliḥ 
SA_T04_santbcpu-219	kalpānanantāṃstiṣṭhantu mā bhūdandhamidaṃ jagat // Bca_3.5 //	kalpān anantān tiṣṭhantu mā bhūt andham idam jagat 
SA_T04_santbcpu-220	evaṃ sarvamidaṃ kṛtvā yanmayāsāditaṃ śubhaṃ /	evam sarvam idam kṛtvā yat mayā āsāditam śubham 
SA_T04_santbcpu-221	tena syāṃ sarvasattvānāṃ sarvaduḥkhapraśāntikṛt // Bca_3.6 //	tena syām sarva sattvānām sarva duḥkha praśānti kṛt 
SA_T04_santbcpu-222	glānānāmasmi bhaiṣajyaṃ bhaveyaṃ vaidya eva ca /	glānānām asmi bhaiṣajyam bhaveyam vaidyaḥ eva ca 
SA_T04_santbcpu-223	tadupasthāyakaścaiva yāvadrogāpunarbhavaḥ // Bca_3.7 //	tad upasthāyakaḥ ca eva yāvat rogā punarbhavaḥ 
SA_T04_santbcpu-224	kṣutpipāsāvyathāṃ hanyām annapānapravarṣaṇaiḥ /	kṣudh pipāsā vyathām hanyām anna pāna pravarṣaṇaiḥ 
SA_T04_santbcpu-225	durbhikṣāntarakalpeṣu bhaveyaṃ pānabhojanam // Bca_3.8 //	durbhikṣa antara kalpeṣu bhaveyam pāna bhojanam 
SA_T04_santbcpu-226	daridrāṇāṃ ca sattvānāṃ nidhiḥ syāmahamakṣayaḥ /	daridrāṇām ca sattvānām nidhiḥ syām aham akṣayaḥ 
SA_T04_santbcpu-227	nānopakaraṇākārair upatiṣṭheyamagrataḥ // Bca_3.9 //	nānā upakaraṇa ākāraiḥ upatiṣṭheyam agrataḥ 
SA_T04_santbcpu-228	ātmabhāvāṃstathā bhogān sarvatrādhvagataṃ śubhaṃ /	ātmabhāvān tathā bhogān sarvatra adhva gatam śubham 
SA_T04_santbcpu-229	nirapekṣastyajāmyeṣa sarvasattvārthasiddhaye // Bca_3.10 //	nirapekṣaḥ tyajāmi eṣa sarva sattva artha siddhaye 
SA_T04_santbcpu-230	sarvatyāgaśca nirvāṇaṃ nirvāṇārthi ca me manaḥ /	sarva tyāgaḥ ca nirvāṇam nirvāṇa arthi ca me manaḥ 
SA_T04_santbcpu-231	tyaktavyaṃ cenmayā sarvaṃ varaṃ sattveṣu dīyatāṃ // Bca_3.11 //	tyaktavyam ced mayā sarvam varam sattveṣu dīyatām 
SA_T04_santbcpu-232	yathāsukhīkṛtaścātmā mayāyaṃ sarvadehināṃ /	yathā sukhīkṛtaḥ ca ātmā mayā ayam sarva dehinām 
SA_T04_santbcpu-233	ghnantu nindantu vā nityam ākirantu ca pāṃsubhiḥ // Bca_3.12 //	ghnantu nindantu vā nityam ākirantu ca pāṃsubhiḥ 
SA_T04_santbcpu-234	krīḍantu mama kāyena hasantu vilasantu ca /	krīḍantu mama kāyena hasantu vilasantu ca 
SA_T04_santbcpu-235	dattastebhyo mayā kāyaś cintayā kiṃ mayānayā // Bca_3.13 //	dattaḥ tebhyaḥ mayā kāyaḥ cintayā kim mayā anayā 
SA_T04_santbcpu-236	kārayantu ca karmāṇi yāni teṣāṃ sukhāvahaṃ /	kārayantu ca karmāṇi yāni teṣām sukha āvaham 
SA_T04_santbcpu-237	anarthaḥ kasyacinmā bhūn māmālambya kadācana // Bca_3.14 //	anarthaḥ kasyacid mā bhūt mām ālambya kadācana 
SA_T04_santbcpu-238	yeṣāṃ kruddhāprasannā vā māmālambya matirbhavet /	yeṣām kruddhā aprasannā vā mām ālambya matiḥ bhavet 
SA_T04_santbcpu-239	teṣāṃ sa eva hetuḥ syān nityaṃ sarvārthasiddhaye // Bca_3.15 //	teṣām saḥ eva hetuḥ syāt nityam sarva artha siddhaye 
SA_T04_santbcpu-240	abhyākhyāsyanti māṃ ye ca ye cānye 'pyapakāriṇaḥ /	abhyākhyāsyanti mām ye ca ye ca anye pi apakāriṇaḥ 
SA_T04_santbcpu-241	utprāsakāstathānye 'pi sarve syurbodhibhāginaḥ // Bca_3.16 //	utprāsakāḥ tathā anye sarve syuḥ bodhi bhāginaḥ 
SA_T04_santbcpu-242	anāthānāmahaṃ nāthaḥ sārthavāhaśca yāyināṃ /	anāthānām aham nāthaḥ sārthavāhaḥ ca yāyinām 
SA_T04_santbcpu-243	pārepsūnāṃ ca naubhūtaḥ setuḥ saṅkrama eva ca // Bca_3.17 //	pāra īpsūnām ca nau bhūtaḥ setuḥ saṅkramaḥ eva ca 
SA_T04_santbcpu-244	dīpārthināmahaṃ dīpaḥ śayyā śayyārthināmahaṃ /	dīpa arthinām aham dīpaḥ śayyā śayyā arthinām aham 
SA_T04_santbcpu-245	dāsārthināmahaṃ dāso bhaveyaṃ sarvadehināṃ // Bca_3.18 //	dāsa arthinām aham dāsaḥ bhaveyam sarva dehinām 
SA_T04_santbcpu-246	cintāmaṇirbhadraghaṭaḥ siddhavidyā mahauṣadhiḥ /	          
SA_T04_santbcpu-247	bhaveyaṃ kalpavṛkṣaśca kāmadhenuśca dehināṃ // Bca_3.19 //	bhaveyam kalpavṛkṣaḥ ca kāmadhenuḥ ca dehinām 
SA_T04_santbcpu-248	pṛthivyādīni bhūtāni niḥśeṣākāśavāsināṃ /	pṛthivī ādīni bhūtāni niḥśeṣa ākāśa vāsinām 
SA_T04_santbcpu-249	sattvānāmaprameyāṇāṃ yathābhogānyanekadhā // Bca_3.20 //	sattvānām aprameyāṇām yathā bhogāni anekadhā 
SA_T04_santbcpu-250	evamākāśaniṣṭhasya sattvadhātoranekadhā /	evam ākāśa niṣṭhasya sattvadhātoḥ anekadhā 
SA_T04_santbcpu-251	bhaveyamupajīvyo 'haṃ yāvatsarve na nirvṛtāḥ // Bca_3.21 //	bhaveyam upajīvyaḥ ham yāvat sarve na nirvṛtāḥ 
SA_T04_santbcpu-252	yathā gṛhītaṃ sugatair bodhicittaṃ purātanaiḥ /	yathā gṛhītam sugataiḥ bodhi cittam purātanaiḥ 
SA_T04_santbcpu-253	te bodhisattvaśikṣāyām ānupūrvyā yathā sthitāḥ // Bca_3.22 //	te bodhisattva śikṣāyām ānupūrvyā yathā sthitāḥ 
SA_T04_santbcpu-254	tadvadutpādayāmyeṣa bodhicittaṃ jagaddhite /	tadvat utpādayāmi eṣa bodhi cittam jagat hite 
SA_T04_santbcpu-255	tadvadeva ca tāḥ śikṣāḥ śikṣiṣyāmi yathākramaṃ // Bca_3.23 //	tadvat eva ca tāḥ śikṣāḥ śikṣiṣyāmi yathākramam 
SA_T04_santbcpu-256	evaṃ gṛhītvā matimān bodhicittaṃ prasādataḥ /	evam gṛhītvā matimān bodhi cittam prasādataḥ 
SA_T04_santbcpu-257	punaḥ pṛṣṭhasya puṣṭyarthaṃ cittamevaṃ praharṣayet // Bca_3.24 //	punar pṛṣṭhasya puṣṭi artham cittam evam praharṣayet 
SA_T04_santbcpu-258	adya me saphalaṃ janma sulabdho mānuṣo bhavaḥ /	adya me saphalam janma sulabdhaḥ mānuṣaḥ bhavaḥ 
SA_T04_santbcpu-259	adya buddhakule jāto buddhaputro 'smi sāmprataṃ // Bca_3.25 //	adya buddha kule jātaḥ buddha putraḥ smi sāmpratam 
SA_T04_santbcpu-260	tathādhunā mayā kāryaṃ svakulocitakāriṇāṃ /	tathā adhunā mayā kāryam sva kula ucita kāriṇām 
SA_T04_santbcpu-261	nirmalasya kulasyāsya kalaṅko na bhavedyathā // Bca_3.26 //	nirmalasya kulasya asya kalaṅkaḥ na bhavet yathā 
SA_T04_santbcpu-262	andhaḥ saṅkarakūṭebhyo yathā ratnamavāpnuyāt /	andhaḥ saṅkara kūṭebhyaḥ yathā ratnam avāpnuyāt 
SA_T04_santbcpu-263	tathā kathaṃcidapyetad bodhicittaṃ mamoditaṃ // Bca_3.27 //	tathā kathaṃcid api etat bodhi cittam mama uditam 
SA_T04_santbcpu-264	jaganmṛtyuvināśāya jātametadrasāyanaṃ /	jagat mṛtyu vināśāya jātam etat rasāyanam 
SA_T04_santbcpu-265	jagaddāridryaśamanaṃ nidhānamidamakṣayaṃ // Bca_3.28 //	jagat dāridrya śamanam nidhānam idam akṣayam 
SA_T04_santbcpu-266	jagadvyādhipraśamanaṃ bhaiṣajyamidamuttamaṃ /	jagat vyādhi praśamanam bhaiṣajyam idam uttamam 
SA_T04_santbcpu-267	bhavādhvabhramaṇaśrānto jagadviśrāmapādapaḥ // Bca_3.29 //	             
SA_T04_santbcpu-268	durgatyuttaraṇe setuḥ sāmānyaḥ sarvayāyināṃ /	durgati uttaraṇe setuḥ sāmānyaḥ sarva yāyinām 
SA_T04_santbcpu-269	jagatkleśoṣmaśamana uditaścittacandramāḥ // Bca_3.30 //	              
SA_T04_santbcpu-270	jagadajñānatimira-protsāraṇamahāraviḥ /	            
SA_T04_santbcpu-271	saddharmakṣīramathanān navanītaṃ samutthitaṃ // Bca_3.31 //	saddharma kṣīra mathanāt navanītam samutthitam 
SA_T04_santbcpu-272	sukhabhogabubhukṣitasya vā janasārthasya bhavādhvacāriṇaḥ /	sukha bhoga bubhukṣitasya vā janasā arthasya bhava adhva cāriṇaḥ 
SA_T04_santbcpu-273	sukhasatramidaṃ hyupasthitaṃ sakalābhyāgatasattvatarpaṇaṃ // Bca_3.32 //	sukha satram idam hi upasthitam sakala abhyāgata sattva tarpaṇam 
SA_T04_santbcpu-274	jagadadya nimantritaṃ mayā sugatatvena sukhena cāntarā /	jagat adya nimantritam mayā sugata tvena sukhena ca antarā 
SA_T04_santbcpu-275	purataḥ khalu sarvatāyinām abhinandantu surāsurādayaḥ // Bca_3.33 //	puratas khalu sarva tāyinām abhinandantu sura asura ādayaḥ 
SA_T04_santbcpu-276	bodhicaryāvatāre bodhicittaparigraho nāma tṛtīyaḥ paricchedaḥ // ****************************************************************	bodhi caryā avatāre bodhicittaparigrahaḥ nāma tṛtīyaḥ paricchedaḥ 
SA_T04_santbcpu-277	Pariccheda 4	pariccheda 
SA_T04_santbcpu-278	evaṃ gṛhītvā sudṛḍhaṃ bodhicittaṃ jinātmajaḥ /	evam gṛhītvā su dṛḍham bodhi cittam jina ātmajaḥ 
SA_T04_santbcpu-279	śikṣānatikrame yatnaṃ kuryānnityamatandritaḥ // Bca_4.1 //	śikṣā anatikrame yatnam kuryāt nityam atandritaḥ 
SA_T04_santbcpu-280	sahasā yatsamārabdhaṃ samyag yadavicāritaṃ /	sahasā yat samārabdham samyak yat avicāritam 
SA_T04_santbcpu-281	tatra kuryānnavetyevaṃ pratijñāyāpi yujyate // Bca_4.2 //	tatra kuryāt na vā iti evam pratijñāya api yujyate 
SA_T04_santbcpu-282	vicāritaṃ tu yadbuddhair mahāprājñaiśca tatsutaiḥ /	vicāritam tu yat buddhaiḥ mahā prājñaiḥ ca tad sutaiḥ 
SA_T04_santbcpu-283	mayāpi ca yathāśakti tatra kiṃ parilambyate // Bca_4.3 //	mayā api ca yathāśakti tatra kim parilambyate 
SA_T04_santbcpu-284	yadicaivaṃ pratijñāya sādhayeyaṃ na karmaṇā /	yadi ca evam pratijñāya sādhayeyam na karmaṇā 
SA_T04_santbcpu-285	etāṃ sarvāṃ visaṃvādya kā gatirme bhaviṣyati // Bca_4.4 //	etām sarvām visaṃvādya kā gatiḥ me bhaviṣyati 
SA_T04_santbcpu-286	manasā cintayitvāpi yo na dadyātpunarnaraḥ /	manasā cintayitvā api yaḥ na dadyāt punar naraḥ 
SA_T04_santbcpu-287	sa preto bhavatītyuktam alpamātre 'pi vastuni // Bca_4.5 //	sa pretaḥ bhavati iti uktam alpa mātre vastuni 
SA_T04_santbcpu-288	kimutānuttaraṃ saukhyam uccairuddhuṣya bhāvataḥ /	kim uta anuttaram saukhyam bhāvataḥ 
SA_T04_santbcpu-289	jagatsarvaṃ visaṃvādya kā gatirme bhaviṣyati // Bca_4.6 //	jagat sarvam visaṃvādya kā gatiḥ me bhaviṣyati 
SA_T04_santbcpu-290	vetti sarvajña evaitām acintyāṃ karmaṇo gatiṃ /	vetti sarvajñaḥ eva etām acintyām karmaṇaḥ gatim 
SA_T04_santbcpu-291	yadbodhicittatyāge 'pi mocayatyeva tānnarān // Bca_4.7 //	yat bodhi citta tyāge mocayati eva tān narān 
SA_T04_santbcpu-292	bodhisattvasya tenaivaṃ sarvāpattirgarīyasī /	bodhisattvasya tena evam sarva āpattiḥ garīyasī 
SA_T04_santbcpu-293	yasmādāpadyamāno 'sau sarva sattvārthahānikṛt // Bca_4.8 //	yasmāt āpadyamānaḥ sau sattva artha hānikṛt 
SA_T04_santbcpu-294	yo 'pyanyaḥ kṣaṇamapyasya puṇyavighnaṃ kariṣyati /	yaḥ pi anyaḥ kṣaṇam api asya puṇya vighnam kariṣyati 
SA_T04_santbcpu-295	tasya durgatiparyanto nāsti sattvārthadhātinaḥ // Bca_4.9 //	tasya durgati paryantaḥ na asti sattva artha dhātinaḥ 
SA_T04_santbcpu-296	ekasyāpi hi sattvasya hitaṃ hatvā hato bhavet /	ekasya api hi sattvasya hitam hatvā hataḥ bhavet 
SA_T04_santbcpu-297	aśeṣākāśaparyanta-vāsināṃ kimu dehināṃ // Bca_4.10 //	aśeṣa ākāśa paryanta vāsinām kimu dehinām 
SA_T04_santbcpu-298	evamāpattibalato bodhicittabalena ca /	evam āpatti balataḥ bodhi citta balena ca 
SA_T04_santbcpu-299	dolāyamānaḥ saṃsāre bhūmiprāptaścirāyate // Bca_4.11 //	dolāyamānaḥ saṃsāre bhūmi prāptaḥ cirāyate 
SA_T04_santbcpu-300	tasmādyathā pratijñātaṃ sādhanīyaṃ mayādarāt /	tasmāt yathā pratijñātam sādhanīyam mayā ādarāt 
SA_T04_santbcpu-301	nādya cetkriyate yatnas talenāsmi talaṃ gataḥ // Bca_4.12 //	na adya ced kriyate yatnaḥ talena asmi talam gataḥ 
SA_T04_santbcpu-302	aprameyā gatā buddhāḥ sarvasattvagaveṣakāḥ /	aprameyāḥ gatāḥ buddhāḥ sarva sattva gaveṣakāḥ 
SA_T04_santbcpu-303	naiṣāmahaṃ svadoṣeṇa cikitsāgocaraṃ gataḥ // Bca_4.13 //	na eṣām aham sva doṣeṇa cikitsā gocaram gataḥ 
SA_T04_santbcpu-304	adyāpi cettathaiva syāṃ yathaivāhaṃ punaḥ punaḥ /	adya api ced tathā eva syām yathā eva aham punar punar 
SA_T04_santbcpu-305	durgativyādhimaraṇa-cchedabhedādyavāpnuyāṃ // Bca_4.14 //	durgati vyādhi maraṇa cheda bheda ādi avāpnuyām 
SA_T04_santbcpu-306	kadā tathāgatotpādaṃ śraddhāṃ mānuṣyameva vā /	kadā tathāgata utpādam śraddhām mānuṣyam eva vā 
SA_T04_santbcpu-307	kuśalābhyāsayogyatvam evaṃ lapsye 'ti durlabhaṃ // Bca_4.15 //	kuśala abhyāsa yogya tvam evam lapsye ti durlabham 
SA_T04_santbcpu-308	ārogyadivasaṃ cedaṃ sabhaktaṃ nirupadravaṃ /	ārogya divasam ca idam sabhaktam nirupadravam 
SA_T04_santbcpu-309	āyuḥ kṣaṇaṃ visaṃvādi kāyo yācitakopamaḥ // Bca_4.16 //	āyuḥ kṣaṇam visaṃvādi kāyaḥ yācitaka upamaḥ 
SA_T04_santbcpu-310	nahīdṛśairmaccaritair mānuṣyaṃ labhyate punaḥ /	nahi īdṛśaiḥ mad caritaiḥ mānuṣyam labhyate punar 
SA_T04_santbcpu-311	alabhyamāne mānuṣye pāpameva kutaḥ śubhaṃ // Bca_4.17 //	a labhyamāne mānuṣye pāpam eva kutas śubham 
SA_T04_santbcpu-312	yadā kuśalayogyo 'pi kuśalaṃ na karomyahaṃ /	yadā kuśala yogyaḥ kuśalam na karomi aham 
SA_T04_santbcpu-313	apāyaduḥkhaiḥ saṃmūḍhaḥ kiṃ kariṣyāmyahaṃ tadā // Bca_4.18 //	apāya duḥkhaiḥ saṃmūḍhaḥ kim kariṣyāmi aham tadā 
SA_T04_santbcpu-314	akurvataśca kuśalaṃ pāpaṃ cāpyupacinvataḥ /	a kurvataḥ ca kuśalam pāpam ca api upacinvataḥ 
SA_T04_santbcpu-315	hataḥ sugataśabdo 'pi kalpakoṭiśatairapi // Bca_4.19 //	hataḥ sugata śabdaḥ pi kalpa koṭi śataiḥ api 
SA_T04_santbcpu-316	ata evāha bhagavān mānuṣamatidurlabhaṃ /	atas eva āha bhagavān mānuṣa mati durlabham 
SA_T04_santbcpu-317	mahārṇavayugacchidra-kūrmagrīvārpaṇopamaṃ // Bca_4.20 //	mahā arṇava yuga chidra kūrma grīvā arpaṇa upamam 
SA_T04_santbcpu-318	ekakṣaṇātkṛtātpāpād avīcau kalpamāpsyate /	eka kṣaṇāt kṛtāt pāpāt avīcau kalpam āpsyate 
SA_T04_santbcpu-319	anādikālopacitāt pāpātkā sugatau kathā // Bca_4.21 //	anādi kāla upacitāt pāpāt kā sugatau kathā 
SA_T04_santbcpu-320	na ca tanmātramevāsau vedayitvā vimucyate /	na ca tanmātram eva asau vedayitvā vimucyate 
SA_T04_santbcpu-321	yasyāttadvedayanneva pāpamanyatprasūyate // Bca_4.22 //	yasya āttat vedayan eva pāpam anyat prasūyate 
SA_T04_santbcpu-322	nātaḥparā vañcanāsti na ca moho 'styataḥparaḥ /	na atas parā vañcanā asti na ca mohaḥ sti atas paraḥ 
SA_T04_santbcpu-323	yadīdṛśaṃ kṣaṇaṃ prāpya nābhyastaṃ kuśalaṃ mayā // Bca_4.23 //	yadi īdṛśam kṣaṇam prāpya na abhyastam kuśalam mayā 
SA_T04_santbcpu-324	yadi caivaṃ vimṛṣyāmi punaḥ sīdāmi mohitaḥ /	yadi ca evam vimṛṣyāmi punar sīdāmi mohitaḥ 
SA_T04_santbcpu-325	śociṣyāmi ciraṃ bhūyo yamadūtaiḥ pracoditaḥ // Bca_4.24 //	śociṣyāmi ciram bhūyas yamadūtaiḥ pracoditaḥ 
SA_T04_santbcpu-326	ciraṃ dhakṣyati me kāyaṃ nārakāgniḥ suduḥsahaḥ /	ciram dhakṣyati me kāyam nāraka agniḥ su duḥsahaḥ 
SA_T04_santbcpu-327	paścāttāpānalaścittaṃ ciraṃ dhakṣyatiniścitaṃ // Bca_4.25 //	paścāttāpa analaḥ cittam ciram dhakṣyati niścitam 
SA_T04_santbcpu-328	kathaṃcidapi saṃprāpto hitabhūmiṃ sudurlabhāṃ /	kathaṃcid api saṃprāptaḥ hita bhūmim su durlabhām 
SA_T04_santbcpu-329	jānannapi ca nīyo 'haṃ tāneva narakānpunaḥ // Bca_4.26 //	jānan api ca nīyaḥ ham tān eva narakān punar 
SA_T04_santbcpu-330	atra me cetanā nāsti mantrairiva vimohitaḥ /	atra me cetanā nā asti mantraiḥ iva vimohitaḥ 
SA_T04_santbcpu-331	na jāne kena muhyāmi ko 'trāntarmama tiṣṭhati // Bca_4.27 //	na jāne kena muhyāmi trāntar mama tiṣṭhati 
SA_T04_santbcpu-332	hastapādādirahitās tṛṣṇādveṣādiśatravaḥ /	hasta pāda ādi rahitāḥ tṛṣṇā dveṣa ādi śatravaḥ 
SA_T04_santbcpu-333	na śurā na ca te prājñāḥ kathaṃ dāsīkṛto 'smi taiḥ // Bca_4.28 //	na śurāḥ na ca te prājñāḥ katham dāsīkṛtaḥ smi taiḥ 
SA_T04_santbcpu-334	maccittāvasthitā eva dhnanti māmeva susthitāḥ /	mad citta avasthitāḥ eva dhnanti mām eva susthitāḥ 
SA_T04_santbcpu-335	tatrāpyahaṃ na kupyāmi dhigasthānasahiṣṇutāṃ // Bca_4.29 //	tatra api aham na kupyāmi dhik a sthāna sahiṣṇu tām 
SA_T04_santbcpu-336	sarve devā manuṣyāśca yadi syurmama śatravaḥ /	sarve devāḥ manuṣyāḥ ca yadi syuḥ mama śatravaḥ 
SA_T04_santbcpu-337	te 'pi nāvīcikaṃ vahniṃ samudānayituṃ kṣamāḥ // Bca_4.30 //	te pi nā āvīcikam vahnim samudānayitum kṣamāḥ 
SA_T04_santbcpu-338	merorapi yadāsaṅgān na bhasmāpyupalabhyate /	meroḥ api yat āsaṅgāt na bhasma api upalabhyate 
SA_T04_santbcpu-339	kṣaṇātkṣipanti māṃ tatra balinaḥ kleśaśatravaḥ // Bca_4.31 //	kṣaṇāt kṣipanti mām tatra balinaḥ kleśa śatravaḥ 
SA_T04_santbcpu-340	nahi sarvānyaśatrūṇāṃ dīrghamāyurapīdṛśaṃ /	nahi sarva anya śatrūṇām dīrgham āyuḥ api īdṛśam 
SA_T04_santbcpu-341	anādyantaṃ mahādīrghaṃ yanmama kleśavairiṇāṃ // Bca_4.32 //	anādi antam mahā dīrgham yat mama kleśa vairiṇām 
SA_T04_santbcpu-342	sarve hitāya kalpante ānukūlyena sevitāḥ /	sarve hitāya kalpante ānukūlyena sevitāḥ 
SA_T04_santbcpu-343	sevyamānāstvamī kleśāḥ sutarāṃ duḥkhakārakāḥ // Bca_4.33 //	sevyamānāḥ tu amī kleśāḥ sutarām duḥkha kārakāḥ 
SA_T04_santbcpu-344	itisatatadīrghavairiṣu vyasanaughaprasavaikahetuṣu /	iti satata dīrgha vairiṣu vyasana ogha prasava eka hetuṣu 
SA_T04_santbcpu-345	hṛdaye nivasatsu nirbhayaṃ mama saṃsāraratiḥ kathaṃ bhavet // Bca_4.34 //	hṛdaye nivasatsu nirbhayam mama saṃsāra ratiḥ katham bhavet 
SA_T04_santbcpu-346	bhavacārakapālakā ime narakādiṣvapi vadhyaghātakāḥ /	bhava cāraka pālakāḥ ime naraka ādiṣu api vadhya ghātakāḥ 
SA_T04_santbcpu-347	mativeśmani lobhapañjare yadi tiṣṭhati kutaḥ sukhaṃ mama // Bca_4.35 //	mati veśmani lobha pañjare yadi tiṣṭhati kutas sukham mama 
SA_T04_santbcpu-348	tasmānna tāvadahamatra dhuraṃ kṣipāmi yāvanna śatrava ime nihatāḥ samakṣaṃ /	tasmāt na tāvat aham atra dhuram kṣipāmi yāvat na śatravaḥ ime nihatāḥ samakṣam 
SA_T04_santbcpu-349	khalpe 'pi tāvadapakāriṇi baddharoṣā mānonnatāstamanihatya na yānti nidrāṃ // Bca_4.36 //	tāvat apakāriṇi baddha roṣāḥ māna unnatāḥ tam a nihatya na yānti nidrām 
SA_T04_santbcpu-350	prakṛtimaraṇaduḥkhitāndhakārān raṇaśirasi prasamaṃ nihantumugrāḥ /	prakṛti maraṇa duḥkhita andhakārān raṇaśirasi prasamam nihantum ugrāḥ 
SA_T04_santbcpu-351	agaṇitaśaraśaktighātaduḥkhā na vimukhatāmupayāntyasādhayitvā // Bca_4.37 //	agaṇita śara śakti ghāta duḥkhāḥ na vimukha tām upayānti a sādhayitvā 
SA_T04_santbcpu-352	kimuta satatasarvaduḥkhahetūn prakṛtiripūnupahantumudyatasya /	kim uta satata sarva duḥkha hetūn prakṛti ripūn upahantum udyatasya 
SA_T04_santbcpu-353	bhavati mama viṣādadainyamadya vyasanaśatairapi kena hetunā vai // Bca_4.38 //	bhavati mama viṣāda dainyam adya vyasana śataiḥ api kena hetunā vai 
SA_T04_santbcpu-354	akāraṇenaiva ripukṣatāni gātreṣvalaṇkāravadudvahanti /	akāraṇena eva ripu kṣatāni gātreṣu alaṇkāra vat udvahanti 
SA_T04_santbcpu-355	mahārhasiddhyai tu samudyatasya duḥkhāni kasmānmama bādhakāni // Bca_4.39 //	mahārha siddhyai tu samudyatasya duḥkhāni kasmāt mama bādhakāni 
SA_T04_santbcpu-356	svajīvikāmātranibaddhacittāḥ kaivartacaṇḍālakṛṣīvalādyāḥ /	sva jīvikā mātra nibaddha cittāḥ kaivarta caṇḍāla kṛṣīvala ādyāḥ 
SA_T04_santbcpu-357	śītātapādivyasanaṃ sahante jagaddhitārthaṃ na kathaṃ sahe 'ham // Bca_4.40 //	śīta ātapa ādi vyasanam sahante jagat hita artham na katham sahe ham 
SA_T04_santbcpu-358	daśadigvyomaparyanta-jagatkleśavimokṣaṇe /	              
SA_T04_santbcpu-359	pratijñāya mahātmāpi na kleśebhyo vimocitaḥ // Bca_4.41 //	pratijñāya mahātmā api na kleśebhyaḥ vimocitaḥ 
SA_T04_santbcpu-360	ātmapramāṇamajñātvā bruvannunmattakastadā /	ātma pramāṇam a jñātvā bruvan unmattakaḥ tadā 
SA_T04_santbcpu-361	anivarttī bhaviṣyāmi tasmātkleśavadhe sadā // Bca_4.42 //	anivarttī bhaviṣyāmi tasmāt kleśa vadhe sadā 
SA_T04_santbcpu-362	atra grahī bhaviṣyāmi baddhavairaśca vigrahī /	atra bhaviṣyāmi baddha vairaḥ ca vigrahī 
SA_T04_santbcpu-363	anyatra tadvidhātkleśāt kleśaghātānubandhinaḥ // Bca_4.43 //	anyatra tadvidhāt kleśāt kleśa ghāta anubandhinaḥ 
SA_T04_santbcpu-364	galantvantrāṇi me kāmaṃ śiraḥ patatu nāma me /	galantu antrāṇi me kāmam śiraḥ patatu nāma me 
SA_T04_santbcpu-365	na tvevāvanatiṃ yāmi sarvathā kleśavairiṇām // Bca_4.44 //	na tu evā avanatim yāmi sarvathā kleśa vairiṇām 
SA_T04_santbcpu-366	nirvāsitasyāpi tu nāma śatror deśāntare sthānaparigrahaḥ syāt /	nirvāsitasya api tu nāma śatroḥ deśa antare sthāna parigrahaḥ syāt 
SA_T04_santbcpu-367	yataḥ punaḥ saṃbhṛtaśaktireti na kleśaśatrorgatirīdṛśī tu // Bca_4.45 //	yatas punar saṃbhṛta śaktiḥ eti na kleśa śatroḥ gatiḥ īdṛśī tu 
SA_T04_santbcpu-368	kvāsau yāyānmanaḥstho nirastaḥ sthitvā yasminmadvadhārthaṃ yateta /	kva asau yāyāt manaḥ sthaḥ nirastaḥ sthitvā yasmin mad vadha artham yateta 
SA_T04_santbcpu-369	nodyogo me kevalaṃ mandabuddheḥ kleśāḥ prajñādṛṣṭisādhyā varākāḥ // Bca_4.46 //	na udyogaḥ me kevalam manda buddheḥ kleśāḥ prajñā dṛṣṭi sādhyāḥ varākāḥ 
SA_T04_santbcpu-370	na kleśā viṣayeṣu nendriyagaṇe nāpyantarāle sthitā nāto 'nyatra kuhasthitāḥ punarime mathnanti kṛtsnaṃ jagat /	na kleśāḥ viṣayeṣu nā indriya gaṇe nā api antarāle sthitāḥ na atas nyatra kuha sthitāḥ punar ime mathnanti kṛtsnam jagat 
SA_T04_santbcpu-371	māyaiveyamato vimuñca hṛdayatrāsaṃ bhajasvodyamaṃ prajñārthaṃ kimakāṇḍa eva narakeṣvātmānamābādhase // Bca_4.47 //	māyā evā iyam atas vimuñca hṛdaya trāsam bhajasva udyamam prajñā artham kim akāṇḍaḥ eva narakeṣu ātmānam ābādhase 
SA_T04_santbcpu-372	evaṃ viniścitya karomi yatnaṃ yathoktaśikṣāpratipattihetoḥ /	evam viniścitya karomi yatnam yathā ukta śikṣā pratipatti hetoḥ 
SA_T04_santbcpu-373	vaidyopadeśāccalataḥ kuto 'sti bhaiṣajyasādhyasya nirāmayatvam // Bca_4.48 //	vaidya upadeśāt calataḥ kutas sti bhaiṣajya sādhyasya nirāmaya tvam 
SA_T04_santbcpu-374	bodhicaryāvatāre bodhisattvaśikṣā caturthaḥ paricchedaḥ // ****************************************************************	bodhi caryā avatāre bodhisattva śikṣā caturthaḥ paricchedaḥ 
SA_T04_santbcpu-375	Pariccheda 5	pariccheda 
SA_T04_santbcpu-376	śikṣāṃ rakṣitukāmena cittaṃ rakṣyaṃ prayatnataḥ /	śikṣām rakṣitu kāmena cittam rakṣyam prayatnataḥ 
SA_T04_santbcpu-377	na śikṣā rakṣituṃ śakyā calaṃ cittamarakṣatā // Bca_5.1 //	na śikṣā rakṣitum śakyā calam cittam arakṣatā 
SA_T04_santbcpu-378	adāntā mattamātaṅgā na kurvantīha tāṃ vyathām /	a dāntāḥ matta mātaṅgāḥ na kurvanti iha tām vyathām 
SA_T04_santbcpu-379	karoti yāmavīcyādau muktaścittamataṅgajaḥ // Bca_5.2 //	karoti yām avīci ādau muktaḥ citta mataṅga jaḥ 
SA_T04_santbcpu-380	baddhaśceccitamātaṅgaḥ smṛtirajjvā samantataḥ /	baddhaḥ ced cita mātaṅgaḥ smṛti rajjvā samantataḥ 
SA_T04_santbcpu-381	bhayamastaṃ gataṃ sarvaṃ kṛtsnaṃ kalyāṇamāgatam // Bca_5.3 //	bhayam astam gatam sarvam kṛtsnam kalyāṇam āgatam 
SA_T04_santbcpu-382	byāghrāḥ siṃhā gajā ṛkṣāḥ sarpāḥ sarve ca śatravaḥ /	byāghrāḥ siṃhāḥ gajāḥ ṛkṣāḥ sarpāḥ sarve ca śatravaḥ 
SA_T04_santbcpu-383	sarve narakapālāśca ḍākinyo rākṣasāstathā // Bca_5.4 //	sarve naraka pālāḥ ca ḍākinyaḥ rākṣasāḥ tathā 
SA_T04_santbcpu-384	sarve baddhā bhavantyete cittasyaikasya bandhanāt /	sarve baddhāḥ bhavanti ete cittasya ekasya bandhanāt 
SA_T04_santbcpu-385	cittasyaikasya damanāt sarve dāntā bhavanti ca // Bca_5.5 //	cittasya ekasya damanāt sarve dāntāḥ bhavanti ca 
SA_T04_santbcpu-386	yasmādbhayāni sarvāṇi duḥkhānyapramitāni ca /	yasmāt bhayāni sarvāṇi duḥkhāni apramitāni ca 
SA_T04_santbcpu-387	cittādeva bhavantīti kathitaṃ tattvavādinā // Bca_5.6 //	cittāt eva bhavanti iti kathitam tattva vādinā 
SA_T04_santbcpu-388	śastrāṇi kena narake ghaṭitāni prayatnataḥ /	śastrāṇi kena narake ghaṭitāni prayatnataḥ 
SA_T04_santbcpu-389	taptāyaḥkuṭṭimaṃ kena kuto jātāśca tāḥ striyaḥ // Bca_5.7 //	tapta ayaḥ kuṭṭimam kena kutas jātāḥ ca tāḥ striyaḥ 
SA_T04_santbcpu-390	pāpacittasamudbhūtaṃ tattatsarvaṃ jagau muniḥ /	pāpa citta samudbhūtam tat tat sarvam jagau muniḥ 
SA_T04_santbcpu-391	tasmānna kaścitrailokye cittādanyo bhayānakaḥ // Bca_5.8 //	tasmāt na kaścid trailokye cittāt anyaḥ bhayānakaḥ 
SA_T04_santbcpu-392	adaridraṃ jagatkṛtvā dānapāramitā yadi /	adaridram jagat kṛtvā dānapāramitā yadi 
SA_T04_santbcpu-393	jagaddaridramadyāpi sā kathaṃ pūrvatāyinām // Bca_5.9 //	jagat daridram adya api sā katham pūrva tāyinām 
SA_T04_santbcpu-394	phalena saha sarvasva-tyāgacittājjane 'khile /	phalena saha sarvasva tyāga cittāt jane khile 
SA_T04_santbcpu-395	dānapāramitā proktā tasmāt sā cittameva tu // Bca_5.10 //	dānapāramitā proktā tasmāt sā cittam eva tu 
SA_T04_santbcpu-396	matsyādayaḥ kva nīyantāṃ mārayeyaṃ yato na tān /	matsya ādayaḥ kva nīyantām mārayeyam yatas na tān 
SA_T04_santbcpu-397	labdhe viraticitte tu śīlapāramitā matā // Bca_5.11 //	labdhe virati citte tu śīlapāramitā matā 
SA_T04_santbcpu-398	kiyato mārayiṣyāmi durjanān gaganopamān /	kiyataḥ mārayiṣyāmi durjanān gagana upamān 
SA_T04_santbcpu-399	mārite krodhacitte tu māritāḥ sarvaśatravaḥ // Bca_5.12 //	mārite krodha citte tu māritāḥ sarva śatravaḥ 
SA_T04_santbcpu-400	bhūmiṃ chādayituṃ sarvāṃ kutaścarma bhaviṣyati /	bhūmim chādayitum sarvām kutas carma bhaviṣyati 
SA_T04_santbcpu-401	upānaccarmamātreṇa channā bhavati medinī // Bca_5.13 //	upānah carma mātreṇa channā bhavati medinī 
SA_T04_santbcpu-402	bāhyā bhāvā mayā tadvac chakyā vārayituṃ na hi /	bāhyāḥ bhāvāḥ mayā tadvat śakyāḥ vārayitum na hi 
SA_T04_santbcpu-403	svacittaṃ vārayiṣyāmi kiṃ mamānyairnivāritaiḥ // Bca_5.14 //	sva cittam vārayiṣyāmi kim mama anyaiḥ nivāritaiḥ 
SA_T04_santbcpu-404	sahāpi vākcharīrābhyāṃ mandavṛtterna tatphalam /	saha api manda vṛtteḥ na tad phalam 
SA_T04_santbcpu-405	yatpaṭorekakasyāpi cittasya brahmatādikam // Bca_5.15 //	yat paṭoḥ ekakasya api cittasya brahma tā ādikam 
SA_T04_santbcpu-406	japāstapāṃsi sarvāṇi dīrghakālakṛtānyapi /	japāḥ tapāṃsi sarvāṇi dīrgha kāla kṛtāni api 
SA_T04_santbcpu-407	anyacittena mandena vṛthaivetyāha sarvavit // Bca_5.16 //	anyacittena mandena vṛthā evā iti āha sarva vid 
SA_T04_santbcpu-408	duḥkhaṃ hantuṃ sukhaṃ prāptuṃ te bhramanti mudhāmbare /	duḥkham hantum sukham prāptum te bhramanti mudhā ambare 
SA_T04_santbcpu-409	yairetaddharmasarvasvaṃ cittaṃ guhyaṃ na bhāvitam // Bca_5.17 //	yaiḥ etat dharma sarvasvam cittam guhyam na bhāvitam 
SA_T04_santbcpu-410	tasmātsvadhiṣṭhitaṃ cittaṃ mayā kāryaṃ surakṣitam /	tasmāt svadhiṣṭhitam cittam mayā kāryam su rakṣitam 
SA_T04_santbcpu-411	cittarakṣāvrataṃ muktvā bahubhiḥ kiṃ mama vrataiḥ // Bca_5.18 //	citta rakṣā vratam muktvā bahubhiḥ kim mama vrataiḥ 
SA_T04_santbcpu-412	yathā capalamadhyastho rakṣati vraṇamādarāt /	yathā capala madhyasthaḥ rakṣati vraṇam ādarāt 
SA_T04_santbcpu-413	evaṃ durjanamadhyastho rakṣeccittavraṇaṃ sadā // Bca_5.19 //	evam durjana madhyasthaḥ rakṣet citta vraṇam sadā 
SA_T04_santbcpu-414	vraṇaduḥkhalavādbhīto rakṣati vraṇamādarāt /	vraṇa duḥkha lavāt bhītaḥ rakṣati vraṇam ādarāt 
SA_T04_santbcpu-415	saṃghātaparvatāghātād bhītaścittavraṇaṃ na kim // Bca_5.20 //	saṃghāta parvata āghātāt bhītaḥ citta vraṇam na kim 
SA_T04_santbcpu-416	anena hi vihāreṇa viharan durjaneṣvapi /	anena hi vihāreṇa viharan durjaneṣu api 
SA_T04_santbcpu-417	pramadājanamadhye 'pi yatirdhīro na khaṇḍyate // Bca_5.21 //	pramada ajana madhye yatiḥ dhīraḥ na khaṇḍyate 
SA_T04_santbcpu-418	lābhā naśyantu me kāmaṃ satkāraḥ kāyajīvitam /	lābhāḥ naśyantu me kāmam satkāraḥ kāya jīvitam 
SA_T04_santbcpu-419	naśyatvanyacca kuśalaṃ mā tu cittaṃ kadācana // Bca_5.22 //	naśyatu anyat ca kuśalam mā tu cittam kadācana 
SA_T04_santbcpu-420	cittaṃ rakṣitukāmānāṃ mayaiṣa kriyate 'ñjaliḥ /	cittam rakṣitu kāmānām mayā eṣa kriyate ñjaliḥ 
SA_T04_santbcpu-421	smṛtiṃ ca saṃprajanyaṃ ca sarvayatnena rakṣata // Bca_5.23 //	smṛtim ca saṃprajanyam ca sarva yatnena rakṣata 
SA_T04_santbcpu-422	vyādhyākulo naro yadvan na kṣamaḥ sarvakarmasu /	vyādhi ākulaḥ naraḥ yadvat na kṣamaḥ sarva karmasu 
SA_T04_santbcpu-423	tathābhyāṃ vyākulaṃ cittaṃ na kṣamaṃ sarvakarmasu // Bca_5.24 //	tathā ābhyām vyākulam cittam na kṣamam sarva karmasu 
SA_T04_santbcpu-424	asaṃprajanyacittasya śrutacintitabhāvitam /	asaṃprajanya cittasya śruta cintita bhāvitam 
SA_T04_santbcpu-425	sacchidrakumbhajalavan na smṛtāvavatiṣṭhate // Bca_5.25 //	sa chidra kumbha jala vat na smṛtau avatiṣṭhate 
SA_T04_santbcpu-426	aneke śrutavanto 'pi śrāddhā yatnaparā api /	aneke śrutavantaḥ pi śrāddhāḥ yatna parāḥ api 
SA_T04_santbcpu-427	asaṃprajanyadoṣeṇa bhavantyāpattikaśmalāḥ // Bca_5.26 //	asaṃprajanya doṣeṇa bhavanti āpatti kaśmalāḥ 
SA_T04_santbcpu-428	asaṃprajanyacaureṇa smṛtimoṣānusāriṇā /	asaṃprajanya caureṇa smṛti moṣa anusāriṇā 
SA_T04_santbcpu-429	upacityāpi puṇyāni muṣitā yānti durgatim // Bca_5.27 //	upacitya api puṇyāni muṣitāḥ yānti durgatim 
SA_T04_santbcpu-430	kleśataskarasaṅgho 'yam avatāragaveṣakaḥ /	kleśa taskara saṅghaḥ yam avatāra gaveṣakaḥ 
SA_T04_santbcpu-431	prāpyāvatāraṃ muṣṇāti hanti sadgatijībitam // Bca_5.28 //	prāpya avatāram muṣṇāti hanti sat gati jībitam 
SA_T04_santbcpu-432	tasmātsmṛtirmanodvārān nāpaneyā kadācana /	tasmāt smṛtiḥ manaḥ dvārāt na apaneyā kadācana 
SA_T04_santbcpu-433	gatāpi pratyupasthāpyā saṃsmṛtyāpāyikīṃ vyathām // Bca_5.29 //	gatā api pratyupasthāpyā saṃsmṛtya apāyikīm vyathām 
SA_T04_santbcpu-434	upādhyāyānuśāsinyā bhītyāpyādarakāriṇām /	upādhyāya anuśāsinyā bhītyā api ādara kāriṇām 
SA_T04_santbcpu-435	dhanyānāṃ gurusaṃvāsāt sukaraṃ jāyate smṛtiḥ // Bca_5.30 //	dhanyānām guru saṃvāsāt sukaram jāyate smṛtiḥ 
SA_T04_santbcpu-436	buddhāśca bodhisattvāśca sarvatrāvyāhatekṣaṇāḥ /	buddhāḥ ca bodhisattvāḥ ca sarvatra avyāhata īkṣaṇāḥ 
SA_T04_santbcpu-437	sarvamevāgratasteṣāṃ teṣāmasmi puraḥ sthitaḥ // Bca_5.31 //	sarvam eva agratas teṣām teṣām asmi puras sthitaḥ 
SA_T04_santbcpu-438	iti dhyātvā tathā tiṣṭhet trapādarabhayānvitaḥ /	iti dhyātvā tathā tiṣṭhet trapā ādara bhaya anvitaḥ 
SA_T04_santbcpu-439	buddhānusmṛtirapyevaṃ bhavettasya muhurmuhuḥ // Bca_5.32 //	buddha anusmṛtiḥ api evam bhavet tasya muhur muhur 
SA_T04_santbcpu-440	saṃprajanyaṃ tadāyāti na ca yātyāgataṃ punaḥ /	saṃprajanyam tadā āyāti na ca yāti āgatam punar 
SA_T04_santbcpu-441	smṛtiryadā manodvāre rakṣārthamavatiṣṭhate // Bca_5.33 //	smṛtiḥ yadā manaḥ dvāre rakṣā artham avatiṣṭhate 
SA_T04_santbcpu-442	pūrvaṃ tāvadidaṃ cittaṃ sadopasthāpyamīdṛśam /	pūrvam tāvat idam cittam sadā upasthāpyam īdṛśam 
SA_T04_santbcpu-443	nirindriyeṇeva mayā sthātavyaṃ kāṣṭhavatsadā // Bca_5.34 //	nirindriyeṇa iva mayā sthātavyam kāṣṭha vat sadā 
SA_T04_santbcpu-444	niṣphalā netravikṣepā na karttavyāḥ kadācana /	niṣphalāḥ netra vikṣepāḥ na karttavyāḥ kadācana 
SA_T04_santbcpu-445	nidhyāyantīva satataṃ kāryā dṛṣṭiradhogatā // Bca_5.35 //	nidhyāyanti iva satatam kāryā dṛṣṭiḥ adhas gatā 
SA_T04_santbcpu-446	dṛṣṭiviśrāmahetostu diśaḥ paśyetkadācana /	dṛṣṭi viśrāma hetoḥ tu diśaḥ paśyet kadācana 
SA_T04_santbcpu-447	ābhāsamātraṃ dṛṣṭvā ca svāgatārthaṃ vilokayet // Bca_5.36 //	ābhāsa mātram dṛṣṭvā ca svāgata artham vilokayet 
SA_T04_santbcpu-448	mārgādau bhayabodhārthaṃ muhuḥ paśyeccaturdiśam /	mārga ādau bhaya bodha artham muhur paśyet caturdiśam 
SA_T04_santbcpu-449	diśo viśramya vīkṣeta parāvṛtyeva pṛṣṭhataḥ // Bca_5.37 //	diśaḥ viśramya vīkṣeta parāvṛtya iva pṛṣṭhatas 
SA_T04_santbcpu-450	saredapasaredvāpi puraḥ paścānnirūpya ca /	saret apasaret vā api puras paścāt nirūpya ca 
SA_T04_santbcpu-451	evaṃ sarvāsvavasthāsu kāryaṃ buddhvā samācaret // Bca_5.38 //	evam sarvāsu avasthāsu kāryam buddhvā samācaret 
SA_T04_santbcpu-452	kāyenaivamavastheyam ityākṣipya kriyāṃ punaḥ /	kāyena evam avastheyam iti ākṣipya kriyām punar 
SA_T04_santbcpu-453	kathaṃ kāyaḥ sthita iti draṣṭavyaṃ punarantarā // Bca_5.39 //	katham kāyaḥ sthitaḥ iti draṣṭavyam punar antarā 
SA_T04_santbcpu-454	nirūpyaḥ sarvayatnena cittamattadvipastathā /	nirūpyaḥ sarva yatnena citta matta dvipaḥ tathā 
SA_T04_santbcpu-455	dharmacintāmahāstambhe yathā baddho na mucyate // Bca_5.40 //	dharmacintā mahā stambhe yathā baddhaḥ na mucyate 
SA_T04_santbcpu-456	kutra me vartata iti pratyavekṣyaṃ tathā manaḥ /	kutra me vartate iti pratyavekṣyam tathā manaḥ 
SA_T04_santbcpu-457	samādhānadhuraṃ naiva kṣaṇamapyutsṛjedyathā // Bca_5.41 //	samādhāna dhuram nā eva kṣaṇam api utsṛjet yathā 
SA_T04_santbcpu-458	bhayotsavādisaṃbandhe yadyaśakto yathāsukham /	bhaya utsava ādi saṃbandhe yadi aśaktaḥ yathāsukham 
SA_T04_santbcpu-459	dānakāle tu śīlasya yasmāduktamupekṣaṇam // Bca_5.42 //	dāna kāle tu śīlasya yasmāt uktam upekṣaṇam 
SA_T04_santbcpu-460	yadbuddhvā kartumārabdhaṃ tato 'nyanna vicintayet /	yat buddhvā kartum ārabdham tatas vicintayet 
SA_T04_santbcpu-461	tadeva tāvanniṣpādyaṃ tadgatenāntarātmanā // Bca_5.43 //	tat eva tāvat niṣpādyam tadgatena antarātmanā 
SA_T04_santbcpu-462	evaṃ hi sukṛtaṃ sarvam anyathā nobhayaṃ bhavet /	evam hi su kṛtam sarvam anyathā na ubhayam bhavet 
SA_T04_santbcpu-463	asaṃprajanyakleśo 'pi vṛddhiṃ caivaṃ gamiṣyati // Bca_5.44 //	a saṃprajanya kleśaḥ vṛddhim ca evam gamiṣyati 
SA_T04_santbcpu-464	nānāvidhapralāpeṣu vartamāneṣvanekadhā /	nānāvidha pralāpeṣu vartamāneṣu anekadhā 
SA_T04_santbcpu-465	kautūhaleṣu sarveṣu hanyādautsukyamāgatam // Bca_5.45 //	kautūhaleṣu sarveṣu hanyāt autsukyam āgatam 
SA_T04_santbcpu-466	mṛnmardanatṛṇaccheda-rekhādyaphalamāgatam /	mṛd mardana tṛṇa cheda rekhā ādi aphalam āgatam 
SA_T04_santbcpu-467	smṛtvā tāthāgatīṃ śikṣāṃ bhītastatkṣaṇamutsṛjet // Bca_5.46 //	smṛtvā tāthāgatīm śikṣām bhītaḥ tad kṣaṇam utsṛjet 
SA_T04_santbcpu-468	yadā calitukāmaḥ syād vaktukāmo 'pi vā bhavet /	yadā calitu kāmaḥ syāt vaktu kāmaḥ vā bhavet 
SA_T04_santbcpu-469	svacittaṃ pratyavekṣyādau kuryāddhairyeṇa yuktimat // Bca_5.47 //	sva cittam pratyavekṣya ādau kuryāt dhairyeṇa yuktimat 
SA_T04_santbcpu-470	anunītaṃ pratihataṃ yadā paśyetsvakaṃ manaḥ /	anunītam pratihatam yadā paśyet svakam manaḥ 
SA_T04_santbcpu-471	na kartavyaṃ na vaktavyaṃ sthātavyaṃ kāṣṭhavattadā // Bca_5.48 //	na kartavyam na vaktavyam sthātavyam kāṣṭha vat tadā 
SA_T04_santbcpu-472	uddhataṃ sopahāsaṃ vā yadā mānamadānvitam /	uddhatam sa upahāsam vā yadā māna mada anvitam 
SA_T04_santbcpu-473	sotprāsātiśayaṃ vakraṃ vañcakaṃ ca mano bhavet // Bca_5.49 //	sa utprāsa atiśayam vakram vañcakam ca manaḥ bhavet 
SA_T04_santbcpu-474	yadātmotkarṣaṇābhāsaṃ parapaṃsanameva ca /	yadā ātma utkarṣaṇa ābhāsam ca 
SA_T04_santbcpu-475	sādhikṣepaṃ sasaṃrambhaṃ sthātavyaṃ kāṣṭhavattadā // Bca_5.50 //	sa adhikṣepam sa saṃrambham sthātavyam kāṣṭha vat tadā 
SA_T04_santbcpu-476	lābhasatkārakīrtyarthi parivārārthi vā punaḥ /	lābha satkāra kīrti arthi parivāra arthi vā punar 
SA_T04_santbcpu-477	upasthānārthi me cittaṃ tasmāttiṣṭhāmi kāṣṭhavat // Bca_5.51 //	upasthāna arthi me cittam tasmāt tiṣṭhāmi kāṣṭha vat 
SA_T04_santbcpu-478	parārtharūkṣaṃ svārthārthi pariṣatkāmameva vā /	parārtha rūkṣam svārtha arthi pariṣad kāmam eva vā 
SA_T04_santbcpu-479	vaktumicchati me cittaṃ tasmāttiṣṭhāmi kāṣṭhavat // Bca_5.52 //	vaktum icchati me cittam tasmāt tiṣṭhāmi kāṣṭha vat 
SA_T04_santbcpu-480	asahiṣṇvalasaṃ bhītaṃ pragalbhaṃ mukharaṃ tathā /	asahiṣṇu alasam bhītam pragalbham mukharam tathā 
SA_T04_santbcpu-481	svapakṣābhiniviṣṭaṃ vā tasmāttiṣṭhāmi kāṣṭhavat // Bca_5.53 //	sva pakṣa abhiniviṣṭam vā tasmāt tiṣṭhāmi kāṣṭha vat 
SA_T04_santbcpu-482	evaṃ saṃkliṣṭamālokya niṣphalārambhi vā manaḥ /	evam saṃkliṣṭam ālokya niṣphala ārambhi vā manaḥ 
SA_T04_santbcpu-483	nigṛhṇīyād dṛḍhaṃ śūraḥ pratipakṣeṇa tatsadā // Bca_5.54 //	nigṛhṇīyāt dṛḍham śūraḥ pratipakṣeṇa tat sadā 
SA_T04_santbcpu-484	suniścitaṃ suprasannaṃ dhīraṃ sādaragauravam /	su niścitam su prasannam dhīram sādara gauravam 
SA_T04_santbcpu-485	salajjaṃ sabhayaṃ śāntaṃ parārādhanatatparam // Bca_5.55 //	sa lajjam sa bhayam śāntam para ārādhana tatparam 
SA_T04_santbcpu-486	parasparaviruddhābhir bālecchābhirakheditam /	paraspara viruddhābhiḥ bāla icchābhiḥ akheditam 
SA_T04_santbcpu-487	kleśotpādādidaṃ hyetad eṣāmiti dayānvitam // Bca_5.56 //	kleśa utpādāt idam hi etat eṣām iti dayā anvitam 
SA_T04_santbcpu-488	ātmasattvavaśaṃ nityam anavadyeṣu vastuṣu /	ātma sattva vaśam nityam anavadyeṣu vastuṣu 
SA_T04_santbcpu-489	nirmāṇamiva nirmānaṃ dhārayāmyeṣa mānasam // Bca_5.57 //	nirmāṇam iva nirmānam dhārayāmi eṣa mānasam 
SA_T04_santbcpu-490	cirātprāptaṃ kṣaṇavaraṃ smṛtvā smṛtvā muhurmuhuḥ /	cirāt prāptam kṣaṇa varam smṛtvā smṛtvā muhur muhur 
SA_T04_santbcpu-491	dhārayāmīdṛśaṃ cittam aprakampyaṃ sumeruvat // Bca_5.58 //	dhārayāmi īdṛśam cittam aprakampyam sumeru vat 
SA_T04_santbcpu-492	gṛdhrairāmiṣasaṃgṛddhaiḥ kṛṣyamāṇa itastataḥ /	gṛdhraiḥ āmiṣa saṃgṛddhaiḥ kṛṣyamāṇaḥ itas tatas 
SA_T04_santbcpu-493	na karotyanyathā kāyaḥ kasmādatra pratikriyām // Bca_5.59 //	na karoti anyathā kāyaḥ kasmāt atra pratikriyām 
SA_T04_santbcpu-494	rakṣasīmaṃ manaḥ kasmād ātmīkṛtya samucchrayam /	rakṣasi imam manaḥ kasmāt ātmīkṛtya samucchrayam 
SA_T04_santbcpu-495	tvattaścetpṛthagevāyaṃ tenātra tava ko vyayaḥ // Bca_5.60 //	tvattaḥ ced pṛthak eva ayam tena atra tava kaḥ vyayaḥ 
SA_T04_santbcpu-496	na svīkaroṣi he mūḍha kāṣṭhaputtalakaṃ śucim /	na svīkaroṣi he mūḍha kāṣṭha puttalakam śucim 
SA_T04_santbcpu-497	amedhyaghaṭitaṃ yantraṃ kasmādrakṣasi pūtikam // Bca_5.61 //	amedhya ghaṭitam yantram kasmāt rakṣasi pūtikam 
SA_T04_santbcpu-498	imaṃ carmapuṭaṃ tāvat svabuddhyaiva pṛthak kuru /	imam carma puṭam tāvat sva buddhyā eva pṛthak kuru 
SA_T04_santbcpu-499	asthipañjarato māṃsaṃ prajñāśastreṇa mocaya // Bca_5.62 //	asthi pañjarataḥ māṃsam prajñā śastreṇa mocaya 
SA_T04_santbcpu-500	asthīnyapi pṛthak kṛtvā paśya majjānamantataḥ /	asthīni api pṛthak kṛtvā paśya majjānam antatas 
SA_T04_santbcpu-501	kimatra sāramastīti svayameva vicāraya // Bca_5.63 //	kim atra sāram asti iti svayam eva vicāraya 
SA_T04_santbcpu-502	evamanviṣya yatnena na dṛṣṭaṃ sāramatra te /	evam anviṣya yatnena na dṛṣṭam sāram atra te 
SA_T04_santbcpu-503	adhunā vada kasmāttvaṃ kāyamadyāpi rakṣasi // Bca_5.64 //	adhunā vada kasmāt tvam kāyam adya api rakṣasi 
SA_T04_santbcpu-504	na khāditavyamaśuci tvayā peyaṃ na śoṇitam /	na khāditavyam aśuci tvayā peyam na śoṇitam 
SA_T04_santbcpu-505	nāntrāṇi cūṣitavyāni kiṃ kāyena kariṣyasi // Bca_5.65 //	na āntrāṇi cūṣitavyāni kim kāyena kariṣyasi 
SA_T04_santbcpu-506	yuktaṃ gṛdhraśṛgālāder āhārārthaṃ tu rakṣitum /	yuktam gṛdhra śṛgāla ādeḥ āhāra artham tu rakṣitum 
SA_T04_santbcpu-507	karmopakaraṇaṃ tvetan manuṣyāṇāṃ śarīrakam // Bca_5.66 //	karma upakaraṇam tu etat manuṣyāṇām śarīrakam 
SA_T04_santbcpu-508	evaṃ te rakṣataścāpi mṛtyurācchidya nirdayaḥ /	evam te rakṣataḥ ca api mṛtyuḥ ācchidya nirdayaḥ 
SA_T04_santbcpu-509	kāyaṃ dāsyati gṛdhrebhyas tadā tvaṃ kiṃ kariṣyasi // Bca_5.67 //	kāyam dāsyati gṛdhrebhyaḥ tadā tvam kim kariṣyasi 
SA_T04_santbcpu-510	na sthāsyatīti bhṛtyāya na vastrādi pradīyate /	na sthāsyati iti bhṛtyāya na vastra ādi pradīyate 
SA_T04_santbcpu-511	kāyo yāsyati khāditvā kasmāttvaṃ kuruṣe vyayam // Bca_5.68 //	kāyaḥ yāsyati khāditvā kasmāt tvam kuruṣe vyayam 
SA_T04_santbcpu-512	dattvāsmai vetanaṃ tasmāt svārthaṃ kuru mano 'dhunā /	dattvā asmai vetanam tasmāt sva artham kuru manaḥ dhunā 
SA_T04_santbcpu-513	nahi vaitanikopāttaṃ sarvaṃ tasmai pradīyate // Bca_5.69 //	nahi vaitanika upāttam sarvam tasmai pradīyate 
SA_T04_santbcpu-514	kāye naubuddhimādhāya gatyāgamananiścayāt /	kāye nau buddhim ādhāya gati āgamana niścayāt 
SA_T04_santbcpu-515	yathākāmaṅgamaṃ kāyaṃ kuru sattvārthasiddhaye // Bca_5.70 //	yathākāmam gamam kāyam kuru sattva artha siddhaye 
SA_T04_santbcpu-516	evaṃ vaśīkṛtasvātmā nityaṃ smitamukho bhavet /	evam vaśīkṛta sva ātmā nityam smita mukhaḥ bhavet 
SA_T04_santbcpu-517	tyajed bhṛkuṭisaṅkocaṃ pūrvābhāṣī jagatsuhṛt // Bca_5.71 //	tyajet bhṛkuṭi saṅkocam pūrvābhāṣī jagat suhṛd 
SA_T04_santbcpu-518	saśabdapātaṃ sahasā na pīṭhādīn vinikṣipet /	sa śabda pātam sahasā na pīṭha ādīn vinikṣipet 
SA_T04_santbcpu-519	nāsphālayetkapāṭaṃ ca syānniḥśabdaruciḥ sadā // Bca_5.72 //	na āsphālayet kapāṭam ca syāt niḥśabda ruciḥ sadā 
SA_T04_santbcpu-520	bako biḍālaścauraśca niḥśabdo nibhṛtaścaran /	bakaḥ biḍālaḥ cauraḥ ca niḥśabdaḥ nibhṛtaḥ caran 
SA_T04_santbcpu-521	prāpnotyabhimataṃ kāryam evaṃ nityaṃ yatiścaret // Bca_5.73 //	prāpnoti abhimatam kāryam evam nityam yatiḥ caret 
SA_T04_santbcpu-522	paracodanadakṣāṇām anadhīṣṭopakāriṇām /	para codana dakṣāṇām an adhīṣṭa upakāriṇām 
SA_T04_santbcpu-523	pratīcchecchirasā vākyaṃ sarvaśiṣyaḥ sadā bhavet // Bca_5.74 //	pratīcchet śirasā vākyam sarva śiṣyaḥ sadā bhavet 
SA_T04_santbcpu-524	subhāṣiteṣu sarveṣu sādhukāramudīrayet /	su bhāṣiteṣu sarveṣu sādhukāram udīrayet 
SA_T04_santbcpu-525	puṇyakāriṇamālokya stutibhiḥ saṃpraharṣayet // Bca_5.75 //	puṇya kāriṇam ālokya stutibhiḥ saṃpraharṣayet 
SA_T04_santbcpu-526	parokṣaṃ ca guṇān brūyād anubrūyācca toṣataḥ /	parokṣam ca guṇān brūyāt anubrūyāt ca toṣataḥ 
SA_T04_santbcpu-527	svavarṇe bhāṣyamāṇe ca bhāvayettadguṇajñatām // Bca_5.76 //	sva varṇe bhāṣyamāṇe ca bhāvayet tad guṇa jña tām 
SA_T04_santbcpu-528	sarvārambhā hi tuṣṭyarthāḥ sā vittairapi durlabhā /	sarva ārambhāḥ hi tuṣṭi arthāḥ sā vittaiḥ api durlabhā 
SA_T04_santbcpu-529	bhokṣye tuṣṭisukhaṃ tasmāt paraśramakṛtairguṇaiḥ // Bca_5.77 //	bhokṣye tuṣṭi sukham tasmāt para śrama kṛtaiḥ guṇaiḥ 
SA_T04_santbcpu-530	na cātra me vyayaḥ kaścit paratra ca mahatsukham /	na ca atra me vyayaḥ kaścid paratra ca mahat sukham 
SA_T04_santbcpu-531	aprītiduḥkhaṃ dveṣaistu mahadduḥkhaṃ paratra ca // Bca_5.78 //	aprīti duḥkham dveṣaiḥ tu mahat duḥkham paratra ca 
SA_T04_santbcpu-532	viśvastavinyastapadaṃ vispaṣṭārthaṃ manoramam /	viśvasta vinyasta padam vispaṣṭa artham manoramam 
SA_T04_santbcpu-533	śrutisaukhyaṃ kṛpāmūlaṃ mṛdumandasvaraṃ vadet // Bca_5.79 //	śruti saukhyam kṛpā mūlam mṛdu manda svaram vadet 
SA_T04_santbcpu-534	ṛju paśyetsadā sattvāṃś cakṣuṣā saṃpibanniva /	ṛju paśyet sadā sattvān cakṣuṣā saṃpiban iva 
SA_T04_santbcpu-535	etāneva samāśritya buddhatvaṃ me bhaviṣyati // Bca_5.80 //	etān eva samāśritya buddha tvam me bhaviṣyati 
SA_T04_santbcpu-536	sātatyābhiniveśotthaṃ pratipakṣotthameva ca /	sātatya abhiniveśa uttham pratipakṣa uttham eva ca 
SA_T04_santbcpu-537	guṇopakārikṣetre ca duḥkhite ca mahacchubham // Bca_5.81 //	guṇa upakāri kṣetre ca duḥkhite ca mahat śubham 
SA_T04_santbcpu-538	dakṣa utthānasaṃpannaḥ svayaṅkārī sadā bhavet /	dakṣaḥ utthāna saṃpannaḥ svayaṅkārī sadā bhavet 
SA_T04_santbcpu-539	nāvakāśaḥ pradātavyaḥ kasyacitsarvakarmasu // Bca_5.82 //	na avakāśaḥ pradātavyaḥ kasyacid sarva karmasu 
SA_T04_santbcpu-540	uttarottarataḥ śreṣṭhā dānapāramitādayaḥ /	uttarottarataḥ śreṣṭhāḥ dānapāramitā ādayaḥ 
SA_T04_santbcpu-541	netarārthaṃ tyajecchreṣṭhām anyatrācārasetutaḥ // Bca_5.83 //	na itara artham tyajet śreṣṭhām anyatra ācāra setutaḥ 
SA_T04_santbcpu-542	evaṃ buddhvā parārtheṣu bhavetsatatamutthitaḥ /	evam buddhvā parārtheṣu bhavet satatam utthitaḥ 
SA_T04_santbcpu-543	niṣiddhamapyanujñātaṃ kṛpālorarthadarśinaḥ // Bca_5.84 //	niṣiddham api anujñātam kṛpāloḥ artha darśinaḥ 
SA_T04_santbcpu-544	vinipātagatānātha-bratasthān saṃvibhajya ca /	vinipāta gatān nātha brata sthān saṃvibhajya ca 
SA_T04_santbcpu-545	bhuñjīta madhyamāṃ mātrāṃ tricīvarabahistyajet // Bca_5.85 //	bhuñjīta madhyamām mātrām tricīvara bahis tyajet 
SA_T04_santbcpu-546	saddharmasebakaṃ kāyam itarārthe na pīḍayet /	saddharma sebakam kāyam itara arthe na pīḍayet 
SA_T04_santbcpu-547	evameva hi sattvānām āśāmāśu prapūrayet // Bca_5.86 //	evam eva hi sattvānām āśām āśu prapūrayet 
SA_T04_santbcpu-548	tyajenna jīvitaṃ tasmād aśuddhe karuṇāśaye /	tyajet na jīvitam tasmāt aśuddhe karuṇā āśaye 
SA_T04_santbcpu-549	tulyāśaye tu tattyājyam itthaṃ na parihīyate // Bca_5.87 //	tulya āśaye tu tat tyājyam ittham na parihīyate 
SA_T04_santbcpu-550	dharmaṃ nirgaurave svasthe na śiroveṣṭhite vadet /	dharmam nirgaurave svasthe na śiraḥ veṣṭhite vadet 
SA_T04_santbcpu-551	sacchatradaṇḍaśastre ca nāvaguṇṭhitamastake // Bca_5.88 //	sat chatra daṇḍa śastre ca na avaguṇṭhita mastake 
SA_T04_santbcpu-552	gambhīrodāramalpeṣu na strīṣu puruṣaṃ vinā /	gambhīra udāram alpeṣu na strīṣu puruṣam vinā 
SA_T04_santbcpu-553	hīnotkṛṣṭeṣu dharmeṣu samaṃ gauravamācaret // Bca_5.89 //	hīna utkṛṣṭeṣu dharmeṣu samam gauravam ācaret 
SA_T04_santbcpu-554	nodāradharmapātraṃ ca hīne dharme niyojayet /	na udāra dharma pātram ca hīne dharme niyojayet 
SA_T04_santbcpu-555	na cācāraṃ parityajya sūtramantraiḥ pralobhayet // Bca_5.90 //	na ca ācāram parityajya sūtra mantraiḥ pralobhayet 
SA_T04_santbcpu-556	dantakāṣṭhasya kheṭasya visarjanamapāvṛtam /	dantakāṣṭhasya kheṭasya visarjanam apāvṛtam 
SA_T04_santbcpu-557	neṣṭaṃ jale sthale bhogye mūtrādeścāpi garhitam // Bca_5.91 //	na iṣṭam jale sthale bhogye mūtra ādeḥ ca api garhitam 
SA_T04_santbcpu-558	mukhapūraṃ na bhuñjīta saśabdaṃ prasṛtānanam /	mukha pūram na bhuñjīta sa śabdam prasṛta ānanam 
SA_T04_santbcpu-559	pralambapādaṃ nāsīta na bāhū mardayetsamam // Bca_5.92 //	pralamba pādam na āsīta na bāhū mardayet samam 
SA_T04_santbcpu-560	naikayā'nyastriyā kuryād yānaṃ śayanamāsanam /	na ekayā anya striyā kuryāt yānam śayanam āsanam 
SA_T04_santbcpu-561	lokāprasādakaṃ sarvaṃ dṛṣṭvā pṛṣṭvā ca varjayet // Bca_5.93 //	loka aprasādakam sarvam dṛṣṭvā pṛṣṭvā ca varjayet 
SA_T04_santbcpu-562	nāṅgulyā kārayetkiṃcid dakṣiṇena tu sādaram /	na aṅgulyā kārayet kiṃcid dakṣiṇena tu sādaram 
SA_T04_santbcpu-563	samastenaiva hastena mārgamapyevamādiśet // Bca_5.94 //	samastena eva hastena mārgam api evam ādiśet 
SA_T04_santbcpu-564	na bāhūtkṣepakaṃ kaṃcic chabdayedalpasaṃbhrame /	na bāhu utkṣepakam kaṃcid śabdayet alpa saṃbhrame 
SA_T04_santbcpu-565	acchaṭādi tu kartavyam anyathā syādasaṃvṛtaḥ // Bca_5.95 //	tu kartavyam anyathā syāt asaṃvṛtaḥ 
SA_T04_santbcpu-566	nāthanirvāṇaśayyāvac chayītepsitayā diśā /	nātha nirvāṇa śayyā vat śayīta īpsitayā diśā 
SA_T04_santbcpu-567	saṃprajāna/	saṃprajāna 
SA_T04_santbcpu-568	llaghūtthānaḥ prāgavaśyaṃ niyogataḥ // Bca_5.96 //	         
SA_T04_santbcpu-569	ācāro bodhisattvānām aprameya udāhṛtaḥ /	ācāraḥ bodhisattvānām aprameyaḥ udāhṛtaḥ 
SA_T04_santbcpu-570	cittaśodhanamācāraṃ niyataṃ tāvadācaret // Bca_5.97 //	citta śodhanam ācāram niyatam tāvat ācaret 
SA_T04_santbcpu-571	rātrindivaṃ ca triskandhaṃ trikālaṃ ca pravartayet /	rātrindivam ca tri skandham tri kālam ca pravartayet 
SA_T04_santbcpu-572	śeṣāpattiśamastena bodhicittajināśrayāt // Bca_5.98 //	śeṣa āpatti śamaḥ tena bodhi citta jina āśrayāt 
SA_T04_santbcpu-573	yā avasthāḥ prapadyeta svayaṃ paravaśo 'pi vā /	yāḥ avasthāḥ prapadyeta svayam vā 
SA_T04_santbcpu-574	tāsvavasthāsu yāḥ śikṣāḥ śikṣettā eva yatnataḥ // Bca_5.99 //	tāsu avasthāsu yāḥ śikṣāḥ śikṣet tāḥ eva yatnataḥ 
SA_T04_santbcpu-575	na hi tadvidyate kiṃcid yanna śikṣyaṃ jinātmajaiḥ /	na hi tat vidyate kiṃcid yat na śikṣyam jina ātmajaiḥ 
SA_T04_santbcpu-576	na tadasti na yatpuṇyam evaṃ viharataḥ sataḥ // Bca_5.100 //	na tat asti na yat puṇyam evam viharataḥ sataḥ 
SA_T04_santbcpu-577	pāramparyeṇa sākṣādvā sattvārthaṃ nānyadācaret /	pāramparyeṇa sākṣāt vā sattva artham na anyat ācaret 
SA_T04_santbcpu-578	sattvānāmeva cārthāya sarvaṃ bodhāya nāmayet // Bca_5.101 //	sattvānām eva ca arthāya sarvam bodhāya nāmayet 
SA_T04_santbcpu-579	sadā kalyāṇamitraṃ ca jīvitārthe 'pi na tyajet /	sadā kalyāṇa mitram ca jīvita arthe na tyajet 
SA_T04_santbcpu-580	bodhisattvavratadharaṃ mahāyānārthakovidam // Bca_5.102 //	bodhisattva vrata dharam mahāyāna artha kovidam 
SA_T04_santbcpu-581	śrīsaṃbhavavimokṣācca śikṣedyadguruvartanam /	śrī saṃbhava vimokṣāt ca śikṣet yat guru vartanam 
SA_T04_santbcpu-582	etaccānyacca buddhoktaṃ jñeyaṃ sūtrāntavācanāt // Bca_5.103 //	etat ca anyat ca buddha uktam jñeyam sūtrānta vācanāt 
SA_T04_santbcpu-583	śikṣāḥ sūtreṣu dṛśyante tasmātsūtrāṇi vācayet /	śikṣāḥ sūtreṣu dṛśyante tasmāt sūtrāṇi vācayet 
SA_T04_santbcpu-584	ākāśagarbhe sūtre ca mūlāpattīrnirūpayet // Bca_5.104 //	ākāśagarbhe sūtre ca mūla āpattīḥ nirūpayet 
SA_T04_santbcpu-585	śikṣāsamuccayo 'vaśyaṃ draṣṭavyaśca punaḥ punaḥ /	śikṣāsamuccayaḥ vaśyam draṣṭavyaḥ ca punar punar 
SA_T04_santbcpu-586	vistareṇa sadācāro yasmāttatra pradarśitaḥ // Bca_5.105 //	vistareṇa sat ācāraḥ yasmāt tatra pradarśitaḥ 
SA_T04_santbcpu-587	saṅkṣepeṇāthavā tāvat paśyetsūtrasamuccayam /	saṅkṣepeṇa athavā tāvat paśyet sūtrasamuccayam 
SA_T04_santbcpu-588	āryanāgārjunābaddhaṃ dvitīyaṃ ca prayatnataḥ // Bca_5.106 //	ārya nāgārjuna ābaddham dvitīyam ca prayatnataḥ 
SA_T04_santbcpu-589	yato nivāryate yatra yadeva ca niyujyate /	yatas nivāryate yatra yat eva ca niyujyate 
SA_T04_santbcpu-590	tallokacittarakṣārthaṃ śikṣāṃ dṛṣṭvā samācaret // Bca_5.107 //	śikṣām dṛṣṭvā samācaret 
SA_T04_santbcpu-591	etadeva samāsena saṃprajanyasya lakṣaṇam /	etat eva samāsena saṃprajanyasya lakṣaṇam 
SA_T04_santbcpu-592	yatkāyacittāvasthāyāḥ pratyavekṣā muhurmuhuḥ // Bca_5.108 //	yat kāya citta avasthāyāḥ pratyavekṣā muhur muhur 
SA_T04_santbcpu-593	kāyenaiva paṭhiṣyāmi vākpāṭhena tu kiṃ bhavet /	kāyena eva paṭhiṣyāmi vāc pāṭhena tu kim bhavet 
SA_T04_santbcpu-594	cikitsāpāṭhamātreṇa rogiṇaḥ kiṃ bhaviṣyati // Bca_5.109 //	cikitsā pāṭha mātreṇa rogiṇaḥ kim bhaviṣyati 
SA_T04_santbcpu-595	iti bodhicaryāvatāre saṃprajanyarakṣaṇaṃ nāma pañcamaḥ paricchedaḥ // ****************************************************************	iti bodhicaryāvatāre saṃprajanyarakṣaṇam nāma pañcamaḥ paricchedaḥ 
SA_T04_santbcpu-596	Pariccheda 6	pariccheda 
SA_T04_santbcpu-597	sarvametatsucaritaṃ dānaṃ sugatapūjanam /	sarvam etat su caritam dānam sugata pūjanam 
SA_T04_santbcpu-598	kṛtaṃ kalpasahasrairyat pratighaḥ pratihanti tat // Bca_6.1 //	kṛtam kalpa sahasraiḥ yat pratighaḥ pratihanti tat 
SA_T04_santbcpu-599	na ca dveṣasamaṃ pāpaṃ na ca kṣāntisamaṃ tapaḥ /	na ca dveṣa samam pāpam na ca kṣānti samam tapaḥ 
SA_T04_santbcpu-600	tasmāt kṣāntiṃ prayatnena bhāvayedvividhairnayaiḥ // Bca_6.2 //	tasmāt kṣāntim prayatnena bhāvayet vividhaiḥ nayaiḥ 
SA_T04_santbcpu-601	manaḥ śamaṃ na gṛhṇāti na prītisukhamaśnute /	manaḥ śamam na gṛhṇāti na prīti sukham aśnute 
SA_T04_santbcpu-602	na nidrāṃ na dhṛtiṃ yāti dveṣaśalye hṛdi sthite // Bca_6.3 //	na nidrām na dhṛtim yāti dveṣa śalye hṛdi sthite 
SA_T04_santbcpu-603	pūjayatyarthamānairyān ye 'pi cainaṃ samāśritāḥ /	pūjayati artha mānaiḥ yān ye ca enam samāśritāḥ 
SA_T04_santbcpu-604	te 'pyenaṃ hantumicchanti svāminaṃ dveṣadurbhagam // Bca_6.4 //	te pi enam hantum icchanti svāminam dveṣa durbhagam 
SA_T04_santbcpu-605	suhṛdo 'pyudvijante 'smād dadāti na ca sevyate /	suhṛdaḥ pi udvijante smāt dadāti na ca sevyate 
SA_T04_santbcpu-606	saṅkṣepānnāsti tatkiṃcit krodhano yena susthitaḥ // Bca_6.5 //	saṅkṣepāt nā asti tat kiṃcid krodhanaḥ yena susthitaḥ 
SA_T04_santbcpu-607	evamādīni duḥkhāni karotītyarisaṃjñayā /	evamādīni duḥkhāni karoti iti ari saṃjñayā 
SA_T04_santbcpu-608	yaḥ krodhaṃ hanti nirbandhāt sa sukhīha paratra ca // Bca_6.6 //	yaḥ krodham hanti nirbandhāt sa sukhī iha paratra ca 
SA_T04_santbcpu-609	aniṣṭakaraṇājjātam iṣṭasya ca vighātanāt /	aniṣṭa karaṇāt jātam iṣṭasya ca vighātanāt 
SA_T04_santbcpu-610	daurmanasyāśanaṃ prāpya dveṣo dṛpto nihanti mām // Bca_6.7 //	daurmanasya aśanam prāpya dveṣaḥ dṛptaḥ nihanti mām 
SA_T04_santbcpu-611	tasmādvighātayiṣyāmi tasyāśanamahaṃ ripoḥ /	tasmāt vighātayiṣyāmi tasya aśanam aham ripoḥ 
SA_T04_santbcpu-612	yasmānna madvadhādanyat kṛtyamasyāsti vairiṇaḥ // Bca_6.8 //	yasmāt na mad vadhāt anyat kṛtyam asya asti vairiṇaḥ 
SA_T04_santbcpu-613	atyaniṣṭāgamenāpi na kṣobhyā muditā mayā /	ati aniṣṭa āgamena api na kṣobhyāḥ muditāḥ mayā 
SA_T04_santbcpu-614	daurmanasye 'pi nāstīṣṭaṃ kuśalaṃ tvavahīyate // Bca_6.9 //	daurmanasye na asti iṣṭam kuśalam tu avahīyate 
SA_T04_santbcpu-615	yadyastyeva pratīkāro daurmanasyena tatra kim /	yadi asti eva pratīkāraḥ daurmanasyena tatra kim 
SA_T04_santbcpu-616	atha nāsti pratīkāro daurmanasyena tatra kim // Bca_6.10 //	atha nā asti pratīkāraḥ daurmanasyena tatra kim 
SA_T04_santbcpu-617	duḥkhaṃ nyakkārapāruṣyam ayaśaścetyanīpsitam /	duḥkham nyakkāra pāruṣyam ayaśaḥ ca iti anīpsitam 
SA_T04_santbcpu-618	priyāṇāmātmano vāpi śatroścaitadviparyayāt // Bca_6.11 //	priyāṇām ātmanaḥ vā api śatroḥ ca etad viparyayāt 
SA_T04_santbcpu-619	kathaṃcillabhyate saukhyaṃ duḥkhaṃ sthitamayantataḥ /	kathaṃcid labhyate saukhyam duḥkham 
SA_T04_santbcpu-620	duḥkhenaiva ca niḥsāraś cetastasmāddṛḍhībhava // Bca_6.12 //	duḥkhena eva ca niḥsāraḥ cetaḥ tasmāt dṛḍhībhava 
SA_T04_santbcpu-621	durgāputrakakarṇāṭā dāhacchedādivedanām /	durgā putraka karṇāṭāḥ dāha cheda ādi vedanām 
SA_T04_santbcpu-622	vṛthā sahante muktyartham ahaṃ kasmāttu kātaraḥ // Bca_6.13 //	vṛthā sahante mukti artham aham kasmāt tu kātaraḥ 
SA_T04_santbcpu-623	na kiṃcidasti tadvastu yadabhyāsasya duṣkaram /	na kiṃcid asti tat vastu yat abhyāsasya duṣkaram 
SA_T04_santbcpu-624	tasmānmṛduvyathābhyāsāt soḍhavyāpi mahāvyathā // Bca_6.14 //	tasmāt mṛdu vyathā abhyāsāt soḍhavyā api mahā vyathā 
SA_T04_santbcpu-625	uddaṃśadaṃśamaśaka-kṣutpipāsādivedanām /	uddaṃśa daṃśa maśaka kṣudh pipāsā ādi vedanām 
SA_T04_santbcpu-626	mahatkaṇḍvādiduḥkhaṃ ca kimanarthaṃ na paśyasi // Bca_6.15 //	mahat kaṇḍū ādi duḥkham ca kim anartham na paśyasi 
SA_T04_santbcpu-627	śītoṣṇavṛṣṭivātādhi-vyādhibandhanatāḍanaiḥ /	śīta uṣṇa vṛṣṭi vāta ādhi vyādhi bandhana tāḍanaiḥ 
SA_T04_santbcpu-628	saukumāryaṃ na kartavyam anyathā vardhate vyathā // Bca_6.16 //	saukumāryam na kartavyam anyathā vardhate vyathā 
SA_T04_santbcpu-629	kecitsvaśoṇitaṃ dṛṣṭvā vikramante viśeṣataḥ /	kecid sva śoṇitam dṛṣṭvā vikramante viśeṣataḥ 
SA_T04_santbcpu-630	paraśoṇitamapyeke dṛṣṭvā mūrcchāṃ vrajanti yat // Bca_6.17 //	para śoṇitam api eke dṛṣṭvā mūrcchām vrajanti yat 
SA_T04_santbcpu-631	taccittasya dṛḍhatvena kātaratvena cāgatam /	tat cittasya dṛḍha tvena kātara tvena ca āgatam 
SA_T04_santbcpu-632	duḥkhaduryodhanastasmād bhavedabhibhavedvyathām // Bca_6.18 //	duḥkha duryodhanaḥ tasmāt bhavet abhibhavet vyathām 
SA_T04_santbcpu-633	duḥkhe 'pi naiva cittasya prasādaṃ kṣobhayedbudhaḥ /	duḥkhe na eva cittasya prasādam kṣobhayet budhaḥ 
SA_T04_santbcpu-634	saṅgrāmo hi saha kleśair yuddhe ca sulabhā vyathā // Bca_6.19 //	saṅgrāmaḥ hi saha kleśaiḥ yuddhe ca sulabhā vyathā 
SA_T04_santbcpu-635	urasārātighātān ye pratīcchanto jayantyarīn /	urasā arāti ghātān ye pratīcchantaḥ jayanti arīn 
SA_T04_santbcpu-636	te te vijayinaḥ śūrāḥ śeṣāstu mṛtamārakāḥ // Bca_6.20 //	te te vijayinaḥ śūrāḥ śeṣāḥ tu mṛta mārakāḥ 
SA_T04_santbcpu-637	guṇo 'paraśca duḥkhasya yatsaṃvegānmadacyutiḥ /	paraḥ ca duḥkhasya yad saṃvegāt mada cyutiḥ 
SA_T04_santbcpu-638	saṃsāriṣu ca kāruṇyaṃ pāpādbhītirjine spṛhā // Bca_6.21 //	saṃsāriṣu ca kāruṇyam pāpāt bhītiḥ jine spṛhā 
SA_T04_santbcpu-639	pittādiṣu na me kopo mahāduḥkhakareṣvapi /	pitta ādiṣu na me kopaḥ mahā duḥkha kareṣu api 
SA_T04_santbcpu-640	sacetaneṣu kiṃ kopaḥ te 'pi pratyayakopitāḥ // Bca_6.22 //	sa cetaneṣu kim kopaḥ te pi pratyaya kopitāḥ 
SA_T04_santbcpu-641	aniṣyamāṇamapyetac chūlamutpadyate yathā /	an iṣyamāṇam api etat śūlam utpadyate yathā 
SA_T04_santbcpu-642	aniṣyamāṇo 'pi balāt krodha utpadyate tathā // Bca_6.23 //	aniṣyamāṇaḥ pi balāt krodhaḥ utpadyate tathā 
SA_T04_santbcpu-643	kupyāmīti na saṃcintya kupyati svecchayā janaḥ /	kupyāmi iti na saṃcintya kupyati sva icchayā janaḥ 
SA_T04_santbcpu-644	utpatsya ityabhipretya krodha utpadyate na ca // Bca_6.24 //	utpatsye iti abhipretya krodhaḥ utpadyate na ca 
SA_T04_santbcpu-645	ye kecidaparādhāstu pāpāni vividhāni ca /	ye kecid aparādhāḥ tu pāpāni vividhāni ca 
SA_T04_santbcpu-646	sarvaṃ yatpratyayabalāt svatantraṃ tu na vidyate // Bca_6.25 //	sarvam yat pratyaya balāt svatantram tu na vidyate 
SA_T04_santbcpu-647	na ca pratyayasāmagryā janayāmīti cetanā /	na ca pratyaya sāmagryā janayāmi iti cetanā 
SA_T04_santbcpu-648	na cāpi janitasyāsti janito 'smīti cetanā // Bca_6.26 //	na ca api janitasya asti smi iti cetanā 
SA_T04_santbcpu-649	yatpradhānaṃ kilābhīṣṭaṃ yattadātmeti kalpitam /	yat pradhānam kila abhīṣṭam yat tat ātmā iti kalpitam 
SA_T04_santbcpu-650	tadeva hi bhavāmīti na saṃcintyopajāyate // Bca_6.27 //	tat eva hi bhavāmi iti na saṃcintya upajāyate 
SA_T04_santbcpu-651	anutpannaṃ hi tannāsti ka icchedbhavituṃ tadā /	anutpannam hi tat nā asti kaḥ icchet bhavitum tadā 
SA_T04_santbcpu-652	viṣayavyāpṛtatvācca niroddhumapi nehate // Bca_6.28 //	viṣaya vyāpṛta tvāt ca niroddhum api nā īhate 
SA_T04_santbcpu-653	nityo hyacetanaścātmā vyomavat sphuṭamakriyaḥ /	nityaḥ hi acetanaḥ ca ātmā vyoma vat sphuṭam akriyaḥ 
SA_T04_santbcpu-654	pratyayāntarasaṅge 'pi nirvikārasya kā kriyā // Bca_6.29 //	pratyaya antara saṅge pi nirvikārasya kā kriyā 
SA_T04_santbcpu-655	yaḥ pūrvavatkriyākāle kriyāyāstena kiṃ kṛtam /	yaḥ pūrvavat kriyā kāle kriyāyāḥ tena kim kṛtam 
SA_T04_santbcpu-656	tasya kriyeti saṃbandhe katarattannibandhanam // Bca_6.30 //	tasya kriyā iti saṃbandhe katarat tad nibandhanam 
SA_T04_santbcpu-657	evaṃ paravaśaṃ sarvaṃ yadvaśaṃ so 'pi cāvaśaḥ /	evam paravaśam sarvam yadvaśam saḥ ca avaśaḥ 
SA_T04_santbcpu-658	nirmāṇavadaceṣṭeṣu bhāveṣvevaṃ kva kupyate // Bca_6.31 //	nirmāṇa vat aceṣṭeṣu bhāveṣu evam kva kupyate 
SA_T04_santbcpu-659	vāraṇāpi na yuktaivaṃ kaḥ kiṃ vārayatīti cet /	na yuktā evam kaḥ kim vārayati iti ced 
SA_T04_santbcpu-660	yuktā pratītyatā yasmād duḥkhasyoparatirmatā // Bca_6.32 //	yuktā yasmāt duḥkhasya uparatiḥ matā 
SA_T04_santbcpu-661	tasmādamitraṃ mitraṃ vā dṛṣṭvāpyanyāyakāriṇam /	tasmāt amitram mitram vā dṛṣṭvā api anyāya kāriṇam 
SA_T04_santbcpu-662	īdṛśāḥ pratyayā asyety evaṃ matvā sukhī bhavet // Bca_6.33 //	īdṛśāḥ pratyayāḥ asya iti evam matvā sukhī bhavet 
SA_T04_santbcpu-663	yadi tu khecchayā siddhiḥ sarveṣāmeva dehinām /	yadi tu kha icchayā siddhiḥ sarveṣām eva dehinām 
SA_T04_santbcpu-664	na bhavetkasyacidduḥkhaṃ na duḥkhaṃ kaścidicchati // Bca_6.34 //	na bhavet kasyacid duḥkham na duḥkham kaścid icchati 
SA_T04_santbcpu-665	pramādādātmanātmānaṃ bādhante kaṇṭakādibhiḥ /	pramādāt ātmanā ātmānam bādhante kaṇṭaka ādibhiḥ 
SA_T04_santbcpu-666	bhaktacchedādibhiḥ kopād durāpastryādilipsayā // Bca_6.35 //	bhakta cheda ādibhiḥ kopāt durāpa strī ādi lipsayā 
SA_T04_santbcpu-667	udvandhanaprapātaiśca viṣāpathyādibhakṣaṇaiḥ /	udvandhana prapātaiḥ ca viṣa apathya ādi bhakṣaṇaiḥ 
SA_T04_santbcpu-668	nighnanti kecidātmānam apuṇyācaraṇena ca // Bca_6.36 //	nighnanti kecid ātmānam apuṇya ācaraṇena ca 
SA_T04_santbcpu-669	yadaivaṃ kleśavaśyatvād ghnantyātmānamapi priyam /	yadā evam kleśa vaśya tvāt ghnanti ātmānam api priyam 
SA_T04_santbcpu-670	tadaiṣāṃ parakāyeṣu parihāraḥ kathaṃ bhavet // Bca_6.37 //	tadā eṣām para kāyeṣu parihāraḥ katham bhavet 
SA_T04_santbcpu-671	kleśonmattīkṛteṣveṣu pravṛtteṣvātmaghātane /	kleśa unmattīkṛteṣu eṣu pravṛtteṣu ātma ghātane 
SA_T04_santbcpu-672	na kevalaṃ dayā nāsti krodha utpadyate katham // Bca_6.38 //	na kevalam dayā nā asti krodhaḥ utpadyate katham 
SA_T04_santbcpu-673	yadi svabhāvo bālānāṃ paropadravakāritā /	yadi svabhāvaḥ bālānām para upadrava kāri tā 
SA_T04_santbcpu-674	teṣu kopo na yukto me yathāgnau dahanātmake // Bca_6.39 //	teṣu kopaḥ na yuktaḥ me yathā agnau dahana ātmake 
SA_T04_santbcpu-675	atha doṣo 'yamāgantuḥ sattvāḥ prakṛtipeśalāḥ /	atha doṣaḥ yam āgantuḥ sattvāḥ prakṛti peśalāḥ 
SA_T04_santbcpu-676	yathāpyayuktastatkopaḥ kaṭudhūme yathāmbare // Bca_6.40 //	yathā api ayuktaḥ tad kopaḥ kaṭu dhūme yathā ambare 
SA_T04_santbcpu-677	mukhyaṃ daṇḍādikaṃ hitvā prerake yadi kupyate /	mukhyam daṇḍa ādikam hitvā prerake yadi kupyate 
SA_T04_santbcpu-678	dveṣeṇa preritaḥ so 'pi dveṣe dveṣo 'stu me varam // Bca_6.41 //	dveṣeṇa preritaḥ saḥ pi dveṣe dveṣaḥ astu me varam 
SA_T04_santbcpu-679	mayāpi pūrvaṃ sattvānām īdṛśyeva vyathā kṛtā /	mayā api pūrvam sattvānām īdṛśī eva vyathā kṛtā 
SA_T04_santbcpu-680	tasmānme yuktamevaitat sattvopadravakāriṇaḥ // Bca_6.42 //	tasmāt me yuktam eva etat sattva upadrava kāriṇaḥ 
SA_T04_santbcpu-681	tacchastraṃ mama kāyaśca dvayaṃ duḥkhasya kāraṇam /	tat śastram mama kāyaḥ ca dvayam duḥkhasya kāraṇam 
SA_T04_santbcpu-682	tena śastraṃ mayā kāyo gṛhītaḥ kutra kupyate // Bca_6.43 //	tena śastram mayā kāyaḥ gṛhītaḥ kutra kupyate 
SA_T04_santbcpu-683	gaṇḍo 'yaṃ pratimākāro gṛhīto ghaṭṭanāsahaḥ /	gaṇḍaḥ yam pratimā ākāraḥ gṛhītaḥ ghaṭṭana asahaḥ 
SA_T04_santbcpu-684	tṛṣṇāndhena mayā tatra vyathāyāṃ kutra kupyate // Bca_6.44 //	tṛṣṇā andhena mayā tatra vyathāyām kutra kupyate 
SA_T04_santbcpu-685	duḥkhaṃ necchāmi duḥkhasya hetumicchāmi bāliśaḥ /	duḥkham na icchāmi duḥkhasya hetum icchāmi bāliśaḥ 
SA_T04_santbcpu-686	svāparādhāgate duḥkhe kasmādanyatra kupyate // Bca_6.45 //	sva aparādha āgate duḥkhe kasmāt anyatra kupyate 
SA_T04_santbcpu-687	asipatravanaṃ yadvad yathā nārakapakṣiṇaḥ /	asipatravanam yadvat yathā nāraka pakṣiṇaḥ 
SA_T04_santbcpu-688	matkarmajanitā eva tathedaṃ kutra kupyate // Bca_6.46 //	mad karma janitāḥ eva tathā idam kutra kupyate 
SA_T04_santbcpu-689	matkarmacoditā eva jātā mayyapakāriṇaḥ /	mad karma coditāḥ eva jātāḥ mayi apakāriṇaḥ 
SA_T04_santbcpu-690	yena yāsyanti narakān mayaivāmī hatā nanu // Bca_6.47 //	yena yāsyanti narakān mayā eva amī hatāḥ nanu 
SA_T04_santbcpu-691	etānāśritya me pāpaṃ kṣīyate kṣamato bahu /	etān āśritya me pāpam kṣīyate kṣamataḥ bahu 
SA_T04_santbcpu-692	māmāśritya tu yāntyete narakān dīrghavedanān // Bca_6.48 //	mām āśritya tu yānti ete narakān dīrgha vedanān 
SA_T04_santbcpu-693	ahamevāpakāryeṣāṃ mamaite copakāriṇaḥ /	aham eva apakārī eṣām mama ete ca upakāriṇaḥ 
SA_T04_santbcpu-694	kasmādviparyayaṃ kṛtvā khalacetaḥ prakupyasi // Bca_6.49 //	kasmāt viparyayam kṛtvā khala cetaḥ prakupyasi 
SA_T04_santbcpu-695	bhavenmamāśayaguṇo na yāmi narakānyadi /	bhavet mama āśaya guṇaḥ na yāmi narakān yadi 
SA_T04_santbcpu-696	eṣāmatra kimāyātaṃ yadyātmā rakṣito mayā // Bca_6.50 //	eṣām atra kim āyātam yadi ātmā rakṣitaḥ mayā 
SA_T04_santbcpu-697	atha pratyapakārī syāṃ tathāpyete na rakṣitāḥ /	atha pratyapakārī syām tathā api ete na rakṣitāḥ 
SA_T04_santbcpu-698	hīyate cāpi me caryā tasmānnaṣṭāstapasvinaḥ // Bca_6.51 //	hīyate ca api me caryā tasmāt naṣṭāḥ tapasvinaḥ 
SA_T04_santbcpu-699	mano hantumamūrtatvān na śakyaṃ kenacit kvacit /	manaḥ hantum amūrta tvāt na śakyam kenacid kvacid 
SA_T04_santbcpu-700	śarīrābhiniveśāttu kāyaduḥkhena bādhyate // Bca_6.52 //	śarīra abhiniveśāt tu kāya duḥkhena bādhyate 
SA_T04_santbcpu-701	nyakvāraḥ paruṣaṃ vākyam ayaśaścetyayaṃ gaṇaḥ /	nyakvāraḥ paruṣam vākyam ayaśaḥ ca iti ayam gaṇaḥ 
SA_T04_santbcpu-702	kāyaṃ na bādhate tena cetaḥ kasmātprakupyasi // Bca_6.53 //	kāyam na bādhate tena cetaḥ kasmāt prakupyasi 
SA_T04_santbcpu-703	mayyaprasādo yo 'nyeṣāṃ sa kiṃ māṃ bhakṣayiṣyati /	mayi aprasādaḥ yaḥ nyeṣām sa kim mām bhakṣayiṣyati 
SA_T04_santbcpu-704	iha janmāntare vāpi yenāsau me 'nabhīpsitaḥ // Bca_6.54 //	iha janmāntare vā api yena asau me 
SA_T04_santbcpu-705	lābhāntarāyakāritvād yadyasau me 'nabhīpsitaḥ /	lābha antarāya kāri tvāt yadi asau me na bhīpsitaḥ 
SA_T04_santbcpu-706	naṅkṣyatīhaiva me lābhaḥ pāpaṃ tu sthāsyati dhruvam // Bca_6.55 //	naṅkṣyati iha eva me lābhaḥ pāpam tu sthāsyati dhruvam 
SA_T04_santbcpu-707	varamadyaiva me mṛtyur na mithyājīvitaṃ ciram /	varam adyā eva me mṛtyuḥ na mithyā jīvitam ciram 
SA_T04_santbcpu-708	yasmācciramapi sthitvā mṛtyuduḥkhaṃ tadaiva me // Bca_6.56 //	yasmāt ciram api sthitvā mṛtyu duḥkham tadā eva me 
SA_T04_santbcpu-709	svapne varṣaśataṃ saukhyaṃ bhuktvā yaśca vibudhyate /	svapne varṣa śatam saukhyam bhuktvā yaḥ ca vibudhyate 
SA_T04_santbcpu-710	muhūrtamaparo yaśca sukhī bhūtvā vibudhyate // Bca_6.57 //	muhūrtam aparaḥ yaḥ ca sukhī bhūtvā vibudhyate 
SA_T04_santbcpu-711	nanu nivartate saukhyaṃ dvayorapi bibuddhayoḥ /	nanu nivartate saukhyam dvayoḥ api bibuddhayoḥ 
SA_T04_santbcpu-712	saivopamā mṛtyukāle cirajībyalpajīvinoḥ // Bca_6.58 //	sā eva upamā mṛtyu kāle cira jībi alpa jīvinoḥ 
SA_T04_santbcpu-713	labdhvāpi ca bahū/	labdhvā api ca 
SA_T04_santbcpu-714	llābhān ciraṃ bhuktvā sukhānyapi /	ciram bhuktvā sukhāni api 
SA_T04_santbcpu-715	riktahastaśca nagnaśca yāsyāmi muṣito yathā // Bca_6.59 //	riktahastaḥ ca nagnaḥ ca yāsyāmi muṣitaḥ yathā 
SA_T04_santbcpu-716	pāpakṣayaṃ ca puṇyaṃ ca lābhājjīvan karomi cet /	pāpa kṣayam ca puṇyam ca lābhāt jīvan karomi ced 
SA_T04_santbcpu-717	puṇyakṣayaśca pāpaṃ ca lābhārthaṃ krudhyato nanu // Bca_6.60 //	puṇya kṣayaḥ ca pāpam ca lābha artham krudhyataḥ nanu 
SA_T04_santbcpu-718	yadarthameva jīvāmi tadeva yadi naśyati /	yad artham eva jīvāmi tat eva yadi naśyati 
SA_T04_santbcpu-719	kiṃ tena jīvitenāpi kevalāśubhakāriṇā // Bca_6.61 //	kim tena jīvitena api kevala aśubha kāriṇā 
SA_T04_santbcpu-720	avarṇavādini dveṣaḥ sattvānnāśayatīti cet /	avarṇa vādini dveṣaḥ sattvān nāśayati iti ced 
SA_T04_santbcpu-721	parāyaśaskare 'pyevaṃ kopaste kiṃ na jāyate // Bca_6.62 //	para ayaśaskare pi evam kopaḥ te kim na jāyate 
SA_T04_santbcpu-722	parāyattāprasādatvād aprasādiṣu te kṣamā /	parāyatta aprasāda tvāt aprasādiṣu te kṣamā 
SA_T04_santbcpu-723	kleśotpādaparāyatte kṣamā nāvarṇavādini // Bca_6.63 //	kleśa utpāda parāyatte kṣamā na avarṇa vādini 
SA_T04_santbcpu-724	pratimāstūpasaddharma-nāśakākrośakeṣu ca /	ca 
SA_T04_santbcpu-725	na yujyate mama dveṣo buddhādīnāṃ na hi byathā // Bca_6.64 //	na yujyate mama dveṣaḥ buddha ādīnām na hi byathā 
SA_T04_santbcpu-726	gurusālohitādīnāṃ priyāṇāṃ cāpakāriṣu /	guru sālohita ādīnām priyāṇām ca apakāriṣu 
SA_T04_santbcpu-727	pūrvavatpratyayotpādaṃ dṛṣṭvā kopaṃ nivārayet // Bca_6.65 //	pūrvavat pratyaya utpādam dṛṣṭvā kopam nivārayet 
SA_T04_santbcpu-728	cetanācetanakṛtā dehināṃ niyatā vyathā /	cetana acetana kṛtā dehinām niyatā vyathā 
SA_T04_santbcpu-729	sā vyathā cetane dṛṣṭā kṣamasvaināṃ vyathāmataḥ // Bca_6.66 //	sā vyathā cetane dṛṣṭā kṣamasva enām vyathām atas 
SA_T04_santbcpu-730	mohādeke 'parādhyanti kupyantyanye 'pi mohitāḥ /	mohāt eke parādhyanti kupyanti anye mohitāḥ 
SA_T04_santbcpu-731	brūmaḥ kameṣu nirdoṣaṃ kaṃ vā brūmo 'parādhinam // Bca_6.67 //	brūmaḥ kam eṣu nirdoṣam kam vā brūmaḥ parādhinam 
SA_T04_santbcpu-732	kasmādevaṃ kṛtaṃ pūrvaṃ yenaivaṃ bādhyase paraiḥ /	kasmāt evam kṛtam pūrvam yena evam bādhyase paraiḥ 
SA_T04_santbcpu-733	sarve karmaparāyattaḥ ko 'hamatrānyathākṛtau // Bca_6.68 //	sarve karma parāyattaḥ kaḥ ham atra anyathā kṛtau 
SA_T04_santbcpu-734	evaṃ buddhvā tu puṇyeṣu tathā yatnaṃ karomyaham /	evam buddhvā tu puṇyeṣu tathā yatnam karomi aham 
SA_T04_santbcpu-735	yena sarve bhaviṣyanti maitracittāḥ parasparam // Bca_6.69 //	yena sarve bhaviṣyanti maitra cittāḥ parasparam 
SA_T04_santbcpu-736	dahyamāne gṛhe yadvad agnirgatvā gṛhāntaram /	dahyamāne gṛhe yadvat agniḥ gatvā gṛha antaram 
SA_T04_santbcpu-737	tṛṇādau yatra sajyeta tadākṛṣyāpanīyate // Bca_6.70 //	tṛṇa ādau yatra tat ākṛṣya apanīyate 
SA_T04_santbcpu-738	evaṃ cittaṃ yadāsaṅgād dahyate dveṣavahninā /	evam cittam yadā āsaṅgāt dahyate dveṣa vahninā 
SA_T04_santbcpu-739	tatkṣaṇaṃ tatparityājyaṃ puṇyātmoddāhaśaṅkayā // Bca_6.71 //	tad kṣaṇam tat parityājyam puṇya ātma uddāha śaṅkayā 
SA_T04_santbcpu-740	māraṇīyaḥ kathaṃ chittvā muktaścetkimabhadrakam /	māraṇīyaḥ katham chittvā muktaḥ ced kim abhadrakam 
SA_T04_santbcpu-741	manuṣyaduḥkhairnarakān muktaścetkimabhadrakam // Bca_6.72 //	manuṣya duḥkhaiḥ narakāt muktaḥ ced kim abhadrakam 
SA_T04_santbcpu-742	yadyetanmātramevādya duḥkhaṃ soḍhuṃ na pāryate /	yadi etad mātram evā adya duḥkham soḍhum na pāryate 
SA_T04_santbcpu-743	tannārakavyathāhetuḥ krodhaḥ kasmānna vāryate // Bca_6.73 //	tat nāraka vyathā hetuḥ krodhaḥ kasmāt na vāryate 
SA_T04_santbcpu-744	kopārthamevamevāhaṃ narakeṣu sahasraśaḥ /	kopa artham evam eva aham narakeṣu sahasraśas 
SA_T04_santbcpu-745	kārito 'smi na cātmārthaḥ parārtho vā kṛto mayā // Bca_6.74 //	kāritaḥ smi na ca ātma arthaḥ parārthaḥ vā kṛtaḥ mayā 
SA_T04_santbcpu-746	na cedaṃ tādṛśaṃ duḥkhaṃ mahārthaṃ ca kariṣyati /	na ca idam tādṛśam duḥkham mahārtham ca kariṣyati 
SA_T04_santbcpu-747	jagadduḥkhahare duḥkhe prītirevātra yujyate // Bca_6.75 //	duḥkhe prītiḥ eva atra yujyate 
SA_T04_santbcpu-748	yadi prītisukhaṃ prāptam anyaiḥ stutvā guṇorjitam /	yadi prīti sukham prāptam anyaiḥ stutvā guṇa ūrjitam 
SA_T04_santbcpu-749	manastvamapi taṃ stutvā kasmādevaṃ na hṛṣyasi // Bca_6.76 //	manaḥ tvam api tam stutvā kasmāt evam na hṛṣyasi 
SA_T04_santbcpu-750	idaṃ ca te hṛṣṭisukhaṃ niravadyaṃ sukhodayam /	idam ca te hṛṣṭi sukham niravadyam sukha udayam 
SA_T04_santbcpu-751	na vāritaṃ ca guṇibhiḥ parāvarjanamuttamam // Bca_6.77 //	na vāritam ca guṇibhiḥ parāvarjanam uttamam 
SA_T04_santbcpu-752	tasyaiva sukhamityevaṃ tavedaṃ yadi na priyam /	tasya eva sukham iti evam tava idam yadi na priyam 
SA_T04_santbcpu-753	bhṛtidānādivirater dṛṣṭādṛṣṭaṃ hataṃ bhavet // Bca_6.78 //	bhṛti dāna ādi virateḥ dṛṣṭa adṛṣṭam hatam bhavet 
SA_T04_santbcpu-754	svaguṇe kīrtyamāne ca parasaukhyamapīcchasi /	sva guṇe kīrtyamāne ca para saukhyam api icchasi 
SA_T04_santbcpu-755	kīrtyamāne paraguṇe svasaukhyamapi necchasi // Bca_6.79 //	kīrtyamāne para guṇe sva saukhyam api nā icchasi 
SA_T04_santbcpu-756	bodhicittaṃ samutpādya sarvasattvasukhecchayā /	bodhi cittam samutpādya sarva sattva sukha icchayā 
SA_T04_santbcpu-757	svayaṃ labdhasukheṣvadya kasmātsattveṣu kupyasi // Bca_6.80 //	svayam labdha sukheṣu adya kasmāt sattveṣu kupyasi 
SA_T04_santbcpu-758	trailokyapūjyaṃ buddhatvaṃ sattvānāṃ kinna vāñchasi /	trailokya pūjyam buddha tvam sattvānām kin na vāñchasi 
SA_T04_santbcpu-759	satkāramitvaraṃ dṛṣṭvā teṣāṃ kiṃ paridahyase // Bca_6.81 //	satkāram itvaram dṛṣṭvā teṣām kim paridahyase 
SA_T04_santbcpu-760	puṣṇāti yastvayā poṣyaṃ tubhyameva dadāti saḥ /	puṣṇāti yaḥ tvayā poṣyam tubhyam eva dadāti saḥ 
SA_T04_santbcpu-761	kuṭumbajīvinaṃ lavdhvā na hṛṣyasi prakupyasi // Bca_6.82 //	kuṭumba jīvinam labdhvā na hṛṣyasi prakupyasi 
SA_T04_santbcpu-762	sa kiṃ necchati sattvānāṃ yasteṣāṃ bodhimicchati /	sa kim nā icchati sattvānām yaḥ teṣām bodhim icchati 
SA_T04_santbcpu-763	bodhicittaṃ kutastasya yo 'nyasaṃpadi kupyati // Bca_6.83 //	bodhi cittam kutas tasya yaḥ ni a saṃpadi kupyati 
SA_T04_santbcpu-764	yadi tena na tallabdhaṃ sthitaṃ dānapatergṛhe /	yadi tena na tat labdham sthitam dānapateḥ gṛhe 
SA_T04_santbcpu-765	sarvathāpi na tatte 'sti dattādattena tena kim // Bca_6.84 //	sarvathā api na tat te sti datta adattena tena kim 
SA_T04_santbcpu-766	kiṃ vārayatu puṇyāni prasannān svaguṇānatha /	kim vārayatu puṇyāni prasannān sva guṇān atha 
SA_T04_santbcpu-767	labhamāno na gṛhṇātu vada kena na kupyasi // Bca_6.85 //	labhamānaḥ na gṛhṇātu vada kena na kupyasi 
SA_T04_santbcpu-768	na kevalaṃ tvamātmānaṃ kṛtapāpaṃ na śocasi /	na kevalam tvam ātmānam kṛta pāpam na śocasi 
SA_T04_santbcpu-769	kṛtapuṇyaiḥ saha spardhām aparaiḥ kartumicchasi // Bca_6.86 //	kṛta puṇyaiḥ saha spardhām aparaiḥ kartum icchasi 
SA_T04_santbcpu-770	jātaṃ cedapriyaṃ śatros tvattuṣṭhyā kiṃ punarbhavet /	jātam ced apriyam śatroḥ tvad tuṣṭhyā kim punar bhavet 
SA_T04_santbcpu-771	tvadāśaṃsanamātreṇa na cāheturbhaviṣyati // Bca_6.87 //	tvad āśaṃsana mātreṇa na ca ahetuḥ bhaviṣyati 
SA_T04_santbcpu-772	ata tvadicchayā siddhaṃ tadduḥkhe kiṃ sukhaṃ tava /	tvad icchayā siddham tad duḥkhe kim sukham tava 
SA_T04_santbcpu-773	athāpyartho bhavedevam anarthaḥ konvataḥ paraḥ // Bca_6.88 //	athā api arthaḥ bhavet evam anarthaḥ paraḥ 
SA_T04_santbcpu-774	etaddhi baḍiśaṃ ghoraṃ kleśabāḍiśikārpitam /	etat hi baḍiśam ghoram 
SA_T04_santbcpu-775	yato narakapālāstvāṃ krītvā pakṣyanti kumbhiṣu // Bca_6.89 //	yatas naraka pālāḥ tvām krītvā pakṣyanti kumbhiṣu 
SA_T04_santbcpu-776	stutiryaśo 'tha satkāro na puṇyāya na cāyuṣe /	stutiḥ yaśaḥ satkāraḥ na puṇyāya na ca āyuṣe 
SA_T04_santbcpu-777	na balārthaṃ na cārogye na ca kāyasukhāya me // Bca_6.90 //	na bala artham na ca ārogye na ca kāya sukhāya me 
SA_T04_santbcpu-778	etāvāṃśca bhavetsvārtho dhīmataḥ svārthavedinaḥ /	etāvān ca bhavet sva arthaḥ dhīmataḥ sva artha vedinaḥ 
SA_T04_santbcpu-779	madyadyūtādi sevyaṃ syān mānasaṃ sukhamicchatā // Bca_6.91 //	madya dyūta ādi sevyam syāt mānasam sukham icchatā 
SA_T04_santbcpu-780	yaśo 'rthaṃ hārayantyartham ātmānaṃ mārayantyapi /	yaśaḥ rtham hārayanti artham ātmānam mārayanti api 
SA_T04_santbcpu-781	kimakṣarāṇi bhakṣyāṇi mṛte kasya ca tatsukham // Bca_6.92 //	kim akṣarāṇi bhakṣyāṇi mṛte kasya ca tad sukham 
SA_T04_santbcpu-782	yathā pāṃśugṛhe bhinne rodityārtaravaṃ śiśuḥ /	yathā pāṃśu gṛhe bhinne roditi ārta ravam śiśuḥ 
SA_T04_santbcpu-783	tathā stutiyaśohānau svacittaṃ pratibhāti me // Bca_6.93 //	tathā stuti yaśaḥ hānau sva cittam pratibhāti me 
SA_T04_santbcpu-784	śabdastāvadacittatvāt sa māṃ stautītyasaṃbhavaḥ /	śabdaḥ tāvat acitta tvāt sa mām stauti iti asaṃbhavaḥ 
SA_T04_santbcpu-785	paraḥ kila mayi prīta ityetatprītikāraṇam // Bca_6.94 //	paraḥ kila mayi prītaḥ iti etat prīti kāraṇam 
SA_T04_santbcpu-786	anyatra mayi vā prītyā kiṃ hi me parakīyayā /	anyatra mayi vā prītyā kim hi me parakīyayā 
SA_T04_santbcpu-787	tasyaiva tatprītisukhaṃ bhāgo nālpo 'pi me tataḥ // Bca_6.95 //	tasya eva tad prīti sukham bhāgaḥ me tatas 
SA_T04_santbcpu-788	tatsukhena sukhitvaṃ cet sarvatraiva mamāstu tat /	tad sukhena sukhi tvam ced sarvatra eva mama astu tat 
SA_T04_santbcpu-789	kasmādanyaprasādena sukhiteṣu na me sukham // Bca_6.96 //	kasmāt anya prasādena sukhiteṣu na me sukham 
SA_T04_santbcpu-790	tasmādahaṃ stuto 'smīti prītirātmani jāyate /	tasmāt aham stutaḥ smi iti prītiḥ ātmani jāyate 
SA_T04_santbcpu-791	tatrāpyevamasaṃbandhāt kevalaṃ śiśuceṣṭitam // Bca_6.97 //	tatra api evam asaṃbandhāt kevalam śiśu ceṣṭitam 
SA_T04_santbcpu-792	stutyādayaśca me kṣobhaṃ saṃvegaṃ nāśayantyamī /	stuti ādayaḥ ca me kṣobham saṃvegam nāśayanti amī 
SA_T04_santbcpu-793	guṇavatsu ca mātsaryaṃ saṃpatkopaṃ ca kurvate // Bca_6.98 //	guṇavatsu ca mātsaryam saṃpad kopam ca kurvate 
SA_T04_santbcpu-794	tasmātstutyādighātāya mama ye pratyupasthitāḥ /	tasmāt stuti ādi ghātāya mama ye pratyupasthitāḥ 
SA_T04_santbcpu-795	apāyapātarakṣārthaṃ pravṛttā nanu te mama // Bca_6.99 //	apāya pāta rakṣā artham pravṛttāḥ nanu te mama 
SA_T04_santbcpu-796	muktyarthinaścāyuktaṃ me lābhasatkārabandhanam /	mukti arthinaḥ ca ayuktam me lābha satkāra bandhanam 
SA_T04_santbcpu-797	ye mocayanti māṃ bandhād dveṣasteṣu kathaṃ mama // Bca_6.100 //	ye mocayanti mām bandhāt dveṣaḥ teṣu katham mama 
SA_T04_santbcpu-798	duḥkhaṃ praveṣṭukāmasya ye kapāṭatvamāgatāḥ /	duḥkham praveṣṭu kāmasya ye kapāṭa tvam āgatāḥ 
SA_T04_santbcpu-799	buddhādhiṣṭhānata iva dveṣasteṣu kathaṃ mama // Bca_6.101 //	buddha adhiṣṭhānataḥ iva dveṣaḥ teṣu katham mama 
SA_T04_santbcpu-800	puṇyavighnaḥ kṛto 'nenety atra kopo na yujyate /	puṇya vighnaḥ kṛtaḥ nena iti atra kopaḥ na yujyate 
SA_T04_santbcpu-801	kṣāntyā samaṃ tapo nāsti nanvetattadupasthitam // Bca_6.102 //	kṣāntyā samam tapaḥ nā asti nanu etat tat upasthitam 
SA_T04_santbcpu-802	athāhamātmadoṣeṇa na karomi kṣamāmiha /	athā aham ātma doṣeṇa na karomi kṣamām iha 
SA_T04_santbcpu-803	mayaivātra kṛto vighnaḥ puṇyahetāvupasthite // Bca_6.103 //	mayā eva atra kṛtaḥ vighnaḥ puṇya hetau upasthite 
SA_T04_santbcpu-804	yo hi yena vinā nāsti yasmiṃśca sati vidyate /	yaḥ hi yena vinā na asti yasmin ca sati vidyate 
SA_T04_santbcpu-805	sa eva kāraṇaṃ tasya sa kathaṃ vighna ucyate // Bca_6.104 //	saḥ eva kāraṇam tasya sa katham vighnaḥ ucyate 
SA_T04_santbcpu-806	na hi kālopapannena dānavighnaḥ kṛto 'rthinā /	na hi kāla upapannena dāna vighnaḥ kṛtaḥ ṛthinā 
SA_T04_santbcpu-807	na ca pravrājake prāpte pravrajyāvighna ucyate // Bca_6.105 //	na ca pravrājake prāpte pravrajyā vighnaḥ ucyate 
SA_T04_santbcpu-808	sulabhā yācakā loke durlabhāstvapakāriṇaḥ /	sulabhāḥ yācakāḥ loke durlabhāḥ tu apakāriṇaḥ 
SA_T04_santbcpu-809	yato me 'naparādhasya na kaścidaparādhyati // Bca_6.106 //	yatas me naparādhasya na kaścid aparādhyati 
SA_T04_santbcpu-810	aśramopārjitastasmād nṛhe nidhirivotthitaḥ /	aśrama upārjitaḥ tasmāt nṛ he nidhiḥ iva utthitaḥ 
SA_T04_santbcpu-811	bodhicaryāsahāyatvāt spṛhaṇīyo ripurmama // Bca_6.107 //	bodhi caryā sahāya tvāt spṛhaṇīyaḥ ripuḥ mama 
SA_T04_santbcpu-812	mayā cānena copāttaṃ tasmādetatkṣamāphalam /	mayā ca anena ca upāttam tasmāt etat kṣamā phalam 
SA_T04_santbcpu-813	etasmai prathamaṃ deyam etatpūrvā kṣamā yataḥ // Bca_6.108 //	etasmai prathamam deyam etad pūrvā kṣamā yatas 
SA_T04_santbcpu-814	kṣamāsiddhyāśayo nāsya tena pūjyo na cedariḥ /	kṣamā siddhi āśayaḥ na asya tena pūjyaḥ na ced ariḥ 
SA_T04_santbcpu-815	siddhiheturucito 'pi saddharmaḥ pūjyate katham // Bca_6.109 //	siddhi hetuḥ ucitaḥ saddharmaḥ pūjyate katham 
SA_T04_santbcpu-816	apakārāśayo 'syeti śatruryadi na pūjyate /	apakāra āśayaḥ sya iti śatruḥ yadi na pūjyate 
SA_T04_santbcpu-817	anyathā me kathaṃ kṣāntir bhiṣajīva hitodyate // Bca_6.110 //	anyathā me katham kṣāntiḥ bhiṣaji iva hita udyate 
SA_T04_santbcpu-818	tadduṣṭāśayamevātaḥ pratītyotpadyate kṣamā /	tad duṣṭa āśayam eva atas pratītya utpadyate kṣamā 
SA_T04_santbcpu-819	sa evātaḥ kṣamāhetuḥ pūjyaḥ saddharmavanmayā // Bca_6.111 //	saḥ eva atas kṣamā hetuḥ pūjyaḥ saddharma vat mayā 
SA_T04_santbcpu-820	sattvakṣetraṃ jinakṣetram ityato muninoditam /	sattva kṣetram jina kṣetram iti atas muninā uditam 
SA_T04_santbcpu-821	etānārādhya bahavaḥ saṃpatpāraṃ yato gatāḥ // Bca_6.112 //	etān ārādhya bahavaḥ saṃpad pāram yatas gatāḥ 
SA_T04_santbcpu-822	sattvebhyaśca jinebhyaśca buddhadharmāgame same /	sattvebhyaḥ ca jinebhyaḥ ca buddha dharma āgame same 
SA_T04_santbcpu-823	jineṣu gauravaṃ yadvan na sattveṣviti kaḥ kramaḥ // Bca_6.113 //	jineṣu gauravam yadvat na sattveṣu iti kaḥ kramaḥ 
SA_T04_santbcpu-824	āśayasya ca māhātmyaṃ na svataḥ kiṃ tu kāryataḥ /	āśayasya ca māhātmyam na svatas kim tu kāryataḥ 
SA_T04_santbcpu-825	samaṃ ca tena māhātmyaṃ sattvānāṃ tena te samāḥ // Bca_6.114 //	samam ca tena māhātmyam sattvānām tena te samāḥ 
SA_T04_santbcpu-826	maitryāśayaśca yatpūjyaḥ sattvamāhātmyameva tat /	maitrī āśayaḥ ca yat pūjyaḥ sattva māhātmyam eva tat 
SA_T04_santbcpu-827	buddhaprasādādyatpuṇyaṃ buddhamāhātmyameva tat // Bca_6.115 //	buddha prasādāt yat puṇyam buddha māhātmyam eva tat 
SA_T04_santbcpu-828	buddhadharmāgamāṃśena tasmātsattvā jinaiḥ samāḥ /	buddha dharma āgama aṃśena tasmāt sattvāḥ jinaiḥ samāḥ 
SA_T04_santbcpu-829	na tu buddhaiḥ samāḥ kecid anantāṃśairguṇārṇavaiḥ // Bca_6.116 //	na tu buddhaiḥ samāḥ kecid ananta aṃśaiḥ guṇa arṇavaiḥ 
SA_T04_santbcpu-830	guṇasāraikarāśīnāṃ guṇo 'ṇurapi cetkvacit /	guṇa sāra ekarāśīnām guṇaḥ ṇuḥ api ced kvacid 
SA_T04_santbcpu-831	dṛśyate tasya pūjārthaṃ trailokyamapi na kṣamam // Bca_6.117 //	dṛśyate tasya pūjā artham trailokyam api na kṣamam 
SA_T04_santbcpu-832	buddhadharmodayāṃśastu śreṣṭhaḥ sattveṣu vidyate /	buddha dharma udaya aṃśaḥ tu śreṣṭhaḥ sattveṣu vidyate 
SA_T04_santbcpu-833	etadaṃśānurūpyeṇa sattvapūjā kṛtā bhavet // Bca_6.118 //	etad aṃśa ānurūpyeṇa sattva pūjā kṛtā bhavet 
SA_T04_santbcpu-834	kiṃ ca niśchadmabandhūnām aprameyopakāriṇām /	kim ca niśchadma bandhūnām aprameya upakāriṇām 
SA_T04_santbcpu-835	sattvārādhanamutsṛjya niṣkṛtiḥ kā parā bhavet // Bca_6.119 //	sattva ārādhanam utsṛjya niṣkṛtiḥ kā parā bhavet 
SA_T04_santbcpu-836	bhindanti dehaṃ praviśantyavīcīṃ yeṣāṃ kṛte tatra kṛte kṛtaṃ syāt /	bhindanti deham praviśanti avīcīm yeṣām kṛte tatra kṛte kṛtam syāt 
SA_T04_santbcpu-837	mahāpakāriṣvapi tena sarva-kalyāṇamevācaraṇīyameṣu // Bca_6.120 //	mahā apakāriṣu api tena sarva kalyāṇam eva ācaraṇīyam eṣu 
SA_T04_santbcpu-838	svayaṃ mama svāmina eva tāvat tadarthamātmanyapi nirvyapekṣāḥ /	svayam mama svāminaḥ eva tāvat tad artham ātmani api nirvyapekṣāḥ 
SA_T04_santbcpu-839	ahaṃ kathaṃ svāmiṣu teṣu teṣu karomi mānaṃ na tu dāsabhāvam // Bca_6.121 //	aham katham svāmiṣu teṣu teṣu karomi mānam na tu dāsa bhāvam 
SA_T04_santbcpu-840	yeṣāṃ sukhe yānti mudaṃ munīndrā yeṣāṃ vyathāyāṃ praviśanti manyum /	yeṣām sukhe yānti mudam muni indrāḥ yeṣām vyathāyām praviśanti manyum 
SA_T04_santbcpu-841	tattoṣaṇātsarvamunīndratuṣṭis tatrāpakāre 'pakṛtaṃ munīnām // Bca_6.122 //	tad toṣaṇāt sarva munīndra tuṣṭiḥ tatra apakāre munīnām 
SA_T04_santbcpu-842	ādīptakāyasya yathā samantān na sarvakāmairapi saumanasyam /	ādīpta kāyasya yathā samantāt na sarva kāmaiḥ api saumanasyam 
SA_T04_santbcpu-843	sattvavyathāyāmapi tadvadeva na prītyupāyo 'sti dayāmayānām // Bca_6.123 //	sattva vyathāyām api tadvat eva na prīti upāyaḥ sti dayā mayānām 
SA_T04_santbcpu-844	tasmānmayā yajjanaduḥkhadena duḥkhaṃ kṛtaṃ sarvamahākṛpāṇām /	tasmāt mayā yat jana duḥkha dena duḥkham kṛtam sarva mahā kṛpāṇām 
SA_T04_santbcpu-845	tadadya pāpaṃ pratideśayāmi yatkheditāstanmunayaḥ kṣamantām // Bca_6.124 //	tat adya pāpam pratideśayāmi yat kheditāḥ tat munayaḥ kṣamantām 
SA_T04_santbcpu-846	ārādhanāyādya tathāgatānāṃ sarvātmanā dāsyamupaimi loke /	ārādhanāya adya tathāgatānām sarva ātmanā dāsyam upaimi loke 
SA_T04_santbcpu-847	kurvantu me mūrdhni padaṃ janaughā vighnantu vā tuṣyatu lokanāthaḥ // Bca_6.125 //	kurvantu me mūrdhni padam jana oghāḥ vighnantu vā tuṣyatu lokanāthaḥ 
SA_T04_santbcpu-848	ātmīkṛtaṃ sarvamidaṃ jagattaiḥ kṛpātmabhirnaiva hi saṃśayo 'sti /	ātmīkṛtam sarvam idam jagat taiḥ kṛpā ātmabhiḥ na eva hi saṃśayaḥ sti 
SA_T04_santbcpu-849	dṛśyanta ete nanu sattvarūpās ta eva nāthāḥ kimanādaro 'tra // Bca_6.126 //	dṛśyante ete nanu sattva rūpāḥ te eva nāthāḥ 
SA_T04_santbcpu-850	tathāgatārādhanametadeva svārthasya saṃsādhanametadeva /	tathāgata ārādhanam etat eva svārthasya saṃsādhanam etat eva 
SA_T04_santbcpu-851	kokasya duḥkhāpahametadeva tasmānmamāstu vratametadeva // Bca_6.127 //	kokasya duḥkha apaham etat eva tasmāt mama astu vratam etat eva 
SA_T04_santbcpu-852	yathaiko rājapuruṣaḥ pramathnāti mahājanam /	yathā ekaḥ rāja puruṣaḥ pramathnāti mahājanam 
SA_T04_santbcpu-853	vikartuṃ naiva śaknoti dīrghadarśī mahājanaḥ // Bca_6.128 //	vikartum nā eva śaknoti dīrghadarśī mahājanaḥ 
SA_T04_santbcpu-854	yasmānnaiva sa ekākī tasya rājabalaṃ balam /	yasmāt na eva saḥ ekākī tasya rāja balam balam 
SA_T04_santbcpu-855	tathā na durbalaṃ kaṃcid aparāddhaṃ vimānayet // Bca_6.129 //	tathā na durbalam kaṃcid aparāddham vimānayet 
SA_T04_santbcpu-856	yasmānnarakapālāśca kṛpāvantaśca tadbalam /	yasmāt naraka pālāḥ ca kṛpāvantaḥ ca tat balam 
SA_T04_santbcpu-857	tasmādārādhayetsattvān bhṛtyaścaṇḍanṛpaṃ yathā // Bca_6.130 //	tasmāt ārādhayet sattvān bhṛtyaḥ caṇḍa nṛpam yathā 
SA_T04_santbcpu-858	kupitaḥ kiṃ nṛpaḥ kuryād yena syānnarakavyathā /	kupitaḥ kim nṛpaḥ kuryāt yena syāt naraka vyathā 
SA_T04_santbcpu-859	yatsattvadaurmanasyena kṛtena hyanubhūyate // Bca_6.131 //	yat sattva daurmanasyena kṛtena hi anubhūyate 
SA_T04_santbcpu-860	tuṣṭaḥ kiṃ nṛpatirdadyād yadbuddhatvasamaṃ bhavet /	tuṣṭaḥ kim nṛpatiḥ dadyāt yat buddhatva samam bhavet 
SA_T04_santbcpu-861	yatsattvasaumanasyena kṛtena hyanubhūyate // Bca_6.132 //	yat sattva saumanasyena kṛtena hi anubhūyate 
SA_T04_santbcpu-862	āstāṃ bhaviṣyadbuddhatvaṃ sattvārādhanasaṃbhavam /	āstām bhaviṣyat buddhatvam sattva ārādhana saṃbhavam 
SA_T04_santbcpu-863	ihaiva saubhāgyayaśaḥ sausthityaṃ kiṃ na paśyasi // Bca_6.133 //	iha eva saubhāgya yaśaḥ sausthityam kim na paśyasi 
SA_T04_santbcpu-864	prāsādikatvamārogyaṃ prāmodyaṃ cirajīvitam /	prāsādika tvam ārogyam prāmodyam cira jīvitam 
SA_T04_santbcpu-865	cakravartisukhaṃ sphītaṃ kṣamī prāpnoti saṃsaran // Bca_6.134 //	cakravarti sukham sphītam kṣamī prāpnoti saṃsaran 
SA_T04_santbcpu-866	bodhicaryāvatāre kṣāntipāramitā ṣaṣṭhaḥ paricchedaḥ // ****************************************************************	bodhi caryā avatāre kṣānti pāramitā ṣaṣṭhaḥ paricchedaḥ 
SA_T04_santbcpu-867	Pariccheda 7	pariccheda 
SA_T04_santbcpu-868	evaṃ kṣamo bhajedvīryaṃ vīrye bodhiryataḥ sthitā /	evam kṣamaḥ bhajet vīryam vīrye bodhiḥ yatas sthitā 
SA_T04_santbcpu-869	na hi vīryaṃ vinā puṇyaṃ yathā vāyuṃ vināgatiḥ // Bca_7.1 //	na hi vīryam vinā puṇyam yathā vāyum vinā āgatiḥ 
SA_T04_santbcpu-870	kiṃ vīryaṃ kuśalotsāhas tadvipakṣaḥ ka ucyate /	kim vīryam kuśala utsāhaḥ tad vipakṣaḥ kaḥ ucyate 
SA_T04_santbcpu-871	ālasyaṃ kutsitāsaktir viṣādātmāvamanyanā // Bca_7.2 //	ālasyam kutsita āsaktiḥ viṣāda ātma avamanyanā 
SA_T04_santbcpu-872	avyāpārasukhāsvāda-nidrāpāśrayatṛṣṇayā /	a vyāpāra sukha āsvāda nidrā apāśraya tṛṣṇayā 
SA_T04_santbcpu-873	saṃsāraduḥkhānudvegād ālasyamupajāyate // Bca_7.3 //	saṃsāra duḥkha anudvegāt ālasyam upajāyate 
SA_T04_santbcpu-874	kleśavāgurikāghrātaḥ praviṣṭo janmavāgurām /	kleśa vāgurika āghrātaḥ praviṣṭaḥ janma vāgurām 
SA_T04_santbcpu-875	kimadyāpi na jānāsi mṛtyorvadanamāgataḥ // Bca_7.4 //	kim adyā api na jānāsi mṛtyoḥ vadanam āgataḥ 
SA_T04_santbcpu-876	svayūthyānmāryamāṇāṃstvaṃ krameṇaiva na paśyasi /	sva yūthyān māryamāṇān tvam krameṇa eva na paśyasi 
SA_T04_santbcpu-877	tathāpi nidrāṃ yāsyeva caṇḍālamahiṣo yathā // Bca_7.5 //	tathā api nidrām yāsi eva caṇḍāla mahiṣaḥ yathā 
SA_T04_santbcpu-878	yamenodvīkṣyamāṇasya baddhamārgasya sarvataḥ /	yamena udvīkṣyamāṇasya baddha mārgasya sarvatas 
SA_T04_santbcpu-879	kathaṃ te rocate bhoktuṃ kathaṃ nidrā kathaṃ ratiḥ // Bca_7.6 //	katham te rocate bhoktum katham nidrā katham ratiḥ 
SA_T04_santbcpu-880	yāvatsaṃbhṛtasaṃbhāraṃ maraṇaṃ śīghrameṣyati /	yāvat saṃbhṛta saṃbhāram maraṇam śīghram eṣyati 
SA_T04_santbcpu-881	saṃtyajyāpi tadālasyam akāle kiṃ kariṣyasi // Bca_7.7 //	saṃtyajya api tad ālasyam akāle kim kariṣyasi 
SA_T04_santbcpu-882	idaṃ na prāptamārabdham idamardhakṛtaṃ sthitam /	idam na prāptam ārabdham idam ardha kṛtam sthitam 
SA_T04_santbcpu-883	akasmānmṛtyurāyāto hā hato 'smīti cintayan // Bca_7.8 //	akasmāt mṛtyuḥ āyātaḥ hā hataḥ smi iti cintayan 
SA_T04_santbcpu-884	śokavegasamucchūna-sāśruraktekṣaṇānanān /	śoka vega samucchūna sa aśru rakta īkṣaṇa ānanān 
SA_T04_santbcpu-885	bandhūn nirāśān saṃpaśyan yamadūtamukhāni ca // Bca_7.9 //	bandhūn nirāśān saṃpaśyan yama dūta mukhāni ca 
SA_T04_santbcpu-886	svapāpasmṛtisaṃtaptaḥ śṛṇvannādāṃśca nārakān /	sva pāpa smṛti saṃtaptaḥ śṛṇvan nādān ca nārakān 
SA_T04_santbcpu-887	trāsoccāraviliptāṅgo vihvalaḥ kiṃ kariṣyasi // Bca_7.10 //	trāsa uccāra vilipta aṅgaḥ vihvalaḥ kim kariṣyasi 
SA_T04_santbcpu-888	jīvamatsya ivāsmīti yuktaṃ bhayamihaiva te /	jīva matsyaḥ iva asmi iti yuktam bhayam iha eva te 
SA_T04_santbcpu-889	kiṃ punaḥ kṛtapāpasya tīvrānnarakaduḥkhataḥ // Bca_7.11 //	kim punar kṛta pāpasya tīvrāt naraka duḥkhataḥ 
SA_T04_santbcpu-890	spṛṣṭa uṣṇodakenāpi sukumāra pratapyase /	spṛṣṭaḥ uṣṇa udakena api sukumāra pratapyase 
SA_T04_santbcpu-891	kṛtvā ca nārakaṃ karma kimevaṃ svasthamāsyate // Bca_7.12 //	kṛtvā ca nārakam karma kim evam svastham āsyate 
SA_T04_santbcpu-892	nirudyamaphalākāṅkṣin sukumāra bahuvyatha /	nirudyama phala ākāṅkṣin su kumāra bahu vyatha 
SA_T04_santbcpu-893	mṛtyugrasto 'marākāra hā duḥkhita vihanyase // Bca_7.13 //	mṛtyu grastaḥ mara ākāra hā duḥkhita vihanyase 
SA_T04_santbcpu-894	mānuṣyaṃ nāvamāsādya tara duḥkhamahānadīm /	mānuṣyam nāvam āsādya tara duḥkha mahā nadīm 
SA_T04_santbcpu-895	mūḍha kālo na nidrāyā iyaṃ naurdurlabhā punaḥ // Bca_7.14 //	mūḍha kālaḥ na nidrāyāḥ iyam nauḥ durlabhā punar 
SA_T04_santbcpu-896	muktvā dharmaratiṃ śreṣṭhām anantaratisaṃtatim /	muktvā dharma ratim śreṣṭhām ananta rati saṃtatim 
SA_T04_santbcpu-897	ratirauddhatyahāsādau duḥkhahetau kathaṃ tava // Bca_7.15 //	ratiḥ auddhatya hāsa ādau duḥkha hetau katham tava 
SA_T04_santbcpu-898	aviṣādabalavyūha-tātparyātmavidheyatā /	              
SA_T04_santbcpu-899	parātmasamatā caiva parātmaparivartanam // Bca_7.16 //	parātma samatā ca eva parātma parivartanam 
SA_T04_santbcpu-900	naivāvasādaḥ kartavyaḥ kuto me bodhirityataḥ /	na eva avasādaḥ kartavyaḥ kutas me bodhiḥ iti atas 
SA_T04_santbcpu-901	yasmāttathāgataḥ satyaṃ satyavādīdamuktavān // Bca_7.17 //	yasmāt tathāgataḥ satyam satya vādī idam uktavān 
SA_T04_santbcpu-902	te 'pyāsan daṃśamaśakā makṣikāḥ kṛmayastathā /	te daṃśa maśakāḥ makṣikāḥ kṛmayaḥ tathā 
SA_T04_santbcpu-903	yairutsāhavaśāt prāptā durāpā bodhiruttamā // Bca_7.18 //	yaiḥ utsāha vaśāt prāptā durāpā bodhiḥ uttamā 
SA_T04_santbcpu-904	kimutāhaṃ naro jātyā śakto jñātuṃ hitāhitam /	kim uta aham naraḥ jātyā śaktaḥ jñātum hita ahitam 
SA_T04_santbcpu-905	sarvajñanītyanutsargād bodhiṃ kiṃ nāpnuyāmaham // Bca_7.19 //	sarvajñanī iti anutsargāt bodhim kim nā āpnuyām aham 
SA_T04_santbcpu-906	athāpi hastapādādi dātavyamiti me bhayam /	athā api hasta pāda ādi dātavyam iti me bhayam 
SA_T04_santbcpu-907	gurulāghavamūḍhatvaṃ tanme syādavicārataḥ // Bca_7.20 //	gurulāghava mūḍha tvam tat me syāt avicārataḥ 
SA_T04_santbcpu-908	chettavyaścāsmi bhettavyo dāhyaḥ pāṭyo 'pyanekaśaḥ /	chettavyaḥ ca asmi bhettavyaḥ dāhyaḥ pāṭyaḥ api anekaśas 
SA_T04_santbcpu-909	kalpakoṭīrasaṃkhyeyā na ca bodhirbhaviṣyati // Bca_7.21 //	kalpa koṭīḥ asaṃkhyeyāḥ na ca bodhiḥ bhaviṣyati 
SA_T04_santbcpu-910	idaṃ tu me parimitaṃ duḥkhaṃ saṃbodhisādhanam /	idam tu me parimitam duḥkham saṃbodhi sādhanam 
SA_T04_santbcpu-911	naṣṭaśalyavyathāpohe tadutpādanaduḥkhavat // Bca_7.22 //	naṣṭa śalya vyathā apohe tad utpādana duḥkha vat 
SA_T04_santbcpu-912	sarve 'pi vaidyāḥ kurvanti kriyāduḥkhairarogatām /	sarve vaidyāḥ kurvanti kriyā duḥkhaiḥ aroga tām 
SA_T04_santbcpu-913	tasmādbahūni duḥkhāni hantuṃ soḍhavyamalpakam // Bca_7.23 //	tasmāt bahūni duḥkhāni hantum soḍhavyam alpakam 
SA_T04_santbcpu-914	kriyāmimāmapyucitāṃ varavaidyo na dattavān /	kriyām imām api ucitām vara vaidyaḥ na dattavān 
SA_T04_santbcpu-915	madhureṇopacāreṇa cikitsati mahāturān // Bca_7.24 //	madhureṇa upacāreṇa cikitsati mahā āturān 
SA_T04_santbcpu-916	ādau śākādidāne 'pi niyojayati nāyakaḥ /	ādau śāka ādi dāne niyojayati nāyakaḥ 
SA_T04_santbcpu-917	tatkaroti kramātpaścād yatsvamāṃsānyapi tyajet // Bca_7.25 //	tat karoti kramāt paścāt yat sva māṃsāni api tyajet 
SA_T04_santbcpu-918	yadā śākeṣviva prajñā svamāṃse 'pyupajāyate /	yadā śākeṣu iva prajñā sva māṃse pi upajāyate 
SA_T04_santbcpu-919	māṃsāsthi tyajatastasya tadā kiṃ nāma duṣkaram // Bca_7.26 //	māṃsa asthi tyajataḥ tasya tadā kim nāma duṣkaram 
SA_T04_santbcpu-920	na duḥkhī tyaktapāpatvāt paṇḍitatvānna durmanāḥ /	na duḥkhī tyakta pāpa tvāt paṇḍita tvāt na durmanāḥ 
SA_T04_santbcpu-921	mithyākalpanayā citte pāpātkāye yato vyathā // Bca_7.27 //	mithyā kalpanayā citte pāpāt kāye yatas vyathā 
SA_T04_santbcpu-922	puṇyena kāyaḥ sukhitaḥ pāṇḍityena manaḥ sukhi /	puṇyena kāyaḥ sukhitaḥ pāṇḍityena manaḥ sukhi 
SA_T04_santbcpu-923	tiṣṭhan parārthaṃ saṃsāre kṛpāluḥ kena khidyate // Bca_7.28 //	tiṣṭhan parārtham saṃsāre kṛpāluḥ kena khidyate 
SA_T04_santbcpu-924	kṣapayan pūrvapāpāni pratīcchan puṇyasāgarān /	kṣapayan pūrva pāpāni pratīcchan puṇya sāgarān 
SA_T04_santbcpu-925	bodhicittabalādeva śrāvakebhyo 'pi śīghragaḥ // Bca_7.29 //	bodhi citta balāt eva śrāvakebhyaḥ śīghra gaḥ 
SA_T04_santbcpu-926	evaṃ sukhātsukhaṃ gacchan ko viṣīdetsacetanaḥ /	evam sukhāt sukham gacchan kaḥ viṣīdet sa cetanaḥ 
SA_T04_santbcpu-927	bodhicittarathaṃ prāpya sarvakhedaśramāpaham // Bca_7.30 //	bodhi citta ratham prāpya sarva kheda śrama apaham 
SA_T04_santbcpu-928	chandasthāmaratimukti-balaṃ sattvārthasiddhaye /	chanda sthām arati mukti balam sattva artha siddhaye 
SA_T04_santbcpu-929	chandaṃ duḥkhabhayātkuryād anuśaṃsāṃśca bhāvayan // Bca_7.31 //	chandam duḥkha bhayāt kuryāt anuśaṃsān ca bhāvayan 
SA_T04_santbcpu-930	evaṃ vipakṣamunmūlya yatetotsāhavṛddhaye /	evam vipakṣam unmūlya yateta utsāha vṛddhaye 
SA_T04_santbcpu-931	chandamānaratityāga-tātparyavaśitābalaiḥ // Bca_7.32 //	chanda māna rati tyāga tātparya vaśitā balaiḥ 
SA_T04_santbcpu-932	aprameyā mayā doṣā hantavyāḥ svaparātmanoḥ /	aprameyāḥ mayā doṣāḥ hantavyāḥ sva para ātmanoḥ 
SA_T04_santbcpu-933	ekaikasyāpi doṣasya yatra kalpārṇavaiḥ kṣayaḥ // Bca_7.33 //	ekaikasya api doṣasya yatra kalpa arṇavaiḥ kṣayaḥ 
SA_T04_santbcpu-934	tatra doṣakṣayārambhe leśo 'pi mama nekṣyate /	tatra doṣa kṣaya ārambhe mama na īkṣyate 
SA_T04_santbcpu-935	aprameyavyathābhājye noraḥ sphuṭati me katham // Bca_7.34 //	aprameya vyathā bhājye nā uraḥ sphuṭati me katham 
SA_T04_santbcpu-936	guṇā mayārjanīyāśca bahavaḥ svaparātmanoḥ /	guṇāḥ mayā arjanīyāḥ ca bahavaḥ sva para ātmanoḥ 
SA_T04_santbcpu-937	tatraikaikaguṇābhyāso bhavetkalpārṇavairna vā // Bca_7.35 //	tatra ekaika guṇa abhyāsaḥ bhavet kalpa arṇavaiḥ na vā 
SA_T04_santbcpu-938	guṇaleśe 'pi nābhyāso mama jātaḥ kadācana /	guṇa leśe na abhyāsaḥ mama jātaḥ kadācana 
SA_T04_santbcpu-939	vṛthā nītaṃ mayā janma kathaṃcillabdhamadbhutam // Bca_7.36 //	vṛthā nītam mayā janma kathaṃcid labdham adbhutam 
SA_T04_santbcpu-940	na prāptaṃ bhagavatpūjā-mahotsavasukhaṃ mayā /	na prāptam bhagavat pūjā mahotsava sukham mayā 
SA_T04_santbcpu-941	na kṛtā śāsane kārā daridrāśā na pūritā // Bca_7.37 //	na kṛtā śāsane kārā daridra āśā na pūritā 
SA_T04_santbcpu-942	bhītebhyo nābhayaṃ dattam ārtā na sukhinaḥ kṛtāḥ /	bhītebhyaḥ na abhayam dattam ārtāḥ na sukhinaḥ kṛtāḥ 
SA_T04_santbcpu-943	duḥkhāya kevalaṃ mātur gato 'smi garbhaśalyatām // Bca_7.38 //	duḥkhāya kevalam mātuḥ gataḥ smi garbha śalya tām 
SA_T04_santbcpu-944	dharmacchandaviyogena paurvikeṇa mamādhunā /	dharma chanda viyogena paurvikeṇa mama adhunā 
SA_T04_santbcpu-945	vipattirīdṛśī jātā ko dharme chandamutsṛjet // Bca_7.39 //	vipattiḥ īdṛśī jātā kaḥ dharme chandam utsṛjet 
SA_T04_santbcpu-946	kuśalānāṃ ca sarveṣāṃ chandaṃ mūlaṃ munirjagau /	kuśalānām ca sarveṣām chandam mūlam muniḥ jagau 
SA_T04_santbcpu-947	tasyāpi mūlaṃ satataṃ vipākaphalabhāvanā // Bca_7.40 //	tasya api mūlam satatam vipāka phala bhāvanā 
SA_T04_santbcpu-948	duḥkhāni daurmanasyāni bhayāni vividhāni ca /	duḥkhāni daurmanasyāni bhayāni vividhāni ca 
SA_T04_santbcpu-949	abhilāṣavighātāśca jāyante pāpakāriṇām // Bca_7.41 //	abhilāṣa vighātāḥ ca jāyante pāpa kāriṇām 
SA_T04_santbcpu-950	manorathaḥ śubhakṛtāṃ yatra yatraiva gacchati /	manorathaḥ śubha kṛtām yatra yatra eva gacchati 
SA_T04_santbcpu-951	tatra tatraiva tatpuṇyaiḥ phalārgheṇābhipūjyate // Bca_7.42 //	tatra tatra eva tad puṇyaiḥ phala argheṇa abhipūjyate 
SA_T04_santbcpu-952	pāpakārisukhecchā tu yatra yatraiva gacchati /	pāpa kāri sukha icchā tu yatra yatra eva gacchati 
SA_T04_santbcpu-953	tatra tatraiva tatpāpair duḥkhaśastrairvihanyate // Bca_7.43 //	tatra tatra eva tad pāpaiḥ duḥkha śastraiḥ vihanyate 
SA_T04_santbcpu-954	vipulasugandhiśītalasaroruhagarbhagatā madhurajinasvarāśanakṛtopacitadyutayaḥ /	vipula sugandhi śītala saroruha garbha gatāḥ madhura jina svara aśanakṛta upacita dyutayaḥ 
SA_T04_santbcpu-955	munikarabodhitāmbujavinirgatasadvapuṣaḥ sugatasutā bhavanti sugatasya puraḥ kuśalaiḥ // Bca_7.44 //	muni kara bodhita ambuja vinirgata sat vapuṣaḥ sugata sutāḥ bhavanti sugatasya puras kuśalaiḥ 
SA_T04_santbcpu-956	yamapuruṣāpanītasakalacchavirārtaravo hutavahatāpavidrutakatāmraniṣiktatanuḥ /	yama puruṣa apanīta sakala chaviḥ ārta ravaḥ hutavaha tāpa vidrutaka tāmra niṣikta tanuḥ 
SA_T04_santbcpu-957	jvaladasiśaktighātaśataśātitamāṃsadalaḥ patati sutaptalohadharaṇīṣvaśubhairbahuśaḥ // Bca_7.45 //	jvalat asi śakti ghāta śata śātita māṃsa dalaḥ patati su tapta loha dharaṇīṣu aśubhaiḥ bahuśas 
SA_T04_santbcpu-958	tasmātkāryaḥ śubhacchando bhāvayitvaivamādarāt /	tasmāt kāryaḥ śubha chandaḥ bhāvayitvā evam ādarāt 
SA_T04_santbcpu-959	vajradhvajasya vidhinā mānaṃ tvārabhya bhāvayet // Bca_7.46 //	vajra dhvajasya vidhinā mānam tu ārabhya bhāvayet 
SA_T04_santbcpu-960	pūrvaṃ nirūpya sāmagrīm ārabhennārabheta vā /	pūrvam nirūpya sāmagrīm ārabhet na ārabheta vā 
SA_T04_santbcpu-961	anārambho varaṃ nāma na tvārabhya nivartanam // Bca_7.47 //	anārambhaḥ varam nāma na tu ārabhya nivartanam 
SA_T04_santbcpu-962	janmāntare 'pi so 'bhyāsaḥ pāpādduḥkhaṃ ca vardhate /	janmāntare pi saḥ bhyāsaḥ pāpāt duḥkham ca vardhate 
SA_T04_santbcpu-963	anyacca kāryakālaṃ ca hīnaṃ tacca na sādhitam // Bca_7.48 //	anyat ca kārya kālam ca hīnam tat ca na sādhitam 
SA_T04_santbcpu-964	triṣu māno vidhātavyaḥ karmopakleśaśaktiṣu /	triṣu mānaḥ vidhātavyaḥ karma upakleśa śaktiṣu 
SA_T04_santbcpu-965	mayaivaikena kartavyam ityeṣā karmamānitā // Bca_7.49 //	mayā eva ekena kartavyam iti eṣā karma māni tā 
SA_T04_santbcpu-966	kleśasvatantro loko 'yaṃ na kṣamaḥ svārthasādhane /	kleśa svatantraḥ lokaḥ yam na kṣamaḥ sva artha sādhane 
SA_T04_santbcpu-967	tasmānmayaiṣāṃ kartavyaṃ nāśakto 'haṃ yathā janaḥ // Bca_7.50 //	tasmāt mayā eṣām kartavyam na aśaktaḥ ham yathā janaḥ 
SA_T04_santbcpu-968	nīcaṃ karma karotyanyaḥ kathaṃ mayyapi tiṣṭhati /	nīcam karma karoti anyaḥ katham mayi api tiṣṭhati 
SA_T04_santbcpu-969	mānāccenna karomyetan māno naśyatu me varam // Bca_7.51 //	mānāt ced na karomi etat mānaḥ naśyatu me varam 
SA_T04_santbcpu-970	mṛtaṃ duṇḍubhamāsādya kāko 'pi garuḍāyate /	mṛtam duṇḍubham āsādya garuḍāyate 
SA_T04_santbcpu-971	āpadābādhate 'lpāpi mano me yadi durbalam // Bca_7.52 //	āpadā ābādhate lpā api manaḥ me yadi durbalam 
SA_T04_santbcpu-972	viṣādakṛtaniśceṣṭa āpadaḥ sukarā nanu /	viṣāda kṛta niśceṣṭe āpadaḥ sukarā nanu 
SA_T04_santbcpu-973	vyutthitaśceṣṭamānastu mahatāmapi durjayaḥ // Bca_7.53 //	vyutthitaḥ ceṣṭamānaḥ tu mahatām api durjayaḥ 
SA_T04_santbcpu-974	tasmāddṛḍhena cittena karomyāpadamāpadaḥ /	tasmāt dṛḍhena cittena karomi āpadam āpadaḥ 
SA_T04_santbcpu-975	trailokyavijigīṣutvaṃ hāsyamāpajjitasya me // Bca_7.54 //	trailokya vijigīṣu tvam hāsyam āpad jitasya me 
SA_T04_santbcpu-976	mayā hi sarvaṃ jetavyam ahaṃ jeyo na kenacit /	mayā hi sarvam jetavyam aham jeyaḥ na kenacid 
SA_T04_santbcpu-977	mayaiṣa māno voḍhavyo jinasiṃhasuto hyaham // Bca_7.55 //	mayā eṣa mānaḥ voḍhavyaḥ jina siṃha sutaḥ hi aham 
SA_T04_santbcpu-978	ye sattvā mānavijitā varākāste na māninaḥ /	ye sattvāḥ māna vijitāḥ varākāḥ te na māninaḥ 
SA_T04_santbcpu-979	mānī śatruvaśaṃ naiti mānaśatruvaśāśca te // Bca_7.56 //	mānī śatru vaśam na eti māna śatru vaśāḥ ca te 
SA_T04_santbcpu-980	mānena durgatiṃ nītā mānuṣye 'pi hatotsavāḥ /	mānena durgatim nītāḥ mānuṣye hata utsavāḥ 
SA_T04_santbcpu-981	parapiṇḍāśino dāsā mūrkhā durdarśanāḥ kṛśāḥ // Bca_7.57 //	para piṇḍa āśinaḥ dāsāḥ mūrkhāḥ durdarśanāḥ kṛśāḥ 
SA_T04_santbcpu-982	sarvataḥ paribhūtāśca mānastabdhāstapasvinaḥ /	sarvatas paribhūtāḥ ca māna stabdhāḥ tapasvinaḥ 
SA_T04_santbcpu-983	te 'pi cenmānināṃ madhye dīnāstu vada kīdṛśāḥ // Bca_7.58 //	te ced māninām madhye dīnāḥ tu vada kīdṛśāḥ 
SA_T04_santbcpu-984	te mānino vijayinaśca ta eva śūrā ye mānaśatruvijayāya vahanti mānam /	te māninaḥ vijayinaḥ ca te eva śūrāḥ ye māna śatru vijayāya vahanti mānam 
SA_T04_santbcpu-985	ye taṃ sphurantamapi mānaripuṃ nihatya kāmaṃ jane jayaphalaṃ pratipādayanti // Bca_7.59 //	ye tam sphurantam api māna ripum nihatya kāmam jane jaya phalam pratipādayanti 
SA_T04_santbcpu-986	saṃkleśapakṣamadhyastho bhaveddṛptaḥ sahasraśaḥ /	saṃkleśa pakṣa madhya sthaḥ bhavet dṛptaḥ sahasraśas 
SA_T04_santbcpu-987	duryodhanaḥ kleśagaṇaiḥ siṃho mṛgagaṇairiva // Bca_7.60 //	duryodhanaḥ kleśa gaṇaiḥ siṃhaḥ mṛga gaṇaiḥ iva 
SA_T04_santbcpu-988	mahatsvapi hi kṛcchreṣu na rasaṃ cakṣurīkṣate /	mahatsu api hi kṛcchreṣu na rasam cakṣuḥ īkṣate 
SA_T04_santbcpu-989	evaṃ kṛcchramapi prāpya na kleśavaśago bhavet // Bca_7.61 //	evam kṛcchram api prāpya na kleśa vaśagaḥ bhavet 
SA_T04_santbcpu-990	yadevāpadyate karma tatkarmavyasanī bhavet /	yat eva āpadyate karma tad karma vyasanī bhavet 
SA_T04_santbcpu-991	tatkarmaśauṇḍo 'tṛptātmā krīḍāphalasukhepsuvat // Bca_7.62 //	tṛpta ātmā krīḍā phala sukha īpsu vat 
SA_T04_santbcpu-992	sukhārthaṃ kriyate karma tathāpi syānna vā sukham /	sukha artham kriyate karma tathā api syāt na vā sukham 
SA_T04_santbcpu-993	karmaiva tu sukhaṃ yasya niṣkarmā sa sukhī katham // Bca_7.63 //	karma eva tu sukham yasya niṣkarmā sa sukhī katham 
SA_T04_santbcpu-994	kāmairna tṛptiḥ saṃsāre kṣuradhārāmadhūpamaiḥ /	kāmaiḥ na tṛptiḥ saṃsāre kṣura dhārā madhu upamaiḥ 
SA_T04_santbcpu-995	puṇyāmṛtaiḥ kathaṃ tṛptir vipākamadhuraiḥ śivaiḥ // Bca_7.64 //	puṇya amṛtaiḥ katham tṛptiḥ vipāka madhuraiḥ śivaiḥ 
SA_T04_santbcpu-996	tasmātkarmāvasāne 'pi nimajjettatra karmaṇi /	tasmāt karma avasāne nimajjet tatra karmaṇi 
SA_T04_santbcpu-997	yathā madhyāhnasaṃtapta ādau prāptasarāḥ karī // Bca_7.65 //	yathā madhyāhna saṃtaptaḥ ādau prāpta sarāḥ karī 
SA_T04_santbcpu-998	balanāśānubandhe tu punaḥ kartuṃ parityajet /	bala nāśa anubandhe tu punar kartum parityajet 
SA_T04_santbcpu-999	susamāptaṃ ca tanmuñced uttarottaratṛṣṇayā // Bca_7.66 //	su samāptam ca tat muñcet uttara uttara tṛṣṇayā 
SA_T04_santbcpu-1000	kleśaprahārān saṃrakṣet kleśāṃśca prahareddṛḍham /	kleśa prahārān saṃrakṣet kleśān ca praharet dṛḍham 
SA_T04_santbcpu-1001	khaḍgayuddhamivāpannaḥ śikṣitenāriṇā saha // Bca_7.67 //	khaḍga yuddham iva āpannaḥ śikṣitena ariṇā saha 
SA_T04_santbcpu-1002	tatra khaḍgaṃ yathā bhraṣṭaṃ gṛhṇīyātsabhayastvaram /	tatra khaḍgam yathā bhraṣṭam gṛhṇīyāt sa bhayaḥ tvaram 
SA_T04_santbcpu-1003	smṛtikhaḍgaṃ tathā bhraṣṭaṃ gṛhṇīyānnarakān smaran // Bca_7.68 //	smṛti khaḍgam tathā bhraṣṭam gṛhṇīyāt narakān smaran 
SA_T04_santbcpu-1004	viṣaṃ rudhiramāsādya prasarpati yathā tanau /	viṣam rudhiram āsādya prasarpati yathā tanau 
SA_T04_santbcpu-1005	tathaiva cchidramāsādya doṣaścitte prasarpati // Bca_7.69 //	tathā eva chidram āsādya doṣaḥ citte prasarpati 
SA_T04_santbcpu-1006	tailapātradharo yadvad asihastairadhiṣṭhitaḥ /	taila pātra dharaḥ yadvat asi hastaiḥ adhiṣṭhitaḥ 
SA_T04_santbcpu-1007	skhalite maraṇatrāsāt tatparaḥ syāttathā vratī // Bca_7.70 //	skhalite maraṇa trāsāt tad paraḥ syāt tathā vratī 
SA_T04_santbcpu-1008	tasmādutsaṅgage sarpe yathottiṣṭhati satvaram /	tasmāt utsaṅga ge sarpe yathā uttiṣṭhati satvaram 
SA_T04_santbcpu-1009	nidrālasyāgame tadvat pratikurvīta satvaram // Bca_7.71 //	nidrā ālasya āgame tadvat pratikurvīta satvaram 
SA_T04_santbcpu-1010	ekaikasmiṃśchale suṣṭhu paritapya vicintayet /	ekaikasmin chale suṣṭhu paritapya vicintayet 
SA_T04_santbcpu-1011	kathaṃ karomi yenedaṃ punarme na bhavediti // Bca_7.72 //	katham karomi yena idam punar me na bhavet iti 
SA_T04_santbcpu-1012	saṃsargaṃ karma vā prāptam icchedetena hetunā /	saṃsargam karma vā prāptam icchet etena hetunā 
SA_T04_santbcpu-1013	kathaṃ nāmāsvavasthāsu smṛtyabhyāso bhavediti // Bca_7.73 //	katham nāma āsu avasthāsu smṛti abhyāsaḥ bhavet iti 
SA_T04_santbcpu-1014	laghuṃ kuryāttathātmānam apramādakathāṃ smaran /	laghum kuryāt tathā ātmānam apramāda kathām smaran 
SA_T04_santbcpu-1015	karmāgamādyathā pūrvaṃ sajjaḥ sarvatra vartate // Bca_7.74 //	karma āgamāt yathā pūrvam sajjaḥ sarvatra vartate 
SA_T04_santbcpu-1016	yathaiva tūlakaṃ vāyor gamanāgamane vaśam /	yathā eva tūlakam vāyoḥ gamana āgamane vaśam 
SA_T04_santbcpu-1017	tathotsāhavaśaṃ yāyād ṛddhiścaivaṃ samṛdhyati // Bca_7.75 //	tathā utsāha vaśam yāyāt ṛddhiḥ ca evam samṛdhyati 
SA_T04_santbcpu-1018	bodhicaryāvatāre vīryapāramitā nāma saptamaḥ paricchedaḥ // ****************************************************************	bodhi caryā avatāre vīryapāramitā nāma saptamaḥ paricchedaḥ 
SA_T04_santbcpu-1019	Pariccheda 8	pariccheda 
SA_T04_santbcpu-1020	vardhayitvaivamutsāhaṃ samādhau sthāpayenmanaḥ /	vardhayitvā evam utsāham samādhau sthāpayet manaḥ 
SA_T04_santbcpu-1021	vikṣiptacittastu naraḥ kleśadaṃṣṭrāntare sthitaḥ // Bca_8.1 //	vikṣipta cittaḥ tu naraḥ kleśa daṃṣṭra antare sthitaḥ 
SA_T04_santbcpu-1022	kāyacittavivekena vikṣepasya na saṃbhavaḥ /	kāya citta vivekena vikṣepasya na saṃbhavaḥ 
SA_T04_santbcpu-1023	tasmāllokaṃ parityajya vitarkān parivarjayet // Bca_8.2 //	tasmāt lokam parityajya vitarkān parivarjayet 
SA_T04_santbcpu-1024	snehānna tyajyate loko lābhādiṣu ca tṛṣṇayā /	snehāt na tyajyate lokaḥ lābha ādiṣu ca tṛṣṇayā 
SA_T04_santbcpu-1025	tasmādetatparityāge vidvānevaṃ vibhāvayet // Bca_8.3 //	tasmāt etad parityāge vidvān evam vibhāvayet 
SA_T04_santbcpu-1026	śamathena vipaśyanāsuyuktaḥ kurute kleśavināśamityavetya /	śamathena vipaśyanāsu yuktaḥ kurute kleśa vināśam iti avetya 
SA_T04_santbcpu-1027	śamathaḥ prathamaṃ gaveṣaṇīyaḥ sa ca loke nirapekṣayābhiratyā // Bca_8.4 //	śamathaḥ prathamam gaveṣaṇīyaḥ sa ca loke nirapekṣayā abhiratyā 
SA_T04_santbcpu-1028	kasyānityeṣvanityasya sneho bhavitumarhati /	kasya anityeṣu anityasya snehaḥ bhavitum arhati 
SA_T04_santbcpu-1029	yena janmasahasrāṇi draṣṭavyo na punaḥ priyaḥ // Bca_8.5 //	yena janma sahasrāṇi draṣṭavyaḥ na punar priyaḥ 
SA_T04_santbcpu-1030	apaśyannaratiṃ yāti samādhau na ca tiṣṭhati /	a paśyan aratim yāti samādhau na ca tiṣṭhati 
SA_T04_santbcpu-1031	na ca tṛpyati dṛṣṭvāpi pūrvavad bādhyate tṛṣā // Bca_8.6 //	na ca tṛpyati dṛṣṭvā api pūrvavat bādhyate tṛṣā 
SA_T04_santbcpu-1032	na paśyati yathābhūtaṃ saṃvegādavahīyate /	na paśyati yathābhūtam saṃvegāt avahīyate 
SA_T04_santbcpu-1033	dahyate tena śokena priyasaṃgamakāṅkṣayā // Bca_8.7 //	dahyate tena śokena priya saṃgama kāṅkṣayā 
SA_T04_santbcpu-1034	taccintayā mudhā yāti hrasvamāyurmuhurmuhuḥ /	tad cintayā mudhā yāti hrasvam āyuḥ muhur muhur 
SA_T04_santbcpu-1035	aśāśvatena mitrena dharmo bhraśyati śāśvataḥ // Bca_8.8 //	aśāśvatena mitrena dharmaḥ bhraśyati śāśvataḥ 
SA_T04_santbcpu-1036	bālaiḥ sabhāgacarito niyataṃ yāti durgatim /	bālaiḥ sabhāga caritaḥ niyatam yāti durgatim 
SA_T04_santbcpu-1037	neṣyate viṣabhāgaśca kiṃ prāptaṃ bālasaṃgamāt // Bca_8.9 //	na iṣyate viṣa bhāgaḥ ca kim prāptam bāla saṃgamāt 
SA_T04_santbcpu-1038	kṣaṇād bhavanti suhṛdo bhavanti ripavaḥ kṣaṇāt /	kṣaṇāt bhavanti suhṛdaḥ bhavanti ripavaḥ kṣaṇāt 
SA_T04_santbcpu-1039	toṣasthāne prakupyanti durārādhāḥ pṛthagjanāḥ // Bca_8.10 //	toṣa sthāne prakupyanti durārādhāḥ pṛthagjanāḥ 
SA_T04_santbcpu-1040	hitamuktāḥ prakupyanti vārayanti ca māṃ hitāt /	hita muktāḥ prakupyanti vārayanti ca mām hitāt 
SA_T04_santbcpu-1041	atha na śrūyate teṣāṃ kupitā yānti durgatim // Bca_8.11 //	atha na śrūyate teṣām kupitāḥ yānti durgatim 
SA_T04_santbcpu-1042	īrṣyotkṛṣṭāt samādvandvo hīnānmānaḥ stutermadaḥ /	īrṣyā utkṛṣṭāt samā dvandvaḥ hīnāt mānaḥ stuteḥ madaḥ 
SA_T04_santbcpu-1043	avarṇāt pratighaśceti kadā bālāddhitaṃ bhavet // Bca_8.12 //	avarṇāt pratighaḥ ca iti kadā bālāt hitam bhavet 
SA_T04_santbcpu-1044	ātmotkarṣaḥ parāvarṇaḥ saṃsāraratisaṃkathā /	ātma utkarṣaḥ para avarṇaḥ saṃsāra rati saṃkathā 
SA_T04_santbcpu-1045	ityādyavaśyamaśubhaṃ kiṃcidbālasya bālataḥ // Bca_8.13 //	iti ādya vaśyam aśubham kiṃcid bālasya bālataḥ 
SA_T04_santbcpu-1046	evaṃ tasyāpi tatsaṅgāt tenānarthasamāgamaḥ /	evam tasya api tad saṅgāt tena anartha samāgamaḥ 
SA_T04_santbcpu-1047	ekākī vihariṣyāmi sukhamakliṣṭamānasaḥ // Bca_8.14 //	ekākī vihariṣyāmi sukham akliṣṭa mānasaḥ 
SA_T04_santbcpu-1048	bālāddūraṃ palāyeta prāptamārādhayet priyaiḥ /	bālāt dūram palāyeta prāptam ārādhayet priyaiḥ 
SA_T04_santbcpu-1049	na saṃstavānubandhena kiṃtūdāsīnasādhuvat // Bca_8.15 //	na saṃstava anubandhena kiṃtu udāsīna sādhu vat 
SA_T04_santbcpu-1050	dharmārthamātramādāya bhṛṅgavat kusumānmadhu /	dharma artha mātram ādāya bhṛṅga vat kusumāt madhu 
SA_T04_santbcpu-1051	apūrva iva sarvatra vihariṣyāmyasaṃstutaḥ // Bca_8.16 //	apūrvaḥ iva sarvatra vihariṣyāmi a saṃstutaḥ 
SA_T04_santbcpu-1052	lābhī ca satkṛtaścāham icchanti bahavaśca mām /	lābhī ca satkṛtaḥ ca aham icchanti bahavaḥ ca mām 
SA_T04_santbcpu-1053	iti martyasya saṃprāptān maraṇājjāyate bhayam // Bca_8.17 //	iti martyasya saṃprāptāt maraṇāt jāyate bhayam 
SA_T04_santbcpu-1054	yatra tatra ratiṃ yāti manaḥ sukhābhimohitam /	yatra tatra ratim yāti manaḥ sukha abhimohitam 
SA_T04_santbcpu-1055	tattatsahasraguṇitaṃ duḥkhaṃ bhūtvopatiṣṭhati // Bca_8.18 //	tat tat sahasra guṇitam duḥkham bhūtvā upatiṣṭhati 
SA_T04_santbcpu-1056	tasmāt prājño na tamicched icchāto jāyate bhayam /	tasmāt prājñaḥ na tam icchet icchātaḥ jāyate bhayam 
SA_T04_santbcpu-1057	svayameva ca yātyetad dhairyaṃ kṛtvā pratīkṣatām // Bca_8.19 //	svayam eva ca yāti etat dhairyam kṛtvā pratīkṣatām 
SA_T04_santbcpu-1058	bahavo lābhino 'bhūvan bahavaśca yaśasvinaḥ /	bahavaḥ lābhinaḥ bhūvan bahavaḥ ca yaśasvinaḥ 
SA_T04_santbcpu-1059	saha lābhayaśobhiste na jñātāḥ kva gatā iti // Bca_8.20 //	saha lābha yaśobhiḥ te na jñātāḥ kva gatāḥ iti 
SA_T04_santbcpu-1060	māmevānye jugupsanti kiṃ prahṛṣyāmyahaṃ stutaḥ /	mām eva anye jugupsanti kim prahṛṣyāmi aham stutaḥ 
SA_T04_santbcpu-1061	māmevānye praśaṃsanti kiṃ viṣīdāmi ninditaḥ // Bca_8.21 //	mām eva anye praśaṃsanti kim viṣīdāmi ninditaḥ 
SA_T04_santbcpu-1062	nānādhimuktikāḥ sattvā jinairapi na toṣitāḥ /	nānā adhimuktikāḥ sattvāḥ jinaiḥ api na toṣitāḥ 
SA_T04_santbcpu-1063	kiṃ punarmādṛśairajñais tasmāt kiṃ kokacintayā // Bca_8.22 //	kim punar mādṛśaiḥ ajñaiḥ tasmāt kim koka cintayā 
SA_T04_santbcpu-1064	nindantyalābhinaṃ sattvam avadhyāyanti lābhinam /	nindanti alābhinam sattvam avadhyāyanti lābhinam 
SA_T04_santbcpu-1065	prakṛtyā duḥkhasaṃvāsaiḥ kathaṃ tairjāyate ratiḥ // Bca_8.23 //	prakṛtyāḥ duḥkha saṃvāsaiḥ katham taiḥ jāyate ratiḥ 
SA_T04_santbcpu-1066	na bālaḥ kasyacinmitram iti coktaṃ tathāgataiḥ /	na bālaḥ kasyacid mitram iti ca uktam tathāgataiḥ 
SA_T04_santbcpu-1067	na svārthena vinā prītir yasmādbālasya jāyate // Bca_8.24 //	na svārthena vinā prītiḥ yasmāt bālasya jāyate 
SA_T04_santbcpu-1068	svārthadvāreṇa yā prītir ātmārthaṃ prītireva sā /	svārtha dvāreṇa yā prītiḥ ātma artham prītiḥ eva sā 
SA_T04_santbcpu-1069	dravyanāśe yathodvegaḥ sukhahānikṛto hi saḥ // Bca_8.25 //	dravya nāśe yathā udvegaḥ sukha hāni kṛtaḥ hi saḥ 
SA_T04_santbcpu-1070	nāvadhyāyanti taravo na cārādhyāḥ prayatnataḥ /	na avadhyāyanti taravaḥ na ca ārādhyāḥ prayatnataḥ 
SA_T04_santbcpu-1071	kadā taiḥ sukhasaṃvāsaiḥ saha vāso bhavenmama // Bca_8.26 //	kadā taiḥ sukha saṃvāsaiḥ saha vāsaḥ bhavet mama 
SA_T04_santbcpu-1072	śūnyadevakule sthitvā vṛkṣamūle guhāsu vā /	śūnya devakule sthitvā vṛkṣa mūle guhāsu vā 
SA_T04_santbcpu-1073	kadānapekṣo yāsyāmi pṛṣṭhato 'navalokayan // Bca_8.27 //	kadā anapekṣaḥ yāsyāmi pṛṣṭhatas na avalokayan 
SA_T04_santbcpu-1074	amameṣu pradeśeṣu vistīrṇeṣu svabhāvataḥ /	amameṣu pradeśeṣu vistīrṇeṣu svabhāvataḥ 
SA_T04_santbcpu-1075	svacchandacāryanilayo vihariṣyāmyahaṃ kadā // Bca_8.28 //	svacchanda cārya nilayaḥ vihariṣyāmi aham kadā 
SA_T04_santbcpu-1076	mṛtpātramātravibhavaś caurāsaṃbhogacīvaraḥ /	mṛd pātra mātra vibhavaḥ caura asaṃbhoga cīvaraḥ 
SA_T04_santbcpu-1077	nirbhayo vihariṣyāmi kadā kāyamagopayan // Bca_8.29 //	nirbhayaḥ vihariṣyāmi kadā kāyam agopayān 
SA_T04_santbcpu-1078	kāyabhūmiṃ nijāṃ gatvā kaṅkālairaparaiḥ saha /	kāya bhūmim nijām gatvā kaṅkālaiḥ aparaiḥ saha 
SA_T04_santbcpu-1079	svakāyaṃ tulayiṣyāmi kadā śatanadharmiṇam // Bca_8.30 //	sva kāyam tulayiṣyāmi kadā śatana dharmiṇam 
SA_T04_santbcpu-1080	ayameva hi kāyo me evaṃ pūtirbhaviṣyati /	ayam eva hi kāyaḥ me evam pūtiḥ bhaviṣyati 
SA_T04_santbcpu-1081	śṛgālā api yadgandhān nopasarpeyurantikam // Bca_8.31 //	śṛgālāḥ api yat gandhāt na upasarpeyuḥ antikam 
SA_T04_santbcpu-1082	asyaikasyāpi kāyasya sahajā asthikhaṇḍakāḥ /	asya ekasya api kāyasya sahajāḥ asthi khaṇḍakāḥ 
SA_T04_santbcpu-1083	pṛthak pṛthaggamiṣyanti kimutānyaḥ priyo janaḥ // Bca_8.32 //	pṛthak pṛthak gamiṣyanti kim uta anyaḥ priyaḥ janaḥ 
SA_T04_santbcpu-1084	eka utpadyate jantur mriyate caika eva hi /	ekaḥ utpadyate jantuḥ mriyate ca ekaḥ eva hi 
SA_T04_santbcpu-1085	nānyasya tadvyathābhāgaḥ kiṃ priyairvighnakārakaiḥ // Bca_8.33 //	na anyasya tad vyathā bhāgaḥ kim priyaiḥ vighna kārakaiḥ 
SA_T04_santbcpu-1086	adhvānaṃ pratipannasya yathāvāsaparigrahaḥ /	adhvānam pratipannasya yathā vāsa parigrahaḥ 
SA_T04_santbcpu-1087	tathā bhavādhvagasyāpi janmāvāsaparigrahaḥ // Bca_8.34 //	tathā bhava adhvagasya api janma āvāsa parigrahaḥ 
SA_T04_santbcpu-1088	caturbhiḥ puruṣairyāvat sa na nirdhāryate tataḥ /	caturbhiḥ puruṣaiḥ yāvat sa na nirdhāryate tatas 
SA_T04_santbcpu-1089	āśocyamāno lokena tāvadeva vanaṃ vrajet // Bca_8.35 //	āśā ucyamānaḥ lokena tāvat eva vanam vrajet 
SA_T04_santbcpu-1090	asaṃstavāvirodhābhyām eka eva śarīrakaḥ /	a saṃstava avirodhābhyām ekaḥ eva śarīrakaḥ 
SA_T04_santbcpu-1091	pūrvameva mṛto loke mriyamāṇo na śocati // Bca_8.36 //	pūrvam eva mṛtaḥ loke mriyamāṇaḥ na śocati 
SA_T04_santbcpu-1092	na cāntikacarāḥ kecic chocantaḥ kurvate vyathām /	na ca antika carāḥ kecid śocantaḥ kurvate vyathām 
SA_T04_santbcpu-1093	buddhādyanusmṛtiṃ cāsya vikṣipanti na kecana // Bca_8.37 //	buddha ādi anusmṛtim ca asya vikṣipanti na kecana 
SA_T04_santbcpu-1094	tasmādekākitā ramyā nirāyāsā śivodayā /	tasmāt ekākitā ramyā nirāyāsā śiva udayā 
SA_T04_santbcpu-1095	sarvavikṣepaśamanī sevitavyā mayā sadā // Bca_8.38 //	sarva vikṣepa śamanī sevitavyā mayā sadā 
SA_T04_santbcpu-1096	sarvānyacintānirmuktaḥ svacittaikāgramānasaḥ /	sarva anya cintā nirmuktaḥ sva citta ekāgra mānasaḥ 
SA_T04_santbcpu-1097	samādhānāya cittasya prayatiṣye damāya ca // Bca_8.39 //	samādhānāya cittasya prayatiṣye damāya ca 
SA_T04_santbcpu-1098	kāmā hyanarthajanakā iha loke paratra ca /	kāmāḥ hi anartha janakāḥ iha loke paratra ca 
SA_T04_santbcpu-1099	iha bandhavadhacchedair narakādau paratra ca // Bca_8.40 //	iha bandha vadha chedaiḥ naraka ādau paratra ca 
SA_T04_santbcpu-1100	yadarthaṃ dūtadūtīnāṃ kṛtāñjaliranekadhā /	yad artham dūta dūtīnām kṛtāñjaliḥ anekadhā 
SA_T04_santbcpu-1101	na ca pāpamakīrttirvā yadarthaṃ gaṇitā purā // Bca_8.41 //	na ca pāpam akīrttiḥ vā yad artham gaṇitā purā 
SA_T04_santbcpu-1102	prakṣiptaśca bhaye 'pyātmā draviṇaṃ ca vyayīkṛtam /	prakṣiptaḥ ca bhaye pi ātmā draviṇam ca vyayīkṛtam 
SA_T04_santbcpu-1103	yānyeva ca pariṣvajya vabhūvottamanirvṛtāḥ // Bca_8.42 //	yāni eva ca pariṣvajya vabhūva uttama nirvṛtāḥ 
SA_T04_santbcpu-1104	tānyevāsthīni nānyāni svādhīnānyamamāni ca /	tāni eva asthīni nā anyāni svādhīnāni amamāni ca 
SA_T04_santbcpu-1105	prakāmaṃ saṃpariṣvajya kiṃ na gacchasi nirvṛtim // Bca_8.43 //	prakāmam saṃpariṣvajya kim na gacchasi nirvṛtim 
SA_T04_santbcpu-1106	unnāmyamānaṃ yatnād yan nīyamānamadho hriyā /	unnāmyamānam yatnāt yat nīyamānam adhas hriyā 
SA_T04_santbcpu-1107	purā dṛṣṭamadṛṣṭaṃ vā mukhaṃ jālikayāvṛtam // Bca_8.44 //	purā dṛṣṭam adṛṣṭam vā mukham jālikayā āvṛtam 
SA_T04_santbcpu-1108	tanmukhaṃ tūtparikleśam asahadbhirivādhunā /	tad mukham asahadbhiḥ iva adhunā 
SA_T04_santbcpu-1109	gṛdhrairvyaktīkṛtaṃ paśya kimidānīṃ palāyase // Bca_8.45 //	gṛdhraiḥ vyaktīkṛtam paśya kim idānīm palāyase 
SA_T04_santbcpu-1110	paracakṣurnipātebhyo 'pyāsīdyatparirakṣitam /	para cakṣuḥ nipātebhyaḥ pi āsīt yat parirakṣitam 
SA_T04_santbcpu-1111	tadadya bhakṣitaṃ yāvat kimīrṣyālo na rakṣasi // Bca_8.46 //	tat adya bhakṣitam yāvat kim īrṣyālo na rakṣasi 
SA_T04_santbcpu-1112	māṃsocchrayamimaṃ dṛṣṭvā gṛdhrairanyaiśca bhakṣitam /	māṃsa ucchrayam imam dṛṣṭvā gṛdhraiḥ anyaiḥ ca bhakṣitam 
SA_T04_santbcpu-1113	āhāraḥ pūjyate 'nyeṣāṃ srakcandanavibhūṣaṇaiḥ // Bca_8.47 //	āhāraḥ pūjyate nyeṣām sraj candana vibhūṣaṇaiḥ 
SA_T04_santbcpu-1114	niścalādapi te trāsaḥ kaṅkālādevamīkṣitāt /	niścalāt api te trāsaḥ kaṅkālāt evam īkṣitāt 
SA_T04_santbcpu-1115	vetāḍeneva kenāpi cālyamānād bhayaṃ na kim // Bca_8.48 //	vetāḍena iva kena api cālyamānāt bhayam na kim 
SA_T04_santbcpu-1116	ekasmādaśanādeṣāṃ lālāmedhyaṃ ca jāyate /	ekasmāt aśanāt eṣām lālā amedhyam ca jāyate 
SA_T04_santbcpu-1117	tatrāmedhyamaniṣṭaṃ te lālāpānaṃ kathaṃ priyam // Bca_8.49 //	tatra amedhyam aniṣṭam te lālā pānam katham priyam 
SA_T04_santbcpu-1118	tūlagarbhairmṛdusparśai ramante nopadhānakaiḥ /	ramante na upadhānakaiḥ 
SA_T04_santbcpu-1119	durgandhaṃ na sravantīti kāmino 'medhyamohitāḥ // Bca_8.50 //	durgandham na sravanti iti kāminaḥ medhya mohitāḥ 
SA_T04_santbcpu-1120	yatra cchanne 'pyayaṃ rāgas tadacchannaṃ kimapriyam /	yatra channe pi ayam rāgaḥ tat acchannam kim apriyam 
SA_T04_santbcpu-1121	na cetprayojanaṃ tena kasmācchannaṃ vimṛdyate // Bca_8.51 //	na ced prayojanam tena kasmāt channam vimṛdyate 
SA_T04_santbcpu-1122	yadi te nāśucau rāgaḥ kasmādāliṅgase 'param /	yadi te na aśucau rāgaḥ kasmāt āliṅgase param 
SA_T04_santbcpu-1123	māṃsakardamasaṃliptaṃ snāyubaddhāsthipañjaram // Bca_8.52 //	māṃsa kardama saṃliptam snāyu baddha asthipañjaram 
SA_T04_santbcpu-1124	svameva bahvamedhyaṃ te tenaiva dhṛtimācara /	svam eva bahu amedhyam te tena eva dhṛtim ācara 
SA_T04_santbcpu-1125	amedhyabhastrāmaparāṃ gūthaghasmara vismara // Bca_8.53 //	amedhya bhastrām aparām gūtha ghasmara vismara 
SA_T04_santbcpu-1126	māṃsapriyo 'hamasyeti draṣṭuṃ spraṣṭuṃ ca vāñchasi /	māṃsa priyaḥ ham asya iti draṣṭum spraṣṭum ca vāñchasi 
SA_T04_santbcpu-1127	acetanaṃ svabhāvena māṃsaṃ tvaṃ kathamicchasi // Bca_8.54 //	acetanam svabhāvena māṃsam tvam katham icchasi 
SA_T04_santbcpu-1128	yadicchasi na taccittaṃ draṣṭuṃ spraṣṭuṃ ca śakyate /	yat icchasi na tat cittam draṣṭum spraṣṭum ca śakyate 
SA_T04_santbcpu-1129	yacca śakyaṃ na tadvetti kiṃ tadāliṅgase mudhā // Bca_8.55 //	yat ca śakyam na tat vetti kim tat āliṅgase mudhā 
SA_T04_santbcpu-1130	nāmedhyamayamanyasya kāyaṃ vetsītyanadbhutam /	na amedhya mayam anyasya kāyam vetsi iti anadbhutam 
SA_T04_santbcpu-1131	svāmedhyamayameva tvaṃ taṃ nāvaiṣīti vismayaḥ // Bca_8.56 //	sva amedhya mayam eva tvam tam na avaiṣi iti vismayaḥ 
SA_T04_santbcpu-1132	vighanārkāṃśuvikacaṃ muktvā taruṇapaṅkajam /	vighana arka aṃśu vikacam muktvā taruṇa paṅkajam 
SA_T04_santbcpu-1133	amedhyaśauṇḍacittasya kā ratirgūthapañjare // Bca_8.57 //	amedhya śauṇḍa cittasya kā ratiḥ gūtha pañjare 
SA_T04_santbcpu-1134	mṛdādyamedhyaliptatvād yadi na spraṣṭumicchasi /	mṛd ādi amedhya lipta tvāt yadi na spraṣṭum icchasi 
SA_T04_santbcpu-1135	yatastannirgataṃ kāyāt taṃ spraṣṭuṃ kathamicchasi // Bca_8.58 //	yatas tat nirgatam kāyāt tam spraṣṭum katham icchasi 
SA_T04_santbcpu-1136	yadi te nāśucau rāgaḥ kasmādāliṅgase param /	yadi te na aśucau rāgaḥ kasmāt āliṅgase param 
SA_T04_santbcpu-1137	amedhyakṣetrasaṃbhūtaṃ tadbījaṃ tena vardhitam // Bca_8.59 //	amedhya kṣetra saṃbhūtam tad bījam tena vardhitam 
SA_T04_santbcpu-1138	amedhyabhavamalpatvān na vāñchasyaśuciṃ kṛmim /	amedhya bhavam alpa tvāt na vāñchasi aśucim kṛmim 
SA_T04_santbcpu-1139	bahvamedhyamayaṃ kāyam amedhyajamapīcchasi // Bca_8.60 //	bahu amedhya mayam kāyam amedhya jam api icchasi 
SA_T04_santbcpu-1140	na kevalamamedhyatvam ātmīyaṃ na jugupsasi /	na kevalam amedhya tvam ātmīyam na jugupsasi 
SA_T04_santbcpu-1141	amedhyabhāṇḍānaparān gūthaghasmara vāñchasi // Bca_8.61 //	amedhya bhāṇḍān aparān gūtha ghasmara vāñchasi 
SA_T04_santbcpu-1142	karpūrādiṣu hṛdyeṣu śālyannavyañjaneṣu vā /	karpūra ādiṣu hṛdyeṣu śālyanna vyañjaneṣu vā 
SA_T04_santbcpu-1143	mukhakṣiptavisṛṣṭeṣu bhūmirapyaśucirmatā // Bca_8.62 //	mukha kṣipta visṛṣṭeṣu bhūmiḥ api aśuciḥ matā 
SA_T04_santbcpu-1144	yadi pratyakṣamapyetad amedhyaṃ nādhimucyase /	yadi pratyakṣam api etat amedhyam na adhimucyase 
SA_T04_santbcpu-1145	śmaśāne patitān ghorān kāyān paśyāparānapi // Bca_8.63 //	śmaśāne patitān ghorān kāyān paśya aparān api 
SA_T04_santbcpu-1146	carmaṇyutpāṭite yasmād bhayamutpadyate mahat /	carmaṇi utpāṭite yasmāt bhayam utpadyate mahat 
SA_T04_santbcpu-1147	kathaṃ jñātvāpi tatraiva punarutpadyate ratiḥ // Bca_8.64 //	katham jñātvā api tatra eva punar utpadyate ratiḥ 
SA_T04_santbcpu-1148	kāye nyasto 'pyasau gandhaś candanādeva nānyataḥ /	kāye nyastaḥ pi asau gandhaḥ candanāt eva na anyatas 
SA_T04_santbcpu-1149	anyadīyena gandhena kasmādanyatra rajyate // Bca_8.65 //	anyadīyena gandhena kasmāt anyatra rajyate 
SA_T04_santbcpu-1150	yadi svabhāvadaurgandhyād rāgo nātra śivaṃ nanu /	yadi svabhāva daurgandhyāt rāgaḥ nā atra śivam nanu 
SA_T04_santbcpu-1151	kimanartharucirlokas taṃ gandhenānulimpati // Bca_8.66 //	kim anartha ruciḥ lokaḥ tam gandhena anulimpati 
SA_T04_santbcpu-1152	kāyasyātra kimāyātaṃ sugandhi yadi candanam /	kāyasya atra kim āyātam sugandhi yadi candanam 
SA_T04_santbcpu-1153	anyadīyena gandhena kasmādanyatra rajyate // Bca_8.67 //	anyadīyena gandhena kasmāt anyatra rajyate 
SA_T04_santbcpu-1154	yadi keśanakhairdīrghair dantaiḥ samalapāṇḍuraiḥ /	yadi keśa nakhaiḥ dīrghaiḥ dantaiḥ samala pāṇḍuraiḥ 
SA_T04_santbcpu-1155	malapaṅkadharo nagnaḥ kāyaḥ prakṛtibhīṣaṇaḥ // Bca_8.68 //	mala paṅka dharaḥ nagnaḥ kāyaḥ prakṛti bhīṣaṇaḥ 
SA_T04_santbcpu-1156	sa kiṃ saṃskriyate yatnād ātmaghātāya śastravat /	sa kim saṃskriyate yatnāt ātma ghātāya śastra vat 
SA_T04_santbcpu-1157	ātmavyāmohanodyuktair unmattairākulā mahī // Bca_8.69 //	ātma vyāmohana udyuktaiḥ unmattaiḥ ākulā mahī 
SA_T04_santbcpu-1158	kaṅkālān katiciddṛṣṭvā śmaśāne kila te ghṛṇā /	kaṅkālān katicid dṛṣṭvā śmaśāne kila te ghṛṇā 
SA_T04_santbcpu-1159	grāmaśmaśāne ramase calatkaṅkālasaṃkule // Bca_8.70 //	grāma śmaśāne ramase calat kaṅkāla saṃkule 
SA_T04_santbcpu-1160	evaṃ cāmedhyamapyetad vinā mūlyaṃ na labhyate /	evam ca amedhyam api etat vinā mūlyam na labhyate 
SA_T04_santbcpu-1161	tadarthamarjanāyāso narakādiṣu ca vyathā // Bca_8.71 //	tad artham arjana āyāsaḥ naraka ādiṣu ca vyathā 
SA_T04_santbcpu-1162	śiśornārjanasāmarthyaṃ kenāsau yauvane sukhī /	śiśoḥ nā arjana sāmarthyam kena asau yauvane sukhī 
SA_T04_santbcpu-1163	yātyarjanena tāruṇyaṃ vṛddhaḥ kāmaiḥ karoti kim // Bca_8.72 //	yāti arjanena tāruṇyam vṛddhaḥ kāmaiḥ karoti kim 
SA_T04_santbcpu-1164	keciddināntavyāpāraiḥ pariśrāntāḥ kukāminaḥ /	kecid dina anta vyāpāraiḥ pariśrāntāḥ kukāminaḥ 
SA_T04_santbcpu-1165	gṛhamāgatya sāyāhne śerate sma mṛtā iva // Bca_8.73 //	gṛham āgatya sāyāhne śerate sma mṛtāḥ iva 
SA_T04_santbcpu-1166	daṇḍayātrābhirapare pravāsakleśaduḥkhitāḥ /	daṇḍayātrābhiḥ apare pravāsa kleśa duḥkhitāḥ 
SA_T04_santbcpu-1167	vatsarairapi nekṣante putradārāṃstadarthinaḥ // Bca_8.74 //	vatsaraiḥ api nā īkṣante putra dārān tad arthinaḥ 
SA_T04_santbcpu-1168	yadarthamiva vikrīta ātmā kāmavimohitaiḥ /	yad artham iva vikrītaḥ ātmā kāma vimohitaiḥ 
SA_T04_santbcpu-1169	tanna prāptaṃ mudhaivāyur nītaṃ tu parakarmaṇā // Bca_8.75 //	tat na prāptam mudhā evā āyuḥ nītam tu para karmaṇā 
SA_T04_santbcpu-1170	vikrītasvātmabhāvānāṃ sadā preṣaṇakāriṇām /	vikrīta sva ātma bhāvānām sadā preṣaṇa kāriṇām 
SA_T04_santbcpu-1171	prasūyante striyo 'nyeṣām aṭavīviṭapādiṣu // Bca_8.76 //	prasūyante striyaḥ nyeṣām aṭavī viṭapa ādiṣu 
SA_T04_santbcpu-1172	raṇaṃ jīvitasaṃdehaṃ viśanti kila jīvitam /	raṇam jīvita saṃdeham viśanti kila jīvitam 
SA_T04_santbcpu-1173	mānārthaṃ dāsatāṃ yānti mūḍhāḥ kāmaviḍambitāḥ // Bca_8.77 //	māna artham dāsa tām yānti mūḍhāḥ kāma viḍambitāḥ 
SA_T04_santbcpu-1174	chidyante kāminaḥ kecid anye śūlasamarpitāḥ /	chidyante kāminaḥ kecid anye śūla samarpitāḥ 
SA_T04_santbcpu-1175	dṛśyante dahyamānāśca hanyamānāśca śaktibhiḥ // Bca_8.78 //	dṛśyante dahyamānāḥ ca hanyamānāḥ ca śaktibhiḥ 
SA_T04_santbcpu-1176	arjanarakṣaṇanāśaviṣādair arthamanarthamanantamavaihi /	arjana rakṣaṇa nāśa viṣādaiḥ artham anartham anantam avaihi 
SA_T04_santbcpu-1177	vyagratayā dhanasaktamatīnāṃ nāvasaro bhavaduḥkhavimukteḥ // Bca_8.79 //	vyagra tayā dhana sakta matīnām nā avasaraḥ bhava duḥkha vimukteḥ 
SA_T04_santbcpu-1178	evamādīnavo bhūyān alpāsvādastu kāminām /	evam ādīnavaḥ bhūyān alpa āsvādaḥ tu kāminām 
SA_T04_santbcpu-1179	śakaṭaṃ vahato yadvat paśorghāsalavagrahaḥ // Bca_8.80 //	śakaṭam vahataḥ yadvat paśoḥ ghāsa lava grahaḥ 
SA_T04_santbcpu-1180	tasyāsvādalavasyārthe yaḥ paśorapyadurlabhaḥ /	tasya āsvāda lavasya arthe yaḥ paśoḥ api a durlabhaḥ 
SA_T04_santbcpu-1181	hatā daivahateneyaṃ kṣaṇasaṃpatsudurlabhā // Bca_8.81 //	hatā daiva hatena iyam kṣaṇa saṃpad su durlabhā 
SA_T04_santbcpu-1182	avaśyaṃ ganturalpasya narakādiprapātinaḥ /	avaśyam gantuḥ alpasya naraka ādi prapātinaḥ 
SA_T04_santbcpu-1183	kāyasyārthe kṛto yo 'yaṃ sarvakālaṃ pariśramaḥ // Bca_8.82 //	kāyasya arthe kṛtaḥ yaḥ yam sarvakālam pariśramaḥ 
SA_T04_santbcpu-1184	tataḥ koṭiśatenāpi śramabhāgena buddhatā /	tatas koṭi śatena api śrama bhāgena buddhatā 
SA_T04_santbcpu-1185	caryāduḥkhānmahadduḥkhaṃ sā ca bodhirna kāminām // Bca_8.83 //	caryā duḥkhāt mahat duḥkham sā ca bodhiḥ na kāminām 
SA_T04_santbcpu-1186	na śastraṃ na viṣaṃ nāgnir na prapāto na vairiṇaḥ /	na śastram na viṣam na agniḥ na prapātaḥ na vairiṇaḥ 
SA_T04_santbcpu-1187	kāmānāmupamāṃ yānti narakādivyathāsmṛteḥ // Bca_8.84 //	kāmānām upamām yānti naraka ādi vyathā smṛteḥ 
SA_T04_santbcpu-1188	evamudvijya kāmebhyo viveke janayedratim /	evam udvijya kāmebhyaḥ viveke janayet ratim 
SA_T04_santbcpu-1189	kalahāyāsaśūnyāsu śāntāsu vanabhūmiṣu // Bca_8.85 //	kalaha āyāsa śūnyāsu śāntāsu vana bhūmiṣu 
SA_T04_santbcpu-1190	dhanyaiḥ śaśāṅkakaracandanaśītaleṣu ramyeṣu harmyavipuleṣu śilātaleṣu /	dhanyaiḥ śaśāṅka kara candana śītaleṣu ramyeṣu harmya vipuleṣu śilā taleṣu 
SA_T04_santbcpu-1191	niḥśabdasaumyavanamārutavījyamānaiḥ caṃkramyate parahitāya vicintyate ca // Bca_8.86 //	niḥśabda saumya vana māruta vījyamānaiḥ caṃkramyate para hitāya vicintyate ca 
SA_T04_santbcpu-1192	vihṛtya yatra kvacidiṣṭakālaṃ śūnyālaye vṛkṣatale guhāsu /	vihṛtya yatra kvacid iṣṭa kālam śūnya ālaye vṛkṣa tale guhāsu 
SA_T04_santbcpu-1193	parigraharakṣaṇakhedamuktaḥ caratyapekṣāvirato yatheṣṭam // Bca_8.87 //	parigraha rakṣaṇa kheda muktaḥ carati apekṣā virataḥ yatheṣṭam 
SA_T04_santbcpu-1194	svacchandacāryanilayaḥ pratibaddho na kasyacit /	svacchanda cārya nilayaḥ pratibaddhaḥ na kasyacid 
SA_T04_santbcpu-1195	yatsaṃtoṣasukhaṃ bhuṅkte tadindrasyāpi durlabham // Bca_8.88 //	yat saṃtoṣa sukham bhuṅkte tat indrasya api durlabham 
SA_T04_santbcpu-1196	evamādibhirākārair vivekaguṇabhāvanāt /	evamādibhiḥ ākāraiḥ viveka guṇa bhāvanāt 
SA_T04_santbcpu-1197	upaśāntavitarkaḥ san bodhicittaṃ tu bhāvayet // Bca_8.89 //	upaśānta vitarkaḥ san bodhi cittam tu bhāvayet 
SA_T04_santbcpu-1198	parātmasamatāmādau bhāvayedevamādarāt /	parātma samatām ādau bhāvayet evam ādarāt 
SA_T04_santbcpu-1199	samaduḥkhasukhāḥ sarve pālanīyā mayātmavat // Bca_8.90 //	sama duḥkha sukhāḥ sarve pālanīyāḥ mayā ātma vat 
SA_T04_santbcpu-1200	hastādibhedena bahuprakāraḥ kāyo yathaikaḥ paripālanīyaḥ /	hasta ādi bhedena bahu prakāraḥ kāyaḥ yathā ekaḥ paripālanīyaḥ 
SA_T04_santbcpu-1201	tathā jagadbhinnamabhinnaduḥkha-sukhātmakaṃ sarvamidaṃ tathaiva // Bca_8.91 //	tathā jagat bhinnam abhinna duḥkha sukha ātmakam sarvam idam tathā eva 
SA_T04_santbcpu-1202	yadyapyanyeṣu deheṣu madduḥkhaṃ na prabādhate /	yadi api anyeṣu deheṣu mad duḥkham na prabādhate 
SA_T04_santbcpu-1203	tathāpi tadduḥkhameva mamātmasnehaduḥsaham // Bca_8.92 //	tathā api tad duḥkham eva mama ātma sneha duḥsaham 
SA_T04_santbcpu-1204	tathā yadyapyasaṃvedyam anyadduḥkhaṃ mayātmanā /	tathā yadi api asaṃvedyam anyat duḥkham mayā ātmanā 
SA_T04_santbcpu-1205	tathāpi tasya tadduḥkham ātmasnehena duḥsaham // Bca_8.93 //	tathā api tasya tat duḥkham ātma snehena duḥsaham 
SA_T04_santbcpu-1206	mayānyaduḥkhaṃ hantavyaṃ duḥkhatvādātmaduḥkhavat /	mayā anya duḥkham hantavyam duḥkha tvāt ātma duḥkha vat 
SA_T04_santbcpu-1207	anugrāhyā mayānye 'pi sattvatvādātmasattvavat // Bca_8.94 //	anugrāhyāḥ mayā anye sattva tvāt ātma sattva vat 
SA_T04_santbcpu-1208	yadā mama pareṣāṃ ca tulyameva sukhaṃ priyam /	yadā mama pareṣām ca tulyam eva sukham priyam 
SA_T04_santbcpu-1209	tadātmanaḥ ko viśeṣo yenātraiva sukhodyamaḥ // Bca_8.95 //	tadā ātmanaḥ kaḥ viśeṣaḥ yena atra eva sukha udyamaḥ 
SA_T04_santbcpu-1210	yadā mama pareṣāṃ ca bhayaṃ duḥkhaṃ ca na priyam /	yadā mama pareṣām ca bhayam duḥkham ca na priyam 
SA_T04_santbcpu-1211	tadātmanaḥ ko viśeṣo yattaṃ rakṣāmi netaram // Bca_8.96 //	tadā ātmanaḥ kaḥ viśeṣaḥ yat tam rakṣāmi na itaram 
SA_T04_santbcpu-1212	tadduḥkhena na me bādhety ato yadi na rakṣyate /	tad duḥkhena na me bādhā iti atas yadi na rakṣyate 
SA_T04_santbcpu-1213	nāgāmikāyaduḥkhānme bādhā tatkena rakṣyate // Bca_8.97 //	na āgāmi kāya duḥkhāt me bādhā tat kena rakṣyate 
SA_T04_santbcpu-1214	ahameva tadāpīti mithyeyaṃ pratikalpanā /	aham eva tadā api iti mithyā iyam pratikalpanā 
SA_T04_santbcpu-1215	anya eva mṛto yasmād anya eva prajāyate // Bca_8.98 //	anyaḥ eva mṛtaḥ yasmāt anyaḥ eva prajāyate 
SA_T04_santbcpu-1216	yadi yasyaiva yadduḥkhaṃ rakṣyaṃ tasyaiva tanmatam /	yadi yasya eva yad duḥkham rakṣyam tasya eva tat matam 
SA_T04_santbcpu-1217	pādaduḥkhaṃ na hastasya kasmāt tattena rakṣyate // Bca_8.99 //	pāda duḥkham na hastasya kasmāt tat tena rakṣyate 
SA_T04_santbcpu-1218	ayuktamapi cedetad ahaṃkārātpravartate /	ayuktam api ced etat ahaṃkārāt pravartate 
SA_T04_santbcpu-1219	yadayuktaṃ nivartyaṃ tat svamanyacca yathābalam // Bca_8.100 //	yat ayuktam nivartyam tat svam anyat ca yathābalam 
SA_T04_santbcpu-1220	saṃtānaḥ samudāyaśca paṅktisenādivanmṛṣā /	saṃtānaḥ samudāyaḥ ca paṅkti senā ādi vat mṛṣā 
SA_T04_santbcpu-1221	yasya duḥkhaṃ sa nāstyasmāt kasya tat svaṃ bhaviṣyati // Bca_8.101 //	yasya duḥkham sa na asti asmāt kasya tat svam bhaviṣyati 
SA_T04_santbcpu-1222	asvāmikāni duḥkhāni sarvāṇyevāviśeṣataḥ /	asvāmikāni duḥkhāni sarvāṇi eva aviśeṣataḥ 
SA_T04_santbcpu-1223	duḥkhatvādeva vāryāṇi niyamastatra kiṃkṛtaḥ // Bca_8.102 //	duḥkha tvāt eva vāryāṇi niyamaḥ tatra kim kṛtaḥ 
SA_T04_santbcpu-1224	duḥkhaṃ kasmānnivāryaṃ cet sarveṣāmavivādataḥ /	duḥkham kasmāt nivāryam ced sarveṣām avivādataḥ 
SA_T04_santbcpu-1225	vāryaṃ cetsarvamapyevaṃ na cedātmani sarvavat // Bca_8.103 //	vāryam ced sarvam api evam na ced ātmani sarva vat 
SA_T04_santbcpu-1226	kṛpayā bahu duḥkhaṃ cet kasmādutpadyate balāt /	kṛpayā bahu duḥkham ced kasmāt utpadyate balāt 
SA_T04_santbcpu-1227	jagadduḥkhaṃ nirūpyedaṃ kṛpāduḥkhaṃ kathaṃ bahu // Bca_8.104 //	nirūpya idam kṛpā duḥkham katham bahu 
SA_T04_santbcpu-1228	bahūnāmekaduḥkhena yadi duḥkhaṃ vigacchati /	bahūnām eka duḥkhena yadi duḥkham vigacchati 
SA_T04_santbcpu-1229	utpādyameva tadduḥkhaṃ sadayena parātmanoḥ // Bca_8.105 //	utpādyam eva tad duḥkham sadayena para ātmanoḥ 
SA_T04_santbcpu-1230	ataḥ supuṣpacandreṇa jānatāpi nṛpāpadam /	atas supuṣpa candreṇa jānatā api nṛpa āpadam 
SA_T04_santbcpu-1231	ātmaduḥkhaṃ na nihataṃ bahūnāṃ duḥkhināṃ vyayāt // Bca_8.106 //	ātma duḥkham na nihatam bahūnām duḥkhinām vyayāt 
SA_T04_santbcpu-1232	evaṃ bhāvitasaṃtānāḥ paraduḥkhasamapriyāḥ /	evam bhāvita saṃtānāḥ para duḥkha sama priyāḥ 
SA_T04_santbcpu-1233	avīcimavagāhante haṃsāḥ padmavanaṃ yathā // Bca_8.107 //	avīcim avagāhante haṃsāḥ padma vanam yathā 
SA_T04_santbcpu-1234	mucyamāneṣu sattveṣu ye te prāmodyasāgarāḥ /	mucyamāneṣu sattveṣu ye te prāmodya sāgarāḥ 
SA_T04_santbcpu-1235	taireva nanu paryāptaṃ mokṣeṇārasikena kim // Bca_8.108 //	taiḥ eva nanu paryāptam mokṣeṇa arasikena kim 
SA_T04_santbcpu-1236	ataḥ parārthaṃ kṛtvāpi na mado na ca vismayaḥ /	atas para artham kṛtvā api na madaḥ na ca vismayaḥ 
SA_T04_santbcpu-1237	na vipākaphalākāṅkṣā parārthaikāntatṛṣṇayā // Bca_8.109 //	na vipāka phala ākāṅkṣā parārtha ekānta tṛṣṇayā 
SA_T04_santbcpu-1238	tasmādyathāntaśo 'varṇād ātmānaṃ gopayāmyaham /	tasmāt yathā antaśas varṇāt ātmānam gopayāmi aham 
SA_T04_santbcpu-1239	rakṣācittaṃ dayācittaṃ karomyevaṃ pareṣvapi // Bca_8.110 //	rakṣā cittam dayā cittam karomi evam pareṣu api 
SA_T04_santbcpu-1240	abhyāsādanyadīyeṣu śukraśoṇitabinduṣu /	abhyāsāt anyadīyeṣu śukra śoṇita binduṣu 
SA_T04_santbcpu-1241	bhavatyahamiti jñānam asatyapi hi vastuni // Bca_8.111 //	bhavati aham iti jñānam asati api hi vastuni 
SA_T04_santbcpu-1242	tathākāyo 'nyadīyo 'pi kimātmeti na gṛhyate /	tathā kāyaḥ kim ātmā iti na gṛhyate 
SA_T04_santbcpu-1243	paratvaṃ tu svakāyasya sthitameva na duṣkaram // Bca_8.112 //	paratvam tu sva kāyasya sthitam eva na duṣkaram 
SA_T04_santbcpu-1244	jñātvā sadoṣamātmānaṃ parānapi guṇodadhīn /	jñātvā sa doṣam ātmānam parān api guṇa udadhīn 
SA_T04_santbcpu-1245	ātmabhāvaparityāgaṃ parādānaṃ ca bhāvayet // Bca_8.113 //	ātma bhāva parityāgam parādānam ca bhāvayet 
SA_T04_santbcpu-1246	kāyasyāvayavatvena yathābhīṣṭāḥ karādayaḥ /	kāyasya avayava tvena yathā abhīṣṭāḥ kara ādayaḥ 
SA_T04_santbcpu-1247	jagato 'vayavatvena tathā kasmānna dehinaḥ // Bca_8.114 //	jagataḥ vayava tvena tathā kasmāt na dehinaḥ 
SA_T04_santbcpu-1248	yathātmabuddhirabhyāsāt svakāye 'smin nirātmake /	yathā ātma buddhiḥ abhyāsāt sva kāye smin nirātmake 
SA_T04_santbcpu-1249	pareṣvapi tathātmatvaṃ kimabhyāsānna jāyate // Bca_8.115 //	pareṣu api tathā ātmatvam kim abhyāsāt na jāyate 
SA_T04_santbcpu-1250	evaṃ parārthaṃ kṛtvāpi na mado na ca vismayaḥ /	evam parārtham kṛtvā api na madaḥ na ca vismayaḥ 
SA_T04_santbcpu-1251	ātmānaṃ bhojayitvaiva phalāśā na ca jāyate // Bca_8.116 //	ātmānam bhojayitvā eva phala āśā na ca jāyate 
SA_T04_santbcpu-1252	tasmādyathārtiśokāder ātmānaṃ goptumicchasi /	tasmāt yathā ārti śoka ādeḥ ātmānam goptum icchasi 
SA_T04_santbcpu-1253	rakṣācittaṃ dayācittaṃ jagatyabhyasyatāṃ tathā // Bca_8.117 //	rakṣā cittam dayā cittam jagati abhyasyatām tathā 
SA_T04_santbcpu-1254	adhyatiṣṭhadatho nāthaḥ scanāmāpyavalokitaḥ /	adhyatiṣṭhat atho nāthaḥ scanāmā api avalokitaḥ 
SA_T04_santbcpu-1255	parṣacchāradyabhayamapy apanetuṃ janasya hi // Bca_8.118 //	parṣad śāradya bhayam api apanetum janasya hi 
SA_T04_santbcpu-1256	duṣkarānna nivarteta yasmādabhyāsaśaktitaḥ /	duṣkarāt na nivarteta yasmāt abhyāsa śaktitaḥ 
SA_T04_santbcpu-1257	yasyaiva śravaṇāttrāsas tenaiva na vinā ratiḥ // Bca_8.119 //	yasya eva śravaṇāt trāsaḥ tena eva na vinā ratiḥ 
SA_T04_santbcpu-1258	ātmānaṃ ca parāṃścaiva yaḥ śīghraṃ trātumicchati /	ātmānam ca parān ca eva yaḥ śīghram trātum icchati 
SA_T04_santbcpu-1259	sa caretparamaṃ guhyaṃ parātmaparivartanam // Bca_8.120 //	sa caret paramam guhyam parātma parivartanam 
SA_T04_santbcpu-1260	yasminnātmanyatisnehād alpādapi bhayādbhayam /	yasmin ātmani atisnehāt alpāt api bhayāt bhayam 
SA_T04_santbcpu-1261	na dviṣetkastamātmānaṃ śatruvadyo bhayāvahaḥ // Bca_8.121 //	na dviṣet kaḥ tam ātmānam śatru vat yaḥ bhaya āvahaḥ 
SA_T04_santbcpu-1262	yo mandya kṣutpipāsādi-pratīkāracikīrṣayā /	yaḥ kṣudh pipāsā ādi pratīkāra cikīrṣayā 
SA_T04_santbcpu-1263	pakṣimatsyamṛgān hanti paripanthaṃ ca tiṣṭhati // Bca_8.122 //	pakṣi matsya mṛgān hanti paripantham ca tiṣṭhati 
SA_T04_santbcpu-1264	yo lābhasatkriyāhetoḥ pitarāvapi mārayet /	yaḥ lābha satkriyā hetoḥ pitarau api mārayet 
SA_T04_santbcpu-1265	ratnatrayasvamādadyād yenāvīcīndhano bhavet // Bca_8.123 //	ratnatraya svam ādadyāt yena avīci indhanaḥ bhavet 
SA_T04_santbcpu-1266	kaḥ paṇḍitastamātmānam icchedrakṣet prapūjayet /	kaḥ paṇḍitaḥ tam ātmānam icchet rakṣet prapūjayet 
SA_T04_santbcpu-1267	na paśyecchatruvaccainaṃ kaścainaṃ pratimānayet // Bca_8.124 //	na paśyet śatru vat ca enam kaḥ ca enam pratimānayet 
SA_T04_santbcpu-1268	yadi dāsyāmi kiṃ bhokṣya ityātmārthe piśācatā /	yadi dāsyāmi kim bhokṣye iti ātma arthe piśācatā 
SA_T04_santbcpu-1269	yadi bhokṣye kiṃ dadāmīti parārthe devarājatā // Bca_8.125 //	yadi bhokṣye kim dadāmi iti parārthe deva rāja tā 
SA_T04_santbcpu-1270	ātmārthaṃ pīḍayitvānyaṃ narakādiṣu pacyate /	ātma artham pīḍayitvā anyam naraka ādiṣu pacyate 
SA_T04_santbcpu-1271	ātmānaṃ pīḍayitvā tu parārthaṃ sarvasaṃpadaḥ // Bca_8.126 //	ātmānam pīḍayitvā tu parārtham sarva saṃpadaḥ 
SA_T04_santbcpu-1272	durgatirnīcatā maurkhyaṃ yayaivātmonnatīcchayā /	durgatiḥ nīcatā maurkhyam yayā evā ātma unnati icchayā 
SA_T04_santbcpu-1273	tāmevānyatra saṃkrāmya sugatiḥ satkṛtirmatiḥ // Bca_8.127 //	tām eva anyatra saṃkrāmya sugatiḥ satkṛtiḥ matiḥ 
SA_T04_santbcpu-1274	ātmārthaṃ paramājñapya dāsatvādyanubhūyate /	ātma artham param ājñapya dāsa tva ādi anubhūyate 
SA_T04_santbcpu-1275	parārthaṃ tvenamājñapya svāmitvādyanubhūyate // Bca_8.128 //	parārtham tu enam ājñapya svāmi tva ādi anubhūyate 
SA_T04_santbcpu-1276	ye kecid duḥkhitā loke sarve te svasukhecchayā /	ye kecid duḥkhitāḥ loke sarve te sva sukha icchayā 
SA_T04_santbcpu-1277	ye kecit sukhitā loke sarve te 'nyasukhecchayā // Bca_8.129 //	ye kecid sukhitāḥ loke sarve te 
SA_T04_santbcpu-1278	bahunā vā kimuktena dṛśyatāmidamantaram /	bahunā vā kim uktena dṛśyatām idam antaram 
SA_T04_santbcpu-1279	svārthārthinaśca bālasya muneścānyārthakāriṇaḥ // Bca_8.130 //	sva artha arthinaḥ ca bālasya muneḥ ca anya artha kāriṇaḥ 
SA_T04_santbcpu-1280	na nāma sādhyaṃ buddhatvaṃ saṃsāre 'pi kutaḥ sukham /	na nāma sādhyam buddha tvam saṃsāre pi kutas sukham 
SA_T04_santbcpu-1281	svasukhasyānyaduḥkhena parivartamakurvataḥ // Bca_8.131 //	sva sukhasya anya duḥkhena parivartam akurvataḥ 
SA_T04_santbcpu-1282	āstāṃ tāvatparo loko dṛṣṭo 'pyartho na sidhyati /	āstām tāvat paraḥ lokaḥ dṛṣṭaḥ pi arthaḥ na sidhyati 
SA_T04_santbcpu-1283	bhṛtyasyākurvataḥ karma svāmino 'dadato bhṛtim // Bca_8.132 //	bhṛtyasya a kurvataḥ karma svāminaḥ dadataḥ bhṛtim 
SA_T04_santbcpu-1284	tyaktvānyo 'nyasukhotpādaṃ dṛṣṭādṛṣṭasukhotsavam /	tyaktvā anyaḥ nya sukha utpādam dṛṣṭa adṛṣṭa sukha utsavam 
SA_T04_santbcpu-1285	anyo 'nyaduḥkhanādghoraṃ duḥkhaṃ gṛhṇanti mohitāḥ // Bca_8.133 //	anyaḥ nyaduḥkhanāt ghoram duḥkham gṛhṇanti mohitāḥ 
SA_T04_santbcpu-1286	upadravā ye ca bhavanti koke yāvanti duḥkhāni bhayāni caiva /	upadravāḥ ye ca bhavanti koke yāvanti duḥkhāni bhayāni ca eva 
SA_T04_santbcpu-1287	sarvāṇi tānyātmaparigraheṇa tatkiṃ mamānena parigraheṇa // Bca_8.134 //	sarvāṇi tāni ātma parigraheṇa tat kim mama anena parigraheṇa 
SA_T04_santbcpu-1288	ātmānamaparityajya duḥkhaṃ tyaktuṃ na śakyate /	ātmānam a parityajya duḥkham tyaktum na śakyate 
SA_T04_santbcpu-1289	yathāgnimaparityajya dāhaṃ tyaktuṃ na śakyate // Bca_8.135 //	yathā agnim a parityajya dāham tyaktum na śakyate 
SA_T04_santbcpu-1290	tasmātsvaduḥkhaśāntyarthaṃ paraduḥkhaśamāya ca /	tasmāt sva duḥkha śānti artham para duḥkha śamāya ca 
SA_T04_santbcpu-1291	dadāmyanyebhya ātmānaṃ parān gṛhṇāmi cātmavat // Bca_8.136 //	dadāmi anyebhyaḥ ātmānam parān gṛhṇāmi ca ātma vat 
SA_T04_santbcpu-1292	anyasaṃbaddhamasmīti niścayaṃ kuru me manaḥ /	anya saṃbaddham asmi iti niścayam kuru me manaḥ 
SA_T04_santbcpu-1293	sarvasattvārthamutsṛjya nānyaccintyaṃ tvayādhunā // Bca_8.137 //	sarva sattva artham utsṛjya na anyat cintyam tvayā adhunā 
SA_T04_santbcpu-1294	na yuktaṃ svārthadṛṣṭyādi tadīyaiścakṣurādibhiḥ /	na yuktam sva artha dṛṣṭi ādi tadīyaiḥ cakṣuḥ ādibhiḥ 
SA_T04_santbcpu-1295	na yuktaṃ syandituṃ svārtham anyadīyaiḥ karādibhiḥ // Bca_8.138 //	na yuktam syanditum sva artham anyadīyaiḥ kara ādibhiḥ 
SA_T04_santbcpu-1296	tena sattvaparo bhūtvā kāye 'sminyadyadīkṣase /	tena sattva paraḥ bhūtvā kāye smin yat yat īkṣase 
SA_T04_santbcpu-1297	tattadevāpahṛtyāsmāt parebhyo hitamācara // Bca_8.139 //	tat tat eva apahṛtya asmāt parebhyaḥ hitam ācara 
SA_T04_santbcpu-1298	hīnādiṣvātmatāṃ kṛtvā paratvamapi cātmani /	hīna ādiṣu ātmatām kṛtvā paratvam api ca ātmani 
SA_T04_santbcpu-1299	bhāvayerṣyāṃ ca mānaṃ ca nirvikalpyena cetasā // Bca_8.140 //	bhāvaya īrṣyām ca mānam ca nirvikalpyena cetasā 
SA_T04_santbcpu-1300	eṣa satkriyate nāhaṃ lābhī nāhamayaṃ yathā /	eṣa satkriyate na aham lābhī na aham ayam yathā 
SA_T04_santbcpu-1301	stūyate 'yamahaṃ nindyo duḥkhito 'hamayaṃ sukhī // Bca_8.141 //	stūyate yam aham nindyaḥ duḥkhitaḥ ham ayam sukhī 
SA_T04_santbcpu-1302	ahaṃ karomi karmāṇi tiṣṭhatyeṣa tu susthitaḥ /	aham karomi karmāṇi tiṣṭhati eṣa tu susthitaḥ 
SA_T04_santbcpu-1303	ayaṃ kila mahā/	ayam kila mahā 
SA_T04_santbcpu-1304	lloke nīco 'haṃ kila nirguṇaḥ // Bca_8.142 //	nīcaḥ ham kila nirguṇaḥ 
SA_T04_santbcpu-1305	kiṃ nirguṇena kartavyaṃ sarvasyātmā guṇānvitaḥ /	kim nirguṇena kartavyam sarvasya ātmā guṇa anvitaḥ 
SA_T04_santbcpu-1306	santi te yeṣvahaṃ nīcaḥ santi te yeṣvahaṃ varaḥ // Bca_8.143 //	santi te yeṣu aham nīcaḥ santi te yeṣu aham varaḥ 
SA_T04_santbcpu-1307	śīladṛṣṭivipattyādi-kleśaśaktyā na madvaśāt /	śīla dṛṣṭi vipatti ādi kleśa śaktyā na mad vaśāt 
SA_T04_santbcpu-1308	cikitsyo 'haṃ yathāśakti pīḍāpyaṅgīkṛtā mayā // Bca_8.144 //	cikitsyaḥ ham yathāśakti pīḍā api aṅgīkṛtā mayā 
SA_T04_santbcpu-1309	athāhamacikitsyo 'sya kasmānmāmavamanyate /	atha aham acikitsyaḥ sya kasmāt mām avamanyate 
SA_T04_santbcpu-1310	kiṃ mamaitadguṇaiḥ kṛtyam ātmā tu guṇavānayam // Bca_8.145 //	kim mama etad guṇaiḥ kṛtyam ātmā tu guṇavān ayam 
SA_T04_santbcpu-1311	durgativyāḍavaktrasthe- -naivāsya karuṇā jane /	durgati vyāḍa vaktra sthe na eva asya karuṇā jane 
SA_T04_santbcpu-1312	aparān guṇamānena paṇḍitān vijigīṣate // Bca_8.146 //	aparān guṇa mānena paṇḍitān vijigīṣate 
SA_T04_santbcpu-1313	samamātmānamālokya yataḥ svādhikyavṛddhaye /	samam ātmānam ālokya yatas sva ādhikya vṛddhaye 
SA_T04_santbcpu-1314	kalahenāpi saṃsādhyaṃ lābhasatkāramātmanaḥ // Bca_8.147 //	kalahena api saṃsādhyam lābha satkāram ātmanaḥ 
SA_T04_santbcpu-1315	api sarvatra me loke bhaveyuḥ prakaṭāḥ guṇāḥ /	api sarvatra me loke bhaveyuḥ prakaṭāḥ guṇāḥ 
SA_T04_santbcpu-1316	api nāma guṇā ye 'sya na śroṣyantyapi kecana // Bca_8.148 //	api nāma guṇāḥ ye sya na śroṣyanti api kecana 
SA_T04_santbcpu-1317	chādyerannapi me doṣāḥ syānme pūjāsya no bhavet /	chādyeran api me doṣāḥ syāt me pūjā asya naḥ bhavet 
SA_T04_santbcpu-1318	sulabdhā adya me lābhāḥ pūjito 'hamayaṃ na tu // Bca_8.149 //	su labdhāḥ adya me lābhāḥ pūjitaḥ ham ayam na tu 
SA_T04_santbcpu-1319	paśyāmo muditāstāvac cirādenaṃ khalīkṛtam /	paśyāmaḥ muditāḥ tāvat cirāt enam khalīkṛtam 
SA_T04_santbcpu-1320	hāsyaṃ janasya sarvasya nindyamānamitastataḥ // Bca_8.150 //	hāsyam janasya sarvasya nindyamānam itastatas 
SA_T04_santbcpu-1321	asyāpi hi varākasya spardhā kila mayā saha /	asya api hi varākasya spardhā kila mayā saha 
SA_T04_santbcpu-1322	kimasya śrutametāvat prajñārūpaṃ kulaṃ dhanam // Bca_8.151 //	kim asya śrutam etāvat prajñā rūpam kulam dhanam 
SA_T04_santbcpu-1323	evamātmaguṇāñśrutvā kīrtyamānānitastataḥ /	evam ātma guṇān śrutvā kīrtyamānān itastatas 
SA_T04_santbcpu-1324	saṃjātapulako hṛṣṭaḥ paribhokṣye sukhotsavam // Bca_8.152 //	saṃjāta pulakaḥ hṛṣṭaḥ paribhokṣye sukha utsavam 
SA_T04_santbcpu-1325	yadyapyasya bhavellābho grāhyo 'smābhirasau balāt /	yadi api asya bhavet lābhaḥ grāhyaḥ smābhiḥ asau balāt 
SA_T04_santbcpu-1326	datvāsmai yāpanāmātram asmatkarma karoti cet // Bca_8.153 //	da tvā asmai yāpanā mātram asmad karma karoti ced 
SA_T04_santbcpu-1327	sukhācca cyāvanīyo 'yaṃ yojyo 'smadvyathayā sadā /	sukhāt ca yam yojyaḥ smat vyathayā sadā 
SA_T04_santbcpu-1328	anena śataśaḥ sarve saṃsāravyathitā vayam // Bca_8.154 //	anena śataśas sarve saṃsāra vyathitāḥ vayam 
SA_T04_santbcpu-1329	aprameyā gatāḥ kalpāḥ svārthaṃ jijñāsatastava /	aprameyāḥ gatāḥ kalpāḥ sva artham jijñāsataḥ tava 
SA_T04_santbcpu-1330	śrameṇa mahatānena duḥkhameva tvayārjitam // Bca_8.155 //	śrameṇa mahatā anena duḥkham eva tvayā arjitam 
SA_T04_santbcpu-1331	madvijñaptyā tathātrāpi pravartasvāvicārataḥ /	mad vijñaptyā tathā atrā api pravartasva avicārataḥ 
SA_T04_santbcpu-1332	drakṣyasyetadguṇān paścād bhūtaṃ hi vacanaṃ muneḥ // Bca_8.156 //	drakṣyasi etad guṇān paścāt bhūtam hi vacanam muneḥ 
SA_T04_santbcpu-1333	abhaviṣyadidaṃ karma kṛtaṃ pūrvaṃ yadi tvayā /	abhaviṣyat idam karma kṛtam pūrvam yadi tvayā 
SA_T04_santbcpu-1334	bauddhaṃ saṃpatsukhaṃ muktvā nābhaviṣyadiyaṃ daśā // Bca_8.157 //	bauddham saṃpad sukham muktvā nā abhaviṣyat iyam daśā 
SA_T04_santbcpu-1335	tasmādyathānyadīyeṣu śukraśoṇitabinduṣu /	tasmāt yathā anyadīyeṣu śukra śoṇita binduṣu 
SA_T04_santbcpu-1336	cakartha tvamahaṃkāraṃ tathānyeṣvapi bhāvaya // Bca_8.158 //	cakartha tvam ahaṃkāram tathā anyeṣu api bhāvaya 
SA_T04_santbcpu-1337	anyadīyaścaro bhūtvā kāye 'smin yadyadīkṣase /	anyadīyaḥ caraḥ bhūtvā kāye smin yat yat īkṣase 
SA_T04_santbcpu-1338	tattadevāpahṛtyarthaṃ parebhyo hitamācara // Bca_8.159 //	tat tat eva apahṛti artham parebhyaḥ hitam ācara 
SA_T04_santbcpu-1339	ayaṃ susthaḥ paro duḥstho nīcairanyo 'yamuccakaiḥ /	ayam susthaḥ paraḥ duḥsthaḥ nīcaiḥ anyaḥ yam uccakais 
SA_T04_santbcpu-1340	paraḥ karotyayaṃ neti kuruṣverṣyāṃ tvamātmani // Bca_8.160 //	paraḥ karoti ayam na iti kuruṣva īrṣyām tvam ātmani 
SA_T04_santbcpu-1341	sukhācca cyāvayātmānaṃ paraduḥkhe niyojaya /	sukhāt ca cyāvaya ātmānam para duḥkhe niyojaya 
SA_T04_santbcpu-1342	kadāyaṃ kiṃ karotīti chalamasya nirūpaya // Bca_8.161 //	kadā ayam kim karoti iti chalam asya nirūpaya 
SA_T04_santbcpu-1343	anyenāpi kṛtaṃ doṣaṃ pātayāsyaiva mastake /	anyena api kṛtam doṣam pātaya asya eva mastake 
SA_T04_santbcpu-1344	alpamapyasya doṣaṃ ca prakāśaya mahāmuneḥ // Bca_8.162 //	alpam api asya doṣam ca prakāśaya mahā muneḥ 
SA_T04_santbcpu-1345	anyādhikayaśovādair yaśo 'sya malinīkuru /	anya adhika yaśaḥ vādaiḥ yaśaḥ sya malinīkuru 
SA_T04_santbcpu-1346	nikṛṣṭadāsavaccainaṃ sattvakāryeṣu vāhaya // Bca_8.163 //	nikṛṣṭa dāsa vat ca enam sattva kāryeṣu vāhaya 
SA_T04_santbcpu-1347	nāgantukaguṇāṃśena stutyo doṣamayo hyayam /	na āgantuka guṇa aṃśena stutyaḥ doṣa mayaḥ hi ayam 
SA_T04_santbcpu-1348	yathā kaścinna jānīyād guṇamasya tathā kuru // Bca_8.164 //	yathā kaścid na jānīyāt guṇam asya tathā kuru 
SA_T04_santbcpu-1349	saṃkṣepād yadyadātmārthe pareṣvapakṛtaṃ tvayā /	saṃkṣepāt yat yat ātma arthe pareṣu apakṛtam tvayā 
SA_T04_santbcpu-1350	tattadātmani sattvārthe vyasanaṃ vinipātaya // Bca_8.165 //	tat tat ātmani sattva arthe vyasanam vinipātaya 
SA_T04_santbcpu-1351	naivotsāho 'sya dātavyo yenāyaṃ mukharo bhavet /	na eva utsāhaḥ sya dātavyaḥ yena ayam mukharaḥ bhavet 
SA_T04_santbcpu-1352	sthāpyo navabadhūvṛttau hrīto bhīto 'tha saṃvṛtaḥ // Bca_8.166 //	sthāpyaḥ nava badhū vṛttau hrītaḥ saṃvṛtaḥ 
SA_T04_santbcpu-1353	evaṃ kuruṣva tiṣṭhaivaṃ na kartavyamidaṃ tvayā /	evam kuruṣva tiṣṭha evam na kartavyam idam tvayā 
SA_T04_santbcpu-1354	evameṣaḥ vaśaḥ kāryo nigrāhyastadatikrame // Bca_8.167 //	evam eṣaḥ vaśaḥ kāryaḥ nigrāhyaḥ tad atikrame 
SA_T04_santbcpu-1355	athaivamucyamāne 'pi cittaṃ nedaṃ kariṣyasi /	atha evam ucyamāne cittam na idam kariṣyasi 
SA_T04_santbcpu-1356	tvāmeva nigrahīṣyāmi sarvadoṣāstadāśritāḥ // Bca_8.168 //	tvām eva nigrahīṣyāmi sarva doṣāḥ tad āśritāḥ 
SA_T04_santbcpu-1357	kva yāsyasi mayā dṛṣṭaḥ sarvadarpānnihanmi te /	kva yāsyasi mayā dṛṣṭaḥ sarva darpān nihanmi te 
SA_T04_santbcpu-1358	anyo 'sau pūrvakaḥ kālas tvayā yatrāsmi nāśitaḥ // Bca_8.169 //	anyaḥ sau pūrvakaḥ kālaḥ tvayā yatra asmi nāśitaḥ 
SA_T04_santbcpu-1359	adyāpyasti mama svārtha ityāśāṃ tyaja sāṃpratam /	adyā api asti mama sva arthaḥ iti āśām tyaja sāṃpratam 
SA_T04_santbcpu-1360	tvaṃ vikrīto mayānyeṣu bahukhedamacintayan // Bca_8.170 //	tvam vikrītaḥ mayā anyeṣu bahu khedam acintayan 
SA_T04_santbcpu-1361	tvāṃ sattveṣu na dāsyāmi yadi nāma pramādataḥ /	tvām sattveṣu na dāsyāmi yadi nāma pramādataḥ 
SA_T04_santbcpu-1362	tvaṃ māṃ narakapāleṣu pradāsyasi na saṃśayaḥ // Bca_8.171 //	tvam mām naraka pāleṣu pradāsyasi na saṃśayaḥ 
SA_T04_santbcpu-1363	evaṃ cānekadhā datvā tvayāhaṃ vyathitaściram /	evam ca anekadhā da tvā tvayā aham vyathitaḥ ciram 
SA_T04_santbcpu-1364	nihanmi svārthaceṭaṃ tvāṃ tāni vairāṇyanusmaran // Bca_8.172 //	nihanmi sva artha ceṭam tvām tāni vairāṇi anusmaran 
SA_T04_santbcpu-1365	na kartavyātmani prītir yadyātmaprītirasti te /	na kartavyā ātmani prītiḥ yadi ātma prītiḥ asti te 
SA_T04_santbcpu-1366	yadyātmā rakṣitavyo 'yaṃ rakṣitavyo na yujyate // Bca_8.173 //	yadi ātmā rakṣitavyaḥ yam rakṣitavyaḥ na yujyate 
SA_T04_santbcpu-1367	yathā yathāsya kāyasya kriyate paripālanam /	yathā yathā asya kāyasya kriyate paripālanam 
SA_T04_santbcpu-1368	sukumārataro bhūtvā patatyeva tathā tathā // Bca_8.174 //	sukumārataraḥ bhūtvā patati eva tathā tathā 
SA_T04_santbcpu-1369	asyaivaṃ patitasyāpi sarvāpīyaṃ vasundharā /	asya evam patitasya api sarvā api iyam vasundharā 
SA_T04_santbcpu-1370	nālaṃ pūrayituṃ vāñchāṃ tatko 'syecchāṃ kariṣyati // Bca_8.175 //	na alam pūrayitum vāñchām tat kaḥ sya icchām kariṣyati 
SA_T04_santbcpu-1371	aśakyamicchataḥ kleśa āśābhaṅgaśca jāyate /	aśakyam icchataḥ kleśaḥ āśābhaṅgaḥ ca jāyate 
SA_T04_santbcpu-1372	nirāśo yastu sarvatra tasya saṃpadajīrṇikā // Bca_8.176 //	nirāśaḥ yaḥ tu sarvatra tasya saṃpad ajīrṇikā 
SA_T04_santbcpu-1373	tasmānna prasaro deyaḥ kāyasyecchābhivṛddhaye /	tasmāt na prasaraḥ deyaḥ kāyasya icchā abhivṛddhaye 
SA_T04_santbcpu-1374	bhadrakaṃ nāma tadvastu yadiṣṭatvānna gṛhyate // Bca_8.177 //	bhadrakam nāma tat vastu yat iṣṭa tvāt na gṛhyate 
SA_T04_santbcpu-1375	bhasmaniṣṭhāvasāno 'yaṃ niśceṣṭānyena cālyate /	bhasma niṣṭhā avasānaḥ yam niśceṣṭā anyena cālyate 
SA_T04_santbcpu-1376	aśucipratimā ghorā kasmādatra mamāgrahaḥ // Bca_8.178 //	aśuci pratimā ghorā kasmāt atra mama agrahaḥ 
SA_T04_santbcpu-1377	kiṃ mamānena yantreṇa jīvinā vā mṛtena vā /	kim mama anena yantreṇa jīvinā vā mṛtena vā 
SA_T04_santbcpu-1378	loṣṭrādeḥ ko viśeṣo 'sya hāhaṃkāraṃ na naśyasi // Bca_8.179 //	kaḥ viśeṣaḥ sya ha ahaṃkāram na naśyasi 
SA_T04_santbcpu-1379	śarīrapakṣapātena vṛthā duḥkhamupārjyate /	śarīra pakṣapātena vṛthā duḥkham upārjyate 
SA_T04_santbcpu-1380	kimasya kāṣṭhatulyasya dveṣeṇānunayena vā // Bca_8.180 //	kim asya kāṣṭha tulyasya dveṣeṇa anunayena vā 
SA_T04_santbcpu-1381	mayā vā pālitasyaivaṃ gṛdhrādyairbhakṣitasya vā /	mayā vā pālitasya evam gṛdhra ādyaiḥ bhakṣitasya vā 
SA_T04_santbcpu-1382	na ca sneho na ca dveṣas tasmāt snehaṃ karomi kim // Bca_8.181 //	na ca snehaḥ na ca dveṣaḥ tasmāt sneham karomi kim 
SA_T04_santbcpu-1383	roṣo yasya khalīkārāt toṣo yasya ca pūjayā /	roṣaḥ yasya khalīkārāt toṣaḥ yasya ca pūjayā 
SA_T04_santbcpu-1384	sa eva cenna jānāti śramaḥ kasya kṛtena me // Bca_8.182 //	saḥ eva ced na jānāti śramaḥ kasya kṛtena me 
SA_T04_santbcpu-1385	imaṃ ye kāyamicchanti te 'pi me suhṛdaḥ kila /	imam ye kāyam icchanti te me suhṛdaḥ kila 
SA_T04_santbcpu-1386	sarve svakāyamicchanti te 'pi kasmānna me priyāḥ // Bca_8.183 //	sarve sva kāyam icchanti te kasmāt na me priyāḥ 
SA_T04_santbcpu-1387	tasmānmayānapekṣeṇa kāyastyakto jagaddhite /	tasmāt mayā anapekṣeṇa kāyaḥ tyaktaḥ jagat hite 
SA_T04_santbcpu-1388	ato 'yaṃ bahudoṣo 'pi dhāryate karmabhāṇḍavat // Bca_8.184 //	atas yam dhāryate karma bhāṇḍa vat 
SA_T04_santbcpu-1389	tenālaṃ lokacaritaiḥ paṇḍitānanuyāmyaham /	tena alam loka caritaiḥ paṇḍitān anuyāmi aham 
SA_T04_santbcpu-1390	apramādakathāṃ smṛtvā styānamiddhaṃ nivārayan // Bca_8.185 //	apramāda kathām smṛtvā styānam iddham nivārayan 
SA_T04_santbcpu-1391	tasmādāvaraṇaṃ hantuṃ samādhānaṃ karomyaham /	tasmāt āvaraṇam hantum samādhānam karomi aham 
SA_T04_santbcpu-1392	vimārgāccittamākṛṣya svālambananirantaram // Bca_8.186 //	vimārgāt cittam ākṛṣya sva ālambana nirantaram 
SA_T04_santbcpu-1393	bodhicaryāvatāre dhyānapāramitā aṣṭamaḥ paricchedaḥ // ****************************************************************	bodhi caryā avatāre dhyāna pāramitā aṣṭamaḥ paricchedaḥ 
SA_T04_santbcpu-1394	Pariccheda 9	pariccheda 
SA_T04_santbcpu-1395	imaṃ parikaraṃ sarvaṃ prajñārthaṃ hi munirjagau /	imam parikaram sarvam prajñā artham hi muniḥ jagau 
SA_T04_santbcpu-1396	tasmādutpādayet prajñāṃ duḥkhanivṛttikāṅkṣayā // Bca_9.1 //	tasmāt utpādayet prajñām duḥkha nivṛtti kāṅkṣayā 
SA_T04_santbcpu-1397	saṃvṛtiḥ paramārthaśca satyadvayamidaṃ mataṃ /	saṃvṛtiḥ paramārthaḥ ca satya dvayam idam matam 
SA_T04_santbcpu-1398	buddheragocarastattvaṃ buddhiḥ saṃvṛtirucyate // Bca_9.2 //	buddheḥ agocaraḥ tattvam buddhiḥ saṃvṛtiḥ ucyate 
SA_T04_santbcpu-1399	tatra loko dvidhā dṛṣṭo yogī prākṛtakastathā /	tatra lokaḥ dvidhā dṛṣṭaḥ yogī prākṛtakaḥ tathā 
SA_T04_santbcpu-1400	tatra prākṛtako loko yogilokena bādhyate // Bca_9.3 //	tatra prākṛtakaḥ lokaḥ yogi lokena bādhyate 
SA_T04_santbcpu-1401	bādhyante dhīviśeṣeṇa yogino 'pyuttarottaraiḥ /	bādhyante dhī viśeṣeṇa yoginaḥ pi uttarottaraiḥ 
SA_T04_santbcpu-1402	dṛṣṭāntenobhayeṣṭena kāryārthamavicārataḥ // Bca_9.4 //	dṛṣṭāntena ubhaya iṣṭena kārya artham avicārataḥ 
SA_T04_santbcpu-1403	lokena bhāvā dṛśyante kalpyante cāpi tattvataḥ /	lokena bhāvāḥ dṛśyante kalpyante ca api tattvataḥ 
SA_T04_santbcpu-1404	na tu māyāvadityatra vivādo yogilokayoḥ // Bca_9.5 //	na tu māyā vat iti atra vivādaḥ yogi lokayoḥ 
SA_T04_santbcpu-1405	pratyakṣamapi rūpādi prasiddhyā na pramāṇataḥ /	pratyakṣam api rūpa ādi prasiddhyā na pramāṇataḥ 
SA_T04_santbcpu-1406	aśucyādiṣu śucyādi-prasiddhiriva sā mṛṣā // Bca_9.6 //	aśuci ādiṣu śuci ādi prasiddhiḥ iva sā mṛṣā 
SA_T04_santbcpu-1407	lokāvatāraṇārthaṃ ca bhāvā nāthena deśitāḥ /	loka avatāraṇa artham ca bhāvāḥ nāthena deśitāḥ 
SA_T04_santbcpu-1408	tattvataḥ kṣaṇikā naite saṃvṛtyā cedvirudhyate // Bca_9.7 //	tattvataḥ kṣaṇikāḥ na ete saṃvṛtyā ced virudhyate 
SA_T04_santbcpu-1409	na doṣo yogisaṃvṛtyā lokātte tattvadarśinaḥ /	na doṣaḥ yogi saṃvṛtyāḥ lokāt te tattva darśinaḥ 
SA_T04_santbcpu-1410	anyathā lokabādhā syād aśucistrīnirūpaṇe // Bca_9.8 //	anyathā loka bādhā syāt aśuci strī nirūpaṇe 
SA_T04_santbcpu-1411	māyopamājjināt puṇyaṃ sadbhāve 'pi kathaṃ yathā /	māyā upamāt jināt puṇyam sadbhāve katham yathā 
SA_T04_santbcpu-1412	yadi māyopamaḥ sattvaḥ kiṃ punarjāyate mṛtaḥ // Bca_9.9 //	yadi māyā upamaḥ sattvaḥ kim punar jāyate mṛtaḥ 
SA_T04_santbcpu-1413	yāvatpratyayasāmagrī tāvanmāyāpi vartate /	yāvat pratyaya sāmagrī tāvat māyā api vartate 
SA_T04_santbcpu-1414	dīrghasaṃtānamātreṇa kathaṃ sattvo 'sti satyataḥ // Bca_9.10 //	dīrgha saṃtāna mātreṇa katham sattvaḥ sti satyataḥ 
SA_T04_santbcpu-1415	māyāpuruṣaghātādau cittābhāvānna pāpakaṃ /	māyā puruṣa ghāta ādau citta abhāvāt na pāpakam 
SA_T04_santbcpu-1416	cittamāyāsamete tu pāpapuṇyasamudbhavaḥ // Bca_9.11 //	citta māyā samete tu pāpa puṇya samudbhavaḥ 
SA_T04_santbcpu-1417	mantrādīnāmasāmarthyān na māyācittasaṃbhavaḥ /	mantra ādīnām asāmarthyāt na māyā citta saṃbhavaḥ 
SA_T04_santbcpu-1418	sāpi nānāvidhā māyā nānāpratyayasaṃbhavā // Bca_9.12 //	sā api nānāvidhā māyā nānā pratyaya saṃbhavā 
SA_T04_santbcpu-1419	naikasya sarvasāmarthyaṃ pratyayasyāsti kutracit /	na ekasya sarva sāmarthyam pratyayasya asti kutracid 
SA_T04_santbcpu-1420	nirvṛtaḥ paramārthena saṃvṛtyā yadi saṃsaret // Bca_9.13 //	nirvṛtaḥ paramārthena saṃvṛtyā yadi saṃsaret 
SA_T04_santbcpu-1421	buddho 'pi saṃsaredevaṃ tataḥ kiṃ bodhicaryayā /	buddhaḥ pi saṃsaret evam tatas kim bodhi caryayā 
SA_T04_santbcpu-1422	pratyayānāmanucchede māyāpyucchidyate na hi // Bca_9.14 //	pratyayānām anucchede māyā api ucchidyate na hi 
SA_T04_santbcpu-1423	pratyayānāṃ tu vicchedāt saṃvṛtyāpi na saṃbhavaḥ /	pratyayānām tu vicchedāt saṃvṛtya api na saṃbhavaḥ 
SA_T04_santbcpu-1424	yadā na bhrāntirapyasti māyā kenopalabhyate // Bca_9.15 //	yadā na bhrāntiḥ api asti māyā kena upalabhyate 
SA_T04_santbcpu-1425	yadā māyaiva te nāsti tadā kimupalabhyate /	yadā māyā eva te na asti tadā kim upalabhyate 
SA_T04_santbcpu-1426	cittasyaiva sa ākāro yadyapyanyo 'sti tattvataḥ // Bca_9.16 //	cittasya eva saḥ ākāraḥ yadi api anyaḥ sti tattvataḥ 
SA_T04_santbcpu-1427	cittameva yadā māyā tadā kiṃ kena dṛśyate /	cittam eva yadā māyā tadā kim kena dṛśyate 
SA_T04_santbcpu-1428	uktaṃ ca lokanāthena cittaṃ cittaṃ na paśyati // Bca_9.17 //	uktam ca lokanāthena cittam cittam na paśyati 
SA_T04_santbcpu-1429	na cchinatti yathātmānam asidhārā tathā manaḥ /	na chinatti yathā ātmānam asi dhārā tathā manaḥ 
SA_T04_santbcpu-1430	ātmabhāvaṃ yathā dīpaḥ saṃprakāśayatīti cet // Bca_9.18 //	ātma bhāvam yathā dīpaḥ saṃprakāśayati iti ced 
SA_T04_santbcpu-1431	naiva prakāśyate dīpo yasmānna tamasāvṛtaḥ /	nā eva prakāśyate dīpaḥ yasmāt na tamasā āvṛtaḥ 
SA_T04_santbcpu-1432	na hi sphaṭikavannīlaṃ nīlatve 'nyamapekṣate // Bca_9.19 //	na hi sphaṭika vat nīlam nīla tve 
SA_T04_santbcpu-1433	tathā kiṃcit parāpekṣam anapekṣaṃ ca dṛśyate /	tathā kiṃcid para apekṣam anapekṣam ca dṛśyate 
SA_T04_santbcpu-1434	anīlatve na tannīlaṃ kuryādātmānamātmanā // Bca_9.20 //	anīlatve na tat nīlam kuryāt ātmānam ātmanā 
SA_T04_santbcpu-1435	nīlameva hi ko nīlaṃ kuryādātmānamātmanā /	nīlam eva hi kaḥ nīlam kuryāt ātmānam ātmanā 
SA_T04_santbcpu-1436	anīlatve na tannīlaṃ kuryādātmānamātmanā // Bca_9.21 //	anīlatve na tat nīlam kuryāt ātmānam ātmanā 
SA_T04_santbcpu-1437	dīpaḥ prakāśata iti jñātvā jñānena kathyate /	dīpaḥ prakāśate iti jñātvā jñānena kathyate 
SA_T04_santbcpu-1438	buddhiḥ prakāśata iti jñātvedaṃ kena kathyate // Bca_9.22 //	buddhiḥ prakāśate iti kena kathyate 
SA_T04_santbcpu-1439	prakāśā vāprakāśā vā yadā dṛṣṭā na kenacit /	prakāśāḥ vā aprakāśāḥ vā yadā dṛṣṭāḥ na kenacid 
SA_T04_santbcpu-1440	vandhyāduhitṛlīleva kathyamānāpi sā mudhā // Bca_9.23 //	vandhyāduhitṛ līlā iva kathyamānā api sā mudhā 
SA_T04_santbcpu-1441	yadi nāsti svasaṃvittir vijñānaṃ smaryate katham /	yadi nā asti sva saṃvittiḥ vijñānam smaryate katham 
SA_T04_santbcpu-1442	anyānubhūte saṃbandhāt smṛtirākhuviṣaṃ yathā // Bca_9.24 //	anya anubhūte saṃbandhāt smṛtiḥ ākhu viṣam yathā 
SA_T04_santbcpu-1443	pratyayāntarayuktasya darśanāt svaṃ prakāśate /	pratyaya antara yuktasya darśanāt svam prakāśate 
SA_T04_santbcpu-1444	siddhāñjanavidherdṛṣṭo ghaṭo naivāñjanaṃ bhavet // Bca_9.25 //	siddhāñjana vidheḥ dṛṣṭaḥ ghaṭaḥ nā eva añjanam bhavet 
SA_T04_santbcpu-1445	yathā dṛṣṭaṃ śrutaṃ jñātaṃ naiveha pratiṣidhyate /	yathā dṛṣṭam śrutam jñātam na eva iha pratiṣidhyate 
SA_T04_santbcpu-1446	satyataḥ kalpanā tvatra duḥkhaheturnivāryate // Bca_9.26 //	satyataḥ kalpanā tu atra duḥkha hetuḥ nivāryate 
SA_T04_santbcpu-1447	cittādanyā na māyā cen nāpyananyeti kalpyate /	cittāt anyā na māyā ced na api ananyā iti kalpyate 
SA_T04_santbcpu-1448	vastu cet sā kathaṃ nānyān anyā cennāsti vastutaḥ // Bca_9.27 //	vastu ced sā katham na anyān anyā ced nā asti vastutas 
SA_T04_santbcpu-1449	asatyapi yathā māyā dṛśyā draṣṭṛ tathā manaḥ /	asatī api yathā māyā dṛśyā tathā manaḥ 
SA_T04_santbcpu-1450	vastvāśrayaścet saṃsāraḥ so 'nyathākāśavadbhavet // Bca_9.28 //	vastu āśrayaḥ ced saṃsāraḥ saḥ nyathā ākāśa vat bhavet 
SA_T04_santbcpu-1451	vastvāśrayeṇābhāvasya kriyāvattvaṃ kathaṃ bhavet /	vastu āśrayeṇa abhāvasya kriyāvat tvam katham bhavet 
SA_T04_santbcpu-1452	asatsahāyamekaṃ hi cittamāpadyate tava // Bca_9.29 //	asat sahāyam ekam hi cittam āpadyate tava 
SA_T04_santbcpu-1453	grāhyamuktaṃ yadā cittaṃ tadā sarve tathāgatāḥ /	grāhyam uktam yadā cittam tadā sarve tathāgatāḥ 
SA_T04_santbcpu-1454	evaṃ ca ko guṇo labdhaś cittamātre 'pi kalpite // Bca_9.30 //	evam ca kaḥ guṇaḥ labdhaḥ cittamātre pi kalpite 
SA_T04_santbcpu-1455	māyopamatve 'pi jñāte kathaṃ kleśo nivartate /	māyā upama tve jñāte katham kleśaḥ nivartate 
SA_T04_santbcpu-1456	yadā māyāstriyāṃ rāgas tatkarturapi jāyate // Bca_9.31 //	yadā māyā striyām rāgaḥ tad kartuḥ api jāyate 
SA_T04_santbcpu-1457	aprahīṇā hi tatkartur jñeyasaṃkleśavāsanā /	a prahīṇā hi tad kartuḥ jñeya saṃkleśa vāsanā 
SA_T04_santbcpu-1458	taddṛṣṭikāle tasyāto durbalā śūnyavāsanā // Bca_9.32 //	tad dṛṣṭi kāle tasya atas durbalā śūnya vāsanā 
SA_T04_santbcpu-1459	śūnyatāvāsanādhānād dhīyate bhāvavāsanā /	śūnyatā vāsanā ādhānāt dhīyate bhāva vāsanā 
SA_T04_santbcpu-1460	kiṃcinnāstīti cābhyāsāt sāpi paścāt prahīyate // Bca_9.33 //	kiṃcid na asti iti ca abhyāsāt sā api paścāt prahīyate 
SA_T04_santbcpu-1461	yadā na labhyate bhāvo yo nāstīti prakalpyate /	yadā na labhyate bhāvaḥ yaḥ na asti iti prakalpyate 
SA_T04_santbcpu-1462	tadā nirāśrayo 'bhāvaḥ kathaṃ tiṣṭhenmateḥ puraḥ // Bca_9.34 //	tadā nirāśrayaḥ bhāvaḥ katham tiṣṭhet mateḥ puras 
SA_T04_santbcpu-1463	yadā na bhāvo nābhāvo mateḥ saṃtiṣṭhate puraḥ /	yadā na bhāvaḥ na abhāvaḥ mateḥ saṃtiṣṭhate puras 
SA_T04_santbcpu-1464	tadānyagatyabhāvena nirālambā praśāmyate // Bca_9.35 //	tadā anya gati abhāvena nirālambā praśāmyate 
SA_T04_santbcpu-1465	cintāmaṇiḥ kalpatarur yathecchāparipūraṇaḥ /	            
SA_T04_santbcpu-1466	vineyapraṇidhānābhyāṃ jinabimbaṃ tathekṣyate // Bca_9.36 //	vineya praṇidhānābhyām jina bimbam tathā īkṣyate 
SA_T04_santbcpu-1467	yathā gāruḍikaḥ stambhaṃ sādhayitvā vinaśyati /	yathā gāruḍikaḥ stambham sādhayitvā vinaśyati 
SA_T04_santbcpu-1468	sa tasmiṃściranaṣṭe 'pi viṣādīnupaśāmayet // Bca_9.37 //	sa tasmin cira naṣṭe viṣa ādīn upaśāmayet 
SA_T04_santbcpu-1469	bodhicaryānurūpyeṇa jinastambho 'pi sādhitaḥ /	bodhi caryā ānurūpyeṇa jina stambhaḥ sādhitaḥ 
SA_T04_santbcpu-1470	karoti sarvakāryāṇi bodhisattve 'pi nirvṛte // Bca_9.38 //	karoti sarva kāryāṇi bodhisattve pi nirvṛte 
SA_T04_santbcpu-1471	acittake kṛtā pūjā kathaṃ phalavatī bhavet /	acittake kṛtā pūjā katham phalavatī bhavet 
SA_T04_santbcpu-1472	tulyaiva paṭhyate yasmāt tiṣṭhato nirvṛtasya ca // Bca_9.39 //	tulyā eva paṭhyate yasmāt tiṣṭhataḥ nirvṛtasya ca 
SA_T04_santbcpu-1473	āgamācca phalaṃ tatra saṃvṛtyā tattvato 'pi vā /	āgamāt ca phalam tatra saṃvṛtyā vā 
SA_T04_santbcpu-1474	satyabuddhe kṛtā pūjā saphaleti kathaṃ yathā // Bca_9.40 //	satya buddhe kṛtā pūjā saphalā iti katham yathā 
SA_T04_santbcpu-1475	satyadarśanato muktiḥ śūnyatādarśanena kim /	satya darśanataḥ muktiḥ śūnyatā darśanena kim 
SA_T04_santbcpu-1476	na vinānena mārgeṇa bodhirityāgamo yataḥ // Bca_9.41 //	na vinā anena mārgeṇa bodhiḥ iti āgamaḥ yatas 
SA_T04_santbcpu-1477	nanvasiddhaṃ mahāyānaṃ kathaṃ siddhastvadāgamaḥ /	nanu asiddham mahāyānam katham siddhaḥ tvad āgamaḥ 
SA_T04_santbcpu-1478	yasmādubhayasiddho 'sau na siddho 'sau tavāditaḥ // Bca_9.42 //	yasmāt ubhaya siddhaḥ sau na siddhaḥ sau tava āditas 
SA_T04_santbcpu-1479	yatpratyayā ca tatrāsthā mahāyāne 'pi tāṃ kuru /	yad pratyayā ca tatra āsthā mahāyāne tām kuru 
SA_T04_santbcpu-1480	anyobhayeṣṭasatyatve vedāderapi satyatā // Bca_9.43 //	anya ubhaya iṣṭa satya tve veda ādeḥ api satyatā 
SA_T04_santbcpu-1481	savivādaṃ mahāyānam iti cedāgamaṃ tyaja /	sa vivādam mahāyānam iti ced āgamam tyaja 
SA_T04_santbcpu-1482	tīrthikaiḥ savivādatvāt svaiḥ paraiścāgamāntaram // Bca_9.44 //	tīrthikaiḥ savivāda tvāt svaiḥ paraiḥ ca āgama antaram 
SA_T04_santbcpu-1483	śāsanaṃ bhikṣutāmūlaṃ bhikṣutaiva ca duḥkhitā /	śāsanam bhikṣutā mūlam bhikṣutā eva ca duḥkhi tā 
SA_T04_santbcpu-1484	sāvalambanacittānāṃ nirvāṇamapi duḥsthitam // Bca_9.45 //	sāvalambana cittānām nirvāṇam api duḥsthitam 
SA_T04_santbcpu-1485	kleśaprahāṇānmuktiścet tadanantaramastu sā /	kleśa prahāṇāt muktiḥ ced tad anantaram astu sā 
SA_T04_santbcpu-1486	dṛṣṭaṃ ca teṣu sāmarthyaṃ niḥkleśasyāpi karmaṇaḥ // Bca_9.46 //	dṛṣṭam ca teṣu sāmarthyam niḥkleśasya api karmaṇaḥ 
SA_T04_santbcpu-1487	tṛṣṇā tāvadupādānaṃ nāsti cet saṃpradhāryate /	tṛṣṇā tāvat upādānam na asti ced saṃpradhāryate 
SA_T04_santbcpu-1488	kimakliṣṭāpi tṛṣṇaiṣāṃ nāsti saṃmohavat satī // Bca_9.47 //	kim akliṣṭā api tṛṣṇā eṣām nā asti saṃmoha vat satī 
SA_T04_santbcpu-1489	vedanāpratyayā tṛṣṇā vedanaiṣāṃ ca vidyate /	vedanā pratyayā tṛṣṇā vedanā eṣām ca vidyate 
SA_T04_santbcpu-1490	sālambanena cittena sthātavyaṃ yatra tatra vā // Bca_9.48 //	sa ālambanena cittena sthātavyam yatra tatra vā 
SA_T04_santbcpu-1491	vinā śūnyatayā cittaṃ baddhamutpadyate punaḥ /	vinā śūnyatayā cittam baddham utpadyate punar 
SA_T04_santbcpu-1492	yathāsaṃjñisamāpattau bhāvayettena śūnyatām // Bca_9.49 //	yathā saṃjñi samāpattau bhāvayet tena śūnyatām 
SA_T04_santbcpu-1493	yatsūtre 'vataredvākyaṃ taccedbuddhoktamiṣyate /	yat sūtre vataret vākyam tat ced buddha uktam iṣyate 
SA_T04_santbcpu-1494	mahāyānaṃ bhavatsūtraiḥ prāyastulyaṃ na kiṃ matam // Bca_9.50 //	mahāyānam bhavat sūtraiḥ prāyas tulyam na kim matam 
SA_T04_santbcpu-1495	ekenāgamyamānena sakalaṃ yadi doṣavat /	ekena āgamyamānena sakalam yadi doṣa vat 
SA_T04_santbcpu-1496	ekena sūtratulyena kiṃ na sarvaṃ jinoditam // Bca_9.51 //	ekena sūtra tulyena kim na sarvam jina uditam 
SA_T04_santbcpu-1497	mahākāśyapamukhyaiśca yadvākyaṃ nāvagāhyate /	mahākāśyapa mukhyaiḥ ca yat vākyam na avagāhyate 
SA_T04_santbcpu-1498	tattvayānavabuddhatvād agrāhyaṃ kaḥ kariṣyati // Bca_9.52 //	tattvayā anavabuddha tvāt agrāhyam kaḥ kariṣyati 
SA_T04_santbcpu-1499	saktitrāsāttvanirmuktyā saṃsāre sidhyati sthitiḥ /	             
SA_T04_santbcpu-1500	mohena duḥkhināmarthe śūnyatāyā idaṃ phalam // Bca_9.53 //	mohena duḥkhinām arthe śūnyatāyāḥ idam phalam 
SA_T04_santbcpu-1501	tadevaṃ śūnyatāpakṣe dūṣaṇaṃ nopapadyate /	tat evam śūnyatā pakṣe dūṣaṇam nā upapadyate 
SA_T04_santbcpu-1502	tasmānnirvicikitsena bhāvanīyaiva śūnyatā // Bca_9.54 //	tasmāt nirvicikitsena bhāvanīyā eva śūnyatā 
SA_T04_santbcpu-1503	kleśajñeyāvṛtitamaḥ pratipakṣo hi śūnyatā /	kleśa jñeya āvṛti tamaḥ pratipakṣaḥ hi śūnyatā 
SA_T04_santbcpu-1504	śīghraṃ sarvajñatākāmo na bhāvayati tāṃ katham // Bca_9.55 //	śīghram sarvajña tā kāmaḥ na bhāvayati tām katham 
SA_T04_santbcpu-1505	yadduḥkhajananaṃ vastu trāsastasmāt prajāyatām /	yat duḥkha jananam vastu trāsaḥ tasmāt prajāyatām 
SA_T04_santbcpu-1506	śūnyatā duḥkhaśamanī tataḥ kiṃ jāyate bhayam // Bca_9.56 //	śūnyatā duḥkha śamanī tatas kim jāyate bhayam 
SA_T04_santbcpu-1507	yatastato vāstu bhayaṃ yadyahaṃ nāma kiṃcana /	yatas tatas vā astu bhayam yadi aham nāma kiṃcana 
SA_T04_santbcpu-1508	ahameva na kiṃcicced bhayaṃ kasya bhaviṣyati // Bca_9.57 //	aham eva na kiṃcid ced bhayam kasya bhaviṣyati 
SA_T04_santbcpu-1509	dantakeśanakhā nāhaṃ nāsthi nāpyasmi śoṇitam /	danta keśa nakhāḥ na aham na asthi na api asmi śoṇitam 
SA_T04_santbcpu-1510	na śiṃghānaṃ na ca śleṣmā na pūyaṃ lasikāpi vā // Bca_9.58 //	na śiṃghānam na ca śleṣmā na pūyam lasikā api vā 
SA_T04_santbcpu-1511	nāhaṃ vasā na ca svedo na medo 'ntrāṇi nāpyaham /	nāham vasā na ca svedaḥ na medaḥ nā api aham 
SA_T04_santbcpu-1512	na cāhamantranirguṇḍī gūthamūtramahaṃ na ca // Bca_9.59 //	na ca aham antra nirguṇḍī gūtha mūtram aham na ca 
SA_T04_santbcpu-1513	nāhaṃ māṃsaṃ na ca snāyur noṣmā vāyurahaṃ na ca /	nāham māṃsam na ca snāyuḥ na ūṣmā vāyuḥ aham na ca 
SA_T04_santbcpu-1514	na ca chidrāṇyahaṃ nāpi ṣaḍvijñānāni sarvathā // Bca_9.60 //	na ca chidrāṇi aham nā api ṣaḍ vijñānāni sarvathā 
SA_T04_santbcpu-1515	śabdajñānaṃ yadi tadā śabdo gṛhyeta sarvadā /	śabda jñānam yadi tadā śabdaḥ gṛhyeta sarvadā 
SA_T04_santbcpu-1516	jñeyaṃ vinā tu kiṃ vetti yena jñānaṃ nirucyate // Bca_9.61 //	jñeyam vinā tu kim vetti yena jñānam nirucyate 
SA_T04_santbcpu-1517	ajānānaṃ yadi jñānaṃ kāṣṭhaṃ jñānaṃ prasajyate /	a jānānam yadi jñānam kāṣṭham jñānam prasajyate 
SA_T04_santbcpu-1518	tenāsaṃnihitajñeyaṃ jñānaṃ nāstīti niścayaḥ // Bca_9.62 //	tena asaṃnihita jñeyam jñānam na asti iti niścayaḥ 
SA_T04_santbcpu-1519	tadeva rūpaṃ jānāti tadā kiṃ na śṛṇotyapi /	tat eva rūpam jānāti tadā kim na śṛṇoti api 
SA_T04_santbcpu-1520	śabdasyāsaṃnidhānāccet tatastajjñānamapyasat // Bca_9.63 //	śabdasya asaṃnidhānāt ced tatas tat jñānam api asat 
SA_T04_santbcpu-1521	śabdagrahaṇarūpaṃ yat tadrūpagrahaṇaṃ katham /	śabda grahaṇa rūpam yat tat rūpa grahaṇam katham 
SA_T04_santbcpu-1522	ekaḥ pitā ca putraśca kalpyate na tu tattvataḥ // Bca_9.64 //	ekaḥ pitā ca putraḥ ca kalpyate na tu tattvataḥ 
SA_T04_santbcpu-1523	sattvaṃ rajastamo vāpi na putro na pitā yataḥ /	sattvam rajaḥ tamaḥ vā api na putraḥ na pitā yatas 
SA_T04_santbcpu-1524	śabdagrahaṇayuktastu svabhāvastasya nekṣyate // Bca_9.65 //	śabda grahaṇa yuktaḥ tu svabhāvaḥ tasya na īkṣyate 
SA_T04_santbcpu-1525	tadevānyena rūpeṇa naṭavatso 'pyaśāśvataḥ /	tat eva anyena rūpeṇa naṭa vat saḥ pi aśāśvataḥ 
SA_T04_santbcpu-1526	sa evānyasvabhāvaśced apūrveyaṃ tadekatā // Bca_9.66 //	saḥ eva anya svabhāvaḥ ced apūrvā iyam tad ekatā 
SA_T04_santbcpu-1527	anyadrūpamasatyaṃ cen nijaṃ tadrūpamucyatām /	anyat rūpam asatyam ced nijam tat rūpam ucyatām 
SA_T04_santbcpu-1528	jñānatā cettataḥ sarva-puṃsāmaikyaṃ prasajyate // Bca_9.67 //	jñānatā ced tatas sarva puṃsām aikyam prasajyate 
SA_T04_santbcpu-1529	cetanācetane caikyaṃ tayoryenāstitā samā /	cetana acetane ca aikyam tayoḥ yena astitā samā 
SA_T04_santbcpu-1530	viśeṣaśca yadā mithyā kaḥ sādṛśyāśrayastadā // Bca_9.68 //	viśeṣaḥ ca yadā mithyā kaḥ sādṛśya āśrayaḥ tadā 
SA_T04_santbcpu-1531	acetanaśca naivāham acaitanyātpaṭādivat /	acetanaḥ ca na eva aham acaitanyāt paṭa ādi vat 
SA_T04_santbcpu-1532	atha jñaścetanāyogād ajño naṣṭaḥ prasajyate // Bca_9.69 //	atha jñaḥ cetanā ayogāt ajñaḥ naṣṭaḥ prasajyate 
SA_T04_santbcpu-1533	athāvikṛta evātmā caitanyenāsya kiṃ kṛtam /	atha avikṛtaḥ eva ātmā caitanyena asya kim kṛtam 
SA_T04_santbcpu-1534	ajñasya niṣkriyasyaivam ākāśasyātmatā matā // Bca_9.70 //	ajñasya niṣkriyasya evam ākāśasya ātmatā matā 
SA_T04_santbcpu-1535	na karmaphalasaṃbandho yuktaścedātmanā vinā /	na karma phala saṃbandhaḥ yuktaḥ ced ātmanā vinā 
SA_T04_santbcpu-1536	karma kṛtvā vinaṣṭe hi phalaṃ kasya bhaviṣyati // Bca_9.71 //	karma kṛtvā vinaṣṭe hi phalam kasya bhaviṣyati 
SA_T04_santbcpu-1537	dvayorapyāvayoḥ siddhe bhinnādhāre kriyāphale /	dvayoḥ api āvayoḥ siddhe bhinna ādhāre kriyā phale 
SA_T04_santbcpu-1538	nirvyāpāraśca tatrātmety atra vādo vṛthā nanu // Bca_9.72 //	nirvyāpāraḥ ca tatra ātmā iti atra vādaḥ vṛthā nanu 
SA_T04_santbcpu-1539	hetumān phalayogīti dṛśyate naiṣa saṃbhavaḥ /	hetumān phala yogī iti dṛśyate na eṣa saṃbhavaḥ 
SA_T04_santbcpu-1540	saṃtānasyaikyamāśritya kartā bhokteti deśitam // Bca_9.73 //	saṃtānasya aikyam āśritya kartā bhoktā iti deśitam 
SA_T04_santbcpu-1541	atītānāgataṃ cittaṃ nāhaṃ taddhi na vidyate /	atīta anāgatam cittam na aham tat hi na vidyate 
SA_T04_santbcpu-1542	athotpannamahaṃ cittaṃ naṣṭe 'sminnāstyahaṃ punaḥ // Bca_9.74 //	atha utpannam aham cittam naṣṭe smin na asti aham punar 
SA_T04_santbcpu-1543	yathaiva kadalīstambho na kaścid bhāgaśaḥ kṛtaḥ /	yathā eva kadalī stambhaḥ na kaścid bhāgaśas kṛtaḥ 
SA_T04_santbcpu-1544	tathāhamapyasadbhūto mṛgyamāṇo vicārataḥ // Bca_9.75 //	tathā aham api asat bhūtaḥ mṛgyamāṇaḥ vicārataḥ 
SA_T04_santbcpu-1545	yadi sattvo na vidyeta kasyopari kṛpeti cet /	yadi sattvaḥ na vidyeta kasya upari kṛpā iti ced 
SA_T04_santbcpu-1546	kāryārthamabhyupetena yo mohena prakalpitaḥ // Bca_9.76 //	kārya artham abhyupetena yaḥ mohena prakalpitaḥ 
SA_T04_santbcpu-1547	kāryaṃ kasya na cetsattvaḥ satyamīhā tu mohataḥ /	kāryam kasya na ced sattvaḥ satyam īhā tu mohataḥ 
SA_T04_santbcpu-1548	duḥkhavyupaśamārthaṃ tu kāryamoho na vāryate // Bca_9.77 //	duḥkha vyupaśama artham tu kārya mohaḥ na vāryate 
SA_T04_santbcpu-1549	duḥkhaheturahaṃkāra ātmamohāttu vardhate /	duḥkha hetuḥ ahaṃkāraḥ ātma mohāt tu vardhate 
SA_T04_santbcpu-1550	tato 'pi na nivartyaścet varaṃ nairātmyabhāvanā // Bca_9.78 //	na nivartyaḥ ced varam nairātmya bhāvanā 
SA_T04_santbcpu-1551	kāyo na pādau na jaṅghā norū kāyaḥ kaṭirna ca /	kāyaḥ na pādau na jaṅghā na ūrū kāyaḥ kaṭiḥ na ca 
SA_T04_santbcpu-1552	nodaraṃ nāpyayaṃ pṛṣṭhaṃ noro bāhū na cāpi saḥ // Bca_9.79 //	na udaram na api ayam pṛṣṭham na uraḥ bāhū na ca api saḥ 
SA_T04_santbcpu-1553	na hastau nāpyayaṃ pārśvau na kakṣau nāṃsalakṣaṇaḥ /	na hastau na api ayam pārśvau na kakṣau na aṃsa lakṣaṇaḥ 
SA_T04_santbcpu-1554	na grīvā na śiraḥ kāyaḥ kāyo 'tra kataraḥ punaḥ // Bca_9.80 //	na grīvā na śiraḥ kāyaḥ kataraḥ punar 
SA_T04_santbcpu-1555	yadi sarveṣu kāyo 'tham ekadeśena vartate /	yadi sarveṣu eka deśena vartate 
SA_T04_santbcpu-1556	aṃśā aṃśeṣu vartante sa ca kutra svayaṃ sthitaḥ // Bca_9.81 //	aṃśāḥ aṃśeṣu vartante sa ca kutra svayam sthitaḥ 
SA_T04_santbcpu-1557	sarvātmanā cetsarvatra sthitaḥ kāyaḥ karādiṣu /	sarva ātmanā ced sarvatra sthitaḥ kāyaḥ kara ādiṣu 
SA_T04_santbcpu-1558	kāyāstāvanta eva syur yāvantaste karādayaḥ // Bca_9.82 //	kāyāḥ tāvantaḥ eva syuḥ yāvantaḥ te kara ādayaḥ 
SA_T04_santbcpu-1559	naivāntarna bahiḥ kāyaḥ kathaṃ kāyaḥ karādiṣu /	na eva antar na bahis kāyaḥ katham kāyaḥ kara ādiṣu 
SA_T04_santbcpu-1560	karādibhyaḥ pṛthag nāsti kathaṃ nu khalu vidyate // Bca_9.83 //	kara ādibhyaḥ pṛthak na asti katham nu khalu vidyate 
SA_T04_santbcpu-1561	tannāsti kāyo mohāttu kāyabuddhiḥ karādiṣu /	tat nā asti kāyaḥ mohāt tu kāya buddhiḥ kara ādiṣu 
SA_T04_santbcpu-1562	saṃniveśaviśeṣeṇa sthānau puruṣabuddhivat // Bca_9.84 //	saṃniveśa viśeṣeṇa puruṣa buddhi vat 
SA_T04_santbcpu-1563	yāvatpratyayasāmagrī tāvatkāyaḥ pumāniva /	yāvat pratyaya sāmagrī tāvat kāyaḥ pumān iva 
SA_T04_santbcpu-1564	evaṃ karādau sā yāvat tāvatkāyo 'tra dṛśyate // Bca_9.85 //	evam kara ādau sā yāvat dṛśyate 
SA_T04_santbcpu-1565	evamaṅgulipuñjatvāt pādo 'pi kataro bhavet /	evam aṅguli puñja tvāt pādaḥ pi kataraḥ bhavet 
SA_T04_santbcpu-1566	so 'pi parvasamūhatvāt parvāpi svāṃśabhedataḥ // Bca_9.86 //	saḥ u pi parva samūha tvāt parva api sva aṃśa bhedataḥ 
SA_T04_santbcpu-1567	aṃśā apyaṇubhedena so 'pyaṇurdigvibhāgataḥ /	aṃśāḥ api aṇu bhedena saḥ pi aṇuḥ diś vibhāgataḥ 
SA_T04_santbcpu-1568	digvibhāgo niraṃśatvād ākāśaṃ tena nāstyaṇuḥ // Bca_9.87 //	diś vibhāgaḥ niraṃśa tvāt ākāśam tena na asti aṇuḥ 
SA_T04_santbcpu-1569	evaṃ svapnopame rūpe ko rajyeta vicārakaḥ /	evam svapna upame rūpe kaḥ rajyeta vicārakaḥ 
SA_T04_santbcpu-1570	kāyaścaivaṃ yadā nāsti tadā kā strī pumāṃśca kaḥ // Bca_9.88 //	kāyaḥ ca evam yadā nā asti tadā kā strī pumān ca kaḥ 
SA_T04_santbcpu-1571	yadyasti duḥkhaṃ tattvena prahṛṣṭān kiṃ na bādhate /	yadi asti duḥkham tattvena prahṛṣṭān kim na bādhate 
SA_T04_santbcpu-1572	śokādyārtāya mṛṣṭādi sukhaṃ cetkiṃ na rocate // Bca_9.89 //	śoka ādi ārtāya mṛṣṭa ādi sukham ced kim na rocate 
SA_T04_santbcpu-1573	balīyasābhibhūtatvād yadi tannānubhūyate /	balīyasā abhibhūta tvāt yadi tat na anubhūyate 
SA_T04_santbcpu-1574	vedanātvaṃ kathaṃ tasya yasya nānubhavātmatā // Bca_9.90 //	vedanā tvam katham tasya yasya na anubhava ātmatā 
SA_T04_santbcpu-1575	asti sūkṣmatayā duḥkhaṃ sthaulyaṃ tasya hṛtaṃ nanu /	asti sūkṣmatayā duḥkham sthaulyam tasya hṛtam nanu 
SA_T04_santbcpu-1576	tuṣṭimātrā'parā cetsyāt tasmātsāpyasya sūkṣmatā // Bca_9.91 //	tuṣṭi mātrā aparā ced syāt tasmāt sā api asya sūkṣmatā 
SA_T04_santbcpu-1577	viruddhapratyayotpattau duḥkhasyānudayo yadi /	viruddha pratyaya utpattau duḥkhasya anudayaḥ yadi 
SA_T04_santbcpu-1578	kalpanābhiniveśo hi vedanetyāgataṃ nanu // Bca_9.92 //	kalpanā abhiniveśaḥ hi vedanā iti āgatam nanu 
SA_T04_santbcpu-1579	ata eva vicāro 'yaṃ pratipakṣo 'sya bhāvyate /	atas eva vicāraḥ yam bhāvyate 
SA_T04_santbcpu-1580	vikalpakṣetrasaṃbhūta-dhyānāhārā hi yoginaḥ // Bca_9.93 //	vikalpa kṣetra saṃbhūta dhyāna āhārāḥ hi yoginaḥ 
SA_T04_santbcpu-1581	sāntarāvindriyārthau cet saṃsargaḥ kuta etayoḥ /	sāntarau indriya arthau ced saṃsargaḥ kutas etayoḥ 
SA_T04_santbcpu-1582	nirantaratve 'pyekatvaṃ kasya kenāstu saṃgatiḥ // Bca_9.94 //	nirantara tve pi ekatvam kasya kena astu saṃgatiḥ 
SA_T04_santbcpu-1583	nāṇoraṇau praveśo 'sti nirākāśaḥ samaśca saḥ /	na aṇoḥ aṇau praveśaḥ sti nirākāśaḥ samaḥ ca saḥ 
SA_T04_santbcpu-1584	apraveśe na miśratvam amiśratve na saṃgatiḥ // Bca_9.95 //	a praveśe na miśra tvam amiśra tve na saṃgatiḥ 
SA_T04_santbcpu-1585	niraṃśasya ca saṃsargaḥ kathaṃ nāmopapadyate /	niraṃśasya ca saṃsargaḥ katham nāma upapadyate 
SA_T04_santbcpu-1586	saṃsarge ca niraṃśatvaṃ yadi dṛṣṭaṃ nidarśaya // Bca_9.96 //	saṃsarge ca niraṃśa tvam yadi dṛṣṭam nidarśaya 
SA_T04_santbcpu-1587	vijñānasya tvamūrtasya saṃsargo naiva yujyate /	vijñānasya tu amūrtasya saṃsargaḥ na eva yujyate 
SA_T04_santbcpu-1588	samūhasyāpyavastutvād yathā pūrvaṃ vicāritam // Bca_9.97 //	samūhasya api avastu tvāt yathā pūrvam vicāritam 
SA_T04_santbcpu-1589	tadevaṃ sparśanābhāve vedanāsaṃbhavaḥ kutaḥ /	tat evam sparśana abhāve vedanā asaṃbhavaḥ kutas 
SA_T04_santbcpu-1590	kimarthamayamāyāsaḥ bādhā kasya kuto bhavet // Bca_9.98 //	kimartham ayam āyāsaḥ bādhā kasya kutas bhavet 
SA_T04_santbcpu-1591	yadā na vedakaḥ kaścid vedanā ca na vidyate /	yadā na vedakaḥ kaścid vedanā ca na vidyate 
SA_T04_santbcpu-1592	tadāvasthāmimāṃ dṛṣṭvā tṛṣṇe kiṃ na vidīryase // Bca_9.99 //	tadā avasthām imām dṛṣṭvā tṛṣṇe kim na vidīryase 
SA_T04_santbcpu-1593	dṛśyate spṛśyate cāpi svapnamāyopamātmanā /	dṛśyate spṛśyate ca api svapna māyā upama ātmanā 
SA_T04_santbcpu-1594	cittena sahajātatvād vedanā tena nekṣyate // Bca_9.100 //	cittena sahajāta tvāt vedanā tena nā īkṣyate 
SA_T04_santbcpu-1595	pūrvaṃ paścācca jātena smaryate nānubhūyate /	pūrvam paścāt ca jātena smaryate na anubhūyate 
SA_T04_santbcpu-1596	svātmānaṃ nānubhavati na cānyenānubhūyate // Bca_9.101 //	sva ātmānam na anubhavati na ca anyena anubhūyate 
SA_T04_santbcpu-1597	na cāsti vedakaḥ kaścid vedanāto na tattvataḥ /	na ca asti vedakaḥ kaścid vedanā atas na tattvataḥ 
SA_T04_santbcpu-1598	nirātmake kalāpe 'smin ka eva bādhyate 'nayā // Bca_9.102 //	nirātmake kalāpe smin kaḥ eva bādhyate nayā 
SA_T04_santbcpu-1599	nendriyeṣu na rūpādau nāntarāle manaḥ sthitam /	na indriyeṣu na rūpa ādau na antarāle manaḥ sthitam 
SA_T04_santbcpu-1600	nāpyantarna bahiścittam anyatrāpi na labhyate // Bca_9.103 //	na api antar na bahis cittam anyatra api na labhyate 
SA_T04_santbcpu-1601	yanna kāye na cānyatra na miśraṃ na pṛthak kvacit /	yat na kāye na ca anyatra na miśram na pṛthak kvacid 
SA_T04_santbcpu-1602	tanna kiṃcidataḥ sattvāḥ prakṛtyā parinirvṛtāḥ // Bca_9.104 //	tat na kiṃcid atas sattvāḥ prakṛtyā parinirvṛtāḥ 
SA_T04_santbcpu-1603	jñeyātpūrvaṃ yadi jñānaṃ kimālambyāsya saṃbhavaḥ /	jñeyāt pūrvam yadi jñānam kim ālambya asya saṃbhavaḥ 
SA_T04_santbcpu-1604	jñeyena saha cejjñānaṃ kimālambyāsya saṃbhavaḥ // Bca_9.105 //	jñeyena saha ced jñānam kim ālambya asya saṃbhavaḥ 
SA_T04_santbcpu-1605	atha jñeyādbhavetpaścāt tadā jñānaṃ kuto bhavet /	atha jñeyāt bhavet paścāt tadā jñānam kutas bhavet 
SA_T04_santbcpu-1606	evaṃ ca sarvadharmāṇām utpattirnāvasīyate // Bca_9.106 //	evam ca sarva dharmāṇām utpattiḥ na avasīyate 
SA_T04_santbcpu-1607	yadyevaṃ saṃvṛtirnāsti tataḥ satyadvayaṃ kutaḥ /	yadi evam saṃvṛtiḥ nā asti tatas satya dvayam kutas 
SA_T04_santbcpu-1608	atha sāpyanyasaṃvṛtyā syātsattvo nirvṛtaḥ kutaḥ // Bca_9.107 //	atha sā api anya saṃvṛtyā syāt sattvaḥ nirvṛtaḥ kutas 
SA_T04_santbcpu-1609	paracittavikalpo 'sau svasaṃvṛtyā tu nāsti saḥ /	para citta vikalpaḥ sau sva saṃvṛtyā tu na asti saḥ 
SA_T04_santbcpu-1610	sa paścānniyataḥ so 'sti na cennāstyeva saṃvṛtiḥ // Bca_9.108 //	sa paścāt niyataḥ saḥ sti na ced na asti eva saṃvṛtiḥ 
SA_T04_santbcpu-1611	kalpanā kalpitaṃ ceti dvayamanyonyaniśritam /	kalpanā kalpitam ca iti dvayam anyonya niśritam 
SA_T04_santbcpu-1612	yathāprasiddhamāśritya vicāraḥ sarva ucyate // Bca_9.109 //	yathā prasiddham āśritya vicāraḥ sarvaḥ ucyate 
SA_T04_santbcpu-1613	vicāritena tu yadā vicāreṇa vicāryate /	vicāritena tu yadā vicāreṇa vicāryate 
SA_T04_santbcpu-1614	tadānavasthā tasyāpi vicārasya vicāraṇāt // Bca_9.110 //	tadā anavasthā tasya api vicārasya vicāraṇāt 
SA_T04_santbcpu-1615	vicārite vicārye tu vicārasyāsti nāśrayaḥ /	vicārite vicārye tu vicārasya asti nā āśrayaḥ 
SA_T04_santbcpu-1616	nirāśrayatvānnodeti tacca nirvāṇamucyate // Bca_9.111 //	nirāśraya tvāt nā udeti tat ca nirvāṇam ucyate 
SA_T04_santbcpu-1617	yasya tvetaddvayaṃ satyaṃ sa evātyantaduḥsthitaḥ /	yasya tu etat dvayam satyam saḥ eva atyanta duḥsthitaḥ 
SA_T04_santbcpu-1618	yadi jñānavaśādartho jñānāstitve tu kā gatiḥ // Bca_9.112 //	yadi jñāna vaśāt arthaḥ jñāna astitve tu kā gatiḥ 
SA_T04_santbcpu-1619	atha jñeyavaśājjñānaṃ jñeyāstitve tu kā gatiḥ /	atha jñeya vaśāt jñānam jñeya astitve tu kā gatiḥ 
SA_T04_santbcpu-1620	athānyonyavaśātsattvam abhāvaḥ syāddvayorapi // Bca_9.113 //	atha anyonya vaśāt sattvam abhāvaḥ syāt dvayoḥ api 
SA_T04_santbcpu-1621	pitā cenna vinā putrāt kutaḥ putrasya saṃbhavaḥ /	pitā ced na vinā putrāt kutas putrasya saṃbhavaḥ 
SA_T04_santbcpu-1622	putrābhāve pitā nāsti tathā sattvaṃ tayordvayoḥ // Bca_9.114 //	putra abhāve pitā nā asti tathā sattvam tayoḥ dvayoḥ 
SA_T04_santbcpu-1623	aṅkuro jāyate bījād bījaṃ tenaiva sūcyate /	aṅkuraḥ jāyate bījāt bījam tena eva sūcyate 
SA_T04_santbcpu-1624	jñeyājjñānena jātena tatsattā kiṃ na gamyate // Bca_9.115 //	jñeyāt jñānena jātena tad sattā kim na gamyate 
SA_T04_santbcpu-1625	aṅkurādanyato jñānād bījamastīti gamyate /	aṅkurāt anyatas jñānāt bījam asti iti gamyate 
SA_T04_santbcpu-1626	jñānāstitvaṃ kuto jñātaṃ jñeyaṃ yattena gamyate // Bca_9.116 //	jñāna astitvam kutas jñātam jñeyam yat tena gamyate 
SA_T04_santbcpu-1627	lokaḥ pratyakṣatastāvat sarvaṃ hetumudīkṣate /	lokaḥ pratyakṣataḥ tāvat sarvam hetum udīkṣate 
SA_T04_santbcpu-1628	padmanālādibhedo hi hetubhedena jāyate // Bca_9.117 //	padma nāla ādi bhedaḥ hi hetu bhedena jāyate 
SA_T04_santbcpu-1629	kiṃkṛto hetubhedaścet pūrvahetuprabhedataḥ /	kim kṛtaḥ hetu bhedaḥ ced pūrva hetu prabhedataḥ 
SA_T04_santbcpu-1630	kasmāccetphalado hetuḥ pūrvahetuprabhāvataḥ // Bca_9.118 //	kasmāt ced phala daḥ hetuḥ pūrva hetu prabhāvataḥ 
SA_T04_santbcpu-1631	īśvaro jagato hetuḥ vada kastāvadīśvaraḥ /	īśvaraḥ jagataḥ hetuḥ vada kaḥ tāvat īśvaraḥ 
SA_T04_santbcpu-1632	bhūtāni cedbhavatvevaṃ nāmamātre 'pi kiṃ śramaḥ // Bca_9.119 //	bhūtāni ced bhavatu evam nāma mātre kim śramaḥ 
SA_T04_santbcpu-1633	api tvaneke 'nityāśca niśceṣṭā na ca devatāḥ /	api tu aneke nityāḥ ca niśceṣṭāḥ na ca devatāḥ 
SA_T04_santbcpu-1634	laṅghyāścāśucayaścaiva kṣmādayo na sa īśvaraḥ // Bca_9.120 //	laṅghyāḥ ca aśucayaḥ ca eva kṣmā ādayaḥ na saḥ īśvaraḥ 
SA_T04_santbcpu-1635	nākāśamīśo 'ceṣṭatvāt nātmā pūrvaniṣedhataḥ /	na ākāśam īśaḥ ca iṣṭa tvāt na ātmā pūrva niṣedhataḥ 
SA_T04_santbcpu-1636	acintyasya ca kartṛtvam apyacintyaṃ kimucyate // Bca_9.121 //	acintyasya ca kartṛ tvam api acintyam kim ucyate 
SA_T04_santbcpu-1637	tena kiṃ sraṣṭumiṣṭaṃ ca ātmā cet nanvasau dhruvaḥ /	tena kim sraṣṭum iṣṭam ca ātmā ced nanu asau dhruvaḥ 
SA_T04_santbcpu-1638	kṣmādisvabhāva īśaśca jñānaṃ jñeyādanādi ca // Bca_9.122 //	kṣmā ādi svabhāvaḥ īśaḥ ca jñānam jñeyāt anādi ca 
SA_T04_santbcpu-1639	karmaṇaḥ sukhaduḥkhe ca vada kiṃ tena virmitam /	karmaṇaḥ sukha duḥkhe ca vada kim tena virmitam 
SA_T04_santbcpu-1640	hetorādirna cedasti phalasyādiḥ kuto bhavet // Bca_9.123 //	hetoḥ ādiḥ na ced asti phalasya ādiḥ kutas bhavet 
SA_T04_santbcpu-1641	kasmātsadā na kurute na hi so 'nyamapekṣate /	kasmāt sadā na kurute na hi saḥ 
SA_T04_santbcpu-1642	tenākṛto 'nyo nāstyeva tenāsau kimapekṣatām // Bca_9.124 //	tena a kṛtaḥ nyaḥ na asti eva tena asau kim apekṣatām 
SA_T04_santbcpu-1643	apekṣate cetsāmagrīṃ heturna punarīśvaraḥ /	apekṣate ced sāmagrīm hetuḥ na punar īśvaraḥ 
SA_T04_santbcpu-1644	nākartumīśaḥ sāmagryāṃ na kartuṃ tadabhāvataḥ // Bca_9.125 //	na a kartum īśaḥ sāmagryām na kartum tad abhāvataḥ 
SA_T04_santbcpu-1645	karotyanicchannīśaścet parāyattaḥ prasajyate /	karoti an icchan īśaḥ ced parāyattaḥ prasajyate 
SA_T04_santbcpu-1646	icchannapīcchāyattaḥ syāt kurvataḥ kuta īśatā // Bca_9.126 //	icchan api icchā āyattaḥ syāt kurvataḥ kutas īśatā 
SA_T04_santbcpu-1647	ye 'pi nityānaṇūnāhus te 'pi pūrvaṃ nivāritāḥ /	ye pi nityān aṇūn āhuḥ te pi pūrvam nivāritāḥ 
SA_T04_santbcpu-1648	sāṃkhyāḥ pradhānamicchanti nityaṃ lokasya kāraṇam // Bca_9.127 //	sāṃkhyāḥ pradhānam icchanti nityam lokasya kāraṇam 
SA_T04_santbcpu-1649	sattvaṃ rajastamaśceti guṇā aviṣamasthitāḥ /	sattvam rajaḥ tamaḥ ca iti guṇāḥ aviṣama sthitāḥ 
SA_T04_santbcpu-1650	pradhānamiti kathyante viṣamairjagaducyate // Bca_9.128 //	pradhānam iti kathyante viṣamaiḥ jagat ucyate 
SA_T04_santbcpu-1651	ekasya trisvabhāvatvam ayuktaṃ tena nāsti tat /	ekasya tri svabhāva tvam ayuktam tena nā asti tat 
SA_T04_santbcpu-1652	evaṃ guṇā na vidyante pratyekaṃ te 'pi hi tridhā // Bca_9.129 //	evam guṇāḥ na vidyante pratyekam te hi tridhā 
SA_T04_santbcpu-1653	guṇābhāve ca śabdāder astitvamatidūrataḥ /	guṇa abhāve ca śabda ādeḥ astitvam ati dūrataḥ 
SA_T04_santbcpu-1654	acetane ca vastrādau sukhāderapyasaṃbhavaḥ // Bca_9.130 //	acetane ca vastra ādau sukha ādeḥ api asaṃbhavaḥ 
SA_T04_santbcpu-1655	taddheturūpā bhāvāścen nanu bhāvā vicāritāḥ /	tad hetu rūpāḥ bhāvāḥ ced nanu bhāvāḥ vicāritāḥ 
SA_T04_santbcpu-1656	sukhādyeva ca te hetuḥ na ca tasmātpaṭādayaḥ // Bca_9.131 //	sukha ādi eva ca te hetuḥ na ca tasmāt paṭa ādayaḥ 
SA_T04_santbcpu-1657	paṭādestu sukhādi syāt tadabhāvātsukhādyasat /	paṭa ādeḥ tu sukha ādi syāt tad abhāvāt sukha ādi asat 
SA_T04_santbcpu-1658	sukhādīnāṃ ca nityatvaṃ kadācinnopalabhyate // Bca_9.132 //	sukha ādīnām ca nitya tvam kadācid nā upalabhyate 
SA_T04_santbcpu-1659	satyāmeva sukhavyaktau saṃvittiḥ kiṃ na gṛhyate /	satyām eva sukha vyaktau saṃvittiḥ kim na gṛhyate 
SA_T04_santbcpu-1660	tadeva sūkṣmatāṃ yāti sthūlaṃ sūkṣmaṃ ca tatkatham // Bca_9.133 //	tat eva sūkṣmatām yāti sthūlam sūkṣmam ca tat katham 
SA_T04_santbcpu-1661	sthaulyaṃ tyaktvā bhavetsūkṣmam anitye sthaulyasūkṣmate /	sthaulyam tyaktvā bhavet sūkṣmam anitye sthaulya sūkṣmate 
SA_T04_santbcpu-1662	sarvasya vastunastadvat kiṃ nānityatvamiṣyate // Bca_9.134 //	sarvasya vastunaḥ tadvat kim nā anitya tvam iṣyate 
SA_T04_santbcpu-1663	na sthaulyaṃ cetsukhādanyat sukhasyānityatā sphuṭam /	na sthaulyam ced sukhāt anyat sukhasya anitya tā sphuṭam 
SA_T04_santbcpu-1664	nāsadutpadyate kiṃcid asattvāditi cenmatam // Bca_9.135 //	na asat utpadyate kiṃcid asattvāt iti ced matam 
SA_T04_santbcpu-1665	vyaktasyāsata utpattir akāmasyāpi te sthitā /	vyaktasya asataḥ utpattiḥ akāmasya api te sthitā 
SA_T04_santbcpu-1666	annādo 'medhyabhakṣaḥ syāt phalaṃ hetau yadi sthitam // Bca_9.136 //	annādaḥ medhya bhakṣaḥ syāt phalam hetau yadi sthitam 
SA_T04_santbcpu-1667	paṭārgheṇaiva karpāsa-bījaṃ krītvā nivasyatām /	paṭa argheṇa eva karpāsa bījam krītvā nivasyatām 
SA_T04_santbcpu-1668	mohāccennekṣate lokaḥ tattvajñasyāpi sā sthitiḥ // Bca_9.137 //	mohāt ced nā īkṣate lokaḥ tattva jñasya api sā sthitiḥ 
SA_T04_santbcpu-1669	lokasyāpi ca tajjñānam asti kasmānna paśyati /	lokasya api ca tat jñānam asti kasmāt na paśyati 
SA_T04_santbcpu-1670	lokāpramāṇatāyāṃ cet vyaktadarśanamapyasat // Bca_9.138 //	loka apramāṇatāyām ced vyakta darśanam api asat 
SA_T04_santbcpu-1671	pramāṇamapramāṇaṃ cen nanu tatpramitaṃ mṛṣā /	pramāṇam apramāṇam ced nanu tat pramitam mṛṣā 
SA_T04_santbcpu-1672	tattvataḥ śūnyatā tasmād bhāvānāṃ nopapadyate // Bca_9.139 //	tattvataḥ śūnyatā tasmāt bhāvānām na upapadyate 
SA_T04_santbcpu-1673	kalpitaṃ bhāvamaspṛṣṭvā tadabhāvo na gṛhyate /	kalpitam bhāvam a spṛṣṭvā tad abhāvaḥ na gṛhyate 
SA_T04_santbcpu-1674	tasmādbhāvo mṛṣā yo hi tasyābhāvaḥ sphuṭaṃ mṛṣā // Bca_9.140 //	tasmāt bhāvaḥ mṛṣā yaḥ hi tasya abhāvaḥ sphuṭam mṛṣā 
SA_T04_santbcpu-1675	tasmātsvapne sute naṣṭe sa nāstīti vikalpanā /	tasmāt svapne sute naṣṭe sa nā asti iti vikalpanā 
SA_T04_santbcpu-1676	tadbhāvakalpanotpādaṃ vibadhnāti mṛṣā ca sā // Bca_9.141 //	tad bhāva kalpanā utpādam vibadhnāti mṛṣā ca sā 
SA_T04_santbcpu-1677	tasmādevaṃ vicāreṇa nāsti kiṃcidahetutaḥ /	tasmāt evam vicāreṇa nā asti kiṃcid ahetutaḥ 
SA_T04_santbcpu-1678	na ca vyastasamasteṣu pratyayeṣu vyavasthitam // Bca_9.142 //	na ca vyasta samasteṣu pratyayeṣu vyavasthitam 
SA_T04_santbcpu-1679	anyato nāpi cāyātaṃ na tiṣṭhati na gacchati /	anyatas na api ca āyātam na tiṣṭhati na gacchati 
SA_T04_santbcpu-1680	māyātaḥ ko viśeṣo 'sya yanmūḍhaiḥ satyataḥ kṛtam // Bca_9.143 //	māyātaḥ kaḥ yat mūḍhaiḥ satyataḥ kṛtam 
SA_T04_santbcpu-1681	māyayā nirmitaṃ yacca hetubhiryacca nirmitam /	māyayā nirmitam yat ca hetubhiḥ yat ca nirmitam 
SA_T04_santbcpu-1682	āyāti tatkutaḥ kutra yāti ceti nirūpyatām // Bca_9.144 //	āyāti tat kutas kutra yāti ca iti nirūpyatām 
SA_T04_santbcpu-1683	yadanyasaṃnidhānena dṛṣṭaṃ na tadabhāvataḥ /	yad anya saṃnidhānena dṛṣṭam na tad abhāvataḥ 
SA_T04_santbcpu-1684	pratibimbasame tasmin kṛtrime satyatā katham // Bca_9.145 //	pratibimba same tasmin kṛtrime satya tā katham 
SA_T04_santbcpu-1685	vidyamānasya bhāvasya hetunā kiṃ prayojanam /	vidyamānasya bhāvasya hetunā kim prayojanam 
SA_T04_santbcpu-1686	athāpyavidyamāno 'sau hetunā kiṃ prayojanam // Bca_9.146 //	atha api a vidyamānaḥ sau hetunā kim prayojanam 
SA_T04_santbcpu-1687	nābhāvasya vikāro 'sti hetukoṭiśatairapi /	na abhāvasya vikāraḥ sti hetu koṭi śataiḥ api 
SA_T04_santbcpu-1688	tadavasthaḥ kathaṃ bhāvaḥ ko vānyo bhāvatāṃ gataḥ // Bca_9.147 //	tad avasthaḥ katham bhāvaḥ kaḥ vā anyaḥ bhāvatām gataḥ 
SA_T04_santbcpu-1689	nābhāvakāle bhāvaścet kadā bhāvo bhaviṣyati /	na abhāva kāle bhāvaḥ ced kadā bhāvaḥ bhaviṣyati 
SA_T04_santbcpu-1690	nājātena hi bhāvena so 'bhāvo 'pagamiṣyati // Bca_9.148 //	na ajātena hi bhāvena saḥ bhāvaḥ upagamiṣyati 
SA_T04_santbcpu-1691	na cānapagate 'bhāve bhāvāvasarasaṃbhavaḥ /	na ca anapagate bhāve bhāva avasara saṃbhavaḥ 
SA_T04_santbcpu-1692	bhāvaścābhāvatāṃ naiti dvisvabhāvaprasaṅgataḥ // Bca_9.149 //	bhāvaḥ ca abhāvatām na eti dvi svabhāva prasaṅgataḥ 
SA_T04_santbcpu-1693	evaṃ ca na virodho 'sti na ca bhāvo 'sti sarvadā /	evam ca na virodhaḥ sti na ca bhāvaḥ sti sarvadā 
SA_T04_santbcpu-1694	ajātamaniruddhaṃ ca tasmātsarvamidaṃ jagat // Bca_9.150 //	ajātam aniruddham ca tasmāt sarvam idam jagat 
SA_T04_santbcpu-1695	svapnopamāstu gatayo vicāre kadalīsamāḥ /	svapna upamāḥ tu gatayaḥ vicāre kadalī samāḥ 
SA_T04_santbcpu-1696	nirvṛtānirvṛtānāṃ ca viśeṣo nāsti vastutaḥ // Bca_9.151 //	nirvṛta anirvṛtānām ca viśeṣaḥ nā asti vastutas 
SA_T04_santbcpu-1697	evaṃ śūnyeṣu dharmeṣu kiṃ labdhaṃ kiṃ hṛtaṃ bhavet /	evam śūnyeṣu dharmeṣu kim labdham kim hṛtam bhavet 
SA_T04_santbcpu-1698	satkṛtaḥ paribhūto vā kena kaḥ saṃbhaviṣyati // Bca_9.152 //	satkṛtaḥ paribhūtaḥ vā kena kaḥ saṃbhaviṣyati 
SA_T04_santbcpu-1699	kutaḥ sukhaṃ vā duḥkhaṃ vā kiṃ priyaṃ vā kimapriyam /	kutas sukham vā duḥkham vā kim priyam vā kim apriyam 
SA_T04_santbcpu-1700	kā tṛṣṇā kutra sā tṛṣṇā mṛgyamāṇā svabhāvataḥ // Bca_9.153 //	kā tṛṣṇā kutra sā tṛṣṇā mṛgyamāṇā svabhāvataḥ 
SA_T04_santbcpu-1701	vicāre jīvalokaḥ kaḥ ko nāmātra mariṣyati /	vicāre jīvalokaḥ kaḥ kaḥ nāma atra mariṣyati 
SA_T04_santbcpu-1702	ko bhaviṣyati ko bhūtaḥ ko bandhuḥ kasya kaḥ suhṛt // Bca_9.154 //	kaḥ bhaviṣyati kaḥ bhūtaḥ kaḥ bandhuḥ kasya kaḥ suhṛd 
SA_T04_santbcpu-1703	sarvamākāśasaṃkāśaṃ parigṛhṇantu madvidhāḥ /	sarvam ākāśa saṃkāśam parigṛhṇantu madvidhāḥ 
SA_T04_santbcpu-1704	prakupyanti prahṛṣyanti kalahotsavahetubhiḥ // Bca_9.155 //	prakupyanti prahṛṣyanti kalaha utsava hetubhiḥ 
SA_T04_santbcpu-1705	śokāyāsairviṣādaiśca mithaśchedanabhedanaiḥ /	śoka āyāsaiḥ viṣādaiḥ ca mithas chedana bhedanaiḥ 
SA_T04_santbcpu-1706	yāpayanti sukṛcchreṇa pāpairātmasukhecchavaḥ // Bca_9.156 //	yāpayanti sukṛcchreṇa pāpaiḥ ātma sukha icchavaḥ 
SA_T04_santbcpu-1707	mṛtāḥ patantyapāyeṣu dīrghatīvravyatheṣu ca /	mṛtāḥ patanti apāyeṣu dīrgha tīvra vyatheṣu ca 
SA_T04_santbcpu-1708	āgatyāgatya sugatiṃ bhūtvā bhūtvā sukhocitāḥ // Bca_9.157 //	āgatya āgatya sugatim bhūtvā bhūtvā sukha ucitāḥ 
SA_T04_santbcpu-1709	bhave bahuprapātaśca tatra cāsattvamīdṛśam /	bhave bahu prapātaḥ ca tatra ca asattvam īdṛśam 
SA_T04_santbcpu-1710	tatrānyonyavirodhaśca na bhavettattvamīdṛśam // Bca_9.158 //	tatra anyonya virodhaḥ ca na bhavet tattvam īdṛśam 
SA_T04_santbcpu-1711	tatra cānupamāstīvrā anantaduḥkhasāgarāḥ /	tatra ca anupamāḥ tīvrāḥ ananta duḥkha sāgarāḥ 
SA_T04_santbcpu-1712	tatraivamalpabalatā tatrāpyalpatvamāyuṣaḥ // Bca_9.159 //	tatra evam alpa bala tā tatra api alpatvam āyuṣaḥ 
SA_T04_santbcpu-1713	tatrāpi jīvitārogya-vyāpāraiḥ kṣutklamaśramaiḥ /	tatra api jīvita ārogya vyāpāraiḥ kṣudh klama śramaiḥ 
SA_T04_santbcpu-1714	nidrayopadravairbāla-saṃsargairniṣphalaistathā // Bca_9.160 //	nidrayā upadravaiḥ bāla saṃsargaiḥ niṣphalaiḥ tathā 
SA_T04_santbcpu-1715	vṛthaivāyurvahatyāśu vivekastu sudurlabhaḥ /	vṛthā evā āyuḥ vahati āśu vivekaḥ tu su durlabhaḥ 
SA_T04_santbcpu-1716	tatrāpyabhyastavikṣepa-nivāraṇagatiḥ kutaḥ // Bca_9.161 //	tatra api abhyasta vikṣepa nivāraṇa gatiḥ kutas 
SA_T04_santbcpu-1717	tatrāpi māro yatate mahāpāyaprapātane /	tatra api māraḥ yatate mahā apāya prapātane 
SA_T04_santbcpu-1718	tatrāsanmārgabāhulyād vicikitsā ca durjayā // Bca_9.162 //	tatra asat mārga bāhulyāt vicikitsā ca durjayā 
SA_T04_santbcpu-1719	punaśca kṣaṇadaurlamyaṃ buddhotpādo 'tidurlabhaḥ /	punar ca kṣaṇa daurlamyam buddha utpādaḥ ti durlabhaḥ 
SA_T04_santbcpu-1720	kleśaugho durnivāraścety aho duḥkhaparamparā // Bca_9.163 //	kleśa oghaḥ durnivāraḥ ca iti aho duḥkha paramparā 
SA_T04_santbcpu-1721	aho batātiśocyatvam eṣāṃ duḥkhaughavartinām /	aho bata ati śocya tvam eṣām duḥkha ogha vartinām 
SA_T04_santbcpu-1722	ye nekṣante svadauḥsthityam evamapyatiduḥsthitāḥ // Bca_9.164 //	ye na īkṣante sva dauḥsthityam evam api ati duḥsthitāḥ 
SA_T04_santbcpu-1723	snātvā snātvā yathā kaścid viśedvahniṃ muhurmuhuḥ /	snātvā snātvā yathā kaścid viśet vahnim muhur muhur 
SA_T04_santbcpu-1724	svasausthityaṃ ca manyanta evamapyatiduḥsthitāḥ // Bca_9.165 //	sva sausthityam ca manyante evam api ati duḥsthitāḥ 
SA_T04_santbcpu-1725	ajarāmaralīlānām evaṃ viharatāṃ satām /	ajara amara līlānām evam viharatām satām 
SA_T04_santbcpu-1726	āyāsyantyāpado ghorāḥ kṛtvā maraṇamagrataḥ // Bca_9.166 //	āyāsyanti āpadaḥ ghorāḥ kṛtvā maraṇam agratas 
SA_T04_santbcpu-1727	evaṃ duḥkhāgnitaptānāṃ śāntiṃ kuryāmahaṃ kadā /	evam duḥkha agni taptānām śāntim kuryām aham kadā 
SA_T04_santbcpu-1728	puṇyameghasamudbhūtaiḥ sukhopakaraṇaiḥ svakaiḥ // Bca_9.167 //	puṇya megha samudbhūtaiḥ sukha upakaraṇaiḥ svakaiḥ 
SA_T04_santbcpu-1729	kadopalambhadṛṣṭibhyo deśayiṣyāmi śūnyatām /	kadā upalambha dṛṣṭibhyaḥ deśayiṣyāmi śūnyatām 
SA_T04_santbcpu-1730	saṃvṛtyānupalambhena puṇyasaṃbhāramādarāt // Bca_9.168 //	saṃvṛtya anupalambhena puṇya saṃbhāram ādarāt 
SA_T04_santbcpu-1731	bodhicaryāvatāre prajñāpāramitā nāma navamaḥ paricchedaḥ // ****************************************************************	bodhi caryā avatāre prajñāpāramitā nāma navamaḥ paricchedaḥ 
SA_T04_santbcpu-1732	Pariccheda 10	pariccheda 
SA_T04_santbcpu-1733	bodhicaryāvatāraṃ me yadvicintayataḥ śubham /	bodhi caryā avatāram me yat vicintayataḥ śubham 
SA_T04_santbcpu-1734	tena sarvaṃ janāḥ santu bodhicaryā vibhūṣaṇāḥ // Bca_10.1 //	tena sarvam janāḥ santu bodhi caryāḥ vibhūṣaṇāḥ 
SA_T04_santbcpu-1735	sarvāsu dikṣu yāvantaḥ kāyacittavyathāturāḥ /	sarvāsu dikṣu yāvantaḥ kāya citta vyathā āturāḥ 
SA_T04_santbcpu-1736	te prāpnuvantu matpuṇyaiḥ sukhaprāmodyasāgarān // Bca_10.2 //	te prāpnuvantu mad puṇyaiḥ sukha prāmodya sāgarān 
SA_T04_santbcpu-1737	āsaṃsāraṃ sukhajyānir mābhūtteṣāṃ kadācana /	āsaṃsāram sukha jyāniḥ mā abhūt teṣām kadācana 
SA_T04_santbcpu-1738	bodhisattvasukhaṃ prāptuṃ bhavatyavirataṃ jagat // Bca_10.3 //	bodhisattva sukham prāptum bhavati aviratam jagat 
SA_T04_santbcpu-1739	yāvanto nārakāḥ kecid vidyante lokadhātuṣu /	yāvantaḥ nārakāḥ kecid vidyante lokadhātuṣu 
SA_T04_santbcpu-1740	sukhāvatī sukhāmodair modantāṃ teṣu dehinaḥ // Bca_10.4 //	sukhāvatī sukha āmodaiḥ modantām teṣu dehinaḥ 
SA_T04_santbcpu-1741	śītārtāḥ prāpnuvantūṣṇam uṣṇārtāḥ santu śītalāḥ /	śīta ārtāḥ prāpnuvantu uṣṇam uṣṇa ārtāḥ santu śītalāḥ 
SA_T04_santbcpu-1742	bodhisattvamahāmegha-saṃbhavairjalasāgaraiḥ // Bca_10.5 //	bodhisattva mahā megha saṃbhavaiḥ jala sāgaraiḥ 
SA_T04_santbcpu-1743	asipatravanaṃ teṣāṃ syānnandanavanadyutiḥ /	asipatravanam teṣām syāt nandana vana dyutiḥ 
SA_T04_santbcpu-1744	kūṭaśālmalīvṛkṣāśca jāyantāṃ kalpapādapāḥ // Bca_10.6 //	kūṭaśālmalī vṛkṣāḥ ca jāyantām kalpa pādapāḥ 
SA_T04_santbcpu-1745	dātyūhakāraṇḍavacakravāka-haṃsādikolāhalaramyaśobhaiḥ /	dātyūha kāraṇḍava cakravāka haṃsa ādi kolāhala ramya śobhaiḥ 
SA_T04_santbcpu-1746	sarobhirudyāmasarojagandhair bhavantu hṛdyāḥ narakapradeśāḥ // Bca_10.7 //	sarobhiḥ udyāma saroja gandhaiḥ bhavantu hṛdyāḥ naraka pradeśāḥ 
SA_T04_santbcpu-1747	so 'ṅgārarāśirmaṇirāśirastu taptā ca bhūḥ sphāṭikakuṭṭimaṃ syāt /	saḥ u ṅgāra rāśiḥ maṇi rāśiḥ astu taptā ca bhūḥ sphāṭika kuṭṭimam syāt 
SA_T04_santbcpu-1748	bhavantu saṃghātamahīdharāśca pūjāvimānāḥ sugataprapūrṇāḥ // Bca_10.8 //	bhavantu saṃghāta mahīdharāḥ ca pūjā vimānāḥ sugata prapūrṇāḥ 
SA_T04_santbcpu-1749	aṅgārataptopalaśastravṛṣṭir adyaprabhṛtyastu ca puṣpavṛṣṭiḥ /	aṅgāra tapta upala śastra vṛṣṭiḥ adya prabhṛti astu ca puṣpa vṛṣṭiḥ 
SA_T04_santbcpu-1750	tacchastrayuddhaṃ ca paraspareṇa kīḍārthamadyāstu ca puṣpayuddham // Bca_10.9 //	tat śastra yuddham ca paraspareṇa kīḍā artham adya astu ca puṣpa yuddham 
SA_T04_santbcpu-1751	patitasakalamāṃsāḥ kundavarṇāsthidehā dahanasamajalāyāṃ vaitaraṇyāṃ nimagnāḥ /	patita sakala māṃsāḥ kunda varṇa asthi dehāḥ dahana sama jalāyām vaitaraṇyām nimagnāḥ 
SA_T04_santbcpu-1752	mama kuśalabalena prāptadivyātmabhāvāḥ saha suravanitābhiḥ santu mandākinīsthāḥ // Bca_10.10 //	mama kuśala balena prāpta divya ātmabhāvāḥ saha sura vanitābhiḥ santu mandākinī sthāḥ 
SA_T04_santbcpu-1753	trastāḥ paśyantvakasmādiha yamapuruṣāḥ kākagṛdhrāśca ghorāḥ dhvāntaṃ dhvastaṃ samantāt sukharatijananī kasya saumyā prabheyam /	trastāḥ paśyantu akasmāt iha yama puruṣāḥ kāka gṛdhrāḥ ca ghorāḥ dhvāntam dhvastam samantāt sukha rati jananī kasya saumyā prabhā iyam 
SA_T04_santbcpu-1754	ityūrdhvaṃ prekṣamāṇā gaganatalagataṃ vajrapāṇiṃ jvalantaṃ dṛṣṭvā prāmodyavegād vyapagataduritā yāṃtu tenaiva sārdham // Bca_10.11 //	iti ūrdhvam prekṣamāṇāḥ gagana tala gatam vajrapāṇim jvalantam dṛṣṭvā prāmodya vegāt vyapagata duritāḥ yām tu tena eva sārdham 
SA_T04_santbcpu-1755	patatu kamalavṛṣṭirgandhapānīyamiśrāc chamiti narakavahniṃ dṛśyate nāśayantī /	patatu kamala vṛṣṭiḥ gandha pānīya miśrāt śam iti naraka vahnim dṛśyate nāśayantī 
SA_T04_santbcpu-1756	kimidamiti sukhenāhlāditaṃ nāma kasmād bhavatu kamalapāṇerdarśanaṃ nārakāṇām // Bca_10.12 //	kim idam iti sukhena āhlāditam nāma kasmāt bhavatu kamala pāṇeḥ darśanam nārakāṇām 
SA_T04_santbcpu-1757	āyātāyāta śīghraṃ bhayamapanayata bhrātaro jīvitāḥ smaḥ saṃprāpto 'smākameṣa jvaladabhayakaraḥ ko 'pi cīrī kumāraḥ /	āyāta āyāta śīghram bhayam apanayata bhrātaraḥ jīvitāḥ smaḥ saṃprāptaḥ smākam eṣa jvalat abhaya karaḥ cīrī kumāraḥ 
SA_T04_santbcpu-1758	sarvaṃ yasyānubhāvād vyasanamapagataṃ prītivegāḥ pravṛttāḥ jātaṃ saṃbodhicittaṃ sakalajanaparitrāṇamātā dayā ca // Bca_10.13 //	sarvam yasya anubhāvāt vyasanam apagatam prīti vegāḥ pravṛttāḥ jātam saṃbodhi cittam sakala jana paritrāṇa mātā dayā ca 
SA_T04_santbcpu-1759	paśyantvenaṃ bhavantaḥ suraśatamukuṭairarcyamānāṅghripadmaṃ kāruṇyādārdradṛṣṭiṃ śirasi nipatitānekapuṣpaughavṛṣṭim /	paśyantu enam bhavantaḥ sura śata mukuṭaiḥ arcyamāna aṅghri padmam kāruṇyāt ārdra dṛṣṭim śirasi nipatita aneka puṣpa ogha vṛṣṭim 
SA_T04_santbcpu-1760	kūṭāgārairmanojñaiḥ stutimukharasurastrīsahastropagītair dṛṣṭvāgre mañjughoṣaṃ bhavatu kalakalaḥ sāṃprataṃ nārakāṇām // Bca_10.14 //	kūṭāgāraiḥ manojñaiḥ stuti mukhara sura strī sahastra upagītaiḥ dṛṣṭvā agre mañjughoṣam bhavatu kalakalaḥ sāṃpratam nārakāṇām 
SA_T04_santbcpu-1761	iti matkuśalaiḥ samantabhadra-pramukhānāvṛtabodhisattvameghān /	iti mad kuśalaiḥ samantabhadra pramukhān āvṛta bodhisattva meghān 
SA_T04_santbcpu-1762	sukhaśītasugandhavātavṛṣṭīn abhinandantu vilokya nārakāste // Bca_10.15 //	sukha śīta sugandha vāta vṛṣṭīn abhinandantu vilokya nārakāḥ te 
SA_T04_santbcpu-1763	śāmyantu vedanāstīvrā nārakāṇāṃ bhayāni ca /	śāmyantu vedanāḥ tīvrāḥ nārakāṇām bhayāni ca 
SA_T04_santbcpu-1764	durgatibhyo vimucyantāṃ sarvadurgativāsinaḥ // Bca_10.16 //	durgatibhyaḥ vimucyantām sarva durgati vāsinaḥ 
SA_T04_santbcpu-1765	anyonyabhakṣaṇabhayaṃ tiraścāmapagacchatu /	anyonya bhakṣaṇa bhayam tiraścām apagacchatu 
SA_T04_santbcpu-1766	bhavantu sukhinaḥ pretā yathottarakurau narāḥ // Bca_10.17 //	bhavantu sukhinaḥ pretāḥ yathā uttarakurau narāḥ 
SA_T04_santbcpu-1767	saṃtarpyantāṃ pretāḥ snāpyantāṃ śītalā bhavantu sadā /*	saṃtarpyantām pretāḥ snāpyantām śītalāḥ bhavantu sadā 
SA_T04_santbcpu-1768	āryāvalokiteśvarakaragalitakṣīradhārābhiḥ // Bca_10.18 //*	ārya avalokiteśvara kara galita kṣīra dhārābhiḥ 
SA_T04_santbcpu-1769	andhāḥ paśyantu rūpāṇi śṛṇvantu badhirāḥ sadā /	andhāḥ paśyantu rūpāṇi śṛṇvantu badhirāḥ sadā 
SA_T04_santbcpu-1770	garbhiṇyaśca prasūyantāṃ māyādevīva nirvyathāḥ // Bca_10.19 //	garbhiṇyaḥ ca prasūyantām māyādevī iva nirvyathāḥ 
SA_T04_santbcpu-1771	vastrabhojanapānīyaṃ srakcandanavibhūṣaṇam /	vastra bhojana pānīyam sraj candana vibhūṣaṇam 
SA_T04_santbcpu-1772	mano 'bhilaṣitaṃ sarvaṃ labhantāṃ hitasaṃhitam // Bca_10.20 //	manaḥ bhilaṣitam sarvam labhantām hita saṃhitam 
SA_T04_santbcpu-1773	bhītāśca nirbhayāḥ santu śokārtāḥ prītilābhinaḥ /	bhītāḥ ca nirbhayāḥ santu śoka ārtāḥ prīti lābhinaḥ 
SA_T04_santbcpu-1774	udvignāśca nirudvegā dhṛtimanto bhavantu ca // Bca_10.21 //	udvignāḥ ca nirudvegāḥ dhṛtimantaḥ bhavantu ca 
SA_T04_santbcpu-1775	ārogyaṃ rogiṇāmastu mucyantāṃ sarvabandhanāt /	ārogyam rogiṇām astu mucyantām sarva bandhanāt 
SA_T04_santbcpu-1776	durbalā balinaḥ santu snigdhacittāḥ parasparam // Bca_10.22 //	durbalāḥ balinaḥ santu snigdha cittāḥ parasparam 
SA_T04_santbcpu-1777	sarvā diśaḥ śivāḥ santu sarveṣāṃ pathivartinām /	sarvāḥ diśaḥ śivāḥ santu sarveṣām pathivartinām 
SA_T04_santbcpu-1778	yena kāryeṇa gacchanti tadupāyena sidhyatu // Bca_10.23 //	yena kāryeṇa gacchanti tat upāyena sidhyatu 
SA_T04_santbcpu-1779	nauyānayātrārūḍhāśca santu siddhamanorathāḥ /	nauyāna yātrā ārūḍhāḥ ca santu siddha manorathāḥ 
SA_T04_santbcpu-1780	kṣemeṇa kūlamāsādya ramantāṃ saha bandhubhiḥ // Bca_10.24 //	kṣemeṇa kūlam āsādya ramantām saha bandhubhiḥ 
SA_T04_santbcpu-1781	kāntāronmārgapatitā labhantāṃ sārthasaṃhatim /	kāntāra unmārga patitāḥ labhantām sārtha saṃhatim 
SA_T04_santbcpu-1782	aśrameṇa ca gacchantu cauravyāghrādinirbhayāḥ // Bca_10.25 //	aśrameṇa ca gacchantu caura vyāghra ādi nirbhayāḥ 
SA_T04_santbcpu-1783	suptamattapramattānāṃ vyādhyāraṇyādisaṃkaṭe /	supta matta pramattānām vyādhi āraṇya ādi saṃkaṭe 
SA_T04_santbcpu-1784	anāthabālavṛddhānāṃ rakṣāṃ kurvantu devatāḥ // Bca_10.26 //	anātha bāla vṛddhānām rakṣām kurvantu devatāḥ 
SA_T04_santbcpu-1785	sarvākṣaṇavinirmuktāḥ śraddhāprajñākṛpānvitāḥ /	sarva akṣaṇa vinirmuktāḥ śraddhā prajñā kṛpā anvitāḥ 
SA_T04_santbcpu-1786	ākārācārasaṃpannāḥ santu jātismarāḥ sadā // Bca_10.27 //	ākāra ācāra saṃpannāḥ santu jāti smarāḥ sadā 
SA_T04_santbcpu-1787	bhavantvakṣayakośāśca yāvad naganagañjavat /	bhavantu akṣaya kośāḥ ca yāvat 
SA_T04_santbcpu-1788	nirdvandvā nirupāyāstāḥ santu svādhīnavṛttayaḥ // Bca_10.28 //	nirdvandvāḥ nirupāyāḥ tāḥ santu svādhīna vṛttayaḥ 
SA_T04_santbcpu-1789	alpaujasaśca ye sattvās te bhavantu mahaujasaḥ /	alpa ojasaḥ ca ye sattvāḥ te bhavantu mahā ojasaḥ 
SA_T04_santbcpu-1790	bhavantu rūpasaṃpannā ye virūpāstapasvinaḥ // Bca_10.29 //	bhavantu rūpa saṃpannāḥ ye virūpāḥ tapasvinaḥ 
SA_T04_santbcpu-1791	yāḥ kāścana striyo loke puruṣatvaṃ vrajantu tāḥ /	yāḥ kāścana striyaḥ loke puruṣa tvam vrajantu tāḥ 
SA_T04_santbcpu-1792	prāpnuvantu ca tāṃ nīcā hatamānā bhavantu ca // Bca_10.30 //	prāpnuvantu ca tām nīcāḥ hata mānāḥ bhavantu ca 
SA_T04_santbcpu-1793	anena mama puṇyena sarvasattvā aśeṣataḥ /	anena mama puṇyena sarva sattvāḥ aśeṣatas 
SA_T04_santbcpu-1794	viramya sarvapāpebhyaḥ kurvantu kuśalaṃ sadā // Bca_10.31 //	viramya sarva pāpebhyaḥ kurvantu kuśalam sadā 
SA_T04_santbcpu-1795	bodhicittāvirahitā bodhicaryāparāyaṇāḥ /	bodhi citta avirahitāḥ bodhi caryā parāyaṇāḥ 
SA_T04_santbcpu-1796	buddhaiḥ parigṛhītāśca mārakarmavivarjitāḥ // Bca_10.32 //	buddhaiḥ parigṛhītāḥ ca māra karma vivarjitāḥ 
SA_T04_santbcpu-1797	aprameyāyuṣaścaiva sarvasattvā bhavantu te /	aprameya āyuṣaḥ ca eva sarva sattvāḥ bhavantu te 
SA_T04_santbcpu-1798	nityaṃ jīvantu sukhitā mṛtyuśabdo 'pi naśyatu // Bca_10.33 //	nityam jīvantu sukhitāḥ naśyatu 
SA_T04_santbcpu-1799	ramyāḥ kalpadrumodyānaiḥ diśaḥ sarvā bhavantu ca /	ramyāḥ kalpadruma udyānaiḥ diśaḥ sarvāḥ bhavantu ca 
SA_T04_santbcpu-1800	buddhabuddhātmajākīrṇā dharmadhvanimanoharaiḥ // Bca_10.34 //	buddha buddha ātmaja ākīrṇāḥ dharma dhvani manoharaiḥ 
SA_T04_santbcpu-1801	śarkarādivyapetā ca samā pāṇitalopamā /	śarkarā ādi vyapetā ca samā pāṇi tala upamā 
SA_T04_santbcpu-1802	mṛdvī ca vaidūryamayī bhūmiḥ sarvatra tiṣṭhatu // Bca_10.35 //	mṛdvī ca vaidūrya mayī bhūmiḥ sarvatra tiṣṭhatu 
SA_T04_santbcpu-1803	bodhisattvamahāparṣan-maṇḍalāni samantataḥ /	bodhisattva mahā parṣad maṇḍalāni samantataḥ 
SA_T04_santbcpu-1804	niṣīdantu svaśobhāmir maṇḍayantu mahītalam // Bca_10.36 //	niṣīdantu sva śobhāmiḥ maṇḍayantu mahī talam 
SA_T04_santbcpu-1805	pakṣibhyaḥ sarvavṛkṣebhyo raśmibhyo gaganādapi /	pakṣibhyaḥ sarva vṛkṣebhyaḥ raśmibhyaḥ gaganāt api 
SA_T04_santbcpu-1806	dharmadhvaniraviśrāmaṃ śrūyatāṃ sarvadehibhiḥ // Bca_10.37 //	dharma dhvaniḥ aviśrāmam śrūyatām sarva dehibhiḥ 
SA_T04_santbcpu-1807	buddhabuddhasutairnityaṃ labhantāṃ te samāgamam /	buddha buddha sutaiḥ nityam labhantām te samāgamam 
SA_T04_santbcpu-1808	pūjāmeghairanantaiśca pūjayantu jagadgurum // Bca_10.38 //	pūjā meghaiḥ anantaiḥ ca pūjayantu jagadgurum 
SA_T04_santbcpu-1809	devo varṣatu kālena śasyasaṃpattirastu ca /	devaḥ varṣatu kālena śasya saṃpattiḥ astu ca 
SA_T04_santbcpu-1810	sphīto bhavatu lokaśca rājā bhavatu dhārmikaḥ // Bca_10.39 //	sphītaḥ bhavatu lokaḥ ca rājā bhavatu dhārmikaḥ 
SA_T04_santbcpu-1811	śaktā bhavantu cauṣadhyo mantrāḥ siddhantu jāpinām /	śaktāḥ bhavantu ca oṣadhyaḥ mantrāḥ jāpinām 
SA_T04_santbcpu-1812	bhavantu karuṇāviṣṭā ḍākinīrākṣasādayaḥ // Bca_10.40 //	bhavantu karuṇā āviṣṭāḥ ḍākinī rākṣasa ādayaḥ 
SA_T04_santbcpu-1813	mā kaścidduḥkhitaḥ sattvo mā pāpī mā ca rogitaḥ /	mā kaścid duḥkhitaḥ sattvaḥ mā pāpī mā ca rogitaḥ 
SA_T04_santbcpu-1814	mā hīnaḥ paribhūto vā mā bhūt kaścicca durmanāḥ // Bca_10.41 //	mā hīnaḥ paribhūtaḥ vā mā bhūt kaścid ca durmanāḥ 
SA_T04_santbcpu-1815	pāṭhasvādhyāyakalilā vihārāḥ santu susthitāḥ /	pāṭha svādhyāya kalilāḥ vihārāḥ santu susthitāḥ 
SA_T04_santbcpu-1816	nityaṃ syāt saṃghasāmagrī saṃghakāryaṃ ca sidhyatu // Bca_10.42 //	nityam syāt saṃgha sāmagrī saṃgha kāryam ca sidhyatu 
SA_T04_santbcpu-1817	vivekalābhinaḥ santuḥ śikṣākāmāśca bhikṣavaḥ /	viveka lābhinaḥ santuḥ śikṣā kāmāḥ ca bhikṣavaḥ 
SA_T04_santbcpu-1818	karmaṇyacittā dhyāyantu sarvavikṣepavarjitāḥ // Bca_10.43 //	karmaṇi acittāḥ dhyāyantu sarva vikṣepa varjitāḥ 
SA_T04_santbcpu-1819	lābhinyaḥ santu bhikṣuṇyaḥ kalahāyāsavarjitāḥ /	lābhinyaḥ santu bhikṣuṇyaḥ kalaha āyāsa varjitāḥ 
SA_T04_santbcpu-1820	bhavantvakhaṇḍaśīlāśca sarve pravrajitāstathā // Bca_10.44 //	bhavantu akhaṇḍa śīlāḥ ca sarve pravrajitāḥ tathā 
SA_T04_santbcpu-1821	duḥśīlāḥ santu saṃvignāḥ pāpakṣayaratāḥ sadā /	duḥśīlāḥ santu saṃvignāḥ pāpa kṣaya ratāḥ sadā 
SA_T04_santbcpu-1822	sugaterlābhinaḥ santu tatra cākhaṇḍitavratāḥ // Bca_10.45 //	sugateḥ lābhinaḥ santu tatra ca a khaṇḍita vratāḥ 
SA_T04_santbcpu-1823	paṇḍitāḥ satkṛtāḥ santu lābhinaḥ paiṇḍapātikāḥ /	paṇḍitāḥ satkṛtāḥ santu lābhinaḥ paiṇḍapātikāḥ 
SA_T04_santbcpu-1824	bhavantu śuddhasaṃtānāḥ sarvadikkhyātakīrtayaḥ // Bca_10.46 //	bhavantu śuddha saṃtānāḥ sarva diś khyāta kīrtayaḥ 
SA_T04_santbcpu-1825	abhuktvāpāyikaṃ duḥkhaṃ vinā duskaracaryayā /	a bhuktvā āpāyikam duḥkham vinā duskara caryayā 
SA_T04_santbcpu-1826	divyenaikena kāyena jagadbuddhatvamāpnuyāt // Bca_10.47 //	divyena ekena kāyena jagat buddhatvam āpnuyāt 
SA_T04_santbcpu-1827	pūjyantāṃ sarvasaṃbuddhāḥ sarvasattvairanekadhā /	pūjyantām sarva saṃbuddhāḥ sarva sattvaiḥ anekadhā 
SA_T04_santbcpu-1828	acintyabauddhasaukhyena sukhinaḥ santu bhūyasā // Bca_10.48 //	acintya bauddha saukhyena sukhinaḥ santu bhūyasā 
SA_T04_santbcpu-1829	sidhyantu bodhisattvānāṃ jagadarthaṃ manorathāḥ /	sidhyantu bodhisattvānām jagat artham manorathāḥ 
SA_T04_santbcpu-1830	yaccintayanti te nāthās tat sattvānāṃ samṛdhyatu // Bca_10.49 //	yat cintayanti te nāthāḥ tat sattvānām samṛdhyatu 
SA_T04_santbcpu-1831	pratyekabuddhāḥ sukhino bhavantu śrāvakāstathā /	pratyekabuddhāḥ sukhinaḥ bhavantu śrāvakāḥ tathā 
SA_T04_santbcpu-1832	devāsuranarairnityaṃ pūjyamānāḥ sagauravaiḥ // Bca_10.50 //	deva asura naraiḥ nityam pūjyamānāḥ sa gauravaiḥ 
SA_T04_santbcpu-1833	jātismaratvaṃ pravrajyām ahaṃ ca prāpnuyāṃ sadā /	jātismara tvam pravrajyām aham ca prāpnuyām sadā 
SA_T04_santbcpu-1834	yāvat pramuditāṃ bhūmiṃ mañjughoṣaparigrahāt // Bca_10.51 //	yāvat pramuditām bhūmim mañjughoṣa parigrahāt 
SA_T04_santbcpu-1835	yena tenāsanenāhaṃ yāpayeyaṃ balānvitaḥ /	yena tena āsanena aham yāpayeyam bala anvitaḥ 
SA_T04_santbcpu-1836	vivekavāsasāmagrīṃ prāpnuyāṃ sarvajātiṣu // Bca_10.52 //	viveka vāsa sāmagrīm prāpnuyām sarva jātiṣu 
SA_T04_santbcpu-1837	yadā ca draṣṭukāmaḥ syāṃ praṣṭukāmaśca kiṃcana /	yadā ca draṣṭu kāmaḥ syām praṣṭu kāmaḥ ca kiṃcana 
SA_T04_santbcpu-1838	tameva nāthaṃ paśyeyaṃ mañjunāthamavighnataḥ // Bca_10.53 //	tam eva nātham paśyeyam mañju nātham avighnataḥ 
SA_T04_santbcpu-1839	daśadigvyomaparyanta-sarvasattvārthasādhane /	daśa diś vyoma paryanta sarva sattva artha sādhane 
SA_T04_santbcpu-1840	yadācarati mañjuśrīḥ saiva caryā bhavenmama // Bca_10.54 //	yat ācarati mañjuśrīḥ sā eva caryā bhavet mama 
SA_T04_santbcpu-1841	ākāśasya sthitiryāvad yāvacca jagataḥ sthitiḥ /	ākāśasya sthitiḥ yāvat yāvat ca jagataḥ sthitiḥ 
SA_T04_santbcpu-1842	tāvanmama sthitirbhūyāj jagadduḥkhāni nighnataḥ // Bca_10.55 //	tāvat mama sthitiḥ bhūyāt nighnataḥ 
SA_T04_santbcpu-1843	yatkiṃcijjagato duḥkhaṃ tat sarvaṃ mayi pacyatām /	yat kiṃcid jagataḥ duḥkham tat sarvam mayi pacyatām 
SA_T04_santbcpu-1844	bodhisattvaśubhaiḥ sarvair jagat sukhitamastu ca // Bca_10.56 //	bodhisattva śubhaiḥ sarvaiḥ jagat sukhitam astu ca 
SA_T04_santbcpu-1845	jagadduḥkhaikabhaiṣajyaṃ sarvasaṃpat sukhākaram /	            
SA_T04_santbcpu-1846	lābhasatkārasahitaṃ ciraṃ tiṣṭhatu śāsanam // Bca_10.57 //	lābha satkāra sahitam ciram tiṣṭhatu śāsanam 
SA_T04_santbcpu-1847	mañjughoṣaṃ namasyāmi yat prasādānmatiḥ śubhe /	mañjughoṣam namasyāmi yat prasādāt matiḥ śubhe 
SA_T04_santbcpu-1848	kalyāṇamitraṃ vande 'haṃ yat prasādācca vardhata iti // Bca_10.58 //	kalyāṇamitram vande haṃ yat prasādāt ca vardhate iti 
SA_T04_santbcpu-1849	bodhicaryāvatāre pariṇāmanā paricchedo daśamaḥ //	bodhi caryā avatāre pariṇāmanā paricchedaḥ daśamaḥ 
