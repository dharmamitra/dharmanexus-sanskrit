segmentnr	original	analyzed
SA_GK19_kalrs_pu-0	prathamaḥ sargaḥ	prathamaḥ sargaḥ 
SA_GK19_kalrs_pu-1	pracaṇḍasūryaḥ spṛhaṇīyacandramāḥ sadāvagāhakṣatavārisaṃcayaḥ /	pracaṇḍa sūryaḥ spṛhaṇīya candramāḥ sadā avagāha kṣata vāri saṃcayaḥ 
SA_GK19_kalrs_pu-2	dināntaramyo 'bhyupaśāntamanmatho nidāghakālo 'yamupāgataḥ priye // KalRs_1.1 //	dina anta ramyaḥ bhyupaśānta manmathaḥ nidāgha kālaḥ yam upāgataḥ priye 
SA_GK19_kalrs_pu-3	niśāḥ śaśāṅkakṣatanīlarājayaḥ kvacidvicitraṃ jalayantramandiram /	niśāḥ śaśāṅka kṣata nīlarājayaḥ kvacid vicitram jalayantra mandiram 
SA_GK19_kalrs_pu-4	maṇiprakārāḥ sarasaṃ ca candanaṃ śucau priye yānti janasya sevyatām // KalRs_1.2 //	maṇi prakārāḥ sarasam ca candanam śucau priye yānti janasya sevyatām 
SA_GK19_kalrs_pu-5	suvāsitaṃ harmyatalaṃ manoharaṃ priyāmukhocchvāsavikampitaṃ madhu /	su vāsitam harmya talam manoharam priyā mukha ucchvāsa vikampitam madhu 
SA_GK19_kalrs_pu-6	sutantrigītaṃ madanasya dīpanaṃ śucau niśīthe 'nubhavanti kāminaḥ // KalRs_1.3 //	sutantri gītam madanasya dīpanam śucau niśīthe nubhavanti kāminaḥ 
SA_GK19_kalrs_pu-7	nitambabimbaiḥ sadukūlamekhalaiḥ stanaiḥ sahārābharaṇaiḥ sacandanaiḥ /	nitamba bimbaiḥ sa dukūla mekhalaiḥ stanaiḥ sa hāra ābharaṇaiḥ sa candanaiḥ 
SA_GK19_kalrs_pu-8	śiroruhaiḥ snānakaṣāyavāsitaiḥ striyo nidāghaṃ śamayanti kāminām // KalRs_1.4 //	śiroruhaiḥ snāna kaṣāya vāsitaiḥ striyaḥ nidāgham śamayanti kāminām 
SA_GK19_kalrs_pu-9	nitāntalākṣārasarāgarañjitair nitambinīnāṃ caraṇaiḥ sanūpuraiḥ /	nitānta lākṣā rasa rāga rañjitaiḥ nitambinīnām caraṇaiḥ sa nūpuraiḥ 
SA_GK19_kalrs_pu-10	pade pade haṃsarutānukāribhir janasya cittaṃ kriyate samanmatham // KalRs_1.5 //	pade pade haṃsa ruta anukāribhiḥ janasya cittam kriyate sa manmatham 
SA_GK19_kalrs_pu-11	payodharāścandanapaṅkacarcitās tuṣāragaurārpitahāraśekharāḥ /	payodharāḥ candana paṅka carcitāḥ tuṣāragaura arpita hāra śekharāḥ 
SA_GK19_kalrs_pu-12	nitambadeśāśca sahemamekhalāḥ prakurvate kasya mano na sotsukam // KalRs_1.6 //	nitamba deśāḥ ca sa hema mekhalāḥ prakurvate kasya manaḥ na sa utsukam 
SA_GK19_kalrs_pu-13	samudgatasvedacitāṅgasaṃdhayo vimucya vāsāṃsi gurūṇi sāmpratam /	samudgata sveda cita aṅga saṃdhayaḥ vimucya vāsāṃsi gurūṇi sāmpratam 
SA_GK19_kalrs_pu-14	staneṣu tanvaṃśukamunnatastanā niveśayanti pramadāḥ sayauvanāḥ // KalRs_1.7 //	staneṣu tanu aṃśukam unnata stanāḥ niveśayanti pramadāḥ sayauvanāḥ 
SA_GK19_kalrs_pu-15	sacandanāmbuvyajanodbhavānilaiḥ sahārayaṣṭistanamaṇḍalārpaṇaiḥ /	                            
SA_GK19_kalrs_pu-16	savallakīkākaligītanisvanair vibodhyate supta ivādya manmathaḥ // KalRs_1.8 //	vibodhyate suptaḥ iva adya manmathaḥ 
SA_GK19_kalrs_pu-17	siteṣu harmyeṣu niśāsu yoṣitāṃ sukhaprasuptāni mukhāni candramāḥ /	siteṣu harmyeṣu niśāsu yoṣitām sukha prasuptāni mukhāni candramāḥ 
SA_GK19_kalrs_pu-18	vilokya nūnaṃ bhṛśamutsukaściraṃ niśākṣaye yāti hriyeva pāṇḍutām // KalRs_1.9 //	vilokya nūnam bhṛśam utsukaḥ ciram niśā kṣaye yāti hriyā iva pāṇḍu tām 
SA_GK19_kalrs_pu-19	asahyavātoddhatareṇumaṇḍalā pracaṇḍasūryātapatāpitā mahī /	asahya vāta uddhata reṇu maṇḍalā pracaṇḍa sūrya ātapa tāpitā mahī 
SA_GK19_kalrs_pu-20	na śakyate draṣṭumapi pravāsibhiḥ priyāviyogānaladagdhamānasaiḥ // KalRs_1.10 //	na śakyate draṣṭum api pravāsibhiḥ priyā viyoga anala dagdha mānasaiḥ 
SA_GK19_kalrs_pu-21	mṛgāḥ pracaṇḍātapatāpitā bhṛśaṃ tṛṣā mahatyā pariśuṣkatālavaḥ /	mṛgāḥ pracaṇḍa ātapa tāpitāḥ bhṛśam tṛṣā mahatyā pariśuṣka tālavaḥ 
SA_GK19_kalrs_pu-22	vanāntare toyamiti pradhāvitā nirīkṣya bhinnāñjanasaṃnibhaṃ nabhaḥ // KalRs_1.11 //	vana antare toyam iti pradhāvitāḥ nirīkṣya bhinnāñjana saṃnibham nabhaḥ 
SA_GK19_kalrs_pu-23	savibhramaiḥ sasmitajihmavīkṣitair vilāsavatyo manasi pravāsinām /	sa vibhramaiḥ sa smita jihma vīkṣitaiḥ vilāsavatyaḥ manasi pravāsinām 
SA_GK19_kalrs_pu-24	anaṅgasaṃdīpanamāśu kurvate yathā pradoṣāḥ śaśicārubhūṣaṇāḥ // KalRs_1.12 //	anaṅga saṃdīpanam āśu kurvate yathā pradoṣāḥ śaśi cāru bhūṣaṇāḥ 
SA_GK19_kalrs_pu-25	ravermayūkhair abhitāpito bhṛśaṃ vidahyamānaḥ pathi taptapāṃsubhiḥ /	raveḥ mayūkhaiḥ abhitāpitaḥ bhṛśam vidahyamānaḥ pathi tapta pāṃsubhiḥ 
SA_GK19_kalrs_pu-26	avāṅmukho jihmagatiḥ śvasanmuhuḥ phaṇī mayūrasya tale niṣīdati // KalRs_1.13 //	avāṅmukhaḥ jihma gatiḥ śvasat muhur phaṇī mayūrasya tale niṣīdati 
SA_GK19_kalrs_pu-27	tṛṣā mahatyā hatavikramodyamaḥ śvasanmuhur dūravidāritānanaḥ /	tṛṣā mahatyā hata vikrama udyamaḥ śvasan muhur dūra vidārita ānanaḥ 
SA_GK19_kalrs_pu-28	na hantyadūre 'pi gajānmṛgeśvaro vilolajihvaścalitāgrakesaraḥ // KalRs_1.14 //	na hanti adūre gajān mṛgeśvaraḥ vilola jihvaḥ calita agra kesaraḥ 
SA_GK19_kalrs_pu-29	viśuṣkakaṇṭhodgatasīkarāmbhaso gabhastibhir bhānumato 'nutāpitāḥ /	viśuṣka kaṇṭha udgata sīkara ambhasaḥ gabhastibhiḥ bhānumataḥ 
SA_GK19_kalrs_pu-30	pravṛddhatṛṣṇopahatā jalārthino na dantinaḥ kesariṇo 'pi bibhyati // KalRs_1.15 //	pravṛddha tṛṣṇā upahatāḥ jala arthinaḥ na dantinaḥ kesariṇaḥ bibhyati 
SA_GK19_kalrs_pu-31	hutāgnikalpaiḥ saviturgabhastibhiḥ kalāpinaḥ klāntaśarīracetasaḥ /	huta agni kalpaiḥ savituḥ gabhastibhiḥ kalāpinaḥ klānta śarīra cetasaḥ 
SA_GK19_kalrs_pu-32	na bhoginaṃ ghnanti samīpavartinaṃ kalāpacakreṣu niveśitānanam // KalRs_1.16 //	na bhoginam ghnanti samīpa vartinam kalāpa cakreṣu niveśita ānanam 
SA_GK19_kalrs_pu-33	sabhadramustaṃ pariśuṣkakardamaṃ saraḥ khanann āyatapotṛmaṇḍalaiḥ /	sa bhadra mustam pariśuṣka kardamam saraḥ khanan āyata potṛ maṇḍalaiḥ 
SA_GK19_kalrs_pu-34	ravermayūkhairabhitāpito bhṛśaṃ varāhayūtho viśatīva bhūtalam // KalRs_1.17 //	raveḥ mayūkhaiḥ abhitāpitaḥ bhṛśam varāha yūthaḥ viśati iva bhū talam 
SA_GK19_kalrs_pu-35	vivasvatā tīkṣṇatarāṃśumālinā sapaṅkatoyāt saraso 'bhitāpitaḥ /	vivasvatā tīkṣṇatara aṃśu mālinā sa paṅka toyāt sarasaḥ bhitāpitaḥ 
SA_GK19_kalrs_pu-36	utplutya bhekastṛṣitasya bhoginaḥ phaṇātapatrasya tale niṣīdati // KalRs_1.18 //	utplutya bhekaḥ tṛṣitasya bhoginaḥ phaṇa ātapatrasya tale niṣīdati 
SA_GK19_kalrs_pu-37	samuddhṛtāśeṣamṛṇālajālakaṃ vipannamīnaṃ drutabhītasārasam /	samuddhṛta aśeṣa mṛṇāla jālakam vipanna mīnam druta bhīta sārasam 
SA_GK19_kalrs_pu-38	parasparotpīḍanasaṃhatairgajaiḥ kṛtaṃ saraḥ sāndravimardakardamam // KalRs_1.19 //	paraspara utpīḍana saṃhataiḥ gajaiḥ kṛtam saraḥ sāndra vimarda kardamam 
SA_GK19_kalrs_pu-39	raviprabhodbhinnaśiromaṇiprabho vilolajihvādvayalīḍhamārutaḥ /	ravi prabhā udbhinna śiromaṇi prabhaḥ vilola jihvā dvaya līḍha mārutaḥ 
SA_GK19_kalrs_pu-40	viṣāgnisūryātapatāpitaḥ phaṇī na hanti maṇḍūkakulaṃ tṛṣākulaḥ // KalRs_1.20 //	viṣa agni sūrya ātapa tāpitaḥ phaṇī na hanti maṇḍūka kulam tṛṣā ākulaḥ 
SA_GK19_kalrs_pu-41	saphenalālāvṛtavaktrasampuṭaṃ viniḥsṛtālohitajihvamunmukham /	sa phena lālā āvṛta vaktra sampuṭam viniḥsṛta ālohita jihvam unmukham 
SA_GK19_kalrs_pu-42	tṛṣākulaṃ niḥsṛtamadrigahvarād avekṣamāṇaṃ mahiṣīkulaṃ jalam // KalRs_1.21 //	tṛṣā ākulam niḥsṛtam adri gahvarāt avekṣamāṇam mahiṣī kulam jalam 
SA_GK19_kalrs_pu-43	paṭutaradavadāhocchuṣkasasya prarohāḥ paruṣapavanavegotkṣiptasaṃśuṣkaparṇāḥ /	paṭutara dava dāha ucchuṣka sasya prarohāḥ paruṣa pavana vega utkṣipta saṃśuṣka parṇāḥ 
SA_GK19_kalrs_pu-44	dinakaraparitāpakṣīṇatoyāḥ samantād vidadhati bhayamuccair vīkṣyamāṇā vanāntāḥ // KalRs_1.22 //	dinakara paritāpa kṣīṇa toyāḥ samantāt vidadhati bhayam uccais vīkṣyamāṇāḥ vanāntāḥ 
SA_GK19_kalrs_pu-45	śvasiti vihagavargaḥ śīrṇaparṇadrumasthaḥ kapikulamupayāti klāntamadrer nikuñjam /	śvasiti vihaga vargaḥ śīrṇa parṇa druma sthaḥ kapi kulam upayāti klāntam adreḥ nikuñjam 
SA_GK19_kalrs_pu-46	bhramati gavayayūthaḥ sarvatastoyamicchañ śarabhakulamajihmaṃ proddharatyambu kūpāt // KalRs_1.23 //	bhramati gavaya yūthaḥ sarvatas toyam iccham śarabha kulam a jihmam proddharati ambu kūpāt 
SA_GK19_kalrs_pu-47	vikacanavakusumbhasvacchasindūrabhāsā prabalapavanavegodbhūtavegena tūrṇam /	vikaca nava kusumbha svaccha sindūra bhāsā prabala pavana vega udbhūta vegena tūrṇam 
SA_GK19_kalrs_pu-48	taṭaviṭapalatāgrāliṅganavyākulena diśi diśi paridagdhā bhūmayaḥ pāvakena // KalRs_1.24 //	taṭa viṭapa latā agra āliṅgana vyākulena diśi diśi paridagdhāḥ bhūmayaḥ pāvakena 
SA_GK19_kalrs_pu-49	jvalati pavanavṛddhaḥ parvatānāṃ darīṣu sphuṭati paṭuninādaiḥ śuṣkavaṃśasthalīṣu /	jvalati pavana vṛddhaḥ parvatānām darīṣu sphuṭati paṭu ninādaiḥ śuṣka vaṃśa sthalīṣu 
SA_GK19_kalrs_pu-50	prasarati tṛṇamadhye labdhavṛddhiḥ kṣaṇena glapayati mṛgavargaṃ prāntalagno davāgniḥ // KalRs_1.25 //	prasarati tṛṇa madhye labdha vṛddhiḥ kṣaṇena glapayati mṛga vargam prānta lagnaḥ dava agniḥ 
SA_GK19_kalrs_pu-51	bahutara iva jātaḥ śālmalīnāṃ vaneṣu sphurati kanakagauraḥ koṭareṣu drumāṇām /	bahutaraḥ iva jātaḥ śālmalīnām vaneṣu sphurati kanaka gauraḥ koṭareṣu drumāṇām 
SA_GK19_kalrs_pu-52	pariṇatadalaśākhānutpatanprāṃśuvṛkṣān bhramati pavanadhūtaḥ sarvato 'gnirvanānte // KalRs_1.26 //	pariṇata dala śākhān utpatan prāṃśu vṛkṣān bhramati pavana dhūtaḥ sarvatas gniḥ vanānte 
SA_GK19_kalrs_pu-53	gajagavayamṛgendrā vahnisaṃtaptadehāḥ suhṛda iva sametā dvaṃdvabhāvaṃ vihāya /	gaja gavaya mṛgendrāḥ vahni saṃtapta dehāḥ suhṛdaḥ iva sametāḥ dvaṃdva bhāvam vihāya 
SA_GK19_kalrs_pu-54	hutavahaparikhedād āśu nirgatya kakṣād vipulapulinadeśāṃ nimnagāṃ saṃviśanti // KalRs_1.27 //	hutavaha parikhedāt āśu nirgatya kakṣāt vipula pulina deśām nimnagām saṃviśanti 
SA_GK19_kalrs_pu-55	kamalavanacitāmbuḥ pāṭalāmodaramyaḥ sukhasalilaniṣekaḥ sevyacandrāṃśuhāraḥ /	                                        
SA_GK19_kalrs_pu-56	vrajatu tava nidāghaḥ kāminībhiḥ sameto niśi sulalitagīte harmyapṛṣṭhe sukhena // KalRs_1.28 //	vrajatu tava nidāghaḥ kāminībhiḥ sametaḥ niśi su lalita gīte harmya pṛṣṭhe sukhena 
SA_GK19_kalrs_pu-57	dvitīyaḥ sargaḥ	dvitīyaḥ sargaḥ 
SA_GK19_kalrs_pu-58	sasīkarāmbhodharamattakuñjaras taḍitpatāko 'śaniśabdamardalaḥ /	sasīkara ambhodhara matta kuñjaraḥ śani śabda mardalaḥ 
SA_GK19_kalrs_pu-59	samāgato rājavad uddhatadyutir ghanāgamaḥ kāmijanapriyaḥ priye // KalRs_2.1 //	samāgataḥ rāja vat uddhata dyutiḥ ghana āgamaḥ kāmi jana priyaḥ priye 
SA_GK19_kalrs_pu-60	nitāntanīlotpalapattrakāntibhiḥ kvacit prabhinnāñjanarāśisaṃnibhaiḥ /	nitānta nīlotpala pattra kāntibhiḥ kvacid prabhinna añjana rāśi saṃnibhaiḥ 
SA_GK19_kalrs_pu-61	kvacitsagarbhapramadāstanaprabhaiḥ samācitaṃ vyoma ghanaiḥ samantataḥ // KalRs_2.2 //	kvacid sagarbha pramadā stana prabhaiḥ samācitam vyoma ghanaiḥ samantataḥ 
SA_GK19_kalrs_pu-62	tṛṣākulaiścātakapakṣiṇāṃ kulaiḥ prayācitās toyabharāvalambinaḥ /	tṛṣā ākulaiḥ cātaka pakṣiṇām kulaiḥ prayācitāḥ toya bhara avalambinaḥ 
SA_GK19_kalrs_pu-63	prayānti mandaṃ bahudhāravarṣiṇo balāhakāḥ śrotramanoharasvanāḥ // KalRs_2.3 //	prayānti mandam bahu dhāra varṣiṇaḥ balāhakāḥ śrotra manohara svanāḥ 
SA_GK19_kalrs_pu-64	balāhakāścāśaniśabdamardalāḥ surendracāpaṃ dadhatastaḍidguṇam /	balāhakāḥ ca aśani śabda mardalāḥ sura indra cāpam dadhataḥ taḍit guṇam 
SA_GK19_kalrs_pu-65	sutīkṣṇadhārāpatanograsāyakais tudanti cetaḥ prasabhaṃ pravāsinām // KalRs_2.4 //	su tīkṣṇa dhārā patana ugra sāyakaiḥ tudanti cetaḥ prasabham pravāsinām 
SA_GK19_kalrs_pu-66	prabhinnavaiḍūryanibhais tṛṇāṅkuraiḥ samācitā protthitakandalīdalaiḥ /	prabhinna vaiḍūrya nibhaiḥ tṛṇa aṅkuraiḥ samācitā protthita kandalī dalaiḥ 
SA_GK19_kalrs_pu-67	vibhāti śukletararatnabhūṣitā varāṅganeva kṣitirindragopakaiḥ // KalRs_2.5 //	vibhāti śukletara ratna bhūṣitā vara aṅganā iva kṣitiḥ indragopakaiḥ 
SA_GK19_kalrs_pu-68	sadā manojñaṃ svanadutsavotsukaṃ vikīrṇavistīrṇakalāpiśobhitam /	sadā manojñam svanat utsava utsukam vikīrṇa vistīrṇa kalāpi śobhitam 
SA_GK19_kalrs_pu-69	sasaṃbhramāliṅganacumbanākulaṃ pravṛttanṛtyaṃ kulamadya barhiṇām // KalRs_2.6 //	sa saṃbhrama āliṅgana cumbana ākulam pravṛtta nṛtyam kulam adya barhiṇām 
SA_GK19_kalrs_pu-70	nipātayantyaḥ paritastaṭadrumān pravṛddhavegaiḥ salilair anirmalaiḥ /	nipātayantyaḥ paritas taṭa drumān pravṛddha vegaiḥ salilaiḥ anirmalaiḥ 
SA_GK19_kalrs_pu-71	striyaḥ suduṣṭā iva jātivibhramāḥ prayānti nadyastvaritaṃ payonidhim // KalRs_2.7 //	striyaḥ suduṣṭāḥ iva jāti vibhramāḥ prayānti nadyaḥ tvaritam payonidhim 
SA_GK19_kalrs_pu-72	tṛṇotkarair udgatakomalāṅkuraiś citāni nīlair hariṇīmukhakṣataiḥ /	tṛṇa utkaraiḥ udgata komala aṅkuraiḥ citāni nīlaiḥ hariṇī mukha kṣataiḥ 
SA_GK19_kalrs_pu-73	vanāni vaindhyāni haranti mānasaṃ vibhūṣitānyudgatapallavair drumaiḥ // KalRs_2.8 //	vanāni vaindhyāni haranti mānasam vibhūṣitāni udgata pallavaiḥ drumaiḥ 
SA_GK19_kalrs_pu-74	vilolanetrotpalaśobhitānanair mṛgaiḥ samantādupajātasādhvasaiḥ /	vilola netra utpala śobhita ānanaiḥ mṛgaiḥ samantāt upajāta sādhvasaiḥ 
SA_GK19_kalrs_pu-75	samācitā saikatinī vanasthalī samutsukatvaṃ prakaroti cetasaḥ // KalRs_2.9 //	samācitā saikatinī vana sthalī samutsuka tvam prakaroti cetasaḥ 
SA_GK19_kalrs_pu-76	abhīkṣṇamuccair dhvanatā payomucā ghanāndhakārīkṛtaśarvarīṣvapi /	abhīkṣṇam uccais dhvanatā payomucā ghana andhakārī kṛta śarvarīṣu api 
SA_GK19_kalrs_pu-77	taḍitprabhādarśitamārgabhūmayaḥ prayānti rāgādabhisārikāḥ striyaḥ // KalRs_2.10 //	taḍit prabhā darśita mārga bhūmayaḥ prayānti rāgāt abhisārikāḥ striyaḥ 
SA_GK19_kalrs_pu-78	payodharair bhīmagabhīranisvanais taḍidbhir udvejitacetaso bhṛśam /	payodharaiḥ bhīma gabhīra nisvanaiḥ taḍidbhiḥ udvejita cetasaḥ bhṛśam 
SA_GK19_kalrs_pu-79	kṛtāparādhānapi yoṣitaḥ priyān pariṣvajante śayane nirantaram // KalRs_2.11 //	kṛta aparādhān api yoṣitaḥ priyān pariṣvajante śayane nirantaram 
SA_GK19_kalrs_pu-80	vilocanendīvaravāribindubhir niṣiktabimbādharacārupallavāḥ /	vilocana indīvara vāri bindubhiḥ niṣikta bimba adhara cāru pallavāḥ 
SA_GK19_kalrs_pu-81	nirastamālyābharaṇānulepanāḥ sthitā nirāśāḥ pramadāḥ pravāsinām // KalRs_2.12 //	nirasta mālya ābharaṇa anulepanāḥ sthitāḥ nirāśāḥ pramadāḥ pravāsinām 
SA_GK19_kalrs_pu-82	vipāṇḍuraṃ kīṭarajastṛṇānvitaṃ bhujaṃgavad vakragatiprasarpitam /	vipāṇḍuram kīṭa rajaḥ tṛṇa anvitam bhujaṃga vat vakragati prasarpitam 
SA_GK19_kalrs_pu-83	sasādhvasairbhekakulair nirīkṣitaṃ prayāti nimnābhimukhaṃ navodakam // KalRs_2.13 //	sa sādhvasaiḥ bheka kulaiḥ nirīkṣitam prayāti nimna abhimukham nava udakam 
SA_GK19_kalrs_pu-84	vipattrapuṣpāṃ nalinīṃ samutsukā vihāya bhṛṅgāḥ śrutihārinisvanāḥ /	vipattra puṣpām nalinīm samutsukāḥ vihāya bhṛṅgāḥ śruti hāri nisvanāḥ 
SA_GK19_kalrs_pu-85	patanti mūḍhāḥ śikhināṃ pranṛtyatāṃ kalāpacakreṣu navotpalāśayā // KalRs_2.14 //	patanti mūḍhāḥ śikhinām pranṛtyatām kalāpa cakreṣu nava utpala āśayā 
SA_GK19_kalrs_pu-86	vanadvipānāṃ navavāridasvanair madānvitānāṃ dhvanatāṃ muhurmuhuḥ /	vana dvipānām nava vārida svanaiḥ mada anvitānām dhvanatām muhur muhur 
SA_GK19_kalrs_pu-87	kapoladeśā vimalotpalaprabhāḥ sabhṛṅgayūthair madavāribhiś citāḥ // KalRs_2.15 //	kapola deśāḥ vimala utpala prabhāḥ sa bhṛṅga yūthaiḥ mada vāribhiḥ citāḥ 
SA_GK19_kalrs_pu-88	sitotpalābhāmbudacumbitopalāḥ samācitāḥ prasravaṇaiḥ samantataḥ /	sitotpala ābha ambuda cumbita upalāḥ samācitāḥ prasravaṇaiḥ samantataḥ 
SA_GK19_kalrs_pu-89	pravṛttanṛtyaiḥ śikhibhiḥ samākulāḥ samutsukatvaṃ janayanti bhūdharāḥ // KalRs_2.16 //	pravṛtta nṛtyaiḥ śikhibhiḥ samākulāḥ samutsuka tvam janayanti bhūdharāḥ 
SA_GK19_kalrs_pu-90	kadambasarjārjunaketakīvanaṃ vikampayaṃstatkusumādhivāsitaḥ /	kadamba sarja arjuna ketakī vanam vikampayan tad kusuma adhivāsitaḥ 
SA_GK19_kalrs_pu-91	sasīkarāmbhodharasaṅgaśītalaḥ samīraṇaḥ kaṃ na karoti sotsukam // KalRs_2.17 //	sasīkara ambhodhara saṅga śītalaḥ samīraṇaḥ kam na karoti sa utsukam 
SA_GK19_kalrs_pu-92	śiroruhaiḥ śroṇitaṭāvalambibhiḥ kṛtāvataṃsaiḥ kusumaiḥ sugandhibhiḥ /	śiroruhaiḥ śroṇi taṭa avalambibhiḥ kṛta avataṃsaiḥ kusumaiḥ sugandhibhiḥ 
SA_GK19_kalrs_pu-93	stanaiḥ sahārairvadanaiḥ sasīdhubhiḥ striyo ratiṃ saṃjanayanti kāminām // KalRs_2.18 //	stanaiḥ sahāraiḥ vadanaiḥ sa sīdhubhiḥ striyaḥ ratim saṃjanayanti kāminām 
SA_GK19_kalrs_pu-94	vahanti varṣanti nadanti bhānti vyāyanti nṛtyanti samāśrayanti /	vahanti varṣanti nadanti bhānti vyāyanti nṛtyanti samāśrayanti 
SA_GK19_kalrs_pu-95	nadyo ghanā mattagajā vanāntāḥ priyāvihīnāḥ śikhinaḥ plavaṃgāḥ // KalRs_2.19 //	nadyaḥ ghanāḥ matta gajāḥ vana antāḥ priyā vihīnāḥ śikhinaḥ plavaṃgāḥ 
SA_GK19_kalrs_pu-96	taḍillatāśakradhanurvibhūṣitāḥ payodharāstoyabharāvalambinaḥ /	taḍit latā śakradhanuḥ vibhūṣitāḥ payodharāḥ toya bhara avalambinaḥ 
SA_GK19_kalrs_pu-97	striyaśca kāñcīmaṇikuṇḍalojjvalā haranti ceto yugapatpravāsinām // KalRs_2.20 //	striyaḥ ca kāñcī maṇi kuṇḍala ujjvalāḥ haranti cetaḥ yugapad pravāsinām 
SA_GK19_kalrs_pu-98	mālāḥ kadambanavakesaraketakībhir āyojitāḥ śirasi bibhrati yoṣito 'dya /	mālāḥ kadamba nava kesara ketakībhiḥ āyojitāḥ śirasi bibhrati yoṣitaḥ 
SA_GK19_kalrs_pu-99	karṇāntareṣu kakubhadrumamañjarībhir icchānukūlaracitān avataṃsakāṃśca // KalRs_2.21 //	karṇa antareṣu kakubha druma mañjarībhiḥ icchā anukūla racitān avataṃsakān ca 
SA_GK19_kalrs_pu-100	kālāgurupracaracandanacarcitāṅgyaḥ puṣpāvataṃsasurabhīkṛtakeśapāśāḥ /	kālāguru pracara candana carcita aṅgyaḥ puṣpa avataṃsa surabhīkṛta keśapāśāḥ 
SA_GK19_kalrs_pu-101	śrutvā dhvaniṃ jalamucāṃ tvaritaṃ pradoṣe śayyāgṛhaṃ gurugṛhātpraviśanti nāryaḥ // KalRs_2.22 //	śrutvā dhvanim jalamucām tvaritam pradoṣe śayyā gṛham guru gṛhāt praviśanti nāryaḥ 
SA_GK19_kalrs_pu-102	kuvalayadalanīlair unnatais toyanamrair mṛdupavanavidhūtair mandamandaṃ caladbhiḥ /	kuvalaya dala nīlaiḥ unnataiḥ toya namraiḥ mṛdu pavana vidhūtaiḥ mandamandam caladbhiḥ 
SA_GK19_kalrs_pu-103	apahṛtamiva cetastoyadaiḥ sendracāpaiḥ pathikajanavadhūnāṃ tadviyogākulānām // KalRs_2.23 //	apahṛtam iva cetaḥ toyadaiḥ sa indracāpaiḥ pathika jana vadhūnām tad viyoga ākulānām 
SA_GK19_kalrs_pu-104	mudita iva kadambairjātapuṣpaiḥ samantāt pavanacalitaśākhaiḥ śākhibhirnṛtyatīva /	muditaḥ iva kadambaiḥ jāta puṣpaiḥ samantāt pavana calita śākhaiḥ śākhibhiḥ nṛtyati iva 
SA_GK19_kalrs_pu-105	hasitamiva vidhatte sūcibhiḥ ketakīnāṃ navasalilaniṣekacchinnatāpo vanāntaḥ // KalRs_2.24 //	hasitam iva vidhatte sūcibhiḥ ketakīnām nava salila niṣeka chinna tāpaḥ vana antaḥ 
SA_GK19_kalrs_pu-106	śirasi bakulamālāṃ mālatībhiḥ sametāṃ vikasitanavapuṣpairyūthikākuḍmalaiśca /	śirasi bakula mālām mālatībhiḥ sametām vikasita nava puṣpaiḥ yūthikā kuḍmalaiḥ ca 
SA_GK19_kalrs_pu-107	vikacanavakadambaiḥ karṇapūraṃ vadhūnāṃ racayati jaladaughaḥ kāntavatkāla eṣaḥ // KalRs_2.25 //	vikaca nava kadambaiḥ karṇapūram vadhūnām racayati jalada oghaḥ kānta vat kālaḥ eṣaḥ 
SA_GK19_kalrs_pu-108	dadhati varakucāgrairunnatair hārayaṣṭiṃ pratanusitadukūlānyāyataiḥ śroṇibimbaiḥ /	dadhati vara kucāgraiḥ unnataiḥ hāra yaṣṭim pratanu sita dukūlāni āyataiḥ śroṇi bimbaiḥ 
SA_GK19_kalrs_pu-109	navajalakaṇasekādudgatāṃ romarājīṃ lalitavalivibhaṅgairmadhyadeśaiśca nāryaḥ // KalRs_2.26 //	nava jala kaṇa sekāt udgatām romarājīm lalita vali vibhaṅgaiḥ madhyadeśaiḥ ca nāryaḥ 
SA_GK19_kalrs_pu-110	navajalakaṇasaṅgācchītatāmādadhānaḥ kusumabharanatānāṃ lāsakaḥ pādapānām /	nava jala kaṇa saṅgāt śīta tām ādadhānaḥ kusuma bhara natānām lāsakaḥ pādapānām 
SA_GK19_kalrs_pu-111	janitaruciragandhaḥ ketakīnāṃ rajobhiḥ pariharati nabhasvān proṣitānāṃ manāṃsi // KalRs_2.27 //	janita rucira gandhaḥ ketakīnām rajobhiḥ pariharati nabhasvān proṣitānām manāṃsi 
SA_GK19_kalrs_pu-112	jalabharanamitānām āśrayo 'smākam uccair ayamiti jalasekaistoyadāstoyanamrāḥ /	jala bhara namitānām āśrayaḥ smākam uccais ayam iti jala sekaiḥ toyadāḥ toya namrāḥ 
SA_GK19_kalrs_pu-113	atiśayaparuṣābhir grīṣmavahneḥ śikhābhiḥ samupajanitatāpaṃ hlādayantīva vindhyam // KalRs_2.28 //	atiśaya paruṣābhiḥ grīṣma vahneḥ śikhābhiḥ samupajanita tāpam hlādayanti iva vindhyam 
SA_GK19_kalrs_pu-114	bahuguṇaramaṇīyaḥ kāminīcittahārī taruviṭapalatānāṃ bāndhavo nirvikāraḥ /	bahuguṇa ramaṇīyaḥ kāminī citta hārī taru viṭapa latānām bāndhavaḥ nirvikāraḥ 
SA_GK19_kalrs_pu-115	jaladasamaya eṣa prāṇināṃ prāṇabhūto diśatu tava hitāni prāyaśo vāñchitāni // KalRs_2.29 //	jalada samayaḥ eṣa prāṇinām prāṇa bhūtaḥ diśatu tava hitāni prāyaśas vāñchitāni 
SA_GK19_kalrs_pu-116	tṛtīyaḥ sargaḥ	tṛtīyaḥ sargaḥ 
SA_GK19_kalrs_pu-117	kāśāṃśukā vikacapadmamanojñavaktrā sonmādahaṃsaravanūpuranādaramyā /	kāśa aṃśukā vikaca padma manojña vaktrā sa unmāda haṃsa rava nūpura nāda ramyā 
SA_GK19_kalrs_pu-118	āpakvaśālirucirānatagātrayaṣṭiḥ prāptā śarannavavadhūriva rūparamyā // KalRs_3.1 //	āpakva śāli rucira ānata gātrayaṣṭiḥ prāptā śarad nava vadhūḥ iva rūpa ramyā 
SA_GK19_kalrs_pu-119	kāśair mahī śiśiradīdhitinā rajanyo haṃsairjalāni saritāṃ kumudaiḥ sarāṃsi /	kāśaiḥ mahī śiśiradīdhitinā rajanyaḥ haṃsaiḥ jalāni saritām kumudaiḥ sarāṃsi 
SA_GK19_kalrs_pu-120	saptacchadaiḥ kusumabhāranatairvanāntāḥ śuklīkṛtānyupavanāni ca mālatībhiḥ // KalRs_3.2 //	saptacchadaiḥ kusuma bhāra nataiḥ vanāntāḥ śuklīkṛtāni upavanāni ca mālatībhiḥ 
SA_GK19_kalrs_pu-121	cañcanmanojñaśapharīrasanākalāpāḥ paryantasaṃsthitasitāṇḍajapaṅktihārāḥ /	cañcat manojña śapharī rasanā kalāpāḥ paryanta saṃsthita sita aṇḍaja paṅkti hārāḥ 
SA_GK19_kalrs_pu-122	nadyo viśālapulināntanitambabimbā mandaṃ prayānti samadāḥ pramadā ivādya // KalRs_3.3 //	nadyaḥ viśāla pulina anta nitamba bimbāḥ mandam prayānti sa madāḥ pramadāḥ iva adya 
SA_GK19_kalrs_pu-123	vyoma kvacidrajataśaṅkhamṛṇālagaurais tyaktāmbubhirlaghutayā śataśaḥ prayātaiḥ /	vyoma kvacid rajata śaṅkha mṛṇāla gauraiḥ tyakta ambubhiḥ laghu tayā śataśas prayātaiḥ 
SA_GK19_kalrs_pu-124	saṃlakṣyate pavanavegacalaiḥ payodai rājeva cāmaraśatair upavījyamānaḥ // KalRs_3.4 //	saṃlakṣyate pavana vega calaiḥ rājā iva cāmara śataiḥ upavījyamānaḥ 
SA_GK19_kalrs_pu-125	bhinnāñjanapracayakānti nabho manojñaṃ bandhūkapuṣparajasāruṇitā ca bhūmiḥ /	bhinnāñjana pracaya kānti nabhaḥ manojñam bandhūka puṣpa rajasā aruṇitā ca bhūmiḥ 
SA_GK19_kalrs_pu-126	vaprāśca pakvakalamāvṛtabhūmibhāgāḥ protkaṇṭhayanti na mano bhuvi kasya yūnaḥ // KalRs_3.5 //	vaprāḥ ca pakva kalama āvṛta bhūmi bhāgāḥ protkaṇṭhayanti na manaḥ bhuvi kasya yūnaḥ 
SA_GK19_kalrs_pu-127	mandānilākulitacārutarāgraśākhaḥ puṣpodgamapracayakomalapallavāgraḥ /	manda anila ākulita cārutara agra śākhaḥ puṣpa udgama pracaya komala pallava agraḥ 
SA_GK19_kalrs_pu-128	mattadvirephaparipītamadhuprasekaś cittaṃ vidārayati kasya na kovidāraḥ // KalRs_3.6 //	matta dvirepha paripīta madhu prasekaḥ cittam vidārayati kasya na kovidāraḥ 
SA_GK19_kalrs_pu-129	tārāgaṇapravarabhūṣaṇamudvahantī meghāvarodhaparimuktaśaśāṅkavaktrā /	tārā gaṇa pravara bhūṣaṇam udvahantī megha avarodha parimukta śaśāṅka vaktrā 
SA_GK19_kalrs_pu-130	jyotsnādukūlamamalaṃ rajanī dadhānā vṛddhiṃ prayātyanudinaṃ pramadeva bālā // KalRs_3.7 //	jyotsnā dukūlam amalam rajanī dadhānā vṛddhim prayāti anudinam pramadā iva bālā 
SA_GK19_kalrs_pu-131	kāraṇḍavānanavighaṭṭitavīcimālāḥ kādambasārasakulākulatīradeśāḥ /	kāraṇḍava ānana vighaṭṭita vīci mālāḥ kādamba sārasa kula ākula tīra deśāḥ 
SA_GK19_kalrs_pu-132	kurvanti haṃsavirutaiḥ parito janasya prītiṃ saroruharajo 'ruṇitās taṭinyaḥ // KalRs_3.8 //	kurvanti haṃsa virutaiḥ paritas janasya prītim saroruha rajaḥ ruṇitāḥ taṭinyaḥ 
SA_GK19_kalrs_pu-133	netrotsavo hṛdayahārimarīcimālaḥ prahlādakaḥ śiśirasīkaravārivarṣī /	                      
SA_GK19_kalrs_pu-134	patyurviyogaviṣadagdhaśarakṣatānāṃ candro dahatyatitarāṃ tanumaṅganānām // KalRs_3.9 //	patyuḥ viyoga viṣa dagdha śara kṣatānām candraḥ dahati atitarām tanum aṅganānām 
SA_GK19_kalrs_pu-135	ākampayan phalabharānataśālijālān yānartayaṃs taruvarān kusumāvanamrān /	ākampayan phala bhara ānata śāli jālān yānartayan taruvarān kusuma avanamrān 
SA_GK19_kalrs_pu-136	utphullapaṅkajavanāṃ nalinīṃ vidhunvan nyūnāṃ manaścalayati prasabhaṃ nabhasvān // KalRs_3.10 //	utphulla paṅkaja vanām nalinīm vidhunvan nyūnām manaḥ calayati prasabham nabhasvān 
SA_GK19_kalrs_pu-137	sonmādahaṃsamithunairupaśobhitāni svacchapraphullakamalotpalabhūṣitāni /	sa unmāda haṃsa mithunaiḥ upaśobhitāni svaccha praphulla kamala utpala bhūṣitāni 
SA_GK19_kalrs_pu-138	mandaprabhātapavanodgatavīcimālāny utkaṇṭhayanti sahasā hṛdayaṃ sarāṃsi // KalRs_3.11 //	manda prabhāta pavana udgata vīci mālāni utkaṇṭhayanti sahasā hṛdayam sarāṃsi 
SA_GK19_kalrs_pu-139	naṣṭaṃ dhanurbalabhido jaladodareṣu saudāminī sphurati nādya viyatpatākā /	naṣṭam dhanuḥ balabhidaḥ jalada udareṣu saudāminī sphurati nā adya viyatpatākā 
SA_GK19_kalrs_pu-140	dhunvanti pakṣapavanairna nabho balākāḥ paśyanti nonnatamukhā gaganaṃ mayūrāḥ // KalRs_3.12 //	dhunvanti pakṣa pavanaiḥ na nabhaḥ balākāḥ paśyanti nā unnata mukhāḥ gaganam mayūrāḥ 
SA_GK19_kalrs_pu-141	nṛtyaprayogarahitāñśikhino vihāya haṃsānupaiti madano madhurapragītān /	nṛtya prayoga rahitān śikhinaḥ vihāya haṃsān upaiti madanaḥ madhura pragītān 
SA_GK19_kalrs_pu-142	muktvā kadambakuṭajārjunasarjanīpān saptacchadānupagatā kusumodgamaśrīḥ // KalRs_3.13 //	muktvā kadamba kuṭaja arjuna sarja nīpān saptacchadān upagatā kusuma udgama śrīḥ 
SA_GK19_kalrs_pu-143	śephālikākusumagandhamanoharāṇi svasthasthitāṇḍajakulapratināditāni /	śephālikā kusuma gandha manoharāṇi svastha sthita aṇḍaja kula pratināditāni 
SA_GK19_kalrs_pu-144	paryantasaṃsthitamṛgīnayanotpalāni protkaṇṭhayantyupavanāni manāṃsi puṃsām // KalRs_3.14 //	paryanta saṃsthita mṛgī nayana utpalāni protkaṇṭhayanti upavanāni manāṃsi puṃsām 
SA_GK19_kalrs_pu-145	kahlārapadmakumudāni muhurvidhunvaṃs tatsaṃgamādadhikaśītalatāmupetaḥ /	kahlāra padma kumudāni muhur vidhunvan tad saṃgamāt adhika śītala tām upetaḥ 
SA_GK19_kalrs_pu-146	utkaṇṭhayatyatitarāṃ pavanaḥ prabhāte pattrāntalagnatuhināmbuvidhūyamānaḥ // KalRs_3.15 //	utkaṇṭhayati atitarām pavanaḥ prabhāte pattra anta lagna tuhināmbu vidhūyamānaḥ 
SA_GK19_kalrs_pu-147	sampannaśālinicayāvṛtabhūtalāni svasthasthitapracuragokulaśobhitāni /	sampanna śāli nicaya āvṛta bhū talāni svastha sthita pracura go kula śobhitāni 
SA_GK19_kalrs_pu-148	haṃsaiḥ sasārasakulaiḥ pratināditāni sīmāntarāṇi janayanti nṛṇāṃ pramodam // KalRs_3.16 //	haṃsaiḥ sa sārasa kulaiḥ pratināditāni sīmāntarāṇi janayanti nṛṇām pramodam 
SA_GK19_kalrs_pu-149	haṃsairjitā sulalitā gatiraṅganānām ambhoruhair vikasitairmukhacandrakāntiḥ /	haṃsaiḥ jitā su lalitā gatiḥ aṅganānām ambhoruhaiḥ vikasitaiḥ mukha candra kāntiḥ 
SA_GK19_kalrs_pu-150	nīlotpalairmadakalāni vilocanāni bhrūvibhramāśca rucirās tanubhis taraṃgaiḥ // KalRs_3.17 //	nīlotpalaiḥ mada kalāni vilocanāni bhrū vibhramāḥ ca rucirāḥ tanubhiḥ taraṃgaiḥ 
SA_GK19_kalrs_pu-151	śyāmā latāḥ kusumabhāranatapravālāḥ strīṇāṃ haranti dhṛtabhūṣaṇabāhukāntim /	śyāmāḥ latāḥ kusuma bhāra nata pravālāḥ strīṇām haranti dhṛta bhūṣaṇa bāhu kāntim 
SA_GK19_kalrs_pu-152	dantāvabhāsaviśadasmitacandrakāntiṃ kaṅkelipuṣparucirā navamālatī ca // KalRs_3.18 //	danta avabhāsa viśada smita candra kāntim kaṅkeli puṣpa rucirā nava mālatī ca 
SA_GK19_kalrs_pu-153	keśānnitāntaghananīlavikuñcitāgrān āpūrayanti vanitā navamālatībhiḥ /	keśān nitānta ghana nīla vikuñcita agrān āpūrayanti vanitāḥ nava mālatībhiḥ 
SA_GK19_kalrs_pu-154	karṇeṣu ca pravarakāñcanakuṇḍaleṣu nīlotpalāni vividhāni niveśayanti // KalRs_3.19 //	karṇeṣu ca pravara kāñcana kuṇḍaleṣu nīlotpalāni vividhāni niveśayanti 
SA_GK19_kalrs_pu-155	hāraiḥ sacandanarasaiḥ stanamaṇḍalāni śroṇītaṭaṃ suvipulaṃ rasanākalāpaiḥ /	hāraiḥ sa candana rasaiḥ stana maṇḍalāni śroṇī taṭam su vipulam rasanā kalāpaiḥ 
SA_GK19_kalrs_pu-156	pādāmbujāni kalanūpuraśekharaiśca nāryaḥ prahṛṣṭamanaso 'dya vibhūṣayanti // KalRs_3.20 //	pāda ambujāni kala nūpura śekharaiḥ ca nāryaḥ prahṛṣṭa manasaḥ vibhūṣayanti 
SA_GK19_kalrs_pu-157	sphuṭakumudacitānāṃ rājahaṃsāśritānāṃ marakatamaṇibhāsā vāriṇā bhūṣitānām /	sphuṭa kumuda citānām rājahaṃsa āśritānām marakata maṇi bhāsā vāriṇā bhūṣitānām 
SA_GK19_kalrs_pu-158	śriyamatiśayarūpāṃ vyoma toyāśayānāṃ vahati vigatameghaṃ candratārāvakīrṇam // KalRs_3.21 //	śriyam atiśaya rūpām vyoma toyāśayānām vahati vigata megham candra tārā avakīrṇam 
SA_GK19_kalrs_pu-159	śaradi kumudasaṅgādvāyavo vānti śītā vigatajaladavṛndā digvibhāgā manojñāḥ /	śaradi kumuda saṅgāt vāyavaḥ vānti śītāḥ vigata jalada vṛndāḥ diś vibhāgāḥ manojñāḥ 
SA_GK19_kalrs_pu-160	vigatakaluṣamambhaḥ śyānapaṅkā dharitrī vimalakiraṇacandraṃ vyoma tārāvicitram // KalRs_3.22 //	vigata kaluṣam ambhaḥ śyāna paṅkā dharitrī vimala kiraṇa candram vyoma tārā vicitram 
SA_GK19_kalrs_pu-161	karakamalamanojñāḥ kāntasaṃsaktahastā vadanavijitacandrāḥ kāścidanyāstaruṇyaḥ /	kara kamala manojñāḥ kānta saṃsakta hastāḥ vadana vijita candrāḥ kāścid anyāḥ taruṇyaḥ 
SA_GK19_kalrs_pu-162	racitakusumagandhi prāyaśo yānti veśma prabalamadanahetostyaktasaṃgītarāgāḥ // KalRs_3.23 //	racita kusuma gandhi prāyaśas yānti veśma prabala madana hetoḥ tyakta saṃgīta rāgāḥ 
SA_GK19_kalrs_pu-163	suratarasavilāsāḥ satsakhībhiḥ sametā asamaśaravinodaṃ sūcayanti prakāmam /	surata rasa vilāsāḥ sat sakhībhiḥ sametāḥ asamaśara vinodam sūcayanti prakāmam 
SA_GK19_kalrs_pu-164	anupamamukharāgā rātrimadhye vinodaṃ śaradi taruṇakāntāḥ sūcayanti pramodān // KalRs_3.24 //	anupama mukha rāgāḥ rātri madhye vinodam śaradi taruṇa kāntāḥ sūcayanti pramodān 
SA_GK19_kalrs_pu-165	divasakaramayūkhair bādhyamānaṃ prabhāte varayuvatimukhābhaṃ paṅkajaṃ jṛmbhate 'dya /	divasakara mayūkhaiḥ bādhyamānam prabhāte vara yuvati mukha ābham paṅkajam jṛmbhate 
SA_GK19_kalrs_pu-166	kumudamapi gate 'staṃ līyate candrabimbe hasitamiva vadhūnāṃ proṣiteṣu priyeṣu // KalRs_3.25 //	kumudam api gate stam līyate candra bimbe hasitam iva vadhūnām proṣiteṣu priyeṣu 
SA_GK19_kalrs_pu-167	asitanayanalakṣmīṃ lakṣayitvotpaleṣu kvaṇitakanakakāñcīṃ mattahaṃsasvaneṣu /	asita nayana lakṣmīm lakṣayitvā utpaleṣu kvaṇita kanaka kāñcīm matta haṃsa svaneṣu 
SA_GK19_kalrs_pu-168	adhararuciraśobhāṃ bandhujīve priyāṇāṃ pathikajana idānīṃ roditi bhrāntacittaḥ // KalRs_3.26 //	adhara rucira śobhām bandhujīve priyāṇām pathika janaḥ idānīm roditi bhrānta cittaḥ 
SA_GK19_kalrs_pu-169	strīṇāṃ vihāya vadaneṣu śaśāṅkalakṣmīṃ kāmyaṃ ca haṃsavacanaṃ maṇinūpureṣu /	strīṇām vihāya vadaneṣu śaśāṅka lakṣmīm kāmyam ca haṃsa vacanam maṇi nūpureṣu 
SA_GK19_kalrs_pu-170	bandhūkakāntimadhareṣu manohareṣu kvāpi prayāti subhagā śaradāgamaśrīḥ // KalRs_3.27 //	bandhūka kāntim adhareṣu manohareṣu kvāpi prayāti subhagā śarad āgama śrīḥ 
SA_GK19_kalrs_pu-171	vikacakamalavaktrā phullanīlotpalākṣī vikasitanavakāśaśvetavāso vasānā /	vikaca kamala vaktrā phulla nīlotpala akṣī vikasita nava kāśa śveta vāsaḥ vasānā 
SA_GK19_kalrs_pu-172	kumudarucirakāntiḥ kāminīvonmadeyaṃ pratidiśatu śaradvaścetasaḥ prītimagryām // KalRs_3.28 //	kumuda rucira kāntiḥ kāminī iva unmadā iyam pratidiśatu śarad vaḥ cetasaḥ prītim agryām 
SA_GK19_kalrs_pu-173	caturthaḥ sargaḥ	caturthaḥ sargaḥ 
SA_GK19_kalrs_pu-174	navapravālodgamasasyaramyaḥ praphullalodhraḥ paripakvaśāliḥ /	nava pravāla udgama sasya ramyaḥ praphulla lodhraḥ paripakva śāliḥ 
SA_GK19_kalrs_pu-175	vilīnapadmaḥ prapatattuṣāro hemantakālaḥ samupāgato 'yam // KalRs_4.1 //	vilīna padmaḥ prapatat tuṣāraḥ hemanta kālaḥ samupāgataḥ yam 
SA_GK19_kalrs_pu-176	manoharaiś candanarāgagaurais tuṣārakundendunibhaiś ca hāraiḥ /	manoharaiḥ candana rāga gauraiḥ tuṣāra kunda indu nibhaiḥ ca hāraiḥ 
SA_GK19_kalrs_pu-177	vilāsinīnāṃ stanaśālinīnāṃ nālaṃkriyante stanamaṇḍalāni // KalRs_4.2 //	vilāsinīnām stana śālinīnām na alaṃkriyante stana maṇḍalāni 
SA_GK19_kalrs_pu-178	na bāhuyugmeṣu vilāsinīnāṃ prayānti saṅgaṃ valayāṅgadāni /	na bāhu yugmeṣu vilāsinīnām prayānti saṅgam valaya aṅgadāni 
SA_GK19_kalrs_pu-179	nitambabimbeṣu navaṃ dukūlaṃ tanvaṃśukaṃ pīnapayodhareṣu // KalRs_4.3 //	nitamba bimbeṣu navam dukūlam tanu aṃśukam pīna payodhareṣu 
SA_GK19_kalrs_pu-180	kāñcīguṇaiḥ kāñcanaratnacitrair no bhūṣayanti pramadā nitambān /	kāñcī guṇaiḥ kāñcana ratna citraiḥ no bhūṣayanti pramadāḥ nitambān 
SA_GK19_kalrs_pu-181	na nūpurairhaṃsarutaṃ bhajadbhiḥ pādāmbujāny ambujakāntibhāñji // KalRs_4.4 //	na nūpuraiḥ haṃsa rutam bhajadbhiḥ pāda ambujāni 
SA_GK19_kalrs_pu-182	gātrāṇi kālīyakacarcitāni sapattralekhāni mukhāmbujāni /	gātrāṇi kālīyaka carcitāni sa pattra lekhāni mukha ambujāni 
SA_GK19_kalrs_pu-183	śirāṃsi kālāgurudhūpitāni kurvanti nāryaḥ suratotsavāya // KalRs_4.5 //	śirāṃsi kālāguru dhūpitāni kurvanti nāryaḥ surata utsavāya 
SA_GK19_kalrs_pu-184	ratiśramakṣāmavipāṇḍuvaktrāḥ samprāptaharṣābhyudayās taruṇyaḥ /	rati śrama kṣāma vipāṇḍu vaktrāḥ samprāpta harṣa abhyudayāḥ taruṇyaḥ 
SA_GK19_kalrs_pu-185	hasanti noccair daśanāgrabhinnān prapīḍyamānān adharān avekṣya // KalRs_4.6 //	hasanti na uccais daśana agra bhinnān prapīḍyamānān adharān avekṣya 
SA_GK19_kalrs_pu-186	pīnastanoraḥsthalabhāgaśobhām āsādya tatpīḍanajātakhedaḥ /	pīna stana uraḥsthala bhāga śobhām āsādya tad pīḍana jāta khedaḥ 
SA_GK19_kalrs_pu-187	tṛṇāgralagnaistuhinaiḥ patadbhir ākrandatīvoṣasi śītakālaḥ // KalRs_4.7 //	tṛṇa agra lagnaiḥ tuhinaiḥ patadbhiḥ ākrandati iva uṣasi śīta kālaḥ 
SA_GK19_kalrs_pu-188	prabhūtaśāliprasavaiścitāni mṛgāṅganāyūthavibhūṣitāni /	prabhūta śāli prasavaiḥ citāni mṛga aṅganā yūtha vibhūṣitāni 
SA_GK19_kalrs_pu-189	manoharakrauñcanināditāni sīmāntarāṇy utsukayanti cetaḥ // KalRs_4.8 //	manohara krauñca nināditāni sīmāntarāṇi utsukayanti cetaḥ 
SA_GK19_kalrs_pu-190	praphullanīlotpalaśobhitāni sonmādakādambavibhūṣitāni /	praphulla nīlotpala śobhitāni sa unmāda kādamba vibhūṣitāni 
SA_GK19_kalrs_pu-191	prasannatoyāni suśītalāni sarāṃsi cetāṃsi haranti puṃsām // KalRs_4.9 //	prasanna toyāni suśītalāni sarāṃsi cetāṃsi haranti puṃsām 
SA_GK19_kalrs_pu-192	mārgaṃ samīkṣyātinirastanīraṃ pravāsakhinnaṃ patimudvahantyaḥ /	mārgam samīkṣya ati nirasta nīram pravāsa khinnam patim udvahantyaḥ 
SA_GK19_kalrs_pu-193	avekṣyamāṇā hariṇekṣaṇākṣyaḥ prabodhayantīva manorathāni // KalRs_4.10 //	avekṣyamāṇāḥ hariṇa īkṣaṇa akṣyaḥ prabodhayanti iva manorathāni 
SA_GK19_kalrs_pu-194	pākaṃ vrajantī himajātaśītair ādhūyamānā satataṃ marudbhiḥ /	pākam vrajantī hima jāta śītaiḥ ādhūyamānā satatam marudbhiḥ 
SA_GK19_kalrs_pu-195	priye priyaṅguḥ priyaviprayuktā vipāṇḍutāṃ yāti vilāsinīva // KalRs_4.11 //	priye priyaṅguḥ priya viprayuktā vipāṇḍu tām yāti vilāsinī iva 
SA_GK19_kalrs_pu-196	puṣpāsavāmodasugandhivaktro niḥśvāsavātaiḥ surabhīkṛtāṅgaḥ /	puṣpāsava āmoda sugandhi vaktraḥ niḥśvāsa vātaiḥ surabhīkṛta aṅgaḥ 
SA_GK19_kalrs_pu-197	parasparāṅgavyatiṣaṅgaśāyī śete janaḥ kāmarasānuviddhaḥ // KalRs_4.12 //	paraspara aṅga vyatiṣaṅga śāyī śete janaḥ kāma rasa anuviddhaḥ 
SA_GK19_kalrs_pu-198	dantacchadaiḥ savraṇadantacihnaiḥ stanaiśca pāṇyagrakṛtābhilekhaiḥ /	dantacchadaiḥ sa vraṇa danta cihnaiḥ stanaiḥ ca pāṇi agra kṛta abhilekhaiḥ 
SA_GK19_kalrs_pu-199	saṃsūcyate nirdayamaṅganānāṃ ratopabhogo navayauvanānām // KalRs_4.13 //	saṃsūcyate nirdayam aṅganānām rata upabhogaḥ nava yauvanānām 
SA_GK19_kalrs_pu-200	kācidvibhūṣayati darpaṇasaktahastā bālātapeṣu vanitā vadanāravindam /	kācid vibhūṣayati darpaṇa sakta hastā bāla ātapeṣu vanitā vadana aravindam 
SA_GK19_kalrs_pu-201	dantacchadaṃ priyatamena nipītasāraṃ dantāgrabhinnam avakṛṣya nirīkṣate ca // KalRs_4.14 //	dantacchadam priyatamena nipīta sāram danta agra bhinnam avakṛṣya nirīkṣate ca 
SA_GK19_kalrs_pu-202	anyā prakāmasurataśramakhinnadehā rātriprajāgaravipāṭalanetrapadmā /	anyā prakāma surata śrama khinna dehā rātri prajāgara vipāṭala netra padmā 
SA_GK19_kalrs_pu-203	srastāṃsadeśalalitākulakeśapāśā nidrāṃ prayāti mṛdusūryakarābhitaptā // KalRs_4.15 //	srasta aṃsa deśa lalita ākula keśapāśā nidrām prayāti mṛdu sūrya kara abhitaptā 
SA_GK19_kalrs_pu-204	nirmālyadāma paribhuktamanojñagandhaṃ mūrdhno 'panīya ghananīlaśiroruhāntāḥ /	nirmālya dāma paribhukta manojña gandham mūrdhnā upanīya ghana nīla śiroruha antāḥ 
SA_GK19_kalrs_pu-205	pīnonnatastanabharānatagātrayaṣṭyaḥ kurvanti keśaracanāmaparāstaruṇyaḥ // KalRs_4.16 //	pīna unnata stana bhara ānata gātra yaṣṭyaḥ kurvanti keśa racanām aparāḥ taruṇyaḥ 
SA_GK19_kalrs_pu-206	anyā priyeṇa paribhuktamavekṣya gātraṃ harṣānvitā viracitādharacāruśobhā /	anyā priyeṇa paribhuktam avekṣya gātram harṣa anvitā viracita adhara cāru śobhā 
SA_GK19_kalrs_pu-207	kūrpāsakaṃ paridadhāti nakhakṣatāṅgī vyālambinīlalalitālakakuñcitākṣī // KalRs_4.17 //	kūrpāsakam paridadhāti nakha kṣata aṅgī vyālambi nīla lalita alaka kuñcita akṣī 
SA_GK19_kalrs_pu-208	anyāściraṃ suratakelipariśrameṇa khedaṃ gatāḥ praśithilīkṛtagātrayaṣṭyaḥ /	anyāḥ ciram surata keli pariśrameṇa khedam gatāḥ praśithilīkṛta gātra yaṣṭyaḥ 
SA_GK19_kalrs_pu-209	saṃhṛṣyamāṇapulakorupayodharāntā abhyañjanaṃ vidadhati pramadāḥ suśobhāḥ // KalRs_4.18 //	saṃhṛṣyamāṇa pulaka uru payodhara antāḥ abhyañjanam vidadhati pramadāḥ su śobhāḥ 
SA_GK19_kalrs_pu-210	bahuguṇaramaṇīyo yoṣitāṃ cittahārī pariṇatabahuśālivyākulagrāmasīmā /	bahuguṇa ramaṇīyaḥ yoṣitām citta hārī pariṇata bahu śāli vyākula grāma sīmā 
SA_GK19_kalrs_pu-211	vinipatitatuṣāraḥ krauñcanādopagītaḥ pradiśatu himayuktaḥ kāla eṣaḥ sukhaṃ vaḥ // KalRs_4.19 //	vinipatita tuṣāraḥ krauñca nāda upagītaḥ pradiśatu hima yuktaḥ kālaḥ eṣaḥ sukham vaḥ 
SA_GK19_kalrs_pu-212	pañcamaḥ sargaḥ	pañcamaḥ sargaḥ 
SA_GK19_kalrs_pu-213	prarūḍhaśālīkṣucayāvṛtakṣitiṃ kvacitsthitakrauñcaninādarājitam /	prarūḍha śāli ikṣu caya āvṛta kṣitim kvacid sthita krauñca nināda rājitam 
SA_GK19_kalrs_pu-214	prakāmakāmaṃ pramadājanapriyaṃ varoru kālaṃ śiśirāhvayaṃ śṛṇu // KalRs_5.1 //	prakāma kāmam pramadā jana priyam vara ūru kālam śiśira āhvayam śṛṇu 
SA_GK19_kalrs_pu-215	niruddhavātāyanamandirodaraṃ hutāśano bhānumato gabhastayaḥ /	niruddha vātāyana mandira udaram hutāśanaḥ bhānumataḥ gabhastayaḥ 
SA_GK19_kalrs_pu-216	gurūṇi vāsāṃsyabalāḥ sayauvanāḥ prayānti kāle 'tra janasya sevyatām // KalRs_5.2 //	gurūṇi vāsāṃsi abalāḥ sayauvanāḥ prayānti kāle tra janasya sevyatām 
SA_GK19_kalrs_pu-217	na candanaṃ candramarīciśītalaṃ na harmyapṛṣṭhaṃ śaradindunirmalam /	na candanam candra marīci śītalam na harmya pṛṣṭham śarad indu nirmalam 
SA_GK19_kalrs_pu-218	na vāyavaḥ sāndratuṣāraśītalā janasya cittaṃ ramayanti sāmpratam // KalRs_5.3 //	na vāyavaḥ sāndra tuṣāra śītalāḥ janasya cittam ramayanti sāmpratam 
SA_GK19_kalrs_pu-219	tuṣārasaṃghātanipātaśītalāḥ śaśāṅkabhābhiḥ śiśirīkṛtāḥ punaḥ /	tuṣāra saṃghāta nipāta śītalāḥ śaśāṅka bhābhiḥ śiśirīkṛtāḥ punar 
SA_GK19_kalrs_pu-220	vipāṇḍutārāgaṇacārubhūṣaṇā janasya sevyā na bhavanti rātrayaḥ // KalRs_5.4 //	vipāṇḍu tārā gaṇa cāru bhūṣaṇāḥ janasya sevyāḥ na bhavanti rātrayaḥ 
SA_GK19_kalrs_pu-221	gṛhītatāmbūlavilepanasrajaḥ puṣpāsavāmoditavaktrapaṅkajāḥ /	gṛhīta tāmbūla vilepana srajaḥ puṣpa āsava āmodita vaktra paṅkajāḥ 
SA_GK19_kalrs_pu-222	prakāmakālāgurudhūpavāsitaṃ viśanti śayyāgṛhamutsukāḥ striyaḥ // KalRs_5.5 //	prakāma kālāguru dhūpa vāsitam viśanti śayyā gṛham utsukāḥ striyaḥ 
SA_GK19_kalrs_pu-223	kṛtāparādhānbahuśo 'bhitarjitān savepathūn sādhvasaluptacetasaḥ /	kṛta aparādhān bahuśas sa vepathūn sādhvasa lupta cetasaḥ 
SA_GK19_kalrs_pu-224	nirīkṣya bhartṝn suratābhilāṣiṇaḥ striyo 'parādhānsamadā visasmaruḥ // KalRs_5.6 //	nirīkṣya bhartṝn surata abhilāṣiṇaḥ parādhān samadāḥ visasmaruḥ 
SA_GK19_kalrs_pu-225	prakāmakāmair yuvabhiḥ sunirdayaṃ niśāsu dīrghāsvabhirāmitāściram /	prakāma kāmaiḥ yuvabhiḥ su nirdayam niśāsu dīrghāsu abhirāmitāḥ ciram 
SA_GK19_kalrs_pu-226	bhramanti mandaṃ śramakheditoravaḥ kṣapāvasāne navayauvanāḥ striyaḥ // KalRs_5.7 //	bhramanti mandam śrama khedita ūravaḥ kṣapā avasāne nava yauvanāḥ striyaḥ 
SA_GK19_kalrs_pu-227	manojñakūrpāsakapīḍitastanāḥ sarāgakauśeyakabhūṣitoravaḥ /	manojña kūrpāsaka pīḍita stanāḥ sa rāga kauśeyaka bhūṣita ūravaḥ 
SA_GK19_kalrs_pu-228	niveśitāntaḥ kusumaiḥ śiroruhair vibhūṣayantīva himāgamaṃ striyaḥ // KalRs_5.8 //	niveśitā antar kusumaiḥ śiroruhaiḥ vibhūṣayanti iva hima āgamam striyaḥ 
SA_GK19_kalrs_pu-229	payodharaiḥ kuṅkumarāgapiñjaraiḥ sukhopasevyairnavayauvanoṣmabhiḥ /	payodharaiḥ kuṅkuma rāga piñjaraiḥ sukha upasevyaiḥ nava yauvana ūṣmabhiḥ 
SA_GK19_kalrs_pu-230	vilāsinībhiḥ paripīḍitorasaḥ svapanti śītaṃ paribhūya kāminaḥ // KalRs_5.9 //	vilāsinībhiḥ paripīḍita urasaḥ svapanti śītam paribhūya kāminaḥ 
SA_GK19_kalrs_pu-231	sugandhiniḥśvāsavikampitotpalaṃ manoharaṃ kāmaratiprabodhakam /	sugandhi niḥśvāsa vikampita utpalam manoharam kāma rati prabodhakam 
SA_GK19_kalrs_pu-232	niśāsu hṛṣṭā saha kāmibhiḥ striyaḥ pibanti madyaṃ madanīyamuttamam // KalRs_5.10 //	niśāsu hṛṣṭā saha kāmibhiḥ striyaḥ pibanti madyam madanīyam uttamam 
SA_GK19_kalrs_pu-233	apagatamadarāgā yoṣidekā prabhāte kṛtanibiḍakucāgrā patyurāliṅganena /	apagata mada rāgā yoṣit ekā prabhāte kṛta nibiḍa kuca agrā patyuḥ āliṅganena 
SA_GK19_kalrs_pu-234	priyatamaparibhuktaṃ vīkṣamāṇā svadehaṃ vrajati śayanavāsādvāsamanyaṃ hasantī // KalRs_5.11 //	priyatama paribhuktam vīkṣamāṇā sva deham vrajati śayana vāsāt vāsam anyam hasantī 
SA_GK19_kalrs_pu-235	agurusurabhidhūpāmoditaṃ keśapāśaṃ galitakusumamālaṃ kuñcitāgraṃ vahantī /	aguru surabhi dhūpa āmoditam keśapāśam galita kusuma mālam kuñcita agram vahantī 
SA_GK19_kalrs_pu-236	tyajati gurunitambā nimnanābhiḥ sumadhyā uṣasi śayanamanyā kāminī cāruśobhām // KalRs_5.12 //	tyajati guru nitambā nimna nābhiḥ sumadhyā uṣasi śayanam anyā kāminī cāru śobhām 
SA_GK19_kalrs_pu-237	kanakakamalakāntaiś cārutāmrādharoṣṭhaiḥ śravaṇataṭaniṣaktaiḥ pāṭalopāntanetraiḥ /	kanaka kamala kāntaiḥ cāru tāmra adharoṣṭhaiḥ śravaṇa taṭa niṣaktaiḥ pāṭala upānta netraiḥ 
SA_GK19_kalrs_pu-238	uṣasi vadanabimbairaṃsasaṃsaktakeśaiḥ śriya iva gṛhamadhye saṃsthitā yoṣito 'dya // KalRs_5.13 //	uṣasi vadana bimbaiḥ aṃsa saṃsakta keśaiḥ śriyaḥ iva gṛha madhye saṃsthitāḥ yoṣitaḥ 
SA_GK19_kalrs_pu-239	pṛthujaghanabharārtāḥ kiṃcidānamramadhyāḥ stanabharaparikhedānmandamandaṃ vrajantyaḥ /	pṛthu jaghana bhara ārtāḥ kiṃcid ānamra madhyāḥ stana bhara parikhedāt mandamandam vrajantyaḥ 
SA_GK19_kalrs_pu-240	suratasamayaveṣaṃ naiśamāśu prahāya dadhati divasayogyaṃ veśamanyāstaruṇyaḥ // KalRs_5.14 //	surata samaya veṣam naiśam āśu prahāya dadhati divasa yogyam veśam anyāḥ taruṇyaḥ 
SA_GK19_kalrs_pu-241	nakhapadacitabhāgān vīkṣamāṇāḥ stanāntān adharakisalayāgraṃ dantabhinnaṃ spṛśantyaḥ /	nakha pada cita bhāgān vīkṣamāṇāḥ stana antān adhara kisalaya agram danta bhinnam spṛśantyaḥ 
SA_GK19_kalrs_pu-242	abhimatarataveṣaṃ nandayantyastaruṇyaḥ saviturudayakāle bhūṣayantyānanāni // KalRs_5.15 //	abhimata rata veṣam nandayantyaḥ taruṇyaḥ savituḥ udaya kāle bhūṣayanti ānanāni 
SA_GK19_kalrs_pu-243	pracuraguḍavikāraḥ svāduśālīkṣuramyaḥ prabalasuratakelirjātakandarpadarpaḥ /	pracura guḍa vikāraḥ svādu śāli ikṣu ramyaḥ prabala surata keliḥ jāta kandarpa darpaḥ 
SA_GK19_kalrs_pu-244	priyajanarahitānāṃ citasaṃtāpahetuḥ śiśirasamaya eṣa śreyase vo 'stu nityam // KalRs_5.16 //	priya jana rahitānām cita saṃtāpa hetuḥ śiśira samayaḥ eṣa śreyase vaḥ stu nityam 
SA_GK19_kalrs_pu-245	ṣaṣṭhaḥ sargaḥ [vasantavarṇana]	ṣaṣṭhaḥ sargaḥ vasanta varṇana 
SA_GK19_kalrs_pu-246	praphullacūtāṅkuratīkṣṇasāyako dvirephamālāvilasaddhanurguṇaḥ /	praphulla cūta aṅkura tīkṣṇa sāyakaḥ dvirepha mālā vilasat dhanuḥ guṇaḥ 
SA_GK19_kalrs_pu-247	manāṃsi bhettuṃ surataprasaṅgināṃ vasantayoddhā samupāgataḥ priye // KalRs_6.1 //	manāṃsi bhettum surata prasaṅginām vasanta yoddhā samupāgataḥ priye 
SA_GK19_kalrs_pu-248	drumāḥ sapuṣpāḥ salilaṃ sapadmaṃ striyaḥ sakāmāḥ pavanaḥ sugandhiḥ /	drumāḥ sa puṣpāḥ salilam sa padmam striyaḥ sa kāmāḥ pavanaḥ sugandhiḥ 
SA_GK19_kalrs_pu-249	sukhāḥ pradoṣā divasāśca ramyāḥ sarvaṃ priye cārutaraṃ vasante // KalRs_6.2 //	sukhāḥ pradoṣāḥ divasāḥ ca ramyāḥ sarvam priye cārutaram vasante 
SA_GK19_kalrs_pu-250	īṣattuṣāraiḥ kṛtaśītaharmyaḥ suvāsitaṃ cāruśiraśca campakaiḥ /	īṣat tuṣāraiḥ kṛta śīta harmyaḥ su vāsitam cāru śiraḥ ca campakaiḥ 
SA_GK19_kalrs_pu-251	kurvanti nāryo 'pi vasantakāle stanaṃ sahāraṃ kusumairmanoharaiḥ // KalRs_6.3 //	kurvanti nāryaḥ vasanta kāle stanam sahāram kusumaiḥ manoharaiḥ 
SA_GK19_kalrs_pu-252	vāpījalānāṃ maṇimekhalānāṃ śaśāṅkabhāsāṃ pramadājanānām /	vāpī jalānām maṇi mekhalānām śaśāṅka bhāsām pramadā janānām 
SA_GK19_kalrs_pu-253	cūtadrumāṇāṃ kusumānvitānāṃ dadāti saubhāgyamayaṃ vasantaḥ // KalRs_6.4 //	cūta drumāṇām kusuma anvitānām dadāti saubhāgyam ayam vasantaḥ 
SA_GK19_kalrs_pu-254	kusumbharāgāruṇitair dukūlair nitambabimbāni vilāsinīnām /	kusumbha rāga aruṇitaiḥ dukūlaiḥ nitamba bimbāni vilāsinīnām 
SA_GK19_kalrs_pu-255	tanvaṃśukaiḥ kuṅkumarāgagaurair alaṃkriyante stanamaṇḍalāni // KalRs_6.5 //	tanu aṃśukaiḥ kuṅkuma rāga gauraiḥ alaṃkriyante stana maṇḍalāni 
SA_GK19_kalrs_pu-256	karṇeṣu yogyaṃ navakarṇikāraṃ caleṣu nīleṣvalakeṣvaśokam /	karṇeṣu yogyam nava karṇikāram caleṣu nīleṣu alakeṣu aśokam 
SA_GK19_kalrs_pu-257	puṣpaṃ ca phullaṃ navamallikāyāḥ prayānti kāntiṃ pramadājanānām // KalRs_6.6 //	puṣpam ca phullam navamallikāyāḥ prayānti kāntim pramadā janānām 
SA_GK19_kalrs_pu-258	staneṣu hārāḥ sitacandanārdrā bhujeṣu saṅgaṃ valayāṅgadāni /	staneṣu hārāḥ sita candana ārdrāḥ bhujeṣu saṅgam valaya aṅgadāni 
SA_GK19_kalrs_pu-259	prayāntyanaṅgāturamānasānāṃ nitambinīnāṃ jaghaneṣu kāñcyaḥ // KalRs_6.7 //	prayānti anaṅga ātura mānasānām nitambinīnām jaghaneṣu kāñcyaḥ 
SA_GK19_kalrs_pu-260	sapattralekheṣu vilāsinīnāṃ vaktreṣu hemāmburuhopameṣu /	sa pattra lekheṣu vilāsinīnām vaktreṣu hema amburuha upameṣu 
SA_GK19_kalrs_pu-261	ratnāntare mauktikasaṅgaramyaḥ svedāgamo vistaratāmupaiti // KalRs_6.8 //	ratna antare mauktika saṅga ramyaḥ sveda āgamaḥ vistara tām upaiti 
SA_GK19_kalrs_pu-262	ucchvāsayantyaḥ ślathabandhanāni gātrāṇi kandarpasamākulāni /	ucchvāsayantyaḥ ślatha bandhanāni gātrāṇi kandarpa samākulāni 
SA_GK19_kalrs_pu-263	samīpavartiṣvadhunā priyeṣu samutsukā eva bhavanti nāryaḥ // KalRs_6.9 //	samīpa vartiṣu adhunā priyeṣu samutsukāḥ eva bhavanti nāryaḥ 
SA_GK19_kalrs_pu-264	tanūni pāṇḍūni madālasāni muhurmuhur jṛmbhaṇatatparāṇi /	tanūni pāṇḍūni mada alasāni muhur muhur jṛmbhaṇa tatparāṇi 
SA_GK19_kalrs_pu-265	aṅgānyanaṅgaḥ pramadājanasya karoti lāvaṇyasasaṃbhramāṇi // KalRs_6.10 //	aṅgāni anaṅgaḥ pramadā janasya karoti lāvaṇya sa saṃbhramāṇi 
SA_GK19_kalrs_pu-266	chāyāṃ janaḥ samabhivāñchati pādapānāṃ naktaṃ tathecchati punaḥ kiraṇaṃ sudhāṃśoḥ /	chāyām janaḥ samabhivāñchati pādapānām naktam tathā icchati punar kiraṇam sudhāṃśoḥ 
SA_GK19_kalrs_pu-267	harmyaṃ prayāti śayituṃ sukhaśītalaṃ ca kāntāṃ ca gāḍhamupagūhati śītalatvāt // KalRs_6.11 //	harmyam prayāti śayitum sukha śītalam ca kāntām ca gāḍham upagūhati śītala tvāt 
SA_GK19_kalrs_pu-268	netreṣu lolo madirālaseṣu gaṇḍeṣu pāṇḍuḥ kaṭhinaḥ staneṣu /	netreṣu lolaḥ madirā alaseṣu gaṇḍeṣu pāṇḍuḥ kaṭhinaḥ staneṣu 
SA_GK19_kalrs_pu-269	madhyeṣu nimno jaghaneṣu pīnaḥ strīṇāmanaṅgo bahudhā sthito 'dya // KalRs_6.12 //	madhyeṣu nimnaḥ jaghaneṣu pīnaḥ strīṇām anaṅgaḥ bahudhā sthitaḥ 
SA_GK19_kalrs_pu-270	aṅgāni nidrālasavibhramāṇi vākyāni kiṃcinmadirālasāni /	aṅgāni nidrā alasa vibhramāṇi vākyāni kiṃcid madirā alasāni 
SA_GK19_kalrs_pu-271	bhrūkṣepajihmāni ca vīkṣitāni cakāra kāmaḥ pramadājanānām // KalRs_6.13 //	bhrū kṣepa jihmāni ca vīkṣitāni cakāra kāmaḥ pramadā janānām 
SA_GK19_kalrs_pu-272	priyaṅgukālīyakakuṅkumāktaṃ staneṣu gaureṣu vilāsinībhiḥ /	priyaṅgu kālīyaka kuṅkuma aktam staneṣu gaureṣu vilāsinībhiḥ 
SA_GK19_kalrs_pu-273	ālipyate candanam aṅganābhir madālasābhir mṛganābhiyuktam // KalRs_6.14 //	ālipyate candanam aṅganābhiḥ mada alasābhiḥ mṛganābhi yuktam 
SA_GK19_kalrs_pu-274	gurūṇi vāsāṃsi vihāya tūrṇaṃ tanūni lākṣārasarañjitāni /	gurūṇi vāsāṃsi vihāya tūrṇam tanūni lākṣā rasa rañjitāni 
SA_GK19_kalrs_pu-275	sugandhikālāgurudhūpitāni dhatte janaḥ kāmamadālasāṅgaḥ // KalRs_6.15 //	sugandhi kālāguru dhūpitāni dhatte janaḥ kāma mada alasa aṅgaḥ 
SA_GK19_kalrs_pu-276	puṃskokilaś cūtarasāsavena mattaḥ priyāṃ cumbati rāgahṛṣṭaḥ /	puṃskokilaḥ cūta rasa āsavena mattaḥ priyām cumbati rāga hṛṣṭaḥ 
SA_GK19_kalrs_pu-277	kūjaddvirephāpyayam ambujasthaḥ priyaṃ priyāyāḥ prakaroti cāṭu // KalRs_6.16 //	kūjat dvirepha apyayam ambuja sthaḥ priyam priyāyāḥ prakaroti cāṭu 
SA_GK19_kalrs_pu-278	tāmrapravālastabakāvanamrāś cūtadrumāḥ puṣpitacāruśākhāḥ /	tāmra pravāla stabaka avanamrāḥ cūta drumāḥ puṣpita cāru śākhāḥ 
SA_GK19_kalrs_pu-279	kurvanti kāmaṃ pavanāvadhūtāḥ paryutsukaṃ mānasamaṅganānām // KalRs_6.17 //	kurvanti kāmam pavana avadhūtāḥ paryutsukam mānasam aṅganānām 
SA_GK19_kalrs_pu-280	āmūlato vidrumarāgatāmraṃ sapallavāḥ puṣpacayaṃ dadhānāḥ /	āmūlataḥ vidruma rāga tāmram sa pallavāḥ puṣpa cayam dadhānāḥ 
SA_GK19_kalrs_pu-281	kurvantyaśokā hṛdayaṃ saśokaṃ nirīkṣyamāṇā navayauvanānām // KalRs_6.18 //	kurvanti aśokāḥ hṛdayam sa śokam nirīkṣyamāṇāḥ nava yauvanānām 
SA_GK19_kalrs_pu-282	mattadvirephaparicumbitacārupuṣpā mandānilākulitanamramṛdupravālāḥ /	matta dvirepha paricumbita cāru puṣpāḥ manda anila ākulita namra mṛdu pravālāḥ 
SA_GK19_kalrs_pu-283	kurvanti kāmimanasāṃ sahasotsukatvaṃ bālātimuktalatikāḥ samavekṣyamāṇāḥ // KalRs_6.19 //	kurvanti kāmi manasām sahasā utsuka tvam bāla atimukta latikāḥ samavekṣyamāṇāḥ 
SA_GK19_kalrs_pu-284	kāntāmukhadyutijuṣāmacirodgatānāṃ śobhāṃ parāṃ kurabakadrumamañjarīṇām /	kāntā mukha dyuti juṣām acira udgatānām śobhām parām kurabaka druma mañjarīṇām 
SA_GK19_kalrs_pu-285	dṛṣṭvā priye sahṛdayasya bhavenna kasya kandarpabāṇapatanavyathitaṃ hi cetaḥ // KalRs_6.20 //	dṛṣṭvā priye sahṛdayasya bhavet na kasya kandarpa bāṇa patana vyathitam hi cetaḥ 
SA_GK19_kalrs_pu-286	ādīptavahnisadṛśair marutāvadhūtaiḥ sarvatra kiṃśukavanaiḥ kusumāvanamraiḥ /	ādīpta vahni sadṛśaiḥ marutā avadhūtaiḥ sarvatra kiṃśuka vanaiḥ kusuma avanamraiḥ 
SA_GK19_kalrs_pu-287	sadyo vasantasamayena samāciteyaṃ raktāṃśukā navavadhūriva bhāti bhūmiḥ // KalRs_6.21 //	sadyas vasanta samayena samācitā iyam rakta aṃśukā nava vadhūḥ iva bhāti bhūmiḥ 
SA_GK19_kalrs_pu-288	kiṃ kiṃśukaiḥ śukamukhacchavibhirna bhinnaṃ kiṃ karṇikārakusumairna kṛtaṃ nu dagdham /	kim kiṃśukaiḥ śuka mukha chavibhiḥ na bhinnam kim karṇikāra kusumaiḥ na kṛtam nu dagdham 
SA_GK19_kalrs_pu-289	yatkokilaḥ punarayaṃ madhurairvacobhir yūnāṃ manaḥ suvadanānihitaṃ nihanti // KalRs_6.22 //	yat kokilaḥ punar ayam madhuraiḥ vacobhiḥ yūnām manaḥ suvadanā nihitam nihanti 
SA_GK19_kalrs_pu-290	puṃskokilaiḥ kalavacobhirupāttaharṣaiḥ kūjadbhirunmadakalāni vacāṃsi bhṛṅgaiḥ /	puṃskokilaiḥ kala vacobhiḥ upātta harṣaiḥ kūjadbhiḥ unmada kalāni vacāṃsi bhṛṅgaiḥ 
SA_GK19_kalrs_pu-291	lajjānvitaṃ savinayaṃ hṛdayaṃ kṣaṇena paryākulaṃ kulagṛhe 'pi kṛtaṃ vadhūnām // KalRs_6.23 //	lajjā anvitam sa vinayam hṛdayam kṣaṇena paryākulam kula gṛhe pi kṛtam vadhūnām 
SA_GK19_kalrs_pu-292	ākampayankusumitāḥ sahakāraśākhā vistārayanparabhṛtasya vacāṃsi dikṣu /	ākampayan kusumitāḥ sahakāra śākhāḥ vistārayan parabhṛtasya vacāṃsi dikṣu 
SA_GK19_kalrs_pu-293	vāyur vivāti hṛdayāni harannarāṇāṃ nīhārapātavigamātsubhago vasante // KalRs_6.24 //	vāyuḥ vivāti hṛdayāni harat narāṇām nīhāra pāta vigamāt subhagaḥ vasante 
SA_GK19_kalrs_pu-294	kundaiḥ savibhramavadhūhasitāvadātair uddyotitānyupavanāni manoharāṇi /	kundaiḥ sa vibhrama vadhū hasita avadātaiḥ uddyotitāni upavanāni manoharāṇi 
SA_GK19_kalrs_pu-295	cittaṃ munerapi haranti nivṛttarāgaṃ prāgeva rāgamalināni manāṃsi yūnām // KalRs_6.25 //	cittam muneḥ api haranti nivṛtta rāgam prāk eva rāga malināni manāṃsi yūnām 
SA_GK19_kalrs_pu-296	ālambihemarasanāḥ stanasaktahārāḥ kandarpadarpaśithilīkṛtagātrayaṣṭyaḥ /	ālambi hema rasanāḥ stana sakta hārāḥ kandarpa darpa śithilīkṛta gātra yaṣṭyaḥ 
SA_GK19_kalrs_pu-297	māse madhau madhurakokilabhṛṅganādair nāryā haranti hṛdayaṃ prasabhaṃ narāṇām // KalRs_6.26 //	māse madhau madhura kokila bhṛṅga nādaiḥ nāryāḥ haranti hṛdayam prasabham narāṇām 
SA_GK19_kalrs_pu-298	nānāmanojñakusumadrumabhūṣitān tān hṛṣṭānyapuṣṭaninadākulasānudeśān /	nānā manojña kusuma druma bhūṣitān tān hṛṣṭa anyapuṣṭa ninada ākula sānu deśān 
SA_GK19_kalrs_pu-299	śaileyajālapariṇaddhaśilātalāntān dṛṣṭvā janaḥ kṣitibhṛto mudameti sarvaḥ // KalRs_6.27 //	śaileya jāla pariṇaddha śilā talān tān dṛṣṭvā janaḥ kṣitibhṛtaḥ mudam eti sarvaḥ 
SA_GK19_kalrs_pu-300	netre nimīlayati roditi yāti śokaṃ ghrāṇaṃ kareṇa viruṇaddhi virauti coccaiḥ /	netre nimīlayati roditi yāti śokam ghrāṇam kareṇa viruṇaddhi virauti ca uccais 
SA_GK19_kalrs_pu-301	kāntāviyogaparikheditacittavṛttir dṛṣṭvādhvagaḥ kusumitānsahakāravṛkṣān // KalRs_6.28 //	kāntā viyoga parikhedita cittavṛttiḥ dṛṣṭvā adhvagaḥ kusumitān sahakāra vṛkṣān 
SA_GK19_kalrs_pu-302	samadamadhukarāṇāṃ kokilānāṃ ca nādaiḥ kusumitasahakāraiḥ karṇikāraiś ca ramyaḥ /	sa mada madhukarāṇām kokilānām ca nādaiḥ kusumita sahakāraiḥ karṇikāraiḥ ca ramyaḥ 
SA_GK19_kalrs_pu-303	iṣubhiriva sutīkṣṇairmānasaṃ māninīnāṃ tudati kusumamāso manmathoddīpanāya // KalRs_6.29 //	iṣubhiḥ iva su tīkṣṇaiḥ mānasam māninīnām tudati kusuma māsaḥ manmatha uddīpanāya 
SA_GK19_kalrs_pu-304	rucirakanakakāntīn muñcataḥ puṣparāśīn mṛdupavanavidhūtānpuṣpitāṃścūtavṛkṣān /	rucira kanaka kāntīn muñcataḥ puṣpa rāśīn mṛdu pavana vidhūtān puṣpitān cūta vṛkṣān 
SA_GK19_kalrs_pu-305	abhimukhamabhivīkṣya kṣāmadeho 'pi mārge madanaśaranighātair mohameti pravāsī // KalRs_6.30 //	abhimukham abhivīkṣya kṣāma dehaḥ mārge madana śara nighātaiḥ moham eti pravāsī 
SA_GK19_kalrs_pu-306	parabhṛtakalagītair hlādibhiḥ sadvacāṃsi smitadaśanamayūkhānkundapuṣpaprabhābhiḥ /	parabhṛta kala gītaiḥ hlādibhiḥ sat vacāṃsi smita daśana mayūkhān kunda puṣpa prabhābhiḥ 
SA_GK19_kalrs_pu-307	karakisalayakāntiṃ pallavairvidrumābhair upahasati vasantaḥ kāminīnāmidānīm // KalRs_6.31 //	kara kisalaya kāntim pallavaiḥ vidruma ābhaiḥ upahasati vasantaḥ kāminīnām idānīm 
SA_GK19_kalrs_pu-308	kanakakamalakāntairānanaiḥ pāṇḍugaṇḍair uparinihitahāraiś candanārdraiḥ stanāntaiḥ /	kanaka kamala kāntaiḥ ānanaiḥ pāṇḍu gaṇḍaiḥ uparinihita hāraiḥ candana ārdraiḥ stana antaiḥ 
SA_GK19_kalrs_pu-309	madajanitavilāsair dṛṣṭipātair munīndrān stanabharanatanāryaḥ kāmayanti praśāntān // KalRs_6.32 //	mada janita vilāsaiḥ dṛṣṭipātaiḥ muni indrān stana bhara nata nāryaḥ kāmayanti praśāntān 
SA_GK19_kalrs_pu-310	madhusurabhi mukhābjaṃ locane lodhratāmre navakurabakapūrṇaḥ keśapāśo manojñaḥ /	madhu surabhi mukha abjam locane lodhra tāmre nava kurabaka pūrṇaḥ keśapāśaḥ manojñaḥ 
SA_GK19_kalrs_pu-311	gurutarakucayugmaṃ śroṇibimbaṃ tathaiva na bhavati kimidānīṃ yoṣitāṃ manmathāya // KalRs_6.33 //	gurutara kuca yugmam śroṇi bimbam tathā eva na bhavati kim idānīm yoṣitām manmathāya 
SA_GK19_kalrs_pu-312	ākampitāni hṛdayāni manasvinīnāṃ vātaiḥ praphullasahakārakṛtādhivāsaiḥ /	ākampitāni hṛdayāni manasvinīnām vātaiḥ praphulla sahakāra kṛta adhivāsaiḥ 
SA_GK19_kalrs_pu-313	utkūjitaiḥ parabhṛtasya madākulasya śrotrapriyairmadhukarasya ca gītanādaiḥ // KalRs_6.34 //	utkūjitaiḥ parabhṛtasya mada ākulasya śrotra priyaiḥ madhukarasya ca gīta nādaiḥ 
SA_GK19_kalrs_pu-314	ramyaḥ pradoṣasamayaḥ sphuṭacandrabhāsaḥ puṃskokilasya virutaṃ pavanaḥ sugandhiḥ /	ramyaḥ pradoṣa samayaḥ sphuṭa candra bhāsaḥ puṃskokilasya virutam pavanaḥ sugandhiḥ 
SA_GK19_kalrs_pu-315	mattāliyūthavirutaṃ niśi sīdhupānaṃ sarvaṃ rasāyanamidaṃ kusumāyudhasya // KalRs_6.35 //	matta ali yūtha virutam niśi sīdhu pānam sarvam rasāyanam idam kusumāyudhasya 
SA_GK19_kalrs_pu-316	raktāśokavikalpitādharamadhur mattadvirephasvanaḥ kundāpīḍaviśuddhadantanikaraḥ protphullapadmānanaḥ /	rakta aśoka vikalpita adhara madhuḥ matta dvirepha svanaḥ kunda āpīḍa viśuddha danta nikaraḥ protphulla padma ānanaḥ 
SA_GK19_kalrs_pu-317	cūtāmodasugandhimandapavanaḥ śṛṅgāradīkṣāguruḥ kalpāntaṃ madanapriyo diśatu vaḥ puṣpāgamo maṅgalam // KalRs_6.36 //	cūta āmoda sugandhi manda pavanaḥ śṛṅgāra dīkṣā guruḥ kalpa antam madana priyaḥ diśatu vaḥ puṣpa āgamaḥ maṅgalam 
SA_GK19_kalrs_pu-318	malayapavanaviddhaḥ kokilālāparamyaḥ surabhimadhuniṣekāllabdhagandhaprabandhaḥ /	malaya pavana viddhaḥ kokila ālāpa ramyaḥ surabhi madhu niṣekāt labdha gandha prabandhaḥ 
SA_GK19_kalrs_pu-319	vividhamadhupayūthair veṣṭyamānaḥ samantād bhavatu tava vasantaḥ śreṣṭhakālaḥ sukhāya // KalRs_6.37 //	vividha madhupa yūthaiḥ veṣṭyamānaḥ samantāt bhavatu tava vasantaḥ śreṣṭha kālaḥ sukhāya 
SA_GK19_kalrs_pu-320	āmrī mañjulamañjarī varaśaraḥ satkiṃśukaṃ yaddhanur jyā yasyālikulaṃ kalaṅkarahitaṃ chattraṃ sitāṃśuḥ sitam /	āmrī mañjula mañjarī vara śaraḥ sat kiṃśukam yat dhanuḥ jyā yasya ali kulam kalaṅka rahitam chattram sitāṃśuḥ sitam 
SA_GK19_kalrs_pu-321	mattebho malayānilaḥ parabhṛtā yadbandino lokajit so 'yaṃ vo vitarītarītu vitanurbhadraṃ vasantānvitaḥ // KalRs_6.38 //	matta ibhaḥ malaya anilaḥ parabhṛtāḥ yad bandinaḥ saḥ yam vaḥ vitanuḥ bhadram vasanta anvitaḥ 
