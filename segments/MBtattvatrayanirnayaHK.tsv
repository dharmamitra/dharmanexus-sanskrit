segmentnr	original	analyzed
MBtattvatrayanirnayaHK-0	Muktabodha E-text in UTF-8	muktabodha etext in utf
MBtattvatrayanirnayaHK-1	###########################################################################MUKTABODHA INDOLOGICAL RESEARCH INSTITUTEwww.muktabodha.org©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.Catalog number : M00012	muktabodha indological research muktabodha indological research institute all rights reserved texts may be viewed only online or downloaded for private studye texts may not under any circumstances be copied republished reproduced distributed or sold either in original or altered form withoutthe express permission of muktabodha indological research institute in writing data entered by the staff of muktabodha under the direction of mark s g dyczkowskicatalog number  /
MBtattvatrayanirnayaHK-2	Uniform title: āṣṭaprakaraṇa tattvatrayanirṇaya	uniform title tattva traya nirṇaya 
MBtattvatrayanirnayaHK-3	Main title: āṣṭaprakaraṇam tattvatrayanirṇayaḥ	title āṣṭa prakaraṇa tattvatrayanirṇayaḥ 
MBtattvatrayanirnayaHK-4	Secondary title: tatvaprakasika-tatvasaṃgraha-tatvatrayanirṇayāḥ savyākhyāḥ aghoraśivācarya	secondara title aghora śivācarya 
MBtattvatrayanirnayaHK-5	Author : sadyojyoti	authoḥ sadyojyoti 
MBtattvatrayanirnayaHK-6	Commentator : aghoraśiva	aghora śiva 
MBtattvatrayanirnayaHK-7	Editor : kṛṣṇa śāstrī	e ditoḥ kṛṣṇa śāstrī 
MBtattvatrayanirnayaHK-8	Description: E-text of the tattvatrayanirṇayaḥ from the tatvaprakasika-tatvasaṃgraha-tatvatrayanirṇayāḥ savyākhyāḥ aghoraśivācarya in the devakottai series.	description etext of the tattvatraya nirṇayaḥ from the tatva prakasika tatva saṃgraha tatvatraya nirṇayāḥ savya ākhyāḥ aghora śivā carya in the devakottai series 
MBtattvatrayanirnayaHK-9	Notes: Data-entered by the staff of Muktabodha under the supervision of Mark Dyczkowski.	notes data entered by the staff muktabodha under the supervision of mark dyczkowski 
MBtattvatrayanirnayaHK-10	Revision 0: December 12, 2007	revision december 
MBtattvatrayanirnayaHK-11	Publisher : śivāgamasiddhāntaparipālanasaṅgham	publisheḥ śiva āgama siddhānta paripālana saṅgham 
MBtattvatrayanirnayaHK-12	Publication year : 1925	publication year 
MBtattvatrayanirnayaHK-13	Publication city : devakottai	publication citi 
MBtattvatrayanirnayaHK-14	Publication country : India	publication country india 
MBtattvatrayanirnayaHK-15	tattvatrayanirṇayaḥ	        
MBtattvatrayanirnayaHK-16	sadyojyotiḥ śivācāryapraṇī taḥ	            
MBtattvatrayanirnayaHK-17	aghoraśivācāryakṛtavṛttisahitaḥ	             
MBtattvatrayanirnayaHK-18	siddhāni yatprasādād dṛṣṭādṛṣṭāni vāñchitānyacirāt |	siddhāni yad prasādāt dṛṣṭa adṛṣṭāni vāñchitāni acirāt 
MBtattvatrayanirnayaHK-19	natvā śivaṃ vidhāsye tattvatrayanirṇaye vṛttim ||	natvā śivam vidhāsye tattvatraya nirṇaye vṛttim 
MBtattvatrayanirnayaHK-20	tatra tāvadācāryaḥ prāripsitaprakaraṇasyāvighnaparisāmāptyarthaṃ	tatra tāvat ācāryaḥ prāripsita prakaraṇasya avighna parisāmāpti artham 
MBtattvatrayanirnayaHK-21	tatpratipādyenārthena viśeṣayan parameśvarameva praṇamati-	tad pratipādyena arthena viśeṣayan parameśvaram eva praṇamati 
MBtattvatrayanirnayaHK-22	puṃbhyaḥ phalaṃ vicitraṃ dadāti saṃvīkṣya bandhavaicitryam |	puṃbhyaḥ phalam vicitram dadāti saṃvīkṣya bandha vaicitryam 
MBtattvatrayanirnayaHK-23	svamahimnā'nādyudayo'nāyatto namo namastasmai || 1 ||	sva mahimnā anādi udayaḥ na āyattaḥ namaḥ namaḥ tasmai 
MBtattvatrayanirnayaHK-24	anādirudayaḥ  sarvaviṣayajñānakriyāprakāśo nirmalatvena yasya so'nādyudayaḥ,	anādiḥ udayaḥ sarva viṣaya jñāna kriyā prakāśaḥ nirmala tvena yasya saḥ una ādi udayaḥ 
MBtattvatrayanirnayaHK-25	tasyāpyādimuktatvābhyupagame'navasthā syāditi bhāvaḥ | ata eva cāsau na kasyacidāyattaḥ,	tasya api ādi mukta tva abhyupagamena avasthā syāt iti bhāvaḥ atas eva ca asau na kasyacid āyattaḥ 
MBtattvatrayanirnayaHK-26	svatantra ityarthaḥ | evaṃvidho yaḥ śaktyātmanā svena mahimnā bandhacaicitryamālokya	svatantraḥ iti arthaḥ evaṃvidhaḥ yaḥ śakti ātmanā svena mahimnā bandha caicitryam ālokya 
MBtattvatrayanirnayaHK-27	malāvṛtatvenāsvatantrebhyaḥ puruṣebhyo vicitraṃ phalaṃ dadāti | tatra	mala āvṛta tvena asvatantrebhyaḥ puruṣebhyaḥ vicitram phalam dadāti tatra 
MBtattvatrayanirnayaHK-28	pakvamalebhyastatpākavaicitryānuguṇaṃ parāparamokṣaṃ dadāti,	pakva malebhyaḥ tad pāka vaicitrya anuguṇam parāpara mokṣam dadāti 
MBtattvatrayanirnayaHK-29	apakvamalebhyastatparipākārthameva karmavaicitryānuguṇaṃ bhogarūpaṃ phalaṃ	apakva malebhyaḥ tad paripāka artham eva karma vaicitrya anuguṇam bhoga rūpam phalam 
MBtattvatrayanirnayaHK-30	dadātītyanenāsya sarvānugrāhakatvaṃ siddham | sa ca śiva eva, tasyaiva	dadāti iti anena asya sarva anugrāhaka tvam siddham sa ca śivaḥ eva tasya eva 
MBtattvatrayanirnayaHK-31	sarvajñatvasarvakartṛtvātmanā'nādisiddhena śivatvena yogo yastasmai śivāya namo nama iti ||	sarvajñatva sarvakartṛ tva ātma nānādisiddhena śiva tvena yogaḥ yaḥ tasmai śivāya namaḥ namaḥ iti 
MBtattvatrayanirnayaHK-32	itthaṃ kṛtaparagurunamaskāraḥ prakaraṇakaraṇaṃ pratijānīte-	ittham kṛta para guru namaskāraḥ prakaraṇa karaṇam pratijānīte 
MBtattvatrayanirnayaHK-33	atha natibhājastantre saṃkṣepāt kiñcidarthasadbhāvam |	atha nati bhājaḥ tantre saṃkṣepāt kiñcid artha sadbhāvam 
MBtattvatrayanirnayaHK-34	vakṣye jñātaṃ guruto hitakṛtaye mandabuddhīnām || 2 ||	vakṣye jñātam gurutaḥ hita kṛtaye manda buddhīnām 
MBtattvatrayanirnayaHK-35	atra hyācāryaḥ śrīmadrauravasiddhamarthasadbhāvaṃ tattvasaṃgraheṇa saṃkṣepāt	atra hi ācāryaḥ śrīmat raurava siddham artha sadbhāvam tattva saṃgraheṇa saṃkṣepāt 
MBtattvatrayanirnayaHK-36	prakāśya śrīmatsvāyambhuvasiddhamanena prakāśayati | ata eva tatsamāptāvuktam- ityavadat	prakāśya śrīmat svāyambhuva siddham anena prakāśayati atas eva tad samāptau uktam iti avadat 
MBtattvatrayanirnayaHK-37	tattvāni tu sadyojyotiḥ suvṛttikṛt (ślo0 57) iti, śrīmadrauravavṛttereva suvṛttitvena siddhatvāt |	tattvāni tu sadyojyotiḥ suvṛtti kṛt iti śrīmat raurava vṛtteḥ eva suvṛtti tvena siddha tvāt 
MBtattvatrayanirnayaHK-38	atrāpyupasaṃhāre vakṣyati- uktaḥ samāsato'yaṃ tattvatrayanirṇayaśca vṛttikṛtā |	atrā api upasaṃhāre vakṣyati uktaḥ samāsatas yam tattva traya nirṇayaḥ ca vṛtti kṛtā 
MBtattvatrayanirnayaHK-39	svāyambhuvasya (ślo0 32) iti | natirnamaskāraḥ | sarvātmabhiḥ kriyamāṇaṃ bhajatīti	svāyambhuvasya ślo iti natiḥ namaskāraḥ sarva ātmabhiḥ kriyamāṇam bhajati iti 
MBtattvatrayanirnayaHK-40	natibhāgatra śiva eva, tasyaiva sarveśvaratvena sarvārādhyatvāt | tasya śivasya tantre śāstre	nati bhāga atra śivaḥ eva tasya eva sarva īśvara tvena sarva ārādhya tvāt tasya śivasya tantre śāstre 
MBtattvatrayanirnayaHK-41	gurusaṃpradāyādā parameśvaramavicchinnājjñātaṃ mandabuddhīnāṃ hitāya vakṣya iti || 2	guru saṃpradāyāt ā parameśvaram avicchinnāt jñātam manda buddhīnām hitāya vakṣye iti 
MBtattvatrayanirnayaHK-42	śambhuḥ puruṣo māyā nityaṃ vibhu kartṛśaktiyuktaṃ ca |	śambhuḥ puruṣaḥ māyā nityam vibhu kartṛ śakti yuktam ca 
MBtattvatrayanirnayaHK-43	supte'pi vikṛtijāte tritayaṃ jāgarti tattvānām || 3 ||	supte api vikṛti jāte tritayam jāgarti tattvānām 
MBtattvatrayanirnayaHK-44	atra śaṃ sukhamapreryatārūpaṃ bhāvayatīti śambhuḥ | śambhuśabdena	atra śam sukham apreryatā rūpam bhāvayati iti śambhuḥ śambhu śabdena 
MBtattvatrayanirnayaHK-45	samavetaśaktyavinābhūtaḥ śivaḥ kathyate, puruṣaśabdena ca jātyekavacanena sarve ātmānaḥ,	samaveta śakti avinābhūtaḥ śivaḥ kathyate puruṣa śabdena ca jāti ekavacanena sarve ātmānaḥ 
MBtattvatrayanirnayaHK-46	māyāśabdena ca tantroccāritena māyāmahāmāyārūpaṃ śuddhāśuddhaṃ	māyā śabdena ca tantra uccāritena māyā mahāmāyā rūpam śuddha aśuddham 
MBtattvatrayanirnayaHK-47	jagadupādānadvayamucyate | yaduktaṃ śrīmadraurave- māyopari mahāmāyā (4|28) iti | tacca	jagat upādāna dvayam ucyate yat uktam śrīmat raurave māyā upari mahāmāyā iti tat ca 
MBtattvatrayanirnayaHK-48	tritayaṃ nityam, anāditvāt, teṣāmapyādimattve'navasthāprasaṅgāt, nityatvena śravaṇācca |	tritayam nityam anādi tvāt teṣām api ādimattvena avasthā prasaṅgāt nitya tvena śravaṇāt ca 
MBtattvatrayanirnayaHK-49	kiñca, vibhu | tatra śambhupuruṣau sarvagatāveva, asarvagatatve vyomādivadamūrtatvena	kiñca vibhu tatra śambhu puruṣau sarva gatau eva asarvagata tve vyoma ādi vat amūrta tvena 
MBtattvatrayanirnayaHK-50	gamanāsaṃbhavāt | śivasya sarvādhiṣṭhānatvamātmanaśca deśāntarakarmaphalabhogo	gamana asaṃbhavāt śivasya sarva adhiṣṭhāna tvam ātmanaḥ ca deśa antara karma phala bhogaḥ 
MBtattvatrayanirnayaHK-51	nopapadyate yataḥ | māyā ca svakāryavyāpikā | atra ca	na upapadyate yatas māyā ca sva kārya vyāpikā atra ca 
MBtattvatrayanirnayaHK-52	malasyā'nādyātmāvārakatvenārthānnityatvaṃ vyāpitvaṃ ca siddhamiti na pṛthak	malasya anādya ātma āvāraka tvena arthāt nitya tvam vyāpi tvam ca siddham iti na pṛthak 
MBtattvatrayanirnayaHK-53	tasyopādānam | tathā kartṛśaktiyuktaṃ ca | tatra patipuruṣau cetanatvād jagatkartṛtvena	tasya upādānam tathā kartṛ śakti yuktam ca tatra pati puruṣau cetana tvāt jagat kartṛ tvena 
MBtattvatrayanirnayaHK-54	bhoktṛtayā ca kartṛśaktiyuktau, kartṛtvādeva ca jñātṛśaktiyuktau | dṛkkriyātmakameva ca	bhoktṛtayā ca kartṛ śakti yuktau kartṛ tvāt eva ca jñātṛ śakti yuktau dṛkkriyā ātmakam eva ca 
MBtattvatrayanirnayaHK-55	svarūpaṃ caitanyasya | yacchrūyate- caitanyaṃ dṛkkriyārūpam (mṛ0 vi0 2|5) iti | māyā ca	svarūpam caitanyasya yat śrūyate caitanyam dṛkkriyā rūpam iti māyā ca 
MBtattvatrayanirnayaHK-56	kartuḥ parameśvarasya śaktyā'dhiṣṭhitā | tataśca tattvānāṃ tritayaṃ kāryavarge	kartuḥ parameśvarasya śaktyā adhiṣṭhitā tatas ca tattvānām tritayam kārya varge 
MBtattvatrayanirnayaHK-57	saṃgṛhīte'pi jāgarti prakāśata eva || 3 ||	saṃgṛhīte api jāgarti prakāśate eva 
MBtattvatrayanirnayaHK-58	itthameṣāṃ sādharmyamuktvā vaidharmyamāha-	ittham eṣām sādharmyam uktvā vaidharmyam āha 
MBtattvatrayanirnayaHK-59	śivapuruṣāvatisaṃkhyau prasavavihīnau citā sametau ca |	śiva puruṣau atisaṃkhyau prasava vihīnau citā sametau ca 
MBtattvatrayanirnayaHK-60	ekaṃ prasavitvayutaṃ māyātattvaṃ citā vihīnaṃ ca || 4 ||	ekam māyā tattvam citā vihīnam ca 
MBtattvatrayanirnayaHK-61	tatra ātmavargo'nantatvādatisaṃkhyaḥ,	tatra ātma vargaḥ ūna anta tvāt atisaṃkhyaḥ 
MBtattvatrayanirnayaHK-62	śivo'pyanantacidacidvastvadhiṣṭhānādaupacāriṇeka bhedānantyena	śivaḥ upi ananta cit acit vastu adhiṣṭhānāt aupacāriṇā ika bheda ānantyena 
MBtattvatrayanirnayaHK-63	yuktatvādupacāreṇātisaṃkhyaḥ | athavā muktātmanāmapi malāpanayanādabhivyaktena	yukta tvāt upacāreṇa atisaṃkhyaḥ athavā mukta ātmanām api mala apanayanāt abhivyaktena 
MBtattvatrayanirnayaHK-64	sarvaviṣayeṇa jñānakriyātmanā śivatvena yogācchivapadenopādānaṃ	sarva viṣayeṇa jñāna kriyā ātmanā śiva tvena yogāt śiva padena upādānam 
MBtattvatrayanirnayaHK-65	kṛtvā'tisaṃkhyatvamuktam | tau ca dvāvavikāritvāt prasavena pariṇāmātmanā vihīnau	kṛtvā atisaṃkhya tvam uktam tau ca dvau avikāri tvāt prasavena pariṇāma ātmanā vihīnau 
MBtattvatrayanirnayaHK-66	proktavaccaitanyayuktau ca | māyātattvaṃ tu śaddhamaśuddhaṃ vā paramopādānatvādekam |	prokta vat caitanya yuktau ca māyā tattvam tu śaddham aśuddham vā parama upādāna tvāt ekam 
MBtattvatrayanirnayaHK-67	anekatve hyacaitanye satyanekatvāt kāraṇapūrvakatvaṃ syāt | upādānatvādeva ca tat	anekatve hi acaitanye sati anekatvāt kāraṇa pūrvakatvam syāt upādāna tvāt eva ca tat 
MBtattvatrayanirnayaHK-68	kāryaprasavayuktaṃ mṛdādivadacetanaṃ ca || 4 ||	kārya prasava yuktam mṛd ādi vat acetanam ca 
MBtattvatrayanirnayaHK-69	itthaṃ śivātmanormāyātattvād vaidharmyaṃ pradarśyā'dhunā śivasyātmanāṃ ca	ittham śiva ātmanoḥ māyā tattvāt vaidharmyam pradarśya adhunā śivasya ātmanām ca 
MBtattvatrayanirnayaHK-70	vaidharmyaṃ darśayitumāha-	vaidharmyam darśayitum āha 
MBtattvatrayanirnayaHK-71	īśāḥ pravṛttavīryāstatraiko'nādisiddhaguṇavibhavaḥ |	īśāḥ pravṛtta vīryāḥ tatra eka ūna ādi siddha guṇa vibhavaḥ 
MBtattvatrayanirnayaHK-72	mukteśvaravaimalyaṃ sarvārthe dṛkkriye ca tataḥ || 5 ||	mukta īśvara vaimalyam sarva arthe dṛkkriye ca tatas 
MBtattvatrayanirnayaHK-73	pravṛttavīryāḥ sarvaviṣayasāmarthyā ye, te sarva eva svatantratvādīśaśabdavācyāḥ |	pravṛtta vīryāḥ sarva viṣaya sāmarthyāḥ ye te sarve eva svatantra tvāt īśa śabda vācyāḥ 
MBtattvatrayanirnayaHK-74	teṣu madhyādekaḥ paramaśivo'nādisiddhaguṇasampadityuktam | tataśca muktātmanāṃ	teṣu madhyāt ekaḥ paramaśivaḥ ūna ādi siddha guṇa sampad iti uktam tatas ca mukta ātmanām 
MBtattvatrayanirnayaHK-75	patisamatvabhājām, īśvarāṇāṃ vidyeśvarādīnāṃ tataḥ śivādeva nimittabhūtādvaimalyaṃ	pati samatva bhājām īśvarāṇām vidyeśvara ādīnām tatas śivāt eva nimitta bhūtāt vaimalyam 
MBtattvatrayanirnayaHK-76	śivatvābhivyaktiśca saṃpannā | tatra	śiva tva abhivyaktiḥ ca saṃpannā tatra 
MBtattvatrayanirnayaHK-77	vidyeśādayo'dhikāramalāṃśayogācchivaniyogenādhikāraṃ kurvanti, muktātmānastu	vidyeśa ādayaḥ adhikāra mala aṃśa yogāt śiva niyogena adhikāram kurvanti muktātmānaḥ tu 
MBtattvatrayanirnayaHK-78	tadapreryatvāt tenaiva parānugrahanirvāhācca na pravartante || 5 ||	tad a prerya tvāt tena eva para anugraha nirvāhāt ca na pravartante 
MBtattvatrayanirnayaHK-79	nanvanādimuktasya śivasyāpi sakalaniṣkalādibheda īśānatatpuruṣādibhedaśca śrūyate,	nanu anādi muktasya śivasya api sakala niṣkala ādi bhedaḥ īśāna tatpuruṣa ādi bhedaḥ ca śrūyate 
MBtattvatrayanirnayaHK-80	ata āha-	atas āha 
MBtattvatrayanirnayaHK-81	natipūrvaḥ kṛtavargastena svāminyanādisaṃsiddhe |	nati pūrvaḥ kṛta vargaḥ tena svāmini anādi saṃsiddhe 
MBtattvatrayanirnayaHK-82	sakalākalaprabhedo gīto yaśca kriyāviṣayaḥ || 6 ||	sakala akala prabhedaḥ gītaḥ yaḥ ca kriyā viṣayaḥ 
MBtattvatrayanirnayaHK-83	kṛtavargaḥ śuddhāśuddharūpaḥ kāryavargaḥ, natipūrvaṃ	kṛta vargaḥ śuddha aśuddha rūpaḥ kārya vargaḥ nati pūrvam 
MBtattvatrayanirnayaHK-84	śuddhāśuddhopādānapariṇāmapūrvaḥ, utpadyata iti śeṣaḥ | tenā'nādisiddhe tasmin yaḥ	śuddha aśuddha upādāna pariṇāma pūrvaḥ utpadyate iti śeṣaḥ tena anādi siddhe tasmin yaḥ 
MBtattvatrayanirnayaHK-85	sakalādibhedaḥ, yaśca kriyāviṣayaḥ sṛṣṭyādipañcakakṛtyaviṣayaḥ sadyojātādibhedaḥ,	sakala ādi bhedaḥ yaḥ ca kriyā viṣayaḥ sṛṣṭi ādi pañcaka kṛtya viṣayaḥ sadyojāta ādi bhedaḥ 
MBtattvatrayanirnayaHK-86	svakāryodyogādibhedāt sṛṣṭyādikāryopādhibhedāccopacāreṇa śāstreṣu gīto na	sva kārya udyoga ādi bhedāt sṛṣṭi ādi kārya upādhi bhedāt ca upacāreṇa śāstreṣu gītaḥ na 
MBtattvatrayanirnayaHK-87	paramārthikaḥ | yacchrūyate- adhikārī ca bhogī ca layī syādupacārataḥ iti, tadbhedaḥ	paramārthikaḥ yat śrūyate adhikārī ca bhogī ca layī syāt upacārataḥ iti tad bhedaḥ 
MBtattvatrayanirnayaHK-88	kṛtyabhedena na bhedaḥ paramārthataḥ iti (ca?), īśaḥ sadāśivaḥ śāntaḥ kṛtyabhedād	kṛtya bhedena na bhedaḥ paramārthataḥ iti ca īśaḥ sadāśivaḥ śāntaḥ kṛtya bhedāt 
MBtattvatrayanirnayaHK-89	vibhidyate iti (ca) | paśuviṣayaḥ sakalākalaprabhedo vāstava eva | tathāhi- bandhatrayayuktaḥ	vibhidyate iti ca paśu viṣayaḥ sakala akala prabhedaḥ vāstavaḥ eva tathā hi bandha traya yuktaḥ 
MBtattvatrayanirnayaHK-90	kalādiyoge, vijñānādinā karmakṣaye'pi saṃskāravaśāt kiñcitkālamavasthitaśceti dvividhaḥ	kalā ādi yoge vijñāna ādinā karma kṣaye pi saṃskāra vaśāt kiñcid kālam avasthitaḥ ca iti dvividhaḥ 
MBtattvatrayanirnayaHK-91	sakalaḥ | akalo'pi dvividhaḥ | tatra pralayena kalāderupasaṃhṛtatvānmalakarmayuktaḥ	sakalaḥ akalaḥ api dvividhaḥ tatra pralayena kalā ādeḥ upasaṃhṛta tvāt mala karma yuktaḥ 
MBtattvatrayanirnayaHK-92	pralayākalaḥ, vijñānayogādinā karmakṣayeṇa kevalamalamātrayukto vijñānakevalaḥ |	                                  
MBtattvatrayanirnayaHK-93	muktastvamala eva | yaduktaṃ śrīmatsvāyambhuve- athātmā'vimalo baddhaḥ punarmuktaśca	muktaḥ tu amalaḥ eva yat uktam śrīmat svāyambhuve atha ātmā avimalaḥ baddhaḥ punar muktaḥ ca 
MBtattvatrayanirnayaHK-94	dīkṣayā | vijñeyaḥ sa tridhāvasthaḥ kevalaḥ sakalo'malaḥ || iti || 6 ||	dīkṣayā vijñeyaḥ sa tridhā avasthaḥ kevalaḥ sakala umalaḥ iti 
MBtattvatrayanirnayaHK-95	atha baddhasvarūpamāha-	atha baddha svarūpam āha 
MBtattvatrayanirnayaHK-96	śivaguṇavad guṇajātaṃ puṃsāmapi sarvasaṃgataṃ kiñca |	śiva guṇavat guṇa jātam puṃsām api sarva saṃgatam kiñca 
MBtattvatrayanirnayaHK-97	ekena hi sarveṣāṃ malena tadanādisaṃruddham || 7 ||	ekena hi sarveṣām malena tat anādi saṃruddham 
MBtattvatrayanirnayaHK-98	śivavajjñānakriyātmakaṃ vyāpakaṃ svarūpamātmanāmapyastīti | uktaṃ ca	śiva vat jñāna kriyā ātmakam vyāpakam svarūpam ātmanām api asti iti uktam ca 
MBtattvatrayanirnayaHK-99	śrīmanmṛgendre- caitanyaṃ dṛkkriyārūpaṃ tadastyātmani sarvadā | sarvataśca yato muktau	śrīmat mṛgendre caitanyam dṛkkriyā rūpam tat asti ātmani sarvadā sarvatas ca yatas muktau 
MBtattvatrayanirnayaHK-100	śrūyate sarvatomukham || (vi0 2|5) iti | tacca vyañjakāpekṣatvāt sarveṣāmātmanāṃ	śrūyate sarvatomukham vi iti tat ca vyañjaka apekṣa tvāt sarveṣām ātmanām 
MBtattvatrayanirnayaHK-101	svarūpaṃ kenacidekena malenānādikṛtvā saṃruddhamavasīyate | tacca malamanāditvādekameva	sva rūpam kenacid ekena malena anādi kṛtvā saṃruddham avasīyate tat ca malam anādi tvāt ekam eva 
MBtattvatrayanirnayaHK-102	| anekatve hyacetanatvād ghaṭādivat kāraṇāntaraṃ mṛgyam | tataścātmanāmanādyāvaraṇaṃ	anekatve hi acetana tvāt ghaṭa ādi vat kāraṇa antaram mṛgyam tatas ca ātmanām anādi āvaraṇam 
MBtattvatrayanirnayaHK-103	na saṃbhavati | taduktaṃ śrīmatsvāyambhuve- athānādimalaḥ puṃsām (33|1) iti || 7 ||	na saṃbhavati tat uktam śrīmat svāyambhuve atha anādi malaḥ puṃsām  iti 
MBtattvatrayanirnayaHK-104	tenānīśā hyajñā nirvyāpārā vinā balavyaktim |	tena anīśāḥ hi ajñāḥ nirvyāpārāḥ vinā bala vyaktim 
MBtattvatrayanirnayaHK-105	na ca śaktāste svabalaṃ vimalaṃ sarvārthagaṃ svataḥ kartum || 8 ||	na ca śaktāḥ te sva balam vimalam sarva artha gam svatas kartum 
MBtattvatrayanirnayaHK-106	malayuktatvāccātmānaḥ svabalavyaktiṃ vinā'svatantrā ajñā akriyāśca bhavanti,	mala yukta tvāt ca ātmānaḥ sva bala vyaktim vinā asvatantrāḥ ajñāḥ akriyāḥ ca bhavanti 
MBtattvatrayanirnayaHK-107	tatastadvyañjakaṃ śivamapekṣanta iti bhāvaḥ | nanvātmāno jñānādinā svabalavyaktiṃ	tatas tad vyañjakam śivam apekṣante iti bhāvaḥ nanu ātmānaḥ jñāna ādinā sva bala vyaktim 
MBtattvatrayanirnayaHK-108	kariṣyanti ? tadayuktamityāha- na ca śaktā iti | ayamabhiprāyaḥ- malasya dravyatvāccakṣuṣaḥ	kariṣyanti tat ayuktam iti āha na ca śaktāḥ iti ayam abhiprāyaḥ malasya dravya tvāt cakṣuṣaḥ 
MBtattvatrayanirnayaHK-109	paṭalasyeva na jñānamātrānnivṛttiḥ, api tu cakṣurvaidyavyāpāreṇeveśvaravyāpāreṇa	paṭalasya iva na jñāna mātrāt nivṛttiḥ api tu cakṣuḥ vaidya vyāpāreṇa iva īśvara vyāpāreṇa 
MBtattvatrayanirnayaHK-110	dīkṣākhyenaiveti | etacca vistareṇoktamasmābhistattvasaṃgrahalaghuṭīkāyām || 8 ||	dīkṣā ākhyena eva iti etat ca vistareṇa uktam asmābhiḥ tattvasaṃgrahalaghuṭīkāyām 
MBtattvatrayanirnayaHK-111	malasaṃrodhād yadatasteṣāmakṛto hi śivavaśīkāraḥ |	mala saṃrodhāt yat atas teṣām akṛtaḥ hi śiva vaśīkāraḥ 
MBtattvatrayanirnayaHK-112	patyustvete rodhyā badhyāḥ śodhyāśca bodhyāśca || 9 ||	patyuḥ tu ete rodhyāḥ badhyāḥ śodhyāḥ ca bodhyāḥ ca 
MBtattvatrayanirnayaHK-113	malāvṛtatvāt teṣāmanāvṛtena śivena vaśīkāro'kṛto'nādisiddha iti yadato'smāt	mala āvṛta tvāt teṣām anāvṛtena śivena iti yat atas usmāt 
MBtattvatrayanirnayaHK-114	kāraṇāt te rodhaśaktyā rodhyāḥ, karmabhogārthaṃ kalādibandhena badhyāśca |	kāraṇāt te rodha śaktyā rodhyāḥ karma bhoga artham kalā ādi bandhena badhyāḥ ca 
MBtattvatrayanirnayaHK-115	rodhaścātra pāśasāmarthyotpādanenātmanāṃ yathānuguṇabhogabhojanātmakastirobhāvaḥ |	rodhaḥ ca atra pāśa sāmarthya utpādanena ātmanām yathā anuguṇa bhoga bhojana ātmakaḥ tirobhāvaḥ 
MBtattvatrayanirnayaHK-116	tataśca malaparipāke sati dīkṣayā malādipāśāpanayanena śodhyāḥ, tayaiva śivatvavyaktyā	tatas ca mala paripāke sati dīkṣayā mala ādi pāśa apanayanena śodhyāḥ tayā eva śiva tva vyaktyā 
MBtattvatrayanirnayaHK-117	prabodhyāśca bhavanti || 9 ||	prabodhyāḥ ca bhavanti 
MBtattvatrayanirnayaHK-118	atra parāśaṅkā-	atra parāśaṅkā 
MBtattvatrayanirnayaHK-119	nitye jñānādibale malādiparikalpanaṃ nanu jyāyaḥ |	nitye jñāna ādi bale mala ādi parikalpanam nanu jyāyaḥ 
MBtattvatrayanirnayaHK-120	satyaṃ nānyā dṛk tat tādṛg yasmāt tadīśvare dṛṣṭam || 10 ||	satyam na anyā dṛś tat tādṛś yasmāt tat īśvare dṛṣṭam  /
MBtattvatrayanirnayaHK-121	nanu jñānakriyābale nitye siddhe tadāvārakatvena malādikalpanaṃ jyāyo bhavati	nanu jñāna kriyā bale nitye siddhe tad āvāraka tvena mala ādi kalpanam jyāyaḥ bhavati 
MBtattvatrayanirnayaHK-122	nānyathā, tasya tu kādācitkatvadarśanāt kathamevaṃ kalpyate ? ata āha- satyamiti |	na anyathā tasya tu kādācitkatva darśanāt katham evam kalpyate atas āha satyam iti 
MBtattvatrayanirnayaHK-123	yasmādīśvare tad jñānakriyātmakaṃ caitanyaṃ tādṛg nityaṃ dṛṣṭam, tasmādātmasthamapi	yasmāt īśvare tat jñāna kriyā ātmakam caitanyam tādṛś nityam dṛṣṭam tasmāt ātma stham api 
MBtattvatrayanirnayaHK-124	tat caitanyatvānnānyā dṛg nityameva | anyathā ātmanāṃ	tat caitanya tvāt na anyā dṛś nityam eva anyathā ātmanām 
MBtattvatrayanirnayaHK-125	vikāritvenācetanatvādanityatvādidoṣaprasaṅgaḥ syāditi bhāvaḥ || 10 ||	vikāri tvena acetana tvāt anitya tva ādi doṣa prasaṅgaḥ syāt iti bhāvaḥ 
MBtattvatrayanirnayaHK-126	kiñca, malādyabhāve śarīrādiyogo'pyasya na saṃbhavatītyāha-	kiñca mala ādi abhāve śarīra ādi yogaḥ pyasya na saṃbhavati iti āha 
MBtattvatrayanirnayaHK-127	māyāvikārayoge karmayutaḥ kāraṇaṃ malo bhavinām |	māyā vikāra yoge karma yutaḥ kāraṇam malaḥ bhavinām 
MBtattvatrayanirnayaHK-128	malaśaktayo vibhinnāḥ pratyātmānaṃ ca tadguṇāvarikāḥ || 11 ||	mala śaktayaḥ vibhinnāḥ pratyātmānam ca tad guṇa āvarikāḥ 
MBtattvatrayanirnayaHK-129	karmabhogārthameva śarīrāderiṣṭatvānnirmalasya muktātmanastadasaṃbhavācca	karma bhoga artham eva śarīra ādeḥ iṣṭa tvāt nirmalasya mukta ātmanaḥ tad asaṃbhavāt ca 
MBtattvatrayanirnayaHK-130	śarīrādiyogo nāsti | taduktaṃ śrīmatsvāyambhuve- tadbhāvabhāvino bhāvāḥ sarve	śarīra ādi yogaḥ na asti tat uktam śrīmat svāyambhuve tad bhāva bhāvinaḥ bhāvāḥ sarve 
MBtattvatrayanirnayaHK-131	māyātmakāḥ paśoḥ iti, tathā- karmataśca śarīrāṇi vividhāni (viṣayāḥ kārakāṇi ceti	māyā ātmakāḥ paśoḥ iti tathā karmataḥ ca śarīrāṇi vividhāni viṣayāḥ kārakāṇi ca iti 
MBtattvatrayanirnayaHK-132	tatratyaḥ pāṭhaḥ |) śarīriṇām (svāya0 32|13) iti | nanvevaṃ cenmalasyaikatvādekamokṣe	tatratyaḥ pāṭhaḥ śarīriṇām svāya iti  nanu evam ced malasya eka tvāt eka mokṣe 
MBtattvatrayanirnayaHK-133	sarvamokṣaprasaṅgaḥ ? ata āha- malaśaktaya iti | malasya	sarva mokṣa prasaṅgaḥ atas āha mala śaktayaḥ iti malasya 
MBtattvatrayanirnayaHK-134	pratyātmaniyatānekaśaktitvādekasyāḥ pākena nivṛttau tadāvāryasyaiva mokṣo na sarvasyeti	pratyātma niyata aneka śakti tvāt ekasyāḥ pākena nivṛttau tad āvāryasya eva mokṣaḥ na sarvasya iti 
MBtattvatrayanirnayaHK-135	bhāvaḥ || 11 ||	bhāvaḥ 
MBtattvatrayanirnayaHK-136	etadevāha-	etat eva āha 
MBtattvatrayanirnayaHK-137	vinivartate nirodhāt puṃbalataḥ pariṇaman malaḥ kālāt |	vinivartate nirodhāt puṃ balataḥ pariṇaman malaḥ kālāt 
MBtattvatrayanirnayaHK-138	pariṇativiśeṣayogāt sa kadācit kasyacit kathañcicca || 12 ||	pariṇati viśeṣa yogāt sa kadācid kasyacid kathañcid ca 
MBtattvatrayanirnayaHK-139	malo hi pariṇaman puṃbalaviṣayādāvaraṇānnivartate | sa cācetanatvānna svayaṃ	malaḥ hi pariṇaman pum bala viṣayāt āvaraṇāt nivartate sa ca acetana tvāt na svayam 
MBtattvatrayanirnayaHK-140	nivartate, api tvīśvarasya vyāpāreṇaivetyuktam | sa ca pariṇāmaḥ kramavikāsasvabhāvānāṃ	nivartate api tu īśvarasya vyāpāreṇa eva iti uktam sa ca pariṇāmaḥ krama vikāsa svabhāvānām 
MBtattvatrayanirnayaHK-141	padmānāmivā'niyatakāla ityāha- pariṇativiśeṣa iti || 12 ||	padmānām iva aniyata kālaḥ iti āha pariṇati viśeṣaḥ iti 
MBtattvatrayanirnayaHK-142	ata eva pariṇativiśeṣayogānmalapākatāratamyenātmanāṃ sādhanabhedāt	atas eva pariṇati viśeṣa yogāt mala pāka tāratamyena ātmanām sādhana bhedāt 
MBtattvatrayanirnayaHK-143	parāparamuktibheda ityāha-	parāpara mukti bhedaḥ iti āha 
MBtattvatrayanirnayaHK-144	ata eva pudgalānāṃ paridṛṣṭāḥ sādhanādudayabhedāḥ |	atas eva pudgalānām paridṛṣṭāḥ sādhanāt udaya bhedāḥ 
MBtattvatrayanirnayaHK-145	kālād guṇataśca tathā ghaṭate'sau nānyatheśato jātu || 13 ||	kālāt guṇataḥ ca tathā ghaṭate asau na anyathā īśataḥ jātu 
MBtattvatrayanirnayaHK-146	mokṣaḥ saptaprakāro'yam (yo0 5|67) ityādi śrīmataṅgādiśrūyamāṇaḥ	mokṣaḥ sapta prakāraḥ ayam ityādi śrī mataṅga ādi śrūyamāṇaḥ 
MBtattvatrayanirnayaHK-147	sādhanabhedād bhaktiśraddhādiguṇabhedāt kālabhedācca jāyamāno'sau mokṣātmaka	sādhana bhedāt bhakti śraddhā ādi guṇa bhedāt kāla bhedāt ca jāyamānaḥ asau mokṣa ātmaka 
MBtattvatrayanirnayaHK-148	udayabhedo malapariṇativiśeṣādeva ghaṭate, nānyathā | na ceśvarāt tadanapekṣādeṣa bhedo	udaya bhedaḥ mala pariṇati viśeṣāt eva ghaṭate na anyathā na ca īśvarāt tad anapekṣāt eṣa bhedaḥ 
MBtattvatrayanirnayaHK-149	bhavati, pakṣapātādidoṣaprasaṅgāt | na cāsya sarvānugrāhakasya pakṣapātaḥ || 13 ||	bhavati pakṣapāta ādi doṣa prasaṅgāt na ca asya sarva anugrāhakasya pakṣapātaḥ 
MBtattvatrayanirnayaHK-150	ata eva naiṣṭhikyādidīkṣābhedasyāpyupapattirityāha-	atas eva naiṣṭhikī ādi dīkṣā bhedasya api upapattiḥ iti āha 
MBtattvatrayanirnayaHK-151	itthaṃ gaṇanāhīnaṃ nimittamabhivīkṣya ceśvareṇoktam |	ittham gaṇanā hīnam nimittam abhivīkṣya ca īśvareṇa uktam 
MBtattvatrayanirnayaHK-152	sadyuktimad vimuktau netarathā sādhanānantyam || 14 ||	sat yuktimat vimuktau na itarathā sādhana ānantyam 
MBtattvatrayanirnayaHK-153	ekarūpe malaparipāke tannivṛttyupāyastatphalaṃ caikarūpameva syāditi bhāvaḥ | eṣa	eka rūpe mala paripāke tad nivṛtti upāyaḥ tad phalam ca ekarūpam eva syāt iti bhāvaḥ eṣa 
MBtattvatrayanirnayaHK-154	ca dīkṣābhedo malaparipākādibhedaścāsmābhiḥ mṛgendravṛttidīpikāyāṃ vistareṇoktaḥ || 14	ca dīkṣā bhedaḥ mala paripāka ādi bhedaḥ ca asmābhiḥ mṛgendravṛttidīpikāyām vistareṇa uktaḥ 
MBtattvatrayanirnayaHK-155	sādhanānantyameva prapañcayitumāha-	sādhana ānantyam eva prapañcayitum āha 
MBtattvatrayanirnayaHK-156	yasya yathā yāvadbhiḥ sa śreyorodhakṛnmalaḥ pāśaiḥ |	yasya yathā yāvadbhiḥ sa śreyaḥ rodha kṛt malaḥ pāśaiḥ 
MBtattvatrayanirnayaHK-157	tasya tathā tāvadbhirnihitairvijahāti bandhatvam || 15 ||	tasya tathā tāvadbhiḥ nihitaiḥ vijahāti bandha tvam 
MBtattvatrayanirnayaHK-158	yasya vijñānakalāderātmano yāvadbhiḥ pāśaiḥ saha yathā malo rodhaṃ karoti |	yasya vijñānakalā ādeḥ ātmanaḥ yāvadbhiḥ pāśaiḥ saha yathā malaḥ rodham karoti 
MBtattvatrayanirnayaHK-159	vijñānakalasya kevala evājñatvākriyatvavyāghātabhāktvādibhiḥ svakāryātmakaiḥ pāśaiḥ	vijñānakalasya kevalaḥ eva ajña tva akriya tva vyāghāta bhāj tva ādibhiḥ sva kārya ātmakaiḥ pāśaiḥ 
MBtattvatrayanirnayaHK-160	saṃrodhakṛt | taduktaṃ śrīmatsvāyambhuve- tatsadbhāvavaśo'jñatvāditi pāśaughaḥ iti |	saṃrodha kṛt tat uktam śrīmat svāyambhuve tad sadbhāva vaśa ujña tvāt iti pāśa oghaḥ iti 
MBtattvatrayanirnayaHK-161	pralayākalasya tu karmabhiśca, sakalasyāpi tadanuguṇaiḥ	pralayākalasya tu karmabhiḥ ca sakalasya api tad anuguṇaiḥ 
MBtattvatrayanirnayaHK-162	sādhāraṇāsādhāraṇarūpaistadbhuvanādibhiśca rodhaṃ karoti, tasya tāvadbhirātmanā saha	sādhāraṇa asādhāraṇa rūpaiḥ tad bhuvana ādibhiḥ ca rodham karoti tasya tāvadbhiḥ ātmanā saha 
MBtattvatrayanirnayaHK-163	nihitaiḥ sadbhirbandhatvaṃ vijahāti || 15 ||	nihitaiḥ sadbhiḥ bandha tvam vijahāti 
MBtattvatrayanirnayaHK-164	tataśca-	tatas ca 
MBtattvatrayanirnayaHK-165	itthaṃrūpāṇi yataḥ sanmukteḥ sādhanāni dṛśyante |	itthaṃrūpāṇi yatas sat mukteḥ sādhanāni dṛśyante 
MBtattvatrayanirnayaHK-166	śārve śāstre tāni ca netarathā yuktimanti jāyante || 16 ||	śārve śāstre tāni ca na itarathā yuktimanti jāyante 
MBtattvatrayanirnayaHK-167	itthaṃrūpāṇi vyastasamastapāśacchedakārīṇi sakalādibhedena	itthaṃrūpāṇi vyasta samasta pāśa cheda kārīṇi sakala ādi bhedena 
MBtattvatrayanirnayaHK-168	sādhāranirādhārabhedāni naiṣṭhikyādibhedabhinnāni ca dīkṣākhyāni sādhanāni yataḥ	sādhāra nirādhāra bhedāni naiṣṭhikī ādi bheda bhinnāni ca dīkṣā ākhyāni sādhanāni yatas 
MBtattvatrayanirnayaHK-169	śāstre śrūyante, tataścatānītarathā malapariṇativiśeṣātmakakāraṇabhedābhāve yuktimanti ca	śāstre śrūyante mala pariṇati viśeṣa ātmaka kāraṇa bheda abhāve yuktimanti ca 
MBtattvatrayanirnayaHK-170	na bhavanti | tataḥ sādhanabhedaḥ, śrutyanyathānupapattyā mokṣabhedaḥ,	na bhavanti tatas sādhana bhedaḥ śruti anyathā anupapattyā mokṣa bhedaḥ 
MBtattvatrayanirnayaHK-171	tatkāraṇamalaparipākabhedaścāvaśyamabhyupagantavyaḥ | malaparipākacihnāni ca śāstreṣu	tad kāraṇa mala paripāka bhedaḥ ca avaśyam abhyupagantavyaḥ mala paripāka cihnāni ca śāstreṣu 
MBtattvatrayanirnayaHK-172	śrūyante- yeṣāṃ śarīriṇāṃ śaktiḥ patatyavinivṛttaye | teṣāṃ talliṅgamautsukyaṃ muktau	śrūyante yeṣām śarīriṇām śaktiḥ patati avinivṛttaye teṣām tad liṅgam autsukyam muktau 
MBtattvatrayanirnayaHK-173	dveṣo bhavasthitau || bhaktiśca śivabhakteṣu śraddhā tacchāsake	dveṣaḥ bhava sthitau bhaktiḥ ca śiva bhakteṣu śraddhā tad śāsake 
MBtattvatrayanirnayaHK-174	vidhau | (mṛ0 vi0 5|4-5) ityādi | tatastaccihnaniścaya eva gurubhirdīkṣā kartavyā, nānyatheti ||	vidhau mṛ vi ityādi tatas tad cihna niścayaḥ eva gurubhiḥ dīkṣā kartavyā na anyathā iti 
MBtattvatrayanirnayaHK-175	tatra praśnaḥ-	tatra praśnaḥ 
MBtattvatrayanirnayaHK-176	pariṇāmayati malaṃ kaḥ karmāpekṣyaiva citrakamaṇubhyaḥ |	pariṇāmayati malam kaḥ karma apekṣya eva citrakam aṇubhyaḥ 
MBtattvatrayanirnayaHK-177	bījād dadāti citryaṃ niṣkṛṣya ca yaḥ sasādhanaṃ bhogam || 17 ||	bījāt dadāti citryam niṣkṛṣya ca yaḥ sa sādhanam bhogam 
MBtattvatrayanirnayaHK-178	malasyācetanatvānna svataḥ pāko yujyata ityarthaḥ | atra uttaramāha- karmāpekṣyaiveti	malasya acetana tvāt na svatas pākaḥ yujyate iti arthaḥ atra uttaram āha karma apekṣya eva iti 
MBtattvatrayanirnayaHK-179	| yaḥ karmavaicitryānuguṇaṃ bhogaṃ sukhaduḥkhātmakaṃ tatsādhanāni śarīrādīni bījād	yaḥ karma vaicitrya anuguṇam bhogam sukha duḥkha ātmakam tad sādhanāni śarīra ādīni bījāt 
MBtattvatrayanirnayaHK-180	māyātattvādaśuddhānniṣkṛṣyotpādya dadāti, sa śiva eva malamapi rodhaśaktyā pācayati |	māyā tattvāt aśuddhāt niṣkṛṣya utpādya dadāti sa śivaḥ eva malam api rodha śaktyā pācayati 
MBtattvatrayanirnayaHK-181	tatra ca aśuddhādhvanyanantadvāreṇaivā'sya kartṛtvam | yaduktaṃ śrīmatkiraṇe-	tatra ca aśuddha adhvani ananta dvāreṇa eva asya kartṛ tvam yat uktam śrīmat kiraṇe 
MBtattvatrayanirnayaHK-182	śuddhe'dhvani śivaḥ kartā prokto'nanto'site prabhuḥ (vi0 3|27) iti || 17 ||	śuddhedhvani śivaḥ kartā proktaḥ nantaḥ usite prabhuḥ vi  /
MBtattvatrayanirnayaHK-183	kiñca-	kiñca 
MBtattvatrayanirnayaHK-184	yaśca svāpe bījaṃ kurvannāste prasūtaye yogyam |	yaḥ ca svāpe bījam kurvan āste prasūtaye yogyam 
MBtattvatrayanirnayaHK-185	viśvaṃ ca tatra nihitaṃ pralaye tenaiva viśrāntyai || 18 ||	viśvam ca tatra nihitam pralaye tena eva viśrāntyai 
MBtattvatrayanirnayaHK-186	svāpe śivo'pi citraśaktiṃ māyāṃ punaḥ prasavayogyāṃ karoti,	svāpe śivaḥ api citra śaktim māyām punar prasava yogyām karoti 
MBtattvatrayanirnayaHK-187	tathāvidhāṃścātmanaḥ punarbhogayogyān vidhatte || 18 ||	tathāvidhān ca ātmanaḥ punar bhoga yogyān vidhatte 
MBtattvatrayanirnayaHK-188	karma ca bhuktyai puṃsāṃ jāgrati viśve'pi kiñcidīśānaḥ |	karma ca bhuktyai puṃsām jāgrati viśve api kiñcid īśānaḥ 
MBtattvatrayanirnayaHK-189	samalaṃ sa mahābaladaḥ kāruṇyāt sarvadaiva vinivṛttyai || 19 ||	sa malam sa mahā bala daḥ kāruṇyāt sarvadā eva vinivṛttyai 
MBtattvatrayanirnayaHK-190	karma ca puṃsāṃ bhogayogyaṃ karoti pācayatītyarthaḥ | taduktaṃ śrīmanmṛgendre-	karma ca puṃsām bhoga yogyam karoti pācayati iti arthaḥ tat uktam śrīmat mṛgendre 
MBtattvatrayanirnayaHK-191	svāpe'pyāste bodhayan bodhayogyān	su āpepyāḥ te bodhayan bodha yogyān 
MBtattvatrayanirnayaHK-192	rodhyān rundhan pācayan karmikarma |	rodhyān rundhan pācayan karmi karma 
MBtattvatrayanirnayaHK-193	māyāśaktīrvyaktiyogyāḥ prakurvan	māyā śaktīḥ vyakti yogyāḥ prakurvan 
MBtattvatrayanirnayaHK-194	paśyan sarvaṃ yadyathā vastujātam || iti,	paśyan sarvam yat yathā vastu jātam iti 
MBtattvatrayanirnayaHK-195	(vi0 4|15)	vi 
MBtattvatrayanirnayaHK-196	bhogasādhanamākṣipya kṛtvā kāraṇasaṃśrayam |	bhoga sādhanam ākṣipya kṛtvā kāraṇa saṃśrayam 
MBtattvatrayanirnayaHK-197	tacca sātmakamākramya viśramāyāvatiṣṭhate ||	tat ca sātmakam ākramya viśramāya avatiṣṭhate 
MBtattvatrayanirnayaHK-198	bhavināṃ bhavakhinnānāṃ sarvabhūtahito yataḥ | iti ca |	bhavinām bhava khinnānām sarva bhūta hitaḥ yatas iti ca 
MBtattvatrayanirnayaHK-199	(vi0 4|13-14)	vi 
MBtattvatrayanirnayaHK-200	itthaṃ pralaye'pi śivasya vyāpāraṃ pradarśya sthitikāle tadvyāpāramāha- jāgrati	ittham pralaye api śivasya vyāpāram pradarśya sthiti kāle tad vyāpāram āha jāgrati 
MBtattvatrayanirnayaHK-201	viśve'pīti | mahāntaṃ balaṃ sarvajñasarvakartṛtārūpamātmabhyo dadātīti mahābaladaḥ sa	mahāntam balam sarvajña sarva kartṛ tā rūpam ātmabhyaḥ dadāti iti mahā bala daḥ sa 
MBtattvatrayanirnayaHK-202	īśāno viśve jāgratyapi sarvadā karuṇāyuktatvānmalasahitaṃ kiñcit karma pākena bhogena	īśānaḥ viśve jāgrati api sarvadā karuṇā yukta tvāt mala sahitam kiñcid karma pākena bhogena 
MBtattvatrayanirnayaHK-203	vinivṛttyai yogyaṃ karoti, malaparipākārthaṃ yatkiñcit pakvaṃ karma sthitikāle bhojayatītyarthaḥ	vinivṛttyai yogyam karoti mala paripāka artham yat kiñcid pakvam karma sthiti kāle bhojayati iti arthaḥ 
MBtattvatrayanirnayaHK-204	kiñca-	kiñca 
MBtattvatrayanirnayaHK-205	tadvinivṛtteḥ prāgapi tatsāmarthyodbalanadānakṛte |	tad vinivṛtteḥ prāk api tad sāmarthya udbalana dāna kṛte 
MBtattvatrayanirnayaHK-206	puṃbalarodhaṃ kurvan dṛṣṭaḥ sa ca pāśaśaktisāhāyyam || 20 ||	pum bala rodham kurvan dṛṣṭaḥ sa ca pāśa śakti sāhāyyam 
MBtattvatrayanirnayaHK-207	malanivṛtteḥ prāgapi tasyācetanasya svataḥ pākasyāsaṃbhavāt	mala nivṛtteḥ prāk api tasya acetanasya svatas pākasya asaṃbhavāt 
MBtattvatrayanirnayaHK-208	tatsāmarthyopodbalanārthaṃ tirodhānaśaktyā puruṣabalarodhaṃ pāśaśaktisāhāyyaṃ ca kurvan	tad sāmarthya upodbalana artham tirodhāna śaktyā puruṣa bala rodham pāśa śakti sāhāyyam ca kurvan 
MBtattvatrayanirnayaHK-209	parameśvaro dṛśyate | nanvātmānugrahāya pravṛttasyātmatirodhānena	parameśvaraḥ dṛśyate nanu ātma anugrahāya pravṛttasya ātma tirodhānena 
MBtattvatrayanirnayaHK-210	pāśānugraho'nupapannaḥ ? tanna, malasya pākādeva nivartayituṃ śakyatvāt | tatpākārthaṃ	pāśa anugrahaḥ ūnupapannaḥ tat na malasya pākāt eva nivartayitum śakya tvāt tat pāka artham 
MBtattvatrayanirnayaHK-211	māyīyabandhasambandhena bhogabhojanātmakaṃ tirodhānaṃ duḥkhāvahaṃ kṣārādineva	māyīya bandha sambandhena bhoga bhojana ātmakam tirodhānam duḥkha āvaham kṣāra ādinā iva 
MBtattvatrayanirnayaHK-212	vaidyaḥ karotīti tadapyanugrahārthamevetyavirodhaḥ | taduktaṃ śrīmanmṛgendre- yathā	vaidyaḥ karoti iti tat api anugraha artham eva iti avirodhaḥ tat uktam śrīmat mṛgendre yathā 
MBtattvatrayanirnayaHK-213	kṣārādinā vaidyastudannapi na rogiṇam | koṭāviṣṭārthadāyitvād duḥkhahetuḥ pratīyate || (vi0	kṣāra ādinā vaidyaḥ tudan api na rogiṇam koṭā āviṣṭa artha dāyi tvāt duḥkha hetuḥ pratīyate vi 
MBtattvatrayanirnayaHK-214	7|18) iti || 20 ||	iti 
MBtattvatrayanirnayaHK-215	tataśca-	tatas ca 
MBtattvatrayanirnayaHK-216	dṛṣṭvā ca tannivṛttyai yogyaṃ yuṅkte nṛmuktaye karaṇam |	dṛṣṭvā ca tad nivṛttyai yogyam yuṅkte nṛ muktaye karaṇam 
MBtattvatrayanirnayaHK-217	bījasyeva svāpe pariṇatiriṣṭā malasya citihāneḥ || 21 ||	bījasya iva svāpe pariṇatiḥ iṣṭā malasya citi hāneḥ 
MBtattvatrayanirnayaHK-218	nivṛttiyogyaṃ pakvaṃ tanmalaṃ dṛṣṭvā śivaḥ paśumokṣāya dīkṣākhyaṃ	nivṛtti yogyam pakvam tat malam dṛṣṭvā śivaḥ paśu mokṣāya dīkṣā ākhyam 
MBtattvatrayanirnayaHK-219	svaśaktirūpaṃ karaṇaṃ yuṅkte, prayojayatītyarthaḥ | yadyevaṃ karmabhogasyaiva	sva śakti rūpam karaṇam yuṅkte prayojayati iti arthaḥ yadi evam karma bhogasya eva 
MBtattvatrayanirnayaHK-220	malapākahetutayā'bhidhānāt pralaye malasya pāko na syādata āha- bījasyeveti |	mala pāka hetutayā abhidhānāt pralaye malasya pākaḥ na syāt atas āha bījasya iva iti 
MBtattvatrayanirnayaHK-221	acetanatvānmalasya māyāvaccetanaśivādhiṣṭhānena tadānīmapi pākaḥ saṃbhavatyevetyuktam	acetana tvāt malasya māyā vat cetana śiva adhiṣṭhānena tadānīm api pākaḥ saṃbhavati eva iti uktam 
MBtattvatrayanirnayaHK-222	atra parāśaṅkā-	atra parāśaṅkā 
MBtattvatrayanirnayaHK-223	yadi ca vinivṛttiyogyaṃ kurute śambhurmalaṃ tataḥ kimiti |	yadi ca vinivṛtti yogyam kurute śambhuḥ malam tatas kim iti 
MBtattvatrayanirnayaHK-224	sarvātmasu no yugapat kuryāditi codayan vācyaḥ || 22 ||	sarva ātmasu no yugapad kuryāt iti codayan vācyaḥ  /
MBtattvatrayanirnayaHK-225	itthaṃ vadannevaṃ pratyanuyojya ityāha- iti codayanniti | kathamityāha-	ittham vadan evam pratyanuyojyaḥ iti āha iti codayan iti katham iti āha 
MBtattvatrayanirnayaHK-226	kimiti na sarvaṃ yugapat kurute bhogyaṃ svakarma tadaharvā |	kim iti na sarvam yugapad kurute bhogyam sva karma tat ahar vā 
MBtattvatrayanirnayaHK-227	na samādhiranekatvāt kālāntarabhogyatābalīyastvam || 23 ||	na samādhiḥ aneka tvāt kāla antara bhogya tā balīyaḥ tvam 
MBtattvatrayanirnayaHK-228	tadaharveti | yadaivāgataṃ tadaivetyarthaḥ | nanu	tat ahar vā iti yadā eva āgatam tadā eva iti arthaḥ nanu 
MBtattvatrayanirnayaHK-229	karmaṇāmaśvamedhabrahmahatyādīnāṃ viruddhaphalatvānna ekasmin kāle bhogaḥ saṃbhavatīti	karmaṇām aśvamedha brahmahatyā ādīnām viruddha phala tvāt na ekasmin kāle bhogaḥ saṃbhavati iti 
MBtattvatrayanirnayaHK-230	ce, tadetatsamādhānaṃ na yuktamityāha- na samādhiriti || 23 ||	ce tat etat samādhānam na yuktam iti āha na samādhiḥ iti 
MBtattvatrayanirnayaHK-231	kathaṃ na samādhirityata āha-	katham na samādhiḥ iti atas āha 
MBtattvatrayanirnayaHK-232	sarvavikārotpattau śaktā śaktiḥ sadaiva sannihitā |	sarva vikāra utpattau śaktā śaktiḥ sadā eva sannihitā 
MBtattvatrayanirnayaHK-233	īśe bīje ca yato bhavini vibhutvaṃ ca bhoktṛbhāvaśca || 24 ||	īśe bīje ca yatas bhavini vibhu tvam ca bhoktṛ bhāvaḥ ca 
MBtattvatrayanirnayaHK-234	tenānekānīśaḥ kṛtvā vṛndāni kāryakaraṇādeḥ |	tena anekān īśaḥ kṛtvā vṛndāni kārya karaṇa ādeḥ 
MBtattvatrayanirnayaHK-235	bījād yugapat puruṣaṃ bhojayati sarvakarmāṇi || 25 ||	bījāt yugapad puruṣam bhojayati sarva karmāṇi 
MBtattvatrayanirnayaHK-236	yasmācchive sādhāraṇāsādhāraṇamāyāvikārotpattau samarthā śaktirvartate,	yasmāt śive sādhāraṇa asādhāraṇa māyā vikāra utpattau samarthā śaktiḥ vartate 
MBtattvatrayanirnayaHK-237	māyāyāṃ ca samastakarmaphalavyāpakatvaṃ saṃsāriṇi ca vyāpakatvaṃ bhoktṛtvaṃ ca	māyāyām ca samasta karma phala vyāpaka tvam saṃsāriṇi ca vyāpaka tvam bhoktṛ tvam ca 
MBtattvatrayanirnayaHK-238	vidyate, tato māyātattvād yugapadevānekāni śarīrādīnyutpādya śivaḥ puruṣaṃ sarvakarmāṇi	vidyate tatas māyā tattvāt yugapad eva anekāni śarīra ādīni utpādya śivaḥ puruṣam sarva karmāṇi 
MBtattvatrayanirnayaHK-239	bhojayediti bhavatpakṣe'pi prasajyate || 24-25 ||	bhojayet iti bhavat pakṣe api prasajyate 
MBtattvatrayanirnayaHK-240	punarapi pūrvapakṣyāśaṅkate-	punar api pūrvapakṣī āśaṅkate 
MBtattvatrayanirnayaHK-241	nanvanuminumaḥ kramaśo dṛṣṭvā karmāṇi bhujyamānāni |	nanu anuminumaḥ kramaśas dṛṣṭvā karmāṇi bhujyamānāni 
MBtattvatrayanirnayaHK-242	pācayati tathaiva śambhustānīti samānamubhayatra || 26 ||	pācayati tathā eva śambhuḥ tāni iti samānam ubhayatra 
MBtattvatrayanirnayaHK-243	kramikasya bhogyasya darśanāt kramika eva karmapākaḥ śivena pācyayogyatānurūpaṃ	kramikasya bhogyasya darśanāt kramikaḥ eva karma pākaḥ śivena pācya yogyatā anurūpam 
MBtattvatrayanirnayaHK-244	padmāderiva savitrādinā kriyata ityanumīyate | tato nāsmākaṃ yugapat karmabhojanaprasaṅgaḥ	padma ādeḥ iva savitṛ ādinā kriyate iti anumīyate tatas na asmākam yugapad karma bhojana prasaṅgaḥ 
MBtattvatrayanirnayaHK-245	| evaṃ cedasmābhirapi kramika evātmanāṃ saṃsāravairāgyaśivabhaktyādiśaktipātacihnaṃ	evam ced asmābhiḥ api kramikaḥ eva ātmanām saṃsāra vairāgya śiva bhakti ādi śaktipāta cihnam 
MBtattvatrayanirnayaHK-246	dṛṣṭvā śaktipātaheturmalapākastādṛśo'numīyate | tato na sarveṣāṃ yugapanmalaparipāka iti	dṛṣṭvā śaktipāta hetuḥ mala pākaḥ tādṛśaḥ unumīyate tatas na sarveṣām yugapad mala paripākaḥ iti 
MBtattvatrayanirnayaHK-247	vayamapi na paryanuyojyā eva | yaduktam- (laukikanyāyasāhasryāṃ 139 saṃkhyāko nyāya iti	vayam api na paryanuyojyāḥ eva yat uktam laukika nyāya sāhasryām saṃkhyākaḥ nyāyaḥ iti 
MBtattvatrayanirnayaHK-248	ma0 pā0 vṛttau vidyāpāde (pṛ0 218-219, ṭi0 22) draṣṭavyam |) yatra syādubhayordoṣaḥ	ma pā vṛttau vidyā pāde pṛ ṭi draṣṭavyam yatra syāt ubhayoḥ doṣaḥ 
MBtattvatrayanirnayaHK-249	parihāro'pi vā samaḥ | naikaḥ paryanuyoktavyastādṛgarthaviniścaye || ityabhiprāyeṇāha-	parihāraḥ api vā samaḥ na ekaḥ paryanuyoktavyaḥ tādṛś artha viniścaye iti abhiprāyeṇa āha 
MBtattvatrayanirnayaHK-250	samānamiti || 26 ||	samānam iti 
MBtattvatrayanirnayaHK-251	etadeva prapañcayati-	etat eva prapañcayati 
MBtattvatrayanirnayaHK-252	matvā kāryaṃ proktaṃ vinivṛttirgamyate malasyātra |	matvā kāryam proktam vinivṛttiḥ gamyate malasya atra 
MBtattvatrayanirnayaHK-253	śaknoti hi yogyatvaṃ tathaiva kartuṃ maheśvaro'pīti || 27 ||	śaknoti hi yogya tvam tathā eva kartum 
MBtattvatrayanirnayaHK-254	atra hi proktaṃ kāryaṃ dīkṣānuṣṭhānātmakaṃ śaktipātāvinābhūtaṃ dṛṣṭvā	atra hi proktam kāryam dīkṣā anuṣṭhāna ātmakam śaktipāta avinābhūtam dṛṣṭvā 
MBtattvatrayanirnayaHK-255	malasya vinivṛttirjñāyate, tataḥ kramikakāryadarśanāt kramikameva malaparipākaṃ śivaḥ	malasya vinivṛttiḥ jñāyate tatas kramika kārya darśanāt kramikam eva mala paripākam śivaḥ 
MBtattvatrayanirnayaHK-256	kuryānna yugapadityanumīyata ityarthaḥ || 27 ||	kuryāt na yugapad iti anumīyate iti arthaḥ  
MBtattvatrayanirnayaHK-257	itthaṃ kramikasyaiva malapākādeḥ sthitikāle darśanāt saṃhārasamaye'pi	ittham kramikasya eva mala pāka ādeḥ sthiti kāle darśanāt saṃhāra samaye pi 
MBtattvatrayanirnayaHK-258	pācyānuguṇa eva malādeḥ pāko na yugapat sarveṣāṃ pākotpattiriti tadviṣayapraśne'pi	pācya anuguṇaḥ eva mala ādeḥ pākaḥ na yugapad sarveṣām pāka utpattiḥ iti tad viṣaya praśne pi 
MBtattvatrayanirnayaHK-259	bhavatā uttaramabhidheyam,	bhavatā uttaram abhidheyam 
MBtattvatrayanirnayaHK-260	ato'smān prati yugapanmalapākaparyanuyogo bhavato na yukta ityabhiprāyeṇāha-	atas smān prati yugapad mala pāka paryanuyogaḥ bhavataḥ na yuktaḥ iti abhiprāyeṇa āha 
MBtattvatrayanirnayaHK-261	svāpe caivaṃ yoneryogyatve karmaṇaśca pṛṣṭena |	svāpe ca evam yoneḥ yogya tve karmaṇaḥ ca pṛṣṭena 
MBtattvatrayanirnayaHK-262	bhavatottaramabhidheyaṃ sthitisamaye samānakālīne || 28 ||	bhavatā uttaram abhidheyam sthiti samaye samāna kālīne 
MBtattvatrayanirnayaHK-263	yonermāyāyā yogyatvaṃ prasūtisāmarthyotpādaḥ, karmaṇastu phaladānayogyatvaṃ	yoneḥ māyāyāḥ yogya tvam prasūti sāmarthya utpādaḥ karmaṇaḥ tu phala dāna yogya tvam 
MBtattvatrayanirnayaHK-264	pāka eva | śeṣaṃ sugamam || 28 ||	pākaḥ eva śeṣam sugamam 
MBtattvatrayanirnayaHK-265	kathamuttaramabhidheyamityata āha-	katham uttaram abhidheyam iti atas āha 
MBtattvatrayanirnayaHK-266	srotastu ca sargādau niyamavihīne yathā ca yadvastu |	srotaḥ tu ca sarga ādau niyama vihīne yathā ca yat vastu 
MBtattvatrayanirnayaHK-267	yāvati kāle bhavati taddhi tathā tāvadīśena || 29 ||	yāvati kāle bhavati tat hi tathā tāvat īśena 
MBtattvatrayanirnayaHK-268	kartuṃ śakyamitīdaṃ tulyaṃ mokṣe ca tannimitte ca |	kartum śakyam iti idam tulyam mokṣe ca tad nimitte ca 
MBtattvatrayanirnayaHK-269	evamutpattiniyamavihīne śarīrādisarge tatsthitau saṃhāre vā dṛśyamāne sati	evam utpatti niyama vihīne śarīra ādi sarge tad sthitau saṃhāre vā dṛśyamāne sati 
MBtattvatrayanirnayaHK-270	māyāsrotassu madhyād yadyadvastu yāvati kāle yena prakāreṇa samutpadyate, tadvastu tāvati	māyā srotassu madhyāt yat yat vastu yāvati kāle yena prakāreṇa samutpadyate tat vastu tāvati 
MBtattvatrayanirnayaHK-271	kāle tādṛgeveśvareṇa kartuṃ śakyate, nānyatheti bhavatā	kāle tādṛś evā īśvareṇa kartum śakyate na anyathā iti bhavatā 
MBtattvatrayanirnayaHK-272	māyākāryotpattiyaugapadyapraśnasya uttaramabhidheyam | evaṃ karmapākādāvapītyuktam | eṣa	māyā kārya utpatti yaugapadya praśnasya uttaram abhidheyam evam karma pāka ādau api iti uktam eṣa 
MBtattvatrayanirnayaHK-273	ca parihāro mokṣadānayaugapadyapraśne taddhetormalapākasya yaugapadyapraśne vā samāna	ca parihāraḥ mokṣa dāna yaugapadya praśne tad hetoḥ mala pākasya yaugapadya praśne vā samāna 
MBtattvatrayanirnayaHK-274	ityāha- idaṃ tulyamiti || 29 ||	iti āha idam tulyam iti 
MBtattvatrayanirnayaHK-275	asya ca malasya vastvātmakaṃ rūpamekatvādi ca vistareṇa śāstreṣūktamityāha-	asya ca malasya vastu ātmakam rūpam ekatva ādi ca vistareṇa śāstreṣu uktam iti āha 
MBtattvatrayanirnayaHK-276	alamuddiṣṭamaśuddheḥ sadrūpaṃ niravaśeṣeṇa || 30 ||	alam uddiṣṭam aśuddheḥ sat rūpam niravaśeṣeṇa 
MBtattvatrayanirnayaHK-277	śāstreṣvekatvādyaṃ śaktyānantyaṃ vinā nivartyaṃ tat |	śāstreṣu ekatva ādyam śakti ānantyam vinā nivartyam tat 
MBtattvatrayanirnayaHK-278	śaktyānantyapramukhaṃ sadyukteḥ śāsanotthāyāḥ || 31 ||	śakti ānantya pramukham sat yukteḥ śāsana utthāyāḥ 
MBtattvatrayanirnayaHK-279	yacchrūyate- tadekaṃ sarvabhūtānāmanādi nibiḍaṃ mahat |	yat śrūyate tat ekam sarva bhūtānām anādi nibiḍam mahat 
MBtattvatrayanirnayaHK-280	pratyātmasthasvakālāntāpāyiśaktisamūhavat || (mṛ0 vi0 7|8) ityādi, tacca tasya svarūpaṃ	                                                                 
MBtattvatrayanirnayaHK-281	proktavat śaktyānantyaṃ vinā puruṣebhyo na nivartayituṃ śakyam, ekamokṣe	prokta vat śakti ānantyam vinā puruṣebhyaḥ na nivartayitum śakyam eka mokṣe 
MBtattvatrayanirnayaHK-282	sarvamokṣaprasaṅgāt, ekasyāpi vā mokṣābhāvaprasaṅgāccetyāha- śaktyānantyamiti |	sarva mokṣa prasaṅgāt ekasya api vā mokṣa abhāva prasaṅgāt ca iti āha śakti ānantyam iti 
MBtattvatrayanirnayaHK-283	etaccānantaśaktitvādisvarūpaṃ malasya śāstrasiddhatayā yuktyā ca sādhyata ityāha-	etat ca ananta śakti tva ādi svarūpam malasya śāstra siddha tayā yuktyā ca sādhyate iti āha 
MBtattvatrayanirnayaHK-284	śaktyānantyapramukhamiti | uddiṣṭamiti pūrveṇaiva sambandhaḥ | ādiśabdena anāditvādi	śakti ānantya pramukham iti uddiṣṭam iti pūrveṇa eva sambandhaḥ ādi śabdena anādi tva ādi 
MBtattvatrayanirnayaHK-285	gṛhyate | yacchrūyate- tadanādisthamarvāg vā taddhetustadato'nyathā | ruṇaddhi muktānevaṃ	gṛhyate yat śrūyate tat anādi stham arvāk vā tad hetuḥ tat atas nyathā ruṇaddhi muktān evam 
MBtattvatrayanirnayaHK-286	cenmokṣe yatnastato mṛṣā || (mṛ0 vi0 7|9) ityādi | eṣa ca	ced mokṣe yatnaḥ tatas mṛṣā eṣa ca 
MBtattvatrayanirnayaHK-287	malavicāro'smābhirmṛgendravṛttidīpikāyāṃ vistareṇa darśita iti tata evāvadheyaḥ |	mala vicāraḥ smābhiḥ mṛgendravṛtti dīpikāyām vistareṇa darśitaḥ iti tatas eva avadheyaḥ 
MBtattvatrayanirnayaHK-288	granthavistarabhayāttu nātra likhyate || 30-31 ||	grantha vistara bhayāt tu na atra likhyate 
MBtattvatrayanirnayaHK-289	atha prakaraṇopasaṃhāraḥ-	atha prakaraṇa upasaṃhāraḥ 
MBtattvatrayanirnayaHK-290	uktaḥ samāsato'yaṃ tattvatrayanirṇayaśca vṛttikṛtā |	uktaḥ samāsatas yam tattva traya nirṇayaḥ ca vṛtti kṛtā 
MBtattvatrayanirnayaHK-291	svāyambhuvasya jaḍatāmapanetumanādikāṃ puṃbhyaḥ || 32 ||	svāyambhuvasya jaḍa tām apanetum anādikām puṃbhyaḥ 
MBtattvatrayanirnayaHK-292	anādimalāvṛtajñānakriyatvānnaiyāyikādiparijalpitāṃ jaḍatāmātmabhyo'panetuṃ	anādi mala āvṛta jñāna kriya tvāt naiyāyika ādi parijalpitām jaḍa tām ātmabhyaḥ upanetum 
MBtattvatrayanirnayaHK-293	teṣāmavikāritvāt tadāvārako malaḥ, tadbhāvabhāvinī māyā, tannivṛttikartā śivaścātra	teṣām avikāri tvāt tad āvārakaḥ malaḥ tad bhāva bhāvinī māyā tad nivṛtti kartā śivaḥ ca atra 
MBtattvatrayanirnayaHK-294	saṃkṣepeṇa pratipādyata iti || 32 ||	saṃkṣepeṇa pratipādyate iti 
MBtattvatrayanirnayaHK-295	śrīmadghoraśivāhvayena guruṇā śrījanyayā vyākhyayā	śrīmat ghoraśiva āhvayena guruṇā śrī janyayā vyākhyayā 
MBtattvatrayanirnayaHK-296	loke'pi prathitena kuṇḍinakulaṃ coleṣvalaṅkurvatā |	loke api prathitena kuṇḍina kulam coleṣu alaṅkurvatā 
MBtattvatrayanirnayaHK-297	śrīsarvātmaśivāṅghripadmarajasāmārādhakenāmalā	śrī sarvātma śiva aṅghri padma rajasām ārādhakena amalā 
MBtattvatrayanirnayaHK-298	śrītattvatrayanirṇayasya vivṛtirleśādiyaṃ nirmitā ||	śrī tattvatraya nirṇayasya vivṛtiḥ leśāt iyam nirmitā 
MBtattvatrayanirnayaHK-299	ityaghoraśivācāryaviracitā tattvatrayanirṇayavṛttiḥ samāptā ||	iti aghora śiva ācārya viracitā tattvatrayanirṇaya vṛttiḥ samāptā 
MBtattvatrayanirnayaHK-300	MUKTABODHA INDOLOGICAL RESEARCH INSTITUTE©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.	muktabodha indological research muktabodha indological research institute all rights reserved texts may be viewed only online or downloaded for private studye texts may not under any circumstances be copied republished reproduced distributed or sold either in original or altered form withoutthe express permission of muktabodha indological research institute in writing data entered by the staff of muktabodha under the direction of mark s g dyczkowski 
