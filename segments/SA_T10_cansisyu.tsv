segmentnr	original	analyzed
SA_T10_cansisyu-0	om namo ratnatrayāya //	om namaḥ ratnatrayāya 
SA_T10_cansisyu-1	pūrvāvadānacariteṣu suduṣkareṣu gīteṣu yasya surakiṃnarasundarībhiḥ /	pūrva avadāna cariteṣu su duṣkareṣu gīteṣu yasya sura kiṃnara sundarībhiḥ 
SA_T10_cansisyu-2	adyāpi candrakiraṇairiva saṃkucanti mārāṅganāvadanapaṅkajakānanāni // Śl_1 //	adyā api candra kiraṇaiḥ iva saṃkucanti māra aṅganā vadana paṅkaja kānanāni 
SA_T10_cansisyu-3	saubhāgyahṛdyavapuṣaḥ paramādbhutasya yasyālpapuṇyajanadurlabhadarśanasya /	saubhāgya hṛdya vapuṣaḥ parama adbhutasya yasya alpa puṇya jana durlabha darśanasya 
SA_T10_cansisyu-4	saṃpāditābhimatalokamanorathasya cintāmaṇeriva parārtharasaikavṛttiḥ // Śl_2 //	saṃpādita abhimata loka manorathasya cintāmaṇeḥ iva parārtha rasa eka vṛttiḥ 
SA_T10_cansisyu-5	yaḥ sarvadā parasukhaikaraso babhūva duḥkhena duḥkhamagamatparamaṃ pareṣām /	yaḥ sarvadā para sukha eka rasaḥ babhūva duḥkhena duḥkham agamat paramam pareṣām 
SA_T10_cansisyu-6	atyarthamāhitamahākaruṇāguṇasya yasyātmaduḥkhasukhamantaritaṃ tadeva // Śl_3 //	atyartham āhita mahā karuṇā guṇasya yasya ātma duḥkha sukham antaritam tat eva 
SA_T10_cansisyu-7	vicchi x māvayasi yasya śiraḥ parārtha x x x sannayanapaṅkajatāmavāpa /	vicchi mā āvayasi yasya śiraḥ parārtha x x x sat nayana paṅkaja tām avāpa 
SA_T10_cansisyu-8	svārthaṃ puna x x x x x sitātapatrā pṛthvī babhūva niśiteva kṛpāṇadhārā // Śl_4 //	sva artham punar x x x x x x sita ātapatrā pṛthvī babhūva niśitā iva kṛpāṇa dhārā 
SA_T10_cansisyu-9	lokopakāranirataprakaṭodayena śulka x x x x x x guṇojjvalena /	loka upakāra nirata prakaṭa udayena 
SA_T10_cansisyu-10	doṣāndhakārabhidureṇa manorameṇa yenoditena śaśineva jagatprakāśam // Śl_5 //	doṣa andhakāra bhidureṇa manorameṇa yena uditena śaśinā iva jagat prakāśam 
SA_T10_cansisyu-11	cūḍāvibhūṣaṇamivottamaratnakalpamūḍhaṃ śirobhirurubhiḥ phaṇināṃ x x x /	cūḍā vibhūṣaṇam iva uttama ratna kalpam ūḍham śirobhiḥ urubhiḥ phaṇinām 
SA_T10_cansisyu-12	yacchāsanaṃ śubhamakhaṇḍaviśuddhavṛttaṃ pātālamūrdhani layatimiraṃ pramārṣṭi // Śl_6 //	yat śāsanam śubham akhaṇḍa viśuddha vṛttam pātāla mūrdhani laya timiram pramārṣṭi 
SA_T10_cansisyu-13	dharmāmbuvāha iva yo 'bhyudito hitāya dharmāmṛtaṃ jalamivaikarasaṃ vavarṣa /	dharma ambuvāhaḥ iva yaḥ bhyuditaḥ hitāya dharma amṛtam jalam iva eka rasam vavarṣa 
SA_T10_cansisyu-14	tāpāpa x x x x x x x x x x x x yadanekarasa x x x x x x x x x x x x x x // Śl_7 //	x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x x
SA_T10_cansisyu-15	vistīrṇanimnavimalaprakaṭāśrayeṣu pātreṣu sarvaparimardasaheṣu yeṣu /	vistīrṇa nimna vimala prakaṭa āśrayeṣu pātreṣu sarva parimarda saheṣu yeṣu 
SA_T10_cansisyu-16	tatsaṃsthitaṃ bhavati sarvajanopakāraṃ x x x x x x x x x x x x x x // Śl_8 //	tat saṃsthitam bhavati sarva jana upakāram 
SA_T10_cansisyu-17	tajjāgaraṃ maraṇajanmajarāpahāri ye nāpnuvanti na pibanti na dhārayanti /	tat jāgaram maraṇa janma jarā apahāri ye na āpnuvanti na pibanti na dhārayanti 
SA_T10_cansisyu-18	te māhitā bahulamohamahāmadena x x x x x x x x x dhamādriyante // Śl_9 //	te bahula moha mahā madena 
SA_T10_cansisyu-19	cakṣuryadekamamalaṃ jagato 'khilasya sādhāraṇaṃ tribhuvanasya yadekadīpaḥ /	cakṣuḥ yat ekam amalam jagataḥ khilasya sādhāraṇam tribhuvanasya yat eka dīpaḥ 
SA_T10_cansisyu-20	tacchāsanaṃ samadhigamya yadutsṛjanti mohasya tadvilasitaṃ paramādbhutasya // Śl_10 //	tat śāsanam samadhigamya yat utsṛjanti mohasya tat vilasitam parama adbhutasya 
SA_T10_cansisyu-21	śikṣā x x x viditeṣviva bodhisaudhasopānapaddhatipadeṣu padaṃ dadhānāḥ /	śikṣā x x x viditeṣu iva bodhi saudha sopāna paddhati padeṣu padam dadhānāḥ 
SA_T10_cansisyu-22	tuṅgāṃ prayānti padavīmanivartamānā bhūmiṃ nijāmavataranti vivartamānāḥ // Śl_11 //	tuṅgām prayānti padavīm anivartamānāḥ bhūmim nijām avataranti vivartamānāḥ 
SA_T10_cansisyu-23	janmārṇavaṃ paramadustaramuttitīrṣuḥ śīlaplavaṃ ka iha hastagataṃ jahāti /	janma arṇavam parama dustaram uttitīrṣuḥ śīla plavam kaḥ iha hasta gatam jahāti 
SA_T10_cansisyu-24	kāntāramadhyapatitaḥ kathamāryasārthādbhraṣṭo na śocati ciraṃ supathānabhijñaḥ // Śl_12 //	kāntāra madhya patitaḥ katham ārya sārthāt bhraṣṭaḥ na śocati ciram su patha anabhijñaḥ 
SA_T10_cansisyu-25	saṃsārabhūdharadarījaṭharaprapātādutthātumudyataparāḥ paramāndhakārāt /	saṃsāra bhūdhara darī jaṭhara prapātāt utthātum udyata parāḥ parama andhakārāt 
SA_T10_cansisyu-26	muñcanti ye jinaguṇāvalimantarāle vegena te viṣamapātamadhaḥ patanti // Śl_13 //	muñcanti ye jina guṇa āvalim antarāle vegena te viṣama pātam adhas patanti 
SA_T10_cansisyu-27	ekākino 'pi manasā niyamaṃ prakalpya ye karmaṇā samuditena samunnayanti /	ekākinaḥ pi manasā niyamam prakalpya ye karmaṇā samuditena samunnayanti 
SA_T10_cansisyu-28	te sādhavo bhuvanamaṇḍalamaulibhūtāstaireva yānti gurutāṃ guravaḥ suśiṣyaiḥ // Śl_14 //	te sādhavaḥ bhuvana maṇḍala mauli bhūtāḥ taiḥ eva yānti guru tām guravaḥ su śiṣyaiḥ 
SA_T10_cansisyu-29	labdhvā guṇaughajananīṃ jananīmivāryāmatyantaśuddahṛdayāmanuvartamānāḥ /	labdhvā guṇa ogha jananīm jananīm iva āryām atyanta śudda hṛdayām anuvartamānāḥ 
SA_T10_cansisyu-30	tejasvinaḥ sukhamasūnapi saṃtyajanti satyasthitivyasanino na punaḥ pratijñām // Śl_15 //	tejasvinaḥ sukham asūn api saṃtyajanti satya sthiti vyasaninaḥ na punar pratijñām 
SA_T10_cansisyu-31	tiṣṭhantu tāvadiha sarvajanāpavādāḥ sarvāśca pāpagatayo nirayāśca ghorāḥ /	tiṣṭhantu tāvat iha sarva jana apavādāḥ sarvāḥ ca pāpa gatayaḥ nirayāḥ ca ghorāḥ 
SA_T10_cansisyu-32	sadyo jahāti sahajāṃ prakṛtiṃ yadeṣa duḥkhaṃ tataḥ kimaparaṃ bhuvi sajjanasya // Śl_16 //	sadyas jahāti sahajām prakṛtim yat eṣa duḥkham tatas kim aparam bhuvi sat janasya 
SA_T10_cansisyu-33	yaḥ prapya nāvamiva dharmamayīṃ viśālāṃ bhūyo jahāti padavīṃ munibhiḥ praklṛptām /	yaḥ prapya nāvam iva dharma mayīm viśālām bhūyas jahāti padavīm munibhiḥ praklṛptām 
SA_T10_cansisyu-34	saṃsārasāgaravivartananartaneṣu cetaḥspṛhā taralitā niyamena tasya // Śl_17 //	saṃsāra sāgara vivartana nartaneṣu cetaḥ spṛhā taralitā niyamena tasya 
SA_T10_cansisyu-35	saṃsāracakramaniśaṃ parivartamānamāruhya yaḥ sukhamavaiti vivartamānaḥ /	saṃsāra cakram aniśam parivartamānam āruhya yaḥ sukham avaiti vivartamānaḥ 
SA_T10_cansisyu-36	so 'vaśyameva tarivaśaṃ masaḥ krameṇa sarvāḥ samāśca visamāśca gatīḥ prayāti // Śl_18 //	saḥ vaśyam eva tari vaśam masaḥ krameṇa sarvāḥ samāḥ ca visamāḥ ca gatīḥ prayāti 
SA_T10_cansisyu-37	atyugragandhamaśuciprakaroparuddhamatyantasaṃkaṭamupoḍhaghanāndhakāram /	ati ugra gandham aśuci prakara uparuddham atyanta saṃkaṭam upoḍha ghana andhakāram 
SA_T10_cansisyu-38	āviśya garbhanilayaṃ nirayaṃ yathaiva duḥkhaṃ mahatsa sahate paripiṇḍatāṅgaḥ // Śl_19 //	āviśya garbha nilayam nirayam yathā eva duḥkham mahat sa sahate paripiṇḍatā aṅgaḥ 
SA_T10_cansisyu-39	kālakramena sa tato dṛḍhatailayantraniṣpīḍyamāna iva yāti bhuvaṃ kathaṃcit /	kāla kramena sa tatas dṛḍha taila yantra niṣpīḍyamānaḥ iva yāti bhuvam kathaṃcid 
SA_T10_cansisyu-40	sadyastathāpi yadayaṃ na jahāti jīvaṃ duḥkhopabhogagatidurlabhi tattadeva // Śl_20 //	sadyas tathā api yat ayam na jahāti jīvam duḥkha upabhoga gati durlabhi tat tat eva 
SA_T10_cansisyu-41	tatra sthitaṃ tamaśucau parivartamānamārdrolbaveṣṭitatanuṃ bahalogragandham /	tatra sthitam tam aśucau parivartamānam ārdra ulba veṣṭita tanum bahala ugra gandham 
SA_T10_cansisyu-42	pūrvasmṛtivraṇamivolbaṇadoṣapākaṃ bhinnaṃ jahāti ghṛṇayeva nipīḍyamānaḥ // Śl_21 //	pūrva smṛti vraṇam iva ulbaṇa doṣa pākam bhinnam jahāti ghṛṇayā iva nipīḍyamānaḥ 
SA_T10_cansisyu-43	sarvopacāravivaśaṃ śithilākulāṅgamutsṛjya bālyamupajātakaṇairabhāvaḥ /	sarva upacāra vivaśam śithila ākula aṅgam utsṛjya bālyam upajāta kaṇaiḥ abhāvaḥ 
SA_T10_cansisyu-44	tuṅgeṣu yauvanagirīndradarītaṭeṣu mohāyate viṣayadṛṣṭiviṣālayeṣu // Śl_22 //	tuṅgeṣu yauvana giri indra darī taṭeṣu mohāyate viṣaya dṛṣṭi viṣa ālayeṣu 
SA_T10_cansisyu-45	sa tato'pi patatyacetanaḥ patito naiva jahāti vikriyām /	sa tatas upi patati acetanaḥ patitaḥ nā eva jahāti vikriyām 
SA_T10_cansisyu-46	ajarāmaramātmavigrahaṃ lalitaṃ manyata evaṃ bāliśaḥ // Śl_23 //	ajara amaram ātma vigraham lalitam manyate evam bāliśaḥ 
SA_T10_cansisyu-47	sa vihāya munīndrasevitaṃ supathaṃ yātyapathena mohitaḥ /	sa vihāya muni indra sevitam supatham yāti apathena mohitaḥ 
SA_T10_cansisyu-48	rabhasena parāṃ vicūrṇayan gajavajjātamado niraṅkuśaḥ // Śl_24 //	rabhasena parām vicūrṇayan gaja vat jāta madaḥ niraṅkuśaḥ 
SA_T10_cansisyu-49	atha tasya balādanicchataḥ śirasi nyastapadā sunirdayam /	atha tasya balāt an icchataḥ śirasi nyasta padā su nirdayam 
SA_T10_cansisyu-50	niśitaṃ palitāṅkuśaṃ jarā kariṇo hastipakīva yacchati // Śl_25 //	niśitam palita aṅkuśam jarā kariṇaḥ hastipakī iva yacchati 
SA_T10_cansisyu-51	sa tathāpi vijihyaceṣṭitaḥ kuśalenāpi bhayādivojjhitaḥ /	sa tathā api vijihya ceṣṭitaḥ kuśalena api bhayāt iva ujjhitaḥ 
SA_T10_cansisyu-52	sukṛtāni karoti mohitaḥ śaravatsvātmavadhāya puṣpitaḥ // Śl_26 //	su kṛtāni karoti mohitaḥ śara vat sva ātma vadhāya puṣpitaḥ 
SA_T10_cansisyu-53	atha taṃ prahasannivāntakaḥ palitaughairdarśanairivolbaṇaiḥ /	atha tam prahasan iva antakaḥ palita oghaiḥ darśanaiḥ iva ulbaṇaiḥ 
SA_T10_cansisyu-54	śirasi grasituṃ pravartate nirupāyapraśamo jarārujaḥ // Śl_27 //	śirasi grasitum pravartate nirupāya praśamaḥ jarā rujaḥ 
SA_T10_cansisyu-55	vidalanti tato 'sya sanvayo matirutkrāmati hīyate gatiḥ /	vidalanti san vayaḥ matiḥ utkrāmati hīyate gatiḥ 
SA_T10_cansisyu-56	kṣayameti vapuḥ pariślaṣaṃ niyataṃ vardhata eva jīvitāśā // Śl_28 //	kṣayam eti vapuḥ pariślaṣam niyatam vardhate eva jīvita āśā 
SA_T10_cansisyu-57	kramaśaśca nimīlitendriyo hataśaktirviṣayeṣu lālasaḥ /	kramaśas ca nimīlita indriyaḥ hata śaktiḥ viṣayeṣu lālasaḥ 
SA_T10_cansisyu-58	upagacchati yāmayaṃ daśāṃ narake sā yadi bhīma eva saḥ // Śl_29 //	upagacchati yām ayam daśām narake sā yadi bhīmaḥ eva saḥ 
SA_T10_cansisyu-59	kathamevamidaṃ mayā kṛtaṃ kathamevaṃ na kṛtaṃ hatā gatiḥ /	katham evam idam mayā kṛtam katham evam na kṛtam hatā gatiḥ 
SA_T10_cansisyu-60	kathamevamayaṃ mayāstakaḥ śirasi nyastapado na lakṣitaḥ // Śl_30 //	katham evam ayam mayā astakaḥ śirasi nyasta padaḥ na lakṣitaḥ 
SA_T10_cansisyu-61	iti x x x cittamādhibhiḥ kukṛtaiḥ śokamayairupadrutaḥ /	iti x x citta mādhibhiḥ kukṛtaiḥ śoka mayaiḥ upadrutaḥ 
SA_T10_cansisyu-62	vyadhitena savāṣpavāriṇā karuṇaṃ bandhujanena vīkṣitaḥ // Śl_31 //	vyadhitena sa vāṣpa vāriṇā karuṇam bandhu janena vīkṣitaḥ 
SA_T10_cansisyu-63	vinipīḍitamarmabandhanastimiraṃ ghorataraṃ viśanniva /	vinipīḍita marma bandhanaḥ timiram ghorataram viśan iva 
SA_T10_cansisyu-64	vijahāti nijaṃ kaḍevaraṃ dayitaṃ yatnapareṇa rakṣitam // Śl_32 //	vijahāti nijam kaḍevaram dayitam yatna pareṇa rakṣitam 
SA_T10_cansisyu-65	sa virauti gṛhītamūrdhajo yamadūtairdṛḍhapāśasaṃyataḥ /	sa virauti gṛhīta mūrdhajaḥ yamadūtaiḥ dṛḍha pāśa saṃyataḥ 
SA_T10_cansisyu-66	na śṛṇoti jano 'sya bhāṣitaṃ svakṛtākrandaravādivākulaḥ // Śl_33 //	na śṛṇoti bhāṣitam sva kṛta ākranda ravāt iva ākulaḥ 
SA_T10_cansisyu-67	prastāraśailasaridantaradurgameṣu mārgeṣu tīkṣṇatarakaṇṭakasaṃkaṭeṣu /	prastāra śaila sarit antara durgameṣu mārgeṣu tīkṣṇatara kaṇṭaka saṃkaṭeṣu 
SA_T10_cansisyu-68	ghoraiḥ kṛtāntapuruṣairyamadaṇḍaghātamākṛṣyate galaniṣevitakālapāśaḥ // Śl_34 //	ghoraiḥ kṛtānta puruṣaiḥ yama daṇḍa ghātam ākṛṣyate gala niṣevita kāla pāśaḥ 
SA_T10_cansisyu-69	dūrānnirīkṣya vimalaṃ salilaṃ pipāsurabhyeti gāḍhatṛṣito yadayaṃ tadeva /	dūrāt nirīkṣya vimalam salilam pipāsuḥ abhyeti gāḍha tṛṣitaḥ yat ayam tat eva 
SA_T10_cansisyu-70	keśaughaśaivalavimiśritapūtipūyapaṅkāpaṅkitaṃ kṣatajavaṃ jalatā prayāti // Śl_35 //	keśa ogha śaivala vimiśrita pūti pūya paṅka apaṅkitam kṣata javam jalatā prayāti 
SA_T10_cansisyu-71	velānilākulitaśīkaraśītasānumānīlacandanataruṃ malayaṃ prayāti /	velā anila ākulita śīkara śīta sānum ā nīla candana tarum malayam prayāti 
SA_T10_cansisyu-72	so 'pyasya caṇḍavanadāvaśikhāvalīḍhaśīrṇolmukaprakaradanturatāṃ prayāti // Śl_36 //	saḥ pi asya caṇḍa vana dāva śikhā avalīḍha śīrṇa ulmuka prakara dantura tām prayāti 
SA_T10_cansisyu-73	yadyeti vārinidhimudvatabhīmalolakallolabhedajanitolvaṇaphenahāsam /	yadi eti vārinidhim udvata bhīma lola kallola bheda janita ulvaṇa phena hāsam 
SA_T10_cansisyu-74	so 'pyasya taptaviṣadāruṇasaikatābhravibhrāntakarkaśamarunmarutāṃ prayāti // Śl_37 //	saḥ u pi asya tapta viṣa dāruṇa saikata abhra vibhrānta karkaśa marut marutām prayāti 
SA_T10_cansisyu-75	tatra sthitasya jaladāgamaśaṃsino 'sya sāṅgāradhūmakuliśopalavisphuliṅgam /	tatra sthitasya sa aṅgāra dhūma kuliśa upala visphuliṅgam 
SA_T10_cansisyu-76	vidyullatākanakarājipiśaṅgamaṅge nārācavarṣamabhivarṣati vārivahaḥ // Śl_38 //	vidyut latā kanaka rāji piśaṅgam aṅge nārāca varṣam abhivarṣati vārivahaḥ 
SA_T10_cansisyu-77	tāpārditasya dahanaṃ tu hitānilo 'pi śītārditasya dahano 'pi karoti śītam /	tāpa arditasya dahanam tu hita anila upi śīta arditasya karoti śītam 
SA_T10_cansisyu-78	atyugrakarmapariṇāmavimohitasya viśvaṃ tadāsya viparītamidaṃ vibhāti // Śl_39 //	ati ugra karma pariṇāma vimohitasya viśvam tadā asya viparītam idam vibhāti 
SA_T10_cansisyu-79	śūcīmukhasya bahuyojanabhīmakukṣerārtasya vāripibato 'pi mahāsamudre /	śūcīmukhasya bahu yojana bhīma kukṣeḥ ārtasya vāri pibataḥ mahā samudre 
SA_T10_cansisyu-80	aprāpta eva pṛthukaṇṭhadarīprapātaśleṣmoṣmaṇā jalalavaḥ pariśoṣameti // Śl_40	a prāptaḥ eva pṛthu kaṇṭha darī prapāta śleṣma uṣmaṇā jala lavaḥ pariśoṣam eti 
SA_T10_cansisyu-81	cañcacchaṭānika x pīvarasārameyadaṃṣṭrāṅkurāgrakuliśakṣatacūrṇitāṅgaḥ /	pīvara sāra meya daṃṣṭra aṅkura agra kuliśa kṣata cūrṇita aṅgaḥ 
SA_T10_cansisyu-82	kṣārāmbupūrṇataravaitaraṇītaṭeṣu niṣkṛṣyate viṣamakoṭiśitopaleṣu // Śl_41 //	kṣāra ambu pūrṇatara vaitaraṇī taṭeṣu niṣkṛṣyate viṣama koṭi śita upaleṣu 
SA_T10_cansisyu-83	dhāvañjavena niśitakṣurasaṃstareṣu vicchinnamūrtirasipattralatāvaneṣu /	dhāvan javena niśita kṣura saṃstareṣu vicchinna mūrtiḥ asi pattra latā vaneṣu 
SA_T10_cansisyu-84	kūpe patatyaśaraṇaḥ śitaśūlaśaktiprāsāsihāsanijitāntakavaktrarandhe // Śl_42 //	kūpe patati aśaraṇaḥ śita śūla śakti prāsa asi hāsa nijita antaka vaktra randhe 
SA_T10_cansisyu-85	tīvrātapakvaṣitaduḥsahākhinnadeho vṛkṣānnirīkṣya ghananīladalānupaiti /	tīvra ātapa kvaṣita duḥsaha ākhinna dehaḥ vṛkṣān nirīkṣya ghana nīla dalān upaiti 
SA_T10_cansisyu-86	tatpattraśastraśatapātavibhinnamūrtistatraiva tiṣṭhati ciraṃ virutaikabandhuḥ // Śl_43 //	tad pattra śastra śata pāta vibhinna mūrtiḥ tatra eva tiṣṭhati ciram viruta eka bandhuḥ 
SA_T10_cansisyu-87	paryantanirgataśikhāśatavisphuliṅgamālākulajvalitamaṇḍanamaṇḍitābhiḥ /	paryanta nirgata śikhā śata visphuliṅga mālā ākula jvalita maṇḍana maṇḍitābhiḥ 
SA_T10_cansisyu-88	premāntarapraṇayanirdayamaṅganābhirāliṅgyate krakacakarkaśavigrahābhiḥ // Śl_44 //	prema antara praṇaya nirdayam aṅganābhiḥ āliṅgyate krakaca karkaśa vigrahābhiḥ 
SA_T10_cansisyu-89	śailābhabhīṣaṇavisaṃkaṭameṣayūthasaṃghaṭṭacūrṇitaviśīrṇasamastagātraḥ /	śaila ābha bhīṣaṇa visaṃkaṭa meṣa yūtha saṃghaṭṭa cūrṇita viśīrṇa samasta gātraḥ 
SA_T10_cansisyu-90	āpātavātalavaśaityasamarpitāsuḥ saṃcūrṇyate punarasau śataśastathaiva // Śl_45 //	āpāta vāta lava śaitya samarpita asuḥ saṃcūrṇyate punar asau śataśas tathā eva 
SA_T10_cansisyu-91	uttrāsito mukharakhaḍgaśivāsahasrairārohati drutapadaṃ punareva raudrān /	uttrāsitaḥ mukhara khaḍga śivā sahasraiḥ ārohati druta padam punar eva raudrān 
SA_T10_cansisyu-92	tāṃ kūṭaśālmalimadhomukhakaṇṭhakaughanirbhidyamānavapurarpitagāḍhaśalyaḥ // Śl_46 //	tām kūṭaśālmalim adhomukha kaṇṭhaka ogha nirbhidyamāna vapuḥ arpita gāḍha śalyaḥ 
SA_T10_cansisyu-93	mṛtyoḥ karāntagalitairiva kālapāśairāśīviṣairdhṛtaphaṇairdṛḍhasaṃyatasya /	mṛtyoḥ kara anta galitaiḥ iva kāla pāśaiḥ āśīviṣaiḥ dhṛta phaṇaiḥ dṛḍha saṃyatasya 
SA_T10_cansisyu-94	utpāṭayanti nayane sphurataḥ prasahya tatra sthitasya bakavāyasakaṅkagṛdhrāḥ // Śl_47 //	utpāṭayanti nayane sphurataḥ prasahya tatra sthitasya baka vāyasa kaṅka gṛdhrāḥ 
SA_T10_cansisyu-95	teṣāṃ mukhaiḥ kuliśakoṭinibhaiḥ prasahya nidrāyamānavapureṣa kṛtārtanādaḥ /	teṣām mukhaiḥ kuliśa koṭi nibhaiḥ prasahya nidrāyamāna vapūḥ eṣa kṛta ārta nādaḥ 
SA_T10_cansisyu-96	lohonmukhapracurapīvaratīkṣṇaśaṅkunirbhinnamūrtiravarohati naṣṭacetāḥ // Śl_48 //	loha unmukha pracura pīvara tīkṣṇa śaṅku nirbhinna mūrtiḥ avarohati naṣṭa cetāḥ 
SA_T10_cansisyu-97	ādīptaśūlaśitaśalyavibhinnadehāstatraiva kecidavaroḍhumaśaknuvantaḥ /	ādīpta śūla śita śalya vibhinna dehāḥ tatra eva kecid avaroḍhum aśaknuvantaḥ 
SA_T10_cansisyu-98	ghorairyadā niśitaśastramukhairayobhirākṛṣyamāṇavisaradgalitāntrasūtrāḥ // Śl_49 //	ghoraiḥ yadā niśita śastra mukhaiḥ ayobhiḥ ākṛṣyamāṇa visarat galita antra sūtrāḥ 
SA_T10_cansisyu-99	kecitpatanti viṣameṣū girestaṭeṣu kecitparikvaṣitatailakaṭāhakukṣau /	kecid patanti gireḥ taṭeṣu kecid parikvaṣita taila kaṭāha kukṣau 
SA_T10_cansisyu-100	uttaptavālukabhuvaṃ visṛtasphuliṅgāmenya viśanti padasaṅgamanāpnuvantaḥ // Śl_50 //	uttapta vāluka bhuvam visṛta sphuliṅgām enya viśanti pada saṅgam an āpnuvantaḥ 
SA_T10_cansisyu-101	eke punaḥ simisimāyitamūkṣmajantusaṃghātajarjaritasūnavipūtikāyāḥ /	eke punar simisimāyita mūkṣma jantu saṃghāta jarjarita sūna vipūtikāyāḥ 
SA_T10_cansisyu-102	saṃcālamātramapi hartumaśaknuvanto jīvanti karmamayapāśanibaddhajīvāḥ // Śl_51 //	saṃcāla mātram api hartum aśaknuvantaḥ jīvanti karma maya pāśa nibaddha jīvāḥ 
SA_T10_cansisyu-103	asthīnyapi praṇayatā rahitopamena śītena jarjaritavepitapiṇḍitāṅgāḥ /	asthīni api praṇayatā rahita upamena śītena jarjarita vepita piṇḍita aṅgāḥ 
SA_T10_cansisyu-104	utpannabhinnapiṭakā śatajātajantujagdhakṣataśrutasamajjavaśālaśīkāḥ // Śl_52 //	śata jāta jantu jagdha kṣata śruta samajja vaśā alaśīkāḥ 
SA_T10_cansisyu-105	saṃdaṣṭalagnadaśanāstanulomakeśāḥ saṃghaṭṭitavyadhitalocanakarṇakaṇṭhāḥ /	saṃdaṣṭa lagna daśanāḥ tanu loma keśāḥ saṃghaṭṭita vyadhita locana karṇa kaṇṭhāḥ 
SA_T10_cansisyu-106	ā cetaso jaḍataratvamupetakāyāstiṣṭhanti śītanarakeṣu bhṛśaṃ nadantaḥ // Śl_53 //	ā cetasaḥ jaḍatara tvam upeta kāyāḥ tiṣṭhanti śīta narakeṣu bhṛśam nadantaḥ 
SA_T10_cansisyu-107	vikīrṇabahalogragandhakaṭudhūmadhūmrāntaraṃ vijṛmbhitaśikhākaraprakararudradigmaṇḍalam /	vikīrṇa bahala ugra gandha kaṭu dhūma dhūmra antaram vijṛmbhita śikhākara prakara rudra diś maṇḍalam 
SA_T10_cansisyu-108	sitāsthisakalāṭalīracitabhūṣaṇaṃ bhīṣaṇaṃ pravṛttamiva bhairavaṃ sasujacarma hāhāravam // Śl_54 //	sita asthi sakala aṭalī racita bhūṣaṇam bhīṣaṇam pravṛttam iva bhairavam sa suja carma hāhā ravam 
SA_T10_cansisyu-109	caṭacchaḍhaditi kvacitsphuradurusphuliṅgākulaṃ chamacchamaditi kṣaṇasthagitajṛmbhitaṃ medasi /	caṭacchaḍhat iti kvacid sphurat uru sphuliṅga ākulam chamacchamat iti kṣaṇa sthagita jṛmbhitam medasi 
SA_T10_cansisyu-110	kaṭatkaṭaditi kvaṇantamuraso 'sthirandhrāntare patanti narakānalaṃ vijitakalpakālānalam // Śl_55 //	kaṭat kaṭat iti kvaṇantam urasaḥ sthi randhra antare patanti naraka analam vijita kalpa kāla analam 
SA_T10_cansisyu-111	purāṇatṛṇajarjarajvalitaparśukā x x x x x x x x latālavo dhagiti vāntadīptārciṣaḥ /	purāṇa tṛṇa jarjara jvalita parśukā latā lavaḥ vānta dīpta arciṣaḥ 
SA_T10_cansisyu-112	sphuṭajjaṭharaniḥsṛtaprasaradantrasaṃtrāsitāḥ vimuktagurughargharadhvanitamātraśeṣakriyāḥ // Śl_56 //	sphuṭat jaṭhara niḥsṛta prasara dantra saṃtrāsitāḥ vimukta guru gharghara dhvanita mātra śeṣa kriyāḥ 
SA_T10_cansisyu-113	nirīkṣya vivarāntaraṃ muhurapāvṛtaṃ dūrataḥ prayānti kathamapyamī pramataduḥkhamokṣāśrayāḥ /	nirīkṣya vivara antaram muhur apāvṛtam dūratas prayānti katham api amī pramata duḥkha mokṣa āśrayāḥ 
SA_T10_cansisyu-114	yadā tadapi ghaṭṭitaṃ bhavati karmapaṭṭairdṛḍhaistadā viphalavāñchitāḥ kimapi yānti duḥkhāntaram // Śl_57 //	yadā tat api ghaṭṭitam bhavati karma paṭṭaiḥ dṛḍhaiḥ tadā viphala vāñchitāḥ kim api yānti duḥkha antaram 
SA_T10_cansisyu-115	jvalanniśitatomaraprakaravarṣaṇānantaraṃ dravīkṛtamayorasaṃ dahanaraśmimālākulam /	jvalat niśita tomara prakara varṣaṇa anantaram dravīkṛta mayaḥ rasam dahana raśmi mālā ākulam 
SA_T10_cansisyu-116	pibanti galadasravo narakapāladaṇḍāhatā mukhaśravaṇanāsikāvivaralabdhadhūmodgamāḥ // Śl_58 //	pibanti galat asravaḥ nara kapāla daṇḍa āhatāḥ mukha śravaṇa nāsikā vivara labdha dhūma udgamāḥ 
SA_T10_cansisyu-117	ādagdhavisphuṭitanetraśiraḥ kapālamastiṣkadīpitapiśaṅgaśikhākalāpaḥ /	ādagdha visphuṭita netra śiraḥ kapāla mastiṣka dīpita piśaṅga śikhā kalāpaḥ 
SA_T10_cansisyu-118	śuṣkendhanaprakaranirdayatāmupaiti śokāgnikoṣa iva gātracayeṣu teṣām // Śl_59 //	śuṣka indhana prakara nirdaya tām upaiti śoka agni koṣaḥ iva gātra cayeṣu teṣām 
SA_T10_cansisyu-119	te jantavo girinadījalalolajīvā auṣṭhyaṃ tadeva narakeṣu ta eva cāgniḥ /	te jantavaḥ giri nadī jala lola jīvāḥ auṣṭhyam tat eva narakeṣu te eva ca agniḥ 
SA_T10_cansisyu-120	karmāṇi tatkhalu tathā pariṇāmayanti sarvaṃ yathā paramadāruṇamāvibhāti // Śl_60 //	karmāṇi tat khalu tathā pariṇāmayanti sarvam yathā parama dāruṇam āvibhāti 
SA_T10_cansisyu-121	ātmīyakarmavivaśākulaveṣṭitasya muktasya pāpanilayānnirayāṃ kathaṃcit /	ātmīya karma vivaśa ākula veṣṭitasya muktasya pāpa nilayāt nirayām kathaṃcid 
SA_T10_cansisyu-122	lokeṣvanantagatibhedabhayākuleṣu mānuṣyakaṃ paramadurlabhameva jantoḥ // Śl_61 //	lokeṣu ananta gati bheda bhaya ākuleṣu mānuṣyakam parama durlabham eva jantoḥ 
SA_T10_cansisyu-123	mleccheṣu vā narakapālasamavrateṣu tiryakṣu vā kṛtaparasparabhakṣaṇeṣu /	mleccheṣu vā naraka pāla sama vrateṣu tiryakṣu vā kṛta paraspara bhakṣaṇeṣu 
SA_T10_cansisyu-124	jātiṃ labheta yadi tatra tadeva śīlamāsevate patati yena punaḥ prapātam // Śl_62 //	jātim labheta yadi tatra tat eva śīlam āsevate patati yena punar prapātam 
SA_T10_cansisyu-125	yatprāpya janmajaladherapi yānti pāramāropayanti śivamuttamabodhibījam /	yat prāpya janma jaladheḥ api yānti pāram āropayanti śivam uttama bodhi bījam 
SA_T10_cansisyu-126	cintāmaṇerapi samabhyadhikaṃ guṇaughairmānuṣyakaṃ ka iha tadviphalīkaroti // Śl_63 //	cintāmaṇeḥ api samabhyadhikam guṇa oghaiḥ mānuṣyakam kaḥ iha tat viphalīkaroti 
SA_T10_cansisyu-127	atyantadurlabhamupetya manuṣyabhāvaṃ yadvāñchitaṃ tadabhivāñchitameva kuryāt /	atyanta durlabham upetya manuṣya bhāvam yat vāñchitam tad abhivāñchitam eva kuryāt 
SA_T10_cansisyu-128	caṇḍānilākulitadīpaśikhācalasya na hyāyuṣaḥ kṣaṇamapi sthitiniścayo'sti // Śl_64 //	caṇḍa anila ākulita dīpa śikhā acalasya na hi āyuṣaḥ kṣaṇam api sthiti niścayaḥ usti 
SA_T10_cansisyu-129	śvaḥ kāryametadidamadya paraṃ muhūrtādetatkṣaṇāditi janena vicintyamāne /	śvas kāryam etat idam adya param muhūrtāt etad kṣaṇāt iti janena vicintyamāne 
SA_T10_cansisyu-130	tiryagnirīkṣaṇapiśaṅgitakāladaṇḍaḥ śaṅke hasatyasahanaḥ kupitaḥ kṛtāntaḥ // Śl_65 //	tiryak nirīkṣaṇa piśaṅgita kāla daṇḍaḥ śaṅke hasati asahanaḥ kupitaḥ kṛtāntaḥ 
SA_T10_cansisyu-131	āyāti phullakusumaḥ kusumāgamo 'yameṣā śaśāṅkatilakā śaradāgateti /	āyāti phulla kusumaḥ kusuma āgamaḥ yam eṣā śaśāṅka tilakā śarad āgatā iti 
SA_T10_cansisyu-132	sarvaḥ prahṛṣyati jano na punarmamaitadāyuḥ prahīṇamiti yāti paraṃ viṣādam // Śl_66 //	sarvaḥ prahṛṣyati janaḥ na punar mama etat āyuḥ prahīṇam iti yāti param viṣādam 
SA_T10_cansisyu-133	āsannapīnaśaśimaṇḍalamaṇḍanāsu viśrāntavāriguruvāridamekhalāsu /	āsanna pīna śaśi maṇḍala maṇḍanāsu viśrānta vāri guru vārida mekhalāsu 
SA_T10_cansisyu-134	niḥsaṅgamāsu giriśṛṅgavanasthalīṣu dhanyā nayantyanilacañcalaśīlamāyuḥ // Śl_67 //	niḥsaṅgam āsu giri śṛṅga vana sthalīṣu dhanyāḥ nayanti anila cañcala śīlam āyuḥ 
SA_T10_cansisyu-135	kiṃ sā ratirbhavati nandanabhūmikāsu divyāṅganājaghanapṛṣṭhaśilātalāsu /	kim sā ratiḥ bhavati nandana bhūmikāsu divya aṅganā jaghana pṛṣṭha śilā talāsu 
SA_T10_cansisyu-136	yā mugdhamugdhaharaṇīgaṇasevitāsu niḥsaṅgacārusubhagāsu vanasthalīṣu // Śl_68 //	yāḥ mugdha mugdha haraṇī gaṇa sevitāsu niḥsaṅga cāru subhagāsu vana sthalīṣu 
SA_T10_cansisyu-137	divyāṅganāparimalāvilaye nibhinnasaṃtānakastavakahāsavitaṇvanīṣu /	divya aṅganā parimalā vilaye nibhinna saṃtānaka stavaka hāsa vitaṇvanīṣu 
SA_T10_cansisyu-138	kiṃ sā ratiḥ surasaritsu viviktaramyatīrāsu yā śucijalāsu vane nadīṣu // Śl_69 //	kim sā ratiḥ sura saritsu vivikta ramya tīrāsu yā śuci jalāsu vane nadīṣu 
SA_T10_cansisyu-139	viśālāḥ śailānāṃ viratajanasaṃpātasubhagā guhā gāḍhābhogā haritavanalekhāparikarāḥ /	viśālāḥ śailānām virata jana saṃpāta subhagāḥ guhāḥ gāḍha ābhogāḥ harita vana lekhā parikarāḥ 
SA_T10_cansisyu-140	sarittīrāsannā surajamadhurairnirjanaravairna gamyāḥ kleśāgnerayamiti vadantīva pathikān // Śl_70 //	sarit tīra āsannā suraja madhuraiḥ nirjana ravaiḥ na gamyāḥ kleśa agneḥ ayam iti vadanti iva pathikān 
SA_T10_cansisyu-141	māyāmarīcidakacandrataraṃgakalpāḥ kāmā jinena gaditā vibhavāḥ striyaśca /	māyā marīci daka candra taraṃga kalpāḥ kāmāḥ jinena gaditāḥ vibhavāḥ striyaḥ ca 
SA_T10_cansisyu-142	svapnāntadurlabhitavibhramavipralabdhā bālāḥ patanti nirayeṣvapi yeṣu saktāḥ // Śl_71 //	svapna anta durlabhita vibhrama vipralabdhāḥ bālāḥ patanti nirayeṣu api yeṣu saktāḥ 
SA_T10_cansisyu-143	āpātamātramadhurā viṣayā viṣaśca ghorā viṣākakaṭukā viṣayā viṣaśca /	āpāta mātra madhurāḥ viṣayāḥ viṣaḥ ca ghorāḥ viṣāka kaṭukāḥ viṣayāḥ viṣaḥ ca 
SA_T10_cansisyu-144	mohāndhakāragahanā viṣayā viṣaśca durvāravegacapalā viṣayā viṣaśca // Śl_72 //	moha andhakāra gahanāḥ viṣayāḥ viṣaḥ ca durvāra vega capalāḥ viṣayāḥ viṣaḥ ca 
SA_T10_cansisyu-145	kāmā viṣaśca viṣayāśca nirūpyamānāḥ śreyo viṣaṃ na viṣayā viṣamasvabhāvāḥ /	kāmāḥ viṣaḥ ca viṣayāḥ ca nirūpyamānāḥ śreyaḥ viṣam na viṣayāḥ viṣama svabhāvāḥ 
SA_T10_cansisyu-146	ekatra janmani viṣaṃ viṣatāṃ prayāti janmāntare 'pi viṣayā viṣatāṃ prayānti // Śl_73 //	ekatra janmani viṣam viṣa tām prayāti janmāntare pi viṣayāḥ viṣa tām prayānti 
SA_T10_cansisyu-147	viṣasya viṣayāṇāṃ ca dūramatyantagocaram /	viṣasya viṣayāṇām ca dūram atyanta gocaram 
SA_T10_cansisyu-148	upayuktaṃ viṣaṃ hanti viṣayāḥ smaraṇādapi // Śl_74 //	upayuktam viṣam hanti viṣayāḥ smaraṇāt api 
SA_T10_cansisyu-149	saṃsṛṣṭaṃ vrajati viṣaṃ viṣeṇa śāntiṃ sanmantrairagadadharaiśca sādhyamānam /	saṃsṛṣṭam vrajati viṣam viṣeṇa śāntim sat mantraiḥ agada dharaiḥ ca sādhyamānam 
SA_T10_cansisyu-150	yuktaṃ vā bhavati viṣaṃ hitāya nṝṇāṃ na tvevaṃ viṣayamahāviṣaṃ kadācit // Śl_75 //	yuktam vā bhavati viṣam hitāya nṝṇām na tu evam viṣaya mahā viṣam kadācid 
SA_T10_cansisyu-151	yadvadvṛṣo viṣamakūpataṭāntatrūḍho dūrvāpravālalavalālasamānasaḥ san /	yadvat vṛṣaḥ viṣama kūpa taṭa anta trūḍhaḥ dūrvā pravāla lava lālasa mānasaḥ san 
SA_T10_cansisyu-152	śvabhre patatyatha ca nāstu ta eva lābhastadvatsukhānvitamatiḥ khalu jīvalokaḥ // Śl_76 //	śvabhre patati atha ca nā astu te eva lābhaḥ tadvat sukha anvita matiḥ khalu jīva lokaḥ 
SA_T10_cansisyu-153	mandākinījalarayākulitālakābhiḥ krīḍāvihāramanubhūya sahāpsarobhiḥ /	mandākinī jala raya ākulita alakābhiḥ krīḍā vihāram anubhūya saha apsarobhiḥ 
SA_T10_cansisyu-154	bhūyo bhramanti kharavaitaraṇe taraṃgasaṃparkajarjaritadāruṇaduḥkhabhājaḥ // Śl_77 //	bhūyas bhramanti khara vaitaraṇe taraṃga saṃparka jarjarita dāruṇa duḥkha bhājaḥ 
SA_T10_cansisyu-155	āstīrṇakalpatarupallvasaṃstareṣu kāntāsakhāḥ suravaneṣu makhaṃ vihṛtya /	āstīrṇa kalpataru pallva saṃstareṣu kāntā sakhāḥ sura vaneṣu makham vihṛtya 
SA_T10_cansisyu-156	bhūyo bhramanti niśitākulaśastrapātavicchinnagātramasipattravanasthalīṣu // Śl_78 //	bhūyas bhramanti niśita ākula śastra pāta vicchinna gātram asi pattra vana sthalīṣu 
SA_T10_cansisyu-157	sparśe sukhāsu padapātanatonnatāsu merornitambapadavīṣu ciraṃ vihṛtya /	sparśe sukhāsu pada pāta nata unnatāsu meroḥ nitamba padavīṣu ciram vihṛtya 
SA_T10_cansisyu-158	uttaptasaikatakukūlakṛśānurāśiṃ saṃsīryamāṇacaraṇorubhujo bhramanti // Śl_79 //	uttapta saikata kukūla kṛśānu rāśim saṃsīryamāṇa caraṇa ūru bhujaḥ bhramanti 
SA_T10_cansisyu-159	gatvā divaṃ mukharabhāsurakiṅkanīkahārāvalīnikaradanturitairvimānaiḥ /	gatvā divam mukhara bhāsura kiṅkanīka hāra āvalī nikara danturitaiḥ vimānaiḥ 
SA_T10_cansisyu-160	ghoraṃ sthirāśrayamameyamanantapāramandhaṃ tamaḥ punaradhaḥśirasā patanti // Śl_80 //	ghoram sthira āśrayam ameyam ananta pāram andham tamaḥ punar adhas śirasā patanti 
SA_T10_cansisyu-161	śakro 'pi yatra surakiṃnaranāgayakṣamauliprabhāprakarapiñjarapādapīṭhaḥ /	yatra sura kiṃnara nāga yakṣa mauli prabhā prakara piñjara pāda pīṭhaḥ 
SA_T10_cansisyu-162	karmānilākulagatiḥ kugatiḥ prayāti ko nāma tatra puruṣo na bhayaṃ bhajeta // Śl_81 //	karma anila ākula gatiḥ kugatiḥ prayāti kaḥ nāma tatra puruṣaḥ na bhayam bhajeta 
SA_T10_cansisyu-163	pramlāyamānakusumāḥ śru x x x digdhā mlānāmbarāḥ karuṇadīkṣitabandhuvargāḥ /	pramlāyamāna kusumāḥ śru x x x digdhāḥ mlāna ambarāḥ karuṇa dīkṣita bandhu vargāḥ 
SA_T10_cansisyu-164	duḥkhaṃ paraṃ yadamarā maraṇe vrajanti tanmānavā na jalabudbudalolajīvāḥ // Śl_82 //	duḥkham param yat amarāḥ maraṇe vrajanti tat mānavāḥ na jala budbuda lola jīvāḥ 
SA_T10_cansisyu-165	duḥkhāgniprakaranirodhabhairave 'sminyaloke vahati janaḥ sukhābhimānam /	duḥkha agni prakara nirodha bhairave smin yaloke vahati janaḥ sukha abhimānam 
SA_T10_cansisyu-166	tanmatyorvadanamapāvṛtaṃ viśālaṃ tadbījaṃ punarapi janmapādapasya // Śl_83 //	tad matyoḥ vadanam apāvṛtam viśālam tat bījam punar api janma pādapasya 
SA_T10_cansisyu-167	taṃ tṛṣṇāmayadṛḍhadīrghatantubaddhaṃ paryastapraṇihitabhīmakāladaṇḍam /	tam tṛṣṇā āmaya dṛḍha dīrgha tantu baddham paryasta praṇihita bhīma kāla daṇḍam 
SA_T10_cansisyu-168	sattvānāṃ bhavajaladhau pariplutānāṃ matsyanāṃ baḍiśamivāntakena dattam // Śl_84 //	sattvānām bhava jaladhau pariplutānām baḍiśam iva antakena dattam 
SA_T10_cansisyu-169	kumbhīpākakvathitakalilāduṣṇasaṃrambhavegātkṛtvodgrīvaṃ kṣaṇamapi sukhaṃ labdhaniśvāsamokṣāḥ /	kumbhīpāka kvathita kalilāt uṣṇa saṃrambha vegāt kṛtvā udgrīvam kṣaṇam api sukham labdha niśvāsa mokṣāḥ 
SA_T10_cansisyu-170	krodhāpūrṇaiḥ subahubhirayomudgaraistāḍyamānā manyate taṃ paramiva sukhaṃ nārakā yadvadeva // Śl_85 //	krodha āpūrṇaiḥ su bahubhiḥ ayaḥ mudgaraiḥ tāḍyamānā manyate tam param iva sukham nārakāḥ yadvat eva 
SA_T10_cansisyu-171	tadvadduḥkhairaniśamavaśo dāruṇaiḥ pīḍyamānastāvatkālaṃ jaraṇamaṇarakṣobhamuktaḥ kathaṃcit /	tadvat duḥkhaiḥ aniśam avaśaḥ dāruṇaiḥ pīḍyamānaḥ tāvatkālam jaraṇa maṇara kṣobha muktaḥ kathaṃcid 
SA_T10_cansisyu-172	mandībhūte kṣaṇamapi nije duḥsahe duḥkhavahnau sarvo lokastanusukhalavagrāmatṛṣṇāṃ karoti // Śl_86 //	mandībhūte kṣaṇam api nije duḥsahe duḥkha vahnau sarvaḥ lokaḥ tanu sukha lava grāma tṛṣṇām karoti 
SA_T10_cansisyu-173	yāvadyāvajjagati sakale jāyate saukhyasaṃjñā tāvattāvadbahutaraśikho jāyate rāgabahniḥ /	yāvat yāvat jagati sakale jāyate saukhya saṃjñā tāvat tāvat bahutara śikhaḥ jāyate rāga bahniḥ 
SA_T10_cansisyu-174	yāvadyāvadvisarati śubhā bhāvanā bhāvyamānā tāvattāvadbahalataratāmeti mohāndhakāram // Śl_87 //	yāvat yāvat visarati śubhā bhāvanā bhāvyamānā tāvat tāvat bahalatara tām eti moha andhakāram 
SA_T10_cansisyu-175	yāvadyāvanniyatamaśubhā bhāvanā yāti vṛddhim /	yāvat yāvat niyatam aśubhā bhāvanā yāti vṛddhim 
SA_T10_cansisyu-176	tāvattāvattaralataratamiti mohāndhakāram // Śl_88 //	tāvat tāvat taralataratam iti moha andhakāram 
SA_T10_cansisyu-177	durgandhipūtivikṛtairaravindamindumindīvaraṃ ca tulayanti yadāṅganāṅgaiḥ /	durgandhi pūti vikṛtaiḥ aravindam indum indīvaram ca tulayanti yadā aṅganā aṅgaiḥ 
SA_T10_cansisyu-178	tasyānṛtasya phalamugramidaṃ kavīnāṃ tāsveva garbhanilayaṃ padamī viśanti // Śl_89 //	tasya anṛtasya phalam ugram idam kavīnām tāsu eva garbha nilayam pad amī viśanti 
SA_T10_cansisyu-179	kā saugatirjagati yā śataśo na yātā kiṃ tatsukhaṃ yadaśakṛnna purānubhūtam /	kā saugatiḥ jagati yā śataśas na yātā kim tat sukham yat aśakṛt na purā anubhūtam 
SA_T10_cansisyu-180	kāstāḥ śriyaścapalacāmaracāruhāsāḥ prāptā na yāstadapi vardhata eva rāgaḥ // Śl_90 //	kāḥ tāḥ śriyaḥ capala cāmara cāru hāsāḥ prāptāḥ na yāḥ tat api vardhate eva rāgaḥ 
SA_T10_cansisyu-181	nadyo na tā na vihṛtaṃ pulineṣu yāsāṃ sthānaṃ na tajjagati yatra kṛto na vāsaḥ /	nadyaḥ na tāḥ na vihṛtam pulineṣu yāsām sthānam na tat jagati yatra kṛtaḥ na vāsaḥ 
SA_T10_cansisyu-182	vyomnāpi tanna padamasti na yatra yātaṃ duṣpūraṇastadapi vardhata eva rāgaḥ // Śl_91 //	vyomnā api tat na padam asti na yatra yātam duṣpūraṇaḥ tat api vardhate eva rāgaḥ 
SA_T10_cansisyu-183	duḥkhaṃ na tadyadasakṛnna purānubhūtaṃ kāmā na te jagati yairiha tṛptirāsīt /	duḥkham na tat yat asakṛt na purā anubhūtam kāmāḥ na te jagati yaiḥ iha tṛptiḥ āsīt 
SA_T10_cansisyu-184	sattvo na so 'sti jaṭhare śayitaṃ na yasya saṃsāriṇastadapi nāsti kathaṃ virāgaḥ // Śl_92 //	sattvaḥ na saḥ sti jaṭhare śayitam na yasya saṃsāriṇaḥ tat api nā asti katham virāgaḥ 
SA_T10_cansisyu-185	atyāyate jagati janmaparigrahe 'sminduḥkhe sukhe ca bahuśaḥ parivartamānaḥ /	atyāyate jagati janma parigrahe smin duḥkhe sukhe ca bahuśas parivartamānaḥ 
SA_T10_cansisyu-186	nāsau jano jagati yo na babhūva bandhurdveṣoragastadapi tiṣṭhati bhīmabhogaḥ // Śl_93 //	na asau janaḥ jagati yaḥ na babhūva bandhuḥ dveṣa uragaḥ tat api tiṣṭhati bhīma bhogaḥ 
SA_T10_cansisyu-187	yaiḥ sārdhametya hasitaṃ lalitaṃ pragītamekatra pītamaśitaṃ ca kṛtāśca goṣṭhyaḥ /	yaiḥ sārdham etya hasitam lalitam pragītam ekatra pītam aśitam ca kṛtāḥ ca goṣṭhyaḥ 
SA_T10_cansisyu-188	kālakrameṇa gamitāḥ kati ke 'pi ramyā nītāḥ samāśca viṣamāśca daśāḥ kathaṃcit // Śl_94 //	kāla krameṇa gamitāḥ kati ke pi ramyāḥ nītāḥ samāḥ ca viṣamāḥ ca daśāḥ kathaṃcid 
SA_T10_cansisyu-189	tānārjavaṃ javavivartanadṛṣṭanaṣṭānāvartamadhyapatitāniva vīkṣyamāṇaḥ /	tān ārjavam java vivartana dṛṣṭa naṣṭa an āvarta madhya patitān iva vīkṣyamāṇaḥ 
SA_T10_cansisyu-190	saṃsārasāgaragatānapahāya bandhūnekaḥ prayāti yadi nāsti tataḥ kṛtaghnaḥ // Śl_95 //	saṃsāra sāgara gatān apahāya bandhūn ekaḥ prayāti yadi nā asti tatas kṛtaghnaḥ 
SA_T10_cansisyu-191	aṅkasthitena śiśunā vivaśena yāsāṃ pītaḥ payodhararasaṃ praṇayānuyātaḥ /	aṅka sthitena śiśunā vivaśena yāsām pītaḥ payodhara rasam praṇaya anuyātaḥ 
SA_T10_cansisyu-192	tanniṣphalapracuradurlalitaikabhājaḥ ko nāma dasyurapi hātumihotsaheta // Śl_96 //	tad niṣphala pracura durlalita eka bhājaḥ kaḥ nāma dasyuḥ api hātum iha utsaheta 
SA_T10_cansisyu-193	yā saṃsthito 'yamudare 'pi kṛtāvakāśo yāḥ snehaviklavadhiyaḥ ślathamenamūhuḥ /	saṃsthitaḥ yam udare pi kṛta avakāśaḥ yāḥ sneha viklava dhiyaḥ ślatham enam ūhuḥ 
SA_T10_cansisyu-194	tā duḥkhitā aśaraṇāḥ kṛpaṇā vihāya ko nāma śatrurapi gantumihotsaheta // Śl_97 //	tāḥ duḥkhitāḥ aśaraṇāḥ kṛpaṇāḥ vihāya kaḥ nāma śatruḥ api gantum iha utsaheta 
SA_T10_cansisyu-195	vikīrṇe duḥkhaughairjagati vivaśe 'sminnaśaraṇe parārthe yadduḥkhaṃ tadiha sukhamāhuḥ supuruṣāḥ /	vikīrṇe duḥkha oghaiḥ jagati vivaśe smin aśaraṇe parārthe yat duḥkham tat iha sukham āhuḥ su puruṣāḥ 
SA_T10_cansisyu-196	kṣaṇaṃ kṣuttṛṣṇoṣṇaśramavigamaramyānarucaḥ paraṃ kṛtvā teṣāmapi yadiha ka ivāsya pratisamaḥ // Śl_98 //	kṣaṇam kṣudh tṛṣṇā uṣṇa śrama vigama ramyāna rucaḥ param kṛtvā teṣām api yat iha kaḥ iva asya pratisamaḥ 
SA_T10_cansisyu-197	na sāramyairyā naiva ca nṛpatilakṣmīparikarairna dārairnāpatyairna surabhavane nāsuragatau /	na sāramyaiḥ yāḥ nā eva ca nṛpati lakṣmī parikaraiḥ na dāraiḥ nā apatyaiḥ na sura bhavane nā asura gatau 
SA_T10_cansisyu-198	kathaṃcitsaṃprāpyaṃ x viṣayasukhaṃ bhogaparamairlabhante yā prītiṃ parahitasukhādhānaniratāḥ // Śl_99 //	kathaṃcid saṃprāpyam viṣaya sukham bhoga paramaiḥ labhante yā prītim para hita sukha ādhāna niratāḥ 
SA_T10_cansisyu-199	svayaṃ ghāsagrāsaṃ paśurapi karotyeva sulabhaṃ yadṛcchā labdhaṃ vā pibati salilaṃ gāḍhatṛṣitaḥ /	svayam ghāsa grāsam paśuḥ api karoti eva sulabham yadṛcchā labdham vā pibati salilam gāḍha tṛṣitaḥ 
SA_T10_cansisyu-200	parasyārtha kartuṃ yadiha puruṣo 'yaṃ prayatate tadasya svaṃ tejaḥ sukhamidamaho pauruṣamidam // Śl_100 //	parasya artha kartum yat iha puruṣaḥ yam prayatate tat asya svam tejaḥ sukham idam aho pauruṣam idam 
SA_T10_cansisyu-201	yadālokaṃ kuvan bhramati raviraśrāntaturagaḥ sadālokaṃ dhatte yadagaṇitabhārā vasumatī /	yad ālokam bhramati raviḥ aśrānta turagaḥ sat ālokam dhatte yat agaṇita bhārā vasumatī 
SA_T10_cansisyu-202	na sa svārthaḥ kaścitprakṛtiriyameva mahatāṃ yadete lokānāṃ hitasukharasaikāntarasikāḥ // Śl_101 //	na sa sva arthaḥ kaścid prakṛtiḥ iyam eva mahatām yat ete lokānām hita sukha rasa ekānta rasikāḥ 
SA_T10_cansisyu-203	avidyādhūmrāndhabhramaparigatavyākulagatipradīpte duḥkhāgnau patitamavaśaṃ vīkṣya bhuvanam /	avidyā dhūmra andha bhrama parigata vyākula gati pradīpte duḥkha agnau patitam avaśam vīkṣya bhuvanam 
SA_T10_cansisyu-204	sphuradvahnijvālā pramathitaśiroveṣṭananibhā yātante ye 'trādbhuta iha puruṣāste sukṛtinaḥ // Śl_102 //	sphurat vahni jvālā pramathita śiroveṣṭana nibhāḥ yātante ye iha puruṣāḥ te su kṛtinaḥ 
SA_T10_cansisyu-205	avīciṃ gāhante hutavahaśikhāpūritamapi prasarpadromāñcā himanikaracandrāṃśuśiśiram /	avīcim gāhante hutavaha śikhā pūritam api prasarpat romāñcāḥ hima nikara candra aṃśu śiśiram 
SA_T10_cansisyu-206	parārthe x x x sphuṭanalinahāsāpi nalinī karotyeṣāṃ tāpaṃ hutavahaśikhāsaṃhatiriva // Śl_103 //	para arthe x x x sphuṭa nalina hāsā api nalinī karoti eṣām tāpam hutavaha śikhā saṃhatiḥ iva 
SA_T10_cansisyu-207	parahitakaraṇāya baddhakakṣāḥ sukhamasipattravane vasanti santaḥ /	para hita karaṇāya baddha kakṣāḥ sukham asipattravane vasanti santaḥ 
SA_T10_cansisyu-208	na punaramarasundarīsahāyāḥ kṣaṇamapi nandanakānane ramante // Śl_104 //	na punar amara sundarī sahāyāḥ kṣaṇam api nandana kānane ramante 
SA_T10_cansisyu-209	aśaraṇajanatāraṇāya tīrṇāḥ punarapi vaitaraṇīṃ taranti dhīrāḥ /	aśaraṇa jana tāraṇāya tīrṇāḥ punar api vaitaraṇīm taranti dhīrāḥ 
SA_T10_cansisyu-210	na tu gaganasarittaraṃgabhaṅgavyatikarasaṅgasukhaṃ svayaṃ bhajante // Śl_105 //	na tu gagana sarit taraṃga bhaṅga vyatikara saṅga sukham svayam bhajante 
SA_T10_cansisyu-211	iti sucaritaratnaṃ bhūṣaṇaṃ bhūṣaṇānāṃ śivamamṛtamudāraṃ bhāsuraṃ bhāsurāṇām /	iti su carita ratnam bhūṣaṇam bhūṣaṇānām śivam amṛtam udāram bhāsuram bhāsurāṇām 
SA_T10_cansisyu-212	asulabhamakṛtajñairnandanaṃ nandanānāṃ bhaja samasukhahetuṃ maṅgalaṃ maṅgalānām // Śl_106 //	a sulabham a kṛtajñaiḥ nandanam nandanānām bhaja sama sukha hetum maṅgalam maṅgalānām 
SA_T10_cansisyu-213	sugatavacanapuṣpaṃ sarvadā sevanīyaṃ phalati phalamudāraṃ puṣpameva drumāṇām /	sugata vacana puṣpam sarvadā sevanīyam phalati phalam udāram puṣpam eva drumāṇām 
SA_T10_cansisyu-214	sugatavacanapuṣpādartharāśirniṣevyo madhuni mudhakarāṇāṃ yasya vāñchāprakarṣam // Śl_107 //	sugata vacana puṣpāt artha rāśiḥ niṣevyaḥ madhuni mudha karāṇām yasya vāñchā prakarṣam 
SA_T10_cansisyu-215	visṛja viṣayānnītyākīrṇāṃ kṣaṇavyayasaṅgino bhaja samasukhaṃ sākāṅkṣaṃ kṛtāntabhayojjhitam /	visṛja viṣayān nīti ākīrṇām kṣaṇa vyaya saṅginaḥ bhaja sama sukham sa ākāṅkṣam kṛtānta bhaya ujjhitam 
SA_T10_cansisyu-216	vikara timiraṃ mohavyājaṃ vimokṣayathārgalaṃ na khalu suciraṃ nidrāyante sadaśvakiśorakāḥ // Śl_108 //	vikara timiram moha vyājam vimokṣayatha argalam na khalu su ciram nidrāyante sat aśva kiśorakāḥ 
SA_T10_cansisyu-217	vinayavisaro vīryaskandhaḥ kṣamādamapallavaḥ śamathakusumaḥ prajñāśākhaḥ pradānaghanacchadaḥ /	                                  
SA_T10_cansisyu-218	praṇidhiśikharaḥ śīlacchāyaḥ praśāntiphalaprado bhava bhava marau tāpārtānāṃ tvamekamahādrumaḥ // Śl_109 //	praṇidhi śikharaḥ śīla chāyaḥ praśānti phala pradaḥ bhava bhava marau tāpa ārtānām tvam eka mahā drumaḥ 
SA_T10_cansisyu-219	bahujanahito mābhairvādapradānamahāsvanaḥ pṛthutaraśodhārāsāraḥ kṛpānilacoditaḥ /	bahu jana hitaḥ mā bhaiḥ vāda pradāna mahā svanaḥ pṛthutara śodhārā sāraḥ kṛpā anila coditaḥ 
SA_T10_cansisyu-220	praśamitarajaḥ śīlacchāyāvibhūṣitabhūtalo bhava bhava marau tāpārtānāṃ tvamekamahāghanaḥ // Śl_110 //	praśamita rajaḥ śīla chāyā vibhūṣita bhū talaḥ bhava bhava marau tāpa ārtānām tvam eka mahā ghanaḥ 
SA_T10_cansisyu-221	prakaṭavipulaṃ paṅkāgādhaḥ prasannatarāśrayaḥ satataśiśiro jālavyālapramādavivarjitaḥ /	prakaṭa vipulam paṅka agādhaḥ prasannatara āśrayaḥ satata śiśiraḥ jāla vyāla pramāda vivarjitaḥ 
SA_T10_cansisyu-222	prakṛtisubhagastṛṣṇācchedāvimardabharakṣamo bhava bhava marau tāpārtānāṃ tvamekamahāhradaḥ // Śl_111 //	prakṛti subhagaḥ tṛṣṇā cheda a vimarda bhara kṣamaḥ bhava bhava marau tāpa ārtānām tvam eka mahā hradaḥ 
SA_T10_cansisyu-223	iti nigadatā yadupārjitaṃ puṇyaṃ mayā kiyatsugatacarite kṛtvā śraddhāmanena jano 'khilaḥ /	iti nigadatā yat upārjitam puṇyam mayā kiyat sugata carite kṛtvā śraddhām anena jano khilaḥ 
SA_T10_cansisyu-224	satatasukhito ramyābhogaḥ samṛddhamanorathaḥ parahitarataḥ sarvajñatvaṃ prayātu tataḥ śanaiḥ // Śl_112 //	satata sukhitaḥ ramya ābhogaḥ samṛddha manorathaḥ para hita rataḥ sarvajña tvam prayātu tatas śanais 
SA_T10_cansisyu-225	karatalasamāḥ spaṣṭālokāḥ praśāntakṛśānavaḥ sthalakamalinīpattracchannā bisāṅkuradanturāḥ /	kara tala samāḥ spaṣṭa ālokāḥ praśānta kṛśānavaḥ sthala kamalinī pattra channāḥ bisa aṅkura danturāḥ 
SA_T10_cansisyu-226	śucisurabhayaḥ sphullāmbhojairvibhūṣitabhūmayo dadhatu narakāḥ sphītāṃ śobhāṃ saśīkaravāyavaḥ // Śl_113 //	śuci surabhayaḥ sphulla ambhojaiḥ vibhūṣita bhūmayaḥ dadhatu narakāḥ sphītām śobhām sa śīkara vāyavaḥ 
SA_T10_cansisyu-227	vijitaṃvirutamārānīkāḥ kṛtābhayaghoṣaṇā gaganasalilakrīḍā ramyā sameta narāmarāḥ /	vijita aṃviruta māra anīkāḥ kṛta abhaya ghoṣaṇā gagana salila krīḍā ramyā sameta nara amarāḥ 
SA_T10_cansisyu-228	jananamaraṇakleśāyāsaprabandhavighātino diśi diśi sadā buddhotpādā bhavantu samīhitāḥ // Śl_114 //	janana maraṇa kleśa āyāsa prabandha vighātinaḥ diśi diśi sadā buddha utpādāḥ bhavantu samīhitāḥ 
SA_T10_cansisyu-229	bhavatu jagatāṃ dharmāmodaḥ prabandhamahotsavaḥ suciraguṇitā mṛtyorbandhyā bhavantu manorathāḥ /	bhavatu jagatām dharma āmodaḥ prabandha mahā utsavaḥ su cira guṇitāḥ mṛtyoḥ bandhyāḥ bhavantu manorathāḥ 
SA_T10_cansisyu-230	munijanakathāgoṣṭhībandhaiḥ samāvṛtavarṣibhiḥ satataśiśiraḥ subhagacandrālokaḥ prayātu kṛtārthatām // Śl_115 //	muni jana kathā goṣṭhī bandhaiḥ samāvṛta varṣibhiḥ satata śiśiraḥ subhaga candra ālokaḥ prayātu kṛtārtha tām 
SA_T10_cansisyu-231	// iti śiṣyalekhanāma dharmakāvyaṃ samāptam //	iti śiṣya lekha nāma dharmakāvyam samāptam 
SA_T10_cansisyu-232	/ kṛtirācāryacandragomipādasya //	kṛtiḥ ācārya candragomi pādasya 
