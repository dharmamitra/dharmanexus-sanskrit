segmentnr	original	analyzed
SA_GK19_kakumspu-0	asty uttarasyāṃ diśi devatātmā himālayo nāma nagādhirājaḥ /	asti uttarasyām diśi devatā ātmā himālayaḥ nāma naga adhirājaḥ 
SA_GK19_kakumspu-1	pūrvāparau toyanidhī vigāhya sthitaḥ pṛthivyā iva mānadaṇḍaḥ // Ks_1.1 //	pūrva aparau toyanidhī vigāhya sthitaḥ pṛthivyāḥ iva māna daṇḍaḥ 
SA_GK19_kakumspu-2	yaṃ sarvaśailāḥ parikalpya vatsaṃ merau sthite dogdhari dohadakṣe /	yam sarva śailāḥ parikalpya vatsam merau sthite dogdhari doha dakṣe 
SA_GK19_kakumspu-3	bhāsvanti ratnāni mahauṣadhīś ca pṛthūpadiṣṭāṃ duduhur dharitrīm // Ks_1.2 //	bhāsvanti ratnāni mahā auṣadhīḥ ca pṛthu upadiṣṭām duduhuḥ dharitrīm 
SA_GK19_kakumspu-4	anantaratnaprabhavasya yasya himaṃ na saubhāgyavilopi jātam /	ananta ratna prabhavasya yasya himam na saubhāgya vilopi jātam 
SA_GK19_kakumspu-5	eko hi doṣo guṇasaṃnipāte nimajjatīndoḥ kiraṇeṣv ivāṅkaḥ // Ks_1.3 //	ekaḥ hi doṣaḥ guṇa saṃnipāte nimajjati indoḥ kiraṇeṣu iva aṅkaḥ 
SA_GK19_kakumspu-6	yaś cāpsarovibhramamaṇḍanānāṃ saṃpādayitrīṃ śikharair bibharti /	yaḥ ca apsaraḥ vibhrama maṇḍanānām saṃpādayitrīm śikharaiḥ bibharti 
SA_GK19_kakumspu-7	balāhakacchedavibhaktarāgām akālasaṃdhyām iva dhātumattām // Ks_1.4 //	balāhaka cheda vibhakta rāgām akāla saṃdhyām iva dhātumat tām 
SA_GK19_kakumspu-8	āmekhalaṃ saṃcaratāṃ ghanānāṃ cchāyām adhaḥsānugatāṃ niṣevya /	āmekhalam saṃcaratām ghanānām chāyām adhas sa anugatām niṣevya 
SA_GK19_kakumspu-9	udvejitā vṛṣṭibhir āśrayante śṛṅgāṇi yasyātapavanti siddhāḥ // Ks_1.5 //	udvejitāḥ vṛṣṭibhiḥ āśrayante śṛṅgāṇi yasya ātapavanti siddhāḥ 
SA_GK19_kakumspu-10	padaṃ tuṣārasrutidhautaraktaṃ yasminn adṛṣṭvāpi hatadvipānām /	padam tuṣāra sruti dhauta raktam yasmin a dṛṣṭvā api hata dvipānām 
SA_GK19_kakumspu-11	vidanti mārgaṃ nakharandhramuktair muktāphalaiḥ kesariṇāṃ kirātāḥ // Ks_1.6 //	vidanti mārgam nakha randhra muktaiḥ muktāphalaiḥ kesariṇām kirātāḥ 
SA_GK19_kakumspu-12	nyastākṣarā dhāturasena yatra bhūrjatvacaḥ kuñjarabinduśoṇāḥ /	nyasta akṣarāḥ dhātu rasena yatra bhūrja tvacaḥ kuñjara bindu śoṇāḥ 
SA_GK19_kakumspu-13	vrajanti vidyādharasundarīṇām anaṅgalekhakriyayopayogam // Ks_1.7 //	vrajanti vidyādhara sundarīṇām anaṅga lekha kriyayā upayogam 
SA_GK19_kakumspu-14	yaḥ pūrayan kīcakarandhrabhāgān darīmukhotthena samīraṇena /	yaḥ pūrayan kīcaka randhra bhāgān darīmukha utthena samīraṇena 
SA_GK19_kakumspu-15	udgāsyatām icchati kiṃnarāṇāṃ tānapradāyitvam ivopagantum // Ks_1.8 //	udgāsyatām icchati kiṃnarāṇām tāna pradāyi tvam iva upagantum 
SA_GK19_kakumspu-16	kapolakaṇḍūḥ karibhir vinetuṃ vighaṭṭitānāṃ saraladrumāṇām /	kapola kaṇḍūḥ karibhiḥ vinetum vighaṭṭitānām sarala drumāṇām 
SA_GK19_kakumspu-17	yatra srutakṣīratayā prasūtaḥ sānūni gandhaḥ surabhīkaroti // Ks_1.9 //	yatra sruta kṣīra tayā prasūtaḥ sānūni gandhaḥ surabhīkaroti 
SA_GK19_kakumspu-18	vanecarāṇāṃ vanitāsakhānāṃ darīgṛhotsaṅganiṣaktabhāsaḥ /	vanecarāṇām vanitā sakhānām darī gṛha utsaṅga niṣakta bhāsaḥ 
SA_GK19_kakumspu-19	bhavanti yatrauṣadhayo rajanyām atailapūrāḥ suratapradīpāḥ // Ks_1.10 //	bhavanti yatra oṣadhayaḥ rajanyām a taila pūrāḥ surata pradīpāḥ 
SA_GK19_kakumspu-20	udvejayaty aṅgulipārṣṇibhāgān mārge śilībhūtahime 'pi yatra /	udvejayati aṅguli pārṣṇi bhāgān mārge śilībhūta hime yatra 
SA_GK19_kakumspu-21	na durvahaśroṇipayodharārtā bhindanti mandāṃ gatim aśvamukhyaḥ // Ks_1.11 //	na durvaha śroṇi payodhara ārtāḥ bhindanti mandām gatim aśvamukhyaḥ 
SA_GK19_kakumspu-22	divākarād rakṣati yo guhāsu līnaṃ divā bhītam ivāndhakāram /	divākarāt rakṣati yaḥ guhāsu līnam divā bhītam iva andhakāram 
SA_GK19_kakumspu-23	kṣudre 'pi nūnaṃ śaraṇaṃ prapanne mamatvam uccaiḥśirasāṃ satīva // Ks_1.12 //	kṣudre pi nūnam śaraṇam prapanne mamatvam uccais śirasām satī iva 
SA_GK19_kakumspu-24	lāṅgūlavikṣepavisarpiśobhair itas tataś candramarīcigauraiḥ /	lāṅgūla vikṣepa visarpi śobhaiḥ itas tatas candra marīci gauraiḥ 
SA_GK19_kakumspu-25	yasyārthayuktaṃ girirājaśabdaṃ kurvanti vālavyajanaiś camaryaḥ // Ks_1.13 //	yasya artha yuktam girirāja śabdam kurvanti vāla vyajanaiḥ camaryaḥ 
SA_GK19_kakumspu-26	yatrāṃśukākṣepavilajjitānāṃ yadṛcchayā kiṃpuruṣāṅganānām /	yatra aṃśuka ākṣepa vilajjitānām yadṛcchayā kiṃpuruṣa aṅganānām 
SA_GK19_kakumspu-27	darīgṛhadvāravilambibimbās tiraskariṇyo jaladā bhavanti // Ks_1.14 //	darī gṛha dvāra vilambi bimbāḥ tiraskariṇyaḥ jaladāḥ bhavanti 
SA_GK19_kakumspu-28	bhāgīrathīnirjharasīkarāṇāṃ voḍhā muhuḥ kampitadevadāruḥ /	bhāgīrathī nirjhara sīkarāṇām voḍhā muhur kampita devadāruḥ 
SA_GK19_kakumspu-29	yad vāyur anviṣṭamṛgaiḥ kirātair āsevyate bhinnaśikhaṇḍibarhaḥ // Ks_1.15 //	yat vāyuḥ anviṣṭa mṛgaiḥ kirātaiḥ āsevyate bhinna śikhaṇḍi barhaḥ 
SA_GK19_kakumspu-30	saptarṣihastāvacitāvaśeṣāṇy adho vivasvān parivartamānaḥ /	saptarṣi hasta avacita avaśeṣāṇi adhas vivasvān parivartamānaḥ 
SA_GK19_kakumspu-31	padmāni yasyāgrasaroruhāṇi prabodhayaty ūrdhvamukhair mayūkhaiḥ // Ks_1.16 //	padmāni yasya agra saroruhāṇi prabodhayati ūrdhva mukhaiḥ mayūkhaiḥ 
SA_GK19_kakumspu-32	yajñāṅgayonitvam avekṣya yasya sāraṃ dharitrīdharaṇakṣamaṃ ca /	yajñāṅga yoni tvam avekṣya yasya sāram dharitrī dharaṇa kṣamam ca 
SA_GK19_kakumspu-33	prajāpatiḥ kalpitayajñabhāgaṃ śailādhipatyaṃ svayam anvatiṣṭhat // Ks_1.17 //	prajāpatiḥ kalpita yajña bhāgam śaila ādhipatyam svayam anvatiṣṭhat 
SA_GK19_kakumspu-34	sa mānasīṃ merusakhaḥ pitṝṇāṃ kanyāṃ kulasya sthitaye sthitijñaḥ /	sa mānasīm meru sakhaḥ pitṝṇām kanyām kulasya sthitaye sthiti jñaḥ 
SA_GK19_kakumspu-35	menāṃ munīnām api mānanīyām ātmānurūpāṃ vidhinopayeme // Ks_1.18 //	menām munīnām api mānanīyām ātma anurūpām vidhinā upayeme 
SA_GK19_kakumspu-36	kālakrameṇātha tayoḥ pravṛtte svarūpayogye surataprasaṅge /	kāla krameṇa atha tayoḥ pravṛtte sva rūpa yogye surata prasaṅge 
SA_GK19_kakumspu-37	manoramaṃ yauvanam udvahantyā garbho 'bhavad bhūdhararājapatnyāḥ // Ks_1.19 //	manoramam yauvanam udvahantyāḥ garbhaḥ bhavat bhūdhara rāja patnyāḥ 
SA_GK19_kakumspu-38	asūta sā nāgavadhūpabhogyaṃ mainākam ambhonidhibaddhasakhyam /	asūta sā nāga vadhū upabhogyam mainākam ambhonidhi baddha sakhyam 
SA_GK19_kakumspu-39	kruddhe 'pi pakṣacchidi vṛtraśatrāv avedanājñaṃ kuliśakṣatānām // Ks_1.20 //	kruddhe pi pakṣacchidi vṛtraśatrau avedan ājñam kuliśa kṣatānām 
SA_GK19_kakumspu-40	athāvamānena pituḥ prayuktā dakṣasya kanyā bhavapūrvapatnī /	atha avamānena pituḥ prayuktā dakṣasya kanyā bhava pūrva patnī 
SA_GK19_kakumspu-41	satī satī yogavisṛṣṭadehā tāṃ janmane śailavadhūṃ prapede // Ks_1.21 //	satī satī yoga visṛṣṭa dehā tām janmane śaila vadhūm prapede 
SA_GK19_kakumspu-42	sā bhūdharāṇām adhipena tasyāṃ samādhimatyām udapādi bhavyā /	sā bhūdharāṇām adhipena tasyām samādhimatyām udapādi bhavyā 
SA_GK19_kakumspu-43	samyakprayogād aparikṣatāyāṃ nītāv ivotsāhaguṇena saṃpat // Ks_1.22 //	samyak prayogāt a parikṣatāyām nītau iva utsāha guṇena saṃpad 
SA_GK19_kakumspu-44	prasannadik pāṃsuviviktavātaṃ śaṅkhasvanānantarapuṣpavṛṣṭi /	prasanna diś pāṃsu vivikta vātam śaṅkha svana anantara puṣpa vṛṣṭi 
SA_GK19_kakumspu-45	śarīriṇāṃ sthāvarajaṅgamānāṃ sukhāya tajjanmadinaṃ babhūva // Ks_1.23 //	śarīriṇām sthāvara jaṅgamānām sukhāya tat janma dinam babhūva 
SA_GK19_kakumspu-46	tayā duhitrā sutarāṃ savitrī sphuratprabhāmaṇḍalayā cakāse /	tayā duhitrā sutarām savitrī sphurat prabhā maṇḍalayā 
SA_GK19_kakumspu-47	vidūrabhūmir navameghaśabdād udbhinnayā ratnaśalākayeva // Ks_1.24 //	vidūra bhūmiḥ nava megha śabdāt udbhinnayā ratna śalākayā iva 
SA_GK19_kakumspu-48	dine dine sā parivardhamānā labdhodayā cāndramasīva lekhā /	dine dine sā parivardhamānā labdha udayā cāndramasī iva lekhā 
SA_GK19_kakumspu-49	pupoṣa lāvaṇyamayān viśeṣāñ jyotsnāntarāṇīva kalāntarāṇi // Ks_1.25 //	pupoṣa lāvaṇya mayān viśeṣām jyotsnā antarāṇi iva kalā antarāṇi 
SA_GK19_kakumspu-50	tāṃ pārvatīty ābhijanena nāmnā bandhupriyāṃ bandhujano juhāva /	tām pārvatī iti ābhijanena nāmnā bandhu priyām bandhu janaḥ juhāva 
SA_GK19_kakumspu-51	u meti mātrā tapaso niṣiddhā paścād umākhyāṃ sumukhī jagāma // Ks_1.26 //	u mā iti mātrā tapasaḥ niṣiddhā paścāt umā ākhyām su mukhī jagāma 
SA_GK19_kakumspu-52	mahībhṛtaḥ putravato 'pi dṛṣṭis tasminn apatye na jagāma tṛptim /	mahībhṛtaḥ putravataḥ u pi dṛṣṭiḥ tasmin apatye na jagāma tṛptim 
SA_GK19_kakumspu-53	anantapuṣpasya madhor hi cūte dvirephamālā saviśeṣasaṅgā // Ks_1.27 //	ananta puṣpasya madhoḥ hi cūte dvirepha mālā sa viśeṣa saṅgā 
SA_GK19_kakumspu-54	prabhāmahatyā śikhayeva dīpas trimārgayeva tridivasya mārgaḥ /	prabhā mahatyā śikhayā iva dīpaḥ tri mārgayā iva tridivasya mārgaḥ 
SA_GK19_kakumspu-55	saṃskāravatyeva girā manīṣī tayā sa pūtaś ca vibhūṣitaś ca // Ks_1.28 //	saṃskāravatyā iva girā manīṣī tayā sa pūtaḥ ca vibhūṣitaḥ ca 
SA_GK19_kakumspu-56	mandākinīsaikatavedikābhiḥ sā kandukaiḥ kṛtrimaputrakaiś ca /	mandākinī saikata vedikābhiḥ sā kandukaiḥ kṛtrima putrakaiḥ ca 
SA_GK19_kakumspu-57	reme muhur madhyagatā sakhīnāṃ krīḍārasaṃ nirviśatīva bālye // Ks_1.29 //	reme muhur madhya gatā sakhīnām krīḍā rasam nirviśati iva bālye 
SA_GK19_kakumspu-58	tāṃ haṃsamālāḥ śaradīva gaṅgāṃ mahauṣadhiṃ naktam ivātmabhāsaḥ /	tām haṃsa mālāḥ śaradi iva gaṅgām mahauṣadhim naktam iva ātma bhāsaḥ 
SA_GK19_kakumspu-59	sthiropadeśām upadeśakāle prapedire prāktanajanmavidyāḥ // Ks_1.30 //	sthira upadeśām upadeśa kāle prapedire prāktana janma vidyāḥ 
SA_GK19_kakumspu-60	asaṃbhṛtaṃ maṇḍanam aṅgayaṣṭer anāsavākhyaṃ karaṇaṃ madasya /	asaṃbhṛtam maṇḍanam aṅga yaṣṭeḥ anāsava ākhyam karaṇam madasya 
SA_GK19_kakumspu-61	kāmasya puṣpavyatiriktam astraṃ bālyāt paraṃ sātha vayaḥ prapede // Ks_1.31 //	kāmasya puṣpa vyatiriktam astram bālyāt param sā atha vayaḥ prapede 
SA_GK19_kakumspu-62	unmīlitaṃ tūlikayeva citraṃ sūryāṃśubhir bhinnam ivāravindam /	unmīlitam tūlikayā iva citram sūrya aṃśubhiḥ bhinnam iva aravindam 
SA_GK19_kakumspu-63	babhūva tasyāś caturasraśobhi vapur vibhaktaṃ navayauvanena // Ks_1.32 //	babhūva tasyāḥ catur asra śobhi vapuḥ vibhaktam nava yauvanena 
SA_GK19_kakumspu-64	abhyunnatāṅguṣṭhanakhaprabhābhir nikṣepaṇād rāgam ivodgirantau /	abhyunnata aṅguṣṭha nakha prabhābhiḥ nikṣepaṇāt rāgam iva udgirantau 
SA_GK19_kakumspu-65	ājahratus taccaraṇau pṛthivyāṃ sthalāravindaśriyam avyavasthām // Ks_1.33 //	ājahratuḥ tad caraṇau pṛthivyām sthala aravinda śriyam a vyavasthām 
SA_GK19_kakumspu-66	sā rājahaṃsair iva saṃnatāṅgī gateṣu līlāñcitavikrameṣu /	sā rājahaṃsaiḥ iva saṃnata aṅgī gateṣu līlā āñcita vikrameṣu 
SA_GK19_kakumspu-67	vyanīyata pratyupadeśalubdhair āditsubhir nūpurasiñjitāni // Ks_1.34 //	vyanīyata pratyupadeśa lubdhaiḥ āditsubhiḥ nūpura siñjitāni 
SA_GK19_kakumspu-68	vṛttānupūrve ca na cātidīrghe jaṅghe śubhe sṛṣṭavatas tadīye /	vṛtta anupūrve ca na ca ati dīrghe jaṅghe śubhe sṛṣṭavataḥ tadīye 
SA_GK19_kakumspu-69	śeṣāṅganirmāṇavidhau vidhātur lāvaṇya utpādya ivāsa yatnaḥ // Ks_1.35 //	śeṣa aṅga nirmāṇa vidhau vidhātuḥ lāvaṇye utpādye iva āsa yatnaḥ 
SA_GK19_kakumspu-70	nāgendrahastās tvaci karkaśatvād ekāntaśaityāt kadalīviśeṣāḥ /	nāga indra hastāḥ tvaci karkaśa tvāt ekānta śaityāt kadalī viśeṣāḥ 
SA_GK19_kakumspu-71	labdhvāpi loke pariṇāhi rūpaṃ jātās tadūrvor upamānabāhyāḥ // Ks_1.36 //	labdhvā api loke pariṇāhi rūpam jātāḥ tad ūrvoḥ upamāna bāhyāḥ 
SA_GK19_kakumspu-72	etāvatā nanv anumeyaśobhaṃ kāñcīguṇasthānam aninditāyāḥ /	etāvatā nanu anumeya śobham kāñcī guṇa sthānam aninditāyāḥ 
SA_GK19_kakumspu-73	āropitaṃ yad giriśena paścād ananyanārīkamanīyam aṅkam // Ks_1.37 //	āropitam yat giriśena paścāt an anya nārī kamanīyam aṅkam 
SA_GK19_kakumspu-74	tasyāḥ praviṣṭā natanābhirandhraṃ rarāja tanvī navalomarājiḥ /	tasyāḥ praviṣṭā nata nābhi randhram rarāja tanvī nava lomarājiḥ 
SA_GK19_kakumspu-75	nīvīm atikramya sitetarasya tanmekhalāmadhyamaṇer ivārciḥ // Ks_1.38 //	nīvīm atikramya sitetarasya tad mekhalā madhya maṇeḥ iva arciḥ 
SA_GK19_kakumspu-76	madhyena sā vedivilagnamadhyā valitrayaṃ cāru babhāra bālā /	madhyena sā vedi vilagna madhyā vali trayam cāru babhāra bālā 
SA_GK19_kakumspu-77	ārohaṇārthaṃ navayauvanena kāmasya sopānam iva prayuktam // Ks_1.39 //	ārohaṇa artham nava yauvanena kāmasya sopānam iva prayuktam 
SA_GK19_kakumspu-78	anyonyam utpīḍayad utpalākṣyāḥ stanadvayaṃ pāṇḍu tathā pravṛddham /	anyonyam utpīḍayat utpala akṣyāḥ stana dvayam pāṇḍu tathā pravṛddham 
SA_GK19_kakumspu-79	madhye yathā śyāmamukhasya tasya mṛṇālasūtrāntaram apy alabhyam // Ks_1.40 //	madhye yathā śyāma mukhasya tasya mṛṇāla sūtra antaram api alabhyam 
SA_GK19_kakumspu-80	śirīṣapuṣpādhikasaukumāryau bāhū tadīyāv iti me vitarkaḥ /	śirīṣa puṣpa adhika saukumāryau bāhū tadīyau iti me vitarkaḥ 
SA_GK19_kakumspu-81	parājitenāpi kṛtau harasya yau kaṇṭhapāśau makaradhvajena // Ks_1.41 //	parājitena api kṛtau harasya yau kaṇṭha pāśau makaradhvajena 
SA_GK19_kakumspu-82	kaṇṭhasya tasyāḥ stanabandhurasya muktākalāpasya ca nistalasya /	kaṇṭhasya tasyāḥ stana bandhurasya muktā kalāpasya ca nistalasya 
SA_GK19_kakumspu-83	anyonyaśobhājananād babhūva sādhāraṇo bhūṣaṇabhūṣyabhāvaḥ // Ks_1.42 //	anyonya śobhā jananāt babhūva sādhāraṇaḥ bhūṣaṇa bhūṣya bhāvaḥ 
SA_GK19_kakumspu-84	candraṃ gatā padmaguṇān na bhuṅkte padmāśritā cāndramasīm abhikhyām /	candram gatā padma guṇān na bhuṅkte padma āśritā cāndramasīm abhikhyām 
SA_GK19_kakumspu-85	umāmukhaṃ tu pratipadya lolā dvisaṃśrayāṃ prītim avāpa lakṣmīḥ // Ks_1.43 //	umā mukham tu pratipadya lolā dvi saṃśrayām prītim avāpa lakṣmīḥ 
SA_GK19_kakumspu-86	puṣpaṃ pravālopahitaṃ yadi syān muktāphalaṃ vā sphuṭavidrumastham /	puṣpam pravāla upahitam yadi syāt muktāphalam vā sphuṭa vidruma stham 
SA_GK19_kakumspu-87	tato 'nukuryād viśadasya tasyās tāmrauṣṭhaparyastarucaḥ smitasya // Ks_1.44 //	tatas nukuryāt viśadasya tasyāḥ tāmra oṣṭha paryasta rucaḥ smitasya 
SA_GK19_kakumspu-88	svareṇa tasyām amṛtasruteva prajalpitāyām abhijātavāci /	svareṇa tasyām amṛta srutā iva prajalpitāyām abhijāta vāci 
SA_GK19_kakumspu-89	apy anyapuṣṭā pratikūlaśabdā śrotur vitantrīr iva tāḍyamānā // Ks_1.45 //	api anyapuṣṭā pratikūla śabdā śrotuḥ vitantrīḥ iva tāḍyamānā 
SA_GK19_kakumspu-90	pravātanīlotpalanirviśeṣam adhīraviprekṣitam āyatākṣyā /	pravāta nīlotpala nirviśeṣam adhīra viprekṣitam āyata akṣyā 
SA_GK19_kakumspu-91	tayā gṛhītaṃ nu mṛgāṅganābhyas tato gṛhītaṃ nu mṛgāṅganābhiḥ // Ks_1.46 //	tayā gṛhītam nu mṛga aṅganābhyaḥ tatas gṛhītam nu mṛga aṅganābhiḥ 
SA_GK19_kakumspu-92	tasyāḥ śalākāñjananirmiteva kāntir bhruvor ānatalekhayor yā /	tasyāḥ śalākā añjana nirmitā iva kāntiḥ bhruvoḥ ānata lekhayoḥ yā 
SA_GK19_kakumspu-93	tāṃ vīkṣya līlācaturām anaṅgaḥ svacāpasaundaryamadaṃ mumoca // Ks_1.47 //	tām vīkṣya līlā caturām anaṅgaḥ sva cāpa saundarya madam mumoca 
SA_GK19_kakumspu-94	lajjā tiraścāṃ yadi cetasi syād asaṃśayaṃ parvatarājaputryāḥ /	lajjā tiraścām yadi cetasi syāt asaṃśayam parvatarāja putryāḥ 
SA_GK19_kakumspu-95	taṃ keśapāśaṃ prasamīkṣya kuryur vālapriyatvaṃ śithilaṃ camaryaḥ // Ks_1.48 //	tam keśapāśam prasamīkṣya kuryuḥ vāla priya tvam śithilam camaryaḥ 
SA_GK19_kakumspu-96	sarvopamādravyasamuccayena yathāpradeśaṃ viniveśitena /	sarva upamā dravya samuccayena yathāpradeśam viniveśitena 
SA_GK19_kakumspu-97	sā nirmitā viśvasṛjā prayatnād ekasthasaundaryadidṛkṣayeva // Ks_1.49 //	sā nirmitā viśvasṛjā prayatnāt ekastha saundarya didṛkṣayā iva 
SA_GK19_kakumspu-98	tāṃ nāradaḥ kāmacaraḥ kadā cit kanyāṃ kila prekṣya pituḥ samīpe /	tām nāradaḥ kāma caraḥ kadā cit kanyām kila prekṣya pituḥ samīpe 
SA_GK19_kakumspu-99	samādideśaikavadhūṃ bhavitrīṃ premṇā śarīrārdhaharāṃ harasya // Ks_1.50 //	samādideśa eka vadhūm bhavitrīm premṇā śarīra ardha harām harasya 
SA_GK19_kakumspu-100	guruḥ pragalbhe 'pi vayasy ato 'syās tasthau nivṛttānyavarābhilāṣaḥ /	guruḥ pragalbhe vayasi syāḥ tasthau nivṛtta anya vara abhilāṣaḥ 
SA_GK19_kakumspu-101	ṛte kṛśānor na hi mantrapūtam arhanti tejāṃsy aparāṇi havyam // Ks_1.51 //	ṛte kṛśānoḥ na hi mantra pūtam arhanti tejāṃsi aparāṇi havyam 
SA_GK19_kakumspu-102	ayācitāraṃ na hi devadevam adriḥ sutāṃ grāhayituṃ śaśāka /	a yācitāram na hi devadevam adriḥ sutām grāhayitum śaśāka 
SA_GK19_kakumspu-103	abhyarthanābhaṅgabhayena sādhur mādhyasthyam iṣṭe 'py avalambate 'rthe // Ks_1.52 //	abhyarthanā bhaṅga bhayena sādhuḥ mādhyasthyam iṣṭe pi avalambate rthe 
SA_GK19_kakumspu-104	yadaiva pūrve janane śarīraṃ sā dakṣaroṣāt sudatī sasarja /	yadā eva pūrve janane śarīram sā dakṣa roṣāt sudatī sasarja 
SA_GK19_kakumspu-105	tadāprabhṛty eva vimuktasaṅgaḥ patiḥ paśūnām aparigraho 'bhūt // Ks_1.53 //	tadā prabhṛti eva vimukta saṅgaḥ patiḥ paśūnām aparigrahaḥ bhūt 
SA_GK19_kakumspu-106	sa kṛttivāsās tapase yatātmā gaṅgāpravāhokṣitadevadāru /	sa kṛttivāsāḥ tapase yata ātmā gaṅgā pravāha ukṣita devadāru 
SA_GK19_kakumspu-107	prasthaṃ himādrer mṛganābhigandhi kiṃ cit kvaṇatkiṃnaram adhyuvāsa // Ks_1.54 //	prastham himādreḥ mṛganābhi gandhi kim cit kvaṇat kiṃnaram adhyuvāsa 
SA_GK19_kakumspu-108	gaṇā nameruprasavāvataṃsā bhūrjatvacaḥ sparśavatīr dadhānāḥ /	gaṇāḥ nameru prasava avataṃsāḥ bhūrja tvacaḥ sparśavatīḥ dadhānāḥ 
SA_GK19_kakumspu-109	manaḥśilāvicchuritā niṣeduḥ śaileyanaddheṣu śilātaleṣu // Ks_1.55 //	manaḥśilā vicchuritāḥ niṣeduḥ śaileya naddheṣu śilā taleṣu 
SA_GK19_kakumspu-110	tuṣārasaṃghātaśilāḥ khurāgraiḥ samullikhan darpakalaḥ kakudmān /	tuṣāra saṃghāta śilāḥ khura agraiḥ samullikhan darpa kalaḥ kakudmān 
SA_GK19_kakumspu-111	dṛṣṭaḥ kathaṃ cid gavayair vivignair asoḍhasiṃhadhvanir unnanāda // Ks_1.56 //	dṛṣṭaḥ katham cit gavayaiḥ vivignaiḥ asoḍha siṃha dhvaniḥ unnanāda 
SA_GK19_kakumspu-112	tatrāgnim ādhāya samitsamiddhaṃ svam eva mūrtyantaram aṣṭamūrtiḥ /	tatra agnim ādhāya samidh samiddham svam eva mūrti antaram aṣṭamūrtiḥ 
SA_GK19_kakumspu-113	svayaṃ vidhātā tapasaḥ phalānām kenāpi kāmena tapaś cacāra // Ks_1.57 //	svayam vidhātā tapasaḥ phalānām kena api kāmena tapaḥ cacāra 
SA_GK19_kakumspu-114	anarghyam arghyeṇa tam adrināthaḥ svargaukasām arcitam arcayitvā /	anarghyam arghyeṇa tam adri nāthaḥ svargaukasām arcitam arcayitvā 
SA_GK19_kakumspu-115	ārādhanāyāsya sakhīsametāṃ samādideśa prayatāṃ tanūjām // Ks_1.58 //	ārādhanāya asya sakhī sametām samādideśa prayatām tanūjām 
SA_GK19_kakumspu-116	pratyarthibhūtām api tāṃ samādheḥ śuśrūṣamāṇāṃ giriśo 'numene /	pratyarthi bhūtām api tām samādheḥ śuśrūṣamāṇām giriśaḥ numene 
SA_GK19_kakumspu-117	vikārahetau sati vikriyante yeṣāṃ na cetāṃsi ta eva dhīrāḥ // Ks_1.59 //	vikāra hetau sati vikriyante yeṣām na cetāṃsi te eva dhīrāḥ 
SA_GK19_kakumspu-118	avacitabalipuṣpā vedisaṃmārgadakṣā niyamavidhijalānāṃ barhiṣāṃ copanetrī /	avacita bali puṣpā vedi saṃmārga dakṣā niyama vidhi jalānām barhiṣām ca upanetrī 
SA_GK19_kakumspu-119	giriśam upacacāra pratyahaṃ sā sukeśī niyamitaparikhedā tacchiraścandrapādaiḥ // Ks_1.60 //	giriśam upacacāra pratyaham sā su keśī niyamita parikhedā tat śiraḥ candra pādaiḥ 
SA_GK19_kakumspu-120	tasmin viprakṛtāḥ kāle tārakeṇa divaukasaḥ /	tasmin viprakṛtāḥ kāle tārakeṇa divaukasaḥ 
SA_GK19_kakumspu-121	turāsāhaṃ purodhāya dhāma svāyaṃbhuvaṃ yayuḥ // Ks_2.1 //	turāsāham purodhāya dhāma svāyaṃbhuvam yayuḥ 
SA_GK19_kakumspu-122	teṣām āvir abhūd brahmā parimlānamukhaśriyām /	teṣām āvis abhūt brahmā parimlāna mukha śriyām 
SA_GK19_kakumspu-123	sarasāṃ suptapadmānāṃ prātar dīdhitimān iva // Ks_2.2, //	sarasām supta padmānām prātar dīdhitimān iva 
SA_GK19_kakumspu-124	atha sarvasya dhātāraṃ te sarve sarvatomukham /	atha sarvasya dhātāram te sarve sarvatomukham 
SA_GK19_kakumspu-125	vāgīśaṃ vāgbhir arthyābhiḥ praṇipatyopatasthire // Ks_2.3 //	vāgīśam vāgbhiḥ arthyābhiḥ praṇipatya upatasthire 
SA_GK19_kakumspu-126	namas trimūrtaye tubhyaṃ prāk sṛṣṭeḥ kevalātmane /	namaḥ trimūrtaye tubhyam prāk sṛṣṭeḥ kevala ātmane 
SA_GK19_kakumspu-127	guṇatrayavibhāgāya paścād bhedam upeyuṣe // Ks_2.4 //	guṇatraya vibhāgāya paścāt bhedam upeyuṣe 
SA_GK19_kakumspu-128	yad amogham apām antar uptaṃ bījam aja tvayā /	yat amogham apām antar uptam bījam aja tvayā 
SA_GK19_kakumspu-129	ataś carācaraṃ viśvaṃ prabhavas tasya gīyase // Ks_2.5 //	atas carācaram viśvam prabhavaḥ tasya gīyase 
SA_GK19_kakumspu-130	tisṛbhis tvam avasthābhir mahimānam udīrayan /	tisṛbhiḥ tvam avasthābhiḥ mahimānam udīrayan 
SA_GK19_kakumspu-131	pralayasthitisargāṇām ekaḥ kāraṇatāṃ gataḥ // Ks_2.6 //	pralaya sthiti sargāṇām ekaḥ kāraṇa tām gataḥ 
SA_GK19_kakumspu-132	strīpuṃsāv ātmabhāgau te bhinnamūrteḥ sisṛkṣayā /	strī puṃsau ātma bhāgau te bhinna mūrteḥ sisṛkṣayā 
SA_GK19_kakumspu-133	prasūtibhājaḥ sargasya tāv eva pitarau smṛtau // Ks_2.7 //	prasūti bhājaḥ sargasya tau eva pitarau smṛtau 
SA_GK19_kakumspu-134	svakālaparimāṇena vyastarātriṃdivasya te /	sva kāla parimāṇena vyasta rātriṃdivasya te 
SA_GK19_kakumspu-135	yau tu svapnāvabodhau tau bhūtānāṃ pralayodayau // Ks_2.8 //	yau tu svapna avabodhau tau bhūtānām pralaya udayau 
SA_GK19_kakumspu-136	jagadyonir ayonis tvaṃ jagadanto nirantakaḥ /	jagat yoniḥ ayoniḥ tvam jagat antaḥ nirantakaḥ 
SA_GK19_kakumspu-137	jagadādir anādis tvaṃ jagadīśo nirīśvaraḥ // Ks_2.9 //	jagat ādiḥ anādiḥ tvam jagadīśaḥ nirīśvaraḥ 
SA_GK19_kakumspu-138	ātmānam ātmanā vetsi sṛjasy ātmānam ātmanā /	ātmānam ātmanā vetsi sṛjasi ātmānam ātmanā 
SA_GK19_kakumspu-139	ātmanā kṛtinā ca tvam ātmany eva pralīyase // Ks_2.10 //	ātmanā kṛtinā ca tvam ātmani eva pralīyase 
SA_GK19_kakumspu-140	dravaḥ saṃghātakaṭhinaḥ sthūlaḥ sūkṣmo laghur guruḥ /	dravaḥ saṃghāta kaṭhinaḥ sthūlaḥ sūkṣmaḥ laghuḥ guruḥ 
SA_GK19_kakumspu-141	vyakto vyaktetaraś cāsi prākāmyaṃ te vibhūtiṣu // Ks_2.11 //	vyaktaḥ vyakta itaraḥ ca asi prākāmyam te vibhūtiṣu 
SA_GK19_kakumspu-142	udghātaḥ praṇavo yāsāṃ nyāyais tribhir udīraṇam /	udghātaḥ praṇavaḥ yāsām nyāyaiḥ tribhiḥ udīraṇam 
SA_GK19_kakumspu-143	karma yajñaḥ phalaṃ svargas tāsāṃ tvaṃ prabhavo girām // Ks_2.12 //	karma yajñaḥ phalam svargaḥ tāsām tvam prabhavaḥ girām 
SA_GK19_kakumspu-144	tvām āmananti prakṛtiṃ puruṣārthapravartinīm /	tvām āmananti prakṛtim puruṣa artha pravartinīm 
SA_GK19_kakumspu-145	taddarśinam udāsīnaṃ tvām eva puruṣaṃ viduḥ // Ks_2.13 //	tad darśinam udāsīnam tvām eva puruṣam viduḥ 
SA_GK19_kakumspu-146	tvaṃ pitṝṇām api pitā devānām api devatā /	tvam pitṝṇām api pitā devānām api devatā 
SA_GK19_kakumspu-147	parato 'pi paraś cāsi vidhātā vedhasām api // Ks_2.14 //	paratas pi paras ca asi vidhātā vedhasām api 
SA_GK19_kakumspu-148	tvam eva havyaṃ hotā ca bhojyaṃ bhoktā ca śāśvataḥ /	tvam eva havyam hotā ca bhojyam bhoktā ca śāśvataḥ 
SA_GK19_kakumspu-149	vedyaṃ ca veditā cāsi dhyātā dhyeyaṃ ca yat param // Ks_2.15 //	vedyam ca veditā ca asi dhyātā dhyeyam ca yat param 
SA_GK19_kakumspu-150	iti tebhyaḥ stutīḥ śrutvā yathārthā hṛdayaṃgamāḥ /	iti tebhyaḥ stutīḥ śrutvā yathārthāḥ hṛdayaṃgamāḥ 
SA_GK19_kakumspu-151	prasādābhimukho vedhāḥ pratyuvāca divaukasaḥ // Ks_2.16 //	prasāda abhimukhaḥ vedhāḥ pratyuvāca divaukasaḥ 
SA_GK19_kakumspu-152	purāṇasya kaves tasya caturmukhasamīritā /	purāṇasya kaveḥ tasya caturmukha samīritā 
SA_GK19_kakumspu-153	pravṛttir āsīc chabdānāṃ caritārthā catuṣṭayī // Ks_2.17 //	pravṛttiḥ āsīt śabdānām caritārthā catuṣṭayī 
SA_GK19_kakumspu-154	svāgataṃ svān adhīkārān prabhāvair avalambya vaḥ /	svāgatam svān adhīkārān prabhāvaiḥ avalambya vaḥ 
SA_GK19_kakumspu-155	yugapad yugabāhubhyaḥ prāptebhyaḥ prājyavikramāḥ // Ks_2.18 //	yugapad yuga bāhubhyaḥ prāptebhyaḥ prājya vikramāḥ 
SA_GK19_kakumspu-156	kim idaṃ dyutim ātmīyāṃ na bibhrati yathā purā /	kim idam dyutim ātmīyām na bibhrati yathā purā 
SA_GK19_kakumspu-157	himakliṣṭaprakāśāni jyotīṃṣīva mukhāni vaḥ // Ks_2.19 //	hima kliṣṭa prakāśāni jyotīṃṣi iva mukhāni vaḥ 
SA_GK19_kakumspu-158	praśamād arciṣām etad anudgīrṇasurāyudham /	praśamāt arciṣām etat an udgīrṇa sura āyudham 
SA_GK19_kakumspu-159	vṛtrasya hantuḥ kuliśaṃ kuṇṭhitāśrīva lakṣyate // Ks_2.20 //	vṛtrasya hantuḥ kuliśam kuṇṭhita aśri iva lakṣyate 
SA_GK19_kakumspu-160	kiṃ cāyam aridurvāraḥ pāṇau pāśaḥ pracetasaḥ /	kim ca ayam ari durvāraḥ pāṇau pāśaḥ pracetasaḥ 
SA_GK19_kakumspu-161	mantreṇa hatavīryasya phaṇino dainyam āśritaḥ // Ks_2.21 //	mantreṇa hata vīryasya phaṇinaḥ dainyam āśritaḥ 
SA_GK19_kakumspu-162	kuberasya manaḥśalyaṃ śaṃsatīva parābhavam /	kuberasya manaḥ śalyam śaṃsati iva parābhavam 
SA_GK19_kakumspu-163	apaviddhagado bāhur bhagnaśākha iva drumaḥ // Ks_2.22 //	apaviddha gadaḥ bāhuḥ bhagna śākhaḥ iva drumaḥ 
SA_GK19_kakumspu-164	yamo 'pi vilikhan bhūmiṃ daṇḍenāstamitatviṣā /	yamaḥ pi vilikhan bhūmim daṇḍena astamita tviṣā 
SA_GK19_kakumspu-165	kurute 'sminn amoghe 'pi nirvāṇālātalāghavam // Ks_2.23 //	kurute smin amoghe nirvāṇa alāta lāghavam 
SA_GK19_kakumspu-166	amī ca katham ādityāḥ pratāpakṣatiśītalāḥ /	amī ca katham ādityāḥ pratāpa kṣati śītalāḥ 
SA_GK19_kakumspu-167	citranyastā iva gatāḥ prakāmālokanīyatām // Ks_2.24 //	citra nyastāḥ iva gatāḥ prakāma ālokanīya tām 
SA_GK19_kakumspu-168	paryākulatvān marutāṃ vegabhaṅgo 'numīyate /	paryākula tvāt marutām vega bhaṅgaḥ numīyate 
SA_GK19_kakumspu-169	ambhasām oghasaṃrodhaḥ pratīpagamanād iva // Ks_2.25 //	ambhasām ogha saṃrodhaḥ pratīpa gamanāt iva 
SA_GK19_kakumspu-170	āvarjitajaṭāmauli- vilambiśaśikoṭayaḥ /	āvarjita jaṭā mauli vilambi śaśi koṭayaḥ 
SA_GK19_kakumspu-171	rudrāṇām api mūrdhānaḥ kṣatahuṃkāraśaṃsinaḥ // Ks_2.26 //	rudrāṇām api mūrdhānaḥ kṣata huṃkāra śaṃsinaḥ 
SA_GK19_kakumspu-172	labdhapratiṣṭhāḥ prathamaṃ yūyaṃ kiṃ balavattaraiḥ /	labdha pratiṣṭhāḥ prathamam yūyam kim balavattaraiḥ 
SA_GK19_kakumspu-173	apavādair ivotsargāḥ kṛtavyāvṛttayaḥ paraiḥ // Ks_2.27 //	apavādaiḥ iva utsargāḥ kṛta vyāvṛttayaḥ paraiḥ 
SA_GK19_kakumspu-174	tad brūta vatsāḥ kim itaḥ prārthayadhve samāgatāḥ /	tat brūta vatsāḥ kim itas prārthayadhve samāgatāḥ 
SA_GK19_kakumspu-175	mayi sṛṣṭir hi lokānāṃ rakṣā yuṣmāsv avasthitā // Ks_2.28 //	mayi sṛṣṭiḥ hi lokānām rakṣā yuṣmāsu avasthitā 
SA_GK19_kakumspu-176	tato mandāniloddhūta- kamalākaraśobhinā /	tatas manda anila uddhūta kamala ākara śobhinā 
SA_GK19_kakumspu-177	guruṃ netrasahasreṇa codayām āsa vāsavaḥ // Ks_2.29 //	gurum netra sahasreṇa codayām āsa vāsavaḥ 
SA_GK19_kakumspu-178	sa dvinetro hareś cakṣuḥ sahasranayanādhikam /	sa dvi netraḥ hareḥ cakṣuḥ sahasra nayana adhikam 
SA_GK19_kakumspu-179	vācaspatir uvācedaṃ prāñjalir jalajāsanam // Ks_2.30 //	vācaspatiḥ uvāca idam prāñjaliḥ jalajāsanam 
SA_GK19_kakumspu-180	evaṃ yad āttha bhagavann āmṛṣṭaṃ naḥ paraiḥ padam /	evam yat āttha bhagavan āmṛṣṭam naḥ paraiḥ padam 
SA_GK19_kakumspu-181	pratyekaṃ viniyuktātmā kathaṃ na jñāsyasi prabho // Ks_2.31 //	pratyekam viniyukta ātmā katham na jñāsyasi prabho 
SA_GK19_kakumspu-182	bhavallabdhavarodīrṇas tārakākhyo mahāsuraḥ /	bhavat labdha vara udīrṇaḥ tāraka ākhyaḥ mahā asuraḥ 
SA_GK19_kakumspu-183	upaplavāya lokānāṃ dhūmaketur ivotthitaḥ // Ks_2.32 //	upaplavāya lokānām dhūmaketuḥ iva utthitaḥ 
SA_GK19_kakumspu-184	pure tāvantam evāsya tanoti ravir ātapam /	pure tāvantam eva asya tanoti raviḥ ātapam 
SA_GK19_kakumspu-185	dīrghikākamalonmeṣo yāvanmātreṇa sādhyate // Ks_2.33 //	             
SA_GK19_kakumspu-186	sarvābhiḥ sarvadā candras taṃ kalābhir niṣevate /	sarvābhiḥ sarvadā candraḥ tam kalābhiḥ niṣevate 
SA_GK19_kakumspu-187	nādatte kevalāṃ lekhāṃ haracūḍāmaṇīkṛtām // Ks_2.34 //	na ādatte kevalām lekhām hara cūḍāmaṇī kṛtām 
SA_GK19_kakumspu-188	vyāvṛttagatir udyāne kusumasteyasādhvasāt /	vyāvṛtta gatiḥ udyāne kusuma steya sādhvasāt 
SA_GK19_kakumspu-189	na vāti vāyus tatpārśve tālavṛntānilādhikam // Ks_2.35 //	na vāti vāyuḥ tad pārśve tālavṛnta anila adhikam 
SA_GK19_kakumspu-190	paryāyasevām utsṛjya puṣpasaṃbhāratatparāḥ /	paryāya sevām utsṛjya puṣpa saṃbhāra tatparāḥ 
SA_GK19_kakumspu-191	udyānapālasāmānyam ṛtavas tam upāsate // Ks_2.36 //	udyāna pāla sāmānyam ṛtavaḥ tam upāsate 
SA_GK19_kakumspu-192	tasyopāyanayogyāni ratnāni saritāṃ patiḥ /	tasya upāyana yogyāni ratnāni saritām patiḥ 
SA_GK19_kakumspu-193	katham apy ambhasām antar ā niṣpatteḥ pratīkṣate // Ks_2.37 //	katham api ambhasām antar ā niṣpatteḥ pratīkṣate 
SA_GK19_kakumspu-194	jvalanmaṇiśikhāś cainaṃ vāsukipramukhā niśi /	jvalat maṇi śikhāḥ ca enam vāsuki pramukhāḥ niśi 
SA_GK19_kakumspu-195	sthirapradīpatām etya bhujaṃgāḥ paryupāsate // Ks_2.38 //	sthira pradīpa tām etya bhujaṃgāḥ paryupāsate 
SA_GK19_kakumspu-196	tatkṛtānugrahāpekṣī taṃ muhur dūtahāritaiḥ /	tad kṛta anugraha apekṣī tam muhur dūta hāritaiḥ 
SA_GK19_kakumspu-197	anukūlayatīndro 'pi kalpadrumavibhūṣaṇaiḥ // Ks_2.39 //	anukūlayati indraḥ pi kalpadruma vibhūṣaṇaiḥ 
SA_GK19_kakumspu-198	ittham ārādhyamāno 'pi kliśnāti bhuvanatrayam /	ittham ārādhyamānaḥ pi kliśnāti bhuvanatrayam 
SA_GK19_kakumspu-199	śāmyet pratyapakāreṇa nopakāreṇa durjanaḥ // Ks_2.40 //	śāmyet pratyapakāreṇa nā upakāreṇa durjanaḥ 
SA_GK19_kakumspu-200	tenāmaravadhūhastaiḥ sadayālūnapallavāḥ /	tena amara vadhū hastaiḥ sa dayā lūna pallavāḥ 
SA_GK19_kakumspu-201	abhijñāś chedapātānāṃ kriyante nandanadrumāḥ // Ks_2.41 //	abhijñāḥ cheda pātānām kriyante nandana drumāḥ 
SA_GK19_kakumspu-202	vījyate sa hi saṃsuptaḥ śvāsasādhāraṇānilaiḥ /	vījyate sa hi saṃsuptaḥ śvāsa sādhāraṇa anilaiḥ 
SA_GK19_kakumspu-203	cāmaraiḥ surabandīnāṃ bāṣpaśīkaravarṣibhiḥ // Ks_2.42 //	cāmaraiḥ sura bandīnām bāṣpa śīkara varṣibhiḥ 
SA_GK19_kakumspu-204	utpāṭya meruśṛṅgāṇi kṣuṇṇāni haritāṃ khuraiḥ /	utpāṭya meru śṛṅgāṇi kṣuṇṇāni haritām khuraiḥ 
SA_GK19_kakumspu-205	ākrīḍaparvatās tena kalpitāḥ sveṣu veśmasu // Ks_2.43 //	ākrīḍa parvatāḥ tena kalpitāḥ sveṣu veśmasu 
SA_GK19_kakumspu-206	mandākinyāḥ payaḥśeṣaṃ digvāraṇamadāvilam /	mandākinyāḥ payaḥ śeṣam digvāraṇa mada āvilam 
SA_GK19_kakumspu-207	hemāmbhoruhasasyānāṃ tadvāpyo dhāma sāṃpratam // Ks_2.44 //	hema ambhoruha sasyānām tad vāpyaḥ dhāma sāṃpratam 
SA_GK19_kakumspu-208	bhuvanālokanaprītiḥ svargibhir nānubhūyate /	bhuvana ālokana prītiḥ svargibhiḥ nā anubhūyate 
SA_GK19_kakumspu-209	khilībhūte vimānānāṃ tadāpātabhayāt pathi // Ks_2.45 //	khilībhūte vimānānām tad āpāta bhayāt pathi 
SA_GK19_kakumspu-210	yajvabhiḥ saṃbhṛtaṃ havyaṃ vitateṣv adhvareṣu saḥ /	yajvabhiḥ saṃbhṛtam havyam vitateṣu adhvareṣu saḥ 
SA_GK19_kakumspu-211	jātavedomukhān māyī miṣatām ācchinatti naḥ // Ks_2.46 //	jātavedaḥ mukhāt māyī miṣatām ācchinatti naḥ 
SA_GK19_kakumspu-212	uccair uccaiḥśravās tena hayaratnam ahāri ca /	uccais uccaiḥśravāḥ tena haya ratnam ahāri ca 
SA_GK19_kakumspu-213	dehabaddham ivendrasya cirakālārjitaṃ yaśaḥ // Ks_2.47 //	deha baddham iva indrasya cira kāla arjitam yaśaḥ 
SA_GK19_kakumspu-214	tasminn upāyāḥ sarve naḥ krūre pratihatakriyāḥ /	tasmin upāyāḥ sarve naḥ krūre pratihata kriyāḥ 
SA_GK19_kakumspu-215	vīryavaty auṣadhānīva vikāre sāṃnipātike // Ks_2.48 //	vīryavati auṣadhāni iva vikāre sāṃnipātike 
SA_GK19_kakumspu-216	jayāśā yatra cāsmākaṃ pratighātotthitārciṣā /	jaya āśā yatra ca asmākam pratighāta utthita arciṣā 
SA_GK19_kakumspu-217	haricakreṇa tenāsya kaṇṭhe niṣka ivārpitaḥ // Ks_2.49 //	hari cakreṇa tena asya kaṇṭhe niṣkaḥ iva arpitaḥ 
SA_GK19_kakumspu-218	tadīyās toyadeṣv adya puṣkarāvartakādiṣu /	tadīyāḥ toya deṣu adya puṣkarāvartaka ādiṣu 
SA_GK19_kakumspu-219	abhyasyanti taṭāghātaṃ nirjitairāvatā gajāḥ // Ks_2.50 //	abhyasyanti taṭa āghātam nirjita airāvatāḥ gajāḥ 
SA_GK19_kakumspu-220	tad icchāmo vibho sṛṣṭaṃ senānyaṃ tasya śāntaye /	tat icchāmaḥ vibho sṛṣṭam senānyam tasya śāntaye 
SA_GK19_kakumspu-221	karmabandhacchidaṃ dharmaṃ bhavasyeva mumukṣavaḥ // Ks_2.51 //	karma bandha chidam dharmam bhavasya iva mumukṣavaḥ 
SA_GK19_kakumspu-222	goptāraṃ surasainyānāṃ yaṃ puraskṛtya gotrabhit /	goptāram sura sainyānām yam puraskṛtya gotrabhid 
SA_GK19_kakumspu-223	pratyāneṣyati śatrubhyo bandīm iva jayaśriyam // Ks_2.52 //	pratyāneṣyati śatrubhyaḥ bandīm iva jaya śriyam 
SA_GK19_kakumspu-224	vacasy avasite tasmin sasarja giram ātmabhūḥ /	vacasi avasite tasmin sasarja giram ātmabhūḥ 
SA_GK19_kakumspu-225	garjitānantarāṃ vṛṣṭiṃ saubhāgyena jigāya yā // Ks_2.53 //	garjita anantarām vṛṣṭim saubhāgyena jigāya yā 
SA_GK19_kakumspu-226	saṃpatsyate vaḥ kāmo yaṃ kālaḥ kaścit pratīkṣyatām /	saṃpatsyate vaḥ kāmaḥ yam kālaḥ kaścid pratīkṣyatām 
SA_GK19_kakumspu-227	na tv asya siddhau yāsyāmi sargavyāpāram ātmanā // Ks_2.54 //	na tu asya siddhau yāsyāmi sarga vyāpāram ātmanā 
SA_GK19_kakumspu-228	itaḥ sa daityaḥ prāptaśrīr neta evārhati kṣayam /	itas sa daityaḥ prāpta śrīḥ na itas eva arhati kṣayam 
SA_GK19_kakumspu-229	viṣavṛkṣo 'pi saṃvardhya svayaṃ chettum asāṃpratam // Ks_2.55 //	saṃvardhya svayam chettum asāṃpratam 
SA_GK19_kakumspu-230	vṛtaṃ tenedam eva prāṅ mayā cāsmai pratiśrutam /	vṛtam tena idam eva prāk mayā ca asmai pratiśrutam 
SA_GK19_kakumspu-231	vareṇa śamitaṃ lokān alaṃ dagdhuṃ hi tattapaḥ // Ks_2.56 //	vareṇa śamitam lokān alam dagdhum hi tad tapaḥ 
SA_GK19_kakumspu-232	saṃyuge sāṃyugīnaṃ tam udyataṃ prasaheta kaḥ /	saṃyuge sāṃyugīnam tam udyatam prasaheta kaḥ 
SA_GK19_kakumspu-233	aṃśād ṛte niṣiktasya nīlalohitaretasaḥ // Ks_2.57 //	aṃśāt ṛte niṣiktasya nīlalohita retasaḥ 
SA_GK19_kakumspu-234	sa hi devaḥ paraṃ jyotis tamaḥpāre vyavasthitam /	sa hi devaḥ param jyotiḥ tamaḥ pāre vyavasthitam 
SA_GK19_kakumspu-235	paricchinnaprabhāvarddhir na mayā na ca viṣṇunā // Ks_2.58 //	paricchinna prabhāva ṛddhiḥ na mayā na ca viṣṇunā 
SA_GK19_kakumspu-236	umārūpeṇa te yūyaṃ saṃyamastimitaṃ manaḥ /	umā rūpeṇa te yūyam saṃyama stimitam manaḥ 
SA_GK19_kakumspu-237	śaṃbhor yatadhvam ākraṣṭum ayaskāntena lohavat // Ks_2.59 //	śaṃbhoḥ yatadhvam ākraṣṭum ayaskāntena loha vat 
SA_GK19_kakumspu-238	ubhe eva kṣame voḍhum ubhayor vīryam āhitam /	ubhe eva kṣame voḍhum ubhayoḥ vīryam āhitam 
SA_GK19_kakumspu-239	sā vā śaṃbhos tadīyā vā mūrtir jalamayī mama // Ks_2.60 //	sā vā śaṃbhoḥ tadīyā vā mūrtiḥ jala mayī mama 
SA_GK19_kakumspu-240	tasyātmā śitikaṇṭhasya saināpatyam upetya vaḥ /	tasya ātmā śitikaṇṭhasya saināpatyam upetya vaḥ 
SA_GK19_kakumspu-241	mokṣyate surabandīnāṃ veṇīr vīryavibhūtibhiḥ // Ks_2.61 //	mokṣyate sura bandīnām veṇīḥ vīrya vibhūtibhiḥ 
SA_GK19_kakumspu-242	iti vyāhṛtya vibudhān viśvayonis tirodadhe /	iti vyāhṛtya vibudhān viśvayoniḥ tirodadhe 
SA_GK19_kakumspu-243	manasy āhitakartavyās te 'pi pratiyayur divam // Ks_2.62 //	manasi āhita kartavyāḥ te pi pratiyayuḥ divam 
SA_GK19_kakumspu-244	tatra niścitya kandarpam agamat pākaśāsanaḥ /	tatra niścitya kandarpam agamat pākaśāsanaḥ 
SA_GK19_kakumspu-245	manasā kāryasaṃsiddhi- tvarādviguṇaraṃhasā // Ks_2.63 //	manasā kārya saṃsiddhi tvarā dviguṇa raṃhasā 
SA_GK19_kakumspu-246	atha sa lalitayoṣidbhrūlatācāruśṛṅgaṃ rativalayapadāṅke cāpam āsajya kaṇṭhe /	atha sa lalita yoṣit bhrū latā cāru śṛṅgam rati valaya pada aṅke cāpam āsajya kaṇṭhe 
SA_GK19_kakumspu-247	sahacaramadhuhastanyastacūtāṅkurāstraḥ śatamakham upatasthe prāñjaliḥ puṣpadhanvā // Ks_2.64 //	sahacara madhu hasta nyasta cūta aṅkura astraḥ śatamakham upatasthe prāñjaliḥ puṣpadhanvā 
SA_GK19_kakumspu-248	tasmin maghonas tridaśān vihāya sahasram akṣṇāṃ yugapat papāta /	tasmin maghonaḥ tridaśān vihāya sahasram akṣṇām yugapad papāta 
SA_GK19_kakumspu-249	prayojanāpekṣitayā prabhūṇāṃ prāyaś calaṃ gauravam āśriteṣu // Ks_3.1 //	prayojana apekṣi tayā prabhūṇām prāyas calam gauravam āśriteṣu 
SA_GK19_kakumspu-250	sa vāsavenāsanasaṃnikṛṣṭam ito niṣīdeti visṛṣṭabhūmiḥ /	sa vāsavena āsana saṃnikṛṣṭam itas niṣīda iti visṛṣṭa bhūmiḥ 
SA_GK19_kakumspu-251	bhartuḥ prasādaṃ pratinandya mūrdhnā vaktuṃ mithaḥ prākramataivam enam // Ks_3.2 //	bhartuḥ prasādam pratinandya mūrdhnā vaktum mithas prākramata evam enam 
SA_GK19_kakumspu-252	ājñāpaya jñātaviśeṣa puṃsāṃ lokeṣu yat te karaṇīyam asti /	ājñāpaya jñāta viśeṣa puṃsām lokeṣu yat te karaṇīyam asti 
SA_GK19_kakumspu-253	anugrahaṃ saṃsmaraṇapravṛttam icchāmi saṃvardhitam ājñayā te // Ks_3.3 //	anugraham saṃsmaraṇa pravṛttam icchāmi saṃvardhitam ājñayā te 
SA_GK19_kakumspu-254	kenābhyasūyā padakāṅkṣiṇā te nitāntadīrghair janitā tapobhiḥ /	kena abhyasūyā pada kāṅkṣiṇā te nitānta dīrghaiḥ janitā tapobhiḥ 
SA_GK19_kakumspu-255	yāvad bhavaty āhitasāyakasya matkārmukasyāsya nideśavartī // Ks_3.4 //	yāvat bhavati āhita sāyakasya mad kārmukasya asya nideśa vartī 
SA_GK19_kakumspu-256	asaṃmataḥ kas tava muktimārgaṃ punarbhavakleśabhayāt prapannaḥ /	a saṃmataḥ kaḥ tava mukti mārgam punarbhava kleśa bhayāt prapannaḥ 
SA_GK19_kakumspu-257	baddhaś ciraṃ tiṣṭhatu sundarīṇām ārecitabhrūcaturaiḥ kaṭākṣaiḥ // Ks_3.5 //	baddhaḥ ciram tiṣṭhatu sundarīṇām ārecita bhrū caturaiḥ kaṭākṣaiḥ 
SA_GK19_kakumspu-258	adhyāpitasyośanasāpi nītiṃ prayuktarāgapraṇidhir dviṣas te /	adhyāpitasya uśanasā api nītim prayukta rāga praṇidhiḥ dviṣaḥ te 
SA_GK19_kakumspu-259	kasyārthadharmau vada pīḍayāmi sindhos taṭāv ogha iva pravṛddhaḥ // Ks_3.6 //	kasya artha dharmau vada pīḍayāmi sindhoḥ taṭau oghaḥ iva pravṛddhaḥ 
SA_GK19_kakumspu-260	kām ekapatnīvrataduḥkhaśīlāṃ lolaṃ manaś cārutayā praviṣṭām /	kām eka patnī vrata duḥkha śīlām lolam manaḥ cāru tayā praviṣṭām 
SA_GK19_kakumspu-261	nitambinīm icchasi muktalajjāṃ kaṇṭḥe svayaṃgrāhaniṣaktabāhum // Ks_3.7 //	nitambinīm icchasi mukta lajjām kaṇṭḥe svayaṃgrāha niṣakta bāhum 
SA_GK19_kakumspu-262	kayāsi kāmin suratāparādhāt pādānataḥ kopanayāvadhūtaḥ /	kayā asi kāmin surata aparādhāt pāda ānataḥ kopanayā avadhūtaḥ 
SA_GK19_kakumspu-263	yasyāḥ kariṣyāmi dṛḍhānutāpaṃ pravālaśayyāśaraṇaṃ śarīram // Ks_3.8 //	yasyāḥ kariṣyāmi dṛḍha anutāpam pravāla śayyā śaraṇam śarīram 
SA_GK19_kakumspu-264	prasīda viśrāmyatu vīra vajraṃ śarair madīyaiḥ katamaḥ surāriḥ /	prasīda viśrāmyatu vīra vajram śaraiḥ madīyaiḥ katamaḥ sura ariḥ 
SA_GK19_kakumspu-265	bibhetu moghīkṛtabāhuvīryaḥ strībhyo 'pi kopasphuritādharābhyaḥ // Ks_3.9 //	bibhetu moghīkṛta bāhu vīryaḥ strībhyaḥ pi kopa sphurita adharābhyaḥ 
SA_GK19_kakumspu-266	tava prasādāt kusumāyudho 'pi sahāyam ekaṃ madhum eva labdhvā /	tava prasādāt kusumāyudhaḥ pi sahāyam ekam madhum eva labdhvā 
SA_GK19_kakumspu-267	kuryāṃ harasyāpi pinākapāṇer dhairyacyutiṃ ke mama dhanvino 'nye // Ks_3.10 //	kuryām harasya api pinākapāṇeḥ dhairya cyutim ke mama dhanvinaḥ nye 
SA_GK19_kakumspu-268	athorudeśād avatārya pādam ākrāntisaṃbhāvitapādapīṭham /	atha ūru deśāt avatārya pādam ākrānti saṃbhāvita pāda pīṭham 
SA_GK19_kakumspu-269	saṃkalpithārthe vivṛtātmaśaktim ākhaṇḍalaḥ kāmam idaṃ babhāṣe // Ks_3.11 //	vivṛta ātma śaktim ākhaṇḍalaḥ kāmam idam babhāṣe 
SA_GK19_kakumspu-270	sarvaṃ sakhe tvayy upapannam etad ubhe mamāstre kuliśaṃ bhavāṃś ca /	sarvam sakhe tvayi upapannam etat ubhe mama astre kuliśam bhavān ca 
SA_GK19_kakumspu-271	vajraṃ tapovīryamahatsu kuṇṭḥaṃ tvaṃ sarvatogāmi ca sādhakaṃ ca // Ks_3.12 //	vajram tapaḥ vīrya mahatsu tvam sarvatas gāmi ca sādhakam ca 
SA_GK19_kakumspu-272	avaimi te sāram ataḥ khalu tvāṃ kārye guruṇy ātmasamaṃ niyokṣye /	avaimi te sāram atas khalu tvām kārye guruṇi ātma samam niyokṣye 
SA_GK19_kakumspu-273	vyādiśyate bhūdharatām avekṣya kṛṣṇena dehodvahanāya śeṣaḥ // Ks_3.13 //	vyādiśyate bhūdhara tām avekṣya kṛṣṇena deha udvahanāya śeṣaḥ 
SA_GK19_kakumspu-274	āśaṃsatā bāṇagatiṃ vṛṣāṅke kāryaṃ tvayā naḥ pratipannakalpam /	āśaṃsatā bāṇa gatim vṛṣāṅke kāryam tvayā naḥ pratipanna kalpam 
SA_GK19_kakumspu-275	nibodha yajñāṃśabhujām idānīm uccairdviṣām īpsitam etad eva // Ks_3.14 //	nibodha yajñāṃśabhujām idānīm uccais dviṣām īpsitam etat eva 
SA_GK19_kakumspu-276	amī hi vīryaprabhavaṃ bhavasya jayāya senānyam uśanti devāḥ /	amī hi vīrya prabhavam bhavasya jayāya senānyam uśanti devāḥ 
SA_GK19_kakumspu-277	sa ca tvadekeṣunipātasādhyo brahmāṅgabhūr brahmaṇi yojitātmā // Ks_3.15 //	sa ca tvad eka iṣu nipāta sādhyaḥ brahma aṅga bhūḥ brahmaṇi yojita ātmā 
SA_GK19_kakumspu-278	tasmai himādreḥ prayatāṃ tanūjāṃ yatātmane rocayituṃ yatasva /	tasmai himādreḥ prayatām tanūjām yata ātmane rocayitum yatasva 
SA_GK19_kakumspu-279	yoṣitsu tadvīryaniṣekabhūmiḥ saiva kṣamety ātmabhuvopadiṣṭam // Ks_3.16 //	yoṣitsu tad vīrya niṣeka bhūmiḥ sā eva kṣamā iti ātmabhuvā upadiṣṭam 
SA_GK19_kakumspu-280	guror niyogāc ca nagendrakanyā sthāṇuṃ tapasyantam adhityakāyām /	guroḥ niyogāt ca nagendra kanyā sthāṇum tapasyantam adhityakāyām 
SA_GK19_kakumspu-281	anvāsta ity apsarasāṃ mukhebhyaḥ śrutaṃ mayā matpraṇidhiḥ sa vargaḥ // Ks_3.17 //	anvāste iti apsarasām mukhebhyaḥ śrutam mayā mad praṇidhiḥ sa vargaḥ 
SA_GK19_kakumspu-282	tad gaccha siddhyai kuru devakāryam artho 'yam arthāntarabhāvya eva /	tat gaccha siddhyai kuru deva kāryam arthaḥ yam artha antara bhāvyaḥ eva 
SA_GK19_kakumspu-283	apekṣate pratyayam uttamaṃ tvāṃ bījāṅkuraḥ prāg udayād ivāmbhaḥ // Ks_3.18 //	apekṣate pratyayam uttamam tvām bīja aṅkuraḥ prāk udayāt iva ambhaḥ 
SA_GK19_kakumspu-284	tasmin surāṇāṃ vijayābhyupāye tavaiva nāmāstragatiḥ kṛtī tvam /	tasmin surāṇām vijaya abhyupāye tava eva nāma astra gatiḥ kṛtī tvam 
SA_GK19_kakumspu-285	apy aprasiddhaṃ yaśase hi puṃsām ananyasādhāraṇam eva karma // Ks_3.19 //	api a prasiddham yaśase hi puṃsām an anya sādhāraṇam eva karma 
SA_GK19_kakumspu-286	surāḥ samabhyarthayitāra ete kāryaṃ trayāṇām api viṣṭapānām /	surāḥ samabhyarthayitāraḥ ete kāryam trayāṇām api viṣṭapānām 
SA_GK19_kakumspu-287	cāpena te karma na cātihiṃsram aho batāsi spṛhaṇīyavīryaḥ // Ks_3.20 //	cāpena te karma na ca ati hiṃsram aho bata asi spṛhaṇīya vīryaḥ 
SA_GK19_kakumspu-288	madhuś ca te manmatha sāhacaryād āsav anukto 'pi sahāya eva /	madhuḥ ca te manmatha sāhacaryāt āsau an uktaḥ sahāyaḥ eva 
SA_GK19_kakumspu-289	samīraṇo nodayitā bhaveti vyādiśyate kena hutāśanasya // Ks_3.21 //	samīraṇaḥ nodayitā bhava iti vyādiśyate kena hutāśanasya 
SA_GK19_kakumspu-290	tatheti śeṣām iva bhartur ājñām ādāya mūrdhnā madanaḥ pratasthe /	tathā iti śeṣām iva bhartuḥ ājñām ādāya mūrdhnā madanaḥ pratasthe 
SA_GK19_kakumspu-291	airāvatāsphālanakarkaśena hastena pasparśa tadaṅgam indraḥ // Ks_3.22 //	airāvata āsphālana karkaśena hastena pasparśa tad aṅgam indraḥ 
SA_GK19_kakumspu-292	sa mādhavenābhimatena sakhyā ratyā ca sāśaṅkam anuprayātaḥ /	sa mādhavena abhimatena sakhyā ratyā ca sa āśaṅkam anuprayātaḥ 
SA_GK19_kakumspu-293	aṅgavyayaprārthitakāryasiddhiḥ sthāṇvāśramaṃ haimavataṃ jagāma // Ks_3.23 //	aṅga vyaya prārthita kārya siddhiḥ sthāṇu āśramam haimavatam jagāma 
SA_GK19_kakumspu-294	tasmin vane saṃyamināṃ munīnāṃ tapaḥsamādheḥ pratikūlavartī /	tasmin vane saṃyaminām munīnām tapaḥ samādheḥ pratikūla vartī 
SA_GK19_kakumspu-295	saṃkalpayoner abhimānabhūtam ātmānam ādhāya madhur jajṛmbhe // Ks_3.24 //	saṃkalpayoneḥ abhimāna bhūtam ātmānam ādhāya madhuḥ jajṛmbhe 
SA_GK19_kakumspu-296	kuberaguptāṃ diśam uṣṇaraśmau gantuṃ pravṛtte samayaṃ vilaṅghya /	kubera guptām diśam uṣṇaraśmau gantum pravṛtte samayam vilaṅghya 
SA_GK19_kakumspu-297	dig dakṣiṇā gandhavahaṃ mukhena vyalīkaniḥśvāsam ivotsasarja // Ks_3.25 //	diś dakṣiṇā gandhavaham mukhena vyalīka niḥśvāsam iva utsasarja 
SA_GK19_kakumspu-298	asūta sadyaḥ kusumāny aśokaḥ skandhāt prabhṛty eva sapallavāni /	asūta sadyas kusumāni aśokaḥ skandhāt prabhṛti eva sa pallavāni 
SA_GK19_kakumspu-299	pādena nāpaikṣata sundarīṇāṃ saṃparkam āsiñjitanūpureṇa // Ks_3.26 //	pādena nā apaikṣata sundarīṇām saṃparkam āsiñjita nūpureṇa 
SA_GK19_kakumspu-300	sadyaḥ pravālodgamacārupatre nīte samāptiṃ navacūtabāṇe /	sadyas pravāla udgama cāru patre nīte samāptim nava cūta bāṇe 
SA_GK19_kakumspu-301	niveśayām āsa madhur dvirephān nāmākṣarāṇīva manobhavasya // Ks_3.27 //	niveśayām āsa madhuḥ dvirephān nāma akṣarāṇi iva manobhavasya 
SA_GK19_kakumspu-302	varṇaprakarṣe sati karṇikāraṃ dunoti nirgandhatayā sma cetaḥ /	varṇa prakarṣe sati karṇikāram dunoti nirgandha tayā sma cetaḥ 
SA_GK19_kakumspu-303	prāyeṇa sāmagryavidhau guṇānāṃ parāṅmukhī viśvasṛjaḥ pravṛttiḥ // Ks_3.28 //	prāyeṇa sāmagrya vidhau guṇānām parāṅmukhī viśvasṛjaḥ pravṛttiḥ 
SA_GK19_kakumspu-304	bālenduvakrāṇy avikāsabhāvād babhuḥ palāśāny atilohitāni /	bāla indu vakrāṇi avikāsa bhāvāt babhuḥ palāśāni ati lohitāni 
SA_GK19_kakumspu-305	sadyo vasantena samāgatānāṃ nakhakṣatānīva vanasthalīnām // Ks_3.29 //	sadyas vasantena samāgatānām nakha kṣatāni iva vana sthalīnām 
SA_GK19_kakumspu-306	lagnadvirephāñjanabhakticitram mukhe madhuśrīs tilakaṃ prakāśya /	lagna dvirephān jana bhakti citram mukhe madhu śrīḥ tilakam prakāśya 
SA_GK19_kakumspu-307	rāgeṇa bālāruṇakomalena cūtapravāloṣṭham alaṃcakāra // Ks_3.30 //	rāgeṇa bāla aruṇa komalena cūta pravāla uṣṭham alaṃcakāra 
SA_GK19_kakumspu-308	mṛgāḥ priyāladrumamañjarīṇāṃ rajaḥkaṇair vighnitadṛṣṭipātāḥ /	mṛgāḥ priyāla druma mañjarīṇām rajaḥ kaṇaiḥ vighnita dṛṣṭi pātāḥ 
SA_GK19_kakumspu-309	madoddhatāḥ pratyanilaṃ vicerur vanasthalīr marmarapatramokṣāḥ // Ks_3.31 //	mada uddhatāḥ pratyanilam viceruḥ vana sthalīḥ marmara patra mokṣāḥ 
SA_GK19_kakumspu-310	cūtāṅkurāsvādakaṣāyakaṇṭhaḥ puṃskokilo yan madhuraṃ cukūja /	cūta aṅkura āsvāda kaṣāya kaṇṭhaḥ puṃskokilaḥ yat madhuram cukūja 
SA_GK19_kakumspu-311	manasvinīmānavighātadakṣaṃ tad eva jātaṃ vacanaṃ smarasya // Ks_3.32 //	manasvinī māna vighāta dakṣam tat eva jātam vacanam smarasya 
SA_GK19_kakumspu-312	himavyapāyād viśadādharāṇām āpāṇḍurībhūtamukhacchavīnām /	hima vyapāyāt viśada adharāṇām āpāṇḍurībhūta mukha chavīnām 
SA_GK19_kakumspu-313	svedodgamaḥ kiṃpuruṣāṅganānāṃ cakre padaṃ patraviśeṣakeṣu // Ks_3.33 //	sveda udgamaḥ kiṃpuruṣa aṅganānām cakre padam patra viśeṣakeṣu 
SA_GK19_kakumspu-314	tapasvinaḥ sthāṇuvanaukasas tām ākālikīṃ vīkṣya madhupravṛttim /	tapasvinaḥ sthāṇu vana okasaḥ tām ākālikīm vīkṣya madhu pravṛttim 
SA_GK19_kakumspu-315	prayatnasaṃstambhitavikriyāṇāṃ kathaṃ cid īśā manasāṃ babhūvuḥ // Ks_3.34 //	prayatna saṃstambhita vikriyāṇām katham cit īśāḥ manasām babhūvuḥ 
SA_GK19_kakumspu-316	taṃ deśam āropitapuṣpacāpe ratidvitīye madane prapanne /	tam deśam āropita puṣpa cāpe rati dvitīye madane prapanne 
SA_GK19_kakumspu-317	kāṣṭhāgatasneharasānuviddhaṃ dvandvāni bhāvaṃ kriyayā vivavruḥ // Ks_3.35 //	kāṣṭhā gata sneha rasa anuviddham dvandvāni bhāvam kriyayā vivavruḥ 
SA_GK19_kakumspu-318	madhu dvirephaḥ kusumaikapātre papau priyāṃ svām anuvartamānaḥ /	madhu dvirephaḥ kusuma eka pātre papau priyām svām anuvartamānaḥ 
SA_GK19_kakumspu-319	śṛṅgeṇa ca sparśanimīlitākṣīṃ mṛgīm akaṇḍūyata kṛṣṇasāraḥ // Ks_3.36 //	śṛṅgeṇa ca sparśa nimīlita akṣīm mṛgīm akaṇḍūyata kṛṣṇasāraḥ 
SA_GK19_kakumspu-320	dadau rasāt paṅkajareṇugandhi gajāya gaṇḍūṣajalaṃ kareṇuḥ /	dadau rasāt paṅkaja reṇu gandhi gajāya gaṇḍūṣa jalam kareṇuḥ 
SA_GK19_kakumspu-321	ardhopabhuktena bisena jāyāṃ saṃbhāvayām āsa rathāṅganāmā // Ks_3.37 //	ardha upabhuktena bisena jāyām saṃbhāvayām āsa rathāṅga nāmā 
SA_GK19_kakumspu-322	gītāntareṣu śramavārileśaiḥ kiṃcitsamucchvāsitapatralekham /	gīta antareṣu śrama vāri leśaiḥ kiṃcid samucchvāsita patra lekham 
SA_GK19_kakumspu-323	puṣpāsavāghūrṇitanetraśobhi priyāmukhaṃ kiṃpuruṣaś cucumbe // Ks_3.38 //	puṣpa āsava āghūrṇita netra śobhi priyā mukham kiṃpuruṣaḥ cucumbe 
SA_GK19_kakumspu-324	paryāptapuṣpastabakastanābhyaḥ sphuratpravālauṣṭhamanoharābhyaḥ /	paryāpta puṣpa stabaka stanābhyaḥ sphurat pravāla oṣṭha manoharābhyaḥ 
SA_GK19_kakumspu-325	latāvadhūbhyas taravo 'py avāpur vinamraśākhābhujabandhanāni // Ks_3.39 //	latā vadhūbhyaḥ taravaḥ pi avāpuḥ vinamra śākhā bhuja bandhanāni 
SA_GK19_kakumspu-326	śrutāpsarogītir api kṣaṇe 'smin haraḥ prasaṃkhyānaparo babhūva /	śruta apsaraḥ gītiḥ api kṣaṇe smin haraḥ prasaṃkhyāna paraḥ babhūva 
SA_GK19_kakumspu-327	ātmeśvarāṇāṃ na hi jātu vighnāḥ samādhibhedaprabhavo bhavanti // Ks_3.40 //	ātma īśvarāṇām na hi jātu vighnāḥ samādhi bheda prabhavaḥ bhavanti 
SA_GK19_kakumspu-328	latāgṛhadvāragato 'tha nandī vāmaprakoṣṭhārpitahemavetraḥ /	latāgṛha dvāra gataḥ nandī vāma prakoṣṭha arpita hema vetraḥ 
SA_GK19_kakumspu-329	mukhārpitaikāṅgulisaṃjñayaiva mā cāpalāyeti gaṇān vyanaiṣīt // Ks_3.41 //	mukha arpita eka aṅguli saṃjñayā eva mā cāpalāya iti gaṇān vyanaiṣīt 
SA_GK19_kakumspu-330	niṣkampavṛkṣaṃ nibhṛtadvirephaṃ mūkāṇḍajaṃ śāntamṛgapracāram /	niṣkampa vṛkṣam nibhṛta dvirepham mūka aṇḍajam śānta mṛga pracāram 
SA_GK19_kakumspu-331	tacchāsanāt kānanam eva sarvaṃ citrārpitārambham ivāvatasthe // Ks_3.42 //	tad śāsanāt kānanam eva sarvam citra arpita ārambham iva avatasthe 
SA_GK19_kakumspu-332	dṛṣṭiprapātaṃ parihṛtya tasya kāmaḥ puraḥśukram iva prayāṇe /	dṛṣṭi prapātam parihṛtya tasya kāmaḥ puras śukram iva prayāṇe 
SA_GK19_kakumspu-333	prānteṣu saṃsaktanameruśākhaṃ dhyānāspadaṃ bhūtapater viveśa // Ks_3.43 //	prānteṣu saṃsakta nameru śākham dhyāna āspadam bhūtapateḥ viveśa 
SA_GK19_kakumspu-334	sa devadārudrumavedikāyāṃ śārdūlacarmavyavadhānavatyām /	sa devadāru druma vedikāyām śārdūla carma vyavadhānavatyām 
SA_GK19_kakumspu-335	āsīnam āsannaśarīrapātas tryambakaṃ saṃyaminaṃ dadarśa // Ks_3.44 //	āsīnam āsanna śarīrapātaḥ tryambakam saṃyaminam dadarśa 
SA_GK19_kakumspu-336	paryaṅkabandhasthirapūrvakāyam ṛjvāyataṃ saṃnamitobhayāṃsam /	paryaṅka bandha sthira pūrva kāyam ṛju āyatam saṃnamita ubhaya aṃsam 
SA_GK19_kakumspu-337	uttānapāṇidvayasaṃniveśāt praphullarājīvam ivāṅkamadhye // Ks_3.45 //	uttāna pāṇi dvaya saṃniveśāt praphulla rājīvam iva aṅka madhye 
SA_GK19_kakumspu-338	bhujaṃgamonnaddhajaṭākalāpaṃ karṇāvasaktadviguṇākṣasūtram /	bhujaṃgama unnaddha jaṭā kalāpam karṇa avasakta dviguṇa akṣa sūtram 
SA_GK19_kakumspu-339	kaṇṭhaprabhāsaṅgaviśeṣanīlāṃ kṛṣṇatvacaṃ granthimatīṃ dadhānam // Ks_3.46 //	kaṇṭha prabhā saṅga viśeṣa nīlām kṛṣṇa tvacam granthimatīm dadhānam 
SA_GK19_kakumspu-340	kiṃcitprakāśastimitogratārair bhrūvikriyāyāṃ virataprasaṅgaiḥ /	kiṃcid prakāśa stimita ugra tāraiḥ bhrūvikriyāyām virata prasaṅgaiḥ 
SA_GK19_kakumspu-341	netrair avispanditapakṣmamālair lakṣyīkṛtaghrāṇam adhomayūkhaiḥ // Ks_3.47 //	netraiḥ a vispandita pakṣma mālaiḥ lakṣyīkṛta ghrāṇam adhas mayūkhaiḥ 
SA_GK19_kakumspu-342	avṛṣṭisaṃrambham ivāmbuvāham apām ivādhāram anuttaraṅgam /	avṛṣṭi saṃrambham iva ambuvāham apām iva ādhāram anuttaraṅgam 
SA_GK19_kakumspu-343	antaścarāṇāṃ marutāṃ nirodhān nivātaniṣkampam iva pradīpam // Ks_3.48 //	antar carāṇām marutām nirodhāt nivāta niṣkampam iva pradīpam 
SA_GK19_kakumspu-344	kapālanetrāntaralabdhamārgair jyotiḥprarohair uditaiḥ śirastaḥ /	kapāla netra antara labdha mārgaiḥ jyotiḥ prarohaiḥ uditaiḥ śirastaḥ 
SA_GK19_kakumspu-345	mṛṇālasūtrādhikasaukumāryāṃ bālasya lakṣmīṃ glapayantam indoḥ // Ks_3.49 //	mṛṇāla sūtra adhika saukumāryām bālasya lakṣmīm glapayantam indoḥ 
SA_GK19_kakumspu-346	mano navadvāraniṣiddhavṛtti hṛdi vyavasthāpya samādhivaśyam /	manaḥ nava dvāra niṣiddha vṛtti hṛdi vyavasthāpya samādhi vaśyam 
SA_GK19_kakumspu-347	yam akṣaraṃ kṣetravido vidus tam ātmānam ātmany avalokayantam // Ks_3.50 //	yam akṣaram kṣetravidaḥ viduḥ tam ātmānam ātmani avalokayantam 
SA_GK19_kakumspu-348	smaras tathābhūtam ayugmanetraṃ paśyann adūrān manasāpy adhṛṣyam /	smaraḥ tathābhūtam ayugmanetram paśyan adūrāt manasā api adhṛṣyam 
SA_GK19_kakumspu-349	nālakṣayat sādhvasasannahastaḥ srastaṃ śaraṃ cāpam api svahastāt // Ks_3.51 //	na alakṣayat sādhvasa sanna hastaḥ srastam śaram cāpam api sva hastāt 
SA_GK19_kakumspu-350	nirvāṇabhūyiṣṭham athāsya vīryaṃ saṃdhukṣayantīva vapurguṇena /	nirvāṇa bhūyiṣṭham atha asya vīryam saṃdhukṣayanti iva vapuḥ guṇena 
SA_GK19_kakumspu-351	anuprayātā vanadevatābhyām adṛśyata sthāvararājakanyā // Ks_3.52 //	anuprayātā vana devatābhyām adṛśyata sthāvararāja kanyā 
SA_GK19_kakumspu-352	aśokanirbhartsitapadmarāgam ākṛṣṭahemadyutikarṇikāram /	aśoka nirbhartsita padmarāgam ākṛṣṭa hema dyuti karṇikāram 
SA_GK19_kakumspu-353	muktākalāpīkṛtasinduvāraṃ vasantapuṣpābharaṇaṃ vahantī // Ks_3.53 //	muktā kalāpīkṛta sinduvāram vasanta puṣpa ābharaṇam vahantī 
SA_GK19_kakumspu-354	āvarjitā kiṃ cid iva stanābhyāṃ vāso vasānā taruṇārkarāgam /	āvarjitā kim cit iva stanābhyām vāsaḥ vasānā taruṇa arka rāgam 
SA_GK19_kakumspu-355	paryāptapuṣpastabakāvanamrā saṃcāriṇī pallavinī lateva // Ks_3.54 //	paryāpta puṣpa stabaka avanamrā saṃcāriṇī pallavinī latā iva 
SA_GK19_kakumspu-356	srastāṃ nitambād avalambamānā punaḥ-punaḥ kesaradāmakāñcīm /	srastām nitambāt avalambamānā punar punar kesara dāma kāñcīm 
SA_GK19_kakumspu-357	nyāsīkṛtāṃ sthānavidā smareṇa maurvīṃ dvitīyām iva kārmukasya // Ks_3.55 //	nyāsīkṛtām sthāna vidā smareṇa maurvīm dvitīyām iva kārmukasya 
SA_GK19_kakumspu-358	sugandhiniḥśvāsavivṛddhatṛṣṇaṃ bimbādharāsannacaraṃ dvirepham /	sugandhi niḥśvāsa vivṛddha tṛṣṇam bimba adhara āsanna caram dvirepham 
SA_GK19_kakumspu-359	pratikṣaṇaṃ saṃbhramaloladṛṣṭir līlāravindena nivārayantī // Ks_3.56 //	pratikṣaṇam saṃbhrama lola dṛṣṭiḥ līlā aravindena nivārayantī 
SA_GK19_kakumspu-360	tāṃ vīkṣya sarvāvayavānavadyāṃ rater api hrīpadam ādadhānām /	tām vīkṣya sarva avayava anavadyām rateḥ api hrī padam ādadhānām 
SA_GK19_kakumspu-361	jitendriye śūlini puṣpacāpaḥ svakāryasiddhiṃ punar āśaśaṃse // Ks_3.57 //	jita indriye śūlini puṣpa cāpaḥ sva kārya siddhim punar āśaśaṃse 
SA_GK19_kakumspu-362	bhaviṣyataḥ patyur umā ca śaṃbhoḥ samāsasāda pratihārabhūmim /	bhaviṣyataḥ patyuḥ umā ca śaṃbhoḥ samāsasāda pratihāra bhūmim 
SA_GK19_kakumspu-363	yogāt sa cāntaḥ paramātmasaṃjñaṃ dṛṣṭvā paraṃ jyotir upārarāma // Ks_3.58 //	yogāt sa ca antar paramātma saṃjñam dṛṣṭvā param jyotiḥ upārarāma 
SA_GK19_kakumspu-364	tato bhujaṃgādhipateḥ phaṇāgrair adhaḥ kathaṃ cid dhṛtabhūmibhāgaḥ /	tatas bhujaṃga adhipateḥ phaṇa agraiḥ adhas katham cit dhṛta bhūmi bhāgaḥ 
SA_GK19_kakumspu-365	śanaiḥ kṛtaprāṇavimuktir īśaḥ paryaṅkabandhaṃ nibiḍaṃ bibheda // Ks_3.59 //	śanais kṛta prāṇa vimuktiḥ īśaḥ paryaṅka bandham nibiḍam bibheda 
SA_GK19_kakumspu-366	tasmai śaśaṃsa praṇipatya nandī śuśrūṣayā śailasutām upetām /	tasmai śaśaṃsa praṇipatya nandī śuśrūṣayā śailasutām upetām 
SA_GK19_kakumspu-367	praveśayām āsa ca bhartur enāṃ bhrūkṣepamātrānumatapraveśām // Ks_3.60 //	praveśayām āsa ca bhartuḥ enām bhrū kṣepa mātra anumata praveśām 
SA_GK19_kakumspu-368	tasyāḥ sakhībhyāṃ praṇipātapūrvaṃ svahastalūnaḥ śiśirātyayasya /	tasyāḥ sakhībhyām praṇipāta pūrvam sva hasta lūnaḥ śiśirātyayasya 
SA_GK19_kakumspu-369	vyakīryata tryambakapādamūle puṣpoccayaḥ pallavabhaṅgabhinnaḥ // Ks_3.61 //	vyakīryata tryambaka pāda mūle puṣpa uccayaḥ pallava bhaṅga bhinnaḥ 
SA_GK19_kakumspu-370	umāpi nīlālakamadhyaśobhi visraṃsayantī navakarṇikāram /	umā api nīla alaka madhya śobhi visraṃsayantī nava karṇikāram 
SA_GK19_kakumspu-371	cakāra karṇacyutapallavena mūrdhnā praṇāmaṃ vṛṣabhadhvajāya // Ks_3.62 //	cakāra karṇa cyuta pallavena mūrdhnā praṇāmam vṛṣabhadhvajāya 
SA_GK19_kakumspu-372	ananyabhājaṃ patim āpnuhīti sā tathyam evābhihitā bhavena /	ananya bhājam patim āpnuhi iti sā tathyam eva abhihitā bhavena 
SA_GK19_kakumspu-373	na hīśvaravyāhṛtayaḥ kadā cit puṣyanti loke viparītam artham // Ks_3.63 //	na hi īśvara vyāhṛtayaḥ kadā cit puṣyanti loke viparītam artham 
SA_GK19_kakumspu-374	kāmas tu bāṇāvasaraṃ pratīkṣya pataṅgavad vahnimukhaṃ vivikṣuḥ /	kāmaḥ tu bāṇa avasaram pratīkṣya pataṅga vat vahni mukham vivikṣuḥ 
SA_GK19_kakumspu-375	umāsamakṣaṃ harabaddhalakṣyaḥ śarāsanajyāṃ muhur āmamarśa // Ks_3.64 //	umā samakṣam hara baddha lakṣyaḥ śarāsana jyām muhur āmamarśa 
SA_GK19_kakumspu-376	athopaninye giriśāya gaurī tapasvine tāmrarucā kareṇa /	athā upaninye giriśāya gaurī tapasvine tāmra rucā kareṇa 
SA_GK19_kakumspu-377	viśoṣitāṃ bhānumato mayūkhair mandākinīpuṣkarabījamālām // Ks_3.65 //	viśoṣitām bhānumataḥ mayūkhaiḥ mandākinī puṣkara bīja mālām 
SA_GK19_kakumspu-378	pratigrahītuṃ praṇayipriyatvāt trilocanas tām upacakrame ca /	pratigrahītum praṇayi priya tvāt trilocanaḥ tām upacakrame ca 
SA_GK19_kakumspu-379	saṃmohanaṃ nāma ca puṣpadhanvā dhanuṣy amoghaṃ samadhatta bāṇam // Ks_3.66 //	saṃmohanam nāma ca puṣpadhanvā dhanuṣi amogham samadhatta bāṇam 
SA_GK19_kakumspu-380	haras tu kiṃcitpariluptadhairyaś candrodayārambha ivāmburāśiḥ /	haraḥ tu kiṃcid parilupta dhairyaḥ candra udaya ārambhe iva amburāśiḥ 
SA_GK19_kakumspu-381	umāmukhe bimbaphalādharoṣṭhe vyāpārayām āsa vilocanāni // Ks_3.67 //	umā mukhe bimba phala adhara uṣṭhe vyāpārayām āsa vilocanāni 
SA_GK19_kakumspu-382	vivṛṇvatī śailasutāpi bhāvam aṅgaiḥ sphuradbālakadambakalpaiḥ /	vivṛṇvatī śailasutā api bhāvam aṅgaiḥ sphurat bāla kadamba kalpaiḥ 
SA_GK19_kakumspu-383	sācīkṛtā cārutareṇa tasthau mukhena paryastavilocanena // Ks_3.68 //	sācīkṛtā cārutareṇa tasthau mukhena paryasta vilocanena 
SA_GK19_kakumspu-384	athendriyakṣobham ayugmanetraḥ punar vaśitvād balavan nigṛhya /	atha indriya kṣobham ayugmanetraḥ punar vaśi tvāt balavat nigṛhya 
SA_GK19_kakumspu-385	hetuṃ svacetovikṛter didṛkṣur diśām upānteṣu sasarja dṛṣṭim // Ks_3.69 //	hetum sva cetaḥ vikṛteḥ didṛkṣuḥ diśām upānteṣu sasarja dṛṣṭim 
SA_GK19_kakumspu-386	sa dakṣiṇāpāṅganiviṣṭamuṣṭiṃ natāṃsam ākuñcitasavyapādam /	sa dakṣiṇa apāṅga niviṣṭa muṣṭim nata aṃsam ākuñcita savya pādam 
SA_GK19_kakumspu-387	dadarśa cakrīkṛtacārucāpaṃ prahartum abhyudyatam ātmayonim // Ks_3.70 //	dadarśa cakrīkṛta cāru cāpam prahartum abhyudyatam ātmayonim 
SA_GK19_kakumspu-388	tapaḥparāmarśavivṛddhamanyor bhrūbhaṅgaduṣprekṣyamukhasya tasya /	tapaḥ parāmarśa vivṛddha manyoḥ bhrū bhaṅga duṣprekṣya mukhasya tasya 
SA_GK19_kakumspu-389	sphurann udarciḥ sahasā tṛtīyād akṣṇaḥ kṛśānuḥ kila niṣpapāta // Ks_3.71 //	sphuran udarciḥ sahasā tṛtīyāt akṣṇaḥ kṛśānuḥ kila niṣpapāta 
SA_GK19_kakumspu-390	krodhaṃ prabho saṃhara saṃhareti yāvad giraḥ khe marutāṃ caranti /	krodham prabho saṃhara saṃhara iti yāvat giraḥ khe marutām caranti 
SA_GK19_kakumspu-391	tāvat sa vahnir bhavanetrajanmā bhasmāvaśeṣaṃ madanaṃ cakāra // Ks_3.72 //	tāvat sa vahniḥ bhava netra janmā bhasma avaśeṣam madanam cakāra 
SA_GK19_kakumspu-392	tīvrābhiṣaṅgaprabhaveṇa vṛttim mohena saṃstambhayatendriyāṇām /	tīvra abhiṣaṅga prabhaveṇa vṛttim mohena saṃstambhayatā indriyāṇām 
SA_GK19_kakumspu-393	ajñātabhartṛvyasanā muhūrtaṃ kṛtopakāreva ratir babhūva // Ks_3.73 //	ajñāta bhartṛ vyasanā muhūrtam kṛta upakārā iva ratiḥ babhūva 
SA_GK19_kakumspu-394	tam āśu vighnaṃ tapasas tapasvī vanaspatiṃ vajra ivāvabhajya /	tam āśu vighnam tapasaḥ tapasvī vanaspatim vajraḥ iva avabhajya 
SA_GK19_kakumspu-395	strīsaṃnikarṣaṃ parihartum icchann antardadhe bhūtapatiḥ sabhūtaḥ // Ks_3.74 //	strī saṃnikarṣam parihartum icchan antardadhe bhūtapatiḥ sa bhūtaḥ 
SA_GK19_kakumspu-396	śailātmajāpi pitur ucchiraso 'bhilāṣaṃ vyarthaṃ samarthya lalitaṃ vapur ātmanaś ca /	śaila ātmajā api pituḥ ucchirasaḥ bhilāṣam vyartham samarthya lalitam vapuḥ ātmanaḥ ca 
SA_GK19_kakumspu-397	sakhyoḥ samakṣam iti cādhikajātalajjā śūnyā jagāma bhavanābhimukhī kathaṃ cit // Ks_3.75 //	sakhyoḥ samakṣam iti ca adhika jāta lajjā śūnyā jagāma bhavana abhimukhī kathaṃ cit 
SA_GK19_kakumspu-398	sapadi mukulitākṣīṃ rudrasaṃrambhabhītyā duhitaram anukampyām adrir ādāya dorbhyām /	sapadi mukulita akṣīm rudra saṃrambha bhītyā duhitaram anukampyām adriḥ ādāya dorbhyām 
SA_GK19_kakumspu-399	suragaja iva bibhrat padminīṃ dantalagnāṃ pratipathagatir āsīd vegadīrghīkṛtāṅgaḥ // Ks_3.76 //	sura gajaḥ iva bibhrat padminīm danta lagnām pratipatha gatiḥ āsīt vega dīrghīkṛta aṅgaḥ 
SA_GK19_kakumspu-400	atha mohaparāyaṇā satī vivaśā kāmavadhūr vibodhitā /	atha moha parāyaṇā satī vivaśā kāma vadhūḥ vibodhitā 
SA_GK19_kakumspu-401	vidhinā pratipādayiṣyatā navavaidhavyam asahyavedanam // Ks_4.1 //	vidhinā pratipādayiṣyatā nava vaidhavyam asahya vedanam 
SA_GK19_kakumspu-402	avadhānapare cakāra sā pralayāntonmiṣite vilocane /	avadhāna pare cakāra sā pralaya anta unmiṣite vilocane 
SA_GK19_kakumspu-403	na viveda tayor atṛptayoḥ priyam atyantaviluptadarśanam // Ks_4.2 //	na viveda tayoḥ atṛptayoḥ priyam atyanta vilupta darśanam 
SA_GK19_kakumspu-404	ayi jīvitanātha jīvasīty abhidhāyotthitayā tayā puraḥ /	ayi jīvitanātha jīvasi iti abhidhāya utthitayā tayā puras 
SA_GK19_kakumspu-405	dadṛśe puruṣākṛti kṣitau harakopānalabhasma kevalam // Ks_4.3 //	dadṛśe puruṣa ākṛti kṣitau hara kopa anala bhasma kevalam 
SA_GK19_kakumspu-406	atha sā punar eva vihvalā vasudhāliṅganadhūsarastanī /	atha sā punar eva vihvalā vasudhā āliṅgana dhūsara stanī 
SA_GK19_kakumspu-407	vilalāpa vikīrṇamūrdhajā samaduḥkhām iva kurvatī sthalīm // Ks_4.4 //	vilalāpa vikīrṇa mūrdhajā sama duḥkhām iva kurvatī sthalīm 
SA_GK19_kakumspu-408	upamānam abhūd vilāsināṃ karaṇaṃ yat tava kāntimattayā /	upamānam abhūt vilāsinām karaṇam yat tava kāntimat tayā 
SA_GK19_kakumspu-409	tad idaṃ gatam īdṛśīṃ daśāṃ na vidīrye kaṭhināḥ khalu striyaḥ // Ks_4.5 //	tat idam gatam īdṛśīm daśām na vidīrye kaṭhināḥ khalu striyaḥ 
SA_GK19_kakumspu-410	kva nu māṃ tvadadhīnajīvitāṃ vinikīrya kṣaṇabhinnasauhṛdaḥ /	kva nu mām tvad adhīna jīvitām vinikīrya kṣaṇa bhinna sauhṛdaḥ 
SA_GK19_kakumspu-411	nalinīṃ kṣatasetubandhano jalasaṃghāta ivāsi vidrutaḥ // Ks_4.6 //	nalinīm kṣata setu bandhanaḥ jala saṃghātaḥ iva asi vidrutaḥ 
SA_GK19_kakumspu-412	kṛtavān asi vipriyaṃ na me pratikūlaṃ na ca te mayā kṛtam /	kṛtavān asi vipriyam na me pratikūlam na ca te mayā kṛtam 
SA_GK19_kakumspu-413	kim akāraṇam eva darśanaṃ vilapantyai rataye na dīyate // Ks_4.7 //	kim akāraṇam eva darśanam vilapantyai rataye na dīyate 
SA_GK19_kakumspu-414	smarasi smara mekhalāguṇair uta gotraskhaliteṣu bandhanam /	smarasi smara mekhalā guṇaiḥ uta gotra skhaliteṣu bandhanam 
SA_GK19_kakumspu-415	cyutakeśaradūṣitekṣaṇāny avataṃsotpalatāḍanāni vā // Ks_4.8 //	cyuta keśara dūṣita īkṣaṇāni avataṃsa utpala tāḍanāni vā 
SA_GK19_kakumspu-416	hṛdaye vasasīti matpriyaṃ yad avocas tad avaimi kaitavam /	hṛdaye vasasi iti mad priyam yat avocaḥ tat avaimi kaitavam 
SA_GK19_kakumspu-417	upacārapadaṃ na ced idaṃ tvam anaṅgaḥ katham akṣatā ratiḥ // Ks_4.9 //	upacāra padam na ced idam tvam anaṅgaḥ katham akṣatā ratiḥ 
SA_GK19_kakumspu-418	paralokanavapravāsinaḥ pratipatsye padavīm ahaṃ tava /	para loka nava pravāsinaḥ pratipatsye padavīm aham tava 
SA_GK19_kakumspu-419	vidhinā jana eṣa vañcitas tvadadhīnaṃ khalu dehināṃ sukham // Ks_4.10 //	vidhinā janaḥ eṣa vañcitaḥ tvad adhīnam khalu dehinām sukham 
SA_GK19_kakumspu-420	rajanītimirāvaguṇṭhite puramārge ghanaśabdaviklavāḥ /	rajanī timira avaguṇṭhite pura mārge ghana śabda viklavāḥ 
SA_GK19_kakumspu-421	vasatiṃ priya kāmināṃ priyās tvad ṛte prāpayituṃ ka īśvaraḥ // Ks_4.11 //	vasatim priya kāminām priyāḥ tvat ṛte prāpayitum kaḥ īśvaraḥ 
SA_GK19_kakumspu-422	nayanāny aruṇāni ghūrṇayan vacanāni skhalayan pade-pade /	nayanāni aruṇāni ghūrṇayan vacanāni skhalayan pade pade 
SA_GK19_kakumspu-423	asati tvayi vāruṇīmadaḥ pramadānām adhunā viḍambanā // Ks_4.12 //	asati tvayi vāruṇī madaḥ pramadānām adhunā viḍambanā 
SA_GK19_kakumspu-424	avagamya kathīkṛtaṃ vapuḥ priyabandhos tava niṣphalodayaḥ /	avagamya kathīkṛtam vapuḥ priya bandhoḥ tava niṣphala udayaḥ 
SA_GK19_kakumspu-425	bahule 'pi gate niśākaras tanutāṃ duḥkham anaṅga mokṣyati // Ks_4.13 //	bahule pi gate niśākaraḥ tanu tām duḥkham anaṅga mokṣyati 
SA_GK19_kakumspu-426	haritāruṇacārubandhanaḥ kalapuṃskokilaśabdasūcitaḥ /	harita aruṇa cāru bandhanaḥ kala puṃskokila śabda sūcitaḥ 
SA_GK19_kakumspu-427	vada saṃprati kasya bāṇatāṃ navacūtaprasavo gamiṣyati // Ks_4.14 //	vada saṃprati kasya bāṇa tām nava cūta prasavaḥ gamiṣyati 
SA_GK19_kakumspu-428	alipaṅktir anekaśas tvayā guṇakṛtye dhanuṣo niyojitā /	ali paṅktiḥ anekaśas tvayā guṇa kṛtye dhanuṣaḥ niyojitā 
SA_GK19_kakumspu-429	virutaiḥ karuṇasvanair iyaṃ guruśokām anuroditīva mām // Ks_4.15 //	virutaiḥ karuṇa svanaiḥ iyam guru śokām anuroditi iva mām 
SA_GK19_kakumspu-430	pratipadya manoharaṃ vapuḥ punar apy ādiśa tāvad utthitaḥ /	pratipadya manoharam vapuḥ punar api ādiśa tāvat utthitaḥ 
SA_GK19_kakumspu-431	ratidūtipadeṣu kokilāṃ madhurālāpanisargapaṇḍitām // Ks_4.16 //	rati dūtī padeṣu kokilām madhura ālāpa nisarga paṇḍitām 
SA_GK19_kakumspu-432	śirasā praṇipatya yācitāny upagūḍhāni savepathūni ca /	śirasā praṇipatya yācitāni upagūḍhāni sa vepathūni ca 
SA_GK19_kakumspu-433	suratāni ca tāni te rahaḥ smara saṃsmṛtya na śāntir asti me // Ks_4.17 //	suratāni ca tāni te rahaḥ smara saṃsmṛtya na śāntiḥ asti me 
SA_GK19_kakumspu-434	racitaṃ ratipaṇḍita tvayā svayam aṅgeṣu mamedam ārtavam /	racitam rati paṇḍita tvayā svayam aṅgeṣu mama idam ārtavam 
SA_GK19_kakumspu-435	dhriyate kusumaprasādhanaṃ tava tac cāru vapur na dṛśyate // Ks_4.18 //	dhriyate kusuma prasādhanam tava tat cāru vapuḥ na dṛśyate 
SA_GK19_kakumspu-436	vibudhair asi yasya dāruṇair asamāpte parikarmaṇi smṛtaḥ /	vibudhaiḥ asi yasya dāruṇaiḥ asamāpte parikarmaṇi smṛtaḥ 
SA_GK19_kakumspu-437	tam imaṃ kuru dakṣiṇetaraṃ caraṇaṃ nirmitarāgam ehi me // Ks_4.19 //	tam imam kuru dakṣiṇetaram caraṇam nirmita rāgam ehi me 
SA_GK19_kakumspu-438	aham etya pataṅgavartmanā punar aṅkāśrayiṇī bhavāmi te /	aham etya pataṅga vartmanā punar aṅka āśrayiṇī bhavāmi te 
SA_GK19_kakumspu-439	caturaiḥ surakāminījanaiḥ priya yāvan na vilobhyase divi // Ks_4.20 //	caturaiḥ sura kāminī janaiḥ priya yāvat na vilobhyase divi 
SA_GK19_kakumspu-440	madanena vinākṛtā ratiḥ kṣaṇamātraṃ kila jīviteti me /	madanena vinākṛtā ratiḥ kṣaṇa mātram kila jīvita iti me 
SA_GK19_kakumspu-441	vacanīyam idaṃ vyavasthitaṃ ramaṇa tvām anuyāmi yady api // Ks_4.21 //	vacanīyam idam vyavasthitam ramaṇa tvām anuyāmi yadi api 
SA_GK19_kakumspu-442	kriyatāṃ katham antyamaṇḍanaṃ paralokāntaritasya te mayā /	kriyatām katham antya maṇḍanam para loka antaritasya te mayā 
SA_GK19_kakumspu-443	samam eva gato 'sy atarkitāṃ gatim aṅgena ca jīvitena ca // Ks_4.22 //	samam eva gataḥ si a tarkitām gatim aṅgena ca jīvitena ca 
SA_GK19_kakumspu-444	ṛjutāṃ nayataḥ smarāmi te śaram utsaṅganiṣaṇṇadhanvanaḥ /	ṛju tām nayataḥ smarāmi te śaram utsaṅga niṣaṇṇa dhanvanaḥ 
SA_GK19_kakumspu-445	madhunā saha sasmitaṃ kathāṃ nayanopāntavilokitaṃ ca yat // Ks_4.23 //	madhunā saha sa smitam kathām nayana upānta vilokitam ca yat 
SA_GK19_kakumspu-446	kva nu te hṛdayaṃgamaḥ sakhā kusumāyojitakārmuko madhuḥ /	kva nu te hṛdayaṃgamaḥ sakhā kusuma āyojita kārmukaḥ madhuḥ 
SA_GK19_kakumspu-447	na khalūgraruṣā pinākinā gamitaḥ so 'pi suhṛdgatāṃ gatim // Ks_4.24 //	na khalu ugra ruṣā pinākinā gamitaḥ saḥ suhṛd gatām gatim 
SA_GK19_kakumspu-448	atha taiḥ paridevitākṣarair hṛdaye digdhaśarair ivārditaḥ /	atha taiḥ paridevita akṣaraiḥ hṛdaye digdha śaraiḥ iva arditaḥ 
SA_GK19_kakumspu-449	ratim abhyupapattum āturāṃ madhur ātmānam adarśayat puraḥ // Ks_4.25 //	ratim abhyupapattum āturām madhuḥ ātmānam adarśayat puras 
SA_GK19_kakumspu-450	tam avekṣya ruroda sā bhṛśaṃ stanasaṃbādham uro jaghāna ca /	tam avekṣya ruroda sā bhṛśam stana saṃbādham uraḥ jaghāna ca 
SA_GK19_kakumspu-451	svajanasya hi duḥkham agrato vivṛtadvāram ivopajāyate // Ks_4.26 //	sva janasya hi duḥkham agratas vivṛta dvāram iva upajāyate 
SA_GK19_kakumspu-452	iti cainam uvāca duḥkhitā suhṛdaḥ paśya vasanta kiṃ sthitam /	iti ca enam uvāca duḥkhitā suhṛdaḥ paśya vasanta kim sthitam 
SA_GK19_kakumspu-453	yad idaṃ kaṇaśaḥ prakīryate pavanair bhasma kapotakarburam // Ks_4.27 //	yat idam kaṇaśas prakīryate pavanaiḥ bhasma kapota karburam 
SA_GK19_kakumspu-454	ayi saṃprati dehi darśanaṃ smara paryutsuka eṣa mādhavaḥ /	ayi saṃprati dehi darśanam smara paryutsukaḥ eṣa mādhavaḥ 
SA_GK19_kakumspu-455	dayitāsv anavasthitaṃ nṛṇāṃ na khalu prema calaṃ suhṛjjane // Ks_4.28 //	dayitāsu anavasthitam nṛṇām na khalu prema calam suhṛd jane 
SA_GK19_kakumspu-456	amunā nanu pārśvavartinā jagad ājñāṃ sasurāsuraṃ tava /	amunā nanu pārśva vartinā jagat ājñām sa sura asuram tava 
SA_GK19_kakumspu-457	bisatantuguṇasya kāritaṃ dhanuṣaḥ pelavapuṣpapatriṇaḥ // Ks_4.29 //	bisa tantu guṇasya kāritam dhanuṣaḥ pelava puṣpa patriṇaḥ 
SA_GK19_kakumspu-458	gata eva na te nivartate sa sakhā dīpa ivānilāhataḥ /	gataḥ eva na te nivartate sa sakhā dīpe iva anila āhataḥ 
SA_GK19_kakumspu-459	aham asya daśeva paśya mām aviṣahyavyasanapradhūṣitām // Ks_4.30 //	aham asya daśā iva paśya mām aviṣahya vyasana pradhūṣitām 
SA_GK19_kakumspu-460	vidhinā kṛtam ardhavaiśasaṃ nanu mām kāmavadhe vimuñcatā /	vidhinā kṛtam ardha vaiśasam nanu mām kāma vadhe vimuñcatā 
SA_GK19_kakumspu-461	anaghāpi hi saṃśrayadrume gajabhagne patanāya vallarī // Ks_4.31 //	anaghā api hi saṃśraya drume gaja bhagne patanāya vallarī 
SA_GK19_kakumspu-462	tad idaṃ kriyatām anantaraṃ bhavatā bandhujanaprayojanam /	tat idam kriyatām anantaram bhavatā bandhu jana prayojanam 
SA_GK19_kakumspu-463	vidhurāṃ jvalanātisarjanān nanu māṃ prāpaya patyur antikam // Ks_4.32 //	vidhurām jvalana atisarjanāt nanu mām prāpaya patyuḥ antikam 
SA_GK19_kakumspu-464	śaśinā saha yāti kaumudī saha meghena taḍit pralīyate /	śaśinā saha yāti kaumudī saha meghena taḍit pralīyate 
SA_GK19_kakumspu-465	pramadāḥ pativartmagā iti pratipannaṃ hi vicetanair api // Ks_4.33 //	pramadāḥ pati vartma gāḥ iti pratipannam hi vicetanaiḥ api 
SA_GK19_kakumspu-466	amunaiva kaṣāyitastanī subhagena priyagātrabhasmanā /	amunā eva kaṣāyita stanī subhagena priya gātra bhasmanā 
SA_GK19_kakumspu-467	navapallavasaṃstare yathā racayiṣyāmi tanuṃ vibhāvasau // Ks_4.34 //	nava pallava saṃstare yathā racayiṣyāmi tanum vibhāvasau 
SA_GK19_kakumspu-468	kusumāstaraṇe sahāyatāṃ bahuśaḥ saumya gatas tvam āvayoḥ /	kusuma āstaraṇe sahāya tām bahuśas saumya gataḥ tvam āvayoḥ 
SA_GK19_kakumspu-469	kuru saṃprati tāvad āśu me praṇipātāñjaliyācitaś citām // Ks_4.35 //	kuru saṃprati tāvat āśu me praṇipāta añjali yācitaḥ citām 
SA_GK19_kakumspu-470	tad anu jvalanaṃ madarpitaṃ tvarayer dakṣiṇavātavījanaiḥ /	tat anu jvalanam mad arpitam tvarayeḥ dakṣiṇa vāta vījanaiḥ 
SA_GK19_kakumspu-471	viditaṃ khalu te yathā smaraḥ kṣaṇam apy utsahate na māṃ vinā // Ks_4.36 //	viditam khalu te yathā smaraḥ kṣaṇam api utsahate na mām vinā 
SA_GK19_kakumspu-472	iti cāpi vidhāya dīyatāṃ salilasyāñjalir eka eva nau /	iti ca api vidhāya dīyatām salilasya añjaliḥ ekaḥ eva nau 
SA_GK19_kakumspu-473	avibhajya paratra taṃ mayā sahitaḥ pāsyati te sa bāndhavaḥ // Ks_4.37 //	a vibhajya paratra tam mayā sahitaḥ pāsyati te sa bāndhavaḥ 
SA_GK19_kakumspu-474	paralokavidhau ca mādhava smaram uddiśya vilolapallavāḥ /	para loka vidhau ca mādhava smaram uddiśya vilola pallavāḥ 
SA_GK19_kakumspu-475	nivapeḥ sahakāramañjarīḥ priyacūtaprasavo hi te sakhā // Ks_4.38 //	nivapeḥ sahakāra mañjarīḥ priya cūta prasavaḥ hi te sakhā 
SA_GK19_kakumspu-476	iti devavimuktaye sthitāṃ ratim ākāśabhavā sarasvatī /	iti deva vimuktaye sthitām ratim ākāśa bhavā sarasvatī 
SA_GK19_kakumspu-477	śapharīṃ hradaśoṣaviklavāṃ prathamā vṛṣṭir ivānvakampata // Ks_4.39 //	śapharīm hrada śoṣa viklavām prathamā vṛṣṭiḥ iva anvakampata 
SA_GK19_kakumspu-478	kusumāyudhapatni durlabhas tava bhartā na cirād bhaviṣyati /	kusumāyudha patni durlabhaḥ tava bhartā na cirāt bhaviṣyati 
SA_GK19_kakumspu-479	śṛṇu yena sa karmaṇā gataḥ śalabhatvaṃ haralocanārciṣi // Ks_4.40 //	śṛṇu yena sa karmaṇā gataḥ śalabha tvam hara locana arciṣi 
SA_GK19_kakumspu-480	abhilāṣam udīritendriyaḥ svasutāyām akarot prajāpatiḥ /	abhilāṣam udīrita indriyaḥ sva sutāyām akarot prajāpatiḥ 
SA_GK19_kakumspu-481	atha tena nigṛhya vikriyām abhiśaptaḥ phalam etad anvabhūt // Ks_4.41 //	atha tena nigṛhya vikriyām abhiśaptaḥ phalam etat anvabhūt 
SA_GK19_kakumspu-482	pariṇeṣyati pārvatīṃ yadā tapasā tatpravaṇīkṛto haraḥ /	pariṇeṣyati pārvatīm yadā tapasā tad pravaṇīkṛtaḥ haraḥ 
SA_GK19_kakumspu-483	upalabdhasukhas tadā smaraṃ vapuṣā svena niyojayiṣyati // Ks_4.42 //	upalabdha sukhaḥ tadā smaram vapuṣā svena niyojayiṣyati 
SA_GK19_kakumspu-484	iti cāha sa dharmayācitaḥ smaraśāpāvadhidāṃ sarasvatīm /	iti ca āha sa dharma yācitaḥ smara śāpa avadhi dām sarasvatīm 
SA_GK19_kakumspu-485	aśaner amṛtasya cobhayor vaśinaś cāmbudharāś ca yonayaḥ // Ks_4.43 //	aśaneḥ amṛtasya ca ubhayoḥ vaśinaḥ ca ambudharāḥ ca yonayaḥ 
SA_GK19_kakumspu-486	tad idaṃ parirakṣa śobhane bhavitavyapriyasaṃgamaṃ vapuḥ /	tat idam parirakṣa śobhane bhavitavya priya saṃgamam vapuḥ 
SA_GK19_kakumspu-487	ravipītajalā tapātyaye punar oghena hi yujyate nadī // Ks_4.44 //	ravi pīta jalā tapātyaye punar oghena hi yujyate nadī 
SA_GK19_kakumspu-488	itthaṃ rateḥ kim api bhūtam adṛśyarūpaṃ mandīcakāra maraṇavyavasāyabuddhim /	ittham rateḥ kim api bhūtam adṛśya rūpam mandīcakāra maraṇa vyavasāya buddhim 
SA_GK19_kakumspu-489	tatpratyayāc ca kusumāyudhabandhur enām āśvāsayat sucaritārthapadair vacobhiḥ // Ks_4.45 //	tad pratyayāt ca kusumāyudha bandhuḥ enām āśvāsayat su carita artha padaiḥ vacobhiḥ 
SA_GK19_kakumspu-490	atha madanavadhūr upaplavāntaṃ vyasanakṛśā paripālayāṃ babhūva /	atha madana vadhūḥ upaplava antam vyasana kṛśā babhūva 
SA_GK19_kakumspu-491	śaśina iva divātanasya lekhā kiraṇaparikṣayadhūsarā pradoṣam // Ks_4.46 //	śaśinaḥ iva divātanasya lekhā kiraṇa parikṣaya dhūsarā pradoṣam 
SA_GK19_kakumspu-492	tathā samakṣaṃ dahatā manobhavaṃ pinākinā bhagnamanorathā satī /	tathā samakṣam dahatā manobhavam pinākinā bhagna manorathā satī 
SA_GK19_kakumspu-493	nininda rūpaṃ hṛdayena pārvatī priyeṣu saubhāgyaphalā hi cārutā // Ks_5.1 //	nininda rūpam hṛdayena pārvatī priyeṣu saubhāgya phalā hi cāru tā 
SA_GK19_kakumspu-494	iyeṣa sā kartum avandhyarūpatāṃ samādhim āsthāya tapobhir ātmanaḥ /	iyeṣa sā kartum avandhya rūpa tām samādhim āsthāya tapobhiḥ ātmanaḥ 
SA_GK19_kakumspu-495	avāpyate vā katham anyathā dvayaṃ tathāvidhaṃ prema patiś ca tādṛśaḥ // Ks_5.2 //	avāpyate vā katham anyathā dvayam tathāvidham prema patiḥ ca tādṛśaḥ 
SA_GK19_kakumspu-496	niśamya caināṃ tapase kṛtodyamāṃ sutāṃ girīśapratisaktamānasām /	niśamya ca enām tapase kṛta udyamām sutām girīśa pratisakta mānasām 
SA_GK19_kakumspu-497	uvāca menā parirabhya vakṣasā nivārayantī mahato munivratāt // Ks_5.3 //	uvāca menā parirabhya vakṣasā nivārayantī mahataḥ muni vratāt 
SA_GK19_kakumspu-498	manīṣitāḥ santi gṛhe 'pi devatās tapaḥ kva vatse kva ca tāvakaṃ vapuḥ /	manīṣitāḥ santi gṛhe pi devatāḥ tapaḥ kva vatse kva ca tāvakam vapuḥ 
SA_GK19_kakumspu-499	padaṃ saheta bhramarasya pelavaṃ śirīśapuṣpaṃ na punaḥ patatriṇaḥ // Ks_5.4 //	padam saheta bhramarasya pelavam śirīśa puṣpam na punar patatriṇaḥ 
SA_GK19_kakumspu-500	iti dhruvecchām anuśāsatī sutāṃ śaśāka menā na niyantum udyamāt /	iti dhruva icchām anuśāsatī sutām śaśāka menā na niyantum udyamāt 
SA_GK19_kakumspu-501	ka īpsitārthasthiraniścayaṃ manaḥ payaś ca nimnābhimukhaṃ pratīpayet // Ks_5.5 //	kaḥ īpsita artha sthira niścayam manaḥ payaḥ ca nimna abhimukham pratīpayet 
SA_GK19_kakumspu-502	kadā cid āsannasakhīmukhena sā manorathajñaṃ pitaraṃ manasvinī /	kadā cit āsanna sakhī mukhena sā manoratha jñam pitaram manasvinī 
SA_GK19_kakumspu-503	ayācatāraṇyanivāsam ātmanaḥ phalodayāntāya tapaḥsamādhaye // Ks_5.6 //	ayācata araṇya nivāsam ātmanaḥ phala udaya antāya tapaḥ samādhaye 
SA_GK19_kakumspu-504	athānurūpābhiniveśatoṣiṇā kṛtābhyanujñā guruṇā garīyasā /	athā anurūpa abhiniveśa toṣiṇā kṛta abhyanujñāḥ guruṇā garīyasā 
SA_GK19_kakumspu-505	prajāsu paścāt prathitaṃ tadākhyayā jagāma gaurī śikharaṃ śikhaṇḍimat // Ks_5.7 //	prajāsu paścāt prathitam tad ākhyayā jagāma gaurī śikharam śikhaṇḍimat 
SA_GK19_kakumspu-506	vimucya sā hāram ahāryaniścayā vilolayaṣṭipraviluptacandanam /	vimucya sā hāram ahārya niścayā vilola yaṣṭi pravilupta candanam 
SA_GK19_kakumspu-507	babandha bālāruṇababhru valkalaṃ payodharotsedhaviśīrṇasaṃhati // Ks_5.8 //	babandha bālā aruṇa babhru valkalam payodhara utsedha viśīrṇa saṃhati 
SA_GK19_kakumspu-508	yathā prasiddhair madhuraṃ śiroruhair jaṭābhir apy evam abhūt tadānanam /	yathā prasiddhaiḥ madhuram śiroruhaiḥ jaṭābhiḥ api evam abhūt tad ānanam 
SA_GK19_kakumspu-509	na śaṭpadaśreṇibhir eva paṅkajaṃ saśaivalāsaṅgam api prakāśate // Ks_5.9 //	na śaṭpada śreṇibhiḥ eva paṅkajam sa śaivala āsaṅgam api prakāśate 
SA_GK19_kakumspu-510	pratikṣaṇaṃ sā kṛtaromavikriyāṃ vratāya mauñjīṃ triguṇāṃ babhāra yām /	pratikṣaṇam sā kṛta roma vikriyām vratāya mauñjīm triguṇām babhāra yām 
SA_GK19_kakumspu-511	akāri tatpūrvanibaddhayā tayā sarāgam asyā rasanāguṇāspadam // Ks_5.10 //	akāri tad pūrva nibaddhayā tayā sa rāgam asyāḥ rasanā guṇa āspadam 
SA_GK19_kakumspu-512	visṛṣṭarāgād adharān nivartitaḥ stanāṅgarāgāruṇitāc ca kandukāt /	visṛṣṭa rāgāt adharāt nivartitaḥ stana aṅga rāga aruṇitāt ca kandukāt 
SA_GK19_kakumspu-513	kuśāṅkurādānaparikṣatāṅguliḥ kṛto 'kṣasūtrapraṇayī tayā karaḥ // Ks_5.11 //	kuśa aṅkura ādāna parikṣata aṅguliḥ kṛta u kṣa sūtra praṇayī tayā karaḥ 
SA_GK19_kakumspu-514	mahārhaśayyāparivartanacyutaiḥ svakeśapuṣpair api yā sma dūyate /	mahārha śayyā parivartana cyutaiḥ sva keśa puṣpaiḥ api yā sma dūyate 
SA_GK19_kakumspu-515	aśeta sā bāhulatopadhāyinī niṣeduṣī sthaṇḍila eva kevale // Ks_5.12 //	aśeta sā bāhu latā upadhāyinī niṣeduṣī sthaṇḍile eva kevale 
SA_GK19_kakumspu-516	punar grahītuṃ niyamasthayā tayā dvaye 'pi nikṣepa ivārpitam dvayam /	punar grahītum niyama sthayā tayā dvaye nikṣepe iva arpitam dvayam 
SA_GK19_kakumspu-517	latāsu tanvīṣu vilāsaceṣṭitaṃ viloladṛṣṭaṃ hariṇāṅganāsu ca // Ks_5.13 //	latāsu tanvīṣu vilāsa ceṣṭitam vilola dṛṣṭam hariṇa aṅganāsu ca 
SA_GK19_kakumspu-518	atandritā sā svayam eva vṛkṣakān ghaṭastanaprasravaṇair vyavardhayat /	atandritā sā svayam eva vṛkṣakān ghaṭa stana prasravaṇaiḥ vyavardhayat 
SA_GK19_kakumspu-519	guho 'pi yeṣāṃ prathamāptajanmanāṃ na putravātsalyam apākariṣyati // Ks_5.14 //	guhaḥ pi yeṣām prathama āpta janmanām na putra vātsalyam apākariṣyati 
SA_GK19_kakumspu-520	araṇyabījāñjalidānalālitās tathā ca tasyāṃ hariṇā viśaśvasuḥ /	araṇya bīja añjali dāna lālitāḥ tathā ca tasyām hariṇāḥ viśaśvasuḥ 
SA_GK19_kakumspu-521	yathā tadīyair nayanaiḥ kutūhalāt puraḥ sakhīnām amimīta locane // Ks_5.15 //	yathā tadīyaiḥ nayanaiḥ kutūhalāt puras sakhīnām amimīta locane 
SA_GK19_kakumspu-522	kṛtābhiśekāṃ hutajātavedasaṃ tvaguttarāsaṅgavatīm adhītinīm /	kṛta abhiśekām huta jātavedasam tvac uttarāsaṅgavatīm adhītinīm 
SA_GK19_kakumspu-523	digdṛkṣavas tām ṛṣayo 'bhyupāgaman na dharmavṛddheṣu vayaḥ samīkṣyate // Ks_5.16 //	digdṛkṣavaḥ tām ṛṣayaḥ bhyupāgamat na dharma vṛddheṣu vayaḥ samīkṣyate 
SA_GK19_kakumspu-524	virodhisattvojjhitapūrvamatsaraṃ drumair abhīṣṭaprasavārcitātithi /	virodhi sattva ujjhita pūrva matsaram drumaiḥ abhīṣṭa prasava arcita atithi 
SA_GK19_kakumspu-525	navoṭajābhyantarasaṃbhṛtānalaṃ tapovanaṃ tac ca babhūva pāvanam // Ks_5.17 //	nava uṭaja abhyantara saṃbhṛta analam tapaḥ vanam tat ca babhūva pāvanam 
SA_GK19_kakumspu-526	yadā phalaṃ pūrvatapaḥsamādhinā na tāvatā labhyam amaṃsta kāṅkṣitam /	yadā phalam pūrva tapaḥ samādhinā na tāvatā labhyam amaṃsta kāṅkṣitam 
SA_GK19_kakumspu-527	tadānapekṣya svaśarīramārdavaṃ tapo mahat sā carituṃ pracakrame // Ks_5.18 //	tadā an apekṣya sva śarīra mārdavam tapaḥ mahat sā caritum pracakrame 
SA_GK19_kakumspu-528	klamaṃ yayau kandukalīlayāpi yā tayā munīnāṃ caritaṃ vyagāhyata /	klamam yayau kanduka līlayā api yā tayā munīnām caritam vyagāhyata 
SA_GK19_kakumspu-529	dhruvaṃ vapuḥ kāñcanapadmanirmitaṃ mṛdu prakṛtyā ca sasāram eva ca // Ks_5.19 //	dhruvam vapuḥ kāñcana padma nirmitam mṛdu prakṛtyā ca sa sāram eva ca 
SA_GK19_kakumspu-530	śucau caturṇāṃ jvalatāṃ havirbhujāṃ śucismitā madhyagatā sumadhyamā /	śucau caturṇām jvalatām havirbhujām śuci smitā madhya gatā su madhyamā 
SA_GK19_kakumspu-531	vijitya netrapratighātinīṃ prabhām ananyadṛṣṭiḥ savitāram aikṣata // Ks_5.20 //	vijitya netra pratighātinīm prabhām an anya dṛṣṭiḥ savitāram aikṣata 
SA_GK19_kakumspu-532	tathābhitaptaṃ savitur gabhastibhir mukhaṃ tadīyaṃ kamalaśriyaṃ dadhau /	tathā abhitaptam savituḥ gabhastibhiḥ mukham tadīyam kamala śriyam 
SA_GK19_kakumspu-533	apāṅgayoḥ kevalam asya dīrghayoḥ śanaiḥ-śanaiḥ śyāmikayā kṛtaṃ padam // Ks_5.21 //	apāṅgayoḥ kevalam asya dīrghayoḥ śanais śanais śyāmikayā kṛtam padam 
SA_GK19_kakumspu-534	ayācitopasthitam ambu kevalaṃ rasātmakasyoḍupateś ca raśmayaḥ /	a yācita upasthitam ambu kevalam rasa ātmakasya uḍupateḥ ca raśmayaḥ 
SA_GK19_kakumspu-535	babhūva tasyāḥ kila pāraṇāvidhir na vṛkṣavṛttivyatiriktasādhanaḥ // Ks_5.22 //	babhūva tasyāḥ kila pāraṇā vidhiḥ na vṛkṣa vṛtti vyatirikta sādhanaḥ 
SA_GK19_kakumspu-536	nikāmataptā vividhena vahninā nabhaścareṇendhanasaṃbhṛtena ca /	nikāma taptāḥ vividhena vahninā nabhaḥ careṇa indhana saṃbhṛtena ca 
SA_GK19_kakumspu-537	tapātyaye vāribhir ukṣitā navair bhuvā sahoṣmāṇam amuñcad ūrdhvagam // Ks_5.23 //	tapātyaye vāribhiḥ ukṣitā navaiḥ bhuvā saha ūṣmāṇam amuñcat ūrdhva gam 
SA_GK19_kakumspu-538	sthitāḥ kṣaṇaṃ pakṣmasu tāḍitādharāḥ payodharotsedhanipātacūrṇitāḥ /	sthitāḥ kṣaṇam pakṣmasu tāḍita adharāḥ payodhara utsedha nipāta cūrṇitāḥ 
SA_GK19_kakumspu-539	valīṣu tasyāḥ skhalitāḥ prapedire cireṇa nābhiṃ prathamodabindavaḥ // Ks_5.24 //	valīṣu tasyāḥ skhalitāḥ prapedire cireṇa nābhim prathama uda bindavaḥ 
SA_GK19_kakumspu-540	śilāśayāṃ tām aniketavāsinīṃ nirantarāsv antaravātavṛṣṭiṣu /	śilā āśayām tām aniketa vāsinīm nirantarāsu antara vāta vṛṣṭiṣu 
SA_GK19_kakumspu-541	vyalokayann unmiṣitais taḍinmayair mahātapaḥsākṣya iva sthitāḥ kṣapāḥ // Ks_5.25 //	vyalokayan unmiṣitaiḥ taḍit mayaiḥ mahā tapaḥ sākṣye iva sthitāḥ kṣapāḥ 
SA_GK19_kakumspu-542	nināya sātyantahimotkirānilāḥ sahasyarātrīr udavāsatatparā /	nināya sā atyanta hima utkira anilāḥ sahasya rātrīḥ uda vāsa tatparā 
SA_GK19_kakumspu-543	parasparākrandini cakravākayoḥ puro viyukte mithune kṛpāvatī // Ks_5.26 //	paraspara ākrandini cakravākayoḥ puras viyukte mithune kṛpāvatī 
SA_GK19_kakumspu-544	mukhena sā padmasugandhinā niśi pravepamānādharapatraśobhinā /	mukhena sā padma sugandhinā niśi pravepamānā adhara patra śobhinā 
SA_GK19_kakumspu-545	tuṣāravṛṣṭikṣatapadmasaṃpadāṃ sarojasaṃdhānam ivākarod apām // Ks_5.27 //	tuṣāra vṛṣṭi kṣata padma saṃpadām saroja saṃdhānam iva akarot apām 
SA_GK19_kakumspu-546	svayaṃviśīrṇadrumaparṇavṛttitā parā hi kāṣṭhā tapasas tayā punaḥ /	svayam viśīrṇa druma parṇa vṛtti tā parā hi kāṣṭhā tapasaḥ tayā punar 
SA_GK19_kakumspu-547	tad apy apākīrṇam ataḥ priyaṃvadāṃ vadanty aparṇeti ca tāṃ purāvidaḥ // Ks_5.28 //	tat api apākīrṇam atas priyaṃvadām vadanti aparṇā iti ca tām   
SA_GK19_kakumspu-548	mṛṇālikāpelavam evamādibhir vrataiḥ svam aṅgaṃ glapayanty aharniśam /	mṛṇālikā pelavam evamādibhiḥ vrataiḥ svam aṅgam glapayantī aharniśam 
SA_GK19_kakumspu-549	tapaḥ śarīraiḥ kaṭhinair upārjitaṃ tapasvināṃ dūram adhaś cakāra sā // Ks_5.29 //	tapaḥ śarīraiḥ kaṭhinaiḥ upārjitam tapasvinām dūram adhas cakāra sā 
SA_GK19_kakumspu-550	athājināṣāḍhadharaḥ pragalbhavāg jvalann iva brahmamayena tejasā /	atha ajina āṣāḍha dharaḥ pragalbha vāc jvalan iva brahma mayena tejasā 
SA_GK19_kakumspu-551	viveśa kaścij jaṭilas tapovanaṃ śarīrabaddhaḥ prathamāśramo yathā // Ks_5.30 //	viveśa kaścid jaṭilaḥ tapovanam śarīra baddhaḥ prathama āśramaḥ yathā 
SA_GK19_kakumspu-552	tam ātitheyī bahumānapūrvayā saparyayā pratyudiyāya pārvatī /	tam ātitheyī bahu māna pūrvayā saparyayā pratyudiyāya pārvatī 
SA_GK19_kakumspu-553	bhavanti sāmye 'pi niviṣṭacetasāṃ vapurviśeṣeṣv atigauravāḥ kriyāḥ // Ks_5.31 //	bhavanti sāmye niviṣṭa cetasām vapuḥ viśeṣeṣu ati gauravāḥ kriyāḥ 
SA_GK19_kakumspu-554	vidhiprayuktāṃ parigṛhya satkriyāṃ pariśramaṃ nāma vinīya ca kṣaṇam /	vidhi prayuktām parigṛhya satkriyām pariśramam nāma vinīya ca kṣaṇam 
SA_GK19_kakumspu-555	umāṃ sa paśyann ṛjunaiva cakṣuṣā pracakrame vaktum anujjhitakramaḥ // Ks_5.32 //	umām sa paśyan ṛjunā eva cakṣuṣā pracakrame vaktum anujjhita kramaḥ 
SA_GK19_kakumspu-556	api kriyārthaṃ sulabhaṃ samitkuśaṃ jalāny api snānavidhikṣamāṇi te /	api kriyā artham sulabham samidh kuśam jalāni api snāna vidhi kṣamāṇi te 
SA_GK19_kakumspu-557	api svaśaktyā tapasi pravartase śarīram ādyaṃ khalu dharmasādhanam // Ks_5.33 //	api sva śaktyā tapasi pravartase śarīram ādyam khalu dharma sādhanam 
SA_GK19_kakumspu-558	api tvadāvarjitavārisaṃbhṛtaṃ pravālam āsām anubandhi vīrudhām /	api tvad āvarjita vāri saṃbhṛtam pravālam āsām anubandhi vīrudhām 
SA_GK19_kakumspu-559	cirojjhitālaktakapāṭalena te tulāṃ yad ārohati dantavāsasā // Ks_5.34 //	cira ujjhita alaktaka pāṭalena te tulām yat ārohati dantavāsasā 
SA_GK19_kakumspu-560	api prasannaṃ hariṇeṣu te manaḥ karasthadarbhapraṇayāpahāriṣu /	api prasannam hariṇeṣu te manaḥ kara stha darbha praṇaya apahāriṣu 
SA_GK19_kakumspu-561	ya utpalākṣi pracalair vilocanais tavākṣisādṛśyam iva prayuñjate // Ks_5.35 //	yaḥ utpala akṣi pracalaiḥ vilocanaiḥ tava akṣi sādṛśyam iva prayuñjate 
SA_GK19_kakumspu-562	yad ucyate pārvati pāpavṛttaye na rūpam ity avyabhicāri tad vacaḥ /	yat ucyate pārvati pāpa vṛttaye na rūpam iti avyabhicāri tat vacaḥ 
SA_GK19_kakumspu-563	tathā hi te śīlam udāradarśane tapasvinām apy upadeśatāṃ gatam // Ks_5.36 //	tathā hi te śīlam udāra darśane tapasvinām api upadeśa tām gatam 
SA_GK19_kakumspu-564	vikīrṇasaptarṣibaliprahāsibhis tathā na gāṅgaiḥ salilair divaś cyutaiḥ /	vikīrṇa saptarṣi bali prahāsibhiḥ tathā na gāṅgaiḥ salilaiḥ divaḥ cyutaiḥ 
SA_GK19_kakumspu-565	yathā tvadīyaiś caritair anāvilair mahīdharaḥ pāvita eṣa sānvayaḥ // Ks_5.37 //	yathā tvadīyaiḥ caritaiḥ anāvilaiḥ mahīdharaḥ pāvitaḥ eṣa sa anvayaḥ 
SA_GK19_kakumspu-566	anena dharmaḥ saviśeṣam adya me trivargasāraḥ pratibhāti bhāvini /	anena dharmaḥ sa viśeṣam adya me trivarga sāraḥ pratibhāti bhāvini 
SA_GK19_kakumspu-567	tvayā manonirviṣayārthakāmayā yad eka eva pratigṛhya sevyate // Ks_5.38 //	tvayā manaḥ nirviṣayā artha kāmayā yat ekaḥ eva pratigṛhya sevyate 
SA_GK19_kakumspu-568	prayuktasatkāraviśeṣam ātmanā na māṃ paraṃ saṃpratipattum arhasi /	prayukta satkāra viśeṣam ātmanā na mām param saṃpratipattum arhasi 
SA_GK19_kakumspu-569	yataḥ satāṃ saṃnatagātri saṃgataṃ manīṣibhiḥ sāptapadīnam ucyate // Ks_5.39 //	yatas satām saṃnata gātri saṃgatam manīṣibhiḥ sāptapadīnam ucyate 
SA_GK19_kakumspu-570	ato 'tra kiṃcid bhavatīṃ bahukṣamāṃ dvijātibhāvād upapannacāpalaḥ /	atas tra kiṃcid bhavatīm bahu kṣamām dvijāti bhāvāt upapanna cāpalaḥ 
SA_GK19_kakumspu-571	ayaṃ janaḥ praṣṭumanās tapodhane na ced rahasyaṃ prativaktum arhasi // Ks_5.40 //	ayam janaḥ praṣṭu manāḥ tapodhane na ced rahasyam prativaktum arhasi 
SA_GK19_kakumspu-572	kule prasūtiḥ prathamasya vedhasas trilokasaundaryam ivoditaṃ vapuḥ /	kule prasūtiḥ prathamasya vedhasaḥ triloka saundaryam iva uditam vapuḥ 
SA_GK19_kakumspu-573	amṛgyam aiśvaryasukhaṃ navaṃ vayas tapaḥphalaṃ syāt kim ataḥ paraṃ vada // Ks_5.41 //	amṛgyam aiśvarya sukham navam vayaḥ tapaḥ phalam syāt kim atas param vada 
SA_GK19_kakumspu-574	bhavaty aniṣṭād api nāma duḥsahān manasvinīnāṃ pratipattir īdṛśī /	bhavati aniṣṭāt api nāma duḥsahāt manasvinīnām pratipattiḥ īdṛśī 
SA_GK19_kakumspu-575	vicāramārgaprahitena cetasā na dṛśyate tac ca kṛśodari tvayi // Ks_5.42 //	vicāra mārga prahitena cetasā na dṛśyate tat ca kṛśa udari tvayi 
SA_GK19_kakumspu-576	alabhyaśokābhibhaveyam ākṛtir vimānanā subhru kutaḥ pitur gṛhe /	alabhya śoka abhibhavā iyam ākṛtiḥ vimānanā subhru kutas pituḥ gṛhe 
SA_GK19_kakumspu-577	parābhimarśo na tavāsti kaḥ karaṃ prasārayet pannagaratnasūcaye // Ks_5.43 //	para abhimarśaḥ na tava asti kaḥ karam prasārayet pannaga ratna sūcaye 
SA_GK19_kakumspu-578	kim ity apāsyābharaṇāni yauvane dhṛtaṃ tvayā vārddhakaśobhi valkalam /	kim iti apāsya ābharaṇāni yauvane dhṛtam tvayā vārddhaka śobhi valkalam 
SA_GK19_kakumspu-579	vada pradoṣe sphuṭacandratārake vibhāvarī yady aruṇāya kalpate // Ks_5.44 //	vada pradoṣe sphuṭa candra tārake vibhāvarī yadi aruṇāya kalpate 
SA_GK19_kakumspu-580	divaṃ yadi prārthayase vṛthā śramaḥ pituḥ pradeśās tava devabhūmayaḥ /	divam yadi prārthayase vṛthā śramaḥ pituḥ pradeśāḥ tava deva bhūmayaḥ 
SA_GK19_kakumspu-581	athopayantāram alaṃ samādhinā na ratnam anviṣyati mṛgyate hi tat // Ks_5.45 //	atha upayantāram alam samādhinā na ratnam anviṣyati mṛgyate hi tat 
SA_GK19_kakumspu-582	niveditaṃ niśvasitena soṣmaṇā manas tu me saṃśayam eva gāhate /	niveditam niśvasitena sa ūṣmaṇā manaḥ tu me saṃśayam eva gāhate 
SA_GK19_kakumspu-583	na dṛśyate prārthayitavya eva te bhaviṣyati prārthitadurlabhaḥ katham // Ks_5.46 //	na dṛśyate prārthayitavyaḥ eva te bhaviṣyati prārthita durlabhaḥ katham 
SA_GK19_kakumspu-584	aho sthiraḥ ko 'pi tavepsito yuvā cirāya karṇotpalaśūnyatāṃ gate /	aho sthiraḥ kaḥ pi tava īpsitaḥ yuvā cirāya karṇa utpala śūnya tām gate 
SA_GK19_kakumspu-585	upekṣate yaḥ ślathalambinīr jaṭāḥ kapoladeśe kalamāgrapiṅgalāḥ // Ks_5.47 //	upekṣate yaḥ ślatha lambinīḥ jaṭāḥ kapola deśe kalama agra piṅgalāḥ 
SA_GK19_kakumspu-586	munivratais tvām atimātrakarśitāṃ divākarāpluṣṭavibhūṣaṇāspadām /	muni vrataiḥ tvām atimātra karśitām divākara āpluṣṭa vibhūṣaṇa āspadām 
SA_GK19_kakumspu-587	śaśāṅkalekhām iva paśyato divā sacetasaḥ kasya mano na dūyate // Ks_5.48 //	śaśāṅka lekhām iva paśyataḥ divā sa cetasaḥ kasya manaḥ na dūyate 
SA_GK19_kakumspu-588	avaimi saubhāgyamadena vañcitaṃ tava priyaṃ yaś caturāvalokinaḥ /	avaimi saubhāgya madena vañcitam tava priyam yaḥ catura avalokinaḥ 
SA_GK19_kakumspu-589	karoti lakṣyaṃ ciram asya cakṣuṣo na vaktram ātmīyam arālapakṣmaṇaḥ // Ks_5.49 //	karoti lakṣyam ciram asya cakṣuṣaḥ na vaktram ātmīyam arāla pakṣmaṇaḥ 
SA_GK19_kakumspu-590	kiyac ciraṃ śrāmyasi gauri vidyate mamāpi pūrvāśramasaṃcitaṃ tapaḥ /	kiyat ciram śrāmyasi gauri vidyate mama api pūrva āśrama saṃcitam tapaḥ 
SA_GK19_kakumspu-591	tadardhabhāgena labhasva kāṅkṣitaṃ varaṃ tam icchāmi ca sādhu veditum // Ks_5.50 //	tad ardha bhāgena labhasva kāṅkṣitam varam tam icchāmi ca sādhu veditum 
SA_GK19_kakumspu-592	iti praviśyābhihitā dvijanmanā manogataṃ sā na śaśāka śaṃsitum /	iti praviśya abhihitā dvijanmanā manogatam sā na śaśāka śaṃsitum 
SA_GK19_kakumspu-593	atho vayasyāṃ paripārśvavartinīṃ vivartitānañjananetram aikṣata // Ks_5.51 //	atho vayasyām paripārśva vartinīm vivartita anañjana netram aikṣata 
SA_GK19_kakumspu-594	sakhī tadīyā tam uvāca varṇinaṃ nibodha sādho tava cet kutūhalam /	sakhī tadīyā tam uvāca varṇinam nibodha sādho tava ced kutūhalam 
SA_GK19_kakumspu-595	yadartham ambhojam ivoṣṇavāraṇaṃ kṛtaṃ tapaḥsādhanam etayā vapuḥ // Ks_5.52 //	yad artham ambhojam iva uṣṇa vāraṇam kṛtam tapaḥ sādhanam etayā vapuḥ 
SA_GK19_kakumspu-596	iyaṃ mahendraprabhṛtīn adhiśriyaś caturdigīśān avamatya māninī /	iyam mahā indra prabhṛtīn adhiśriyaḥ catur digīśān avamatya māninī 
SA_GK19_kakumspu-597	arūpahāryaṃ madanasya nigrahāt pinākapāṇiṃ patim āptum icchati // Ks_5.53 //	arūpa hāryam madanasya nigrahāt pinākapāṇim patim āptum icchati 
SA_GK19_kakumspu-598	asahyahuṃkāranivartitaḥ purā purārim aprāptamukhaḥ śilīmukhaḥ /	asahya huṃkāra nivartitaḥ purā purārim aprāpta mukhaḥ śilīmukhaḥ 
SA_GK19_kakumspu-599	imāṃ hṛdi vyāyatapātam akṣaṇod viśīrṇamūrter api puṣpadhanvanaḥ // Ks_5.54 //	imām hṛdi vyāyata pātam akṣaṇot viśīrṇa mūrteḥ api puṣpadhanvanaḥ 
SA_GK19_kakumspu-600	tadāprabhṛty unmadanā pitur gṛhe lalāṭikācandanadhūsarālakā /	tadā prabhṛti unmadanā pituḥ gṛhe lalāṭikā candana dhūsara alakā 
SA_GK19_kakumspu-601	na jātu bālā labhate sma nirvṛtiṃ tuṣārasaṃghātaśilātaleṣv api // Ks_5.55 //	na jātu bālā labhate sma nirvṛtim tuṣāra saṃghāta śilā taleṣu api 
SA_GK19_kakumspu-602	upāttavarṇe carite pinākinaḥ sabāṣpakaṇṭhaskhalitaiḥ padair iyam /	upātta varṇe carite pinākinaḥ sa bāṣpa kaṇṭha skhalitaiḥ padaiḥ iyam 
SA_GK19_kakumspu-603	anekaśaḥ kinnararājakanyakā vanāntasaṃgītasakhīr arodayat // Ks_5.56 //	anekaśas kinnara rāja kanyakāḥ vanānta saṃgīta sakhīḥ arodayat 
SA_GK19_kakumspu-604	tribhāgaśeṣāsu niśāsu ca kṣaṇam nimīlya netre sahasā vyabudhyata /	tri bhāga śeṣāsu niśāsu ca kṣaṇam nimīlya netre sahasā vyabudhyata 
SA_GK19_kakumspu-605	kva nīlakaṇṭha vrajasīty alakṣyavāg asatyakaṇṭhārpitabāhubandhanā // Ks_5.57 //	kva nīlakaṇṭha vrajasi iti alakṣya vāc asatya kaṇṭha arpita bāhu bandhanā 
SA_GK19_kakumspu-606	yadā budhaiḥ sarvagatas tvam ucyase na vetsi bhāvastham imaṃ janaṃ katham /	yadā budhaiḥ sarva gataḥ tvam ucyase na vetsi bhāva stham imam janam katham 
SA_GK19_kakumspu-607	iti svahastāllikhitaś ca mugdhayā rahasy upālabhyata candraśekharaḥ // Ks_5.58 //	iti sva hastāt likhitaḥ ca mugdhayā rahasi upālabhyata candraśekharaḥ 
SA_GK19_kakumspu-608	yadā ca tasyādhigame jagatpater apaśyad anyaṃ na vidhiṃ vicinvatī /	yadā ca tasya adhigame jagatpateḥ apaśyat anyam na vidhim vicinvatī 
SA_GK19_kakumspu-609	tadā sahāsmābhir anujñayā guror iyaṃ prapannā tapase tapovanam // Ks_5.59 //	tadā saha asmābhiḥ anujñayā guroḥ iyam prapannā tapase tapaḥ vanam 
SA_GK19_kakumspu-610	drumeṣu sakhyā kṛtajanmasu svayaṃ phalaṃ tapaḥsākṣiṣu dṛṣṭam eṣv api /	drumeṣu sakhyā kṛta janmasu svayam phalam tapaḥ sākṣiṣu dṛṣṭam eṣu api 
SA_GK19_kakumspu-611	na ca prarohābhimukho 'pi dṛśyate manoratho 'syāḥ śaśimaulisaṃśrayaḥ // Ks_5.60 //	na ca praroha abhimukhaḥ pi dṛśyate manorathaḥ syāḥ śaśimauli saṃśrayaḥ 
SA_GK19_kakumspu-612	na vedmi sa prārthitadurlabhaḥ kadā sakhībhir asrottaram īkṣitām imām /	na vedmi sa prārthita durlabhaḥ kadā sakhībhiḥ asra uttaram īkṣitām imām 
SA_GK19_kakumspu-613	tapaḥkṛśām abhyupapatsyate sakhīṃ vṛṣeva sītāṃ tadavagrahakṣatām // Ks_5.61 //	tapaḥ kṛśām abhyupapatsyate sakhīm vṛṣā iva sītām tad avagraha kṣatām 
SA_GK19_kakumspu-614	agūḍhasadbhāvam itīṅgitajñayā nivedito naiṣṭhikasundaras tayā /	agūḍha sadbhāvam iti iṅgita jñayā niveditaḥ naiṣṭhika sundaraḥ tayā 
SA_GK19_kakumspu-615	ayīdam evaṃ parihāsa ity umām apṛcchad avyañjitaharṣalakṣaṇaḥ // Ks_5.62 //	ayi idam evam parihāsaḥ iti umām apṛcchat a vyañjita harṣa lakṣaṇaḥ 
SA_GK19_kakumspu-616	athāgrahaste mukulīkṛtāṅgulau samarpayantī sphaṭikākṣamālikām /	atha agra haste mukulīkṛta aṅgulau samarpayantī sphaṭika akṣa mālikām 
SA_GK19_kakumspu-617	kathaṃ cid adres tanayā mitākṣaraṃ ciravyavasthāpitavāg abhāṣata // Ks_5.63 //	katham cit adreḥ tanayā mita akṣaram cira vyavasthāpita vāc abhāṣata 
SA_GK19_kakumspu-618	yathā śrutaṃ vedavidāṃ vara tvayā jano 'yam uccaiḥpadalaṅghanotsukaḥ /	yathā śrutam veda vidām vara tvayā janaḥ yam uccais pada laṅghana utsukaḥ 
SA_GK19_kakumspu-619	tapaḥ kiledaṃ tadavāptisādhanaṃ manorathānām agatir na vidyate // Ks_5.64 //	tapaḥ kila idam tad avāpti sādhanam manorathānām agatiḥ na vidyate 
SA_GK19_kakumspu-620	athāha varṇī vidito maheśvaras tadarthinī tvaṃ punar eva vartase /	athā āha varṇī viditaḥ maheśvaraḥ tad arthinī tvam punar eva vartase 
SA_GK19_kakumspu-621	amaṅgalābhyāsaratiṃ vicintya taṃ tavānuvṛttiṃ na ca kartum utsahe // Ks_5.65 //	amaṅgala abhyāsa ratim vicintya tam tava anuvṛttim na ca kartum utsahe 
SA_GK19_kakumspu-622	avastunirbandhapare kathaṃ nu te karo 'yam āmuktavivāhakautukaḥ /	avastu nirbandha pare katham nu te karaḥ yam āmukta vivāha kautukaḥ 
SA_GK19_kakumspu-623	kareṇa śaṃbhor valayīkṛtāhinā sahiṣyate tatprathamāvalambanam // Ks_5.66 //	kareṇa śaṃbhoḥ valayīkṛta ahinā sahiṣyate tad prathama avalambanam 
SA_GK19_kakumspu-624	tvam eva tāvat paricintaya svayaṃ kadā cid ete yadi yogam arhataḥ /	tvam eva tāvat paricintaya svayam kadā cit ete yadi yogam arhataḥ 
SA_GK19_kakumspu-625	vadhūdukūlaṃ kalahaṃsalakṣaṇaṃ gajājinaṃ śoṇitabinduvarṣi ca // Ks_5.67 //	vadhū dukūlam kalahaṃsa lakṣaṇam gaja ajinam śoṇita bindu varṣi ca 
SA_GK19_kakumspu-626	catuṣkapuṣpaprakarāvikīrṇayoḥ paro 'pi ko nāma tavānumanyate /	catuṣka puṣpa prakara avikīrṇayoḥ paraḥ pi kaḥ nāma tava anumanyate 
SA_GK19_kakumspu-627	alaktakāṅkāni padāni pādayor vikīrṇakeśāsu paretabhūmiṣu // Ks_5.68 //	alaktaka aṅkāni padāni pādayoḥ vikīrṇa keśāsu pareta bhūmiṣu 
SA_GK19_kakumspu-628	ayuktarūpaṃ kim ataḥ paraṃ vada trinetravakṣaḥ sulabhaṃ tavāpi yat /	ayukta rūpam kim atas param vada trinetra vakṣaḥ sulabham tava api yat 
SA_GK19_kakumspu-629	stanadvaye 'smin haricandanāspade padaṃ citābhasmarajaḥ kariṣyati // Ks_5.69 //	stana dvaye smin haricandana āspade padam citā bhasma rajaḥ kariṣyati 
SA_GK19_kakumspu-630	iyaṃ ca te 'nyā purato viḍambanā yad ūḍhayā vāraṇarājahāryayā /	iyam ca te nyā puratas viḍambanā yat ūḍhayā vāraṇa rāja hāryayā 
SA_GK19_kakumspu-631	vilokya vṛddhokṣam adhiṣṭhitaṃ tvayā mahājanaḥ smeramukho bhaviṣyati // Ks_5.70 //	vilokya vṛddha ukṣam adhiṣṭhitam tvayā mahā janaḥ smera mukhaḥ bhaviṣyati 
SA_GK19_kakumspu-632	dvayaṃ gataṃ saṃprati śocanīyatāṃ samāgamaprārthanayā kapālinaḥ /	dvayam gatam saṃprati śocanīya tām samāgama prārthanayā kapālinaḥ 
SA_GK19_kakumspu-633	kalā ca sā kāntimatī kalāvatas tvam asya lokasya ca netrakaumudī // Ks_5.71 //	kalā ca sā kāntimatī kalāvataḥ tvam asya lokasya ca netra kaumudī 
SA_GK19_kakumspu-634	vapur virūpākṣam alakṣyajanmatā digambaratvena niveditaṃ vasu /	vapuḥ virūpa akṣam alakṣya janma tā digambara tvena niveditam vasu 
SA_GK19_kakumspu-635	vareṣu yad bālamṛgākṣi mṛgyate tad asti kiṃ vyastam api trilocane // Ks_5.72 //	vareṣu yat bāla mṛga akṣi mṛgyate tat asti kim vyastam api trilocane 
SA_GK19_kakumspu-636	nivartayāsmād asadīpsitān manaḥ kva tadvidhas tvaṃ kva ca puṇyalakṣaṇā /	nivartaya asmāt asat īpsitāt manaḥ kva tadvidhaḥ tvam kva ca puṇya lakṣaṇā 
SA_GK19_kakumspu-637	apekṣyate sādhujanena vaidikī śmaśānaśūlasya na yūpasatkriyā // Ks_5.73 //	apekṣyate sādhu janena vaidikī śmaśāna śūlasya na yūpa satkriyā 
SA_GK19_kakumspu-638	iti dvijātau pratikūlavādini pravepamānādharalakṣyakopayā /	iti dvijātau pratikūla vādini pravepamāna adhara lakṣya kopayā 
SA_GK19_kakumspu-639	vikuñcitabhrūlatam āhite tayā vilocane tiryag upāntalohite // Ks_5.74 //	vikuñcita bhrū latam āhite tayā vilocane tiryak upānta lohite 
SA_GK19_kakumspu-640	uvāca cainaṃ paramārthato haraṃ na vetsi nūnaṃ yata evam āttha mām /	uvāca ca enam paramārthataḥ haram na vetsi nūnam yatas evam āttha mām 
SA_GK19_kakumspu-641	alokasāmānyam acintyahetukaṃ dviṣanti mandāś caritaṃ mahātmanām // Ks_5.75 //	a loka sāmānyam a cintya hetukam dviṣanti mandāḥ caritam mahātmanām 
SA_GK19_kakumspu-642	vipatpratīkārapareṇa maṅgalaṃ niṣevyate bhūtisamutsukena vā /	vipad pratīkāra pareṇa maṅgalam niṣevyate bhūti samutsukena vā 
SA_GK19_kakumspu-643	jagaccharaṇyasya nirāśiṣaḥ sataḥ kim ebhir āśopahatātmavṛttibhiḥ // Ks_5.76 //	jagat śaraṇyasya sataḥ kim ebhiḥ āśā upahata ātma vṛttibhiḥ 
SA_GK19_kakumspu-644	akiñcanaḥ san prabhavaḥ sa saṃpadāṃ trilokanāthaḥ pitṛsadmagocaraḥ /	akiñcanaḥ san prabhavaḥ sa saṃpadām triloka nāthaḥ pitṛ sadma gocaraḥ 
SA_GK19_kakumspu-645	sa bhīmarūpaḥ śiva ity udīryate na santi yāthārthyavidaḥ pinākinaḥ // Ks_5.77 //	sa bhīma rūpaḥ śivaḥ iti udīryate na santi yāthārthya vidaḥ pinākinaḥ 
SA_GK19_kakumspu-646	vibhūṣaṇodbhāsi pinaddhabhogi vā gajājinālambi dukūladhāri vā /	vibhūṣaṇa udbhāsi pinaddha bhogi vā gaja ajina ālambi dukūla dhāri vā 
SA_GK19_kakumspu-647	kapāli vā syād atha venduśekharaṃ na viśvamūrter avadhāryate vapuḥ // Ks_5.78 //	kapāli vā syāt atha vā indu śekharam na viśvamūrteḥ avadhāryate vapuḥ 
SA_GK19_kakumspu-648	tadaṅgasaṃsargam avāpya kalpate dhruvaṃ citābhasmarajo viśuddhaye /	tad aṅga saṃsargam avāpya kalpate dhruvam citā bhasma rajaḥ viśuddhaye 
SA_GK19_kakumspu-649	tathā hi nṛtyābhinayakriyācyutaṃ vilipyate maulibhir ambaraukasāṃ // Ks_5.79 //	tathā hi nṛtya abhinaya kriyā cyutam vilipyate maulibhiḥ ambaraukasām 
SA_GK19_kakumspu-650	asaṃpadas tasya vṛṣeṇa gacchataḥ prabhinnadigvāraṇavāhano vṛṣā /	asaṃpadaḥ tasya vṛṣeṇa gacchataḥ prabhinna digvāraṇa vāhanaḥ vṛṣā 
SA_GK19_kakumspu-651	karoti pādāv upagamya maulinā vinidramandārarajoruṇāṅgulī // Ks_5.80 //	karoti pādau upagamya maulinā vinidra mandāra raja ūruṇā aṅgulī 
SA_GK19_kakumspu-652	vivakṣatā doṣam api cyutātmanā tvayaikam īśaṃ prati sādhu bhāṣitam /	vivakṣatā doṣam api cyuta ātmanā tvayā ekam īśam prati sādhu bhāṣitam 
SA_GK19_kakumspu-653	yam āmananty ātmabhuvo 'pi kāraṇaṃ kathaṃ sa lakṣyaprabhavo bhaviṣyati // Ks_5.81 //	yam āmananti ātmabhuvaḥ pi kāraṇam katham sa lakṣya prabhavaḥ bhaviṣyati 
SA_GK19_kakumspu-654	alaṃ vivādena yathā śrutas tvayā tathāvidhas tāvad aśeṣam astu saḥ /	alam vivādena yathā śrutaḥ tvayā tathāvidhaḥ tāvat aśeṣam astu saḥ 
SA_GK19_kakumspu-655	mamātra bhāvaikarasaṃ manaḥ sthitaṃ na kāmavṛttir vacanīyam īkṣate // Ks_5.82 //	mama atra bhāva eka rasam manaḥ sthitam na kāma vṛttiḥ vacanīyam īkṣate 
SA_GK19_kakumspu-656	nivāryatām āli kim apy ayaṃ baṭuḥ punar vivakṣuḥ sphuritottarādharaḥ /	nivāryatām āli kim api ayam baṭuḥ punar vivakṣuḥ sphurita uttara adharaḥ 
SA_GK19_kakumspu-657	na kevalaṃ yo mahato 'pabhāṣate śṛṇoti tasmād api yaḥ sa pāpabhāk // Ks_5.83 //	na kevalam yaḥ upabhāṣate śṛṇoti tasmāt api yaḥ sa pāpa bhāj 
SA_GK19_kakumspu-658	ito gamiśyāmy athaveti vādinī cacāla bālā stanabhinnavalkalā /	itas athavā iti vādinī cacāla bālā stana bhinna valkalā 
SA_GK19_kakumspu-659	svarūpam āsthāya ca tāṃ kṛtasmitaḥ samālalambe vṛṣarājaketanaḥ // Ks_5.84 //	sva rūpam āsthāya ca tām kṛta smitaḥ samālalambe vṛṣarājaketanaḥ 
SA_GK19_kakumspu-660	taṃ vīkṣya vepathumatī sarasāṅgayaṣṭir nikṣepaṇāya padam uddhṛtam udvahantī /	tam vīkṣya vepathumatī sa rasa aṅgayaṣṭiḥ nikṣepaṇāya padam uddhṛtam udvahantī 
SA_GK19_kakumspu-661	mārgācalavyatikarākuliteva sindhuḥ śailādhirājatanayā na yayau na tasthau // Ks_5.85 //	mārga acala vyatikara ākulitā iva sindhuḥ śaila adhirāja tanayā na yayau na tasthau 
SA_GK19_kakumspu-662	adyaprabhṛty avanatāṅgi tavāsmi dāsaḥ krītas tapobhir iti vādini candramaulau /	adya prabhṛti avanata aṅgi tava asmi dāsaḥ krītaḥ tapobhiḥ iti vādini candramaulau 
SA_GK19_kakumspu-663	ahnāya sā niyamajaṃ klamam utsasarja kleśaḥ phalena hi punar navatāṃ vidhatte // Ks_5.86 //	sā niyama jam klamam utsasarja kleśaḥ phalena hi punar nava tām vidhatte 
SA_GK19_kakumspu-664	atha viśvātmane gaurī saṃdideśa mithaḥ sakhīm /	atha viśvātmane gaurī saṃdideśa mithas sakhīm 
SA_GK19_kakumspu-665	dātā me bhūbhṛtāṃ nāthaḥ pramāṇīkriyatām iti // Ks_6.1 //	dātā me bhūbhṛtām nāthaḥ pramāṇīkriyatām iti 
SA_GK19_kakumspu-666	tayā vyāhṛtasaṃdeśā sā babhau nibhṛtā priye /	tayā vyāhṛta saṃdeśā sā babhau nibhṛtā priye 
SA_GK19_kakumspu-667	cūtayaṣṭir ivābhyāṣye madhau parabhṛtāmukhī // Ks_6.2 //	cūta yaṣṭiḥ iva abhyāṣye madhau parabhṛtāmukhī 
SA_GK19_kakumspu-668	sa tatheti pratijñāya visṛjya katham apy umām /	sa tathā iti pratijñāya visṛjya katham api umām 
SA_GK19_kakumspu-669	ṛṣīñ jyotirmayān sapta sasmāra smaraśāsanaḥ // Ks_6.3 //	ṛṣīm jyotiḥ mayān sapta sasmāra smaraśāsanaḥ 
SA_GK19_kakumspu-670	te prabhāmaṇḍalair vyoma dyotayantas tapodhanāḥ /	te prabhā maṇḍalaiḥ vyoma dyotayantaḥ tapodhanāḥ 
SA_GK19_kakumspu-671	sārundhatīkāḥ sapadi prādur āsan puraḥ prabhoḥ // Ks_6.4 //	sa arundhatīkāḥ sapadi prādur āsan puras prabhoḥ 
SA_GK19_kakumspu-672	āplutās tīramandāra- kusumotkiravīciṣu /	āplutāḥ tīra mandāra kusuma utkira vīciṣu 
SA_GK19_kakumspu-673	ākāśagaṅgāsrotassu diṅnāgamadagandhiṣu // Ks_6.5 //	ākāśagaṅgā srotaḥsu diṅnāga mada gandhiṣu 
SA_GK19_kakumspu-674	muktāyajñopavītāni bibhrato haimavalkalāḥ /	muktā yajñopavītāni bibhrataḥ haima valkalāḥ 
SA_GK19_kakumspu-675	ratnākṣasūtrāḥ pravrajyāṃ kalpavṛkṣā ivāśritāḥ // Ks_6.6 //	ratna akṣasūtrāḥ pravrajyām kalpavṛkṣāḥ iva āśritāḥ 
SA_GK19_kakumspu-676	adhaḥpravarttitāśvena samāvarjitaketunā /	adhas pravarttita aśvena samāvarjita ketunā 
SA_GK19_kakumspu-677	sahasraraśminā śaśvat sapramāṇam udīkṣitāḥ // Ks_6.7 //	sahasraraśminā śaśvat sa pramāṇam udīkṣitāḥ 
SA_GK19_kakumspu-678	āsaktabāhulatayā sārdham uddhṛtayā bhuvā /	āsakta bāhu latayā sārdham uddhṛtayā bhuvā 
SA_GK19_kakumspu-679	mahāvarāhadaṃṣṭrāyāṃ viśrāntāḥ pralayāpadi // Ks_6.8 //	mahāvarāha daṃṣṭrāyām viśrāntāḥ pralaya āpadi 
SA_GK19_kakumspu-680	sargaśeṣapraṇayanād viśvayoner anantaram /	sarga śeṣa praṇayanāt viśvayoneḥ anantaram 
SA_GK19_kakumspu-681	purātanāḥ purāvidbhir dhātāra iti kīrtitāḥ // Ks_6.9 //	purātanāḥ   dhātāraḥ iti kīrtitāḥ 
SA_GK19_kakumspu-682	prāktanānāṃ viśuddhānāṃ paripākam upeyuṣām /	prāktanānām viśuddhānām paripākam upeyuṣām 
SA_GK19_kakumspu-683	tapasām upabhuñjānāḥ phalāny api tapasvinaḥ // Ks_6.10 //	tapasām upabhuñjānāḥ phalāni api tapasvinaḥ 
SA_GK19_kakumspu-684	teṣāṃ madhyagatā sādhvī patyuḥ pādārpitekṣaṇā /	teṣām madhya gatā sādhvī patyuḥ pāda arpita īkṣaṇā 
SA_GK19_kakumspu-685	sākṣād iva tapaḥsiddhir babhāse bahv arundhatī // Ks_6.11 //	sākṣāt iva tapaḥ siddhiḥ babhāse bahu arundhatī 
SA_GK19_kakumspu-686	tām agauravabhedena munīṃś cāpaśyad īśvaraḥ /	tām agaurava bhedena munīn ca apaśyat īśvaraḥ 
SA_GK19_kakumspu-687	strī pumān ity anāsthaiṣā vṛttaṃ hi mahitaṃ satām // Ks_6.12 //	strī pumān iti anāsthā eṣā vṛttam hi mahitam satām 
SA_GK19_kakumspu-688	taddarśanād abhūc chambhor bhūyān dārārtham ādaraḥ /	tad darśanāt abhūt śambhoḥ bhūyān dāra artham ādaraḥ 
SA_GK19_kakumspu-689	kriyāṇāṃ khalu dharmyāṇāṃ satpatnyo mūlasādhanam // Ks_6.13 //	kriyāṇām khalu dharmyāṇām sat patnyaḥ mūla sādhanam 
SA_GK19_kakumspu-690	dharmeṇāpi padaṃ śarve kārite pārvatīṃ prati /	dharmeṇa api padam śarve kārite pārvatīm prati 
SA_GK19_kakumspu-691	pūrvāparādhabhītasya kāmasyocchvāsitaṃ manaḥ // Ks_6.14 //	pūrva aparādha bhītasya kāmasya ucchvāsitam manaḥ 
SA_GK19_kakumspu-692	atha te munayaḥ sarve mānayitvā jagadgurum /	atha te munayaḥ sarve mānayitvā jagadgurum 
SA_GK19_kakumspu-693	idam ūcur anūcānāḥ prītikaṇṭakitatvacaḥ // Ks_6.15 //	idam ūcuḥ anūcānāḥ prīti kaṇṭakita tvacaḥ 
SA_GK19_kakumspu-694	yad brahma samyag āmnātaṃ yad agnau vidhinā hutam /	yat brahma samyak āmnātam yat agnau vidhinā hutam 
SA_GK19_kakumspu-695	yac ca taptaṃ tapas tasya vipakvaṃ phalam adya naḥ // Ks_6.16 //	yat ca taptam tapaḥ tasya vipakvam phalam adya naḥ 
SA_GK19_kakumspu-696	yad adhyakṣeṇa jagatāṃ vayam āropitās tvayā /	yat adhyakṣeṇa jagatām vayam āropitāḥ tvayā 
SA_GK19_kakumspu-697	manorathasyāviṣayaṃ manoviṣayam ātmanaḥ // Ks_6.17 //	manorathasya aviṣayam manaḥ viṣayam ātmanaḥ 
SA_GK19_kakumspu-698	yasya cetasi vartethāḥ sa tāvat kṛtināṃ varaḥ /	yasya cetasi vartethāḥ sa tāvat kṛtinām varaḥ 
SA_GK19_kakumspu-699	kiṃ punar brahmayoner yas tava cetasi vartate // Ks_6.18 //	kim punar brahma yoneḥ yaḥ tava cetasi vartate 
SA_GK19_kakumspu-700	satyam arkāc ca somāc ca param adhyāsmahe padam /	satyam arkāt ca somāt ca param adhyāsmahe padam 
SA_GK19_kakumspu-701	adya tūccaistaraṃ tasmāt smaraṇānugrahāt tava // Ks_6.19 //	adya tu uccaistaram tasmāt smaraṇa anugrahāt tava 
SA_GK19_kakumspu-702	tvatsaṃbhāvitam ātmānaṃ bahu manyāmahe vayam /	tvad saṃbhāvitam ātmānam bahu manyāmahe vayam 
SA_GK19_kakumspu-703	prāyaḥ pratyayam ādhatte svaguṇeṣūttamādaraḥ // Ks_6.20 //	prāyas pratyayam ādhatte sva guṇeṣu uttama ādaraḥ 
SA_GK19_kakumspu-704	yā naḥ prītir virūpākṣa tvadanudhyānasaṃbhavā /	yā naḥ prītiḥ virūpākṣa tvad anudhyāna saṃbhavā 
SA_GK19_kakumspu-705	sā kim āvedyate tubhyam antarātmāsi dehinām // Ks_6.21 //	sā kim āvedyate tubhyam antarātmā asi dehinām 
SA_GK19_kakumspu-706	sākṣād dṛṣṭo 'si na punar vidmas tvāṃ vayam añjasā /	sākṣāt dṛṣṭaḥ si na punar vidmaḥ tvām vayam añjasā 
SA_GK19_kakumspu-707	prasīda kathayātmānaṃ na dhiyāṃ pathi vartase // Ks_6.22 //	prasīda kathaya ātmānam na dhiyām pathi vartase 
SA_GK19_kakumspu-708	kiṃ yena sṛjasi vyaktam uta yena bibharṣi tat /	kim yena sṛjasi vyaktam uta yena bibharṣi tat 
SA_GK19_kakumspu-709	atha viśvasya saṃhartā bhāgaḥ katama eṣa te // Ks_6.23 //	atha viśvasya saṃhartā bhāgaḥ katamaḥ eṣa te 
SA_GK19_kakumspu-710	athavā sumahaty eṣā prārthanā deva tiṣṭhatu /	athavā su mahatī eṣā prārthanā deva tiṣṭhatu 
SA_GK19_kakumspu-711	cintitopasthitāṃs tāvac chādhi naḥ karavāma kim // Ks_6.24 //	cintita upasthitān tāvat śādhi naḥ karavāma kim 
SA_GK19_kakumspu-712	atha mauligatasyendor viśadair daśanāṃśubhiḥ /	atha mauli gatasya indoḥ viśadaiḥ daśana aṃśubhiḥ 
SA_GK19_kakumspu-713	upacinvan prabhāṃ tanvīṃ pratyāha parameśvaraḥ // Ks_6.25 //	upacinvan prabhām tanvīm pratyāha parameśvaraḥ 
SA_GK19_kakumspu-714	viditaṃ vo yathā svārthā na me kāścit pravṛttayaḥ /	viditam vaḥ yathā sva arthāḥ na me kāścid pravṛttayaḥ 
SA_GK19_kakumspu-715	nanu mūrtibhir aṣṭābhir itthaṃbhūto 'smi sūcitaḥ // Ks_6.26 //	nanu mūrtibhiḥ aṣṭābhiḥ itthaṃbhūtaḥ smi sūcitaḥ 
SA_GK19_kakumspu-716	so 'haṃ tṛṣṇāturair vṛṣṭiṃ vidyutvān iva cātakaiḥ /	saḥ ham tṛṣṇā āturaiḥ vṛṣṭim vidyutvān iva cātakaiḥ 
SA_GK19_kakumspu-717	ariviprakṛtair devaiḥ prasūtiṃ prati yācitaḥ // Ks_6.27 //	ari viprakṛtaiḥ devaiḥ prasūtim prati yācitaḥ 
SA_GK19_kakumspu-718	ata āhartum icchāmi pārvatīm ātmajanmane /	atas āhartum icchāmi pārvatīm ātmajanmane 
SA_GK19_kakumspu-719	utpattaye havirbhoktur yajamāna ivāraṇim // Ks_6.28 //	utpattaye haviḥ bhoktuḥ yajamānaḥ iva araṇim 
SA_GK19_kakumspu-720	tām asmadarthe yuṣmābhir yācitavyo himālayaḥ /	tām asmad arthe yuṣmābhiḥ yācitavyaḥ himālayaḥ 
SA_GK19_kakumspu-721	vikriyāyai na kalpante saṃbandhāḥ sadanuṣṭhitāḥ // Ks_6.29 //	vikriyāyai na kalpante saṃbandhāḥ sat anuṣṭhitāḥ 
SA_GK19_kakumspu-722	unnatena sthitimatā dhuram udvahatā bhuvaḥ /	unnatena sthitimatā dhuram udvahatā bhuvaḥ 
SA_GK19_kakumspu-723	tena yojitasaṃbandhaṃ vitta mām apy avañcitam // Ks_6.30 //	tena yojita saṃbandham vitta mām api a vañcitam 
SA_GK19_kakumspu-724	evaṃ vācyaḥ sa kanyārtham iti vo nopadiśyate /	evam vācyaḥ sa kanyā artham iti vaḥ nā upadiśyate 
SA_GK19_kakumspu-725	bhavatpraṇītam ācāram āmananti hi sādhavaḥ // Ks_6.31 //	bhavat praṇītam ācāram āmananti hi sādhavaḥ 
SA_GK19_kakumspu-726	āryāpy arundhatī tatra vyāpāraṃ kartuṃ arhati /	āryā api arundhatī tatra vyāpāram kartum arhati 
SA_GK19_kakumspu-727	prāyeṇaivaṃvidhe kārye purandhrīṇāṃ pragalbhatā // Ks_6.32 //	prāyeṇa evaṃvidhe kārye purandhrīṇām pragalbha tā 
SA_GK19_kakumspu-728	tat prayātauṣadhiprasthaṃ siddhaye himavatpuram /	tat prayāta oṣadhiprastham siddhaye himavat puram 
SA_GK19_kakumspu-729	mahākośīprapāte 'smin saṃgamaḥ punar eva naḥ // Ks_6.33 //	mahākośī prapāte smin saṃgamaḥ punar eva naḥ 
SA_GK19_kakumspu-730	tasmin saṃyaminām ādye jāte pariṇayonmukhe /	tasmin saṃyaminām ādye jāte pariṇaya unmukhe 
SA_GK19_kakumspu-731	jahuḥ parigrahavrīḍāṃ prājāpatyās tapasvinaḥ // Ks_6.34 //	jahuḥ parigraha vrīḍām prājāpatyāḥ tapasvinaḥ 
SA_GK19_kakumspu-732	tataḥ paramam ity uktvā pratasthe munimaṇḍalam /	tatas paramam iti uktvā pratasthe muni maṇḍalam 
SA_GK19_kakumspu-733	bhagavān api saṃprāptaḥ prathamoddiṣṭam āspadam // Ks_6.35 //	bhagavān api saṃprāptaḥ prathama uddiṣṭam āspadam 
SA_GK19_kakumspu-734	te cākāśam asiśyāmam utpatya paramarṣayaḥ /	te ca ākāśam asi śyāmam utpatya parama ṛṣayaḥ 
SA_GK19_kakumspu-735	āsedur oṣadhiprasthaṃ manasā samaraṃhasaḥ // Ks_6.36 //	āseduḥ oṣadhiprastham manasā sama raṃhasaḥ 
SA_GK19_kakumspu-736	alakām ativāhyeva vasatiṃ vasusaṃpadām /	alakām ativāhya iva vasatim vasu saṃpadām 
SA_GK19_kakumspu-737	svargābhiṣyandavamanaṃ kṛtvevopaniveśitam // Ks_6.37 //	svarga abhiṣyanda vamanam kṛtvā iva upaniveśitam 
SA_GK19_kakumspu-738	gaṅgāsrotaḥparikṣipta- vaprāntarjvalitauṣadhi /	gaṅgā srotaḥ parikṣipta vapra antar jvalita auṣadhi 
SA_GK19_kakumspu-739	bṛhanmaṇiśilāsālaṃ guptāv api manoharam // Ks_6.38 //	bṛhat maṇi śilā sālam guptau api manoharam 
SA_GK19_kakumspu-740	jitasiṃhabhayā nāgā yatrāśvā bilayonayaḥ /	jita siṃha bhayāḥ nāgāḥ yatra aśvāḥ bila yonayaḥ 
SA_GK19_kakumspu-741	yakṣāḥ kiṃpuruṣāḥ paurā yoṣito vanadevatāḥ // Ks_6.39 //	yakṣāḥ kiṃpuruṣāḥ paurāḥ yoṣitaḥ vana devatāḥ 
SA_GK19_kakumspu-742	śikharāsaktameghānāṃ vyajante yatra veśmanām /	śikhara āsakta meghānām yatra veśmanām 
SA_GK19_kakumspu-743	anugarjitasaṃdigdhāḥ karaṇair murajasvanāḥ // Ks_6.40 //	anugarjita saṃdigdhāḥ karaṇaiḥ muraja svanāḥ 
SA_GK19_kakumspu-744	yatra kalpadrumair eva vilolaviṭapāṃśukaiḥ /	yatra kalpadrumaiḥ eva vilola viṭapa aṃśukaiḥ 
SA_GK19_kakumspu-745	gṛhayantrapatākāśrīr apaurādaranirmitā // Ks_6.41 //	           
SA_GK19_kakumspu-746	yatra sphaṭikaharmyeṣu naktam āpānabhūmiṣu /	yatra sphaṭika harmyeṣu naktam āpāna bhūmiṣu 
SA_GK19_kakumspu-747	jyotiṣāṃ pratibimbāni prāpnuvanty upahāratām // Ks_6.42 //	jyotiṣām pratibimbāni prāpnuvanti upahāra tām 
SA_GK19_kakumspu-748	yatrauṣadhiprakāśena naktaṃ darśitasaṃcarāḥ /	yatra oṣadhi prakāśena naktam darśita saṃcarāḥ 
SA_GK19_kakumspu-749	anabhijñās tamisrāṇāṃ durdineṣv abhisārikāḥ // Ks_6.43 //	anabhijñāḥ tamisrāṇām durdineṣu abhisārikāḥ 
SA_GK19_kakumspu-750	yauvanāntaṃ vayo yasminn ātaṅkaḥ kusumāyudhaḥ /	yauvana antam vayaḥ yasmin ātaṅkaḥ kusumāyudhaḥ 
SA_GK19_kakumspu-751	ratikhedasamutpannā nidrā saṃjñāviparyayaḥ // Ks_6.44 //	rati kheda samutpannā nidrā saṃjñā viparyayaḥ 
SA_GK19_kakumspu-752	bhrūbhedibhiḥ sakampoṣṭhair lalitāṅgulitarjanaiḥ /	bhrū bhedibhiḥ sa kampa uṣṭhaiḥ lalita aṅguli tarjanaiḥ 
SA_GK19_kakumspu-753	yatra kopaiḥ kṛtāḥ strīṇām āprasādārthinaḥ priyāḥ // Ks_6.45 //	yatra kopaiḥ kṛtāḥ strīṇām āprasāda arthinaḥ priyāḥ 
SA_GK19_kakumspu-754	saṃtānakatarucchāyā- suptavidyādharādhvagam /	saṃtānaka taru chāyā supta vidyādhara adhvagam 
SA_GK19_kakumspu-755	yasya copavanaṃ bāhyaṃ sugandhir gandhamādanaḥ // Ks_6.46 //	yasya ca upavanam bāhyam sugandhiḥ gandhamādanaḥ 
SA_GK19_kakumspu-756	atha te munayo divyāḥ prekṣya haimavataṃ puram /	atha te munayaḥ divyāḥ prekṣya haimavatam puram 
SA_GK19_kakumspu-757	svargābhisaṃdhisukṛtaṃ vañcanām iva menire // Ks_6.47 //	svarga abhisaṃdhi su kṛtam vañcanām iva menire 
SA_GK19_kakumspu-758	te sadmani girer vegād unmukhadvāḥsthavīkṣitāḥ /	te sadmani gireḥ vegāt unmukha dvāḥstha vīkṣitāḥ 
SA_GK19_kakumspu-759	avaterur jaṭābhārair likhitānalaniścalaiḥ // Ks_6.48 //	avateruḥ jaṭā bhāraiḥ likhita anala niścalaiḥ 
SA_GK19_kakumspu-760	gaganād avatīrṇā sā yathāvṛddhapurassarā /	gaganāt avatīrṇā sā yathā vṛddha purassarā 
SA_GK19_kakumspu-761	toyāntar bhāskarālīva reje muniparamparā // Ks_6.49 //	toya antar reje muni paramparā 
SA_GK19_kakumspu-762	tān arghyān arghyam ādāya dūrāt pratyudyayau giriḥ /	tān arghyān arghyam ādāya dūrāt pratyudyayau giriḥ 
SA_GK19_kakumspu-763	namayan sāragurubhiḥ pādanyāsair vasundharām // Ks_6.50 //	namayan sāra gurubhiḥ pāda nyāsaiḥ vasundharām 
SA_GK19_kakumspu-764	dhātutāmrādharaḥ prāṃśur devadārubṛhadbhujaḥ /	               
SA_GK19_kakumspu-765	prakṛtyaiva śiloraskaḥ suvyakto himavān iti // Ks_6.51 //	prakṛtyā eva śilā uraskaḥ su vyaktaḥ himavān iti 
SA_GK19_kakumspu-766	vidhiprayuktasatkāraiḥ svayaṃ mārgasya darśakaḥ /	vidhi prayukta satkāraiḥ svayam mārgasya darśakaḥ 
SA_GK19_kakumspu-767	sa tair ākramayām āsa śuddhāntaṃ śuddhakarmabhiḥ // Ks_6.52 //	sa taiḥ ākramayām āsa śuddhāntam śuddha karmabhiḥ 
SA_GK19_kakumspu-768	tatra vetrāsanāsīnān kṛtāsanaparigrahaḥ /	tatra vetrāsana āsīnān kṛta āsana parigrahaḥ 
SA_GK19_kakumspu-769	ity uvāceśvarān vācaṃ prāñjaliḥ pṛthivīdharaḥ // Ks_6.53 //	iti uvāca īśvarān vācam prāñjaliḥ pṛthivīdharaḥ 
SA_GK19_kakumspu-770	apameghodayaṃ varṣam adṛṣṭakusumaṃ phalam /	apamegha udayam varṣam adṛṣṭa kusumam phalam 
SA_GK19_kakumspu-771	atarkitopapannaṃ vo darśanaṃ pratibhāti me // Ks_6.54 //	atarkita upapannam vaḥ darśanam pratibhāti me 
SA_GK19_kakumspu-772	mūḍhaṃ buddham ivātmānaṃ haimībhūtam ivāyasam /	mūḍham buddham iva ātmānam haimībhūtam iva āyasam 
SA_GK19_kakumspu-773	bhūmer divam ivārūḍhaṃ manye bhavadanugrahāt // Ks_6.55 //	bhūmeḥ divam iva ārūḍham manye bhavat anugrahāt 
SA_GK19_kakumspu-774	adyaprabhṛti bhūtānām adhigamyo 'smi śuddhaye /	adya prabhṛti bhūtānām adhigamyaḥ smi śuddhaye 
SA_GK19_kakumspu-775	yad adhyāsitam arhadbhis tad dhi tīrthaṃ pracakṣate // Ks_6.56 //	yat adhyāsitam arhadbhiḥ tat hi tīrtham pracakṣate 
SA_GK19_kakumspu-776	avaimi pūtam ātmānaṃ dvayenaiva dvijottamāḥ /	avaimi pūtam ātmānam dvayena eva dvijottamāḥ 
SA_GK19_kakumspu-777	mūrdhni gaṅgāprapātena dhautapādāmbhasā ca vaḥ // Ks_6.57 //	mūrdhni gaṅgā prapātena dhauta pāda ambhasā ca vaḥ 
SA_GK19_kakumspu-778	jaṅgamaṃ praiṣyabhāve vaḥ sthāvaraṃ caraṇāṅkitam /	jaṅgamam praiṣya bhāve vaḥ sthāvaram caraṇa aṅkitam 
SA_GK19_kakumspu-779	vibhaktānugrahaṃ manye dvirūpam api me vapuḥ // Ks_6.58 //	vibhakta anugraham manye dvi rūpam api me vapuḥ 
SA_GK19_kakumspu-780	bhavatsaṃbhāvanotthāya paritoṣāya mūrcchate /	bhavat saṃbhāvanā utthāya paritoṣāya mūrcchate 
SA_GK19_kakumspu-781	api vyāptadigantāni nāṅgāni prabhavanti me // Ks_6.59 //	api vyāpta diś antāni na aṅgāni prabhavanti me 
SA_GK19_kakumspu-782	na kevalaṃ darīsaṃsthaṃ bhāsvatāṃ darśanena vaḥ /	na kevalam darī saṃstham bhāsvatām darśanena vaḥ 
SA_GK19_kakumspu-783	antargatam apāstaṃ me rajaso 'pi paraṃ tamaḥ // Ks_6.60 //	antargatam apāstam me param tamaḥ 
SA_GK19_kakumspu-784	kartavyaṃ vo na paśyāmi syāc cet kiṃ nopapadyate /	kartavyam vaḥ na paśyāmi syāt ced kim nā upapadyate 
SA_GK19_kakumspu-785	śaṅke matpāvanāyaiva prasthānaṃ bhavatām iha // Ks_6.61 //	śaṅke mad pāvanāya eva prasthānam bhavatām iha 
SA_GK19_kakumspu-786	tathāpi tāvat kasmiṃś cid ājñāṃ me dātum arhatha /	tathā api tāvat kasmin cit ājñām me dātum arhatha 
SA_GK19_kakumspu-787	viniyogaprasādā hi kiṅkarāḥ prabhaviṣṇuṣu // Ks_6.62 //	viniyoga prasādāḥ hi kiṅkarāḥ prabhaviṣṇuṣu 
SA_GK19_kakumspu-788	ete vayam amī dārāḥ kanyeyaṃ kulajīvitam /	ete vayam amī dārāḥ kanyā iyam kula jīvitam 
SA_GK19_kakumspu-789	brūta yenātra vaḥ kāryam anāsthā bāhyavastuṣu // Ks_6.63 //	brūta yena atra vaḥ kāryam anāsthā bāhya vastuṣu 
SA_GK19_kakumspu-790	ity ūcivāṃs tam evārthaṃ darīmukhavisarpiṇā /	iti ūcivān tam eva artham darīmukha visarpiṇā 
SA_GK19_kakumspu-791	dvir iva pratiśabdena vyājahāra himālayaḥ // Ks_6.64 //	dvis iva pratiśabdena vyājahāra himālayaḥ 
SA_GK19_kakumspu-792	athāṅgirasam agraṇyam udāharaṇavastuṣu /	atha āṅgirasam agraṇyam udāharaṇa vastuṣu 
SA_GK19_kakumspu-793	ṛṣayaś codayām āsuḥ pratyuvāca sa bhūdharam // Ks_6.65 //	ṛṣayaḥ codayām āsuḥ pratyuvāca sa bhūdharam 
SA_GK19_kakumspu-794	upapannam idaṃ sarvam ataḥ param api tvayi /	upapannam idam sarvam atas param api tvayi 
SA_GK19_kakumspu-795	manasaḥ śikharāṇāṃ ca sadṛśī te samunnatiḥ // Ks_6.66 //	manasaḥ śikharāṇām ca sadṛśī te samunnatiḥ 
SA_GK19_kakumspu-796	sthāne tvāṃ sthāvarātmānaṃ viṣṇum āhus tathā hi te /	sthāne tvām sthāvara ātmānam viṣṇum āhuḥ tathā hi te 
SA_GK19_kakumspu-797	carācarāṇāṃ bhūtānāṃ kukṣir ādhāratāṃ gataḥ // Ks_6.67 //	cara acarāṇām bhūtānām kukṣiḥ ādhāra tām gataḥ 
SA_GK19_kakumspu-798	gām adhāsyat kathaṃ nāgo mṛṇālamṛdubhiḥ phaṇaiḥ /	gām adhāsyat katham nāgaḥ mṛṇāla mṛdubhiḥ phaṇaiḥ 
SA_GK19_kakumspu-799	ā rasātalamūlāt tvam avālambiṣyathā na cet // Ks_6.68 //	ā rasātala mūlāt tvam avālambiṣyathāḥ na ced 
SA_GK19_kakumspu-800	acchinnāmalasaṃtānāḥ samudrormyanivāritāḥ /	acchinna amala saṃtānāḥ samudra ūrmi anivāritāḥ 
SA_GK19_kakumspu-801	punanti lokān puṇyatvāt kīrtayaḥ saritaś ca te // Ks_6.69 //	punanti lokān puṇya tvāt kīrtayaḥ saritaḥ ca te 
SA_GK19_kakumspu-802	yathaiva ślāghyate gaṅgā pādena parameṣṭhinaḥ /	yathā eva ślāghyate gaṅgā pādena parameṣṭhinaḥ 
SA_GK19_kakumspu-803	prabhaveṇa dvitīyena tathaivocchirasā tvayā // Ks_6.70 //	prabhaveṇa dvitīyena tathā evā ucchirasā tvayā 
SA_GK19_kakumspu-804	tiryag ūrdhvam adhastāc ca vyāpako mahimā hareḥ /	tiryak ūrdhvam adhastāt ca vyāpakaḥ mahimā hareḥ 
SA_GK19_kakumspu-805	trivikramodyatasyāsīt sa ca svābhāvikas tava // Ks_6.71 //	trivikrama udyatasya āsīt sa ca svābhāvikaḥ tava 
SA_GK19_kakumspu-806	yajñabhāgabhujāṃ madhye padam ātasthuṣā tvayā /	yajña bhāga bhujām madhye padam ātasthuṣā tvayā 
SA_GK19_kakumspu-807	uccair hiraṇmayaṃ śṛṅgaṃ sumeror vitathīkṛtam // Ks_6.72 //	uccais hiraṇmayam śṛṅgam sumeroḥ vitathīkṛtam 
SA_GK19_kakumspu-808	kāṭhinyaṃ sthāvare kāye bhavatā sarvam arpitam /	kāṭhinyam sthāvare kāye bhavatā sarvam arpitam 
SA_GK19_kakumspu-809	idaṃ tu bhaktinamraṃ te satām ārādhanaṃ vapuḥ // Ks_6.73 //	idam tu bhakti namram te satām ārādhanam vapuḥ 
SA_GK19_kakumspu-810	tad āgamanakāryaṃ naḥ śṛṇu kāryaṃ tavaiva tat /	tat āgamana kāryam naḥ śṛṇu kāryam tava eva tat 
SA_GK19_kakumspu-811	śreyasām upadeśāt tu vayam atrāṃśabhāginaḥ // Ks_6.74 //	śreyasām upadeśāt tu vayam atrā aṃśa bhāginaḥ 
SA_GK19_kakumspu-812	aṇimādiguṇopetam aspṛṣṭapuruṣāntaram /	aṇima ādi guṇa upetam a spṛṣṭa puruṣa antaram 
SA_GK19_kakumspu-813	śabdam īśvara ity uccaiḥ sārdhacandraṃ bibharti yaḥ // Ks_6.75 //	śabdam īśvaraḥ iti uccais sa ardhacandram bibharti yaḥ 
SA_GK19_kakumspu-814	kalpitānyonyasāmarthyaiḥ pṛthivyādibhir ātmani /	kalpita anyonya sāmarthyaiḥ pṛthivī ādibhiḥ ātmani 
SA_GK19_kakumspu-815	yenedaṃ dhriyate viśvaṃ dhuryair yānam ivādhvani // Ks_6.76 //	yena idam dhriyate viśvam dhuryaiḥ yānam iva adhvani 
SA_GK19_kakumspu-816	yogino yaṃ vicinvanti kṣetrābhyantaravartinam /	yoginaḥ yam vicinvanti kṣetra abhyantara vartinam 
SA_GK19_kakumspu-817	anāvṛttibhayaṃ yasya padam āhur manīṣiṇaḥ // Ks_6.77 //	anāvṛtti bhayam yasya padam āhuḥ manīṣiṇaḥ 
SA_GK19_kakumspu-818	sa te duhitaraṃ sākṣāt sākṣī viśvasya karmaṇaḥ /	sa te duhitaram sākṣāt sākṣī viśvasya karmaṇaḥ 
SA_GK19_kakumspu-819	vṛṇute varadaḥ śaṃbhur asmatsaṃkrāmitaiḥ padaiḥ // Ks_6.78 //	vṛṇute vara daḥ śaṃbhuḥ asmad saṃkrāmitaiḥ padaiḥ 
SA_GK19_kakumspu-820	tam artham iva bhāratyā sutayā yoktum arhasi /	tam artham iva bhāratyā sutayā yoktum arhasi 
SA_GK19_kakumspu-821	aśocyā hi pituḥ kanyā sadbhartre pratipāditā // Ks_6.79 //	a śocyā hi pituḥ kanyā sat bhartre pratipāditā 
SA_GK19_kakumspu-822	yāvad etāni bhūtāni sthāvarāṇi carāṇi ca /	yāvat etāni bhūtāni sthāvarāṇi carāṇi ca 
SA_GK19_kakumspu-823	mātaraṃ kalpayanty enām īśo hi jagataḥ pitā // Ks_6.80 //	mātaram kalpayanti enām īśaḥ hi jagataḥ pitā 
SA_GK19_kakumspu-824	praṇamya śitikaṇṭhāya vibudhās tadanantaram /	praṇamya śitikaṇṭhāya vibudhāḥ tad anantaram 
SA_GK19_kakumspu-825	caraṇau rañjayanty asyāś cūḍāmaṇimarīcibhiḥ // Ks_6.81 //	caraṇau rañjayanti asyāḥ cūḍāmaṇi marīcibhiḥ 
SA_GK19_kakumspu-826	umā vadhūr bhavān dātā yācitāra ime vayam /	umā vadhūḥ bhavān dātā yācitāraḥ ime vayam 
SA_GK19_kakumspu-827	varaḥ śaṃbhur alaṃ hy eṣa tvatkulodbhūtaye vidhiḥ // Ks_6.82 //	varaḥ śaṃbhuḥ alam hi eṣa tvad kula udbhūtaye vidhiḥ 
SA_GK19_kakumspu-828	astotuḥ stūyamānasya vandyasyānanyavandinaḥ /	a stotuḥ stūyamānasya vandyasya an anya vandinaḥ 
SA_GK19_kakumspu-829	sutāsaṃbandhavidhinā bhava viśvaguror guruḥ // Ks_6.83 //	sutā saṃbandha vidhinā bhava viśva guroḥ guruḥ 
SA_GK19_kakumspu-830	evaṃ vādini devarṣau pārśve pitur adhomukhī /	evam vādini devarṣau pārśve pituḥ adhomukhī 
SA_GK19_kakumspu-831	līlākamalapatrāṇi gaṇayām āsa pārvatī // Ks_6.84 //	līlā kamala patrāṇi gaṇayām āsa pārvatī 
SA_GK19_kakumspu-832	śailaḥ saṃpūrṇakāmo 'pi menāmukham udaikṣata /	śailaḥ saṃpūrṇa kāmaḥ pi menā mukham udaikṣata 
SA_GK19_kakumspu-833	prāyeṇa gṛhiṇīnetrāḥ kanyārthe hi kuṭumbinaḥ // Ks_6.85 //	prāyeṇa gṛhiṇī netrāḥ kanyā arthe hi kuṭumbinaḥ 
SA_GK19_kakumspu-834	mene menāpi tat sarvaṃ patyuḥ kāryam abhīpsitam /	mene menā api tat sarvam patyuḥ kāryam abhīpsitam 
SA_GK19_kakumspu-835	bhavanty avyabhicāriṇyo bhartur iṣṭe pativratāḥ // Ks_6.86 //	bhavanti avyabhicāriṇyaḥ bhartuḥ iṣṭe pativratāḥ 
SA_GK19_kakumspu-836	idam atrottaraṃ nyāyyam iti buddhyā vimṛśya saḥ /	idam atra uttaram nyāyyam iti buddhyā vimṛśya saḥ 
SA_GK19_kakumspu-837	ādade vacasām ante maṅgalālaṅkṛtāṃ sutām // Ks_6.87 //	ādade vacasām ante maṅgala alaṅkṛtām sutām 
SA_GK19_kakumspu-838	ehi viśvātmane vatse bhikṣāsi parikalpitā /	ehi viśvātmane vatse bhikṣā asi parikalpitā 
SA_GK19_kakumspu-839	arthino munayaḥ prāptaṃ gṛhamedhiphalaṃ mayā // Ks_6.88 //	arthinaḥ munayaḥ prāptam gṛhamedhi phalam mayā 
SA_GK19_kakumspu-840	etāvad uktvā tanayām ṛṣīn āha mahīdharaḥ /	etāvat uktvā tanayām ṛṣīn āha mahīdharaḥ 
SA_GK19_kakumspu-841	iyaṃ namati vaḥ sarvāṃs trilocanavadhūr iti // Ks_6.89 //	iyam namati vaḥ sarvān tri locana vadhūḥ iti 
SA_GK19_kakumspu-842	īpsitārthakriyodāraṃ te 'bhinandya girer vacaḥ /	īpsita artha kriyā udāram te bhinandya gireḥ vacaḥ 
SA_GK19_kakumspu-843	āśīrbhir edhayām āsuḥ puraḥpākābhir ambikām // Ks_6.90 //	āśīrbhiḥ edhayām āsuḥ puraḥpākābhiḥ ambikām 
SA_GK19_kakumspu-844	tāṃ praṇāmādarasrasta- jāmbūnadavataṃsakām /	tām praṇāma ādara srasta jāmbūnada vataṃsakām 
SA_GK19_kakumspu-845	aṅkam āropayām āsa lajjamānām arundhatī // Ks_6.91 //	aṅkam āropayām āsa lajjamānām arundhatī 
SA_GK19_kakumspu-846	tanmātaraṃ cāśrumukhīṃ duhitṛsnehaviklavām /	tad mātaram ca aśru mukhīm duhitṛ sneha viklavām 
SA_GK19_kakumspu-847	varasyānanyapūrvasya viśokām akarod guṇaiḥ // Ks_6.92 //	varasya ananya pūrvasya viśokām akarot guṇaiḥ 
SA_GK19_kakumspu-848	vaivāhikīṃ tithiṃ pṛṣṭās tatkṣaṇaṃ harabandhunā /	vaivāhikīm tithim pṛṣṭāḥ tad kṣaṇam hara bandhunā 
SA_GK19_kakumspu-849	te tryahād ūrdhvam ākhyāya celuś cīraparigrahāḥ // Ks_6.93 //	te tri ahāt ūrdhvam ākhyāya celuḥ cīra parigrahāḥ 
SA_GK19_kakumspu-850	te himālayam āmantrya punaḥ prekṣya ca śūlinam /	te himālayam āmantrya punar prekṣya ca śūlinam 
SA_GK19_kakumspu-851	siddhaṃ cāsmai nivedyārthaṃ tadvisṛṣṭāḥ kham udyayuḥ // Ks_6.94 //	siddham ca asmai nivedya artham tad visṛṣṭāḥ kham udyayuḥ 
SA_GK19_kakumspu-852	paśupatir api tāny ahāni kṛcchrād agamayad adrisutāsamāgamotkaḥ /	paśupatiḥ api tāni ahāni kṛcchrāt agamayat adrisutā samāgama utkaḥ 
SA_GK19_kakumspu-853	kam aparam avaśaṃ na viprakuryur vibhum api taṃ yad amī spṛśanti bhāvāḥ // Ks_6.95 //	kam aparam avaśam na viprakuryuḥ vibhum api tam yat amī spṛśanti bhāvāḥ 
SA_GK19_kakumspu-854	athauṣadhīnām adhipasya vṛddhau tithau ca jāmitraguṇānvitāyām /	atha oṣadhīnām adhipasya vṛddhau tithau ca jāmitra guṇa anvitāyām 
SA_GK19_kakumspu-855	sametabandhur himavān sutāyā vivāhadīkṣāvidhim anvatiṣṭhat // Ks_7.1 //	sameta bandhuḥ himavān sutāyāḥ vivāha dīkṣā vidhim anvatiṣṭhat 
SA_GK19_kakumspu-856	vaivāhikaiḥ kautukasaṃvidhānair gṛhe gṛhe vyagrapuraṃdhrivargam /	vaivāhikaiḥ kautuka saṃvidhānaiḥ gṛhe gṛhe vyagra puraṃdhri vargam 
SA_GK19_kakumspu-857	āsīt puraṃ sānumato 'nurāgād antaḥpuraṃ caikakulopameyam // Ks_7.2 //	āsīt puram sānumataḥ nurāgāt antaḥpuram ca eka kula upameyam 
SA_GK19_kakumspu-858	saṃtānakākīrṇamahāpathaṃ tac cīnāṃśukaiḥ kalpitaketumālam /	saṃtānaka ākīrṇa mahāpatham tat cīna aṃśukaiḥ kalpita ketu mālam 
SA_GK19_kakumspu-859	bhāsā jvalat kāñcanatoraṇānāṃ sthānāntarasvarga ivābabhāse // Ks_7.3 //	bhāsā jvalat kāñcana toraṇānām sthāna antara svargaḥ iva ābabhāse 
SA_GK19_kakumspu-860	ekaiva satyām api putrapaṅktau cirasya dṛṣṭeva mṛtotthiteva /	ekā eva satyām api putra paṅktau cirasya dṛṣṭā iva mṛta utthitā iva 
SA_GK19_kakumspu-861	āsannapāṇigrahaṇeti pitror umā viśeṣocchvasitaṃ babhūva // Ks_7.4 //	āsanna pāṇigrahaṇā iti pitroḥ umā viśeṣa ucchvasitam babhūva 
SA_GK19_kakumspu-862	aṅkād yayāv aṅkam udīritāśīḥ sā maṇḍanān maṇḍanam anvabhuṅkta /	aṅkāt yayau aṅkam udīrita āśīḥ sā maṇḍanāt maṇḍanam anvabhuṅkta 
SA_GK19_kakumspu-863	saṃbandhibhinno 'pi gireḥ kulasya snehas tadekāyatanaṃ jagāma // Ks_7.5 //	saṃbandhi bhinnaḥ u pi gireḥ kulasya snehaḥ tad eka āyatanam jagāma 
SA_GK19_kakumspu-864	maitre muhūrte śaśalāñchanena yogaṃ gatāsūttaraphalgunīṣu /	maitre muhūrte śaśalāñchanena yogam gatāsu uttara phalgunīṣu 
SA_GK19_kakumspu-865	tasyāḥ śarīre pratikarma cakrur bandhustriyo yāḥ patiputravatyaḥ // Ks_7.6 //	tasyāḥ śarīre pratikarma cakruḥ bandhu striyaḥ yāḥ pati putravatyaḥ 
SA_GK19_kakumspu-866	sā gaurasiddhārthaniveśavadbhir dūrvāpravālaiḥ pratibhinnarāgam /	sā gaura siddhārtha niveśavadbhiḥ dūrvā pravālaiḥ pratibhinna rāgam 
SA_GK19_kakumspu-867	nirnābhikauśeyam upāttabāṇam abhyaṅganepathyam alañcakāra // Ks_7.7 //	nirnābhi kauśeyam upātta bāṇam abhyaṅga nepathyam alañcakāra 
SA_GK19_kakumspu-868	babhau ca saṃparkam upetya bālā navena dīkṣāvidhisāyakena /	babhau ca saṃparkam upetya bālā navena dīkṣā vidhi sāyakena 
SA_GK19_kakumspu-869	kareṇa bhānor bahulāvasāne saṃdhukṣyamāṇeva śaśāṅkalekhā // Ks_7.8 //	kareṇa bhānoḥ bahula avasāne saṃdhukṣyamāṇā iva śaśāṅka lekhā 
SA_GK19_kakumspu-870	tāṃ lodhrakalkena hṛtāṅgatailām āśyānakāleyakṛtāṅgarāgām /	tām lodhra kalkena hṛta aṅga tailām āśyāna kāleya kṛta aṅga rāgām 
SA_GK19_kakumspu-871	vāso vasānām abhiṣekayogyaṃ nāryaś catuṣkābhimukhaṃ vyanaiṣuḥ // Ks_7.9 //	vāsaḥ vasānām abhiṣeka yogyam nāryaḥ catuṣka abhimukham vyanaiṣuḥ 
SA_GK19_kakumspu-872	vinyastavaidūryaśilātale 'sminn aviddhamuktāphalabhakticitre /	vinyasta vaidūrya śilā tale smin aviddha muktāphala bhakti citre 
SA_GK19_kakumspu-873	āvarjitāṣṭāpadakumbhatoyāḥ satūryam enāṃ snapayāṃ babhūvuḥ // Ks_7.10 //	āvarjita aṣṭāpada kumbha toyāḥ sa tūryam enām babhūvuḥ 
SA_GK19_kakumspu-874	sā maṅgalasnānaviśuddhagātrī gṛhītapatyudgamanīyavastrā /	sā maṅgala snāna viśuddha gātrī gṛhīta pati udgamanīya vastrā 
SA_GK19_kakumspu-875	nirvṛttaparjanyajalābhiṣekā praphullakāśā vasudheva reje // Ks_7.11 //	nirvṛtta parjanya jala abhiṣekā praphulla kāśā vasudhā iva reje 
SA_GK19_kakumspu-876	tasmāt pradeśāc ca vitānavantaṃ yuktaṃ maṇistambhacatuṣṭayena /	tasmāt pradeśāt ca vitānavantam yuktam maṇi stambha catuṣṭayena 
SA_GK19_kakumspu-877	pativratābhiḥ parigṛhya ninye kḷptāsanaṃ kautukavedimadhyam // Ks_7.12 //	pativratābhiḥ parigṛhya ninye kḷpta āsanam kautuka vedi madhyam 
SA_GK19_kakumspu-878	tāṃ prāṅmukhīṃ tatra niveśya tanvīṃ kṣaṇaṃ vyalambanta puro niṣaṇṇāḥ /	tām prāc mukhīm tatra niveśya tanvīm kṣaṇam vyalambanta puras niṣaṇṇāḥ 
SA_GK19_kakumspu-879	bhūtārthaśobhāhriyamāṇanetrāḥ prasādhane sannihite 'pi nāryaḥ // Ks_7.13 //	bhūta artha śobhā hriyamāṇa netrāḥ prasādhane sannihite nāryaḥ 
SA_GK19_kakumspu-880	dhūpoṣmaṇā tyājitam ārdrabhāvaṃ keśāntam antaḥkusumaṃ tadīyam /	dhūpa uṣmaṇā tyājitam ārdra bhāvam keśa antam antar kusumam tadīyam 
SA_GK19_kakumspu-881	paryākṣipat kācid udārabandhaṃ dūrvāvatā pāṇḍumadhūkadāmnā // Ks_7.14 //	paryākṣipat kācid udāra bandham dūrvāvatā pāṇḍu madhūka dāmnā 
SA_GK19_kakumspu-882	vinyastaśuklāguru cakrur asyā gorocanāpatravibhaṅgam aṅgam /	vinyasta śukla aguru cakruḥ asyāḥ gorocanā patra vibhaṅgam aṅgam 
SA_GK19_kakumspu-883	sā cakravākāṅkitasaikatāyās trisrotasaḥ kāntim atītya tasthau // Ks_7.15 //	sā cakravāka aṅkita saikatāyāḥ trisrotasaḥ kāntim atītya tasthau 
SA_GK19_kakumspu-884	lagnadvirephaṃ paribhūya padmaṃ sameghalekhaṃ śaśinaś ca bimbam /	lagna dvirepham paribhūya padmam sa megha lekham śaśinaḥ ca bimbam 
SA_GK19_kakumspu-885	tadānanaśrīr alakaiḥ prasiddhaiś ciccheda sādṛśyakathāprasaṅgam // Ks_7.16 //	tad ānana śrīḥ alakaiḥ prasiddhaiḥ ciccheda sādṛśya kathā prasaṅgam 
SA_GK19_kakumspu-886	karṇārpito lodhrakaṣāyarūkṣe gorocanākṣepanitāntagaure /	karṇa arpitaḥ lodhra kaṣāya rūkṣe gorocanā kṣepa nitānta gaure 
SA_GK19_kakumspu-887	tasyāḥ kapole parabhāgalābhād babandha cakṣūṃṣi yavaprarohaḥ // Ks_7.17 //	tasyāḥ kapole parabhāga lābhāt babandha cakṣūṃṣi yava prarohaḥ 
SA_GK19_kakumspu-888	rekhābibhaktaś ca vibhaktagātryāḥ kiṃcinmadhūcchiṣṭavimṛṣṭarāgaḥ /	rekhā bibhaktaḥ ca vibhakta gātryāḥ kiṃcid madhūcchiṣṭa vimṛṣṭa rāgaḥ 
SA_GK19_kakumspu-889	kām apy abhikhyāṃ sphuritair apuṣyad āsannalāvaṇyaphalo 'dhraroṣṭhaḥ // Ks_7.18 //	kām api abhikhyām sphuritaiḥ apuṣyat āsanna lāvaṇya phalaḥ dhrarā uṣṭhaḥ 
SA_GK19_kakumspu-890	patyuḥ śiraścandrakalām anena spṛśeti sakhyā parihāsapūrvam /	patyuḥ śiraḥ candra kalām anena spṛśa iti sakhyā parihāsa pūrvam 
SA_GK19_kakumspu-891	sā rañjayitvā caraṇau kṛtāśīr mālyena tāṃ nirvacanaṃ jaghāna // Ks_7.19 //	sā rañjayitvā caraṇau kṛta āśīḥ mālyena tām nirvacanam jaghāna 
SA_GK19_kakumspu-892	tasyāḥ sujātotpalapatrakānte prasādhikābhir nayane nirīkṣya /	tasyāḥ sujāta utpala patra kānte prasādhikābhiḥ nayane nirīkṣya 
SA_GK19_kakumspu-893	na cakṣuṣoḥ kāntiviśeṣabuddhyā kālāñjanaṃ maṅgalam ity upāttam // Ks_7.20 //	na cakṣuṣoḥ kānti viśeṣa buddhyā kālāñjanam maṅgalam iti upāttam 
SA_GK19_kakumspu-894	sā saṃbhavadbhiḥ kusumair lateva jyotirbhir udyadbhir iva triyāmā /	sā saṃbhavadbhiḥ kusumaiḥ latā iva jyotirbhiḥ udyadbhiḥ iva triyāmā 
SA_GK19_kakumspu-895	sarid vihaṅgair iva līyamānair āmucyamānābharaṇā cakāse // Ks_7.21 //	sarit vihaṅgaiḥ iva līyamānaiḥ āmucyamāna ābharaṇā 
SA_GK19_kakumspu-896	ātmānam ālokya ca śobhamānam ādarśabimbe stimitāyatākṣī /	ātmānam ālokya ca śobhamānam ādarśa bimbe stimita āyata akṣī 
SA_GK19_kakumspu-897	haropayāne tvaritā babhūva strīṇāṃ priyālokaphalo hi veṣaḥ // Ks_7.22 //	hara upayāne tvaritā babhūva strīṇām priya āloka phalaḥ hi veṣaḥ 
SA_GK19_kakumspu-898	athāṅgulibhyāṃ haritālam ārdraṃ māṅgalyam ādāya manaḥśilāṃ ca /	atha aṅgulibhyām haritālam ārdram māṅgalyam ādāya manaḥśilām ca 
SA_GK19_kakumspu-899	karṇāvasaktāmaladantapatraṃ mātā tadīyaṃ mukham unnamayya // Ks_7.23 //	karṇa avasakta amala danta patram mātā tadīyam mukham unnamayya 
SA_GK19_kakumspu-900	umāstanodbhedam anupravṛddho manoratho yaḥ prathamo babhūva /	umā stana udbhedam anupravṛddhaḥ manorathaḥ yaḥ prathamaḥ babhūva 
SA_GK19_kakumspu-901	tam eva menā duhituḥ kathaṃcid vivāhadīkṣātilakaṃ cakāra // Ks_7.24 //	tam eva menā duhituḥ kathaṃcid vivāha dīkṣā tilakam cakāra 
SA_GK19_kakumspu-902	babandha cāsrākuladṛṣṭir asyāḥ sthānāntare kalpitasanniveśam /	babandha ca asra ākula dṛṣṭiḥ asyāḥ sthāna antare kalpita sanniveśam 
SA_GK19_kakumspu-903	dhātryaṅgulībhiḥ pratisāryamāṇam ūrṇamayaṃ kautukahastasūtram // Ks_7.25 //	dhātrī aṅgulībhiḥ pratisāryamāṇam ūrṇa mayam kautuka hastasūtram 
SA_GK19_kakumspu-904	kṣīrodaveleva saphenapuñjā paryāptacandreva śarattriyāmā /	kṣīroda velā iva sa phena puñjā paryāpta candrā iva śarad triyāmā 
SA_GK19_kakumspu-905	navaṃ navakṣaumanivāsinī sā bhūyo babhau darpaṇam ādadhānā // Ks_7.26 //	navam nava kṣauma nivāsinī sā bhūyas babhau darpaṇam ādadhānā 
SA_GK19_kakumspu-906	tām arcitābhyaḥ kuladevatābhyaḥ kulapratiṣṭḥāṃ praṇamayya mātā /	tām arcitābhyaḥ kula devatābhyaḥ kula pratiṣṭḥām praṇamayya mātā 
SA_GK19_kakumspu-907	akārayat kārayitavyadakṣā krameṇa pādagrahaṇaṃ satīnām // Ks_7.27 //	akārayat kārayitavya dakṣā krameṇa pāda grahaṇam satīnām 
SA_GK19_kakumspu-908	akhaṇḍitaṃ prema labhasva patyur ity ucyate tābhir umā sma namrā /	akhaṇḍitam prema labhasva patyuḥ iti ucyate tābhiḥ umā sma namrā 
SA_GK19_kakumspu-909	tayā tu tasyārdhaśarīrabhājā paścātkṛtāḥ snigdhajanāśiṣo ' pi // Ks_7.28 //	tayā tu tasya ardha śarīra bhājā paścātkṛtāḥ snigdha jana āśiṣaḥ 
SA_GK19_kakumspu-910	icchāvibhūtyor anurūpam adris tasyāḥ kṛtī kṛtyam aśeṣayitvā /	icchā vibhūtyoḥ anurūpam adriḥ tasyāḥ kṛtī kṛtyam a śeṣayitvā 
SA_GK19_kakumspu-911	sabhyaḥ sabhāyāṃ suhṛdāsthitāyāṃ tasthau vṛṣāṅkāgamanapratīkṣaḥ // Ks_7.29 //	sabhyaḥ sabhāyām suhṛd āsthitāyām tasthau vṛṣāṅka āgamana pratīkṣaḥ 
SA_GK19_kakumspu-912	tāvad varasyāpi kuberaśaile tatpūrvapāṇigrahaṇānurūpam /	tāvat varasya api kubera śaile tad pūrva pāṇigrahaṇa anurūpam 
SA_GK19_kakumspu-913	prasādhanaṃ mātṛbhir ādṛtābhir nyastaṃ purastāt puraśāsanasya // Ks_7.30 //	prasādhanam mātṛbhiḥ ādṛtābhiḥ nyastam purastāt puraśāsanasya 
SA_GK19_kakumspu-914	tadgauravān maṅgalamaṇḍanaśrīḥ sā paspṛśe kevalam īśvareṇa /	tad gauravāt maṅgala maṇḍana śrīḥ sā paspṛśe kevalam īśvareṇa 
SA_GK19_kakumspu-915	sva eva veṣaḥ pariṇetur iṣṭaṃ bhāvāntaraṃ tasya vibhoḥ prapede // Ks_7.31 //	svaḥ eva veṣaḥ pariṇetuḥ iṣṭam bhāva antaram tasya vibhoḥ prapede 
SA_GK19_kakumspu-916	babhūva bhasmaiva sitāṅgarāgaḥ kapālam evāmalaśekharaśrīḥ /	babhūva bhasma eva sita aṅgarāgaḥ kapālam eva amalaśekhara śrīḥ 
SA_GK19_kakumspu-917	upāntabhāgeṣu ca rocanāṅko gajājinasyaiva dukūlabhāvaḥ // Ks_7.32 //	upānta bhāgeṣu ca rocanā aṅkaḥ gaja ajinasya eva dukūla bhāvaḥ 
SA_GK19_kakumspu-918	śaṅkhāntaradyoti vilocanaṃ yad antarniviṣṭāmalapiṅgatāram /	śaṅkhāntara dyoti vilocanam yat antar niviṣṭa amala piṅga tāram 
SA_GK19_kakumspu-919	sānnidhyapakṣe haritālamayyās tad eva jātaṃ tilakakriyāyāḥ // Ks_7.33 //	sānnidhya pakṣe haritāla mayyāḥ tat eva jātam tilaka kriyāyāḥ 
SA_GK19_kakumspu-920	yathāpradeśaṃ bhujageśvarāṇāṃ kariśyatām ābharaṇāntaratvam /	yathāpradeśam bhujaga īśvarāṇām ābharaṇa antara tvam 
SA_GK19_kakumspu-921	śarīramātraṃ vikṛtiṃ prapede tathaiva tasthuḥ phaṇaratnaśobhāḥ // Ks_7.34 //	śarīra mātram vikṛtim prapede tathā eva tasthuḥ phaṇa ratna śobhāḥ 
SA_GK19_kakumspu-922	divāpi niṣṭhyūtamarīcibhāsā bālyād anāviṣkṛtalāñchanena /	divā api niṣṭhyūta marīci bhāsā bālyāt an āviṣkṛta lāñchanena 
SA_GK19_kakumspu-923	candreṇa nityaṃ pratibhinnamauleś cūḍāmaṇeḥ kiṃ grahaṇaṃ harasya // Ks_7.35 //	candreṇa nityam pratibhinna mauleḥ cūḍāmaṇeḥ kim grahaṇam harasya 
SA_GK19_kakumspu-924	ity adbhutaikaprabhavaḥ prabhāvāt prasiddhanepathyavidher vidhātā /	iti adbhuta eka prabhavaḥ prabhāvāt prasiddha nepathya vidheḥ vidhātā 
SA_GK19_kakumspu-925	ātmānam āsannagaṇopanīte khaḍge niṣaktapratimaṃ dadarśa // Ks_7.36 //	ātmānam āsanna gaṇa upanīte khaḍge niṣakta pratimam dadarśa 
SA_GK19_kakumspu-926	sa gopatiṃ nandibhujāvalambī śārdūlacarmāntaritorupṛṣṭham /	sa gopatim nandi bhuja avalambī śārdūla carma antarita ūru pṛṣṭham 
SA_GK19_kakumspu-927	tadbhaktisaṃkṣiptabṛhatpramāṇam āruhya kailāsam iva pratasthe // Ks_7.37 //	tad bhakti saṃkṣipta bṛhat pramāṇam āruhya kailāsam iva pratasthe 
SA_GK19_kakumspu-928	taṃ mātaro devam anuvrajantyaḥ svavāhanakṣobhacalāvataṃsāḥ /	tam mātaraḥ devam anuvrajantyaḥ sva vāhana kṣobha cala avataṃsāḥ 
SA_GK19_kakumspu-929	mukhaiḥ prabhāmaṇḍalareṇugauraiḥ padmākaraṃ cakrur ivāntarīkṣam // Ks_7.38 //	mukhaiḥ prabhā maṇḍala reṇu gauraiḥ padma ākaram cakruḥ iva antarīkṣam 
SA_GK19_kakumspu-930	tāsāṃ ca paścāt kanakaprabhāṇāṃ kālī kapālābharaṇā cakāse /	tāsām ca paścāt kanaka prabhāṇām kālī kapāla ābharaṇā 
SA_GK19_kakumspu-931	balākinī nīlapayodarājī dūraṃ puraḥkṣiptaśatahradeva // Ks_7.39 //	balākinī nīla payoda rājī dūram puras kṣipta śatahradā iva 
SA_GK19_kakumspu-932	tato gaṇaiḥ śūlabhṛtaḥ purogair udīrito maṅgalatūryaghoṣaḥ /	tatas gaṇaiḥ śūlabhṛtaḥ purogaiḥ udīritaḥ maṅgala tūrya ghoṣaḥ 
SA_GK19_kakumspu-933	vimānaśṛṅgāṇy avagāhamānaḥ śaśaṃsa sevāvasaraṃ surebhyaḥ // Ks_7.40 //	vimāna śṛṅgāṇi avagāhamānaḥ śaśaṃsa sevā avasaram surebhyaḥ 
SA_GK19_kakumspu-934	upādade tasya sahasraraśmis tvaṣṭrā navaṃ nirmitam ātapatram /	upādade tasya sahasraraśmiḥ tvaṣṭrā navam nirmitam ātapatram 
SA_GK19_kakumspu-935	sa taddukūlād avidūramaulir babhau patadgaṅga ivottamāṅge // Ks_7.41 //	sa tad dukūlāt avidūra mauliḥ babhau patat gaṅgaḥ iva uttamāṅge 
SA_GK19_kakumspu-936	mūrte ca gaṅgāyamune tadānīṃ sacāmare devam aseviṣātām /	mūrte ca gaṅgā yamune tadānīm sa cāmare devam aseviṣātām 
SA_GK19_kakumspu-937	samudragārūpaviparyaye 'pi sahaṃsapāte iva lakṣyamāṇe // Ks_7.42 //	samudragā rūpa viparyaye sa haṃsa pāte iva lakṣyamāṇe 
SA_GK19_kakumspu-938	tam anvagacchat prathamo vidhātā śrīvatsalakṣmā puruṣaś ca sākṣāt /	tam anvagacchat prathamaḥ vidhātā śrīvatsa lakṣmā puruṣaḥ ca sākṣāt 
SA_GK19_kakumspu-939	jayeti vācā mahimānam asya saṃvardhayantyā haviṣeva vahnim // Ks_7.43 //	jaya iti vācā mahimānam asya saṃvardhayantyā haviṣā iva vahnim 
SA_GK19_kakumspu-940	ekaiva mūrtir bibhide tridhā sā sāmānyam eṣāṃ prathamāvaratvam /	ekā eva mūrtiḥ bibhide tridhā sā sāmānyam eṣām prathama avara tvam 
SA_GK19_kakumspu-941	viṣṇor haras tasya hariḥ kadācid vedhās tayos tāv api dhātur ādyau // Ks_7.44 //	viṣṇoḥ haraḥ tasya hariḥ kadācid vedhāḥ tayoḥ tau api dhātuḥ ādyau 
SA_GK19_kakumspu-942	taṃ lokapālāḥ puruhūtamukhyāḥ śrīlakṣaṇotsargavinītaveṣāḥ /	tam lokapālāḥ puruhūta mukhyāḥ śrī lakṣaṇa utsarga vinīta veṣāḥ 
SA_GK19_kakumspu-943	dṛṣṭipradāne kṛtanandisaṃjñās taddarśitāḥ prāñjalayaḥ praṇemuḥ // Ks_7.45 //	dṛṣṭi pradāne kṛta nandi saṃjñāḥ tad darśitāḥ prāñjalayaḥ praṇemuḥ 
SA_GK19_kakumspu-944	kampena mūrdhnaḥ śatapatrayoniṃ vācā hariṃ vṛtrahaṇaṃ smitena /	kampena mūrdhnaḥ śatapatra yonim vācā harim vṛtra haṇam smitena 
SA_GK19_kakumspu-945	ālokamātreṇa surān aśeṣān saṃbhāvayām āsa yathāpradhānam // Ks_7.46 //	āloka mātreṇa surān aśeṣān saṃbhāvayām āsa yathāpradhānam 
SA_GK19_kakumspu-946	tasmai jayāśīḥ sasṛje purastāt saptarṣibhis tān smitapūrvam āha /	tasmai jaya āśīḥ sasṛje purastāt saptarṣibhiḥ tān smita pūrvam āha 
SA_GK19_kakumspu-947	vivāhayajñe vitate 'tra yūyam adhvaryavaḥ pūrvavṛtā mayeti // Ks_7.47 //	vivāha yajñe vitate tra yūyam adhvaryavaḥ pūrva vṛtā mayā iti 
SA_GK19_kakumspu-948	viśvāvasuprāgraharaiḥ pravīṇaiḥ saṃgīyamānatripurāvadānaḥ /	                 
SA_GK19_kakumspu-949	adhvānam adhvāntavikāralaṅghyas tatāra tārādhipakhaṇḍadhārī // Ks_7.48 //	adhvānam adhva anta vikāra laṅghyaḥ tatāra tārādhipa khaṇḍa dhārī 
SA_GK19_kakumspu-950	khe khelagāmī tam uvāha vāhaḥ saśabdacāmīkarakiṅkiṇīkaḥ /	khe khela gāmī tam uvāha vāhaḥ sa śabda cāmīkara kiṅkiṇīkaḥ 
SA_GK19_kakumspu-951	taṭābhighātād iva lagnapaṅke dhunvan muhuḥ protaghane viṣāṇe // Ks_7.49 //	taṭa abhighātāt iva lagna paṅke dhunvan muhur prota ghane viṣāṇe 
SA_GK19_kakumspu-952	sa prāpad aprāptaparābhiyogaṃ nagendraguptaṃ nagaraṃ muhūrtāt /	sa prāpat a prāpta para abhiyogam naga indra guptam nagaram muhūrtāt 
SA_GK19_kakumspu-953	puro vilagnair haradṛṣṭipātaiḥ suvarṇasūtrair iva kṛṣyamāṇaḥ // Ks_7.50 //	puras vilagnaiḥ hara dṛṣṭi pātaiḥ suvarṇa sūtraiḥ iva kṛṣyamāṇaḥ 
SA_GK19_kakumspu-954	tasyopakaṇṭhe ghananīlakaṇṭḥaḥ kutūhalād unmukhapauradṛṣṭaḥ /	tasya upakaṇṭhe ghana nīla kaṇṭḥaḥ kutūhalāt unmukha paura dṛṣṭaḥ 
SA_GK19_kakumspu-955	svabāṇacihnād avatīrya mārgād āsannabhūpṛṣṭham iyāya devaḥ // Ks_7.51 //	sva bāṇa cihnāt avatīrya mārgāt āsanna bhū pṛṣṭham iyāya devaḥ 
SA_GK19_kakumspu-956	tam ṛddhimadbandhujanādhirūḍhair vṛndair gajānāṃ giricakravartī /	tam ṛddhimat bandhu jana adhirūḍhaiḥ vṛndaiḥ gajānām giri cakravartī 
SA_GK19_kakumspu-957	pratyujjagāmāgamanapratītaḥ praphullavṛkṣaiḥ kaṭakair iva svaiḥ // Ks_7.52 //	pratyujjagāma āgamana pratītaḥ praphulla vṛkṣaiḥ kaṭakaiḥ iva svaiḥ 
SA_GK19_kakumspu-958	vargāv ubhau devamahīdharāṇāṃ dvāre purasyodghaṭitāpidhāne /	vargau ubhau deva mahīdharāṇām dvāre purasya udghaṭita apidhāne 
SA_GK19_kakumspu-959	samīyatur dūravisarpighoṣau bhinnaikasetū payasām ivaughau // Ks_7.53 //	samīyatuḥ dūra visarpi ghoṣau bhinna eka setū payasām iva oghau 
SA_GK19_kakumspu-960	hrīmān abhūd bhūmidharo hareṇa trailokyavandyena kṛtapraṇāmaḥ /	hrīmān abhūt bhūmidharaḥ hareṇa trailokya vandyena kṛta praṇāmaḥ 
SA_GK19_kakumspu-961	pūrvaṃ mahimnā sa hi tasya dūram āvarjitaṃ nātmaśiro viveda // Ks_7.54 //	pūrvam mahimnā sa hi tasya dūram āvarjitam na ātma śiraḥ viveda 
SA_GK19_kakumspu-962	sa prītiyogād vikasanmukhaśrīr jāmātur agresaratām upetya /	sa prīti yogāt vikasat mukha śrīḥ jāmātuḥ agresara tām upetya 
SA_GK19_kakumspu-963	prāveśayan mandiram ṛddham enam āgulphakīrṇāpaṇamārgapuṣpam // Ks_7.55 //	prāveśayat mandiram ṛddham enam ā gulpha kīrṇa āpaṇa mārga puṣpam 
SA_GK19_kakumspu-964	tasmin muhūrte purasundarīṇām īśānasaṃdarśanalālasānām /	tasmin muhūrte pura sundarīṇām īśāna saṃdarśana lālasānām 
SA_GK19_kakumspu-965	prāsādamālāsu babhūvur itthaṃ tyaktānyakāryāṇi viceṣṭitāni // Ks_7.56 //	prāsāda mālāsu babhūvuḥ ittham tyakta anya kāryāṇi viceṣṭitāni 
SA_GK19_kakumspu-966	ālokamārgaṃ sahasā vrajantyā kayācid udveṣṭanavāntamālyaḥ /	āloka mārgam sahasā vrajantyā kayācid udveṣṭana vānta mālyaḥ 
SA_GK19_kakumspu-967	bandhuṃ na saṃbhāvita eva tāvat kareṇa ruddho 'pi na keśapāśaḥ // Ks_7.57 //	bandhum na saṃbhāvitaḥ eva tāvat kareṇa ruddhaḥ na keśapāśaḥ 
SA_GK19_kakumspu-968	prasādhikālambitam agrapādam ākṣipya kācid dravarāgam eva /	prasādhikā ālambitam agra pādam ākṣipya kācid drava rāgam eva 
SA_GK19_kakumspu-969	utsṛṣṭalīlāgatir āgavākṣād alaktakāṅkāṃ padavīṃ tatāna // Ks_7.58 //	utsṛṣṭa līlā gatiḥ āgavākṣāt alaktaka aṅkām padavīm tatāna 
SA_GK19_kakumspu-970	vilocanaṃ dakṣiṇam añjanena saṃbhāvya tadvañcitavāmanetrā /	vilocanam dakṣiṇam añjanena saṃbhāvya tad vañcita vāma netrā 
SA_GK19_kakumspu-971	tathaiva vātāyanasaṃnikarṣaṃ yayau śalākām aparā vahantī // Ks_7.59 //	tathā eva vātāyana saṃnikarṣam yayau śalākām aparā vahantī 
SA_GK19_kakumspu-972	jālāntarapreṣitadṛṣtir anyā prasthānabhinnāṃ na babandha nīvīm /	jāla antara preṣita dṛṣtiḥ anyā prasthāna bhinnām na babandha nīvīm 
SA_GK19_kakumspu-973	nābhipraviṣṭābharaṇaprabheṇa hastena tasthāv avalambya vāsaḥ // Ks_7.60 //	nābhi praviṣṭa ābharaṇa prabheṇa hastena tasthau avalambya vāsaḥ 
SA_GK19_kakumspu-974	ardhācitā satvaram utthitāyāḥ pade pade durnimite galantī /	ardha ācitā sa tvaram utthitāyāḥ pade pade durnimite galantī 
SA_GK19_kakumspu-975	kasyāścid āsīd raśanā tadānīm aṅguṣṭhamūlārpitasūtraśeṣā // Ks_7.61 //	kasyāścid āsīt raśanā tadānīm aṅguṣṭha mūla arpita sūtra śeṣā 
SA_GK19_kakumspu-976	tāsāṃ mukhair āsavagandhagarbhair vyāptāntarāḥ sāndrakutūhalānām /	tāsām mukhaiḥ āsava gandha garbhaiḥ vyāpta antarāḥ sāndra kutūhalānām 
SA_GK19_kakumspu-977	vilolanetrabhramarair gavākṣāḥ sahasrapatrābharaṇā ivāsan // Ks_7.62 //	vilola netra bhramaraiḥ gavākṣāḥ sahasra patra ābharaṇāḥ iva āsan 
SA_GK19_kakumspu-978	tāvat patākākulam indumaulir uttoraṇaṃ rājapathaṃ prapede /	tāvat patākā ākulam indumauliḥ uttoraṇam rāja patham prapede 
SA_GK19_kakumspu-979	prāsādaśṛṅgāṇi divāpi kurvañ jyotsnābhiṣekadviguṇadyutīni // Ks_7.63 //	prāsāda śṛṅgāṇi divā api kurvam jyotsnā abhiṣeka dviguṇa dyutīni 
SA_GK19_kakumspu-980	tam ekadṛśyaṃ nayanaiḥ pibantyo nāryo na jagmur viṣayāntarāṇi /	tam eka dṛśyam nayanaiḥ pibantyaḥ nāryaḥ na jagmuḥ viṣaya antarāṇi 
SA_GK19_kakumspu-981	tathā hi śeṣendriyavṛttir āsāṃ sarvātmanā cakṣur iva praviṣṭā // Ks_7.64 //	tathā hi śeṣa indriya vṛttiḥ āsām sarva ātmanā cakṣuḥ iva praviṣṭā 
SA_GK19_kakumspu-982	sthāne tapo duścaram etadartham aparṇayā pelavayāpi taptam /	sthāne tapaḥ duścaram etad artham aparṇayā pelavayā api taptam 
SA_GK19_kakumspu-983	yā dāsyam apy asya labheta nārī sā syāt kṛtārthā kim utāṅkaśayyām // Ks_7.65 //	yā dāsyam api asya labheta nārī sā syāt kṛtārthā kim uta aṅka śayyām 
SA_GK19_kakumspu-984	paraspareṇa spṛhaṇīyaśobhaṃ na ced idaṃ dvandvam ayojayiṣyat /	paraspareṇa spṛhaṇīya śobham na ced idam dvandvam ayojayiṣyat 
SA_GK19_kakumspu-985	asmin dvaye rūpavidhānayatnaḥ patyuḥ prajānāṃ viphalo 'bhaviśyat // Ks_7.66 //	asmin dvaye rūpa vidhāna yatnaḥ patyuḥ prajānām viphalaḥ 
SA_GK19_kakumspu-986	na nūnam ārūḍharuṣā śarīram anena dagdhaṃ kusumāyudhasya /	na nūnam ārūḍha ruṣā śarīram anena dagdham kusumāyudhasya 
SA_GK19_kakumspu-987	vrīḍād amuṃ devam udīkṣya manye saṃnyastadehaḥ svayam eva kāmaḥ // Ks_7.67 //	vrīḍāt amum devam udīkṣya manye saṃnyasta dehaḥ svayam eva kāmaḥ 
SA_GK19_kakumspu-988	anena saṃbandham upetya diṣṭyā manorathaprārthitam īśvareṇa /	anena saṃbandham upetya diṣṭyā manoratha prārthitam īśvareṇa 
SA_GK19_kakumspu-989	mūrdhānam āli kṣitidhāraṇoccam uccaistarāṃ vakṣyati śailarājaḥ // Ks_7.68 //	mūrdhānam kṣiti dhāraṇa uccam uccaistarām vakṣyati śailarājaḥ 
SA_GK19_kakumspu-990	ity oṣadhiprasthavilāsinīnāṃ śṛṇvan kathāḥ śrotrasukhās trinetraḥ /	iti oṣadhiprastha vilāsinīnām śṛṇvan kathāḥ śrotra sukhāḥ trinetraḥ 
SA_GK19_kakumspu-991	keyūracūrṇīkṛtalājamuṣṭiṃ himālayasyālayam āsasāda // Ks_7.69 //	keyūra cūrṇīkṛta lāja muṣṭim himālayasya ālayam āsasāda 
SA_GK19_kakumspu-992	tatrāvatīryācyutadattahastaḥ śaradghanād dīdhitimān ivokṣṇaḥ /	tatra avatīrya acyuta datta hastaḥ śarad ghanāt dīdhitimān iva ukṣṇaḥ 
SA_GK19_kakumspu-993	krāntāni pūrvaṃ kamalāsanena kakṣyāntarāṇy adripater viveśa // Ks_7.70 //	krāntāni pūrvam kamalāsanena kakṣyā antarāṇi adripateḥ viveśa 
SA_GK19_kakumspu-994	tam anvag indrapramukhāś ca devāḥ saptarṣipūrvāḥ paramarṣayaś ca /	tam indra pramukhāḥ ca devāḥ saptarṣi pūrvāḥ parama ṛṣayaḥ ca 
SA_GK19_kakumspu-995	gaṇāś ca giryālayam abhyagacchan praśastam ārambham ivottamārthāḥ // Ks_7.71 //	gaṇāḥ ca giri ālayam abhyagacchan praśastam ārambham iva uttama arthāḥ 
SA_GK19_kakumspu-996	tatreśvaro viṣṭarabhāg yathāvat saratnam arghyaṃ madhumac ca gavyam /	tatra īśvaraḥ viṣṭara bhāj yathāvat sa ratnam arghyam madhumat ca gavyam 
SA_GK19_kakumspu-997	nave dukūle ca nagopanītaṃ pratyagrahīt sarvam amantravarjam // Ks_7.72 //	nave dukūle ca naga upanītam pratyagrahīt sarvam amantra varjam 
SA_GK19_kakumspu-998	dukūlavāsāḥ sa vadhūsamīpaṃ ninye vinītair avarodharakṣaiḥ /	dukūla vāsāḥ sa vadhū samīpam ninye vinītaiḥ avarodha rakṣaiḥ 
SA_GK19_kakumspu-999	velāsamīpaṃ sphuṭaphenarājir navair udanvān iva candrapādaiḥ // Ks_7.73 //	velā samīpam sphuṭa phena rājiḥ navaiḥ udanvān iva candra pādaiḥ 
SA_GK19_kakumspu-1000	tayā pravṛddhānanacandrakāntyā praphullacakṣuḥkumudaḥ kumāryā /	tayā pravṛddha ānana candra kāntyā praphulla cakṣuḥ kumudaḥ kumāryā 
SA_GK19_kakumspu-1001	prasannacetaḥsalilaḥ śivo 'bhūt saṃsṛjyamānaḥ śaradeva lokaḥ // Ks_7.74 //	prasanna cetaḥ salilaḥ śivaḥ bhūt saṃsṛjyamānaḥ śaradā iva lokaḥ 
SA_GK19_kakumspu-1002	tayoḥ samāpattiṣu kātarāṇi kiṃcidvyavasthāpitasaṃhṛtāni /	tayoḥ samāpattiṣu kātarāṇi kiṃcid vyavasthāpita saṃhṛtāni 
SA_GK19_kakumspu-1003	hrīyantraṇāṃ tatkṣaṇam anvabhūvann anyonyalolāni vilocanāni // Ks_7.75 //	hrī yantraṇām tad kṣaṇam anvabhūvan anyonya lolāni vilocanāni 
SA_GK19_kakumspu-1004	tasyāḥ karaṃ śailagurūpanītaṃ jagrāha tāmrāṅgulim aṣṭamūrttiḥ /	tasyāḥ karam śailaguru upanītam jagrāha tāmra aṅgulim aṣṭamūrttiḥ 
SA_GK19_kakumspu-1005	umātanau gūḍhatanoḥ smarasya tacchaṅkinaḥ pūrvam iva praroham // Ks_7.76 //	umā tanau gūḍha tanoḥ smarasya tad śaṅkinaḥ pūrvam iva praroham 
SA_GK19_kakumspu-1006	romodgamaḥ prādur abhūd umāyāḥ svinnāṅguliḥ puṅgavaketur āsīt /	roma udgamaḥ prādur abhūt umāyāḥ svinna aṅguliḥ puṅgava ketuḥ āsīt 
SA_GK19_kakumspu-1007	vṛttis tayoḥ pāṇisamāgamena samaṃ vibhakteva manobhavasya // Ks_7.77 //	vṛttiḥ tayoḥ pāṇi samāgamena samam vibhaktā iva manobhavasya 
SA_GK19_kakumspu-1008	prayuktapāṇigrahaṇaṃ yad anyad vadhūvaraṃ puṣyati kāntim agryām /	prayukta pāṇigrahaṇam yat anyat vadhū varam puṣyati kāntim agryām 
SA_GK19_kakumspu-1009	sānnidhyayogād anayos tadānīṃ kiṃ kathyate śrīr ubhayasya tasya // Ks_7.78 //	sānnidhya yogāt anayoḥ tadānīm kim kathyate śrīḥ ubhayasya tasya 
SA_GK19_kakumspu-1010	pradakṣiṇaprakramaṇāt kṛśānor udarciṣas tan mithunaṃ cakāse /	pradakṣiṇa prakramaṇāt kṛśānoḥ udarciṣaḥ tat mithunam 
SA_GK19_kakumspu-1011	meror upānteṣv iva vartamānam anyonyasaṃsaktam ahastriyāmam // Ks_7.79 //	meroḥ upānteṣu iva vartamānam anyonya saṃsaktam ahar triyāmam 
SA_GK19_kakumspu-1012	tau dampatī triḥ pariṇīya vahnim karāgrasaṃsparśanimīlitākṣīm /	tau dampatī tris pariṇīya vahnim kara agra saṃsparśa nimīlita akṣīm 
SA_GK19_kakumspu-1013	tāṃ kārayām āsa vadhūṃ purodhās tasmin samiddhārciṣi lājamokṣam // Ks_7.80 //	tām kārayām āsa vadhūm purodhāḥ tasmin samiddha arciṣi lāja mokṣam 
SA_GK19_kakumspu-1014	sā lājadhūmāñjalim iṣṭagandhaṃ gurūpadeśād vadanaṃ nināya /	sā lāja dhūma añjalim iṣṭa gandham guru upadeśāt vadanam nināya 
SA_GK19_kakumspu-1015	kapolasaṃsarpiśikhaḥ sa tasyā muhūrtakarṇotpalatāṃ prapede // Ks_7.81 //	kapola saṃsarpi śikhaḥ sa tasyāḥ muhūrta karṇa utpala tām prapede 
SA_GK19_kakumspu-1016	tad īṣadārdrāruṇagaṇḍalekham ucchvāsikālāñjanarāgam akṣṇoḥ /	tat īṣat ārdra aruṇa gaṇḍa lekham ucchvāsi kālāñjana rāgam akṣṇoḥ 
SA_GK19_kakumspu-1017	vadhūmukhaṃ klāntayavāvataṃsam ācāradhūmagrahaṇād babhūva // Ks_7.82 //	vadhū mukham klānta yava avataṃsam ācāra dhūma grahaṇāt babhūva 
SA_GK19_kakumspu-1018	vadhūṃ dvijaḥ prāha tavaiṣa vatse vahnir vivāhaṃ prati pūrvasākṣī /	vadhūm dvijaḥ prāha tava eṣa vatse vahniḥ vivāham prati pūrva sākṣī 
SA_GK19_kakumspu-1019	śivena bhartrā saha dharmacaryā kāryā tvayā muktavicārayeti // Ks_7.83 //	śivena bhartrā saha dharma caryā kāryā tvayā mukta vicārayā iti 
SA_GK19_kakumspu-1020	ālocanāntaṃ śravaṇe vitatya pītaṃ guros tadvacanaṃ bhavānyā /	ālocana antam śravaṇe vitatya pītam guroḥ tat vacanam bhavānyā 
SA_GK19_kakumspu-1021	nidāghakālolbaṇatāpayeva māhendram ambhaḥ prathamaṃ pṛthivyā // Ks_7.84 //	nidāgha kāla ulbaṇa tāpayā iva māhendram ambhaḥ prathamam pṛthivyā 
SA_GK19_kakumspu-1022	dhruveṇa bhartrā dhruvadarśanāya prayujyamānā priyadarśanena /	dhruveṇa bhartrā dhruva darśanāya prayujyamānā priya darśanena 
SA_GK19_kakumspu-1023	sā dṛṣṭa ity ānanam unnamayya hrīsannakaṇṭhī katham apy uvāca // Ks_7.85 //	sā dṛṣṭaḥ iti ānanam unnamayya hrī sanna kaṇṭhī katham api uvāca 
SA_GK19_kakumspu-1024	itthaṃ vidhijñena purohitena prayuktapāṇigrahaṇopacārau /	ittham vidhi jñena purohitena prayukta pāṇigrahaṇa upacārau 
SA_GK19_kakumspu-1025	praṇematus tau pitarau prajānāṃ padmāsanasthāya pitāmahāya // Ks_7.86 //	praṇematuḥ tau pitarau prajānām padmāsana sthāya pitāmahāya 
SA_GK19_kakumspu-1026	vadhūr vidhātrā pratinandyate sma kalyāṇi vīraprasavā bhaveti /	vadhūḥ vidhātrā pratinandyate sma kalyāṇi vīra prasavā bhava iti 
SA_GK19_kakumspu-1027	vācaspatiḥ sann api so 'ṣṭamūrttav āśāsya cintāstimito babhūva // Ks_7.87 //	vācaspatiḥ san api āśāsya cintā stimitaḥ babhūva 
SA_GK19_kakumspu-1028	kḷptopacārāṃ caturasravedīṃ tāv etya paścāṭ kanakāsanasthau /	kḷpta upacārām catur asra vedīm tau etya paścāt kanaka āsana sthau 
SA_GK19_kakumspu-1029	jāyāpatī laukikam eṣitavyam ārdrākṣatāropaṇam anvabhūtām // Ks_7.88 //	jāyā patī laukikam eṣitavyam ārdra akṣata āropaṇam anvabhūtām 
SA_GK19_kakumspu-1030	patrāntalagnair jalabindujālair ākṛṣṭamuktāphalajālaśobham /	patra anta lagnaiḥ jala bindu jālaiḥ ākṛṣṭa muktāphala jāla śobham 
SA_GK19_kakumspu-1031	tayor upary āyatanāladaṇḍam ādhatta lakṣmīḥ kamalātapatram // Ks_7.89 //	tayoḥ upari āyata nāla daṇḍam ādhatta lakṣmīḥ kamala ātapatram 
SA_GK19_kakumspu-1032	dvidhā prayuktena ca vāṅmayena sarasvatī tan mithunaṃ nunāva /	dvidhā prayuktena ca vāc mayena sarasvatī tat mithunam 
SA_GK19_kakumspu-1033	saṃskārapūtena varaṃ vareṇyaṃ vadhūṃ sukhagrāhyanibandhanena // Ks_7.90 //	saṃskāra pūtena varam vareṇyam vadhūm sukha grāhya nibandhanena 
SA_GK19_kakumspu-1034	tau sandhiṣu vyañjitavṛttibhedaṃ rasāntareṣu pratibaddharāgam /	tau sandhiṣu vyañjita vṛtti bhedam rasa antareṣu pratibaddha rāgam 
SA_GK19_kakumspu-1035	apaśyatām apsarasāṃ muhūrtaṃ prayogam ādyaṃ lalitāṅgahāram // Ks_7.91 //	a paśyatām apsarasām muhūrtam prayogam ādyam lalita aṅgahāram 
SA_GK19_kakumspu-1036	devās tadante haram ūḍhabhāryaṃ kirīṭabaddhāñjalayo nipatya /	devāḥ tad ante haram ūḍha bhāryam kirīṭa baddha añjalayaḥ nipatya 
SA_GK19_kakumspu-1037	śāpāvasāne pratipannamūrtter yayācire pañcaśarasya sevām // Ks_7.92 //	śāpa avasāne pratipanna mūrtteḥ yayācire pañcaśarasya sevām 
SA_GK19_kakumspu-1038	tasyānumene bhagavān vimanyur vyāpāram ātmany api sāyakānām /	tasya anumene bhagavān vimanyuḥ vyāpāram ātmani api sāyakānām 
SA_GK19_kakumspu-1039	kāle prayuktā khalu kāryavidbhir vijṇāpanā bhartṛṣu siddhim eti // Ks_7.93 //	kāle prayuktā khalu kārya vidbhiḥ vijṇāpanā bhartṛṣu siddhim eti 
SA_GK19_kakumspu-1040	atha vibudhagaṇāṃs tān indumaulir visṛjya kṣitidharapatikanyām ādadānaḥ kareṇa /	atha vibudha gaṇān tān indumauliḥ visṛjya kṣitidhara pati kanyām ādadānaḥ kareṇa 
SA_GK19_kakumspu-1041	kanakakalaśarakśābhaktiśobhāsanāthaṃ kṣitiviracitaśayyaṃ kautukāgāram āgāt // Ks_7.94 //	kanaka kalaśa rakśā bhakti śobhā sanātham kṣiti viracita śayyam kautuka āgāram āgāt 
SA_GK19_kakumspu-1042	navapariṇayalajjābhūṣaṇāṃ tatra gaurīṃ vadanam apaharantīṃ tatkṛtotkṣepam īśaḥ /	nava pariṇaya lajjā bhūṣaṇām tatra gaurīm vadanam apaharantīm tad kṛta utkṣepam īśaḥ 
SA_GK19_kakumspu-1043	api śayanasakhībhyo dattavācaṃ kathaṃcit pramathamukhavikārair hāsayām āsa gūḍham // Ks_7.95 //	api śayana sakhībhyaḥ datta vācam kathaṃcid pramatha mukha vikāraiḥ hāsayām āsa gūḍham 
SA_GK19_kakumspu-1044	pāṇipīḍanavidher anantaraṃ śailarājaduhitur haraṃ prati /	pāṇipīḍana vidheḥ anantaram śailarāja duhituḥ haram prati 
SA_GK19_kakumspu-1045	bhāvasādhvasaparigrahād abhūt kāmadohadamanoharaṃ vapuḥ // Ks_8.1 //	bhāva sādhvasa parigrahāt abhūt kāma dohada manoharam vapuḥ 
SA_GK19_kakumspu-1046	vyāhṛtā prativaco na sandadhe gantum aicchad avalambitāṃśukā /	vyāhṛtā prativacaḥ na sandadhe gantum aicchat avalambita aṃśukā 
SA_GK19_kakumspu-1047	sevate sma śayanaṃ parāṅmukhī sā tathāpi rataye pinākinaḥ // Ks_8.2 //	sevate sma śayanam parāṅmukhī sā tathā api rataye pinākinaḥ 
SA_GK19_kakumspu-1048	kaitavena śayite kutūhalāt pārvatī pratimukhaṃ nipātitam /	kaitavena śayite kutūhalāt pārvatī pratimukham nipātitam 
SA_GK19_kakumspu-1049	cakṣur unmiṣati sasmitaṃ priye vidyudāhatam iva nyamīlayat // Ks_8.3 //	cakṣuḥ unmiṣati sa smitam priye vidyut āhatam iva nyamīlayat 
SA_GK19_kakumspu-1050	nābhideśanihitaḥ sakampayā śaṅkarasya rurudhe tayā karaḥ /	nābhi deśa nihitaḥ sa kampayā śaṅkarasya rurudhe tayā karaḥ 
SA_GK19_kakumspu-1051	taddukūlam atha cābhavat svayaṃ dūram ucchvasitanīvibandhanam // Ks_8.4 //	tad dukūlam atha ca abhavat svayam dūram ucchvasita nīvi bandhanam 
SA_GK19_kakumspu-1052	evam āli nigṛhītasādhvasaṃ śaṅkaro rahasi sevyatām iti /	evam āli nigṛhīta sādhvasam śaṅkaraḥ rahasi sevyatām iti 
SA_GK19_kakumspu-1053	sā sakhībhir upadiṣṭam ākulā nāsmarat pramukhavartini priye // Ks_8.5 //	sā sakhībhiḥ upadiṣṭam ākulā nā asmarat pramukha vartini priye 
SA_GK19_kakumspu-1054	apy avastuni kathāpravṛttaye praśnatatparam anaṅgaśāsanam /	api avastuni kathā pravṛttaye praśna tatparam anaṅga śāsanam 
SA_GK19_kakumspu-1055	vīkṣitena parigṛhya pārvatī mūrdhakampamayam uttaraṃ dadau // Ks_8.6 //	vīkṣitena parigṛhya pārvatī mūrdha kampa mayam uttaram dadau 
SA_GK19_kakumspu-1056	śūlinaḥ karataladvayena sā saṃnirudhya nayane hṛtāṃśukā /	śūlinaḥ kara tala dvayena sā saṃnirudhya nayane hṛta aṃśukā 
SA_GK19_kakumspu-1057	tasya paśyati lalāṭalocane moghayatnavidhurā rahasy abhūt // Ks_8.7 //	tasya paśyati lalāṭa locane mogha yatna vidhurā rahasi abhūt 
SA_GK19_kakumspu-1058	cumbaneṣv adharadānavarjitaṃ sannahastam adayopagūhane /	cumbaneṣu adhara dāna varjitam sanna hastam adaya upagūhane 
SA_GK19_kakumspu-1059	kliṣṭamanmatham api priyaṃ prabhor durlabhapratikṛtaṃ vadhūratam // Ks_8.8 //	kliṣṭa manmatham api priyam prabhoḥ durlabha pratikṛtam vadhū ratam 
SA_GK19_kakumspu-1060	yan mukhagrahaṇam akṣatādharaṃ dattam avraṇapadaṃ nakhaṃ ca yat /	yat mukha grahaṇam akṣata adharam dattam avraṇa padam nakham ca yat 
SA_GK19_kakumspu-1061	yad rataṃ ca sadayaṃ priyasya tat pārvatī viṣahate sma netarat // Ks_8.9 //	yat ratam ca sa dayam priyasya tat pārvatī viṣahate sma nā itarat 
SA_GK19_kakumspu-1062	rātrivṛttam anuyoktum udyataṃ sā vibhātasamaye sakhījanam /	rātri vṛttam anuyoktum udyatam sā vibhāta samaye sakhī janam 
SA_GK19_kakumspu-1063	nākarod apakutūhalaṃ hriyā śaṃsituṃ ca hṛdayena tatvare // Ks_8.10 //	nā akarot apakutūhalam hriyā śaṃsitum ca hṛdayena tatvare 
SA_GK19_kakumspu-1064	darpaṇe ca paribhogadarśinī pṛṣṭhataḥ praṇayino niṣeduṣaḥ /	darpaṇe ca paribhoga darśinī pṛṣṭhatas praṇayinaḥ niṣeduṣaḥ 
SA_GK19_kakumspu-1065	prekṣya bimbam anu bimbam ātmanaḥ kāni kāni na cakāra lajjayā // Ks_8.11 //	prekṣya bimbam anu bimbam ātmanaḥ kāni kāni na cakāra lajjayā 
SA_GK19_kakumspu-1066	nīlakaṇṭhaparibhuktayauvanāṃ tāṃ vilokya jananī samāśvasat /	nīlakaṇṭha paribhukta yauvanām tām vilokya jananī samāśvasat 
SA_GK19_kakumspu-1067	bhartṛvallabhatayā hi mānasīṃ mātur asyati śucaṃ vadhūjanaḥ // Ks_8.12 //	bhartṛ vallabha tayā hi mānasīm mātuḥ asyati śucam vadhū janaḥ 
SA_GK19_kakumspu-1068	vāsarāṇi katicit kathañcana sthāṇunā ratam akāri cānayā /	vāsarāṇi katicid kathañcana sthāṇunā ratam akāri ca anayā 
SA_GK19_kakumspu-1069	jñātamanmatharasā śanaiḥ śanaiḥ sā mumoca ratiduḥkhaśīlatām // Ks_8.13 //	jñāta manmatha rasā śanais śanais sā mumoca rati duḥkha śīla tām 
SA_GK19_kakumspu-1070	sasvaje priyam uronipīḍitā prārthitaṃ mukham anena nāharat /	sasvaje priyam uraḥ nipīḍitā prārthitam mukham anena nā āharat 
SA_GK19_kakumspu-1071	mekhalāpaṇayalolatāṃ gataṃ hastam asya śithilaṃ rurodha sā // Ks_8.14 //	gatam hastam asya śithilam rurodha sā 
SA_GK19_kakumspu-1072	bhāvasūcitam adṛṣṭavipriyaṃ cāṭumat kṣaṇaviyogakātaram /	bhāva sūcitam adṛṣṭa vipriyam cāṭumat kṣaṇa viyoga kātaram 
SA_GK19_kakumspu-1073	kaiścid eva divasais tadā tayoḥ prema rūḍham itaretarāśrayam // Ks_8.15 //	kaiścid eva divasaiḥ tadā tayoḥ prema rūḍham itaretara āśrayam 
SA_GK19_kakumspu-1074	taṃ yathātmasadṛśaṃ varaṃ vadhūr anvarajyata varas tathaiva tām /	tam yathā ātma sadṛśam varam vadhūḥ anvarajyata varaḥ tathā eva tām 
SA_GK19_kakumspu-1075	sāgarād anapagā hi jāhnavī so 'pi tanmukharasaikanirvṛtiḥ // Ks_8.16 //	sāgarāt anapagā hi jāhnavī tad u pi tad mukha rasa eka nirvṛtiḥ 
SA_GK19_kakumspu-1076	śiṣyatāṃ nidhuvanopadeśinaḥ śaṅkarasya rahasi prapannayā /	śiṣya tām nidhuvana upadeśinaḥ śaṅkarasya rahasi prapannayā 
SA_GK19_kakumspu-1077	śikṣitaṃ yuvatinaipuṇaṃ tayā yat tad eva gurudakṣiṇīkṛtam // Ks_8.17 //	śikṣitam yuvati naipuṇam tayā yat tat eva guru dakṣiṇīkṛtam 
SA_GK19_kakumspu-1078	daṣṭamuktam adharoṣṭham āmbikā vedanāvidhutahastapallavā /	daṣṭa muktam adharoṣṭham vedanā vidhuta hasta pallavā 
SA_GK19_kakumspu-1079	śītalena niravāpayat kṣaṇaṃ maulicandraśakalena śūlinaḥ // Ks_8.18 //	śītalena niravāpayat kṣaṇam mauli candra śakalena śūlinaḥ 
SA_GK19_kakumspu-1080	cumbanādalakacūrṇadūṣitaṃ śaṅkaro 'pi nayanaṃ lalāṭajam /	cumbanāt alaka cūrṇa dūṣitam nayanam lalāṭa jam 
SA_GK19_kakumspu-1081	ucchvasatkamalagandhaye dadau pārvatīvadanagandhavāhine // Ks_8.19 //	ucchvasat kamala gandhaye dadau pārvatī vadana gandhavāhine 
SA_GK19_kakumspu-1082	evam indriyasukhasya vartmanaḥ sevanād anugṛhītamanmathaḥ /	evam indriya sukhasya vartmanaḥ sevanāt anugṛhīta manmathaḥ 
SA_GK19_kakumspu-1083	śailarājabhavane sahomayā māsamātram avasad vṛṣadhvajaḥ // Ks_8.20 //	śailarāja bhavane saha umayā māsa mātram avasat vṛṣadhvajaḥ 
SA_GK19_kakumspu-1084	so 'numānya himavantam ātmabhūr ātmajāvirahaduḥkhakheditam /	saḥ numānya himavantam ātmabhūḥ ātmajā viraha duḥkha kheditam 
SA_GK19_kakumspu-1085	tatra tatra vijahāra saṃpatann aprameyagatinā kakudmatā // Ks_8.21 //	tatra tatra vijahāra saṃpatan aprameya gatinā kakudmatā 
SA_GK19_kakumspu-1086	merum etya marudāśugokṣakaḥ pārvatīstanapuraskṛtān kṛtī /	merum etya marut āśu ga ukṣakaḥ pārvatī stana puraskṛtān kṛtī 
SA_GK19_kakumspu-1087	hemapallavavibhaṅgasaṃstarān anvabhūt suratamardanakṣamān // Ks_8.22 //	hema pallava vibhaṅga saṃstarān anvabhūt surata mardana kṣamān 
SA_GK19_kakumspu-1088	padmanābhacaraṇāṅkitāśmasu prāptavatsv amṛtavipruṣo navāḥ /	padmanābha caraṇa aṅkita aśmasu prāptavatsu amṛta vipruṣaḥ navāḥ 
SA_GK19_kakumspu-1089	mandarasya kaṭakeṣu cāvasat pārvatīvadanapadmaṣaṭpadaḥ // Ks_8.23 //	mandarasya kaṭakeṣu ca avasat pārvatī vadana padma ṣaṭpadaḥ 
SA_GK19_kakumspu-1090	vāraṇadhvanitabhītayā tayā kaṇṭhasaktaghanabāhubandhanaḥ /	vāraṇa dhvanita bhītayā tayā kaṇṭha sakta ghana bāhu bandhanaḥ 
SA_GK19_kakumspu-1091	ekapiṅgalagirau jagadgurur nirviveśa viśadāḥ śaśiprabhāḥ // Ks_8.24 //	ekapiṅgala girau jagadguruḥ nirviveśa viśadāḥ śaśi prabhāḥ 
SA_GK19_kakumspu-1092	tasya jātu malayasthalīrate dhūtacandanalataḥ priyāklamam /	tasya jātu malaya sthalī rate dhūta candana lataḥ priyā klamam 
SA_GK19_kakumspu-1093	ācacāma salavaṅgakesaraś cāṭukāra iva dakṣiṇānilaḥ // Ks_8.25 //	ācacāma sa lavaṅga kesaraḥ cāṭu kāraḥ iva dakṣiṇa anilaḥ 
SA_GK19_kakumspu-1094	hematāmarasatāḍitapriyā tatkarāmbuvinimīlitekṣaṇā /	hema tāmarasa tāḍita priyā tad kara ambu vinimīlita īkṣaṇā 
SA_GK19_kakumspu-1095	khe vyagāhata taraṅgiṇīm umā mīnapaṅktipunaruktamekhalā // Ks_8.26 //	khe vyagāhata taraṅgiṇīm umā mīna paṅkti punarukta mekhalā 
SA_GK19_kakumspu-1096	tāṃ pulomatanayālakocitaiḥ pārijātakusumaiḥ prasādhayan /	tām pulomatanayā alaka ucitaiḥ pārijāta kusumaiḥ prasādhayan 
SA_GK19_kakumspu-1097	nandane ciram ayugmalocanaḥ saspṛhaṃ suravadhūbhir īkṣitaḥ // Ks_8.27 //	nandane ciram ayugmalocanaḥ sa spṛham sura vadhūbhiḥ īkṣitaḥ 
SA_GK19_kakumspu-1098	ity abhaumam anubhūya śaṅkaraḥ pārthivaṃ ca dayitāsakhaḥ sukham /	iti abhaumam anubhūya śaṅkaraḥ pārthivam ca dayitā sakhaḥ sukham 
SA_GK19_kakumspu-1099	lohitāyati kadācid ātape gandhamādanagiriṃ vyagāhata // Ks_8.28 //	lohitāyati kadācid ātape gandhamādana girim vyagāhata 
SA_GK19_kakumspu-1100	tatra kāñcanaśilātalāśrayo netragamyam avalokya bhāskaram /	tatra kāñcana śilā tala āśrayaḥ netra gamyam avalokya bhāskaram 
SA_GK19_kakumspu-1101	dakṣiṇetarabhujavyapāśrayāṃ vyājahāra sahadharmacāriṇīm // Ks_8.29 //	dakṣiṇetara bhuja vyapāśrayām vyājahāra saha dharmacāriṇīm 
SA_GK19_kakumspu-1102	padmakāntim aruṇatribhāgayoḥ saṃkramayya tava netrayor iva /	padma kāntim aruṇa tri bhāgayoḥ saṃkramayya tava netrayoḥ iva 
SA_GK19_kakumspu-1103	saṃkṣaye jagad iva prajeśvaraḥ saṃharaty ahar asāv aharpatiḥ // Ks_8.30 //	saṃkṣaye jagat iva prajā īśvaraḥ saṃharati ahar asau aharpatiḥ 
SA_GK19_kakumspu-1104	sīkaravyatikaraṃ marīcibhir dūrayaty avanate vivasvati /	sīkara vyatikaram marīcibhiḥ dūrayati avanate vivasvati 
SA_GK19_kakumspu-1105	indracāpapariveṣaśūnyatāṃ nirjharās tava pitur vrajanty amī // Ks_8.31 //	indracāpa pariveṣa śūnya tām nirjharāḥ tava pituḥ vrajanti amī 
SA_GK19_kakumspu-1106	daṣṭatāmarasakesarasrajoḥ krandator viparivṛttakaṇṭhayoḥ /	daṣṭa tāmarasa kesara srajoḥ krandatoḥ viparivṛtta kaṇṭhayoḥ 
SA_GK19_kakumspu-1107	nighnayoḥ sarasi cakravākayor alpam antaram analpatāṃ gatam // Ks_8.32 //	nighnayoḥ sarasi cakravākayoḥ alpam antaram analpa tām gatam 
SA_GK19_kakumspu-1108	sthānam āhnikam apāsya dantinaḥ sallakīviṭapabhaṅgavāsitam /	sthānam āhnikam apāsya dantinaḥ sallakī viṭapa bhaṅga vāsitam 
SA_GK19_kakumspu-1109	āvibhātacaraṇāya gṛhṇāte vāri vāriruhabaddhaṣaṭpadam // Ks_8.33 //	āvibhāta caraṇāya gṛhṇāte vāri vāriruha baddha ṣaṭpadam 
SA_GK19_kakumspu-1110	paśya paścimadigantalambinā nirmitaṃ mitakathe vivasvatā /	paśya paścima diś anta lambinā nirmitam mita kathe vivasvatā 
SA_GK19_kakumspu-1111	dīrghayā pratimayā saro 'mbhasāṃ tāpanīyam iva setubandhanam // Ks_8.34 //	dīrghayā pratimayā saraḥ mbhasām tāpanīyam iva setu bandhanam 
SA_GK19_kakumspu-1112	uttaranti vinikīrya palvalaṃ gāḍhapaṅktam ativāhitātapāḥ /	uttaranti vinikīrya palvalam ativāhita ātapāḥ 
SA_GK19_kakumspu-1113	daṃṣṭriṇo vanavarāhayūthapā daṣṭabhaṅgurabisāṅkurā iva // Ks_8.35 //	daṃṣṭriṇaḥ vana varāha yūthapāḥ daṣṭa bhaṅgura bisa aṅkurāḥ iva 
SA_GK19_kakumspu-1114	eṣa vṛkṣaśikhare kṛtāspado jātarūparasagauramaṇḍalaḥ /	eṣa vṛkṣa śikhare kṛta āspadaḥ jātarūpa rasa gaura maṇḍalaḥ 
SA_GK19_kakumspu-1115	hīyamānam ahar atyayātapaṃ pīvaroru pibatīva barhiṇaḥ // Ks_8.36 //	hīyamānam ahar atyaya ātapam pīvara uru pibati iva barhiṇaḥ 
SA_GK19_kakumspu-1116	pūrvabhāgatimirapravṛttibhir vyaktapaṅkam iva jātam ekataḥ /	pūrva bhāga timira pravṛttibhiḥ vyakta paṅkam iva jātam ekatas 
SA_GK19_kakumspu-1117	khaṃ hṛtātapajalaṃ vivasvatā bhāti kiñcid iva śeṣavat saraḥ // Ks_8.37 //	kham hṛta ātapa jalam vivasvatā bhāti kiñcid iva śeṣavat saraḥ 
SA_GK19_kakumspu-1118	āviśadbhir uṭajāṅgaṇaṃ mṛgair mūlasekasarasaiś ca vṛkṣakaiḥ /	āviśadbhiḥ uṭaja aṅgaṇam mṛgaiḥ mūla seka sarasaiḥ ca vṛkṣakaiḥ 
SA_GK19_kakumspu-1119	āśramāḥ praviśadagnidhenavo bibhrati śriyam udīritāgnayaḥ // Ks_8.38 //	āśramāḥ praviśat agni dhenavaḥ bibhrati śriyam udīrita agnayaḥ 
SA_GK19_kakumspu-1120	baddhakośam api tiṣṭhati kṣaṇaṃ sāvaśeṣavivaraṃ kuśeśayam /	baddha kośam api tiṣṭhati kṣaṇam sa avaśeṣa vivaram kuśeśayam 
SA_GK19_kakumspu-1121	ṣaṭpadāya vasatiṃ grahīṣyate prītipūrvam iva dātum antaram // Ks_8.39 //	ṣaṭpadāya vasatim grahīṣyate prīti pūrvam iva dātum antaram 
SA_GK19_kakumspu-1122	dūramagraparimeyaraśminā vāruṇī dig aruṇena bhānunā /	dūram agra parimeya raśminā vāruṇī diś aruṇena bhānunā 
SA_GK19_kakumspu-1123	bhāti kesaravateva maṇḍitā bandhujīvatilakena kanyakā // Ks_8.40 //	bhāti kesaravatā iva maṇḍitā bandhujīva tilakena kanyakā 
SA_GK19_kakumspu-1124	sāmabhiḥ sahacarāḥ sahasraśaḥ syandanāśvahṛdayaṅgamasvaraiḥ /	sāmabhiḥ sahacarāḥ sahasraśas syandana aśva hṛdayaṅgama svaraiḥ 
SA_GK19_kakumspu-1125	bhānum agniparikīrṇatejasaṃ saṃstuvanti kiraṇoṣmapāyinaḥ // Ks_8.41 //	bhānum agni parikīrṇa tejasam saṃstuvanti kiraṇa ūṣma pāyinaḥ 
SA_GK19_kakumspu-1126	so 'yam ānataśirodharair hayaiḥ karṇacāmaravighaṭṭitekṣaṇaiḥ /	saḥ yam ānata śirodharaiḥ hayaiḥ karṇa cāmara vighaṭṭita īkṣaṇaiḥ 
SA_GK19_kakumspu-1127	astam eti yugabhugnakesaraiḥ saṃnidhāya divasaṃ mahodadhau // Ks_8.42 //	astam eti yuga bhugna kesaraiḥ saṃnidhāya divasam mahodadhau 
SA_GK19_kakumspu-1128	khaṃ prasuptam iva saṃsthite ravau tejaso mahata īdṛśī gatiḥ /	kham prasuptam iva saṃsthite ravau tejasaḥ mahataḥ īdṛśī gatiḥ 
SA_GK19_kakumspu-1129	tat prakāśayati yāvad udgataṃ mīlanāya khalu tāvataś cyutam // Ks_8.43 //	tat prakāśayati yāvat udgatam mīlanāya khalu tāvataḥ cyutam 
SA_GK19_kakumspu-1130	saṃdhyayāpy anugataṃ raver vapur vandyam astaśikhare samarpitam /	saṃdhyayā api anugatam raveḥ vapuḥ vandyam asta śikhare samarpitam 
SA_GK19_kakumspu-1131	yena pūrvam udaye puraskṛtā nānuyāsyati kathaṃ tam āpadi // Ks_8.44 //	yena pūrvam udaye puraskṛtā na anuyāsyati katham tam āpadi 
SA_GK19_kakumspu-1132	raktapītakapiśāḥ payomucāṃ koṭayaḥ kuṭilakeśi bhānty amūḥ /	rakta pīta kapiśāḥ payomucām koṭayaḥ kuṭila keśi bhānti amūḥ 
SA_GK19_kakumspu-1133	drakṣyasi tvam iti saṃdhyayānayā vartikābhir iva sādhumaṇḍitāḥ // Ks_8.45 //	drakṣyasi tvam iti saṃdhyayā anayā vartikābhiḥ iva sādhu maṇḍitāḥ 
SA_GK19_kakumspu-1134	siṃhakesarasaṭāsu bhūbhṛtāṃ pallavaprasaviṣu drumeṣu ca /	siṃhakesara saṭāsu bhūbhṛtām pallava prasaviṣu drumeṣu ca 
SA_GK19_kakumspu-1135	paśya dhātuśikhareṣu bhānunā saṃvibhaktam iva sāṃdhyam ātapam // Ks_8.46 //	paśya dhātu śikhareṣu bhānunā saṃvibhaktam iva sāṃdhyam ātapam 
SA_GK19_kakumspu-1136	adrirājatanaye tapasvinaḥ pāvanāmbuvihitāñjalikriyāḥ /	adrirāja tanaye tapasvinaḥ pāvana ambu vihita añjali kriyāḥ 
SA_GK19_kakumspu-1137	brahma gūḍham abhisaṃdhyam ādṛtāḥ śuddhaye vidhivido gṛṇanty amī // Ks_8.47 //	brahma gūḍham abhisaṃdhyam ādṛtāḥ śuddhaye vidhi vidaḥ gṛṇanti amī 
SA_GK19_kakumspu-1138	tan muhūrttam anumantum arhasi prastutāya niyamāya mām api /	tat muhūrttam anumantum arhasi prastutāya niyamāya mām api 
SA_GK19_kakumspu-1139	tvāṃ vinodanipuṇaḥ sakhījano valguvādini vinodayiṣyati // Ks_8.48 //	tvām vinoda nipuṇaḥ sakhī janaḥ valgu vādini vinodayiṣyati 
SA_GK19_kakumspu-1140	nirvibhujya daśanacchadaṃ tato vāci bhartur avadhīraṇāparā /	nirvibhujya daśanacchadam tatas vāci bhartuḥ avadhīraṇā parā 
SA_GK19_kakumspu-1141	śailarājatanayā samīpagām ālalāpa vijayām ahetukam // Ks_8.49 //	śailarāja tanayā samīpa gām ālalāpa vijayām ahetukam 
SA_GK19_kakumspu-1142	īśvaro 'pi divasātyayocitaṃ mantrapūrvam anutasthivān vidhim /	īśvaraḥ pi divasātyaya ucitam mantra pūrvam anutasthivān vidhim 
SA_GK19_kakumspu-1143	pārvatīm avacanām asūyayā pratyupetya punar āha sasmitam // Ks_8.50 //	pārvatīm avacanām asūyayā pratyupetya punar āha sa smitam 
SA_GK19_kakumspu-1144	muñca kopam animittakopane saṃdhyayā praṇamito 'smi nānyayā /	muñca kopam animitta kopane saṃdhyayā praṇamitaḥ smi na anyayā 
SA_GK19_kakumspu-1145	kiṃ na vetsi sahadharmacāriṇaṃ cakravākasamavṛttim ātmanaḥ // Ks_8.51 //	kim na vetsi saha dharmacāriṇam cakravāka sama vṛttim ātmanaḥ 
SA_GK19_kakumspu-1146	nirmiteṣu pitṛṣu svayaṃbhuvā yā tanuḥ sutanu pūrvam ujjhitā /	nirmiteṣu pitṛṣu svayaṃbhuvā yā tanuḥ su tanu pūrvam ujjhitā 
SA_GK19_kakumspu-1147	seyam astam udayaṃ ca sevate tena mānini mamātra gauravam // Ks_8.52 //	sā iyam astam udayam ca sevate tena mānini mama atra gauravam 
SA_GK19_kakumspu-1148	tām imāṃ timiravṛddhipīḍitāṃ śailarājatanaye 'dhunā sthitām /	tām imām timira vṛddhi pīḍitām śailarāja tanaye dhunā sthitām 
SA_GK19_kakumspu-1149	ekatas taṭatamālamālinīṃ paśya dhāturasanimnagām iva // Ks_8.53 //	ekatas taṭa tamāla mālinīm paśya dhātu rasa nimnagām iva 
SA_GK19_kakumspu-1150	sāndhyam astamitaśeṣam ātapaṃ raktalekham aparā bibharti dik /	sāndhyam astamita śeṣam ātapam rakta lekham aparā bibharti diś 
SA_GK19_kakumspu-1151	sāṃparāyavasudhā saśoṇitaṃ maṇḍalāgram iva tiryagujjhitam // Ks_8.54 //	sāṃparāya vasudhā sa śoṇitam maṇḍala agram iva tiryak ujjhitam 
SA_GK19_kakumspu-1152	yāminīdivasasandhisambhave tejasi vyavahite sumeruṇā /	yāminī divasa sandhi sambhave tejasi vyavahite sumeruṇā 
SA_GK19_kakumspu-1153	etad andhatamasaṃ niraṅkuśaṃ dikṣu dīrghanayane vijṛmbhate // Ks_8.55 //	etat andhatamasam niraṅkuśam dikṣu dīrgha nayane vijṛmbhate 
SA_GK19_kakumspu-1154	nordhvam īkṣaṇagatir na cāpy adho nābhito na purato na pṛṣṭhataḥ /	na ūrdhvam īkṣaṇa gatiḥ na ca api adhas na abhitas na puratas na pṛṣṭhatas 
SA_GK19_kakumspu-1155	loka eṣa timiraughaveṣṭito garbhavāsa iva vartate niśi // Ks_8.56 //	lokaḥ eṣa timira ogha veṣṭitaḥ garbha vāsaḥ iva vartate niśi 
SA_GK19_kakumspu-1156	śuddham āvilam avasthitaṃ calaṃ vakram ārjavaguṇānvitaṃ ca yat /	śuddham āvilam avasthitam calam vakram ārjava guṇa anvitam ca yat 
SA_GK19_kakumspu-1157	sarvam eva tamasā samīkṛtaṃ dhiṅ mahattvam asatāṃ hṛtāntaram // Ks_8.57 //	sarvam eva tamasā samīkṛtam dhik mahat tvam asatām hṛta antaram 
SA_GK19_kakumspu-1158	nūnam unnamati yajvanāṃ patiḥ śārvarasya tamaso niṣiddhaye /	nūnam unnamati yajvanām patiḥ śārvarasya tamasaḥ niṣiddhaye 
SA_GK19_kakumspu-1159	puṇḍarīkamukhi pūrvadiṅmukhaṃ kaitakair iva rajobhir āvṛtam // Ks_8.58 //	puṇḍarīka mukhi pūrva diṅmukham kaitakaiḥ iva rajobhiḥ āvṛtam 
SA_GK19_kakumspu-1160	mandarāntaritamūrtinā niśā lakṣyate śaśabhṛtā satārakā /	mandara antarita mūrtinā niśā lakṣyate śaśabhṛtā sa tārakā 
SA_GK19_kakumspu-1161	tvaṃ mayā priyasakhīsamāgatā śroṣyateva vacanāni pṛṣṭhataḥ // Ks_8.59 //	tvam mayā priya sakhī samāgatā śroṣyatā iva vacanāni pṛṣṭhatas 
SA_GK19_kakumspu-1162	ruddhanirgamanam ā dinakṣayāt pūrvadṛṣṭatanucandrikāsmitam /	ruddha nirgamanam ā dina kṣayāt pūrva dṛṣṭa tanu candrikā smitam 
SA_GK19_kakumspu-1163	etad udgirati candramaṇḍalaṃ digrahasyam iva rātricoditam // Ks_8.60 //	etat udgirati candra maṇḍalam diś rahasyam iva rātri coditam 
SA_GK19_kakumspu-1164	paśya pakvaphalinīphalatviṣā bimbalāñchitaviyatsaro 'mbhasā /	paśya pakva phalinī phala tviṣā bimba lāñchita viyat saraḥ mbhasā 
SA_GK19_kakumspu-1165	viprakṛṣṭavivaraṃ himāṃśunā cakravākamithunaṃ viḍambyate // Ks_8.61 //	viprakṛṣṭa vivaram himāṃśunā cakravāka mithunam viḍambyate 
SA_GK19_kakumspu-1166	śakyam oṣadhipater navodayāḥ karṇapūraracanākṛte tava /	śakyam oṣadhipateḥ nava udayāḥ karṇapūra racanā kṛte tava 
SA_GK19_kakumspu-1167	apragalbhayavasūcikomalāś chettum agranakhasaṃpuṭaiḥ karāḥ // Ks_8.62 //	a pragalbha yava sūci komalāḥ chettum agra nakha saṃpuṭaiḥ karāḥ 
SA_GK19_kakumspu-1168	aṅgulībhir iva keśasaṃcayaṃ sannigṛhya timiraṃ marīcibhiḥ /	aṅgulībhiḥ iva keśa saṃcayam san nigṛhya timiram marīcibhiḥ 
SA_GK19_kakumspu-1169	kuḍmalīkṛtasarojalocanaṃ cumbatīva rajanīmukhaṃ śaśī // Ks_8.63 //	kuḍmalīkṛta saroja locanam cumbati iva rajanīmukham śaśī 
SA_GK19_kakumspu-1170	paśya pārvati navenduraśmibhiḥ sāmibhinnatimiraṃ nabhastalam /	paśya pārvati nava indu raśmibhiḥ sāmi bhinna timiram nabhastalam 
SA_GK19_kakumspu-1171	lakṣyate dviradabhogadūṣitaṃ saṃprasīdad iva mānasaṃ saraḥ // Ks_8.64 //	lakṣyate dvirada bhoga dūṣitam saṃprasīdat iva mānasam saraḥ 
SA_GK19_kakumspu-1172	raktabhāvam apahāya candramā jāta eṣa pariśuddhamaṇḍalaḥ /	rakta bhāvam apahāya candramāḥ jātaḥ eṣa pariśuddha maṇḍalaḥ 
SA_GK19_kakumspu-1173	vikriyā na khalu kāladoṣajā nirmalaprakṛtiṣu sthirodayā // Ks_8.65 //	vikriyā na khalu kāla doṣa jā nirmala prakṛtiṣu sthira udayā 
SA_GK19_kakumspu-1174	unnateṣu śaśinaḥ prabhā sthitā nimnasaṃśrayaparaṃ niśātamaḥ /	unnateṣu śaśinaḥ prabhā sthitā nimna saṃśraya param niśā tamaḥ 
SA_GK19_kakumspu-1175	nūnam ātmasadṛśī prakalpitā vedhaseha guṇadoṣayor gatiḥ // Ks_8.66 //	nūnam ātma sadṛśī prakalpitā vedhasā iha guṇa doṣayoḥ gatiḥ 
SA_GK19_kakumspu-1176	candrapādajanitapravṛttibhiś candrakāntajalabindubhir giriḥ /	candra pāda janita pravṛttibhiḥ candrakānta jala bindubhiḥ giriḥ 
SA_GK19_kakumspu-1177	mekhalātaruṣu nidritān amūn bodhayaty asamaye śikhaṇḍinaḥ // Ks_8.67 //	mekhalā taruṣu nidritān amūn bodhayati asamaye śikhaṇḍinaḥ 
SA_GK19_kakumspu-1178	kalpavṛkṣaśikhareṣu saṃprati prasphuradbhir iva paśya sundari /	kalpavṛkṣa śikhareṣu saṃprati prasphuradbhiḥ iva paśya sundari 
SA_GK19_kakumspu-1179	hārayaṣṭigaṇanām ivāṃśubhiḥ kartum āgatakutūhalaḥ śaśī // Ks_8.68 //	hāra yaṣṭi gaṇanām iva aṃśubhiḥ kartum āgata kutūhalaḥ śaśī 
SA_GK19_kakumspu-1180	unnatāvanatabhāvavattayā candrikā satimirā girer iyam /	unnata avanata bhāvavat tayā candrikā sa timirā gireḥ iyam 
SA_GK19_kakumspu-1181	bhaktibhir bahuvidhābhir arpitā bhāti bhūtir iva mattadantinaḥ // Ks_8.69 //	bhaktibhiḥ bahuvidhābhiḥ arpitā bhāti bhūtiḥ iva matta dantinaḥ 
SA_GK19_kakumspu-1182	etad ucchvasitapītam aindavaṃ voḍhum akṣamam iva prabhārasam /	etat ucchvasita pītam aindavam voḍhum akṣamam iva prabhā rasam 
SA_GK19_kakumspu-1183	muktaṣaṭpadavirāvam añjasā bhidyate kumudam ā nibandhanāt // Ks_8.70 //	mukta ṣaṭpada virāvam añjasā bhidyate kumudam nibandhanāt 
SA_GK19_kakumspu-1184	paśya kalpatarulambi śuddhayā jyotsnayā janitarūpasaṃśayam /	paśya kalpataru lambi śuddhayā jyotsnayā janita rūpa saṃśayam 
SA_GK19_kakumspu-1185	mārute calati caṇḍi kevalaṃ vyajyate viparivṛttam aṃśukam // Ks_8.71 //	mārute calati caṇḍi kevalam vyajyate viparivṛttam aṃśukam 
SA_GK19_kakumspu-1186	śakyam aṅgulibhir uddhṛtair adhaḥ śākhināṃ patitapuṣpapeśalaiḥ /	śakyam aṅgulibhiḥ uddhṛtaiḥ adhas śākhinām patita puṣpa peśalaiḥ 
SA_GK19_kakumspu-1187	patrajarjaraśaśiprabhālavair ebhir utkacayituṃ tavālakān // Ks_8.72 //	patra jarjara śaśi prabhā lavaiḥ ebhiḥ utkacayitum tava alakān 
SA_GK19_kakumspu-1188	eṣa cārumukhi yogatārayā yujyate taralabimbayā śaśī /	eṣa cāru mukhi yogatārayā yujyate tarala bimbayā śaśī 
SA_GK19_kakumspu-1189	sādhvasād upagataprakampayā kanyayeva navadīkṣayā varaḥ // Ks_8.73 //	sādhvasāt upagata prakampayā kanyayā iva nava dīkṣayā varaḥ 
SA_GK19_kakumspu-1190	pākabhinnaśarakāṇḍagaurayor ullasatpratikṛtiprasannayoḥ /	pāka bhinna śara kāṇḍa gaurayoḥ ullasat pratikṛti prasannayoḥ 
SA_GK19_kakumspu-1191	rohatīva tava gaṇḍalekhayoś candrabimbanihitākṣṇi candrikā // Ks_8.74 //	rohati iva tava gaṇḍa lekhayoḥ candra bimba nihita akṣṇi candrikā 
SA_GK19_kakumspu-1192	lohitārkamaṇibhājanārpitaṃ kalpavṛkṣamadhu bibhratī svayam /	lohita arka maṇi bhājana arpitam kalpavṛkṣa madhu bibhratī svayam 
SA_GK19_kakumspu-1193	tvām iyaṃ sthitimatīm upasthitā gandhamādanavanādhidevatā // Ks_8.75 //	tvām iyam sthitimatīm upasthitā gandhamādana vana adhidevatā 
SA_GK19_kakumspu-1194	ārdrakesarasugandhi te mukhaṃ mattaraktanayanaṃ svabhāvataḥ /	ārdra kesara sugandhi te mukham matta rakta nayanam svabhāvataḥ 
SA_GK19_kakumspu-1195	atra labdhavasatir guṇāntaraṃ kiṃ vilāsini madaḥ kariṣyati // Ks_8.76 //	atra labdha vasatiḥ guṇa antaram kim vilāsini madaḥ kariṣyati 
SA_GK19_kakumspu-1196	mānyabhaktir athavā sakhījanaḥ sevyatām idam anaṅgadīpanam /	mānya bhaktiḥ athavā sakhī janaḥ sevyatām idam anaṅga dīpanam 
SA_GK19_kakumspu-1197	ity udāram abhidhāya śaṅkaras tām apāyayata pānam ambikām // Ks_8.77 //	iti udāram abhidhāya śaṅkaraḥ tām apāyayata pānam ambikām 
SA_GK19_kakumspu-1198	pārvatī tadupayogasambhavāṃ vikriyām api satāṃ manoharām /	pārvatī tad upayoga sambhavām vikriyām api satām manoharām 
SA_GK19_kakumspu-1199	apratarkyavidhiyoganirmitām āmrateva sahakāratāṃ yayau // Ks_8.78 //	apratarkya vidhi yoga nirmitām āmra tā iva sahakāra tām yayau 
SA_GK19_kakumspu-1200	tatkṣaṇaṃ viparivartitahriyor neṣyatoḥ śayanam iddharāgayoḥ /	tad kṣaṇam viparivartita hriyoḥ neṣyatoḥ śayanam iddha rāgayoḥ 
SA_GK19_kakumspu-1201	sā babhūva vaśavartinī dvayoḥ śūlinaḥ suvadanā madasya ca // Ks_8.79 //	sā babhūva vaśa vartinī dvayoḥ śūlinaḥ su vadanā madasya ca 
SA_GK19_kakumspu-1202	ghūrṇamānanayanaṃ skhalatkathaṃ svedibindumad akāraṇasmitam /	ghūrṇamāna nayanam skhalat katham svedi bindumat akāraṇa smitam 
SA_GK19_kakumspu-1203	ānanena na tu tāvad īśvaraś cakṣuṣā ciram umāmukhaṃ papau // Ks_8.80 //	ānanena na tu tāvat īśvaraḥ cakṣuṣā ciram umā mukham papau 
SA_GK19_kakumspu-1204	tāṃ vilambitapanīyamekhalām udvahañ jaghanabhāradurvahām /	tām vilambi tapanīya mekhalām udvaham jaghana bhāra durvahām 
SA_GK19_kakumspu-1205	dhyānasaṃbhṛtavibhūtir īśvaraḥ prāviśan maṇiśilāgṛhaṃ rahaḥ // Ks_8.81 //	dhyāna saṃbhṛta vibhūtiḥ īśvaraḥ prāviśat maṇi śilā gṛham rahaḥ 
SA_GK19_kakumspu-1206	tatra haṃsadhavalottaracchadaṃ jāhnavīpulinacārudarśanam /	tatra haṃsa dhavala uttaracchadam jāhnavī pulina cāru darśanam 
SA_GK19_kakumspu-1207	adhyaśeta śayanaṃ priyāsakhaḥ śāradābhram iva rohiṇīpatiḥ // Ks_8.82 //	adhyaśeta śayanam priyā sakhaḥ śārada abhram iva rohiṇīpatiḥ 
SA_GK19_kakumspu-1208	kliṣṭakeśam avaluptacandanaṃ vyatyayārpitanakhaṃ samatsaram /	kliṣṭa keśam avalupta candanam vyatyaya arpita nakham sa matsaram 
SA_GK19_kakumspu-1209	tasya tac chiduramekhalāguṇaṃ pārvatīratam abhūn na tṛptaye // Ks_8.83 //	tasya tat chidura mekhalā guṇam pārvatī ratam abhūt na tṛptaye 
SA_GK19_kakumspu-1210	kevalaṃ priyatamādayālunā jyotiṣām avanatāsu paṅktiṣu /	kevalam priyatama adayālunā jyotiṣām avanatāsu paṅktiṣu 
SA_GK19_kakumspu-1211	tena tatparigṛhītavakṣasā netramīlanakutūhalaṃ kṛtam // Ks_8.84 //	tena tad parigṛhīta vakṣasā netra mīlana kutūhalam kṛtam 
SA_GK19_kakumspu-1212	sa vyabudhyata budhastavocitaḥ śatakumbhakamalākaraiḥ samam /	sa vyabudhyata budhaḥ tava ucitaḥ śatakumbha kamala ākaraiḥ samam 
SA_GK19_kakumspu-1213	mūrcchanāparigṛhītakaiśikaiḥ kinnarair uṣasi gītamaṅgalaḥ // Ks_8.85 //	mūrcchanā parigṛhīta kaiśikaiḥ kinnaraiḥ uṣasi gīta maṅgalaḥ 
SA_GK19_kakumspu-1214	tau kṣaṇaṃ śithilitopagūhanau dampatī calitamānasor mayaḥ /	tau kṣaṇam śithilita upagūhanau dampatī calita mānasoḥ mayaḥ 
SA_GK19_kakumspu-1215	padmabhedapiśunāḥ siṣevire gandhamādanavanāntamārutāḥ // Ks_8.86 //	padma bheda piśunāḥ siṣevire gandhamādana vanānta mārutāḥ 
SA_GK19_kakumspu-1216	ūrumūlanakhamārgarājibhis tatkṣaṇaṃ hṛtavilocano haraḥ /	ūru mūla nakha mārga rājibhiḥ tad kṣaṇam hṛta vilocanaḥ haraḥ 
SA_GK19_kakumspu-1217	vāsasaḥ praśithilasya saṃyamaṃ kurvatīṃ priyatamām avārayat // Ks_8.87 //	vāsasaḥ praśithilasya saṃyamam kurvatīm priyatamām avārayat 
SA_GK19_kakumspu-1218	sa prajāgarakaṣāyalocanaṃ gāḍhadantapadatāḍitādharam /	sa prajāgara kaṣāya locanam gāḍha danta pada tāḍita adharam 
SA_GK19_kakumspu-1219	ākulālakam araṃsta rāgavān prekṣya bhinnatilakaṃ priyāmukham // Ks_8.88 //	ākula alakam araṃsta rāgavān prekṣya bhinna tilakam priyā mukham 
SA_GK19_kakumspu-1220	tena bhaṅgiviṣamottaracchadaṃ madhyapiṇḍitavisūtramekhalam /	tena bhaṅgi viṣama uttaracchadam madhya piṇḍita visūtra mekhalam 
SA_GK19_kakumspu-1221	nirmale 'pi śayanaṃ niśātyaye nojjhitaṃ caraṇarāgalāñchitam // Ks_8.89 //	nirmale śayanam niśā atyaye nā ujjhitam caraṇa rāga lāñchitam 
SA_GK19_kakumspu-1222	sa priyāmukharasaṃ divāniśaṃ harṣavṛddhijananaṃ siṣeviṣuḥ /	sa priyā mukha rasam divāniśam harṣa vṛddhi jananam siṣeviṣuḥ 
SA_GK19_kakumspu-1223	darśanapraṇayinām adṛśyatām ājagāma vijayānivedanāt // Ks_8.90 //	darśana praṇayinām adṛśya tām ājagāma vijayā nivedanāt 
SA_GK19_kakumspu-1224	samadivasaniśīthaṃ saṅginas tatra śambhoḥ śatam agamad ṛtūnāṃ sāgram ekā niśeva /	sama divasa niśītham saṅginaḥ tatra śambhoḥ śatam agamat ṛtūnām sāgram ekā niśā iva 
SA_GK19_kakumspu-1225	na tu suratasukheṣu chinnatṛṣṇo babhūva jvalana iva samudrāntargatas tajjaleṣu // Ks_8.91 //	na tu surata sukheṣu chinna tṛṣṇaḥ babhūva jvalanaḥ iva samudra antargataḥ tad jaleṣu 
