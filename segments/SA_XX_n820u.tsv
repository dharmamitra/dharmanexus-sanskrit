segmentnr	original	analyzed
SA_XX_n820u-0	lokeśvaraśatakam	        
SA_XX_n820u-1	vajradattācāryaviracitam	vajradatta ācārya viracitam 
SA_XX_n820u-2	om namo lokanāthāya |	om namaḥ loka nāthāya 
SA_XX_n820u-3	bhāsvanmāṇikyabhāso mukuṭabhṛti namannākanāthottamāṅge	bhāsvat māṇikya bhāsaḥ mukuṭa bhṛti naman nākanātha uttamāṅge 
SA_XX_n820u-4	bhaktiprahve sarojāsanaśirasi hasanmālatīmālikābhaḥ |	bhakti prahve saroja āsana śirasi hasat mālatī mālikā ābhaḥ 
SA_XX_n820u-5	maulau mīlanmṛgāṅgāmakṛśakapiśatāṃ śāmbhave śātayantyo	maulau mīlat mṛga aṅgām akṛśa kapi śatām śāmbhave 
SA_XX_n820u-6	loke lokeśapādāmalanakhaśaśabhṛtkāntayaḥ santu śāntyai || 1 ||	loke lokeśa pāda amala nakha śaśabhṛt kāntayaḥ santu śāntyai  /
SA_XX_n820u-7	nirdhūtā dhūrjaṭīndorna khalu paṭu jaṭāpiṅgamāsaṅgaśāraiḥ	nirdhūtā dhūrjaṭi indoḥ na khalu paṭu jaṭā piṅgam āsaṅga śāraiḥ 
SA_XX_n820u-8	sārairārānmayūkhairna ca harimukuṭāmandamāṇikyabhābhiḥ |	sāraiḥ ārāt mayūkhaiḥ na ca hari mukuṭa amanda māṇikya bhābhiḥ 
SA_XX_n820u-9	kālimno nāpi līnā vibudhagaṇalalatkuntalālīnalīnā-	nā api līnā vibudha gaṇa lalat kuntala ālīna līnā 
SA_XX_n820u-10	llokeśvaryo'nivāryāścaraṇanakharucaḥ santu vo dhvāntaśāntyai || 2 ||	                     
SA_XX_n820u-11	paryāptodārakoṣasphuṭatarakamalābhogasaṃpattihetu -	paryāpta udāra koṣa sphuṭatara kamala ābhoga saṃpatti hetu 
SA_XX_n820u-12	rdūrībhūtapriyāṇāmapahṛtaviṣamātaṅkaśaṅkā janānām |	rdūrībhūta priyāṇām apahṛta viṣama ātaṅka śaṅkāḥ janānām 
SA_XX_n820u-13	na kṣiptālaṅghanairapyupaśamitatamodurgrahodbhūtabhīti-	na kṣipta ālaṅghanaiḥ api upaśamita tamaḥ durgraha udbhūta bhīti 
SA_XX_n820u-14	rlokeśāṅghryorapūrvā nakhaśiśirarūcāṃ candrikā vaḥ punātu || 3 ||	rloka īśa aṅghryoḥ apūrvā nakha śiśira rūcām candrikā vaḥ punātu 
SA_XX_n820u-15	niḥśeṣaṃ kleśarāśīndhanadahanamahāpāvakoccaiḥ śikhā vo	niḥśeṣam kleśa rāśi indhana dahana mahā pāvaka uccais śikhāḥ vaḥ 
SA_XX_n820u-16	līlālokāstrilokyāmapahṛtagahanābaddhamohāndhakārāḥ |	līlā lokāḥ trilokyām apahṛta gahana ābaddha moha andhakārāḥ 
SA_XX_n820u-17	vahniskandheṣvabandhyā narakabhuvi sudhāvārivistāradhārāḥ	vahni skandheṣu abandhyāḥ naraka bhuvi sudhā vāri vistāra dhārāḥ 
SA_XX_n820u-18	saṃsārīṃ saṃharantāṃ nakhanivaharucaḥ padmabhṛtpādajātāḥ || 4 ||	saṃsārīm saṃharantām nakha nivaha rucaḥ padma bhṛt pāda jātāḥ  /
SA_XX_n820u-19	svacchandacchedivāñcchāvitaraṇacaturācintyacintāmaṇīnām	svacchanda chedi vāñcchā vitaraṇa catura acintya cintāmaṇīnām 
SA_XX_n820u-20	udgāḍhātaṅkaśaṅkodgamaśamanamanohāriṇī hārabhāsām |	udgāḍha ātaṅka śaṅkā udgama śamana manohāriṇī hāra bhāsām 
SA_XX_n820u-21	spaṣṭāvirbhūtanānāguṇanivahadhṛtādarśabimbacchavīnāṃ	spaṣṭa āvirbhūta nānā guṇa nivaha dhṛta ādarśa bimba chavīnām 
SA_XX_n820u-22	chāyā vaḥ pātu lokeśvaracaraṇabhuvāmunmayūukhā nakhānām || 5 ||	chāyā vaḥ pātu lokeśvara caraṇa bhuvām unmayūukhā nakhānām 
SA_XX_n820u-23	nāthasyodañcaduccāmitarucirucibhī rocamānorucūḍā-	nāthasya udañcat ucca amita ruci rucibhiḥ rocamāna uru cūḍā 
SA_XX_n820u-24	rociṣṇoruccakāsaccaraṇanakharucāṃ saṃcayo'sau ciraṃ vaḥ |	rociṣṇoḥ uccakāsat caraṇa nakha rucām saṃcaya usau ciram vaḥ 
SA_XX_n820u-25	atyuccīyāt tadarcācaturasuraśiraścāruratnoccayoccai -	atyuccīyāt tad arcā catur asura śiraḥ cāru ratna uccayā uccais 
SA_XX_n820u-26	rnānāniścārirociścayaracitaśacīrucyacāpopacāraḥ || 6 ||	r nānā niścāri rocis caya racita śacī rucya cāpa upacāraḥ 
SA_XX_n820u-27	śrīmadbhogonnatīnāmabhimataviṣayaprāptidānādahīnāṃ	śrīmat bhoga unnatīnām abhimata viṣaya prāpti dānāt ahīnām 
SA_XX_n820u-28	sevābhājāṃ samantādavicalitarucaḥ prītimutpādayantaḥ |	sevā bhājām samantāt avicalita rucaḥ prītim utpādayantaḥ 
SA_XX_n820u-29	vaimalyātulyabimbopahasitaśaśinaḥ śātitadhvāntadoṣā -	vaimalya atulya bimba upahasita śaśinaḥ śātita dhvānta doṣā 
SA_XX_n820u-30	stoṣaṃ māṇikyadīpā iva dadatu nakhāḥ padmapāṇeḥ padorvaḥ || 7 ||	stoṣam māṇikya dīpāḥ iva dadatu nakhāḥ padma pāṇeḥ pada ūrvaḥ   
SA_XX_n820u-31	rājadrājīvapāṇernakhanivaharucāṃ pādapadmodbhavānām	rājat rājīva pāṇeḥ nakha nivaha rucām pāda padma udbhavānām 
SA_XX_n820u-32	udbhedo bhedako'sau bhavatu bhavabhiyāṃ nirbharāṇāṃ bharaṃ vaḥ |	udbhedaḥ bhedakaḥ usau bhavatu bhava bhiyām nirbharāṇām bharam vaḥ 
SA_XX_n820u-33	jātastaddehabhūmecaviratakaruṇāvāridattopakāro	jātaḥ tad deha bhūmeca virata karuṇā vāridatta upakāraḥ 
SA_XX_n820u-34	yo'nalpaḥ kalpavṛkṣāṅkuranikara ivopāttavijñānabījaḥ || 8 ||	yaḥ nalpaḥ kalpavṛkṣa aṅkura nikaraḥ iva upātta vijñāna bījaḥ 
SA_XX_n820u-35	lokeśasyāṅghripadmaprabhavanakharuco dattamārārisenā-	lokeśasya aṅghri padma prabhava nakha rucaḥ datta māra ari senā 
SA_XX_n820u-36	saṃtrāsāḥ śoṇatūṇonmukhanihitaphalāmoghabāṇāṃśuśobhāḥ |	saṃtrāsāḥ śoṇa tūṇa unmukha nihita phala amogha bāṇa aṃśu śobhāḥ 
SA_XX_n820u-37	śaśvatsaṃsāraghorāvaṭapatitajanottāraṇāsajjarajju-	śaśvat saṃsāra ghora avaṭa patita jana uttāraṇa sajja rajju 
SA_XX_n820u-38	prārohā rohayantāṃ duradhigamamahāsaṃpaduccaiḥ padaṃ vaḥ || 9 ||	prārohāḥ rohayantām duradhigama mahā saṃpad uccais padam vaḥ  /
SA_XX_n820u-39	bhāsvantaḥ kleśakarmaśramavivaśajagattāpavicchedaśūrāṃ	bhāsvantaḥ kleśa karma śrama vivaśa jagat tāpa viccheda śūrām 
SA_XX_n820u-40	dūrāddoṣopalabdheḥ paṭubudhaguravastārakā ye janasya |	dūrāt doṣa upalabdheḥ paṭu budha guravaḥ tārakāḥ ye janasya 
SA_XX_n820u-41	sāndrānandaṃ dadānāḥ sakalaśaśadharaśrībhṛto niṣkalaṅkā-	sāndra ānandam dadānāḥ sakala śaśadhara śrī bhṛtaḥ niṣkalaṅkā 
SA_XX_n820u-42	ste vaścintāmacintyāḥ kamalakaranakhāḥ pādajātā jayantu || 10 ||	ste vaḥ cintām acintyāḥ kamala kara nakhāḥ pāda jātāḥ jayantu  /
SA_XX_n820u-43	bhāsvatkhaṇḍendukhaṇḍairapacitiracanā kiṃ kṛtā śambhuneyaṃ	bhāsvat khaṇḍa indu khaṇḍaiḥ apaciti racanā kim kṛtā śambhunā iyam 
SA_XX_n820u-44	nyastā ratnāvalī vā kimu niratiśayotkaṇṭhayā bodhilakṣmyā |	nyastā ratnāvalī vā kimu niratiśaya utkaṇṭhayā bodhi lakṣmyā 
SA_XX_n820u-45	devairdivyādbhutānāmasamasumanasāṃ lambitā mālikā nu	devaiḥ divya adbhutānām asama sumanasām lambitā mālikā nu 
SA_XX_n820u-46	prīyātpaṅktirnakhānāmiti janitamatirlokanāthāṅghrijā vaḥ || 11 ||	prīyāt paṅktiḥ nakhānām iti janita matiḥ lokanātha aṅghri jāḥ vaḥ 
SA_XX_n820u-47	kvāyaṃ rājīvajanmā namadamaraśirastuṅgamāṇikyaśayyā -	kva ayam rājīva janmā namat amara śiraḥ tuṅga māṇikya śayyā 
SA_XX_n820u-48	śaśvatsuptāṅghrireṇuḥ kva ca dharaṇitalālambamaulipraṇāmaḥ |	śaśvat supta aṅghri reṇuḥ kva ca dharaṇi tala ālamba mauli praṇāmaḥ 
SA_XX_n820u-49	itthaṃ saṃjātahāsā iva rucinicayairdanturā ye durantā	ittham saṃjāta hāsāḥ iva ruci nicayaiḥ danturāḥ ye 
SA_XX_n820u-50	dhvāntacchedāya lokeśvaracaraṇabhavāste nakhā vo bhavantu || 12 ||	dhvānta chedāya loka īśvara caraṇa bhavāḥ te nakhāḥ vaḥ bhavantu 
SA_XX_n820u-51	śūrāstāpāpahāre śiśiratarasudhāśīkarāsārakārāḥ	śūrāḥ tāpa apahāre śiśiratara sudhā śīkara āsāra kārāḥ 
SA_XX_n820u-52	prākārāḥ krūradūraprasaraduruśarāsāramārāpakāre |	prākārāḥ krūra dūra prasara duru śara āsāra māra apakāre 
SA_XX_n820u-53	saṃsārākārakārāgṛhabṛhadudarodāraduḥkhaprakāraṃ	saṃsāra ākāra kārā gṛha bṛhat udara udāra duḥkha prakāram 
SA_XX_n820u-54	ghoraṃ vaḥ saṃharantāṃ caraṇanakharucaḥ śrīkarāḥ padmapāṇeḥ || 13 ||	ghoram vaḥ saṃharantām caraṇa nakha rucaḥ śrīkarāḥ padma pāṇeḥ 
SA_XX_n820u-55	bhāso lokeśapādaprabhavanakhabhuvāṃ dūradurvāramāra-	bhāsaḥ lokeśa pāda prabhava nakha bhuvām dūra durvāram āra 
SA_XX_n820u-56	vyāmuktavyāpibāṇāvaraṇajavanikābhrāntimutpādayantyaḥ |	vyāmukta vyāpi bāṇa āvaraṇa ja vanikā bhrāntim utpādayantyaḥ 
SA_XX_n820u-57	saṃkleśānīkanāśasphuṭapiśunamahāketusaṃghātakalpā -	saṃkleśa anīka nāśa sphuṭa piśuna mahāketu saṃghāta kalpā 
SA_XX_n820u-58	strailokyāśakyaśaktitribhavajayabṛhadvaijayantyo jayanti || 14 ||	s trailokya aśakya śakti tri bhava jaya bṛhat vaijayantyaḥ jayanti  /
SA_XX_n820u-59	samyaksaṃbodhicetaḥ śaśina iva samudbhāsibhāsāṃ samūho	samyaksaṃbodhi cetaḥ śaśinaḥ iva samudbhāsi bhāsām samūhaḥ 
SA_XX_n820u-60	nirdagdhakleśabhūtipracaya iva bṛhanmuktimārgānilāstaḥ |	nirdagdha kleśa bhūti pracaye iva bṛhat mukti mārga anilāḥ tasmāt 
SA_XX_n820u-61	vinyastādabhraśubhropalaphalaka iva krūramārairabhedyaḥ	vinyasta adabhra śubhra upala phalakaḥ iva krūra māraiḥ abhedyaḥ 
SA_XX_n820u-62	pāyādutprekṣito vo nakharucinikaraḥ pādajaḥ padmapāṇeḥ || 15 ||	pāyāt utprekṣitaḥ vaḥ nakha ruci nikaraḥ pāda jaḥ padma pāṇeḥ 
SA_XX_n820u-63	vailakṣyeṇekṣaṇīyāḥ kṣaṇamasamatamaḥkṣepadakṣāḥ kṣapāṇāṃ	vailakṣyeṇa īkṣaṇīyāḥ kṣaṇam asama tamaḥ kṣepa dakṣāḥ kṣapāṇām 
SA_XX_n820u-64	nāthenākṣuṇṇapakṣakṣatinijavipadā niṣkalaṅkākṣayā ye |	nāthena ākṣuṇṇa pakṣa kṣati nija vipadāḥ niṣkalaṅka akṣayāḥ ye 
SA_XX_n820u-65	akṣīṇārātipakṣakṣapaṇapaṭujagadrakṣaṇākṣuṇṇadīkṣā-	akṣīṇa arāti pakṣa kṣapaṇa paṭu jagat rakṣaṇa ākṣuṇṇa dīkṣā 
SA_XX_n820u-66	rakṣā rakṣantu lokeśvaracaraṇanakhāste'kṣaṇakṣepato vaḥ || 16 ||	rakṣā rakṣantu lokeśvara caraṇa nakhāḥ tad īkṣaṇa kṣepataḥ vaḥ 
SA_XX_n820u-67	satsaṃpatsādhanasya pravarakamalabhṛtpādadurgāśrayasya	sat saṃpad sādhanasya pravara kamalabhṛt pāda durga āśrayasya 
SA_XX_n820u-68	trailokyaśrījigīṣornakharucinivahasyātulo'bhyuccayo vaḥ |	trailokya śrī jigīṣoḥ nakha ruci nivahasya atula ubhi uccayaḥ vaḥ 
SA_XX_n820u-69	mitreṇāptodayena sphuṭamanuvalatālambhitātyantavṛddheḥ	mitreṇa āpta udayena sphuṭam anuvala tā ālambhita atyanta vṛddheḥ 
SA_XX_n820u-70	pāyāt sāpāyasarvavyasanaripumahāyānasaṃsiddhihetuḥ || 17 ||	pāyāt sa apāya sarva vyasana ripu mahāyāna saṃsiddhi hetuḥ 
SA_XX_n820u-71	avrīḍaścūḍayā'sau vahati paśupatiḥ kāmamardhendubhūṣāṃ	avrīḍaḥ cūḍayā asau vahati paśupatiḥ kāmam ardha indu bhūṣām 
SA_XX_n820u-72	śaureḥ śobhābhilāṣaḥ kathamapi kṛtinaḥ kaustubhenāstameti |	śaureḥ śobhā abhilāṣaḥ katham api kṛtinaḥ kaustubhena astam eti 
SA_XX_n820u-73	dṛṣṭe'smin so'pi mogho maghavamaṇimahāmaulirityāptacittai-	dṛṣṭe ismin saḥ api moghaḥ maghava maṇi mahā mauliḥ iti āpta cittaiḥ 
SA_XX_n820u-74	ryatkāntyācinti lokaiścaraṇanakhagaṇaḥ padmapāṇeḥ sa jīyāt || 18 ||	lokaiḥ caraṇa nakha gaṇaḥ padma pāṇeḥ sa jīyāt  /
SA_XX_n820u-75	ārāduccairudañcatkṛtavitatiradhastārako nārakāṇām |	ārāt uccais udañcat kṛta vitatiḥ adhas tārakaḥ nārakāṇām 
SA_XX_n820u-76	udyannīhārarociḥ śucirarivadanaśyāmatāpātahetuḥ |	udyat nīhāra rociḥ śuciḥ ari vadana śyāma tā pāta hetuḥ 
SA_XX_n820u-77	durvijñeyānubhāvo nikhilajagadatispaṣṭadṛṣṭiprakāśaḥ	durvijñeya anubhāvaḥ nikhila jagat ati spaṣṭa dṛṣṭi prakāśaḥ 
SA_XX_n820u-78	pādāmbhojāvalambī nakhakiraṇacayaḥ pātu vo buddhamauleḥ || 19 ||	pāda ambhoja avalambī nakha kiraṇa cayaḥ pātu vaḥ buddha mauleḥ 
SA_XX_n820u-79	dṛṣṭo hṛṣṭāmareśārcanacaturavadhūmuktakarpūrapāṃśu-	dṛṣṭaḥ hṛṣṭa amara īśa arcana catura vadhū mukta karpūra pāṃśu 
SA_XX_n820u-80	prodbhāso bhaktibhārapravaṇaharajaṭābhūtivibhrāntabhūmiḥ |	                                   
SA_XX_n820u-81	pūjāvikṣiptalakṣmīkarakamalagalatkeśarāgrāṇureṇu-	pūjā vikṣipta lakṣmī kara kamala galat keśara agra aṇu reṇu 
SA_XX_n820u-82	cchāyaḥ pāyādapāyānnakhakaravisaraḥ padmahastāṅghrijo vaḥ || 20 ||	chāyaḥ pāyāt apāyāt nakha kara visaraḥ padma hasta aṅghri jaḥ vaḥ  /
SA_XX_n820u-83	merau niṣpītapītadyutiramarakarisphārasindūradhūlī-	merau niṣpīta pīta dyutiḥ amara kari sphāra sindūra dhūlī 
SA_XX_n820u-84	śoṇaśrīśāntaśūro haritaharihayāhīnahārityahārī |	               
SA_XX_n820u-85	mīlannīlāvabhāso nakharucivisaraḥ padmabhṛtpādapadmād	mīlat nīla avabhāsaḥ nakha ruci visaraḥ padma bhṛt pāda padmāt 
SA_XX_n820u-86	udyaddugdhābdhivṛddhitrasadamaravadhūvīkṣito rakṣatād vaḥ || 21 ||	udyat dugdha abdhi vṛddhi trasat amara vadhū vīkṣitaḥ rakṣatāt vaḥ 
SA_XX_n820u-87	śobhā saṃbhāvyate'smin himakaradhavalairnāmaraiścāmarairvā	śobhā saṃbhāvyate smin himakara dhavalaiḥ nāmaraiḥ cāmaraiḥ vā 
SA_XX_n820u-88	bhaktyārambheṇa rambhe parikirasi mudhā kiṃ nu karpūradhūlīḥ |	bhakti ārambheṇa rambhe parikirasi mudhā kim nu karpūra dhūlīḥ 
SA_XX_n820u-89	kiṃ te puṣpaiḥ prakīrṇaiḥ śaciśucibhiriti svāminā svarbhuvāṃ vaḥ	kim te puṣpaiḥ prakīrṇaiḥ śaci śucibhiḥ iti svāminā svarbhuvām vaḥ 
SA_XX_n820u-90	pūjāyāmabjapāṇernakharucinivahaḥ pādajo varṇito'vyāt || 22 ||	pūjāyām abjapāṇeḥ nakha ruci nivahaḥ pāda jaḥ varṇitaḥ uvyāt 
SA_XX_n820u-91	kailāsodbhāsivindhye kavalitabalijitkāyakālimni kālī-	                  
SA_XX_n820u-92	līlālāvaṇyalepe vihataharitimaśvetapūṣāśvaraśmau |	līlā lāvaṇya lepe vihata harit ima śveta pūṣa aśva raśmau 
SA_XX_n820u-93	lokeśāṅghrernakhānāmurukaranikare kiṃ mayetīva śīrṇaṃ	lokeśa aṅghreḥ nakhānām uru kara nikare kim mayā iti iva śīrṇam 
SA_XX_n820u-94	śītāṃśoḥ pātu pūjācaturasurajanākīrṇakuṇḍacchalād vaḥ || 23 ||	śītāṃśoḥ pātu pūjā catur asura jana ākīrṇa kuṇḍa chalāt vaḥ 
SA_XX_n820u-95	pādāḥ pādodbhavānāmativitatibhṛtāṃ buddhamaulernakhānāṃ	pādāḥ pāda udbhavānām ati vitati bhṛtām buddha mauleḥ nakhānām 
SA_XX_n820u-96	pāre saṃsārayādaḥpatigamanamahāsetubandhāyamānāḥ |	pāre 
SA_XX_n820u-97	udyaddurvāraduḥkhānalaśamanamahāpuṇyasaṃbhāravāri-	udyat durvāra duḥkha anala śamana mahā puṇya saṃbhāra vāri 
SA_XX_n820u-98	svacchandācchacchaṭābhā jhaṭiti vighaṭanaṃ kurvatāṃ vo bhavasya || 24 ||	svacchanda accha chaṭā ābhāḥ jhaṭiti vighaṭanam kurvatām vaḥ bhavasya 
SA_XX_n820u-99	kālīkāntendukānteḥ paribhavavidhṛtirbhūrikailāsabhūbhṛd-	                     
SA_XX_n820u-100	bhāsāṃ hāsāvagītirhatirapi himavadgauratāgauravasya |	bhāsām hāsa avagītiḥ hatiḥ api himavat gaura tā gauravasya 
SA_XX_n820u-101	kṣīrākūpārapūraplutirapi kakubhāṃ nākanāgīyadanta-	kṣīra ākūpāra pūra plutiḥ api kakubhām nākanāgīya danta 
SA_XX_n820u-102	cchedacchāyākṣatirvo nakharucivitatiḥ pātu lokeśvarāṅghryoḥ || 25 ||	cheda chāyā kṣatiḥ vaḥ nakha ruci vitatiḥ pātu loka īśvara aṅghryoḥ 
SA_XX_n820u-103	yatpūjāpārijāte valitamalikulaṃ mīlati śrīsaroje	yat pūjā pārijāte valitam ali kulam mīlati śrī saroje 
SA_XX_n820u-104	sevāsaktaḥ svayaṃbhūrmukulitanalinād duḥsthito yatra tasthau |	sevā āsaktaḥ svayaṃbhūḥ mukulita nalināt duḥsthitaḥ yatra tasthau 
SA_XX_n820u-105	yenāśyāmā dinaśrīḥ śamitasuravadhūklāntidoṣā niśā'bhūt	yena aśyāmā dina śrīḥ śamita sura vadhū klānti doṣā niśā abhūt 
SA_XX_n820u-106	pādo'sau padmapāṇernakhavidhuvilasaccandrikaḥ pātu yuṣmān || 26 ||	pāda usau padma pāṇeḥ nakha vidhu vilasat candrikaḥ pātu yuṣmān  
SA_XX_n820u-107	kānto vibhrāntakāntāmarayuvatijanairarcito dṛṣṭipātaiḥ	kāntaḥ vibhrānta kānta amara yuvati janaiḥ arcitaḥ dṛṣṭipātaiḥ 
SA_XX_n820u-108	śubhraṃ vibhrāṇmṛṇālīnikaramiva nakhodyotanodbhūtaśobhaḥ |	śubhram vibhrāj mṛṇālī nikaram iva nakha udyotana udbhūta śobhaḥ 
SA_XX_n820u-109	kāmīvānalpakāmaprasaraparavaśānekacaryāpravṛttaḥ	kāmī iva analpa kāma prasara paravaśa aneka caryā pravṛttaḥ 
SA_XX_n820u-110	pādo vaḥ padmapāṇeravatu surapurīcandanāmandacarcaḥ || 27 ||	pādaḥ vaḥ padma pāṇeḥ avatu surapurī candana amanda carcaḥ  /
SA_XX_n820u-111	ānandāmandabhārollasadamarakaraiḥ pārijāte vikīrṇe	ānanda amanda bhāra ullasat amara karaiḥ pārijāte vikīrṇe 
SA_XX_n820u-112	kālīyaḥ kālakūṭotkaṭapaṭala iva prollasadbhṛṅgasārthe |	kālīyaḥ kālakūṭa utkaṭa paṭalaḥ iva prollasat bhṛṅga sārthe 
SA_XX_n820u-113	śreyo vaḥ śrīrvidhattāmalamamalanakhadyotadugdhābdhimadhyād	śreyaḥ vaḥ śrīḥ vidhattām alam amala nakhadyota dugdha abdhi madhyāt 
SA_XX_n820u-114	udyantī padmapāṇeścaraṇasarasijasyācyutaprītihetoḥ || 28 ||	udyantī padma pāṇeḥ caraṇa sarasijasya acyuta prīti hetoḥ  /
SA_XX_n820u-115	vāñchāvicchittikhedocchaladanalaśikhāchedakacchocchryo vaḥ	vāñchā vicchitti kheda ucchalat anala śikhā cheda kaccha ucchryaḥ vaḥ 
SA_XX_n820u-116	padmacchāyānukāracchalitamadhukarācchādanācchāditaśrīḥ |	                  
SA_XX_n820u-117	svacchandānacchamūrchacchucinakhakiraṇocchūnagucchairatuccho	svacchanda anaccha mūrchat śuci nakha kiraṇa ucchūna gucchaiḥ atucchaḥ 
SA_XX_n820u-118	deyāt pādo'bjakānticchuritakararūco'cchinnamicchāmakṛcchrāt || 29 ||	deyāt pāda ubja kānti churita kara rūca ucchinnam icchām akṛcchrāt 
SA_XX_n820u-119	udbhūtodbhāsicakradyutiramalanakhairadvitīyoditaśrī-	udbhūta udbhāsi cakra dyutiḥ amala nakhaiḥ advitīya udita śrī 
SA_XX_n820u-120	rbibhrāṇo lakṣaṇānāṃ gaṇamatulaguṇāgaṇyapuṇyopanītam |	rbibhrāṇaḥ lakṣaṇānām gaṇam atula guṇa agaṇya puṇya upanītam 
SA_XX_n820u-121	niḥśeṣadvīpadīpaprabhavadatimahadvaibhavo buddhamauleḥ	niḥśeṣa dvīpa dīpa prabhavat ati mahat vaibhavaḥ buddha mauleḥ 
SA_XX_n820u-122	pāyāt pādo namasyadbhuvanapatiśiraścakravartī ciraṃ vaḥ || 30 ||	pāyāt pādaḥ namasyat bhuvana pati śiraḥ cakravartī ciram vaḥ  /
SA_XX_n820u-123	kīrṇairākāśagaṅgākanakakamalinīkuḍmalaiḥ ko guṇo'smin	kīrṇaiḥ ākāśa gaṅgā kanaka kamalinī kuḍmalaiḥ kaḥ guṇaḥ asmin 
SA_XX_n820u-124	kiṃ gītairgītameva sphuṭasarasirūhabhrāntibhṛṅgāvalībhiḥ |	kim gītaiḥ gītam eva sphuṭa sarasiḥ ūha bhrānti bhṛṅga āvalībhiḥ 
SA_XX_n820u-125	śakyaṃ māṇikyadāmnāmiha rūciranakhe śobhituṃ netyavādīd	śakyam māṇikya dāmnām iha rūcira nakhe śobhitum nā iti avādīt 
SA_XX_n820u-126	yatpūjāyāṃ sureśaḥ sa jayati caraṇo vārijavyagrapāṇeḥ || 31 ||	yad pūjāyām sureśaḥ sa jayati caraṇaḥ vārija vyagra pāṇeḥ 
SA_XX_n820u-127	yo nāthasyaiva nāsīdapi khalu sugateḥ kāraṇaṃ janmabhājāṃ	yaḥ nāthasya eva na āsīt api khalu sugateḥ kāraṇam janma bhājām 
SA_XX_n820u-128	yasmin padmābhilāṣī na madhupanivahaḥ pakṣapātī jano'pi |	yasmin padma abhilāṣī na madhupa nivahaḥ pakṣapātī janaḥ api 
SA_XX_n820u-129	yenorvī nātigurvī natimatiguruṇā lambhitāpi trilokī	yena urvī na ati gurvī natim ati guruṇā lambhitā api trilokī 
SA_XX_n820u-130	lokaṃ pādaḥ sa pāyāt sugataśaśadharadyotavidyotamauleḥ || 32 ||	lokam pādaḥ sa pāyāt sugata śaśadhara dyota vidyota mauleḥ   
SA_XX_n820u-131	yo'līnāṃ pānadānādakṛta dhṛtamudaṃ saṃhatiṃ sevakānāṃ	yolīnām pāna dānāt akṛta dhṛta mudam saṃhatim sevakānām 
SA_XX_n820u-132	yasminnālaṃ vihīnaṃ na khalu haritatātyantaśobhopadhānam |	yasmin na alam vihīnam na khalu harita tā atyanta śobhā upadhānam 
SA_XX_n820u-133	deyādvo laukanāthiściramamaraśiraḥśāyireṇūtkaro'sau	deyāt vaḥ laukanāthiḥ ciram amaraśiraḥśāyi reṇu utkara usau 
SA_XX_n820u-134	śreyaḥ śrīvāsabhūmirnakhakiraṇahasatkeśaraḥ pādapadmaḥ || 33 ||	śreyaḥ śrī vāsa bhūmiḥ nakha kiraṇa hasat keśaraḥ pāda padmaḥ 
SA_XX_n820u-135	dehadrohāvahogrāhitahativihito dehināṃ hetirīhā-	deha droha avahaḥ grāhita hati vihitaḥ dehinām hetiḥ īhā 
SA_XX_n820u-136	siddherāhūtirāho hṛtiratimahato bṛṃhatāṃhomahimnaḥ |	siddheḥ āhūtiḥ āho hṛti rati mahataḥ bṛṃhatā aṃhaḥ mahimnaḥ 
SA_XX_n820u-137	kleśavyūhāhitehāhutivihitabṛhaddrohiduḥkhāgnidāha-	                            
SA_XX_n820u-138	vyāpohā vāhinī stādvahuvihitahitā padmahastāṅaghribhāvaḥ || 34 ||	vyāpohā vāhinī stād vahu vihita hitā padma hasta aṅ aghri bhāvaḥ   
SA_XX_n820u-139	buddhālaṃkāramauleravikalakamalabhrāntibhṛdbhṛṅgamālā	buddha alaṃkāra mauleḥ avikala kamala bhrānti bhṛt bhṛṅga mālā 
SA_XX_n820u-140	vācālā nirvicārā racayatu caraṇotsarpiṇī saṃpadaṃ vaḥ |	vācālā nirvicārā racayatu caraṇa utsarpiṇī saṃpadam vaḥ 
SA_XX_n820u-141	sattvatrāṇaikakāryā sthiratarasucirāvasthitisthāpanārthaṃ	sattva trāṇa eka kāryā sthiratara su cira avasthiti sthāpana artham 
SA_XX_n820u-142	vinyastā śṛṅkhaleva pracurakaruṇayā sthūlakālāyasasya || 35 ||	vinyastā śṛṅkhalā iva pracura karuṇayā sthūla kālāyasasya 
SA_XX_n820u-143	rājīvāntaḥpalāśāvaliruciramṛdurvajrasāro visāro	                
SA_XX_n820u-144	krudhyadvairipramuktapraharaṇanivahasyodbhavadbhaṅgabhūmiḥ |	krudhyat vairi pramukta praharaṇa nivahasya udbhavat bhaṅga bhūmiḥ 
SA_XX_n820u-145	rakto rāgopaśānteratiśayabalavatkāraṇaṃ tāraṇāyāṃ	raktaḥ rāga upaśānteḥ atiśaya balavat kāraṇam tāraṇāyām 
SA_XX_n820u-146	saṃsārāmbhonidhervaḥ sugataśaśibhṛto'pāstakhedo'stu pādaḥ || 36 ||	saṃsāra ambhonidheḥ vaḥ sugata śaśi bhṛtā upāsta khedaḥ ustu pādaḥ 
SA_XX_n820u-147	jambhārerjṛmbhitāmbhoruharuciracaye cāpalenāpyalīnā	jambhāreḥ jṛmbhita ambhoruha rucira caye cāpalena api alīnā 
SA_XX_n820u-148	nālaṃ lolāpi lolā harakaravihitānandakundotkare'pi |	na alam lolā api lolā hara kara vihita ānanda kunda utkare pi 
SA_XX_n820u-149	bhrājiṣṇau viṣṇukīrṇe parimalini puraḥ pārijāte'pyajāta-	bhrājiṣṇau viṣṇu kīrṇe parimalini puras 
SA_XX_n820u-150	prītiryatrālimālā ramati jinabhṛtaḥ so'ṅaghripadmo'vatād vaḥ || 37 ||	prītiḥ yatra ali mālā ramati jinabhṛtaḥ vaḥ 
SA_XX_n820u-151	bhūyādudbhūtabhūridyutinivahalasatkeśarodbhāsuro vo	bhūyāt udbhūta bhūri dyuti nivaha lasat keśara udbhāsuraḥ vaḥ 
SA_XX_n820u-152	raktacchāyānuviddhonmukhanakhadaśanodbhāsikāntyā karālaḥ |	rakta chāyā anuviddha unmukha nakha daśana udbhāsi kāntyā karālaḥ 
SA_XX_n820u-153	trasyaddurvṛttavairidvipataralacalallocanālokanīyo	trasyat durvṛtta vairi dvipa tarala calat locana ālokanīyaḥ 
SA_XX_n820u-154	lokeśasyāṅaghrisiṃhaḥ kamalabhavajaṭāraṇyaśāyī śivāya || 38 ||	               
SA_XX_n820u-155	acchīyānapyanaccho laghurapi na laghurlaṅghane diṅmukhānāṃ	acchīyān api anacchaḥ laghuḥ api na laghuḥ laṅghane diṅmukhānām 
SA_XX_n820u-156	trailokyānandano'pi prabalaparapuravyāpisantāpahetuḥ |	trailokya ānandanaḥ api prabala para pura vyāpi santāpa hetuḥ 
SA_XX_n820u-157	lāvaṇyālepalipto'pyatiśayamadhuro vaidhurādherniroddhā	lāvaṇya ālepa liptaḥ api atiśaya madhuraḥ vaidhura ādheḥ niroddhā 
SA_XX_n820u-158	pādoddyotaḥ kriyād vo jinarūcivikasanmālikāśekharasya || 39 ||	pāda uddyotaḥ kriyāt vaḥ jina rūci vikasat mālikā śekharasya 
SA_XX_n820u-159	rājīvai rājarājo harirapi haritairhāribhiḥ pārijātaiḥ	rājīvaiḥ rājarājaḥ hariḥ api haritaiḥ hāribhiḥ pārijātaiḥ 
SA_XX_n820u-160	kundaiḥ sānandamindurbahuvasuvisarairvāsavo bhāsamānaiḥ |	kundaiḥ sa ānandam induḥ bahu vasu visaraiḥ vāsavaḥ bhāsamānaiḥ 
SA_XX_n820u-161	prītaḥ pāśī palāśairiti vibudhajanaḥ prājyapūjāviśeṣaṃ	prītaḥ pāśī palāśaiḥ iti vibudha janaḥ prājya pūjā viśeṣam 
SA_XX_n820u-162	yatrānuprāsakāvyāyitamatata sa vaḥ pātu pādo'bjapāṇeḥ || 40 ||	sa vaḥ pātu pāda ubja pāṇeḥ  /
SA_XX_n820u-163	bhānurbhāsāṃ vikāśe nutimakṛta nakheṣūnmukho nākanāthaḥ	bhānuḥ bhāsām vikāśe nutim akṛta nakheṣu unmukhaḥ nākanāthaḥ 
SA_XX_n820u-164	śarvaḥ śākhāgraparvaṇyavicalanayano'pyantakaḥ prāntakāntau |	śarvaḥ śākhā agra parvaṇi avicala nayana upi antakaḥ prānta kāntau 
SA_XX_n820u-165	yasyāsāmānyaśobhāviṣayamatiśayaṃ draṣṭumāsīdanīśo	yasya asāmānya śobhā viṣayam atiśayam draṣṭum āsīt anīśaḥ 
SA_XX_n820u-166	niḥśeṣaṃ divyalokaḥ sa jayati caraṇo buddhabimbāṅkamauleḥ || 41 ||	niḥśeṣam divya lokaḥ sa jayati caraṇaḥ buddha bimba aṅka mauleḥ   
SA_XX_n820u-167	samyaksaṃbuddhabhānusphuṭavikaṭajaṭāpuñjakuñjorumūrteḥ	samyaksaṃbuddha bhānu sphuṭa vikaṭa jaṭā puñja kuñja ūru mūrteḥ 
SA_XX_n820u-168	saṃsārāmbhodhimajjadgurutarajanatāmedinīstambhanasya |	saṃsāra ambhodhi majjat gurutara janatā medinī stambhanasya 
SA_XX_n820u-169	bhūyād bhadrāya pādaḥ kamaladharagireḥ sevitaḥ siddhasārthaiḥ	bhūyāt bhadrāya pādaḥ kamaladhara gireḥ sevitaḥ siddha sārthaiḥ 
SA_XX_n820u-170	paryantodvāntakāntisravadaruṇamahādhātumannirjharo vaḥ || 42 ||	paryanta udvānta kānti sravat aruṇa mahā dhātumat nirjharaḥ vaḥ 
SA_XX_n820u-171	saṃsārādhvaprabandhaśramasakalajagatklāntisaṃśāntihetu-	                           
SA_XX_n820u-172	cchāyasyecchāphalasya sphuṭanakhakusumodbhāsiśākhābhṛto vaḥ |	chāyasya icchā phalasya sphuṭa nakha kusuma udbhāsi śākhā bhṛtaḥ vaḥ 
SA_XX_n820u-173	lokeśāṅaghridrumasya praṇatasurajanairmaulimālālavāle	lokeśa aṅa ghri drumasya praṇata sura janaiḥ mauli mālā ālavāle 
SA_XX_n820u-174	mūle saṃpādito'vyānmaṇikalaśabhṛtaḥ svacchadhāmāmbusekaḥ || 43 ||	mūle svaccha dhāma ambu sekaḥ 
SA_XX_n820u-175	saṃmūlakleśajālaprabalaripubalonmūlanasthūlalābhā-	saṃmūla kleśa jāla prabala ripu bala unmūlana sthūla lābhā 
SA_XX_n820u-176	llabdhollāso vilāsī balavijayilasanmaulilīlālayo vaḥ |	                
SA_XX_n820u-177	pāda pāyādatulyāmalakamalabhṛto'līkaphullābjalobha-	pāda pāyāt atulya āmala kamala bhṛta ulīka phulla abja lobha 
SA_XX_n820u-178	vyālolānalpalāpollasadalipaṭalālluptasaṃgītilolaḥ || 44 ||	vyālola analpa lāpa ullasat ali paṭalāt lupta saṃgīti lolaḥ   
SA_XX_n820u-179	trailokyaiśvaryalakṣmīcapalakarivadhūsaṃyamālānadaṇḍaḥ	                    
SA_XX_n820u-180	kaṣṭakleśāhidaṣṭaskhaladakhilajagatpālane dakṣatarkṣaḥ |	                 
SA_XX_n820u-181	durvārāntaḥpraveśākṛśanarakapure dvāragāḍhārgalo vo	durvāra antar praveśa akṛśa naraka pure dvāra gāḍha argalaḥ vaḥ 
SA_XX_n820u-182	bhūtyai lokeśapādo bhavajaladhisamullaṅghanaikaplavo'stu || 45 ||	bhūtyai lokeśa pādaḥ bhava jaladhi samullaṅghana eka plavoḥ tu 
SA_XX_n820u-183	iti pādukādeśanā	iti pādukā deśanā 
SA_XX_n820u-184	vṛtto nṛttaprakāraḥ sapadi vighaṭitā vādyavidyānavadyā	vṛttaḥ nṛtta prakāraḥ sapadi vighaṭitā vādya vidyā anavadyā 
SA_XX_n820u-185	no gītaṃ nāvagītaṃ kṛtarasaracanairnaiva bhāvairabhāvi |	no gītam na avagītam kṛta rasa racanaiḥ nā eva bhāvaiḥ abhāvi 
SA_XX_n820u-186	ityantaḥ smeraśākre sadasi na śakitā yatra pūjāpsarobhiḥ	iti antar smera śākre sadasi na śakitā yatra pūjā apsarobhiḥ 
SA_XX_n820u-187	kartuṃ bhāvāturābhiḥ sa jayati janitātṛptirūpaḥ sarojī || 46 ||	kartum bhāva āturābhiḥ sa jayati janita atṛpti rūpaḥ sarojī 
SA_XX_n820u-188	uddāmasthāmavāmakramaviṣamamilanmāramānapramāthī	                 
SA_XX_n820u-189	madhyādunmāthimohodgamamamitamahomaulirāyāmabhīmam |	madhyāt unmāthi moha udgamam amita mahā mauliḥ āyāma bhīmam 
SA_XX_n820u-190	śrīmanniḥsīmabhūmāsamamahimamahākāmadhāmātibhūmau	                 
SA_XX_n820u-191	sattvapremaprakāmaprathitamṛdumanā nirvirāmāśrayo vaḥ || 47 ||	sattva prema prakāma prathita mṛdu manāḥ nirvirāma āśrayaḥ vaḥ 
SA_XX_n820u-192	sāraprākāraghorāvaraṇanivaraṇo bandhanakrūradūra-	sāra prākāra ghora āvaraṇa nivaraṇaḥ bandhana krūra dūra 
SA_XX_n820u-193	sphārāvārātiraudre narakanagarikākāradhāriṇyarīṇām |	sphāra avāra ati raudre naraka nagarika ākāra dhāriṇī arīṇām 
SA_XX_n820u-194	kārāgārodare yaḥ smaraṇaśaraṇatāṃ kāraṇākātarāṇāṃ	kārā āgāra udare yaḥ smaraṇa śaraṇa tām kāraṇā kātarāṇām 
SA_XX_n820u-195	yātaḥ satkārakārī gurutarakaruṇaḥ pātu lokeśvaro vaḥ || 48 ||	yātaḥ satkāra kārī gurutara karuṇaḥ pātu loka īśvaraḥ vaḥ  /
SA_XX_n820u-196	kalpāntollāsihelācaladanilacalollolakallolamālā-	                   
SA_XX_n820u-197	vācāle nakrajālākulakalilajale vāridhāvullalantaḥ |	vācāle nakra jāla ākula kalila jale vāridhau ullalantaḥ 
SA_XX_n820u-198	ālambe yasya nīlotpalavimalamahākuṭṭimālīnalīlām	ālambe yasya nīlotpala vimala mahā kuṭṭi mālīna līlām 
SA_XX_n820u-199	ālīyante ladhīyaḥ sa jagati kamalī pālanāyāla mastu || 49 ||	ālīyante sa jagati kamalī pālanāya ala mastu  /
SA_XX_n820u-200	dhūmaughobandhabandhīkṛtavidhuravidhubradhnanirbandhadhāmā	               
SA_XX_n820u-201	nīrodhodbhedabādhābudhavibudhavadhūdhīratoddhāradhuryaḥ |	                  
SA_XX_n820u-202	yannāmādhītidhārādharavidhṛtikṛtāmeti dhūmadhvajo'pi	yad nāma adhīti dhārādhara vidhṛti kṛtām eti dhūmadhvajaḥ upi 
SA_XX_n820u-203	pradhvaṃsaṃ sādhu dheyānniravadhi sa vidhiṃ buddhadhāro dhṛtervaḥ || 50 ||	pradhvaṃsam sādhu dheyāt niravadhi sa vidhim buddha dhāraḥ dhṛteḥ vaḥ 
SA_XX_n820u-204	krodhādutkṣiptakālāyudhakaranikaraḥ krūrasūtkārakārī	                   
SA_XX_n820u-205	dānaklidyatkapolākulamadhupakulākāṇḍakālorukāyaḥ |	dāna klidyat kapola ākula madhupa kula ākāṇḍa kāla ūru kāyaḥ 
SA_XX_n820u-206	krānto yannāmakaṣṭāṅkuśahatikṛpaṇaḥ kātareṇa karīndro	krāntaḥ yad nāma kaṣṭa aṅkuśa hati kṛpaṇaḥ kātareṇa kari indraḥ 
SA_XX_n820u-207	lokeśaḥ sa prakāmopakaraṇakaruṇaḥ kāmakṛtyaṃ kriyād vaḥ || 51 ||	loka īśaḥ sa prakāma upakaraṇa karuṇaḥ kāma kṛtyam kriyāt vaḥ  /
SA_XX_n820u-208	sūtkāriśvāsapoṣākṛśaviṣavamathuploṣiroṣāśrayāśā	sūtkāri śvāsa poṣa a kṛśa viṣa vamathu ploṣi roṣa āśraya āśā 
SA_XX_n820u-209	daṃśāśādarśitāsyā bhṛśatataśiraso nāśane dandaśūkāḥ |	daṃśa āśā darśita āsyāḥ bhṛśa tata śirasaḥ nāśane dandaśūkāḥ 
SA_XX_n820u-210	yannāmāśīviṣeśadviṣi viśati viṣāṃ dhīṣu naśyantyanīśā	yat nāma āśīviṣa īśa dviṣi viśati viṣām dhīṣu naśyanti anīśā 
SA_XX_n820u-211	lokeśaḥ so'stu viśvaśrayadativiṣamakleśarāśeḥ śamāya || 52 ||	lokeśaḥ saḥ ustu viśva śrayat ati viṣama kleśa rāśeḥ śamāya 
SA_XX_n820u-212	gandhodgārorugarvagrahaṇagajagaṇagrāsagītogravegaḥ	                                   
SA_XX_n820u-213	sāvegodagragāmī galagahanaguhāgāḍhagambhīragarjaḥ |	sa āvega udagra gāmī gala gahana guhā gāḍha gambhīra garjaḥ 
SA_XX_n820u-214	yogairyugyopayogānagami mṛgapatiryadgaṇodgītiyogād	yogaiḥ yugya upayogān agami mṛgapatiḥ yad gaṇa udgīti yogāt 
SA_XX_n820u-215	duryogaṃ vaḥ sa yogī sthagayatu sugatāsaṅgituṅgottamāṅgaḥ || 53 ||	duryogam vaḥ sa yogī sthagayatu sugata āsaṅgi tuṅga uttamāṅgaḥ   
SA_XX_n820u-216	bhūyo'pāyānumeyaḥ kṣatadayahṛdayo bhīvidhāyī vihāya	bhūya upāya anumeyaḥ kṣata daya hṛdayaḥ bhī vidhāyī vihāya 
SA_XX_n820u-217	stheyān śailopameyaḥ śrayadaligavayacchāyakāyo nikāyaḥ |	stheyān śaila upameyaḥ śrayat ali gavaya chāya kāyaḥ nikāyaḥ 
SA_XX_n820u-218	sadyogopāyamāyāmaya iva vilayaṃ yātavān yātavīryo	sat yoga upāya māyā mayaḥ iva vilayam yātavān yāta vīryaḥ 
SA_XX_n820u-219	yatpādadhyāyineyaḥ sa sugatanilayo jāyatāṃ vo jayāya || 54 ||	yad pāda dhyāyi nā iyaḥ sa sugata nilayaḥ jāyatām vaḥ jayāya 
SA_XX_n820u-220	saṃtrāsāvāsabhūmiṃ kalivisarasaradyādasaṃ bhāsvarāsi-	saṃtrāsa āvāsa bhūmim kali visara sarat yādasam bhāsvarā asi 
SA_XX_n820u-221	prāsaprollāsibhaṅgaṃ prasṛtasitalasatketusatphenahāsyām |	prāsa prollāsi bhaṅgam prasṛta sita lasat ketu sat phena hāsyām 
SA_XX_n820u-222	yatsevāsādhunāvā dviṣadasamasamitsārasenāsravantīṃ	yat sevā a sādhu nāvā dviṣat asama samidh sārasena ā sravantīm 
SA_XX_n820u-223	sotsāhāḥ saṃcarante sukhamasukhamasau saṃhriyād vaḥ sarojī || 55 ||	sa utsāhāḥ saṃcarante sukham asukham asau saṃhriyāt vaḥ sarojī   
SA_XX_n820u-224	bhūbhṛtsaṃbhārabhedaprabhukaravibhavo bhūribhūbhogabhīmaṃ	bhūbhṛt saṃbhāra bheda prabhu kara vibhavaḥ bhūri bhū bhoga bhīmam 
SA_XX_n820u-225	bibhrāṇaścitrabhānuṃ bhavadatibharabhīsaṃbhramodbhrāntibhūtaḥ |	bibhrāṇaḥ citrabhānum bhavat ati bhara bhī saṃbhrama udbhrānti bhūtaḥ 
SA_XX_n820u-226	dambholirbhītibhājāmabhavadabhipatannāśunābhāvabhūmi-	dambholiḥ bhīti bhājām abhavat abhipatan āśunābhāvabhūmi 
SA_XX_n820u-227	rbhakteryasya prabhāvāt sa bhavatu bhavabhidvo bhṛtāmbhojaśobhī || 56 ||	rbhakteḥ yasya prabhāvāt sa bhavatu bhava bhidvaḥ bhṛta ambhoja śobhī   
SA_XX_n820u-228	ābādhādhūtadhairyaścyutividhisavidho durvidhakrodhavedho	ābādha ādhūta dhairyaḥ cyuti vidhi savidhaḥ durvidha krodha vedho 
SA_XX_n820u-229	bādhāduḥsādharodhoddhurabahuvividhavyādhisaṃbādhadehaḥ |	bādhā duḥsādha rodha uddhura bahu vividha vyādhi saṃbādha dehaḥ 
SA_XX_n820u-230	yasya dhyānāvadhānādadhikadhṛtisudhādhānasaṃdhāritāsu-	yasya dhyāna avadhānāt adhika dhṛti sudhā ādhāna saṃdhāritāsu 
SA_XX_n820u-231	rdhīmānnādhervidheyo dhiyamavatu sa vo bodhaye buddhamūrdhā || 57 ||	rdhīmān na ādheḥ vidheyaḥ dhiyam avatu sa vaḥ bodhaye buddha mūrdhā 
SA_XX_n820u-232	ārādāhūtiyātṛkṣitipatiratulārātiśātipratāpa-	ārāt āhūti yātṛ kṣitipati atula arāti śāti pratāpa 
SA_XX_n820u-233	prodgītirdaṇḍanītiprathitapitṛpatikhyātijiddaṇḍanītiḥ |	                 
SA_XX_n820u-234	yatpādādhītiśakteḥ kupitamatiratiprītimāyāti bhūte-	yat pāda adhīti śakteḥ kupita matiḥ ati prītim āyāti bhūte 
SA_XX_n820u-235	rvyāghātodbhūtiheturjinavṛṣavasatiḥ saṃhriyād vaḥ sa bhītim || 58 ||	rvyāghāta udbhūti hetuḥ jina vṛṣa vasatiḥ saṃhriyāt vaḥ sa bhītim  /
SA_XX_n820u-236	brahmā jihmāyito'bhūdagururapi guruḥ khaṇḍitākhaṇḍalokti-	brahmā jihmāyitaḥ bhūt aguruḥ api guruḥ khaṇḍita ākhaṇḍala ukti 
SA_XX_n820u-237	rviṣṇustūṣṇīmadhṛṣṭo vacanaviracane vītagarvo'pi śarvaḥ |	rviṣṇuḥ tūṣṇīm adhṛṣṭaḥ vacana viracane vīta garvaḥ api śarvaḥ 
SA_XX_n820u-238	tuṣṭāstuṣṭūṣavo'pi sphuṭamiti vibudhā no budhā yadguṇoktau	tuṣṭāḥ tuṣṭūṣavaḥ api sphuṭam iti vibudhāḥ naḥ budhāḥ yad guṇa uktau 
SA_XX_n820u-239	sa śrīmānabjapāṇirjayati jinamanogocarāntarguṇaughaḥ || 59 ||	sa śrīmān abja pāṇiḥ jayati jina manaḥ gocara antar guṇa oghaḥ 
SA_XX_n820u-240	dhātrā citraṃ caritraṃ suraripuripuṇā satrinetreṇa netre	dhātrā citram caritram sura ripu ripuṇā sa trinetreṇa netre 
SA_XX_n820u-241	gotrāmitreṇa gotraṃ gatirapi guruṇā rātripeṇāpi gātram |	gotrāmitreṇa gotram gatiḥ api guruṇā rātripeṇa api gātram 
SA_XX_n820u-242	maitraṃ mitreṇa putrīyitasakalajagatprema putreṇa cātre-	maitram mitreṇa putrīyita sakala jagat prema putreṇa ca atre 
SA_XX_n820u-243	ryatredaṃ stotrapātraṃ stutamavatu sa vo'mātrasatto'bjapāṇiḥ || 60 ||	ryatrā idam stotra pātram stutam avatu sa 
SA_XX_n820u-244	yasmin brahmā bahutvaṃ bahubahumatavānānanānāṃ nijānāṃ	yasmin brahmā bahu tvam bahu bahu matavān ānanānām nijānām 
SA_XX_n820u-245	skando'pyānandagarbhaṃ nutiṣu natikṛtau nāganātho'pi mūrdhnaḥ |	skandaḥ upi ānanda garbham nutiṣu nati kṛtau nāga nāthaḥ upi mūrdhnaḥ 
SA_XX_n820u-246	śakraḥ ślāghyāmanaiṣīnnayanadaśaśatāṃ yaṃ vilokya trilokī-	śakraḥ ślāghyām anaiṣīt nayana daśa śatām yam vilokya trilokī 
SA_XX_n820u-247	lokeśo nirvirāmānatinayanaratistotrapātraṃ sa pāyāt || 61 ||	lokeśaḥ nirvirāma anatinayana rati stotra pātram sa pāyāt 
SA_XX_n820u-248	khedī khe dīptaraśmiḥ kila viphalamasāvadhvanīnodhvanīno	khedī khe dīpta raśmiḥ kila viphalam asau adhvanīna udhvanīnaḥ 
SA_XX_n820u-249	lokālokārthamāste nanu kamalabhṛto dīptatāpaḥ pratāpaḥ |	lokāloka artham āste nanu kamalabhṛtaḥ dīpta tāpaḥ pratāpaḥ 
SA_XX_n820u-250	dhīrairdhīrairakāri stutiriti vihitollāsabhāsāṃ sabhāsāṃ	dhīraiḥ dhīraiḥ akāri stutiḥ iti vihita ullāsa bhāsām sa bhāsām 
SA_XX_n820u-251	yasyāryasyāstu tasmājjagati kṛtaripukṣiprasādaḥ prasādaḥ || 62 ||	yasya āryasya astu tasmāt jagati kṛta ripu kṣi prasādaḥ prasādaḥ 
SA_XX_n820u-252	nyastā yasminnamasye natirapi nitarāmunnatiḥ puṇyadhāmnāṃ	nyastā yasmin namasye natiḥ api nitarām unnatiḥ puṇya dhāmnām 
SA_XX_n820u-253	niḥsāmānyaikamānye'pacitirupacitirbhūyasī bhaktibhājām |	niḥsāmānya ekamānī epacitiḥ upacitiḥ bhūyasī bhakti bhājām 
SA_XX_n820u-254	dhyānasthānasya yasya smṛtirapi sahasā vismṛtirbhūtabhīteḥ	dhyāna sthānasya yasya smṛtiḥ api sahasā vismṛtiḥ bhūta bhīteḥ 
SA_XX_n820u-255	so'nantācintyaloke vihitahitapatho lokanātho'vatādvaḥ || 63 ||	vihita hita pathaḥ 
SA_XX_n820u-256	dambho dambholiraindraḥ kvacidakṛta surārātiśāto'tiśāto	dambhaḥ dambholiḥ aindraḥ kvacid akṛta 
SA_XX_n820u-257	hārī hārīraṇāsau balavati viphalābhīṣu rājīṣu rājī |	hārī balavati rājīṣu rājī 
SA_XX_n820u-258	cakre cakreṇa nārthaṃ haririti janatā nūnamāheti heti-	cakre cakreṇa nā artham hariḥ iti janatā nūnam āha iti ha iti 
SA_XX_n820u-259	vyāsavyāsaktimuktān jayati ripujanollāsarojī sarojī || 64 ||	          
SA_XX_n820u-260	lokātotaṃ dadhānaḥ sukhamapi jagatāṃ tīvraduḥkhena duḥkhī	dadhānaḥ sukham api jagatām tīvra duḥkhena duḥkhī 
SA_XX_n820u-261	nityaṃ nityānurakto'pyaśaraṇakṛpaṇaprāṇabhṛdyogayuktaḥ |	nityam nitya anuraktaḥ api aśaraṇa kṛpaṇa prāṇabhṛt yoga yuktaḥ 
SA_XX_n820u-262	trailokyasyaikanātho'pyasamarucijanārādhanābandhuro yaḥ	trailokyasya eka nāthaḥ upi asama ruci jana ārādhana ābandhuraḥ yaḥ 
SA_XX_n820u-263	so'vyāt saṃbuddhamaulirvihitavisadṛśācintyacaryaściraṃ vaḥ || 65 ||	saḥ ūvyāt saṃbuddha mauliḥ vihita visadṛśa acintya caryaḥ ciram vaḥ 
SA_XX_n820u-264	nirvicchedatrilokīnihitanirupamasnehayogānuyogā-	nirviccheda trilokī nihita nirupama sneha yoga anuyogā 
SA_XX_n820u-265	nnirvāṇo na prakampyo balavadalaghubhistīrthikonmattavātaiḥ |	nirvāṇaḥ na prakampyaḥ balavat alaghubhiḥ tīrthika unmatta vātaiḥ 
SA_XX_n820u-266	jīyāllokeśadīpaḥ sa bhuvanabhavanodbhūtamohāndhakāra-	jīyāt lokeśa dīpaḥ sa bhuvana bhavana udbhūta moha andhakāra 
SA_XX_n820u-267	dhvaṃso'vidhvaṃsadhāmā parahitakaraṇodyogasaṃvṛttavarttiḥ || 66 ||	             
SA_XX_n820u-268	kvāsau sarvatra maitrī kva viṣamabahalakleśavidveṣidāhaḥ	kva asau sarvatra maitrī kva viṣama bahala kleśa vidveṣi dāhaḥ 
SA_XX_n820u-269	kva prauḍhā muktiśaktiḥ kva ca dṛḍhakaruṇāpāśaniṣpandabandhaḥ |	kva prauḍhā mukti śaktiḥ kva ca dṛḍha karuṇā pāśa niṣpanda bandhaḥ 
SA_XX_n820u-270	kvopekṣāpakṣapātaḥ kvaparahitakṛtivyagratā tadvicitraṃ	kva upekṣā pakṣapātaḥ kva apara hita kṛti vyagra tā tat vicitram 
SA_XX_n820u-271	citraṃ rājīvapāṇeścaritamatijagajjāyatāṃ jyotijidvaḥ || 67 ||	citram rājīva pāṇeḥ carita mati jagat jāyatām jyoti jit vaḥ 
SA_XX_n820u-272	sarvāgraḥ sarvarūpaprathanapṛthunayaḥ sarvadā sarvanāthaḥ	                                 
SA_XX_n820u-273	sarveṣāṃ sarvathā yo vinayavidhimahāsarvagurvarthasiddhyai |	sarveṣām sarvathā yaḥ vinaya vidhi mahā sarva guru artha siddhyai 
SA_XX_n820u-274	sarvaiḥ sātotagarvairgurumahimaguṇaiḥ kharvayan sarvagarvān	sarvaiḥ sāta uta garvaiḥ guru mahima guṇaiḥ kharvayan sarva garvān 
SA_XX_n820u-275	sarvaḥ sarvaprado vaḥ saphalayatu rūcīḥ sarvavinmaulirurvīḥ || 68 ||	sarvaḥ sarva pradaḥ vaḥ saphalayatu rūcīḥ sarva vid mauliḥ urvīḥ   
SA_XX_n820u-276	īśaḥ svāmī prajānāṃ patiramaragururlokapālo mahendro	īśaḥ svāmī prajānām patiḥ amara guruḥ lokapālaḥ 
SA_XX_n820u-277	bhāsvān dattāridaṇḍaḥ parajayabalijid vittado jaitrapāśaḥ |	                
SA_XX_n820u-278	ityantarhāsagarbhaṃ bhaṇati parijane'nvarthanāmnāṃ nijānāṃ	iti antarhāsa garbham bhaṇati parijana inu artha nāmnām nijānām 
SA_XX_n820u-279	pātre yatrānulajjairnatamamaragaṇairabjapāṇiḥ sa jīyāt || 69 ||	pātre yatra anulajjaiḥ natam amara gaṇaiḥ abja pāṇiḥ sa jīyāt 
SA_XX_n820u-280	varyāryāṇāṃ vareṇyo varaparavidhurotsāraṇā saṃvaro vo	varya āryāṇām vareṇyaḥ vara para vidhura utsāraṇā saṃvaraḥ vaḥ 
SA_XX_n820u-281	durvāraiḥ sāramārairamitakaradharo durdharo vairivīraiḥ |	durvāraiḥ sāra māraiḥ amita kara dharaḥ durdharaḥ vairi vīraiḥ 
SA_XX_n820u-282	vīro vīrārivārī pracurataravarodārasaṃbhāravāri-	vīraḥ vīrāri vārī pracuratara vara udāra saṃbhāra vāri 
SA_XX_n820u-283	sphārāsārorudhārāvisaravitaraṇādhīradhārādharaḥ syāt || 70 ||	sphāra asāra ūru dhārā visara vitaraṇa adhīra dhārādharaḥ syāt 
SA_XX_n820u-284	nityodyukte'tiśakte prabhavati nalinodbhāsi haste samasto	nitya udyuktā iti śakte prabhavati nalina udbhāsi haste 
SA_XX_n820u-285	nāthī saṃsārayādaḥpatipathapathako loka ityākalayya |	nāthī saṃsāra yādaḥpati patha pathakaḥ lokaḥ iti ākalayya 
SA_XX_n820u-286	yasmin vinyasya bhāraṃ laghuralaghukṛpo viśvadīpaṃ prapede	yasmin vinyasya bhāram laghuḥ a laghu kṛpaḥ viśva dīpam prapede 
SA_XX_n820u-287	buddho'vandhyapratijñākṛtadhṛtividhṛtirnirvṛtiṃ so'vatādvaḥ || 71 ||	buddhaḥ vandhya pratijñā kṛta dhṛti vidhṛtiḥ nirvṛtim saḥ vatāt vaḥ 
SA_XX_n820u-288	uccairūḍho garīyān sugata iva jagatkāryasaṃbhārabhāro	uccais ūḍhaḥ garīyān sugataḥ iva jagat kārya saṃbhāra bhāraḥ 
SA_XX_n820u-289	nyastā haste praśastā nija iva kamalālaṃkṛtirbhaktibhājām |	nyastā haste praśastā nije iva kamala alaṃkṛtiḥ bhakti bhājām 
SA_XX_n820u-290	nirvāṇaṃ nārakāgnernicaya iva ciraṃ prāpitaḥ sattvasārthaḥ	nirvāṇam nāraka agneḥ nicaye iva ciram prāpitaḥ sattva sārthaḥ 
SA_XX_n820u-291	tīvrakleśaprabandho jana iva śamito yena pāyāt sa yuṣmān || 72 ||	tīvra kleśa prabandhaḥ janaḥ iva śamitaḥ yena pāyāt sa yuṣmān  
SA_XX_n820u-292	yo nānānantarūpaprakaṭanapaṭimakhyātamāyo'pyamāyaḥ	yaḥ nānā ananta rūpa prakaṭana paṭima khyāta māyā upya māyaḥ 
SA_XX_n820u-293	saṃśāntāśeṣabhīrapyatikaruṇatayā kātarācārakārī |	saṃśānta aśeṣa bhīḥ api ati karuṇa tayā kātara ācāra kārī 
SA_XX_n820u-294	vītakrodho'pi duṣṭāśayadamanabudhakrodhanityānubandhaḥ	vīta krodhaḥ api duṣṭa āśaya damana budha krodha nitya anubandhaḥ 
SA_XX_n820u-295	saṃbuddhodbhāsimauliḥ sa jayati mahatāṃ cintanīyo'pyacintyaḥ || 73 ||	saṃbuddha udbhāsi mauliḥ sa jayati mahatām cintanīya upi acintyaḥ 
SA_XX_n820u-296	dhatte naivottamāṅgaṃ paramapitu vapuryo'mitābhābhirāmaṃ	dhatte nā eva uttamāṅgam param api tu vapuḥ yaḥ mita ābhā abhirāmam 
SA_XX_n820u-297	sannālaṃ nāravindaṃ gurubhayavidhurā vairisenāpi yasya |	sat nālam nā aravindam guru bhaya vidhurā vairi senā api yasya 
SA_XX_n820u-298	yenābaddhā jaṭā no jagadahitahativyāpṛtenāpi kakṣā	yena ābaddhā jaṭā naḥ jagat ahita hati vyāpṛtena api kakṣā 
SA_XX_n820u-299	dakṣo'sau rakṣatādvaḥ kupitayamamukhālokanāllokanāthaḥ || 74 ||	dakṣaḥ usau rakṣatāt vaḥ kupita yama mukha ālokanāt lokanāthaḥ  
SA_XX_n820u-300	śeṣāśaṅkī cakampe bhavasalilanidhiḥ kleśasārthaiḥ pralīnaṃ	śeṣa āśaṅkī cakampe bhava salila nidhiḥ kleśa sārthaiḥ pralīnam 
SA_XX_n820u-301	viśrāntaṃ bodhisattvairmunirapi śuśubhe ślāghyanirvāṇalīlaḥ |	viśrāntam bodhisattvaiḥ muniḥ api śuśubhe ślāghya nirvāṇa līlaḥ 
SA_XX_n820u-302	yasminnābaddhakakṣe prasarati parito'śeṣasattvārthakārya-	yasmin ābaddha kakṣe prasarati 
SA_XX_n820u-303	vyāyāme sa prakāmaṃ śamayatu sugatāvāsamaulirmalaṃ vaḥ || 75 ||	vyāyāme sa prakāmam śamayatu sugata āvāsa mauliḥ malam vaḥ  /
SA_XX_n820u-304	iti bhagavadvarṇanā |	iti bhagavat varṇanā 
SA_XX_n820u-305	pratyūhavyūhabādhāvighaṭanaviṣame mānasasyāpyabhūmau	pratyūha vyūha bādhā vighaṭana viṣame mānasasya api abhūmau 
SA_XX_n820u-306	karmaṇyekāntaśarmacchidi jagadahitocchittaye padmapāṇiḥ |	karmaṇi ekānta śarma chidi jagat ahita ucchittaye padmapāṇiḥ 
SA_XX_n820u-307	nighnaḥ krīto'tha bhīto balavadiva yayā nirvikāro niyuktaḥ	nighnaḥ krīta utha bhītaḥ balavat iva yayā nirvikāraḥ niyuktaḥ 
SA_XX_n820u-308	sā nāthasyātigurvī prabhuravatu kṛpā niṣkṛpādantakādvaḥ || 76 ||	sā nāthasya ati gurvī prabhuḥ avatu kṛpā niṣkṛpā dantakāt vaḥ 
SA_XX_n820u-309	bhūmirnaivābhibhūtermṛdutaramapi yallokadhātūnanantān	bhūmiḥ nā eva abhibhūteḥ mṛdutaram api yat lokadhātūn anantān 
SA_XX_n820u-310	atyantāvīryavīryaṃ yugapadapi bhṛśaṃ bhāsayaṃstrāsaśāntyai |	atyanta avīrya vīryam yugapad api bhṛśam bhāsayan trāsa śāntyai 
SA_XX_n820u-311	khadyotodyotaleśānukṛtivilisitāśeṣatejasviteja-	khadyota udyota leśa anukṛti vilisita aśeṣa tejasvi teja 
SA_XX_n820u-312	stejo lokeśvaraṃ vo haratu hṛdi bhavadbhūrimohāndhakāram || 77 ||	stejaḥ loka īśvaram vaḥ haratu hṛdi bhavat bhūri moha andhakāram 
SA_XX_n820u-313	niḥśeṣākāśadhāturjana iva janitāpūritāśaḥ samantāt	niḥśeṣa ākāśa dhātuḥ janaḥ iva janita āpūrita āśaḥ samantāt 
SA_XX_n820u-314	prārabdhaḥ sarvabhāsāmiva niratiśayāpāyarāśervilopaḥ |	prārabdhaḥ sarva bhāsām iva niratiśaya apāya rāśeḥ vilopaḥ 
SA_XX_n820u-315	sārdhaṃ sāndrāndhakāraiḥ śamamagami mahānṛddhimānmānimāro	sārdham sāndra andhakāraiḥ śamam agami mahān ṛddhimān māni māraḥ 
SA_XX_n820u-316	yenodbhāsaḥ sa bhūyāt sarasirūhabhṛto bhūtaye jāyatāṃ vaḥ || 78 ||	yena udbhāsaḥ sa bhūyāt sarasiḥ ūha bhṛtaḥ bhūtaye jāyatām vaḥ  /
SA_XX_n820u-317	īśo'nyadyotanāśo balabhiditarabhāduḥśamadhvāntarāśeḥ	īśaḥ ūnya dyota nāśaḥ balabhid itarabhā duḥśama dhvānta rāśeḥ 
SA_XX_n820u-318	sattvadrohāśayānāmanupamatapano yo'cyutaścitrabhānuḥ |	sattva droha āśayānām anupama tapanaḥ yaḥ cyutaḥ citrabhānuḥ 
SA_XX_n820u-319	nānānantācalādivyavahitaviṣayodbhāsane śaktidhārī	                   
SA_XX_n820u-320	lokeśodbhāsa ekopyamaragaṇanibho bhībhide vaḥ sa bhūyāt || 79 ||	lokeśa udbhāsaḥ ekaḥ upi amara gaṇa nibhaḥ bhī bhide vaḥ sa bhūyāt  /
SA_XX_n820u-321	saṃpannāśeṣasattvapracurajalacarecchāsukhaṃ yatra dūraṃ	saṃpanna aśeṣa sattva pracura jalacara icchā sukham yatra dūram 
SA_XX_n820u-322	durlaṅghaye yāntyadhastād giraya iva janānarthadustīrthyasārthāḥ |	durlaṅghaye yānti adhastāt girayaḥ iva jana anartha dustīrthya sārthāḥ 
SA_XX_n820u-323	durvāro'sau samantāt pṛthubhavabhuvanābhāvasaṃrambhajṛmbhī	durvārā usau samantāt pṛthu bhava bhuvana abhāva saṃrambha jṛmbhī 
SA_XX_n820u-324	bhīdāvāgnipraśāntyai karakamalavibhāmbhonidhirjṛmbhatādvaḥ || 80 ||	bhī dāva agni praśāntyai kara kamala vibhā ambhonidhiḥ jṛmbhatāt vaḥ  /
SA_XX_n820u-325	nirvāṇo nārakāgniḥ kimiti yadi vineyeṣu dharmāmṛtaugho-	nirvāṇaḥ nāraka agniḥ kim iti yadi vineyeṣu 
SA_XX_n820u-326	rāśirbaddho jaṭānāṃ yadi gatirahitaḥ kiṃ samaho ripūṇām |	rāśiḥ baddhaḥ jaṭānām yadi gati rahitaḥ kim samahaḥ ripūṇām 
SA_XX_n820u-327	mardhāgāre garīyān yadi vasati jino bandhurā kiṃ trilokī	garīyān yadi vasati jinaḥ kim trilokī 
SA_XX_n820u-328	nāthasyetthaṃ vicitrā vyavahṛtirahitaṃ hantu vo lokabandhoḥ || 81 ||	nāthasya ittham vicitrā vyavahṛti rahitam hantu vaḥ lokabandhoḥ   
SA_XX_n820u-329	mūrcchatyekāpi sattvāśayavaśavihitākārabhedābhirāmā	mūrcchati ekā api sattva āśaya vaśa vihita ākāra bheda abhirāmā 
SA_XX_n820u-330	durbhedābhūtakalpā caladacalamahārambhadambholikoṭiḥ |	durbheda abhūta kalpā calat acala mahā ārambha dambholi koṭiḥ 
SA_XX_n820u-331	laukeśī sanmanīṣākumudaśaśirucistīrthikānarthakoṭi-	            
SA_XX_n820u-332	dhvāntāntardhānabhānurbhavatu bhavabhide deśanā śāsanī vaḥ || 82 ||	dhvānta antardhāna bhānuḥ bhavatu bhava bhide deśanā śāsanī vaḥ  /
SA_XX_n820u-333	durvādonmādanādipracuramadakaṇādākṣapādādivādi-	               
SA_XX_n820u-334	prodyannānāvivādāspadamadasadasāṃ sāpavādo vivādaḥ |	prodyat nānā vivāda āspada mada sadasām sa apavādaḥ vivādaḥ 
SA_XX_n820u-335	utsādaḥ sapramādonmadajanavipadāṃ kovidānāṃ prasādo	utsādaḥ sa pramāda unmada jana vipadām kovidānām 
SA_XX_n820u-336	bhāvānutpādavādo jayati jinavapuḥ pādasaṃpādamauleḥ || 83 ||	bhāva anutpāda vādaḥ jayati jina vapuḥ pāda saṃpāda mauleḥ 
SA_XX_n820u-337	trastavyastāriśastraṃ trayi jagati cakāsti stuto yadgabhasti-	trasta vyasta ari śastram trayi jagati cakāsti stutaḥ yat gabhasti 
SA_XX_n820u-338	stomo vistīrṇatoyaṃ marunilayasadāṃ vistaradhvastatāpaḥ	stomaḥ vistīrṇa toyam maru nilaya sadām vistara dhvasta tāpaḥ 
SA_XX_n820u-339	sa stādastāhitāstro balivalikuliśaḥ padmahastasya hasto -	sa stād asta āhita astraḥ bali vali kuliśaḥ padma hastasya 
SA_XX_n820u-340	'nāpāstyaiḥ vaṃ samastatribhuvanavikasatsādhvasāpāstiśastaḥ || 84 ||	na apāstyaiḥ vaṃ samasta tribhuvana vikasat sādhvasa apāsti śastaḥ 
SA_XX_n820u-341	saṃvartodvṛttavātavyatikaraviṣayottuṅgaśailadrumālī-	saṃvarta udvṛtta vāta vyatikara viṣaya uttuṅga śaila dru mālī 
SA_XX_n820u-342	nirmūlonmūlanāya prabhurarikariṇāṃ śātitānalpadarpaḥ |	nirmūla unmūlanāya prabhuḥ ari kariṇām śātita analpa darpaḥ 
SA_XX_n820u-343	bhadro lokeśvarasya praṇayimadhukarākarṣadānaughavarṣī	bhadraḥ loka īśvarasya praṇayi madhukara ākarṣa dāna ogha varṣī 
SA_XX_n820u-344	hastastamberamo vo bhavaripunagarībhañjanāyālamastu || 85 ||	hasta stamberamaḥ vaḥ bhava ripu nagarī bhañjanāya alam astu 
SA_XX_n820u-345	satkoṣaṃ sannidhānaṃ ghanarucijinatāvāñchitācchedasiddhau	sat koṣam sannidhānam ghana ruci jina tā vāñchita āccheda siddhau 
SA_XX_n820u-346	yadyātaṃ śātakoṭimanukṛtimahitatrāsisatpatrakoṭi |	yat yātam 
SA_XX_n820u-347	samyaksaṃbodhilakṣmīkṛtavasatiguṇaślāghayaivāvimuktaṃ	samyaksaṃbodhi lakṣmī kṛta vasati guṇa ślāghayā eva a vimuktam 
SA_XX_n820u-348	muktestatkāraṇaṃ vaḥ karakamalamalaṃ lokanāthasya bhūyāt || 86 ||	mukteḥ tat kāraṇam vaḥ kara kamalam alam lokanāthasya bhūyāt 
SA_XX_n820u-349	śaśvadvardhiṣṇutṛṣṇāvikalagaladarīvihvalapretarāśe-	śaśvat vardhiṣṇu tṛṣṇā vikala gala darī vihvala preta rāśe 
SA_XX_n820u-350	rāhlādotpādi satyaṃ kamalamadhivasadbodhilakṣmīkamabjam |	ra āhlāda utpādi satyam kamalam adhivasat bodhi lakṣmīkam abjam 
SA_XX_n820u-351	satpadmaṃ bhūtivāñcchāvinihitamanasāṃ sādhusevāpadaṃ yat	sat padmam bhūti vāñcchā vinihita manasām sādhu sevā padam yat 
SA_XX_n820u-352	tallokeśasya yuṣmān paṭurucipaṭalīrājirājīvamavyāt || 87 ||	tat lokeśasya yuṣmān paṭu ruci paṭalī rāji rājīvam avyāt 
SA_XX_n820u-353	nānāduḥkhapratānāṃ tanukiraṇaghanottāpanakleśabhānu-	nānā duḥkha pratānām tanu kiraṇa ghana uttāpana kleśa bhānu 
SA_XX_n820u-354	mlānaṃ dīnānanaṃ yajjanamanujanayatyātapatropamānam |	mlānam dīna ānanam yat janam anujanayati ātapatra upamānam 
SA_XX_n820u-355	glāniṃ mā gādahīnaṃ tadakhilabhuvanānyūnabhānūdvitānaṃ	glānim mā gāda hīnam tat akhila bhuvana anyūna bhānu dvitānam 
SA_XX_n820u-356	līnaṃ lokeśapāṇau nalinamamalinaṃ mlānimeno nayedvaḥ || 88 ||	līnam lokeśa pāṇau nalinam amalinam mlānim enaḥ nayet vaḥ  /
SA_XX_n820u-357	sthāmnaḥ sthānaṃ mahimno mahadudayapadaṃ dhāmadhāmnāṃ prathimna-	sthāmnaḥ sthānam mahimnaḥ mahat udaya padam dhāma dhāmnām prathimnaḥ 
SA_XX_n820u-358	strāsāvāso ripūṇāṃ durabhibhavabhavādbhībhidodbhūtibhūmiḥ |	ripūṇām durabhibhava bhavāt bhī bhidā udbhūti bhūmiḥ 
SA_XX_n820u-359	kāntaṃ śobhāniśāntaṃ vasatiratijagadvīryavistārirāśe-	                      
SA_XX_n820u-360	rlokeśasyāstu bāhurbahujagadahitocchedanācaṇḍadaṇḍaḥ || 89 ||	rlokeśasya astu bāhuḥ bahu jagat ahita ucchedana acaṇḍa daṇḍaḥ 
SA_XX_n820u-361	yallāvaṇyāmṛtaughaṃ kṣaradapi janitātaṅkamevāhitānāṃ	yat lāvaṇya amṛta ogham kṣarat api janita ātaṅkam eva āhitānām 
SA_XX_n820u-362	tṛptiṃ naiva prayacchatyatha punaratanuprīṇanaṃ locanānām |	tṛptim nā eva prayacchati atha punar a tanu prīṇanam locanānām 
SA_XX_n820u-363	śobhāgāraṃ viśobhīkṛtasakalajagadbhūṣaṇaṃ bhūṣaṇānāṃ	śobhā āgāram viśobhīkṛta sakala jagat bhūṣaṇam bhūṣaṇānām 
SA_XX_n820u-364	tadbhuyādekacīraṃ sukhamasukhanude bhāsvadambhojino vaḥ || 90 ||	tat bhuyāt eka cīram sukham asukha nude bhāsvat ambhojinaḥ vaḥ  /
SA_XX_n820u-365	mlānaṃ rūpābhimānairjagati saphalatāṃ locanaiḥ puṇyabhājāṃ	mlānam rūpa abhimānaiḥ jagati sa phala tām locanaiḥ puṇya bhājām 
SA_XX_n820u-366	yātaṃ ghātaṃ tu tṛṣṇātatitaralatarairyatra lāvaṇyasindhau |	yātam ghātam tu tṛṣṇā tati taralataraiḥ yatra lāvaṇya sindhau 
SA_XX_n820u-367	manye'saṃkhyaiḥ śaśāṅkaprabhṛtibhiratulaṃ kāntimadbhiḥ kṛtaṃ syād	manye saṃkhyaiḥ śaśāṅka prabhṛtibhiḥ atulam kāntimadbhiḥ kṛtam syāt 
SA_XX_n820u-368	ekaṃ yadyāsyamasyāpyatijayi jayatāṃ tanmukhaṃ padmapāṇeḥ || 91 ||	ekam yadi āsyam asya api atijayi jayatām tat mukham padmapāṇeḥ 
SA_XX_n820u-369	yasmin vidveṣabhājāmaviratavilasatkāntitoyaughameghaiḥ	yasmin vidveṣa bhājām avirata vilasat kānti toya ogha meghaiḥ 
SA_XX_n820u-370	saṃvṛttaṃ dāhadāyi sphuṭataramasakṛddurdinaṃ dehināṃ tu |	saṃvṛttam dāha dāyi sphuṭataram asakṛt durdinam dehinām tu 
SA_XX_n820u-371	dhautā dhvastānubandhā bahulamalamaṣīpaṅkalepaprabandhāḥ	dhautāḥ dhvasta anubandhāḥ bahula mala maṣī paṅka lepa prabandhāḥ 
SA_XX_n820u-372	tadbuddhāgāramūrddhāmukhamatisukhadaṃ stādvicitrakriyaṃ vaṃ || 92 ||	tat buddhāgāra mūrddhāmukham ati sukha dam stād vicitra kriyam vaṃ 
SA_XX_n820u-373	iṣṭābjākliṣṭapāṇeḥ sphuṭavikaṭakuṭīkuṭṭimāntopaviṣṭa-	iṣṭa abja akliṣṭa pāṇeḥ sphuṭa vikaṭa kuṭī kuṭṭima anta upaviṣṭa 
SA_XX_n820u-374	spaṣṭaśliṣṭāmitābhadyutipaṭupaṭalāpāṭalābhāpaṭimnaḥ |	spaṣṭa śliṣṭa amita abha dyuti paṭu paṭala āpāṭala ābhā paṭimnaḥ 
SA_XX_n820u-375	śobhāviṣṭairadṛṣṭoparighanaghaṭanasyotkaṭāṭopabandhaḥ	śobhā āviṣṭaiḥ adṛṣṭa upari ghana ghaṭanasya utkaṭa āṭopa bandhaḥ 
SA_XX_n820u-376	kūṭasyāvyājjaṭānāṃ kaṭurakaṭasuhṛtsaṃkaṭātkaṅkaṭo vaḥ || 93 ||	kūṭasya avyāt jaṭānām kaṭura kaṭa suhṛd saṃkaṭāt kaṅkaṭaḥ vaḥ  /
SA_XX_n820u-377	atyantāhlādahetoraviratavistṛtasyāmitābhaprabhāmbhaḥ	atyanta āhlāda hetoḥ avirata vistṛtasya amita ābha prabhā ambhaḥ 
SA_XX_n820u-378	saṃbhārasyaiva sekān niratiśayamṛjāsundaro labdhavṛddhiḥ |	saṃbhārasya eva sekāt niratiśaya mṛjā sundaraḥ labdha vṛddhiḥ 
SA_XX_n820u-379	uddāmāmodidivyādbhutakusumacayairarcitaścintitārtha-	uddāma āmodi divya adbhuta kusuma cayaiḥ arcitaḥ cintita artha 
SA_XX_n820u-380	prāpteḥ saṃpattaye stānnalinadharajaṭākalpavallīcayo vaḥ || 94 ||	prāpteḥ saṃpattaye stād nalina dhara jaṭā kalpa vallī cayaḥ vaḥ 
SA_XX_n820u-381	yāsāṃ baddho vimuktiṃ gamayati niyatāmujjhitānyādhivāso	yāsām baddhaḥ vimuktim gamayati niyatām ujjhita anya adhivāsaḥ 
SA_XX_n820u-382	niḥsāmānyāṃ vibhūṣāṃ janayati vapuṣā yāsu nātho'mitābhaḥ |	niḥsāmānyām vibhūṣām janayati vapuṣā yāsu nātha umita ābhaḥ 
SA_XX_n820u-383	sarvāmodacchido yā nirupamavahalāmodaliptākhilāśā	sarva āmoda chidaḥ yā nirupama vahala āmoda liptā akhila āśā 
SA_XX_n820u-384	laukeśyo'vaśyalabhyāṃ mṛtimativikaṭāstā jaṭā vo harantu || 95 ||	mṛti mati vikaṭāḥ tāḥ jaṭāḥ vaḥ harantu  /
SA_XX_n820u-385	saṃghāto no jaṭānāmakhilajanamanobandhane pāśarāśi-	saṃghātaḥ naḥ jaṭānām akhila jana manaḥ bandhane pāśa rāśi 
SA_XX_n820u-386	rlāvaṇyaṃ nāpi duḥkhānalavikalajagajjīvanīyo'mṛtaughaḥ |	nā api duḥkha anala vikala jagat jīvanīya umṛta oghaḥ 
SA_XX_n820u-387	nāmbhojaṃ duṣṭadamyāntakaturagakaśākleśadoṣātimoṣaḥ	na ambhojam duṣṭa damya antaka turaga kaśā kleśa doṣa atimoṣaḥ 
SA_XX_n820u-388	pratyāśā poṣasiddhiṃ diśatu jinaśaśiśleṣikeśaḥ śriyo vaḥ || 96 ||	pratyāśā poṣa siddhim diśatu jina śaśi śleṣi keśaḥ śriyaḥ vaḥ 
SA_XX_n820u-389	uddāmāpiṅgatejaḥprasaraviracitāśeṣadigdāhamoha-	uddāmā piṅga tejaḥ prasara viracita aśeṣa digdāha moha 
SA_XX_n820u-390	trastātrāṇātrilokīkavalanarabhasollāsikālāgnikalpam |	               
SA_XX_n820u-391	daṣṭauṣṭhaṃ duṣṭadṛṣṭijvalitamanuhayagrīvamābaddhalakṣmyā	daṣṭa oṣṭham duṣṭa dṛṣṭi jvalitam anu hayagrīvam ābaddha lakṣmyā 
SA_XX_n820u-392	jātā lokeśvarī vaḥ kṣaṇamatulakṛpākātarā dṛṣṭiravyāt || 97 ||	jātā loka īśvarī vaḥ kṣaṇam atula kṛpā kātarā dṛṣṭiḥ avyāt  
SA_XX_n820u-393	lopaṃ lokaḥ prayāti sphuṭamakhilamahābhūbhṛtāmadya tūrṇaṃ	lopam lokaḥ prayāti sphuṭam akhila mahā bhūbhṛtām adya tūrṇam 
SA_XX_n820u-394	cūrṇībhāvo dharāṇāmapi jalanidhayaḥ śoṣamāyāntyanantāḥ |	cūrṇībhāvaḥ dharāṇām api jalanidhayaḥ śoṣam āyānti anantāḥ 
SA_XX_n820u-395	itthaṃ yasyāntakopabhrukuṭibharabhavadbhaṅgabhīmāllalāṭā-	ittham yasya anta kopa bhrukuṭi bhara bhavat bhaṅga bhīmāt lalāṭā 
SA_XX_n820u-396	nniryāntīṃ vīkṣya devīmatulabhujabalaistrastamabjī sa jīyāt || 98 ||	vīkṣya devīm atula bhuja balaiḥ trastam abjī sa jīyāt 
SA_XX_n820u-397	stutyaiḥ stutyā gurūṇāmapi jagati gururvanditā vandanīyai-	stutyaiḥ stutyā gurūṇām api jagati guruḥ vanditā 
SA_XX_n820u-398	rmūrtevānalpakalpārjitasakalajagattrāṇanirvyājaśaktiḥ |	rmūrtā iva analpa kalpa arjita sakala jagat trāṇa nirvyāja śaktiḥ 
SA_XX_n820u-399	lokasyārticchidā yaiḥ svayamatulakṛpaivābjino nirgatā stāt	lokasya ārti chidā yaiḥ svayam atula kṛpā eva abjinaḥ nirgatā stāt 
SA_XX_n820u-400	tārā saṃsārakārodaraguruvilasatkāraṇāhāriṇī vaḥ || 99 ||	tārā saṃsāra kāra udara guru vilasat kāraṇa āhāriṇī vaḥ 
SA_XX_n820u-401	gīrvāṇagrāmagīto gurugaṇanaguṇo gīṣpateragragābhi-	gīrvāṇa grāma gītaḥ guru gaṇana guṇaḥ gīṣpateḥ agragā abhi 
SA_XX_n820u-402	rgrāhyonudgāḍhavargasphuṭagatigahano haṃsagāmyugragābhiḥ |	r grāhyaḥ un udgāḍha varga sphuṭa gati gahanaḥ haṃsa gāmī ugra gābhiḥ 
SA_XX_n820u-403	gambhīrodgāriṇībhirnigaditagarimāgeyapūgālpabhāgaḥ	               
SA_XX_n820u-404	samyaggamyaḥ samagro'vatu sugatagirāmabjino vo guṇaughaḥ || 100 ||	samyak gamyaḥ samagraḥ uvatu sugata girām abjinaḥ vaḥ guṇa oghaḥ 
SA_XX_n820u-405	kavirapi janmani janmani bhaktaścaraṇe'valokiteśvarasya |	kaviḥ api janmani janmani bhaktaḥ caraṇa iva lokita īśvarasya 
SA_XX_n820u-406	prakṛtiśaraṇagottaradhīḥ parahitagurukāryakāryaḥ syām || 101 ||	prakṛti śaraṇa ga uttara dhīḥ para hita guru kārya kāryaḥ syām 
SA_XX_n820u-407	mahākṣapaṭalikaśrīvajradattakaviviracitaṃ	            
SA_XX_n820u-408	śrīlokeśvaraśatakaṃ samāptam |	śrī lokeśvaraśatakam samāptam 
