segmentnr	original	analyzed
SA_GR13_devikapu-0	sarveṣāmapi muktyarthaṃ muktimārgasya darśanam /	sarveṣām api mukti artham mukti mārgasya darśanam 
SA_GR13_devikapu-1	deveśa jñānamācāraṃ kṛpayā kathayasva me // Dka_1 //	deveśa jñānam ācāram kṛpayā kathayasva me 
SA_GR13_devikapu-2	īśvara uvāca	īśvaraḥ uvāca 
SA_GR13_devikapu-3	jñānācārau varārohe kathayāmi tavādhunā /	jñāna ācārau varārohe kathayāmi tava adhunā 
SA_GR13_devikapu-4	praviśanti yato mokṣaṃ jñānino dhvastakalmaṣam // Dka_2 //	praviśanti yatas mokṣam jñāninaḥ dhvasta kalmaṣam 
SA_GR13_devikapu-5	yeṣāṃ bodhena saṃjātaṃ kālajñānaṃ varānane /	yeṣām bodhena saṃjātam kāla jñānam varānane 
SA_GR13_devikapu-6	na teṣāṃ jāyate bodhaḥ śāstrakoṭiśatairapi // Dka_3 //	na teṣām jāyate bodhaḥ śāstra koṭi śataiḥ api 
SA_GR13_devikapu-7	ato hi nirbhayo vidvān niḥśaṅko vigataspṛhaḥ /	atas hi nirbhayaḥ vidvān niḥśaṅkaḥ vigata spṛhaḥ 
SA_GR13_devikapu-8	jñānotsāhaparo bhūyāt śraddaddhāno nirākulaḥ // Dka_4 //	jñāna utsāha paraḥ bhūyāt śraddaddhānaḥ nirākulaḥ 
SA_GR13_devikapu-9	nirmamaḥ karuṇopetaḥ sarvabhūtābhayapradaḥ /	nirmamaḥ karuṇā upetaḥ sarva bhūta abhaya pradaḥ 
SA_GR13_devikapu-10	bhajet kālottaraṃ devi mumukṣuryogatatparaḥ // Dka_5 //	bhajet kāla uttaram devi mumukṣuḥ yoga tatparaḥ 
SA_GR13_devikapu-11	sa brahmā sa śivo viṣṇuḥ sa indraḥ sa ṣaḍānanaḥ /	sa brahmā sa śivaḥ viṣṇuḥ saḥ indraḥ sa ṣaḍānanaḥ 
SA_GR13_devikapu-12	sa guruḥ sarvadevāśca sa yogī sa tapodhanaḥ // Dka_6 //	sa guruḥ sarva devāḥ ca sa yogī sa tapodhanaḥ 
SA_GR13_devikapu-13	paṇḍitaḥ sa mahābhāgaḥ kṛtārthaḥ paramārthataḥ /	paṇḍitaḥ sa mahābhāgaḥ kṛtārthaḥ paramārthataḥ 
SA_GR13_devikapu-14	caladvāyusamaṃ cittaṃ dhriyate yena niścalam // Dka_7 //	calat vāyu samam cittam dhriyate yena niścalam 
SA_GR13_devikapu-15	sa upāyo mimokṣasya sadupāttaguṇastu saḥ /	saḥ upāyaḥ sat upātta guṇaḥ tu saḥ 
SA_GR13_devikapu-16	sā prajñā tadiha sthairyaṃ tatpuṇyaṃ vyavasāyinām // Dka_8 //	sā prajñā tat iha sthairyam tat puṇyam vyavasāyinām 
SA_GR13_devikapu-17	tadeva tīrthaṃ dānaṃ ca sa tapaśca na saṃśayaḥ /	tat eva tīrtham dānam ca sa tapaḥ ca na saṃśayaḥ 
SA_GR13_devikapu-18	yenopāyena badhyeta vāyubhiścalanaṃ manaḥ // Dka_9 //	yena upāyena badhyeta vāyubhiḥ calanam manaḥ 
SA_GR13_devikapu-19	citte calati saṃsāro niścalo mokṣa eva tu /	citte calati saṃsāraḥ niścalaḥ mokṣaḥ eva tu 
SA_GR13_devikapu-20	tasmāccittaṃ sthiraṃ kuryāt prajñayā parayā budhaḥ // Dka_10 //	tasmāt cittam sthiram kuryāt prajñayā parayā budhaḥ 
SA_GR13_devikapu-21	ekāntikaṃ sukhaṃ yatra tathāivātyantikaṃ bhavet /	ekāntikam sukham yatra tathā iva ātyantikam bhavet 
SA_GR13_devikapu-22	niṣkarmaṇi pare tattve ko na rajyeta paṇḍitaḥ // Dka_11 //	niṣkarmaṇi pare tattve kaḥ na rajyeta paṇḍitaḥ 
SA_GR13_devikapu-23	nivṛtto viṣayajñānāt niṣkalajñānatatparaḥ /	nivṛttaḥ viṣaya jñānāt niṣkala jñāna tatparaḥ 
SA_GR13_devikapu-24	anicchannapi medhāvī labhate mokṣamakṣayam // Dka_12 //	an icchan api medhāvī labhate mokṣam akṣayam 
SA_GR13_devikapu-25	asmitākalayā yuktaṃ caitanyaṃ sakalaṃ smṛtam /	asmitā kalayā yuktam caitanyam sakalam smṛtam 
SA_GR13_devikapu-26	asmitārahitaṃ cetaś caitanyaṃ śaktirucyate // Dka_13 //	asmitā rahitam cetaḥ caitanyam śaktiḥ ucyate 
SA_GR13_devikapu-27	tathā prakāśitaṃ viśvaṃ śaktidhyānamudāhṛtam /	tathā prakāśitam viśvam śakti dhyānam udāhṛtam 
SA_GR13_devikapu-28	sarvālambavinirmuktaṃ niṣkalaṃ jñānamucyate // Dka_14 //	sarva ālamba vinirmuktam niṣkalam jñānam ucyate 
SA_GR13_devikapu-29	ahamaṃśena yacchūnyaṃ cinmātrālokamadvayam /	aham aṃśena yat śūnyam cit mātra ālokam advayam 
SA_GR13_devikapu-30	muktibījaṃ tadākhyātaṃ parayogapravartakam // Dka_15 //	mukti bījam tat ākhyātam para yoga pravartakam 
SA_GR13_devikapu-31	cakrāṇi nāḍayaḥ padma- devatābījamaṇḍalam /	cakrāṇi nāḍayaḥ padma devatā bīja maṇḍalam 
SA_GR13_devikapu-32	rūpamityādikaṃ kiñcid dhyeyaṃ naiva kadācana // Dka_16 //	rūpam iti ādikam kiñcid dhyeyam na eva kadācana 
SA_GR13_devikapu-33	kuhakaṃ mantrajālaṃ ca prāṇāyāmādi dhāraṇam /	kuhakam mantra jālam ca prāṇāyāma ādi dhāraṇam 
SA_GR13_devikapu-34	sarvametanna kartavyaṃ mokṣamakṣayamicchatā // Dka_17 //	sarvam etat na kartavyam mokṣam akṣayam icchatā 
SA_GR13_devikapu-35	nātra pūjā namaskāro na japo dhyānameva ca /	na atra pūjā namaskāraḥ na japaḥ dhyānam eva ca 
SA_GR13_devikapu-36	kevalaṃ jñānamityuktaṃ veditavyaṃ na kiñcana // Dka_18 //	kevalam jñānam iti uktam veditavyam na kiñcana 
SA_GR13_devikapu-37	bahirāhitacittānāṃ jāyante bandhahetavaḥ /	bahis āhita cittānām jāyante bandha hetavaḥ 
SA_GR13_devikapu-38	bahiścittaṃ nivāryaiva vindan loke na sīdati // Dka_19 //	bahis cittam nivārya eva vindan loke na sīdati 
SA_GR13_devikapu-39	nātra kiñcidbahirnāntaṃ na madhyaṃ nāpyadhaḥ kvacit /	na atra kiñcid bahis na antam na madhyam na api adhas kvacid 
SA_GR13_devikapu-40	sarvākāraṃ nirākāraṃ svasaṃvedyaṃ virājate // Dka_20 //	sarva ākāram nirākāram sva saṃvedyam virājate 
SA_GR13_devikapu-41	yadyadālokya yo jantuḥ kurute karmasañcayam /	yat yat ālokya yaḥ jantuḥ kurute karma sañcayam 
SA_GR13_devikapu-42	tadgatirjāyate yasmān nirālokaṃ tu cintayet // Dka_21 //	tad gatiḥ jāyate yasmāt nirālokam tu cintayet 
SA_GR13_devikapu-43	heturnāsti phalaṃ nāsti nāsti karma svabhāvataḥ /	hetuḥ na asti phalam na asti na asti karma svabhāvataḥ 
SA_GR13_devikapu-44	asadbhūtamidaṃ sarvaṃ nāsti loko na laukikaḥ // Dka_22 //	asat bhūtam idam sarvam na asti lokaḥ na laukikaḥ 
SA_GR13_devikapu-45	nirālambamidaṃ sarvaṃ nirālambaprakāśitam /	nirālambam idam sarvam nirālamba prakāśitam 
SA_GR13_devikapu-46	nirālambamidaṃ kṛtvā nirālambo bhaviṣyati // Dka_23 //	nirālambam idam kṛtvā nirālambaḥ bhaviṣyati 
SA_GR13_devikapu-47	vyomākāraṃ mahāśūnyaṃ vyāpakaṃ yo na bhāvayet /	vyoma ākāram mahāśūnyam vyāpakam yaḥ na bhāvayet 
SA_GR13_devikapu-48	saṃsārī sa bhavelloke bījakośakrimiryathā // Dka_24 //	saṃsārī sa bhavet loke bīja kośa krimiḥ yathā 
SA_GR13_devikapu-49	jñānotpattinimittaṃ tu kriyāścaryāḥ prakīrtitāḥ /	jñāna utpatti nimittam tu kriyāḥ caryāḥ prakīrtitāḥ 
SA_GR13_devikapu-50	yogaṃ sālambanaṃ tyaktvā niṣprapañcaṃ vicintayet // Dka_25 //	yogam sa ālambanam tyaktvā niṣprapañcam vicintayet 
SA_GR13_devikapu-51	pātālāt śaktiparyantaṃ sarvametadabhīpsitam /	pātālāt śakti paryantam sarvam etat abhīpsitam 
SA_GR13_devikapu-52	bhagnaṃ yaiḥ śūnyamantreṇa te smṛtāḥ śūnyavedinaḥ // Dka_26 //	bhagnam yaiḥ śūnya mantreṇa te smṛtāḥ śūnya vedinaḥ 
SA_GR13_devikapu-53	viṣaye lolupaṃ cittaṃ markaṭādapi cañcalam /	viṣaye lolupam cittam markaṭāt api cañcalam 
SA_GR13_devikapu-54	sarvaśūnyapade sthitvā tato nirvāṇameṣyati // Dka_27 //	sarva śūnya pade sthitvā tatas nirvāṇam eṣyati 
SA_GR13_devikapu-55	sarvatattvādyasambhinnaṃ dehād bhinnaṃ tathaiva ca /	sarva tattva ādi asambhinnam dehāt bhinnam tathā eva ca 
SA_GR13_devikapu-56	ahamasmādyasambhinnaṃ caitanyaṃ sarvatomukham // Dka_28 //	caitanyam sarvatomukham 
SA_GR13_devikapu-57	ākāśamiva sarvaṃ tu sabāhyābhyantaraṃ priye /	ākāśam iva sarvam tu sa bāhya abhyantaram priye 
SA_GR13_devikapu-58	parānandamarūpaṃ tu paśyannānandabhāgbhavet // Dka_29 //	para ānandam arūpam tu paśyan ānanda bhāj bhavet 
SA_GR13_devikapu-59	nirindhano yathā vahniḥ svayameva praśāmyati /	nirindhanaḥ yathā vahniḥ svayam eva praśāmyati 
SA_GR13_devikapu-60	grāhyābhāvānmanastadvat svayameva pralīyate // Dka_30 //	grāhya abhāvāt manaḥ tadvat svayam eva pralīyate 
SA_GR13_devikapu-61	mohikā mūrcchikā māyā svapnaśceti caturvidhaḥ /	mohikā mūrcchikā māyā svapnaḥ ca iti caturvidhaḥ 
SA_GR13_devikapu-62	suṣuptirjāgṛtiścaiva sarvametat parityajet // Dka_31 //	suṣuptiḥ jāgṛtiḥ ca eva sarvam etat parityajet 
SA_GR13_devikapu-63	dehāt sūkṣmagatāt prāṇāc cittād buddherahaṅkṛteḥ /	dehāt sūkṣma gatāt prāṇāt cittāt buddheḥ ahaṅkṛteḥ 
SA_GR13_devikapu-64	sarvasmādbhinna evāhaṃ cintayan labhate citam // Dka_32 //	sarvasmāt bhinnaḥ eva aham cintayan labhate citam 
SA_GR13_devikapu-65	sadābhibhūtaye cittaṃ nidrayā smaraṇādinā /	sadā abhibhūtaye cittam nidrayā smaraṇa ādinā 
SA_GR13_devikapu-66	bodhayitvā prayatnena kuryāt svasthaṃ punaḥ punaḥ // Dka_33 //	bodhayitvā prayatnena kuryāt svastham punar punar 
SA_GR13_devikapu-67	yadā sthiraṃ bhaveccittaṃ cālayanna kathaṃcana /	yadā sthiram bhavet cittam cālayan na kathaṃcana 
SA_GR13_devikapu-68	na kiñciccintayet tatra sthirameva tu kārayet // Dka_34 //	na kiñcid cintayet tatra sthiram eva tu kārayet 
SA_GR13_devikapu-69	āśrayālambanaṃ cittaṃ tadvat kuryānnirāśrayam /	āśraya ālambanam cittam tadvat kuryāt nirāśrayam 
SA_GR13_devikapu-70	cañcalaṃ niścalaṃ kuryāt niścalaṃ na tu cālayet // Dka_35 //	cañcalam niścalam kuryāt niścalam na tu cālayet 
SA_GR13_devikapu-71	sarvabhūtalaye jāte yadyadvyoma sunirmalam /	sarva bhūta laye jāte yat yat vyoma su nirmalam 
SA_GR13_devikapu-72	tattadrūpaṃ svakaṃ dhyāyed vyāptaṃ caiva tu nirmalam // Dka_36 //	tad tad rūpam svakam dhyāyet vyāptam ca eva tu nirmalam 
SA_GR13_devikapu-73	tadeva janmasāphalyaṃ pāṇḍityamidameva hi /	tat eva janma sāphalyam pāṇḍityam idam eva hi 
SA_GR13_devikapu-74	caladvāyusamaṃ cittaṃ niścalaṃ dhriyate hi yat // Dka_37 //	calat vāyu samam cittam niścalam dhriyate hi yat 
SA_GR13_devikapu-75	naivordhvaṃ dhārayeccittaṃ na madhyaṃ nāpyadhaḥ kvacit /	na eva ūrdhvam dhārayet cittam na madhyam na api adhas kvacid 
SA_GR13_devikapu-76	antarbhāvavinirmuktaṃ sadā kuryānnirāśrayam // Dka_38 //	antar bhāva vinirmuktam sadā kuryāt nirāśrayam 
SA_GR13_devikapu-77	nidrāyāṃ bodhayeccittaṃ vikṣiptaṃ śamayet punaḥ /	nidrāyām bodhayet cittam vikṣiptam śamayet punar 
SA_GR13_devikapu-78	pakṣadvayaparityāge samprāpte naiva cālayet // Dka_39 //	pakṣa dvaya parityāge samprāpte na eva cālayet 
SA_GR13_devikapu-79	nirāśrayaṃ sadā cittaṃ sarvālambanavarjitam /	nirāśrayam sadā cittam sarva ālambana varjitam 
SA_GR13_devikapu-80	mano 'vasthāvinirmuktaṃ vijñeyaṃ muktilakṣaṇam // Dka_40 //	manaḥ vasthā vinirmuktam vijñeyam mukti lakṣaṇam 
SA_GR13_devikapu-81	sarvālambanaśūnyaṃ ca dhārayitvā mano hṛdi /	sarva ālambana śūnyam ca dhārayitvā manaḥ hṛdi 
SA_GR13_devikapu-82	yajjñānaṃ jāyate spaṣṭaṃ tadabhyāsaparo bhavet // Dka_41 //	yat jñānam jāyate spaṣṭam tat abhyāsa paraḥ bhavet 
SA_GR13_devikapu-83	ye dhyāyanti paraṃ śūnyaṃ niṣkalaṃ niravasthitam /	ye dhyāyanti param śūnyam niṣkalam niravasthitam 
SA_GR13_devikapu-84	te yānti paramaṃ sthānaṃ janmamṛtyuvivarjitam // Dka_42 //	te yānti paramam sthānam janma mṛtyu vivarjitam 
SA_GR13_devikapu-85	devā devyastathā cānye dharmādharmau ca tatphalam /	devāḥ devyaḥ tathā ca anye dharma adharmau ca tad phalam 
SA_GR13_devikapu-86	āśrayāśrayivijñānaṃ saṃsārasya ca bandhanam // Dka_43 //	āśraya āśrayi vijñānam saṃsārasya ca bandhanam 
SA_GR13_devikapu-87	āśrayo dvandvamityuktaṃ dvandvatyāgāt parodayaḥ /	āśrayaḥ dvandvam iti uktam dvandva tyāgāt para udayaḥ 
SA_GR13_devikapu-88	jīvanmuktastadā yogī dehatyāgād vimucyate // Dka_44 //	jīvanmuktaḥ tadā yogī dehatyāgāt vimucyate 
SA_GR13_devikapu-89	vairāgyeṇa vapustyāgo na vai kāryo manīṣiṇā /	vairāgyeṇa vapuḥ tyāgaḥ na vai kāryaḥ manīṣiṇā 
SA_GR13_devikapu-90	ārambhataḥ kriyānāśe svayameva vipatsyate // Dka_45 //	ārambhataḥ kriyā nāśe svayam eva vipatsyate 
SA_GR13_devikapu-91	hṛtsaroje hyahaṃrūpā yā citirnirmalācalā /	hṛd saroje hi ahaṃrūpā yā citiḥ nirmalā acalā 
SA_GR13_devikapu-92	ahaṅkāraparityāgāt sā citirmokṣadāyinī // Dka_46 //	ahaṅkāra parityāgāt sā citiḥ mokṣa dāyinī 
SA_GR13_devikapu-93	sarvopādhivinirmuktaṃ cidrūpaṃ yannirantaram /	sarva upādhi vinirmuktam cit rūpam yat nirantaram 
SA_GR13_devikapu-94	tacchivo 'hamiti dhyātvā sarvāsaktiṃ visarjayet // Dka_47 //	tat śivaḥ ham iti dhyātvā sarva āsaktim visarjayet 
SA_GR13_devikapu-95	deśajātyādisambaddhān varṇāśramasamanvitān /	deśa jāti ādi sambaddhān varṇa āśrama samanvitān 
SA_GR13_devikapu-96	bhāvānetān parityajya svabhāvaṃ bhāvayedbudhaḥ // Dka_48 //	bhāvān etān parityajya svabhāvam bhāvayet budhaḥ 
SA_GR13_devikapu-97	ahameko na me kaścin nāhamanyasya kasyacit /	aham ekaḥ na me kaścid na aham anyasya kasyacid 
SA_GR13_devikapu-98	na taṃ paśyāmi yasyāhaṃ taṃ na paśyāmi yo mama // Dka_49 //	na tam paśyāmi yasya aham tam na paśyāmi yaḥ mama 
SA_GR13_devikapu-99	ahameva paraṃ brahma jagannātho maheśvaraḥ /	aham eva param brahma jagannāthaḥ maheśvaraḥ 
SA_GR13_devikapu-100	iti syānniścito mukto baddhaḥ syādanyathā pumān // Dka_50 //	iti syāt niścitaḥ muktaḥ baddhaḥ syāt anyathā pumān 
SA_GR13_devikapu-101	aśarīraṃ yadātmānaṃ paśyati jñānacakṣuṣā /	aśarīram yadā ātmānam paśyati jñānacakṣuṣā 
SA_GR13_devikapu-102	tadā bhavati śāntātmā sarvato vigataspṛhaḥ // Dka_51 //	tadā bhavati śānta ātmā sarvatas vigata spṛhaḥ 
SA_GR13_devikapu-103	yo 'sau sarveṣu śāstreṣu paṭhyate hyaja īśvaraḥ /	yaḥ sau sarveṣu śāstreṣu paṭhyate hi ajaḥ īśvaraḥ 
SA_GR13_devikapu-104	akāyo nirguṇo hyātmā so 'hamasmi na saṃśayaḥ // Dka_52 //	akāyaḥ nirguṇaḥ hi ātmā saḥ ham asmi na saṃśayaḥ 
SA_GR13_devikapu-105	vijñāptimātro hi sadā viśuddhaḥ sarvatra yasmātsatataṃ vimuktaḥ /	hi sadā viśuddhaḥ sarvatra yasmāt satatam vimuktaḥ 
SA_GR13_devikapu-106	nādeyaheyo hyahamapratarkyas tasmātsadā brahmamayo viśokaḥ // Dka_53 //	na ādeya heyaḥ hi aham apratarkyaḥ tasmāt sadā brahma mayaḥ viśokaḥ 
SA_GR13_devikapu-107	āmastakaṃ pādatalāvasānaṃ sāntarbahiścarmapaṭāvanaddham /	āmastakam pāda tala avasānam sa antar bahis carma paṭa avanaddham 
SA_GR13_devikapu-108	tatkṛtsnamevāmṛtarūpamanyac cidrūpamātmānamananyasiddhim // Dka_54 //	tat kṛtsnam eva amṛta rūpam anyat cit rūpam ātmānam ananya siddhim 
SA_GR13_devikapu-109	īśo 'hamevāsya carācarasya pitā ca mātā ca pitāmahaśca /	īśaḥ ham eva asya carācarasya pitā ca mātā ca pitāmahaḥ ca 
SA_GR13_devikapu-110	dhyānaṃ samāsthāya padaṃ caturthaṃ dhyāyanti māmeva vimuktikāmāḥ // Dka_55 //	dhyānam samāsthāya padam caturtham dhyāyanti mām eva vimukti kāmāḥ 
SA_GR13_devikapu-111	brahmādibhirdevamanuṣyanāgair gandharvayakṣāpsarasāṃ gaṇaiśca /	brahma ādibhiḥ deva manuṣya nāgaiḥ gandharva yakṣa apsarasām gaṇaiḥ ca 
SA_GR13_devikapu-112	yajñairanekairahameva pūjyo māmeva sarve pratipūjayanti // Dka_56 //	yajñaiḥ anekaiḥ aham eva pūjyaḥ mām eva sarve pratipūjayanti 
SA_GR13_devikapu-113	tapobhirugrairvividhaiśca dānair māmeva sarve pratipūjayanti /	tapobhiḥ ugraiḥ vividhaiḥ ca dānaiḥ mām eva sarve pratipūjayanti 
SA_GR13_devikapu-114	bhūtāni cāhaṃ sthirajaṅgamāni yāvanti cānyānyahameva tāni // Dka_57 //	bhūtāni ca aham sthira jaṅgamāni yāvanti ca anyāni aham eva tāni 
SA_GR13_devikapu-115	na sthūlasūkṣmo na ca śūnyarūpo jñānaikarūpo jagadekabandhuḥ /	na sthūla sūkṣmaḥ na ca śūnya rūpaḥ jñāna eka rūpaḥ jagat eka bandhuḥ 
SA_GR13_devikapu-116	nirantaro nirmala īśvaro 'haṃ svapnādyavasthācyutiniṣprapañcaḥ // Dka_58 //	nirantaraḥ nirmalaḥ īśvaraḥ ham svapna ādi avasthā cyuti niṣprapañcaḥ 
SA_GR13_devikapu-117	anādivijñānamajaṃ purāṇaṃ guhāśayaṃ niṣkalamaprapañcam /	an ādi vijñānam ajam purāṇam guhā āśayam niṣkalam aprapañcam 
SA_GR13_devikapu-118	nirañjanaṃ niṣpratimaṃ nirīśam adṛśyamagrāhyamacintyarūpam // Dka_59 //	nirañjanam niṣpratimam nirīśam adṛśyam agrāhyam acintya rūpam 
SA_GR13_devikapu-119	sanātanaṃ brahma nirantaraṃ yat pade pade so 'hamiti prapaśyet /	sanātanam brahma nirantaram yat pade pade saḥ ham iti prapaśyet 
SA_GR13_devikapu-120	yo bhāvatastiṣṭhati niṣprakampaḥ sa brahmabhūto 'mṛtatāmupaiti // Dka_60 //	yaḥ bhāvataḥ tiṣṭhati niṣprakampaḥ sa brahma bhūtaḥ mṛta tām upaiti 
SA_GR13_devikapu-121	jñānamevaṃ varārohe kathitaṃ mokṣasiddhaye /	jñānam evam varārohe kathitam mokṣa siddhaye 
SA_GR13_devikapu-122	ācāraṃ kathyamānaṃ tu sāmprataṃ śṛṇu taṃ mayā // Dka_61 //	ācāram kathyamānam tu sāmpratam śṛṇu tam mayā 
SA_GR13_devikapu-123	na snānaṃ na japaḥ pūjā homo naiva ca sādhanam /	na snānam na japaḥ pūjā homaḥ nā eva ca sādhanam 
SA_GR13_devikapu-124	agnikāryādikāryaṃ ca naitasyāsti maheśvari // Dka_62 //	agni kārya ādi kāryam ca nā etasya asti maheśvari 
SA_GR13_devikapu-125	niyamo 'pi na tasyāsti kṣetrapīṭhe ca sevanam /	niyamaḥ na tasya asti kṣetra pīṭhe ca sevanam 
SA_GR13_devikapu-126	nārcanaṃ pitṛkāryādi tīrthayātrā vratāni ca // Dka_63 //	na arcanam pitṛ kārya ādi tīrtha yātrā vratāni ca 
SA_GR13_devikapu-127	dharmādharmaphalaṃ nāsti na tithirlaukikakriyā /	dharma adharma phalam nā asti na tithiḥ laukika kriyā 
SA_GR13_devikapu-128	santyajetsarvakarmāṇi lokācāraṃ ca sarvaśaḥ // Dka_64 //	san tyajet sarva karmāṇi loka ācāram ca sarvaśas 
SA_GR13_devikapu-129	samayācāraniḥśeṣān kṛtyajātaṃ tu bandhanam /	samayācāra niḥśeṣān kṛtya jātam tu bandhanam 
SA_GR13_devikapu-130	saṃkalpaṃ ca vikalpaṃ ca ye cānye kuladharmikāḥ // Dka_65 //	saṃkalpam ca vikalpam ca ye ca anye kula dharmikāḥ 
SA_GR13_devikapu-131	siddhīśca vividhākārāḥ pātālādi rasāyanam /	siddhīḥ ca vividha ākārāḥ pātāla ādi rasāyanam 
SA_GR13_devikapu-132	pratyakṣeṇāpi labhyeran naiva gṛhṇīta sādhakaḥ // Dka_66 //	pratyakṣeṇa api labhyeran na eva gṛhṇīta sādhakaḥ 
SA_GR13_devikapu-133	sarve te paśubandhāḥ syur adhomārgapradāyakāḥ /	sarve te paśu bandhāḥ syuḥ adhas mārga pradāyakāḥ 
SA_GR13_devikapu-134	etairnāsti parā muktiś cidrūpaṃ vyāpakaṃ vinā // Dka_67 //	etaiḥ nā asti parā muktiḥ cit rūpam vyāpakam vinā 
SA_GR13_devikapu-135	yena kena viśeṣeṇa sarvāvastho 'pi yogadhṛk /	yena kena viśeṣeṇa yoga dhṛk 
SA_GR13_devikapu-136	kṣetrapīṭhe ca sandehād varjayedyadi kautukam // Dka_68 //	kṣetra pīṭhe ca sandehāt varjayet yadi kautukam 
SA_GR13_devikapu-137	kṛmikīṭapataṅgāśca tathā devi vanaspatīn /	kṛmi kīṭa pataṅgāḥ ca tathā devi vanaspatīn 
SA_GR13_devikapu-138	na nāśayed budho jīvān paramārthamatiryataḥ // Dka_69 //	na nāśayet budhaḥ jīvān parama artha matiḥ yatas 
SA_GR13_devikapu-139	na mūlotpāṭanaṃ kuryāt pattracchedaṃ vivarjayet /	na mūla utpāṭanam kuryāt pattra chedam vivarjayet 
SA_GR13_devikapu-140	bhūtapīḍāṃ na kurvīta puṣpāṇāṃ ca nikṛntanam // Dka_70 //	bhūta pīḍām na kurvīta puṣpāṇām ca nikṛntanam 
SA_GR13_devikapu-141	svayaṃpatitapuṣpaistu kartavyaṃ śivapūjanam /	svayam patita puṣpaiḥ tu kartavyam śiva pūjanam 
SA_GR13_devikapu-142	māraṇoccāṭanādīni vidveṣastambhane tathā // Dka_71 //	māraṇa uccāṭana ādīni vidveṣa stambhane tathā 
SA_GR13_devikapu-143	jvarabhūtagrahāveśa- vaśyākarṣaṇamohanam /	jvara bhūta graha āveśa vaśyā ākarṣaṇa mohanam 
SA_GR13_devikapu-144	na kuryāt kṣudrakarmāṇi kāṣṭhapāṣāṇapūjanam // Dka_72 //	na kuryāt kṣudra karmāṇi kāṣṭha pāṣāṇa pūjanam 
SA_GR13_devikapu-145	samo 'mitre ca mitre ca samo loṣṭe ca kāñcane /	samaḥ mitre ca mitre ca samaḥ loṣṭe ca kāñcane 
SA_GR13_devikapu-146	abhilāṣo na kartavya indriyārthe kadācana // Dka_73 //	abhilāṣaḥ na kartavyaḥ indriya arthe kadācana 
SA_GR13_devikapu-147	ātmārāmo bhavedyogī nirbhayo vigataspṛhaḥ /	ātma ārāmaḥ bhavet yogī nirbhayaḥ vigata spṛhaḥ 
SA_GR13_devikapu-148	samanindāpraśaṃsaśca sarvabhūtasamastathā // Dka_74 //	sama nindā praśaṃsaḥ ca sarva bhūta samaḥ tathā 
SA_GR13_devikapu-149	samadṛṣṭistu kartavyā yathātmani tathā pare /	sama dṛṣṭiḥ tu kartavyā yathā ātmani tathā pare 
SA_GR13_devikapu-150	vivādaṃ lokagoṣṭhīṃ ca kalahāśca vivarjayet // Dka_75 //	vivādam loka goṣṭhīm ca kalahāḥ ca vivarjayet 
SA_GR13_devikapu-151	śāstragoṣṭhīṃ na kurvīta kubhāṣitasubhāṣitān // Dka_76 //	śāstra goṣṭhīm na kurvīta ku bhāṣita su bhāṣitān 
SA_GR13_devikapu-152	īrṣyāṃ paiśunyadambhe ca rāgaṃ mātsaryameva ca /	īrṣyām paiśunya dambhe ca rāgam mātsaryam eva ca 
SA_GR13_devikapu-153	kāmakrodhau bhayaṃ śokaṃ tyajetsarvaṃ śanaiḥ śanaiḥ // Dka_77 //	kāma krodhau bhayam śokam tyajet sarvam śanais śanais 
SA_GR13_devikapu-154	sarvadvandvavinirmuktaḥ santataṃ janavarjitaḥ /	sarva dvandva vinirmuktaḥ santatam jana varjitaḥ 
SA_GR13_devikapu-155	anenaiva śarīreṇa sarvajñaḥ san prakāśate // Dka_78 //	anena eva śarīreṇa sarva jñaḥ san prakāśate 
SA_GR13_devikapu-156	jñānenaiva yathā mokṣas tathā siddhirnirarthikā /	jñānena eva yathā mokṣaḥ tathā siddhiḥ nirarthikā 
SA_GR13_devikapu-157	tathāpi bhogamicchantaḥ siddhimicchanti sādhakāḥ // Dka_79 //	tathā api bhogam icchantaḥ siddhim icchanti sādhakāḥ 
SA_GR13_devikapu-158	aṇimādiguṇāvāptir jāyatāṃ vā na jāyatām /	aṇima ādi guṇa avāptiḥ jāyatām vā na jāyatām 
SA_GR13_devikapu-159	tathāpi mucyate dehī patiṃ vijñāya nirmalam // Dka_80 //	tathā api mucyate dehī patim vijñāya nirmalam 
SA_GR13_devikapu-160	pañcabhūtātmako dehaḥ śivastatraiva tiṣṭhati /	pañcabhūta ātmakaḥ dehaḥ śivaḥ tatra eva tiṣṭhati 
SA_GR13_devikapu-161	śivādyavaniparyanto loko 'yaṃ śaṅkarātmakaḥ // Dka_81 //	śiva ādi avani paryantaḥ lokaḥ yam śaṅkara ātmakaḥ 
SA_GR13_devikapu-162	īdṛśaṃ jñāninaṃ dṛṣṭvā pūjayanti ca ye narāḥ /	īdṛśam jñāninam dṛṣṭvā pūjayanti ca ye narāḥ 
SA_GR13_devikapu-163	gandhaṃ puṣpaṃ phalaṃ dhūpaṃ snānaṃ vastraṃ ca bhojanam // Dka_82 //	gandham puṣpam phalam dhūpam snānam vastram ca bhojanam 
SA_GR13_devikapu-164	nivedayanti ye kecid vāṅmanaḥkāyakarmabhiḥ /	nivedayanti ye kecid vāc manaḥ kāya karmabhiḥ 
SA_GR13_devikapu-165	tathaiva te vimucyante muktimārgābhikāṅkṣiṇaḥ // Dka_83 //	tathā eva te vimucyante mukti mārga abhikāṅkṣiṇaḥ 
SA_GR13_devikapu-166	stutinindākarāstasya puṇyapāpe samāpnuyuḥ /	stuti nindā karāḥ tasya puṇya pāpe samāpnuyuḥ 
SA_GR13_devikapu-167	yajjñānācaraṇaṃ pṛṣṭaṃ tat sarvaṃ kathitaṃ mayā /	yat jñāna ācaraṇam pṛṣṭam tat sarvam kathitam mayā 
SA_GR13_devikapu-168	kālajñānaṃ varārohe kimanyat paripṛcchasi // Dka_84 //	kāla jñānam varārohe kim anyat paripṛcchasi 
SA_GR13_devikapu-169	iti devīkālottarāgamaḥ parisamāptaḥ	iti devīkālottara āgamaḥ parisamāptaḥ 
