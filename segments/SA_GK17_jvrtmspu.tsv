segmentnr	original	analyzed
SA_GK17_jvrtmspu-0	// Vṛttamālāstutiḥ //	       
SA_GK17_jvrtmspu-1	vṛttaṃ samam ardhasamaṃ viṣamaṃ cety āmananti vāgīśaḥ /	vṛttam samam ardhasamam viṣamam ca iti āmananti vāgīśaḥ 
SA_GK17_jvrtmspu-2	trividhaṃ parārthavidhaye samāsato vyāsato 'nantam // JVms_1 //	trividham parārtha vidhaye samāsatas vyāsataḥ nantam 
SA_GK17_jvrtmspu-3	pratiniyatākṛtirūḍhaṃ varamunibhir yatra nāma saṃgītam /	pratiniyata ākṛti rūḍham vara munibhiḥ yatra nāma saṃgītam 
SA_GK17_jvrtmspu-4	chandaḥ padaṃ ca paramaṃ sphurati yathāvividhavinyāsaiḥ // JVms_2 //	chandaḥ padam ca paramam sphurati yathā vividha vinyāsaiḥ 
SA_GK17_jvrtmspu-5	pratirūpadarśanād api śakyāḥ sakalakrameṇa gurulaghavaḥ /	pratirūpa darśanāt api śakyāḥ sakala krameṇa guru laghavaḥ 
SA_GK17_jvrtmspu-6	vigaṇayituṃ dhīmadbhiḥ kim aparam atrānuyogena // JVms_3 //	vigaṇayitum dhīmadbhiḥ kim aparam atra anuyogena 
SA_GK17_jvrtmspu-7	prabhavatu vibhramahataye vicintyamānaṃ tad ādarād bhavatām /	prabhavatu vibhrama hataye vicintyamānam tat ādarāt bhavatām 
SA_GK17_jvrtmspu-8	sukṛtimukhābhijanānāṃ vācāṃ nijam ekam ābharaṇam // JVms_4 //	sukṛti mukha abhijanānām vācām nijam ekam ābharaṇam 
SA_GK17_jvrtmspu-9	// prastāvanā //	prastāvanā 
SA_GK17_jvrtmspu-10	dhī-gī[ḥ]- /	dhīgīḥ 
SA_GK17_jvrtmspu-11	śrī-ṇām // JVms_5 //	śrīṇām 
SA_GK17_jvrtmspu-12	nijai-kabhūḥ /	nija eka bhūḥ 
SA_GK17_jvrtmspu-13	vibhā-ti yā // JVms_6 //	vibhāti yā 
SA_GK17_jvrtmspu-14	tadguṇā-śaṃsibhiḥ /	tad guṇa āśaṃsibhiḥ 
SA_GK17_jvrtmspu-15	sevyate cāniśam // JVms_7 //	sevyate ca aniśam 
SA_GK17_jvrtmspu-16	samāśraya-skhalanmalaiḥ /	samāśraya skhalat malaiḥ 
SA_GK17_jvrtmspu-17	surāsurā-diṣūdgataiḥ // JVms_8 //	sura asura ādiṣu udgataiḥ 
SA_GK17_jvrtmspu-18	naikabhavīyā-bhyāsavivṛddham /	na eka bhavīya abhyāsa vivṛddham 
SA_GK17_jvrtmspu-19	bodhaviśeṣaṃ sādhu dadhānaiḥ // JVms_9 //	bodha viśeṣam sādhu dadhānaiḥ 
SA_GK17_jvrtmspu-20	gītā gāyatrīva cchandaḥsv ādyā sadbhiḥ /	gītā gāyatrī iva chandaḥsu ādyā sadbhiḥ 
SA_GK17_jvrtmspu-21	vṛttaṃ bhāvi śreyo yasyāṃ sad vā vaiśvam // JVms_10 //	vṛttam bhāvi śreyaḥ yasyām sat vā vaiśvam 
SA_GK17_jvrtmspu-22	nīlotpalapāṇer līlānilayasya /	nīlotpala pāṇeḥ līlā nilayasya 
SA_GK17_jvrtmspu-23	śāstur jayatīyaṃ mūrtis tanumadhyā // JVms_11 //	śāstuḥ jayati iyam mūrtiḥ tanu madhyā 
SA_GK17_jvrtmspu-24	prasīda bhagavan vilokaya manāk /	prasīda bhagavan vilokaya manāk 
SA_GK17_jvrtmspu-25	jaḍaṃ janam imaṃ tvadekaśaraṇam // JVms_12 //	jaḍam janam imam tvad eka śaraṇam 
SA_GK17_jvrtmspu-26	jājvalīti śāsanaṃ tvāṃ sametya saugatam /	jājvalīti śāsanam tvām sametya saugatam 
SA_GK17_jvrtmspu-27	sūryadhāma duḥsahaṃ sātirekam uṣṇi hi // JVms_13 //	sūrya dhāma duḥsaham sa atirekam uṣṇi hi 
SA_GK17_jvrtmspu-28	dadhaty api nikāmaṃ kumāralalitāni /	dadhati api nikāmam kumāralalitāni 
SA_GK17_jvrtmspu-29	tanus tava jinānāṃ kumāra lalitaiva // JVms_14 //	tanuḥ tava jinānām kumāra lalitā eva 
SA_GK17_jvrtmspu-30	jāyate janarāśer yām anusmarato 'pi /	jāyate jana rāśeḥ yām 
SA_GK17_jvrtmspu-31	nirdhutādharabhāvam ūrdhvagāmi ca rūpam // JVms_15 //	nirdhuta adhara bhāvam ūrdhva gāmi ca rūpam 
SA_GK17_jvrtmspu-32	yadguṇastutivistarād astasaṅgam anuṣṭubhi /	yad guṇa stuti vistarāt asta saṅgam anuṣṭubhi 
SA_GK17_jvrtmspu-33	dhīram ekam udīrayanty uttamaṃ padam udgatāḥ // JVms_16 //	dhīram ekam udīrayanti uttamam padam udgatāḥ 
SA_GK17_jvrtmspu-34	ghoramohatāmasāva-ruddhabuddhilocanasya /	ghora moha tāmasa avaruddha buddhi locanasya 
SA_GK17_jvrtmspu-35	ratnayaṣṭidīpikeva yā samāny abhūj janasya // JVms_17 //	ratna yaṣṭi dīpikā iva yā samānī abhūt janasya 
SA_GK17_jvrtmspu-36	jagattrayātiśāyinīṃ munīndrasaṃpadaṃ prati /	jagattraya atiśāyinīm muni indra saṃpadam prati 
SA_GK17_jvrtmspu-37	sphuranty aśeṣanāyaka pramāṇikāpi saiva naḥ // JVms_18 //	sphurantī aśeṣa nāyaka pramāṇikā api sā eva naḥ 
SA_GK17_jvrtmspu-38	tīvrakleśaploṣadhvaṃsa-prauḍhe vaṃśe saṃbuddhānām /	tīvra kleśa ploṣa dhvaṃsa prauḍhe vaṃśe saṃbuddhānām 
SA_GK17_jvrtmspu-39	dhatte bhūṣāṃ bhātīyaṃ te 'mbhode yadvad vidyunmālā // JVms_19 //	dhatte bhūṣām bhāti iyam te mbhode yadvat vidyut mālā 
SA_GK17_jvrtmspu-40	ketanadaṇḍaṃ dadhato 'dhyāpayituṃ nītim iva /	ketana daṇḍam dadhataḥ dhyāpayitum nītim iva 
SA_GK17_jvrtmspu-41	sadgurulīlā bhavato bhāti jaganmāṇavakam // JVms_20 //	sat guru līlā bhavataḥ bhāti jagat māṇavakam 
SA_GK17_jvrtmspu-42	trijagato nijagatiṃ prathayataḥ pṛthudhiyaḥ /	trijagataḥ nija gatim prathayataḥ pṛthu dhiyaḥ 
SA_GK17_jvrtmspu-43	karatalaṃ tava calat-kisalayaṃ tulayati // JVms_21 //	kara talam tava calat kisalayam tulayati 
SA_GK17_jvrtmspu-44	sādhigamaṃ samakālaṃ tattvaraseṣu vidhatte /	sa adhigamam sama kālam tattva raseṣu vidhatte 
SA_GK17_jvrtmspu-45	viśvam adhīśvara citraṃ citrapadā tava vāṇī // JVms_22 //	viśvam adhīśvara citram citra padā tava vāṇī 
SA_GK17_jvrtmspu-46	bṛhatyāṃ vibhūtyāṃ ta eke padanyāsam āsādayanti /	bṛhatyām vibhūtyām te eke padanyāsam āsādayanti 
SA_GK17_jvrtmspu-47	kṣaṇaṃ yatra te labdhalakṣyaḥ kaṭakṣo 'pi viśrāntim eti // JVms_23 //	kṣaṇam yatra te labdha lakṣyaḥ kaṭakṣaḥ pi viśrāntim eti 
SA_GK17_jvrtmspu-48	tvaddṛśaiva parimalanād bhavyatām iyam upagatā /	tvad dṛśā eva parimalanāt bhavya tām iyam upagatā 
SA_GK17_jvrtmspu-49	bhāti bhūmir iva janatā saṃtatāhitahalamukhī // JVms_24 //	bhāti bhūmiḥ iva janatā saṃtata āhita hala mukhī 
SA_GK17_jvrtmspu-50	varada sā hi saṃjanyate pariṇatis tayāsyāṃ yataḥ /	vara da sā hi saṃjanyate pariṇatiḥ tayā asyām yatas 
SA_GK17_jvrtmspu-51	vacanabījam uptaṃ tvayā phalati śāntirūpaṃ phalam // JVms_25 //	vacana bījam uptam tvayā phalati śānti rūpam phalam 
SA_GK17_jvrtmspu-52	kalayitum iha kaḥ śaktas tava khalu caritānīśa /	kalayitum iha kaḥ śaktaḥ tava khalu caritānīśa 
SA_GK17_jvrtmspu-53	satamasi samaye toye bhujagaśiśusṛtānīva // JVms_26 //	sa tamasi samaye toye bhujaga śiśu sṛtāni iva 
SA_GK17_jvrtmspu-54	kintūdasyati dhairyadhvasrī tvatkīrtiśrutijanmānandaḥ /	kintu udasyati dhairya dhvasrī tvad kīrti śruti janma ānandaḥ 
SA_GK17_jvrtmspu-55	svaprauḍhipratipattinyastāṃ lokasyānanamudrām īśa // JVms_27 //	sva prauḍhi pratipatti nyastām lokasya ānana mudrām īśa 
SA_GK17_jvrtmspu-56	śrīniketa līlācaturaṃ te prāptapāra vidyācaraṇānām /	śrīniketa līlā caturam te prāpta pāra vidyā caraṇānām 
SA_GK17_jvrtmspu-57	bhāti varṣma buddhātmajapaṅktau yadvad ambujanmasv aravindam // JVms_28 //	bhāti varṣma buddha ātmaja paṅktau yadvat ambujanmasu aravindam 
SA_GK17_jvrtmspu-58	tvām udgītakulodayaśailaṃ prajñālokam upāyarathastham /	tvām udgīta kula udaya śailam prajñā lokam upāya ratha stham 
SA_GK17_jvrtmspu-59	vande jāḍyavikhaṇḍanaśauṇḍaṃ trailokīnalinīsavitāram // JVms_29 //	vande jāḍya vikhaṇḍana śauṇḍam trailokī nalinī savitāram 
SA_GK17_jvrtmspu-60	buddhasutānām abhyudayorvī bhāti bhṛśaṃ bhūtyā tava nātha /	buddha sutānām abhyudaya urvī bhāti bhṛśam bhūtyā tava nātha 
SA_GK17_jvrtmspu-61	śailaviśeṣasyeva śikhābhū rukmavatī ratnāṅkurakāntyā // JVms_30 //	śaila viśeṣasya iva śikhā bhū rukmavatī ratna aṅkura kāntyā 
SA_GK17_jvrtmspu-62	niḥśeṣas tava vijayadhvānaṃ tanvan bhrāmyati bhuvanoddyota /	niḥśeṣaḥ tava vijaya dhvānam tanvan bhrāmyati bhuvana uddyota 
SA_GK17_jvrtmspu-63	sānandaḥ kṛtinivahaḥ svāmin viṣvag ghoṣaṇapaṇavo yadvat // JVms_31 //	sa ānandaḥ kṛti nivahaḥ svāmin ghoṣaṇa paṇavaḥ yadvat 
SA_GK17_jvrtmspu-64	vādivrātapravaraśiro'bja śrīdhāmnas te guṇamadhuyogāt /	vādi vrāta pravara śiraḥ bja śrī dhāmnaḥ te guṇa madhu yogāt 
SA_GK17_jvrtmspu-65	dhīman dhīrān api mādayantī trailokī vāg vilasati mattā // JVms_32 //	dhīman dhīrān api mādayantī trailokī vāc vilasati mattā 
SA_GK17_jvrtmspu-66	viśvacakravartināṃ jinānāṃ vaṃśabhūṣaṇe tvayi sphuṭaiva /	viśva cakravartinām jinānām vaṃśa bhūṣaṇe tvayi sphuṭā eva 
SA_GK17_jvrtmspu-67	mlāyatīva sā kumāratākhyā yā mayūrasāriṇīṣyate tu // JVms_33 //	mlāyati iva sā kumāratā ākhyā yā mayūrasāriṇī iṣyate tu 
SA_GK17_jvrtmspu-68	nānāratnamarīcimālinī pronmīlannijakāntisaṃpadā /	nānā ratna marīci mālinī pronmīlat nija kānti saṃpadā 
SA_GK17_jvrtmspu-69	pratyaṅgaṃ tava bhūṣaṇāvalī nītā śuddhavirāṭ parābhavam // JVms_34 //	prati aṅgam tava bhūṣaṇa āvalī nītā śuddhavirāj parābhavam 
SA_GK17_jvrtmspu-70	pātu jagat tava tattvanayā-khyānavidhau karavalgitakam /	pātu jagat tava tattva naya ākhyāna vidhau kara valgitakam 
SA_GK17_jvrtmspu-71	vādipate vyatighaṭṭanato valguninādacaladvalayam // JVms_35 //	vādi pate vyatighaṭṭanataḥ valgu nināda calat valayam 
SA_GK17_jvrtmspu-72	rūpaṃ te guṇagaṇam atha kīrtiṃ saṃvīkṣyākhilam idam atiśāyi /	rūpam te guṇa gaṇam atha kīrtim saṃvīkṣya akhilam idam atiśāyi 
SA_GK17_jvrtmspu-73	bibhrāṇaṃ nijaviṣayaviśrāmaṃ mandaṃ triṣṭubhi jagad upajātam // JVms_36 //	bibhrāṇam nija viṣaya viśrāmam mandam triṣṭubhi jagat upajātam 
SA_GK17_jvrtmspu-74	tanur atanudayādravopama-sphuradanupamakāntisaṃtatiḥ /	tanuḥ a tanu dayā drava upama sphurat anupama kānti saṃtatiḥ 
SA_GK17_jvrtmspu-75	janayati bhavato na kasya vā mudam adhipa samantabhadrikā // JVms_37 //	janayati bhavataḥ na kasya vā mudam adhipa samantabhadrikā 
SA_GK17_jvrtmspu-76	śaradamṛtakarakaraśreṇī-samahimagatamalagaurīyam /	śarad amṛta kara kara śreṇī sa mahima gata mala gaurī iyam 
SA_GK17_jvrtmspu-77	guṇasamuditir iva muktālī vilasati hṛdi bhavato vṛttā // JVms_38 //	guṇa samuditiḥ iva mukta ālī vilasati hṛdi bhavataḥ vṛttā 
SA_GK17_jvrtmspu-78	gīyamānasumanaḥsumanasvaj-jātikīrtivijayeva taveyam /	gīyamāna sumanaḥ sumanasvat jāti kīrti vijayā iva tava iyam 
SA_GK17_jvrtmspu-79	bhāti dūratatasaurabhalobha-svāgatālipaṭalakvaṇitena // JVms_39 //	bhāti dūra tata saurabha lobha svāgata ali paṭala kvaṇitena 
SA_GK17_jvrtmspu-80	sphārāmodā madhunidhir adhikaṃ cūrṇaṃ cātuḥsamaṃ iva dadhatī /	sphāra āmodā madhunidhiḥ adhikam cūrṇam cātuḥsamam iva dadhatī 
SA_GK17_jvrtmspu-81	nīlābjaśrīr dalasukhaśayanā-saṃparyāptabhramaravilasitā // JVms_40 //	nīla abja śrīḥ dala sukha śayana a saṃparyāpta bhramara vilasitā 
SA_GK17_jvrtmspu-82	rūparasāyanabhāvanayā te vāsava eva paraṃ bahumānyaḥ /	rūpa rasāyana bhāvanayā te vāsavaḥ eva param bahu mānyaḥ 
SA_GK17_jvrtmspu-83	yena cirāya nirastanimeṣaṃ labdham adodhakam ambakajātam // JVms_41 //	yena cirāya nirasta nimeṣam labdham a dodhakam ambaka jātam 
SA_GK17_jvrtmspu-84	haktyānataratnakirīṭacakrair ābaddhakarāñjalibhiḥ prahṛṣṭaiḥ /	hakti ānata ratna kirīṭa cakraiḥ ābaddha kara añjalibhiḥ prahṛṣṭaiḥ 
SA_GK17_jvrtmspu-85	dhanyaiḥ suciraṃ caraṇadvayī te vītānyavidheyam upasthiteyam // JVms_42 //	dhanyaiḥ su ciram caraṇa dvayī te vītā anya vidheyam upasthitā iyam 
SA_GK17_jvrtmspu-86	kim indravibhavair brahmaśriyā vā tato 'py atiśayinyā saṃpadā kim /	kim indra vibhavaiḥ brahma śriyā vā tatas pi atiśayinyā saṃpadā kim 
SA_GK17_jvrtmspu-87	prasidhyati dhiyo 'dhīśa prakāmaṃ tvadaṅghrikamalasyopasthitaṃ cet // JVms_43 //	prasidhyati dhiyaḥ dhīśa prakāmam tvad aṅghri kamalasya upasthitam ced 
SA_GK17_jvrtmspu-88	tvatsaṃsevāvimukhaṃ janmadurge karmakleśau vivaśaṃ nāśam asmin /	tvad saṃsevā vimukham janma durge karma kleśau vivaśam nāśam asmin 
SA_GK17_jvrtmspu-89	saṃbhūyālaṃ nayato 'vaśyam ugrau vātormī potam ivāmbhodhimadhye // JVms_44 //	saṃbhūya alam nayataḥ vaśyam ugrau vāta ūrmī potam iva ambhodhi madhye 
SA_GK17_jvrtmspu-90	dūradarśimanasām anāgasāṃ kāpi visphurati cittasaṃtatiḥ /	dūra darśi manasām anāgasām kā api visphurati citta saṃtatiḥ 
SA_GK17_jvrtmspu-91	nirvirāmatamam ābhavaṃ bhavat-paryupāsanamanorathoddhatā // JVms_45 //	nirvirāmatamam ābhavam bhavat paryupāsana manoratha uddhatā 
SA_GK17_jvrtmspu-92	chede hṛdyā vibhramāṇāṃ caturṇāṃ tūrṇaprāptāv āryasatyāmṛtānām /	chede hṛdyāḥ vibhramāṇām caturṇām tūrṇa prāptau ārya satya amṛtānām 
SA_GK17_jvrtmspu-93	puṇyāvasthā tvatkaṭākṣekṣane 'pi prauḍhaprajñāśālinī kāpy udeti // JVms_46 //	puṇya avasthā tvad kaṭākṣa īkṣane pi prauḍha prajñā śālinī kā api udeti 
SA_GK17_jvrtmspu-94	kīrtir artikarttaras tava stava-stomasadmano 'tisadmanohṛtaḥ /	kīrtiḥ arti karttaraḥ tava stava stoma sadmanaḥ ti sadmanaḥ hṛtaḥ 
SA_GK17_jvrtmspu-95	sāndracandracandrikārdracandana-śyeny alaṅkaroty alaṃ diśo daśa // JVms_47 //	sāndra candra candrikā ārdra candana śyenī alaṅkaroti alam diśaḥ daśa 
SA_GK17_jvrtmspu-96	abhyudgatānekaśikhābhir uccais tvatsaṃśrayād dustyajasattvadṛṣṭiḥ /	abhyudgata aneka śikhābhiḥ uccais tvad saṃśrayāt dustyaja sattva dṛṣṭiḥ 
SA_GK17_jvrtmspu-97	pradhvasram anvañcati śailamūrtis tīvrendravajrāhatidāriteva // JVms_48 //	pradhvasram anvañcati śaila mūrtiḥ tīvra indra vajra āhati dāritā iva 
SA_GK17_jvrtmspu-98	virūḍhadharmādhipabhāvabhavya-pratuṅgasiṃhāsanasaṃniṣaṇṇam /	virūḍha dharma adhipa bhāva bhavya pratuṅga siṃhāsana saṃniṣaṇṇam 
SA_GK17_jvrtmspu-99	upāsate kāntiśivāḥ śivāpaty-upendravajrāyudhavedhasas tvām // JVms_49 //	upāsate kānti śivāḥ śivāpati upendra vajrāyudha vedhasaḥ tvām 
SA_GK17_jvrtmspu-100	anantarodbhāvitalakṣaṇāḍhyau pādau bhavetām api gocarau te /	anantara udbhāvita lakṣaṇa āḍhyau pādau bhavetām api gocarau te 
SA_GK17_jvrtmspu-101	yāsāṃ dṛśaḥ śravyayatiprapañcau dhanyāḥ surāṇām upajātayas tāḥ // JVms_50 //	yāsām dṛśaḥ śravya yati prapañcau dhanyāḥ surāṇām upajātayaḥ tāḥ 
SA_GK17_jvrtmspu-102	asaṃśayaṃ tvām apareṣu satsv api prakāmasarvātmaguṇānuhāriṣu /	asaṃśayam tvām apareṣu satsu api prakāma sarva ātma guṇa anuhāriṣu 
SA_GK17_jvrtmspu-103	ananyasādhāraṇayā dhiyādhipā uśanti vaṃśastham anaṅgajiṣṇavaḥ // JVms_51 //	an anya sādhāraṇayā dhiyā adhipāḥ uśanti vaṃśa stham anaṅga jiṣṇavaḥ 
SA_GK17_jvrtmspu-104	bālākṛtiṃ kāntavicitrabhūṣaṇaṃ hemābham akṣobhyasanāthaśekharam /	bāla ākṛtim kānta vicitra bhūṣaṇam hema ābham akṣobhya sanātha śekharam 
SA_GK17_jvrtmspu-105	vāgīśvaraṃ vāgmatimūrtibhir name maunīndravaṃśābharānodayaśriyam // JVms_52 //	vāgīśvaram vāc mati mūrtibhiḥ name maunīndra vaṃśa ābhara ana udaya śriyam 
SA_GK17_jvrtmspu-106	ativistarair api girāṃ sugiro guṇapāram īyur adhinātha na te /	ati vistaraiḥ api girām su giraḥ guṇa pāram īyuḥ adhinātha na te 
SA_GK17_jvrtmspu-107	nijamodamātrajananīti nutiḥ pramitākṣarāpi subhagaiva mama // JVms_53 //	nija moda mātra jananī iti nutiḥ pramitā akṣarā api subhagā eva mama 
SA_GK17_jvrtmspu-108	dīpyamānākhilālaṅkṛtiślāghinī puṇyabhājāṃ mukhāmbhojalabdhodayā /	dīpyamāna akhila alaṅkṛti ślāghinī puṇya bhājām mukha ambhoja labdha udayā 
SA_GK17_jvrtmspu-109	bhāratī bhāratīśa svabhāvojjvalā tvām upaiti svayaṃ sadguṇasragviṇī // JVms_54 //	bhāratī bhāratī īśa svabhāva ujjvalā tvām upaiti svayam sat guṇa sragviṇī 
SA_GK17_jvrtmspu-110	bhaṅgaṃ nītās te pañcabāṇasya bāṇāḥ śānto dveṣāgnir mohajāḍyaṃ nirastam /	bhaṅgam nītāḥ te pañcabāṇasya bāṇāḥ śāntaḥ dveṣa agniḥ moha jāḍyam nirastam 
SA_GK17_jvrtmspu-111	nātha trailokyānugrahavyagramūrte saṃpat saṃprāptā vaiśvadevī tvayaiva // JVms_55 //	nātha trailokya anugraha vyagra mūrte saṃpad saṃprāptā vaiśvadevī tvayā eva 
SA_GK17_jvrtmspu-112	saṃpūrṇo 'ntar guṇagaṇaratnaiś citrair ambhorāśer yatim atidhairyād dhatse /	saṃpūrṇaḥ ntar guṇa gaṇa ratnaiḥ citraiḥ ambhorāśeḥ yatim ati dhairyāt dhatse 
SA_GK17_jvrtmspu-113	saṃkleśāgnipraśamanasaddharmāmbho-dhārāsārair jaladharamālālīlām // JVms_56 //	saṃkleśa agni praśamana saddharma ambhaḥ dhārā sāraiḥ jaladhara mālā līlām 
SA_GK17_jvrtmspu-114	tava puraḥ paramottama saṃmatāḥ pratibhayā vikalāḥ prativādinah /	tava puras parama uttama saṃmatāḥ pratibhayā vikalāḥ prativādinah 
SA_GK17_jvrtmspu-115	sulabhamūkadaśā bahu manyante drutavilambitam apy uditaṃ vacaḥ // JVms_57 //	sulabha mūka daśāḥ bahu manyante druta vilambitam api uditam vacaḥ 
SA_GK17_jvrtmspu-116	tritayam api pavitrayantī jagat tuhinakarakarāvadātadyutiḥ /	tritayam api pavitrayantī jagat tuhinakara kara avadāta dyutiḥ 
SA_GK17_jvrtmspu-117	prabhavati bhavataś ca kīrtiś ciraṃ suragiriśirasaś ca mandākinī // JVms_58 //	prabhavati bhavataḥ ca kīrtiḥ ciram suragiri śirasaḥ ca mandākinī 
SA_GK17_jvrtmspu-118	harati nitāntam iyaṃ tava kīrtiḥ kṛtihṛdayāni dayānijavāsa /	harati nitāntam iyam tava kīrtiḥ kṛti hṛdayāni dayā nija vāsa 
SA_GK17_jvrtmspu-119	prasavacayena citeva samantād diśi diśi kundalatā dalatālam // JVms_59 //	prasava cayena citā iva samantāt diśi diśi kunda latā dala tālam 
SA_GK17_jvrtmspu-120	dalayaty upāttaśobhāsamavāyo jagatām aghāni ko 'py eṣa kṛpābdhiḥ /	dalayati upātta śobhā samavāyaḥ jagatām aghāni kaḥ pi eṣa kṛpā abdhiḥ 
SA_GK17_jvrtmspu-121	bahubuddhakoṭinirmāṇapaṭīyān dhṛtadharmadhātuvāgīśvaralīlaḥ // JVms_60 //	                
SA_GK17_jvrtmspu-122	pravikiratīva viyattaraṅgiṇī-taralataraṅgaruco rucāṃ cayān /	pravikirati iva viyat taraṅgiṇī tarala taraṅga rucaḥ rucām cayān 
SA_GK17_jvrtmspu-123	vilasati śaśvad asir daśāntare tava yamunājalavīcimecakaḥ // JVms_61 //	vilasati śaśvat asiḥ daśā antare tava yamunā jala vīci mecakaḥ 
SA_GK17_jvrtmspu-124	*manohārihārāvalīramyarūpaṃ kva nāthedṛśaṃ te surūpādhirāja /	manohāri hāra āvalī ramya rūpam kva nātha īdṛśam te surūpa adhirāja 
SA_GK17_jvrtmspu-125	kva tac cātidurdāntasattvapraśāntyai sphuradbhīmabhūṣābhujaṅgaprayātam* // JVms_62 //	kva tat ca ati durdānta sattva praśāntyai sphurat bhīma bhūṣā bhujaṅga prayātam 
SA_GK17_jvrtmspu-126	aviralamauktikaprakarabhūṣā harati na kasya cittam iyam īśa /	avirala mauktika prakara bhūṣā harati na kasya cittam iyam īśa 
SA_GK17_jvrtmspu-127	suruciramallikāsamayasevya-pratinavamālinīva tava mūrtiḥ // JVms_63 //	su rucira mallikā samaya sevya pratinava mālinī iva tava mūrtiḥ 
SA_GK17_jvrtmspu-128	tava nātha paraṃ yadi kāntisudhā-jaladhau śramam ujjhati jhātkṛtini /	tava nātha param yadi kānti sudhā jaladhau śramam ujjhati jhātkṛtini 
SA_GK17_jvrtmspu-129	śubharūpanirūpaṇalampaṭakaṃ parito 'ṭakam aṅga jagannayanam // JVms_64 //	śubha rūpa nirūpaṇa lampaṭakam paritas aṅga jagat nayanam 
SA_GK17_jvrtmspu-130	varada viratibhāñji vyaktam aṅgāny atibhava bhavitā no 'vaśyam eva /	vara da virati bhāñji vyaktam aṅgāni atibhava bhavitā naḥ vaśyam eva 
SA_GK17_jvrtmspu-131	tava vacanasudhāyāḥ pānapātraṃ śravaṇayugapuṭo 'yaṃ prītihetuḥ // JVms_65 //	tava vacana sudhāyāḥ pāna pātram śravaṇa yuga puṭaḥ yam prīti hetuḥ 
SA_GK17_jvrtmspu-132	vṛṇe varam imaṃ tvad ekam atula-prabhāva bhavatān na mādṛśajanaḥ /	vṛṇe varam imam tvat ekam atula prabhāva bhavatāt na mādṛśa janaḥ 
SA_GK17_jvrtmspu-133	bhavantam api yah śrayañ chamasudhā-raseṣu viratir jaḍoddhatagatiḥ // JVms_66 //	bhavantam api śrayam śama sudhā raseṣu viratiḥ jaḍa uddhata gatiḥ 
SA_GK17_jvrtmspu-134	tvatprasādasamudīrṇaśubhavaśād aṣṭabhedi sukham eva kṛtijanaḥ /	tvad prasāda samudīrṇa śubha vaśāt aṣṭa bhedi sukham eva kṛti janaḥ 
SA_GK17_jvrtmspu-135	locanotsavavidhāsu tanubhṛtāṃ candra vartma samupaiti bhavabhidām // JVms_67 //	locana utsava vidhāsu tanubhṛtām candra vartma samupaiti bhava bhidām 
SA_GK17_jvrtmspu-136	sukhaduḥkhātiśayādihetujātair aviluptasmṛtayo bhavanti bhavyāḥ /	sukha duḥkha atiśaya ādi hetu jātaiḥ avilupta smṛtayaḥ bhavanti bhavyāḥ 
SA_GK17_jvrtmspu-137	tava pādāśrayalabdhabuddhisārāḥ sakalāyām api vādirāja gatyām // JVms_68 //	tava pāda āśraya labdha buddhi sārāḥ sakalāyām api vādi rāja gatyām 
SA_GK17_jvrtmspu-138	tava caraṇaparicaraṇarucīnāṃ kim api sukham udayati kṛtirūpam /	tava caraṇa paricaraṇa rucīnām kim api sukham udayati kṛti rūpam 
SA_GK17_jvrtmspu-139	nikhilamalapaṭalavigamadīpraṃ prathitaguṇamahitamati jagatyām // JVms_69 //	nikhila mala paṭala vigama dīpram prathita guṇam ahita mati jagatyām 
SA_GK17_jvrtmspu-140	kaladhautakāntavapur uttamalīlaḥ paṭubhāratīvaraṭayā varivasyaḥ /	kaladhauta kānta vapuḥ uttama līlaḥ paṭu bhāratī varaṭayā varivasyaḥ 
SA_GK17_jvrtmspu-141	iha mañjughoṣa iti vaḥ prathito vyāj jinamānasaikanalinīkalahaṃsaḥ // JVms_70 //	iha mañjughoṣaḥ iti vaḥ prathitaḥ vyāt jina mānasa eka nalinī kalahaṃsaḥ 
SA_GK17_jvrtmspu-142	vicchedas triṣu yadi duḥsaheṣv amīṣu kleśeṣu sphuṭam aṇuśo 'pi duṣkaraḥ syāt /	vicchedaḥ triṣu yadi duḥsaheṣu amīṣu kleśeṣu sphuṭam duṣkaraḥ syāt 
SA_GK17_jvrtmspu-143	prāpyeta kva nu khalu nātha mūrtir īdṛk trailokīnayanamanaḥpraharṣiṇīha // JVms_71 //	prāpyeta kva nu khalu nātha mūrtiḥ īdṛś trailokī nayana manaḥ praharṣiṇī iha 
SA_GK17_jvrtmspu-144	payonidhau viratim apāṃ vidhāya ca sphuranmahākiraṇakalāparatnadhau /	payonidhau viratim apām vidhāya ca sphurat mahā kiraṇa kalāpa ratna dhau 
SA_GK17_jvrtmspu-145	bhavādṛśāṃ vapuṣi ca kāntisaṃtatiḥ samīkṣyate yadi rucireyam īdṛśī // JVms_72 //	bhavādṛśām vapuṣi ca kānti saṃtatiḥ samīkṣyate yadi rucirā iyam īdṛśī 
SA_GK17_jvrtmspu-146	mandradhvānair yāmṛtadhārās tvayi ramyā muñcaty uccair visphurati prīṇitabhavye /	mandra dhvānaiḥ yā amṛta dhārāḥ tvayi ramyāḥ muñcati uccais visphurati prīṇita bhavye 
SA_GK17_jvrtmspu-147	nāthānveti vyaktatayātyantamanojñaṃ varṣāmbhodaṃ saiva yatir mattamayūram // JVms_73 //	nātha anveti vyakta tayā atyanta manojñam varṣa ambhodam sā eva yatiḥ matta mayūram 
SA_GK17_jvrtmspu-148	jayatīyam utpalataror anuttara-trijagatpramodajanane madhāv iva /	jayati iyam utpala taroḥ anuttara trijagat pramoda janane madhau iva 
SA_GK17_jvrtmspu-149	tvayi netrakāntakusumodgatā latā madhumattabhṛṅgaravamañjubhāṣiṇī // JVms_74 //	tvayi netra kānta kusuma udgatā latā madhu matta bhṛṅgarava mañju bhāṣiṇī 
SA_GK17_jvrtmspu-150	sarvātiśāyiguṇanirbharalabdhamodair vidvanmadhuvratakulair upagīyamānam /	sarva atiśāyi guṇa nirbhara labdha modaiḥ vidvat madhu vrata kulaiḥ upagīyamānam 
SA_GK17_jvrtmspu-151	manyāmahe jinanayābharaṇaṃ tavaiva vṛttaṃ vasantatilakaṃ navacūtam eva // JVms_75 //	manyāmahe jina naya ābharaṇam tava eva vṛttam vasanta tilakam nava cūtam eva 
SA_GK17_jvrtmspu-152	saṃmukhavalanmukhamṛgādhipatipṛṣṭhā-rūḍham atigāḍhadayam abhyudayakandam /	saṃmukha valat mukha mṛga adhipati pṛṣṭha ārūḍham ati gāḍha dayam abhyudaya kandam 
SA_GK17_jvrtmspu-153	sundarimabandhuritahemahimapādaṃ vādikuladaivatam amandam abhivande // JVms_76 //	sundarim abandhurita hema hima pādam vādi kula daivatam amandam abhivande 
SA_GK17_jvrtmspu-154	praśamitasakalaprapañcanirāvṛti-prasaradamaladhīsamādhisudhājuṣaḥ /	                                                                   
SA_GK17_jvrtmspu-155	damayati bhavato hatāhitavikramā muniyatir aparājitā bhuvanatrayam // JVms_77 //	damayati bhavataḥ hata ahita vikramā muni yatiḥ aparājitā bhuvana trayam 
SA_GK17_jvrtmspu-156	pratibhayavapuṣām akaruṇacarita-praśamanavidhaye kva cid api kṛpayā /	pratibhaya vapuṣām akaruṇa carita praśamana vidhaye kva cit api kṛpayā 
SA_GK17_jvrtmspu-157	tava bhujaparighāvalir ativiṣamā vilasati vividhapraharaṇakalikā // JVms_78 //	tava bhuja parigha āvaliḥ ati viṣamā vilasati vividha praharaṇa kalikā 
SA_GK17_jvrtmspu-158	śreyaḥsaṃbhogaṃ viṣayaviratim avyagrāṃ mārapradhvaṃsaṃ tribhuvanahitasaṃpattim /	śreyaḥ saṃbhogam viṣaya viratim avyagrām māra pradhvaṃsam tribhuvana hita saṃpattim 
SA_GK17_jvrtmspu-159	duṣprāpāhāryaṃ padam abhilaṣatāṃ tac ca tvadbhakter anyā varada na dig asaṃbādhā // JVms_79 //	duṣprāpa āhāryam padam abhilaṣatām tat ca tvad bhakteḥ anyā vara da na diś asaṃbādhā 
SA_GK17_jvrtmspu-160	bhavataḥ kalāṃ kim api saṃyatair indriyaiḥ kva cid ādarastimitadhīr yadi dhyāyati /	bhavataḥ kalām kim api saṃyataiḥ indriyaiḥ kva cit ādara stimita dhīḥ yadi dhyāyati 
SA_GK17_jvrtmspu-161	acirāt svayaṃ varayatīyam enaṃ janaṃ vasudhā dhruvaṃ jaladhiśakvarībhūṣaṇā // JVms_80 //	acirāt svayam varayati iyam enam janam vasudhā dhruvam jaladhi śakvarī bhūṣaṇā 
SA_GK17_jvrtmspu-162	svedapūravilasatpulakocchvasitais truṭat-kañcukaṃ dadhati nirdhutam apy amarastriyaḥ /	sveda pūra vilasat pulaka ucchvasitaiḥ truṭat kañcukam dadhati nirdhutam api amara striyaḥ 
SA_GK17_jvrtmspu-163	kāntikamram iva te samitāv atiśakvarī-bandhasāram urukampam anaṅgavijṛmbhitam // JVms_81 //	kānti kamram iva te samitau ati śakvarī bandha sāram uru kampam anaṅga vijṛmbhitam 
SA_GK17_jvrtmspu-164	anupamaramaṇīyā bhaṅgir aṅgeṣu yasyā harati ratim udārāśeṣarūpāntareṣu /	anupama ramaṇīyā bhaṅgiḥ aṅgeṣu yasyāḥ harati ratim udāra aśeṣa rūpa antareṣu 
SA_GK17_jvrtmspu-165	jayati tanur akhaṇḍākhaṇḍaleṣvāsalakṣmī-vijayaparamadhāmavyāmarugmālinīyam // JVms_82 //	jayati tanuḥ akhaṇḍa akhaṇḍala iṣvāsa lakṣmī vijaya parama dhāma vyāma ruj mālinī iyam 
SA_GK17_jvrtmspu-166	avikalatālaśālikalakākalīkala-vyatikaravallakīvalitacārupañcamā /	                                                 
SA_GK17_jvrtmspu-167	bhaṇati mudā pratīṣṭajinabhāra bhāratī svamahimakāminī tava sabhāsu madrakam // JVms_83 //	bhaṇati mudā pratīṣṭa jina bhāra bhāratī sva mahima kāminī tava sabhāsu madrakam 
SA_GK17_jvrtmspu-168	jayati nātha jagajjayakuñjaraniścalī-karaṇaśṛṅkhalajālanibhāṅgadabhūṣitaḥ /	jayati nātha jagat jaya kuñjara niścalīkaraṇa śṛṅkhala jāla nibha aṅgada bhūṣitaḥ 
SA_GK17_jvrtmspu-169	bhujatarus tava durgatimārgamahārgalaḥ pramadamanmathanirmathanaḥ sugatapriyaḥ // JVms_84 //	bhuja taruḥ tava durgati mārga mahā argalaḥ pramada manmatha nirmathanaḥ sugata priyaḥ 
SA_GK17_jvrtmspu-170	bhavaśirasi mahitaguṇamahimabhuvaṃ vyapagatasakalamalaśucim adhipate /	bhava śirasi mahita guṇa mahima bhuvam vyapagata sakala mala śucim adhipate 
SA_GK17_jvrtmspu-171	tava varavijayasamupacitayaśasaḥ śriyam anuharati hi śaradi śaśikalā // JVms_85 //	tava vara vijaya samupacita yaśasaḥ śriyam anuharati hi śaradi śaśi kalā 
SA_GK17_jvrtmspu-172	paṭuparimalamilitamadhukarayuva-bhramasahaśitisugatasamucitasukhā /	paṭu parimala milita madhukara yuva bhrama saha śiti sugata samucita sukhā 
SA_GK17_jvrtmspu-173	vilasati tava śirasi rasalayavatī srag iyam amarapatiyuvativiracitā // JVms_86 //	vilasati tava śirasi rasa layavatī sraj iyam amarapati yuvati viracitā 
SA_GK17_jvrtmspu-174	na yatipadam ayasi yad atidayadhiyaḥ prathayasi jagati ca parahitakṛtinaḥ /	na yati padam ayasi yat ati daya dhiyaḥ prathayasi jagati ca para hita kṛtinaḥ 
SA_GK17_jvrtmspu-175	janayati himacayarucir iti bhavato viyad upahatanijamaṇi guṇanikaraḥ // JVms_87 //	janayati hima caya ruciḥ iti bhavataḥ viyat upahata nija maṇi guṇa nikaraḥ 
SA_GK17_jvrtmspu-176	atiratikarakatha katham iva samiyād aviratanavanavanava tava paramaiḥ /	ati rati kara katha katham iva samiyāt a virata nava nava nava tava paramaiḥ 
SA_GK17_jvrtmspu-177	guṇagaṇaparimitim udadhiṣu yatibhiḥ suyatibhir agaṇitaguṇa maṇinikaraḥ // JVms_88 //	guṇa gaṇa parimitim udadhiṣu yatibhiḥ su yatibhiḥ agaṇita guṇa maṇi nikaraḥ 
SA_GK17_jvrtmspu-178	jayati tava tanur iyam urutarakaruṇa nikhilajagaducitaparibhugavanir iva /	jayati tava tanuḥ iyam urutara karuṇa nikhila jagat ucita paribhuj avaniḥ iva 
SA_GK17_jvrtmspu-179	śiśumatikalitasakalajanabahuvidha-vimatilaḍitavidhibhir acaladhrtir iha // JVms_89 //	śiśumati kalita sakala jana bahuvidha vimati laḍita vidhibhiḥ acala dhrtiḥ iha 
SA_GK17_jvrtmspu-180	prati jaḍadhiyam iha samadhikagurudaya mṛdumatir api tava śubhamayasamudaya /	prati jaḍa dhiyam iha samadhika guru daya mṛdu matiḥ api tava śubha maya samudaya 
SA_GK17_jvrtmspu-181	karatalavinihitakuvalaya kalayati jinakulakuvalayam aviṣamabharam iti // JVms_90 //	kara tala vinihita kuvalaya kalayati jina kula kuvalayam a viṣama bharam iti 
SA_GK17_jvrtmspu-182	vyomavikīrṇakirtimadaparimalakalanā-bhaṅguratuṅgavādimadakalakarinikaraṃ /	vyoma vikīrṇa kirti mada parimala kalanā bhaṅgura tuṅga vādi mada kala kari nikaram 
SA_GK17_jvrtmspu-183	viśvavanodare 'tra ravayatijitajaladaṃ nātha dadhāsy udāram ṛṣabhagajavilasitam // JVms_91 //	viśva vana udare nātha dadhāsi udāram ṛṣabha gaja vilasitam 
SA_GK17_jvrtmspu-184	kas tvayi baddhavarmaṇi jagaddhitadhānadhiyā nirvihatapratijña paritāpakaṇaḥ kva cana /	kaḥ tvayi baddhavarmaṇi jagat hita dhāna dhiyā nirvihata pratijña paritāpa kaṇaḥ kva cana 
SA_GK17_jvrtmspu-185	māravadhūjanasya kamanīyakapolatale yan navapattrabhaṅgaracanālasa eva karaḥ // JVms_92 //	māra vadhū janasya kamanīya kapola tale yat nava pattrabhaṅga racanā alasaḥ eva karaḥ 
SA_GK17_jvrtmspu-186	nirupamaramyarūpa jinajātadṛśvano 'ṣṭau madayati te 'dhikaṃ vidhutaśoka lokapālān /	nirupama ramya rūpa madayati te dhikam vidhuta śoka lokapālān 
SA_GK17_jvrtmspu-187	sadupadhipuṇḍarīkanakharājirājiteyaṃ viracitapañcacīrarucirā kumāralīlā // JVms_93 //	sat upadhi puṇḍarīka nakha rāji rājitā iyam viracita pañca cīra rucirā kumāra līlā 
SA_GK17_jvrtmspu-188	guṇānām atyaṣṭiḥ katham iha mamevāstu jagatām iti cchandaḥ svairaṃ pariṇatim avāpat tava tathā /	guṇānām atyaṣṭiḥ katham iha mama iva astu jagatām iti chandaḥ svairam pariṇatim avāpat tava tathā 
SA_GK17_jvrtmspu-189	yathā tvayy evāsmin paramarasabhedapraṇayanī samudbhūtā bhūtir nikhilasukhaśākhāśikhariṇī // JVms_94 //	yathā tvayi eva asmin parama rasa bheda praṇayanī samudbhūtā bhūtiḥ nikhila sukha śākhā śikhariṇī 
SA_GK17_jvrtmspu-190	jayaty amaramandiropalaviśālarakṣaḥsthalaḥ sthalīkamalakānanapratimapādakandaprabhaḥ /	jayati amara mandira upala viśāla rakṣaḥ sthalaḥ sthalī kamala kānana pratima pāda kanda prabhaḥ 
SA_GK17_jvrtmspu-191	prabhākaraśatādhikaprakaṭatejasālaṅkṛtaḥ kṛtāntamadamardanas tribhavanāthapṛthvīdharaḥ // JVms_95 //	                                                   
SA_GK17_jvrtmspu-192	vimohabahalāndhakārapaṭalāvanaddhair mudhā rasātalaguhātiśāyibhavasaṃkaṭeṣu sthitam /	vimoha bahala andhakāra paṭala avanaddhaiḥ mudhā rasātala guhā atiśāyi bhava saṃkaṭeṣu sthitam 
SA_GK17_jvrtmspu-193	tvadaṅghrikamalāśrayotsavasukhaṃ na ced ādṛtaṃ cirasya jinavaṃśabhāskara kumāra mārair jitam // JVms_96 //	tvad aṅghri kamala āśraya utsava sukham na ced ādṛtam cirasya jina vaṃśa bhāskara kumāra māraiḥ jitam 
SA_GK17_jvrtmspu-194	kalpaśatopapāditamahāphalam iva vihitaṃ cañcalam etad āyur adhipa tvadavanatiparaiḥ /	kalpa śata upapādita mahā phalam iva vihitam cañcalam etat āyuḥ adhipa tvad avanati paraiḥ 
SA_GK17_jvrtmspu-195	bhūṣaṇabhavyabhāvagamitaṃ śritagurukaruṇā-digyativaṃśa pattrapatitaṃ kam iva jalaruhaḥ // JVms_97 //	bhūṣaṇa bhavya bhāva gamitam śrita guru karuṇā digyati vaṃśa pattra patitam kam iva jalaruhaḥ 
SA_GK17_jvrtmspu-196	tava guṇavistarapraṇayapūtavacovibhavaṃ varada sa eka eva sumukho mukham āvahati /	tava guṇa vistara praṇaya pūta vacaḥ vibhavam vara da saḥ ekaḥ eva su mukhaḥ mukham āvahati 
SA_GK17_jvrtmspu-197	madhumayasāmadhāma yajuṣā sajuṣānugataṃ śravaṇasudhābhimānabhavanarkkuṭakaṃ ca vidhiḥ // JVms_98 //	madhu maya sāma dhāma yajuṣā sajuṣā anugatam śravaṇa sudhā abhimāna bhavana ṛkkuṭakam ca vidhiḥ 
SA_GK17_jvrtmspu-198	tribhuvanasaṃmadapradajinavyavasāyamadhau sphuṭasahakāratāmahitam īhitam eti tava /	tribhuvana saṃmada prada jina vyavasāya madhau sphuṭa sahakāra tā mahitam īhitam eti tava 
SA_GK17_jvrtmspu-199	pravacanamañjarīsrutaśamāmṛtapānamudā-bhṛta yatiṣaṭpadaṃ kalakaṇatkṛtikokilakam // JVms_99 //	yati ṣaṭpadam kala kaṇatkṛti kokilakam 
SA_GK17_jvrtmspu-200	kva cid api bhavadbhītyā bhūripravādimadadvipod-dalana sugatasvāntakṣmābhṛdgabhīraguhāgṛha /	kva cit api bhavat bhītyā bhūri pravādi mada dvipa uddalana sugata svānta kṣmābhṛt gabhīra guhā gṛha 
SA_GK17_jvrtmspu-201	tribhavanavanādhīśa krīḍārasārṇavasaṃyatā dravati hariṇīvāraṃ mārapracaṇḍamahācamūḥ // JVms_100 //	tri bhavana vana adhīśa krīḍā rasa arṇava saṃyatā dravati hariṇī vāram māra pracaṇḍa mahā camūḥ 
SA_GK17_jvrtmspu-202	durdāntānāṃ damanavidhaye kvāpi kāruṇyavegāt dhatse mūrtiṃ caraṇaśikhayā khyātavikrānta yasyāḥ /	durdāntānām damana vidhaye kvāpi kāruṇya vegāt dhatse mūrtim caraṇa śikhayā khyāta vikrānta yasyāḥ 
SA_GK17_jvrtmspu-203	trailokīyaṃ śrutarasabhidākrandanādaikavṛttir mandākrantā vrajati vilayaṃ nātha na svāsthyam āśu // JVms_101 //	trailokīyam śruta rasa bhidā ākranda nāda eka vṛttiḥ manda ākrantā vrajati vilayam nātha na svāsthyam āśu 
SA_GK17_jvrtmspu-204	śobhāsaṃpattiḥ śirasi guruṇaikena saivopajātā yā syāt kalpadroḥ śubhaphalanibhaṃ bibhrato bhadrakumbham /	śobhā saṃpattiḥ śirasi guruṇā ekena sā evā upajātā yā syāt kalpadroḥ śubha phala nibham bibhrataḥ bhadra kumbham 
SA_GK17_jvrtmspu-205	[vyā]khyānapreṅkhatkarakararuhodbhāsinī bhāti bhartur dorvallī ceyaṃ kusumitalatā vellitevānilena // JVms_102 //	vyākhyāna preṅkhat kara kararuha udbhāsinī bhāti bhartuḥ dos vallī ca iyam kusumita latā vellitā iva anilena 
SA_GK17_jvrtmspu-206	vṛttam etad aśeṣabuddhakulākalankakalānidher āhitaṃ hṛdi cen mahājaḍahārahāritavān asi /	vṛttam etat aśeṣa buddha kula ākalanka kalā nidheḥ āhitam hṛdi ced asi 
SA_GK17_jvrtmspu-207	jihvayā praṇayīti ced ghanasārasāramadena kiṃ karṇapūram akāri cet [khalu] khaṇḍitaṃ maṇikuṇḍalam // JVms_103 //	jihvayā praṇayi iti ced ghanasāra sāra madena kim karṇapūram akāri ced khalu khaṇḍitam maṇi kuṇḍalam 
SA_GK17_jvrtmspu-208	upacitapuṇyasaṃcaya śacīkaratalasukhadaiḥ paricaraṇair atṛptigam iva svam asamamahima[n] /	upacita puṇya saṃcaya śacīkara tala sukha daiḥ paricaraṇaiḥ a tṛpti gam iva svam asama mahiman 
SA_GK17_jvrtmspu-209	maṇimayapādapīṭhaphalakaṃ sphuṭayati bhavataḥ kalitatamālapattram alikān namati śatadhṛtau // JVms_104 //	maṇi maya pāda pīṭha phalakam sphuṭayati bhavataḥ kalita tamāla pattram alikāt namati śatadhṛtau 
SA_GK17_jvrtmspu-210	parārthe sthāsnūnām atidhṛtimatām īśa viśvānukampā-mukhonmīlannānārasarasapad ākarṇayāvedayāmi /	para arthe sthāsnūnām ati dhṛtimatām īśa viśva anukampā mukha unmīlat nānā rasa rasa pad ākarṇaya āvedayāmi 
SA_GK17_jvrtmspu-211	daśāṃ tām ādhehi kṣaṇam api guro pāvanīṃ pāvanānāṃ samantadhvāntāni praharasi yayā me 'ghavisphūrjitām // JVms_105 //	daśām tām ādhehi kṣaṇam api guro pāvanīm pāvanānām samanta dhvāntāni praharasi yayā me ghavi sphūrjitām 
SA_GK17_jvrtmspu-212	pāyād vo varabuddhavaṃśajaladher vṛddhau sudhādīdhitir mañjuśrīḥ paribhūtamanmathakathaḥ prajñāṅganāsaṃgame /	pāyāt vaḥ vara buddha vaṃśa jaladheḥ vṛddhau sudhā dīdhitiḥ mañjuśrīḥ paribhūta manmatha kathaḥ prajñā aṅganā saṃgame 
SA_GK17_jvrtmspu-213	bhīmabhrāntivibhāvarīparibhave bibhrad yatiṃ bhāsvato viśvakleśakuraṅgasaṅgaravidhau śārdūlavikrīḍitam // JVms_106 //	bhīma bhrānti vibhāvarī paribhave bibhrat yatim bhāsvataḥ viśva kleśa kuraṅga saṅgara vidhau śārdūla vikrīḍitam 
SA_GK17_jvrtmspu-214	antastrāsāṅkurābhotpalitatanuruhais trailokyavijayā-vasthāṃ te vīkṣya bhagnaṃ suramunivisarair ugragrahanudaḥ /	antar trāsa aṅkura ābha utpalita tanuruhaiḥ trailokya vijaya avasthām te vīkṣya bhagnam sura muni visaraiḥ ugra graha nudaḥ 
SA_GK17_jvrtmspu-215	kāruṇyād udyatasyāpy amalataraśarajjyotsnāparikarād indor bimbād anarghasmitavasuvadanāśeṣapriyakṛtau // JVms_107 //	kāruṇyāt udyatasya api amalatara śarad jyotsnā parikarāt indoḥ bimbāt anargha smita vasu vadana aśeṣa priya kṛtau 
SA_GK17_jvrtmspu-216	bhayabhagnair atidūrato virahiṇāṃ pattraiḥ śrayāyāyatām amarāṇāṃ gurubhaktinirbharamanovyaktau sahāyopamam /	bhaya bhagnaiḥ ati dūratas virahiṇām pattraiḥ śrayāya āyatām amarāṇām guru bhakti nirbhara manaḥ vyaktau sahāya upamam 
SA_GK17_jvrtmspu-217	gaganāmeyarayaṃ yugāntajaladadhvānādhikakṣveditaṃ paritaḥ khaṇḍitamāram astu jagatas tvatsiṃhavikrīḍitam // JVms_108 //	gagana ameya rayam yugānta jalada dhvāna adhika kṣveditam paritas khaṇḍita māram astu jagataḥ tvad siṃha vikrīḍitam 
SA_GK17_jvrtmspu-218	vyāptaviśvayā śarannabhastalātiśuddhayā dhiyādhiyāta-duḥsahārtiviklavāprameyasattvadhātvadhīnasatkṛpāḍhya /	vyāpta viśvayā śarad nabhastala ati śuddhayā dhiyā adhiyāta duḥsaha ārti viklava aprameya sattvadhātu adhīna sat kṛpā āḍhya 
SA_GK17_jvrtmspu-219	saṃsṛtau ca nirvṛtau ca śaśvadapratiṣṭhavādināṃ variṣṭha vṛttam īdṛśaṃ tu nāmato 'pi nāparasya siddhim abhyupeti // JVms_109 //	saṃsṛtau ca nirvṛtau ca śaśvat apratiṣṭha vādinām variṣṭha vṛttam īdṛśam tu nāmatas na aparasya siddhim abhyupeti 
SA_GK17_jvrtmspu-220	tīvratāpavidrutāyasacchaṭāsadṛkkaṭākṣasaṃyamakṣaṇā-dhīnaviśvasaṃcayaiś caturdigīśvaraiḥ prakṛtyudañcitātmabhiḥ /	tīvra tāpa vidruta āyasa chaṭā sadṛś kaṭākṣa saṃyama kṣaṇa adhīna viśva saṃcayaiḥ catur diś īśvaraiḥ prakṛti udañcita ātmabhiḥ 
SA_GK17_jvrtmspu-221	sphāravibhramaprapañcapañcapañcabāṇajiṣṇubhir daśātmanā sundarījanena cātanoṣi kām api prakāmavismayāṃ śriyam // JVms_110 //	sphāra vibhrama prapañca pañca pañcabāṇa jiṣṇubhiḥ daśa ātmanā sundarī janena ca ātanoṣi kām api prakāma vismayām śriyam 
SA_GK17_jvrtmspu-222	utkīrṇonnidrakundaprakaram iva dṛśāṃ cārubhaṅgais tribhāgaiḥ svedasrastāṅgarāgasnapitam iva muhuḥ kāntakānticchaṭābhiḥ /	utkīrṇa unnidra kunda prakaram iva dṛśām cāru bhaṅgaiḥ tri bhāgaiḥ sveda srasta aṅgarāga snapitam iva muhur kānta kānti chaṭābhiḥ 
SA_GK17_jvrtmspu-223	vyāptaṃ vyoma tvadarcārucibhir abhihatāvidya vidyādharībhiḥ saurabhyākṛṣṭahṛṣṭakvaṇadalipaṭalollāsitasragdharābhiḥ // JVms_111 //	vyāptam vyoma tvad arcā rucibhiḥ abhihata avidya vidyādharībhiḥ saurabhya ākṛṣṭa hṛṣṭa kvaṇat ali paṭala ullāsita sraj dharābhiḥ 
SA_GK17_jvrtmspu-224	ākṛtijanmavṛttavibhavakramātiśayasaṃpadaḥ sukham iyād īśa digantagītam amalaṃ yaśaś ca śaradindusundarataram /	ākṛti janma vṛtta vibhava krama atiśaya saṃpadaḥ sukham iyāt īśa diganta gītam amalam yaśaḥ ca śarad indu sundarataram 
SA_GK17_jvrtmspu-225	gāyati yas tavāhvayamayaṃ sadaiva bhagavan bhavādhvagajano nūnam agamyagaurava girāṃ guro guṇasamudra madrakam idam // JVms_112 //	gāyati yaḥ tava āhvaya mayam sadā eva bhagavan bhava adhvaga janaḥ nūnam agamya gaurava girām guro guṇa samudra madrakam idam 
SA_GK17_jvrtmspu-226	madhvāsārasnātodbhrāntaprabalamadamukkharamadhukaranikaraṃ prīter ekaṃ līlāvāsaṃ viditabalam api munihṛdayavikṛtaḥ /	madhvāsāra snāta udbhrānta prabala mada mukkhara madhukara nikaram prīteḥ ekam līlā vāsam vidita balam api muni hṛdaya vikṛtaḥ 
SA_GK17_jvrtmspu-227	vāgīśāna tvayy ekāntaṃ vasuviṣayaviratisamupacitabaliḥ saṃbhogaśrīmattākrīḍaṃ varada divi niyatam anubhavati // JVms_113 //	vāgīśāna tvayi ekāntam vasu viṣaya virati samupacita baliḥ saṃbhoga śrīmat tā krīḍam vara da divi niyatam anubhavati 
SA_GK17_jvrtmspu-228	madagurugaṇḍagarjitajitonnatāmbudagajendravṛndamalinaṃ niśitasamastaśastrakiraṇaprabhāmbarapinaddhapattinivaham /	mada guru gaṇḍa garjita jita unnata ambuda gaja indra vṛnda malinam niśita samasta śastra kiraṇa prabhā ambara pinaddha patti nivaham 
SA_GK17_jvrtmspu-229	pravararathādhirūḍhasubhaṭaṃ balaṃ balanidhe tvadekaśaraṇaṃ śrayati naraṃ manoharayatipraveśavaśagottamāśvalalitam // JVms_114 //	pravara ratha adhirūḍha su bhaṭam balam balanidhe tvad eka śaraṇam śrayati naram manohara yati praveśa vaśaga uttama aśva lalitam 
SA_GK17_jvrtmspu-230	prītinivāsaṃ kṛtibhuvi viditodāravarapradavarivasanaṃ tvāṃ yaḥ smaratīśa pratihatavimatiḥ saṃtatam antimapadam uditeṣu /	prīti nivāsam kṛti bhuvi vidita udāra vara prada varivasanam tvām yaḥ smarati īśa pratihata vimatiḥ saṃtatam antima padam uditeṣu 
SA_GK17_jvrtmspu-231	yauvanalīlāsacivasamudayatpañcamakasvarayatiramaṇīyā syād iha tanvī himakaravadanā tadvaśagā saha narapatilakṣmyā // JVms_115 //	yauvana līlā saciva samudayat pañcamaka svara yati ramaṇīyā syāt iha tanvī himakara vadanā tad vaśa gā saha narapati lakṣmyā 
SA_GK17_jvrtmspu-232	viśvahitaikāsaṅgasahāntaḥkaraṇakaraṇa vasupadam iva paramāṃ yo 'dhipa gṛhṇātīha tavākhyāṃ tam abhi kṛtivasatir api bhuvi sarasī /	viśva hita eka āsaṅga saha antaḥkaraṇa karaṇa vasu padam iva paramām yaḥ dhipa gṛhṇāti iha tava ākhyām tam abhi kṛti vasatiḥ api bhuvi sarasī 
SA_GK17_jvrtmspu-233	sidhyati majjaddiggajagaṇḍacyutamadaparimalasurabhitasarit sārasahaṃsakrauñcapadāṅkotkanakakamalavanaraṇadalipaṭalā // JVms_116 //	sidhyati majjat diggaja gaṇḍa cyuta mada parimala surabhita sarit sārasa haṃsa krauñca pada aṅka utkanaka kamala vana raṇat ali paṭalā 
SA_GK17_jvrtmspu-234	dhvāntadhvaṃsin mārārāte hatavṛjina jinatanayabhūvibhūṣaṇam utkṛtau prauḍhonmīlallāvaṇyaśrīḥ sthitijanaka giri bhavabhidām udāraparākrama /	dhvānta dhvaṃsin māra arāte hata vṛjina jina tanaya bhū vibhūṣaṇam utkṛtau prauḍha unmīlat lāvaṇya śrīḥ sthiti janaka giri bhava bhidām udāra parākrama 
SA_GK17_jvrtmspu-235	tvayy ārabdho vandhyārādho vidhurayati varada sudhiyāṃ virājatayā sphuran bhogāsakto 'pīha svairaṃ viṣamatamaviṣayatanubhṛdbhujaṅgavijṛmbhi  #	tvayi ārabdhaḥ vandhyā ārādhaḥ vidhurayati vara da sudhiyām virāja tayā sphuran bhoga āsaktaḥ pi iha svairam viṣamatama viṣaya tanubhṛt bhujaṅga vijṛmbhi 
SA_GK17_jvrtmspu-236	tam // JVms_117 //	tam 
SA_GK17_jvrtmspu-237	tanvat susphuṭam aviratam amitam amṛtarasakaṇam iva parito 'ṅgeṣu pratyālocanasamudayi navarasarasapadam asadṛśam atulaśrīkam /	tanvat su sphuṭam aviratam amitam amṛta rasa kaṇam iva paritas ṅgeṣu pratyālocana samudayi nava rasa rasa padam asadṛśam atula śrīkam 
SA_GK17_jvrtmspu-238	yat kṛcchrair api na sulabham aparavividhasukṛtavidhibhir abhiyuktātmā tvatsevātaruphalam iha samanubhavati tad akhilavipadapavāhākhyam //	yat kṛcchraiḥ api na sulabham apara vividha sukṛta vidhibhiḥ abhiyukta ātmā tvad sevā taru phalam iha samanubhavati tat akhila vipad apavāha ākhyam 
SA_GK17_jvrtmspu-239	capalacaraṇapīḍitāgādhipopetapātālatālūcchaladvyālapalastutaṃ jayati jayati cārukāruṇyakelisphuratpadmanarteśvarākāralīlāyitam /	capala caraṇa pīḍita aga adhipa upeta pātāla tālu ucchalat vyāla pala stutam jayati jayati cāru kāruṇya keli sphurat padma narta īśvara ākāra līlāyitam 
SA_GK17_jvrtmspu-240	anibhṛtabhujadaṇḍaṣaṇḍapracaṇḍānilollāsitaḥ śrāntiśāntiṃ tanotīva te pralayasamayaśaṅkayā yatra lokatrayīdaṇḍakaś caṇḍavṛṣṭiprayāto 'mbudaḥ	a nibhṛta bhuja daṇḍa ṣaṇḍa pracaṇḍa anila ullāsitaḥ śrānti śāntim tanoti iva te pralaya samaya śaṅkayā yatra loka trayī daṇḍakaḥ caṇḍa vṛṣṭi prayātaḥ mbudaḥ 
SA_GK17_jvrtmspu-241	pratipadam iha jātaśuddheḥ samādhes trayasyākṣarasyābhisaṃvardhanād antyarūpaspṛśaḥ samadhigamavaśāj jayaty āryavaryaiḥ prabhūtapramodaiḥ pragītaḥ  #	pratipadam iha jāta śuddheḥ samādheḥ trayasya akṣarasya abhisaṃvardhanāt antya rūpa spṛśaḥ samadhigama vaśāt jayati ārya varyaiḥ prabhūta pramodaiḥ pragītaḥ  /
SA_GK17_jvrtmspu-242	prabhāprakarṣas tava /	prabhā prakarṣaḥ tava 
SA_GK17_jvrtmspu-243	varada yadanumodanāvādasārāviṇātṛptacittaiḥ surair vādyamānā na yāntiśramaṃ aparimaparamopakārottamarṇārṇavavyālajīmūtalīlākaroddāmaśaṅkhādayaḥ	vara da yat anumodanā vāda sāra āviṇā atṛpta cittaiḥ suraiḥ vādyamānāḥ na yānti śramam 
SA_GK17_jvrtmspu-244	pravikacakanakapaṅkejasaubhāgyabhāgaṅga dattenabhāvāśritebhyas tamaḥsu tribhuvanaśamavidhānāya nirvāṇanīvṛt tamālākṛtāv āttabhakte bhavārau	pravikaca kanaka paṅkeja saubhāgya bhāgaṅga tamaḥsu tribhuvana śama vidhānāya nirvāṇa nīvṛt tamālā kṛtau ātta bhakte bhavārau 
SA_GK17_jvrtmspu-245	daśabalatanayavargāgrimeṇa tvayā nātha nirmāthiduḥkhāpahena stutena pracita iti śubharāśir mahān yas tataḥ stāj janaughe samṛddhiḥ samagre  #	daśabala tanaya varga agrimeṇa tvayā nātha nirmāthi duḥkha apahena stutena pracitaḥ iti śubha rāśiḥ mahān yaḥ tatas stād jana oghe samṛddhiḥ samagre  /
SA_GK17_jvrtmspu-246	'pi saiva // JVms_121 //	pi sā eva 
SA_GK17_jvrtmspu-247	aham api tava pādapadmābhisaṃrādhanādhīnadhīsaṃniruddhāntaradhvāntajātaḥ samadhigatasamastavastūtkaravyāpinaisargikasvapnamāyāmayādvaitatattvaḥ	aham api tava pāda padma abhisaṃrādhana adhīn adhī saṃniruddha antara dhvānta jātaḥ samadhigata samasta vastu utkara vyāpi naisargika svapna māyā maya advaita tattvaḥ 
SA_GK17_jvrtmspu-248	akaruṇakaruṇābalāvāryavīryodayārabdhanānāvidhavyāpṛtivyastamāras trijagati paramopakāraikakṛtyapravṛttaś careyaṃ jano yāvad eko 'py amuktaḥ	akaruṇa karuṇā bala avārya vīrya udaya ārabdha nānāvidha vyāpṛti vyasta māraḥ trijagati parama upakāra eka kṛtya pravṛttaḥ careyam janaḥ yāvat ekaḥ pi amuktaḥ 
SA_GK17_jvrtmspu-249	sphāraphullasthalāmbhojanirbhāsabhṛṭpādapīṭhāntaviśrāntakāntāmaravyāladaityendracūlopalārciścayo	                                                    
SA_GK17_jvrtmspu-250	duḥsahoddāmaduḥkhānalagrastaparyastaśaktitrilokīviśokīkriyānirvirāmaśramāścaryacaryānidhiḥ /	                                                  
SA_GK17_jvrtmspu-251	śuddhasaṃbuddhavaṃśāvataṃsaprakāśasphuratkīrtikirṇāntarālaprasāraḥ kumāro jayaty	śuddha saṃbuddha vaṃśa avataṃsa prakāśa sphurat kīrti kirṇa antarāla prasāraḥ kumāraḥ jayati 
SA_GK17_jvrtmspu-252	eṣa vāgīśvaraḥ sarvadurvāramārapravīradhvajinyuddhavadhvaṃsabaddhābhirāmā samaprauḍhinirvyūḍhagāḍhapratāpodayaḥ // JVms_123 //	eṣa vāgīśvaraḥ sarva durvāra māra pravīra dhvajin yuddhava dhvaṃsa baddha abhirāmā sama prauḍhi nirvyūḍha gāḍha pratāpa udayaḥ 
SA_GK17_jvrtmspu-253	prauḍhavaravajravanitāṅgaparirambhavilasatpulakajālakajagajjayatanutraṃ sāndrasavasāsramadhupānamadamuktavikaṭāṭṭahasitatrasadaśeṣasuradaityam	prauḍha vara vajra vanitā aṅga parirambha vilasat pulaka jālaka jagat jaya tanutram sāndra sa vasā asra madhu pāna mada mukta vikaṭa aṭṭahasita trasat aśeṣa sura daityam 
SA_GK17_jvrtmspu-254	gāḍhavinigūḍhadayavismayamayāpratimaraudratanum advayamahārṇavanimagnaṃ śuddhaguṇadhāma karuṇābalam udāranavanāṭyarasavallalitavṛttam abhivande	gāḍha vinigūḍha daya vismaya maya a pratima raudra tanum advaya mahā arṇava nimagnam śuddha guṇa dhāma karuṇā balam udāra nava nāṭya rasavat lalita vṛttam abhivande 
SA_GK17_jvrtmspu-255	iti duṣkaraprabhedavṛtta)	iti 
SA_GK17_jvrtmspu-256	mālāstutivivṛtau samavṛttāni // //	mālā stuti vivṛtau samavṛttāni 
SA_GK17_jvrtmspu-257	idam ardham abālaśaśiprabhaṃ bālaraviprabham ādadhad ardham /	idam ardham abāla śaśi prabham bāla ravi prabham ādadhat ardham 
SA_GK17_jvrtmspu-258	karuṇāvaśavarti bhavadvapuḥ kasya mano na karoty upacitram // JVms_125 //	karuṇā vaśa varti bhavat vapuḥ kasya manaḥ na karoti upacitram 
SA_GK17_jvrtmspu-259	tattvasudhārasatṛptiviśeṣāt sakalasamīhitasiddhivaśād vā /	                  
SA_GK17_jvrtmspu-260	tvaccaraṇānubhuvā bhavitavyaṃ bhavamathanaśruta na drutam adhyā // JVms_126 //	tvad caraṇa anubhuvā bhavitavyam bhava mathana śruta na drutam 
SA_GK17_jvrtmspu-261	kim uśanti budhā adhikaṃ vibho yadi janīya tadīyatanur bhavet /	kim uśanti budhāḥ adhikam vibho yadi tadīya tanuḥ bhavet 
SA_GK17_jvrtmspu-262	tava dṛṣṭisudhārasadhārayā sphuritahārarucā hariṇaplutā // JVms_127 //	tava dṛṣṭi sudhā rasa dhārayā sphurita hāra rucā hariṇa plutā 
SA_GK17_jvrtmspu-263	iyam urukaruṇārasā mukhaśrīḥ samadhigatā nijadhīśriyo rasena /	iyam uru karuṇā rasā mukha śrīḥ samadhigatā nija dhī śriyaḥ rasena 
SA_GK17_jvrtmspu-264	sphuradadharadalābhihārihemā-mbujakalikeva vibhāti puṣpitāgrā // JVms_128 //	sphurat adhara dala abhihāri hema ambuja kalikā iva vibhāti puṣpita agrā 
SA_GK17_jvrtmspu-265	mukham idam aparaṃ tavotpala-prakararucām iva bhāti saṃcayaḥ /	mukham idam aparam tava utpala prakara rucām iva bhāti saṃcayaḥ 
SA_GK17_jvrtmspu-266	samuditam iva kairavaśriyā harati mano 'paravaktram iva // JVms_129 //	samuditam iva kairava śriyā harati mano para vaktram iva 
SA_GK17_jvrtmspu-267	idam ardhasamaṃ samīkṣyate te bata vṛttaṃ jayino jagattrayasya /	idam ardha samam samīkṣyate te bata vṛttam jayinaḥ jagattrayasya 
SA_GK17_jvrtmspu-268	kva cid arthavidhau vidhūtaviśvā śiśulīlā lalitāpi yat taveyam // JVms_130 //	kva cit artha vidhau vidhūta viśvā śiśu līlā lalitā api yat tava iyam 
SA_GK17_jvrtmspu-269	padam ekam avekṣya te kṣaṇaṃ prasabhākrānta jagattrayīśikham /	padam ekam avekṣya te kṣaṇam prasabha ākrānta jagat trayī śikham 
SA_GK17_jvrtmspu-270	katham astu na viśvabhāratī nijadāsīva tava priyaṃvadā // JVms_131 //	katham astu na viśva bhāratī nija dāsī iva tava priyaṃvadā 
SA_GK17_jvrtmspu-271	svarasopanatāṃ śamaśayyāṃ kiṃ nu vidhūya dhiyo 'py atidurgaiḥ /	sva rasa upanatām śama śayyām kim nu vidhūya dhiyaḥ pi ati durgaiḥ 
SA_GK17_jvrtmspu-272	aticitracaritraśatais te vegavatī karuṇā yadi na syāt // JVms_132 //	ati citra caritra śataiḥ te vegavatī karuṇā yadi na syāt 
SA_GK17_jvrtmspu-273	sarvātiśayasya dhāma dhāmnaḥ sarvāṅgīṇasulakṣyalakṣaṇaśrīḥ /	sarva atiśayasya dhāma dhāmnaḥ 
SA_GK17_jvrtmspu-274	lokasya gatāpi hi smṛtiṃ te bhadraṃ bhadravirāṭ tanus tanoti // JVms_133 //	lokasya gatā api hi smṛtim te bhadram bhadra virāj tanuḥ tanoti 
SA_GK17_jvrtmspu-275	paritaḥ sphuradbhir abhirāmair aṃśumayaiḥ parārthaparamārthaiḥ /	paritas sphuradbhiḥ abhirāmaiḥ aṃśu mayaiḥ parārtha parama arthaiḥ 
SA_GK17_jvrtmspu-276	pavipadmakhaḍgamaṇicakraiḥ ketumatī vibhāti tava mūrtiḥ // JVms_134 //	pavi padma khaḍga maṇi cakraiḥ ketumatī vibhāti tava mūrtiḥ 
SA_GK17_jvrtmspu-277	caittamātrabhāvabhāji bhāvyate kva parā parārthasaṃpad īdṛśī dayāyām /	caitta mātra bhāva bhāji bhāvyate kva parā para artha saṃpad īdṛśī dayāyām 
SA_GK17_jvrtmspu-278	seyam etadākṛticchalād ato 'va-yavadhvaner matupstriyā samābhidhānā // JVms_135 //	sā iyam etad ākṛti chalāt atas vayava dhvaneḥ matup striyā sama abhidhānā 
SA_GK17_jvrtmspu-279	udayadaruṇakiraṇanikaraparikara-kanakamayavimalahimakarajayanī /	udayat aruṇa kiraṇa nikara parikara kanaka maya vimala himakara jayanī 
SA_GK17_jvrtmspu-280	jayati nikhilajagadabhiratikṛtipaṭur atibhava tava tanur iyam atirucirā // JVms_136 //	jayati nikhila jagat abhirati kṛti paṭuḥ atibhava tava tanuḥ iyam ati rucirā 
SA_GK17_jvrtmspu-281	tribhuvanaduradhigamacaraṇaparicaraṇaguruvibhavabhagavadasitasugata-pratikṛtisacivavimalamaṇinicayakhacitasuparighaṭanaguṇavasatiḥ /	tribhuvana duradhigama caraṇa paricaraṇa guru vibhava bhagavat asita sugata pratikṛti saciva vimala maṇi nicaya khacita su parighaṭana guṇa vasatiḥ 
SA_GK17_jvrtmspu-282	jinanayagadanaravalayalavasamanukṛtirasikanibhasurabhisurasumanaḥ-parimalamiladalikulakaṇitanidhir adhigamajalada jayati tava śikhā // JVms_137	jina naya gada nara valaya lava samanukṛti rasika nibha surabhi sura sumanaḥ parimala milat ali kula kaṇita nidhiḥ adhigama jalada jayati tava śikhā  /
SA_GK17_jvrtmspu-283	samudayadiśi samupanataruciṣu vividhasamudayakaraṇam abhidadhatī praśamasukharasarasikamatiṣu nirupamaśamasukhapathakathanapṛthuniratiḥ /	samudaya diśi samupanata ruciṣu vividha samudaya karaṇam abhidadhatī praśama sukha rasa rasika matiṣu nirupama śama sukha patha kathana pṛthu niratiḥ 
SA_GK17_jvrtmspu-284	aparimitasukṛtaphalam adhipa tava jayati sakalajinanayanayanagīr ṛjumatiṣu niyatam ṛjur amṛtakuṭa kuṭilamatiṣu niratiśayakuṭilapadā // JVms_138	aparimita sukṛta phalam adhipa tava jayati sakala jina naya nayana gīḥ ṛju matiṣu niyatam ṛjuḥ amṛta kuṭa kuṭila matiṣu niratiśaya kuṭila padā 
SA_GK17_jvrtmspu-285	ākhyānikeyaṃ bhavato guṇānām iti stuvaṃs tvām abhimanyate yaḥ /	ākhyānikā iyam bhavataḥ guṇānām iti stuvan tvām abhimanyate yaḥ 
SA_GK17_jvrtmspu-286	nūṇaṃ sa gaṇḍūṣajalopayogān mayā nipīto 'mbudhir ity aveti // JVms_139 //	nūṇam sa gaṇḍūṣa jala upayogāt mayā nipītaḥ mbudhiḥ iti aveti 
SA_GK17_jvrtmspu-287	api tv aśeṣasmaravairiṇām apy ākhyeyatākhyātim anāśriteṣu /	api tu aśeṣa smara vairiṇām api ākhyeya tā khyātim anāśriteṣu 
SA_GK17_jvrtmspu-288	guṇeṣu te nātha vṛthābhimānasya-ākhyānikāsau viparītapūrvā // JVms_140 //	guṇeṣu te nātha vṛthā abhimānasya ākhyānikā asau viparīta pūrvā 
SA_GK17_jvrtmspu-289	// iti duṣkaraprabhedavṛttamālāvivṛtan ardhasamavṛttāni //	iti ardha sama vṛttāni 
SA_GK17_jvrtmspu-290	aṣṭābhir akṣaraiḥ pādo 'soḍhas tadgāḍhamajjanād anuvṛddhaiḥ /	aṣṭābhiḥ akṣaraiḥ soḍhaḥ tad gāḍha majjanāt anuvṛddhaiḥ 
SA_GK17_jvrtmspu-291	guṇasāgara sāgarair apūritāṅgurīgarto viṣamaṃ daśāntare dayā padacaturūrdhvaṃ nayati bhāvam // JVms_141 //	guṇa sāgara sāgaraiḥ a pūrita aṅgurī gartaḥ viṣamam daśā antare dayā pada catuḥ ūrdhvam nayati bhāvam 
SA_GK17_jvrtmspu-292	iti nigaditajātau kṛtaviṣamacaraṇaracanāyām /	iti nigadita jātau kṛta viṣama caraṇa racanāyām 
SA_GK17_jvrtmspu-293	laghuguruniyatibhṛti bhayam ayati ko na bhavasi na yadi niyatam abhividhivacanam anu pīḍaḥ // JVms_142 //	laghu guru niyati bhṛti bhayam ayati kaḥ na bhavasi na yadi niyatam abhividhi vacanam anu pīḍaḥ 
SA_GK17_jvrtmspu-294	suciranihitahitamatikandāṅ-kura iva tava bhāti /	su cira nihita hitamati kanda aṅkuraḥ iva tava bhāti 
SA_GK17_jvrtmspu-295	viṣamajanadamanaghaṭitavikaṭamūrtes tripuraharamukuṭamaṇisadṛśadaśanakalikeyam // JVms_143 //	viṣama jana damana ghaṭita vikaṭa mūrteḥ tripura hara mukuṭa maṇi sadṛśa daśana kalikā iyam 
SA_GK17_jvrtmspu-296	prasaradurudahanaghanaghora-cchaṭam iva gaganatalam anavadhi dadhānā /	prasara duru dahana ghana ghora chaṭam iva gagana talam anavadhi dadhānā 
SA_GK17_jvrtmspu-297	prasabham abhimukhaṃ te praśamayati śamanam api nayanavalanalavalīlā // JVms_144 //	prasabham abhimukham te praśamayati śamanam api nayana valana lava līlā 
SA_GK17_jvrtmspu-298	mṛdujanam anu punar iyam eva praśamitasakalakaṭukaluṣaviṣarāśiḥ /	mṛdu janam anu punar iyam eva praśamita sakala kaṭu kaluṣa viṣa rāśiḥ 
SA_GK17_jvrtmspu-299	pratimuhur abhinavam atulasukhanidhim upanayantī niyatam amṛtadhāra // JVms_145 //	pratimuhur abhinavam atula sukha nidhim upanayantī niyatam amṛta dhāra 
SA_GK17_jvrtmspu-300	padacaturūrdhvaprabhedāḥ // //	pada catur ūrdhva prabhedāḥ 
SA_GK17_jvrtmspu-301	taḍitojjvalaṃ jaladarāśim aniśam udabhārabandhuram /	taḍitā ujjvalam jalada rāśim aniśam uda bhāra bandhuram 
SA_GK17_jvrtmspu-302	ghoraghanarasitam īśa tanuḥ kṛpayā kuto 'pi jayatīyam udgatā // JVms_146 //	ghora ghana rasitam īśa tanuḥ kṛpayā kutas jayati iyam udgatā 
SA_GK17_jvrtmspu-303	ata eva duṣkaratarāṇi vilasitaśatāni tanvataḥ /	atas eva duṣkaratarāṇi vilasita śatāni tanvataḥ 
SA_GK17_jvrtmspu-304	hlādayaty akhilalokam idaṃ paṭukīrtisaurabhakam adbhutaṃ tava // JVms_147 //	hlādayati akhila lokam idam paṭu kīrti saurabhakam adbhutam tava 
SA_GK17_jvrtmspu-305	bhṛkuṭīkaṭākṣadaśaneṣu kim api vikṛtāni bibhrataḥ /	bhṛkuṭī kaṭākṣa daśaneṣu kim api vikṛtāni bibhrataḥ 
SA_GK17_jvrtmspu-306	damayati tava bhuvanāni vapur lalitaṃ ca kiṃ tu vikaṭaṃ yad īdṛśam // JVms_148 //	damayati tava bhuvanāni vapuḥ lalitam ca kim tu vikaṭam yat īdṛśam 
SA_GK17_jvrtmspu-307	// udgatābhedāḥ // //	       
SA_GK17_jvrtmspu-308	prāgbhārātiśaye 'pi tādṛśe 'dbhutabhīme bhuvanāhitahataye samaṃ samantāt /	prāgbhāra atiśaye pi tādṛśe dbhuta bhīme bhuvana āhita hataye samam samantāt 
SA_GK17_jvrtmspu-309	marud anatiśayarayaḥ pracupitam api tava na sameti salīlam // JVms_149 //	marut anatiśaya rayaḥ pracupitam api tava na sameti sa līlam 
SA_GK17_jvrtmspu-310	kiṃ bhūyo bhagavan bhavantam aśrayam āptaḥ sthitabhāram atulam ārṣabhaṃ dadhānam /	kim bhūyas bhagavan bhavantam aśrayam āptaḥ sthita bhāram atulam ārṣabham dadhānam 
SA_GK17_jvrtmspu-311	tac chuddhavirāḍviśeṣaṇam hy aparaviṣamaśirasi padaṃ vinidhatte // JVms_150 //	tat śuddha virāj viśeṣaṇam hi apara viṣama śirasi padam vinidhatte 
SA_GK17_jvrtmspu-312	ārādhyeti bhavantam āśrayaikasamṛddhyā kuśalaṃ yad amalam asti vardhamānam /	ārādhya iti bhavantam āśraya eka samṛddhyā kuśalam yat amalam asti vardhamānam 
SA_GK17_jvrtmspu-313	tat idam akhilam udañcatu bhuvanam urupadaṃ tvadabhimatam ativividhavṛttaviśeṣaiḥ // JVms_151 //	tat idam akhilam udañcatu bhuvanam uru padam tvad abhimatam ati vividha vṛtta viśeṣaiḥ 
SA_GK17_jvrtmspu-314	api ca pracayena bhūyasā kuśalasyāsya nikamanirmalasya /	api ca pracayena bhūyasā kuśalasya asya nikama nirmalasya 
SA_GK17_jvrtmspu-315	vigalatu sakalasya dehino bhavarajanīprabhavāndhakārarāśiḥ // JVms_152 //	vigalatu sakalasya dehinaḥ bhava rajanī prabhava andhakāra rāśiḥ 
SA_GK17_jvrtmspu-316	// sarvaviṣamāṇi //	sarva viṣamāṇi 
SA_GK17_jvrtmspu-317	kiṃ ca prauḍhaprajñāpreyasy-aliṅgenānaṅgakrīḍam /	kim ca prauḍha prajñā preyasya liṅgena anaṅga krīḍam 
SA_GK17_jvrtmspu-318	uḍupatiruciranicayamayam iva vapur anatiśayakaruṇam iha vahad anubhavatu // JVms_153 //	uḍupati rucira nicaya mayam iva vapuḥ anatiśaya karuṇam iha vahat anubhavatu 
SA_GK17_jvrtmspu-319	// ardhaviṣamam //	ardha viṣamam 
SA_GK17_jvrtmspu-320	vicitravṛttair iti varṇanena yad ācitaṃ candrakarāmalaṃ śubham /	vicitra vṛttaiḥ iti varṇanena yat ācitam candrakara amalam śubham 
SA_GK17_jvrtmspu-321	tato 'stu lokaḥ parimuktaśokaḥ sphuranmahāsaukhyaśikhāsakhīvaraḥ // JVms_154 //	tatas stu lokaḥ parimukta śokaḥ sphurat mahā saukhya śikhā sakhī varaḥ 
SA_GK17_jvrtmspu-322	// pādaviṣamam //	pāda viṣamam 
SA_GK17_jvrtmspu-323	// āryamañjughoṣasya duṣkaraprabhedā Vṛttamālāstutiḥ samāpta //	ārya mañjughoṣasya duṣkara prabhedā vṛtta mālā stutiḥ 
SA_GK17_jvrtmspu-324	// kṛtir iyaṃ mahāpaṇḍitasthaviraJñānaśrīmitrasya //	kṛtiḥ iyam mahā paṇḍita sthavira jñāna śrīmitrasya 
