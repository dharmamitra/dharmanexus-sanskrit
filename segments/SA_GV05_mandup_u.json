[
  {
    "segmentnr":"SA_GV05_mandup_u-0",
    "original":"oṃ ity etad akṣaram idaṃ sarvaṃ tasyopavyākhyānaṃ bhūtaṃ bhavad bhaviṣyad iti sarvam oṃkāra eva \/",
    "analyzed":"om iti etat akṣaram idam sarvam tasya upavyākhyānam bhūtam bhavat bhaviṣyat iti sarvam oṃkāraḥ eva "
  },
  {
    "segmentnr":"SA_GV05_mandup_u-1",
    "original":"yac cānyat trikālātītaṃ tad apy oṃkāra eva \/\/ MandUp_1 \/\/",
    "analyzed":"yat ca anyat tri kāla atītam tat api oṃkāraḥ eva "
  },
  {
    "segmentnr":"SA_GV05_mandup_u-2",
    "original":"sarvaṃ hy etad brahmāyam ātmā brahma so 'yam ātmā catuṣpāt \/\/ MandUp_2 \/\/",
    "analyzed":"sarvam hi etat brahma ayam ātmā brahma saḥ yam ātmā catuṣpād "
  },
  {
    "segmentnr":"SA_GV05_mandup_u-3",
    "original":"jāgaritasthāno bahiḥprajñaḥ saptāṅga ekonaviṃśatimukhaḥ sthūlabhug vaiśvānaraḥ prathamaḥ pādaḥ \/\/ MandUp_3 \/\/",
    "analyzed":"jāgarita sthānaḥ bahis prajñaḥ sapta aṅgaḥ ekonaviṃśati mukhaḥ sthūlabhuj vaiśvānaraḥ prathamaḥ pādaḥ "
  },
  {
    "segmentnr":"SA_GV05_mandup_u-4",
    "original":"svaprasthāno 'ntaḥprajñaḥ saptāṅga ekonaviṃśatimukhaḥ praviviktabhuktaijaso dvitīyaḥ pādaḥ \/\/ MandUp_4 \/\/",
    "analyzed":"svaprasthānaḥ ntar prajñaḥ sapta aṅgaḥ ekonaviṃśati mukhaḥ pravivikta bhuj taijasaḥ dvitīyaḥ pādaḥ "
  },
  {
    "segmentnr":"SA_GV05_mandup_u-5",
    "original":"yatra supto na kañcana kāmaṃ kāmayate na kañcana svapnaṃ paśyati tat suṣuptam \/",
    "analyzed":"yatra suptaḥ na kañcana kāmam kāmayate na kañcana svapnam paśyati tat suṣuptam "
  },
  {
    "segmentnr":"SA_GV05_mandup_u-6",
    "original":"suṣuptasthāna ekībhūtaḥ prajñānaghana evāndamayo hy ānandabhukcetomukhaḥ prājñaḥ tṛtīyaḥ pādaḥ \/\/ MandUp_5 \/\/",
    "analyzed":"suṣupta sthāne ekībhūtaḥ prajñāna ghanaḥ hi ānanda bhuj cetaḥ mukhaḥ prājñaḥ tṛtīyaḥ pādaḥ "
  },
  {
    "segmentnr":"SA_GV05_mandup_u-7",
    "original":"eṣaḥ sarveśvara eṣa sarvajña eṣo 'ntaryāmy eṣa yoniḥ sarvasya prabhavāpyayau hi bhūtānām \/\/ MandUp_6 \/\/",
    "analyzed":"eṣaḥ sarva īśvaraḥ eṣa sarvajñaḥ eṣaḥ ntaryāmī eṣa yoniḥ sarvasya prabhava apyayau hi bhūtānām "
  },
  {
    "segmentnr":"SA_GV05_mandup_u-8",
    "original":"nāntaḥprajñaṃ na bahiḥprajñaṃ nobhayataḥprajñaṃ na prajñānaghanaṃ na prajñaṃ nāprajñam \/",
    "analyzed":"na antar prajñam na bahis prajñam na ubhayatas prajñam na prajñāna ghanam na prajñam na aprajñam "
  },
  {
    "segmentnr":"SA_GV05_mandup_u-9",
    "original":"adṛṣṭam avyavahāryam agrāhyam alakṣaṇam acintyam avyapadeśyam ekātmapratyayasāraṃ prapañcopaśamaṃ śāntaṃ śivam advaitaṃ caturthaṃ manyante",
    "analyzed":"adṛṣṭam avyavahāryam agrāhyam alakṣaṇam acintyam avyapadeśyam eka ātma pratyaya sāram prapañca upaśamam śāntam śivam advaitam caturtham manyante "
  },
  {
    "segmentnr":"SA_GV05_mandup_u-10",
    "original":"sa ātmā sa vijñeyaḥ \/\/ MandUp_7 \/\/",
    "analyzed":"saḥ ātmā sa vijñeyaḥ "
  },
  {
    "segmentnr":"SA_GV05_mandup_u-11",
    "original":"so 'yam ātmādhyakṣaram oṃkāraḥ \/",
    "analyzed":"saḥ yam ātmā adhyakṣaram oṃkāraḥ "
  },
  {
    "segmentnr":"SA_GV05_mandup_u-12",
    "original":"adhimātraṃ pādā mātrā mātrāśca pādā akāra ukāro makāra iti \/\/ MandUp_8 \/\/",
    "analyzed":"adhimātram pādāḥ mātrāḥ mātrāḥ ca pādāḥ akāraḥ ukāraḥ makāraḥ iti "
  },
  {
    "segmentnr":"SA_GV05_mandup_u-13",
    "original":"jāgaritasthāno vaiśvānaraḥ akāraḥ prathamā mātrāpterādimattvād vā \/",
    "analyzed":"jāgarita sthānaḥ vaiśvānaraḥ akāraḥ prathamā mātrā āpteḥ ādimat tvāt vā "
  },
  {
    "segmentnr":"SA_GV05_mandup_u-14",
    "original":"āpnoti ha vai sarvān kāmān ādiś ca bhavati ya evaṃ veda \/\/ MandUp_9 \/\/",
    "analyzed":"āpnoti ha vai sarvān kāmān ādiḥ ca bhavati yaḥ evam veda "
  },
  {
    "segmentnr":"SA_GV05_mandup_u-15",
    "original":"svapnasthānas taijasa ukāro dvitīyā mātrotkarṣād ubhayatvād vā \/",
    "analyzed":"svapna sthānaḥ taijasaḥ ukāraḥ dvitīyā mātrā utkarṣāt ubhaya tvāt vā "
  },
  {
    "segmentnr":"SA_GV05_mandup_u-16",
    "original":"utkarṣati ha vai jñānasaṃtatiṃ \/",
    "analyzed":"utkarṣati ha vai jñāna saṃtatim "
  },
  {
    "segmentnr":"SA_GV05_mandup_u-17",
    "original":"samānaś ca bhavati \/",
    "analyzed":"samānaḥ ca bhavati "
  },
  {
    "segmentnr":"SA_GV05_mandup_u-18",
    "original":"nāsyābrahmavit kule bhavati ya evaṃ veda \/\/ MandUp_10 \/\/",
    "analyzed":"na asya a brahma vid kule bhavati yaḥ evam veda "
  },
  {
    "segmentnr":"SA_GV05_mandup_u-19",
    "original":"suṣuptasthānaḥ prājño makāraḥ tṛtīyā mātrā miter apīter vā \/",
    "analyzed":"suṣupta sthānaḥ prājñaḥ makāraḥ tṛtīyā mātrā miteḥ apīteḥ vā "
  },
  {
    "segmentnr":"SA_GV05_mandup_u-20",
    "original":"minoti ha vā idaṃ sarvam apītiś ca bhavati ya evaṃ veda \/\/ MandUp_11 \/\/",
    "analyzed":"minoti ha vai idam sarvam apītiḥ ca bhavati yaḥ evam veda "
  },
  {
    "segmentnr":"SA_GV05_mandup_u-21",
    "original":"amātraś caturtho 'vyavahāryaḥ prapañcopaśamaḥ śivo 'dvaitaḥ \/",
    "analyzed":"amātraḥ caturthaḥ vyavahāryaḥ prapañca upaśamaḥ śivaḥ dvaitaḥ "
  },
  {
    "segmentnr":"SA_GV05_mandup_u-22",
    "original":"evam oṃkāra ātmaiva \/",
    "analyzed":"evam oṃkāraḥ ātmā eva "
  },
  {
    "segmentnr":"SA_GV05_mandup_u-23",
    "original":"saṃviśaty ātmanātmānaṃ ya evaṃ veda \/\/ MandUp_12 \/\/",
    "analyzed":"saṃviśati ātmanā ātmānam yaḥ evam veda "
  }
]