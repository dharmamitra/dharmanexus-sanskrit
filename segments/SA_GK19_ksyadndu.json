[
  {
    "segmentnr":"SA_GK19_ksyadndu:0",
    "original":"mahākaviśrīkālidāsakṛtaṃ śyāmalādaṇḍakam \/",
    "analyzed":"              ",
    "folio":1
  },
  {
    "segmentnr":"SA_GK19_ksyadndu:1",
    "original":"māṇikyavīṇāmupalāpayantīṃ madālasāṃ mañjulavāgvilāsām \/",
    "analyzed":"māṇikya vīṇām upalāpayantīm mada alasām mañjula vāc vilāsām ",
    "folio":1
  },
  {
    "segmentnr":"SA_GK19_ksyadndu:2",
    "original":"māhendranīlopalakomalāṅgīṃ mātaṅgakanyāṃ satataṃ smarāmi \/\/",
    "analyzed":"māhendra nīla upala komala aṅgīm mātaṅga kanyām satatam smarāmi ",
    "folio":1
  },
  {
    "segmentnr":"SA_GK19_ksyadndu:3",
    "original":"jaya mātaṅgatanaye jaya nīlotpaladyute \/",
    "analyzed":"jaya mātaṅga tanaye jaya nīlotpala dyute ",
    "folio":1
  },
  {
    "segmentnr":"SA_GK19_ksyadndu:4",
    "original":"jaya saṃgītarasike jaya līlāśukapriye \/\/",
    "analyzed":"jaya saṃgīta rasike jaya līlā śuka priye ",
    "folio":1
  },
  {
    "segmentnr":"SA_GK19_ksyadndu:5",
    "original":"jaya janani sudhāsamudrāntarudyanmaṇidvīpasaṃrūḍhabilvāṭavīmadhyakalpadrumākalpakādambakāntāravāsapriye kṛttivāsaḥpriye sarvalokapriye \/",
    "analyzed":"jaya janani sudhā samudra antar udyat maṇi dvīpa saṃrūḍha bilva aṭavī madhya kalpadruma ākalpa kādamba kāntāra vāsa priye kṛtti vāsaḥ priye sarva loka priye ",
    "folio":1
  },
  {
    "segmentnr":"SA_GK19_ksyadndu:6",
    "original":"sādarārabdhasaṃgītasaṃbhāvanāsaṃbhramālolanīpasragābaddhacūlīsanāthatrike sānumatputrike \/",
    "analyzed":"sa ādara ārabdha saṃgīta saṃbhāvanā saṃbhrama ālola nīpa sraj ābaddha cūlī sanātha trike sānumat putrike ",
    "folio":1
  },
  {
    "segmentnr":"SA_GK19_ksyadndu:7",
    "original":"śekharībhūtapītāṃśurekhāmayūkhāvalībaddhasusnigdhanīlālakaśreṇiśṛṅgārite lokasaṃbhāvite \/",
    "analyzed":"śekharībhūta pītāṃśu rekhā mayūkha āvalī baddha su snigdha nīla alaka śreṇi śṛṅgārite loka saṃbhāvite ",
    "folio":1
  },
  {
    "segmentnr":"SA_GK19_ksyadndu:8",
    "original":"kāmalīlādhanuḥsaṃnibhabhrūlatāpuṣpasaṃdohasaṃdehakṛllocane vāksudhāsecane \/",
    "analyzed":"kāma līlā dhanuḥ saṃnibha bhrū latā puṣpa saṃdoha saṃdeha kṛt locane vāc sudhā secane ",
    "folio":1
  },
  {
    "segmentnr":"SA_GK19_ksyadndu:9",
    "original":"cārugorocanāpaṅkakelīlalāmābhirāme surāme rame \/",
    "analyzed":"cāru gorocanā paṅka kelī lalāma abhirāme su rāme rame ",
    "folio":1
  },
  {
    "segmentnr":"SA_GK19_ksyadndu:10",
    "original":"prollasadbālikāmauktikaśreṇikācandrikāmaṇḍalodbhāsilāvaṇyagaṇḍasthalanyastakastūrikāpattrarekhāsamudbhūtasaurabhyasaṃbhrāntabhṛṅgāṅganāgītasāndrībhavanmandratantrīsvare  #",
    "analyzed":"prollasat bālikā mauktika śreṇikā candrikā maṇḍala udbhāsi lāvaṇya gaṇḍa sthala nyasta kastūrikā pattra rekhā samudbhūta saurabhya saṃbhrānta bhṛṅga aṅganā gīta sāndrībhavat mandra tantrī svare ",
    "folio":2
  },
  {
    "segmentnr":"SA_GK19_ksyadndu:11",
    "original":"susvare bhāsvare \/",
    "analyzed":"su svare bhāsvare ",
    "folio":2
  },
  {
    "segmentnr":"SA_GK19_ksyadndu:12",
    "original":"vallakīvādanaprakriyālolatālīdalābaddhatāṭaṅkabhūṣāviśeṣānvite siddhasaṃmānite \/",
    "analyzed":"vallakī vādana prakriyā lola tālī dala ābaddha tāṭaṅka bhūṣā viśeṣa anvite siddha saṃmānite ",
    "folio":2
  },
  {
    "segmentnr":"SA_GK19_ksyadndu:13",
    "original":"divyahālāmadodvelahelālasaccakṣurāndolanaśrīsamākṣiptakarṇaikanīlotpale pūritāśeṣalokābhivāñchāphale śrīphale \/",
    "analyzed":"divya hālā mada udvela helā alasat cakṣuḥ āndolana śrī samākṣipta karṇa eka nīlotpale pūrita aśeṣa loka abhivāñchā phale śrīphale ",
    "folio":2
  },
  {
    "segmentnr":"SA_GK19_ksyadndu:14",
    "original":"svedabindūllasadbhālalāvaṇyaniṣyandasaṃdohasaṃdehakṛnnāsikāmauktike sarvaviśvātmike kālike \/",
    "analyzed":"                                                                                   ",
    "folio":2
  },
  {
    "segmentnr":"SA_GK19_ksyadndu:15",
    "original":"mugdhamandasmitodāravaktrasphuratpūgatāmbūlakarpūrakhaṇḍotkare jñānamudrākare sarvasaṃpatkare padmabhāsvatkare \/",
    "analyzed":"mugdha manda smita udāra vaktra sphurat pūga tāmbūla karpūra khaṇḍa utkare jñāna mudrā kare sarva saṃpad kare padma bhāsvat kare ",
    "folio":2
  },
  {
    "segmentnr":"SA_GK19_ksyadndu:16",
    "original":"kundapuṣpadyutisnigdhadantāvalīnirmalālokasaṃmelanasmeraśoṇādhare cāruvīṇādhare pakvabimbādhare \/\/ 1 \/\/",
    "analyzed":"kunda puṣpa dyuti snigdha danta āvalī nirmala āloka saṃmelana smera śoṇa adhare cāru vīṇā adhare pakva bimba adhare ",
    "folio":2
  },
  {
    "segmentnr":"SA_GK19_ksyadndu:17",
    "original":"sulalitanavayauvanārambhacandrodayodvelalāvaṇyadugdhārṇavāvirbhavatkambubibbokabhṛtkaṃdhare satkalāmandire manthare \/",
    "analyzed":"su lalita nava yauvana ārambha candra udaya udvela lāvaṇya dugdha arṇava āvirbhavat kambu bibboka bhṛt kaṃdhare sat kalā mandire manthare ",
    "folio":2
  },
  {
    "segmentnr":"SA_GK19_ksyadndu:18",
    "original":"divyaratnaprabhābandhuracchannahārādibhūṣāsamuddyotamānānavadyāṃśuśobhe śubhe \/",
    "analyzed":"divya ratna prabhā bandhura channa hāra ādi bhūṣā samuddyotamāna anavadya aṃśu śobhe śubhe ",
    "folio":2
  },
  {
    "segmentnr":"SA_GK19_ksyadndu:19",
    "original":"ratnakeyūraraśmicchaṭāpallavaprollasaddorlatārājite yogibhiḥ pūjite \/",
    "analyzed":"ratna keyūra raśmi chaṭā pallava prollasat dos latā rājite yogibhiḥ pūjite ",
    "folio":2
  },
  {
    "segmentnr":"SA_GK19_ksyadndu:20",
    "original":"viśvadiṅmaṇḍalavyāpimāṇikyatejaḥsphuratkaṅkaṇālaṃkṛte vibhramālaṃkṛte sādhakaiḥ satkṛte \/",
    "analyzed":"viśva diś maṇḍala vyāpi māṇikya tejaḥ sphurat kaṅkaṇa alaṃkṛte vibhrama alaṃkṛte sādhakaiḥ satkṛte ",
    "folio":3
  },
  {
    "segmentnr":"SA_GK19_ksyadndu:21",
    "original":"vāsarārambhavelāsamujjṛmbhamānāravindapratidvandvipāṇidvaye saṃtatodyaddaye advaye \/",
    "analyzed":"vāsara ārambha velā samujjṛmbhamāna aravinda pratidvandvi pāṇi dvaye saṃtata udyat daye advaye ",
    "folio":3
  },
  {
    "segmentnr":"SA_GK19_ksyadndu:22",
    "original":"divyaratnormikādīdhitistomasaṃdhyāyamānāṅgulīpallavodyannakhenduprabhāmaṇḍale saṃnatākhaṇḍale citprabhāmaṇḍale prollasatkuṇḍale \/",
    "analyzed":"divya ratna ūrmikā dīdhiti stoma saṃdhyāyamāna aṅgulī pallava udyat nakha indu prabhā maṇḍale saṃnata ākhaṇḍale cit prabhā maṇḍale prollasat kuṇḍale ",
    "folio":3
  },
  {
    "segmentnr":"SA_GK19_ksyadndu:23",
    "original":"tārakārājinīkāśahārāvalismeracārustanābhogabhārānamanmadhyavallībalicchedavīcīsamullāsasaṃdarśitākārasaundaryaratnākare vallakībhṛtkare kiṃkaraśrīkare",
    "analyzed":"                                                                                                                                                        ",
    "folio":3
  },
  {
    "segmentnr":"SA_GK19_ksyadndu:24",
    "original":"hemakumbhopamottuṅgavakṣojabhārāvanamre trilokāvanamre \/",
    "analyzed":"hema kumbha upama uttuṅga vakṣoja bhāra avanamre triloka avanamre ",
    "folio":3
  },
  {
    "segmentnr":"SA_GK19_ksyadndu:25",
    "original":"lasadvṛttagambhīranābhīsarastīraśaivālaśaṅkākaraśyāmaromāvalībhūṣaṇe mañjusaṃbhāṣaṇe \/",
    "analyzed":"lasat vṛtta gambhīra nābhī saraḥ tīra śaivāla śaṅkā kara śyāma roma āvalī bhūṣaṇe mañju saṃbhāṣaṇe ",
    "folio":3
  },
  {
    "segmentnr":"SA_GK19_ksyadndu:26",
    "original":"cāruśiñjatkaṭīsūtranirbhartsitānaṅgalīlādhanuḥśiñjinīḍambare divyaratnāmbare \/",
    "analyzed":"cāru śiñjat kaṭīsūtra nirbhartsita anaṅga līlā dhanuḥ śiñjinī ḍambare divya ratna ambare ",
    "folio":3
  },
  {
    "segmentnr":"SA_GK19_ksyadndu:27",
    "original":"padmarāgollasanmekhalābhāsvaraśroṇiśobhājitasvarṇabhūbhṛttale candrikāśītale \/\/ 2 \/\/",
    "analyzed":"padmarāga ullasat mekhalā bhāsvara śroṇi śobhā jita svarṇa bhūbhṛt tale candrikā śītale ",
    "folio":3
  },
  {
    "segmentnr":"SA_GK19_ksyadndu:28",
    "original":"vikasitanavakiṃśukātāmradivyāṃśukacchannacārūruśobhāparābhūtasindūraśoṇāyamānendramātaṅgahastārgale vaibhavānargale śyāmale \/",
    "analyzed":"vikasita nava kiṃśuka ātāmra divya aṃśuka channa cāru ūru śobhā parābhūta sindūra śoṇāyamāna indra mātaṅga hasta argale vaibhava anargale śyāmale ",
    "folio":3
  },
  {
    "segmentnr":"SA_GK19_ksyadndu:29",
    "original":"komalasnigdhanīlopalotpāditānaṅgatūṇīraśaṅkākarodārajaṅghālate cārulīlāgate \/",
    "analyzed":"komala snigdha nīla upala utpādita anaṅga tūṇīra śaṅkā kara udāra jaṅghā late cāru līlā gate ",
    "folio":3
  },
  {
    "segmentnr":"SA_GK19_ksyadndu:30",
    "original":"namradikpālasīmantinīkuntalasnigdhanīlaprabhāpuñjasaṃjātadūrvāṅkurāśaṅkasāraṅgasaṃyogariṅkhannakhendūjjvale projjvale nirmale \/",
    "analyzed":"namra dikpāla sīmantinī kuntala snigdha nīla prabhā puñja saṃjāta dūrvā aṅkura āśaṅka sāraṅga saṃyoga riṅkhat nakha indu ujjvale projjvale nirmale ",
    "folio":4
  },
  {
    "segmentnr":"SA_GK19_ksyadndu:31",
    "original":"prahvadeveśalakṣmīśabhūteśatoyeśavāṇīśakīnāśadaityeśayakṣeśavāyvagnikoṭīramāṇikyasaṃghṛṣṭabālātapoddāmalākṣārasāruṇyatāruṇyalakṣmīgṛhītāṅghripadme  #",
    "analyzed":"                                                                                                      ",
    "folio":4
  },
  {
    "segmentnr":"SA_GK19_ksyadndu:32",
    "original":"supadme ume \/\/ 3 \/\/",
    "analyzed":"su padme ume ",
    "folio":4
  },
  {
    "segmentnr":"SA_GK19_ksyadndu:33",
    "original":"suruciranavaratnapīṭhasthite susthite \/",
    "analyzed":"su rucira nava ratna pīṭha sthite susthite ",
    "folio":4
  },
  {
    "segmentnr":"SA_GK19_ksyadndu:34",
    "original":"ratnapadmāsane ratnasiṃhāsane śaṅkhapadmadvayopāśrite \/",
    "analyzed":"ratna padma āsane ratna siṃhāsane śaṅkha padma dvaya upāśrite ",
    "folio":4
  },
  {
    "segmentnr":"SA_GK19_ksyadndu:35",
    "original":"tatra vighneśadurgābaṭukṣetrapālairyute \/",
    "analyzed":"tatra vighneśa durgā baṭu kṣetrapālaiḥ yute ",
    "folio":4
  },
  {
    "segmentnr":"SA_GK19_ksyadndu:36",
    "original":"mattamātaṅgakanyāsamūhānvite mañjulāmenakādyaṅganāmānite bhairavairaṣṭabhirveṣṭite \/",
    "analyzed":"matta mātaṅga kanyā samūha anvite mañjulā menakā ādi aṅganā mānite bhairavaiḥ aṣṭabhiḥ veṣṭite ",
    "folio":4
  },
  {
    "segmentnr":"SA_GK19_ksyadndu:37",
    "original":"devi vāmādibhiḥ śaktibhiḥ sevite \/",
    "analyzed":"devi vāma ādibhiḥ śaktibhiḥ sevite ",
    "folio":4
  },
  {
    "segmentnr":"SA_GK19_ksyadndu:38",
    "original":"dhātrilakṣmyādiśaktyaṣṭakaiḥ saṃyute \/",
    "analyzed":"dhātri lakṣmī ādi śakti aṣṭakaiḥ saṃyute ",
    "folio":4
  },
  {
    "segmentnr":"SA_GK19_ksyadndu:39",
    "original":"mātṛkāmaṇḍalairmaṇḍite \/",
    "analyzed":"mātṛkā maṇḍalaiḥ maṇḍite ",
    "folio":4
  },
  {
    "segmentnr":"SA_GK19_ksyadndu:40",
    "original":"yakṣagandharvasiddhāṅganāmaṇḍalairarcite \/",
    "analyzed":"yakṣa gandharva siddha aṅganā maṇḍalaiḥ arcite ",
    "folio":5
  },
  {
    "segmentnr":"SA_GK19_ksyadndu:41",
    "original":"pañcabāṇātmike \/",
    "analyzed":"pañcabāṇa ātmike ",
    "folio":5
  },
  {
    "segmentnr":"SA_GK19_ksyadndu:42",
    "original":"pañcabāṇena ratyā na saṃbhāvite \/",
    "analyzed":"pañcabāṇena ratyā na saṃbhāvite ",
    "folio":5
  },
  {
    "segmentnr":"SA_GK19_ksyadndu:43",
    "original":"prītibhājā vasantena cānandite \/",
    "analyzed":"prīti bhājā vasantena ca ānandite ",
    "folio":5
  },
  {
    "segmentnr":"SA_GK19_ksyadndu:44",
    "original":"bhaktibhājaṃ paraṃ śreyase kalpase \/",
    "analyzed":"bhakti bhājam param śreyase kalpase ",
    "folio":5
  },
  {
    "segmentnr":"SA_GK19_ksyadndu:45",
    "original":"yogināṃ mānase dyotase \/",
    "analyzed":"yoginām mānase dyotase ",
    "folio":5
  },
  {
    "segmentnr":"SA_GK19_ksyadndu:46",
    "original":"chandasāmojasā bhrājase \/",
    "analyzed":"chandasām ojasā bhrājase ",
    "folio":5
  },
  {
    "segmentnr":"SA_GK19_ksyadndu:47",
    "original":"gītavidyāvinodātitṛṣṇena kṛṣṇena saṃpūjyase \/",
    "analyzed":"gīta vidyā vinoda ati tṛṣṇena kṛṣṇena saṃpūjyase ",
    "folio":5
  },
  {
    "segmentnr":"SA_GK19_ksyadndu:48",
    "original":"bhaktimaccetasā vedhasā stūyase \/",
    "analyzed":"bhaktimat cetasā vedhasā stūyase ",
    "folio":5
  },
  {
    "segmentnr":"SA_GK19_ksyadndu:49",
    "original":"viśvahṛdyena vādyena vidyādharairgīyase \/\/ 4 \/\/",
    "analyzed":"viśva hṛdyena vādyena vidyādharaiḥ gīyase ",
    "folio":5
  },
  {
    "segmentnr":"SA_GK19_ksyadndu:50",
    "original":"śravaṇaharaṇadakṣiṇakvāṇayā vīṇayā kiṃnarairgīyase \/",
    "analyzed":"śravaṇa haraṇa dakṣiṇa kvāṇayā vīṇayā kiṃnaraiḥ gīyase ",
    "folio":6
  },
  {
    "segmentnr":"SA_GK19_ksyadndu:51",
    "original":"yakṣagandharvasiddhaṅganāmaṇḍalairarcyase \/",
    "analyzed":"yakṣa gandharva siddha aṅganā maṇḍalaiḥ arcyase ",
    "folio":6
  },
  {
    "segmentnr":"SA_GK19_ksyadndu:52",
    "original":"sarvasaubhāgyavāñchāvatībhirvadhūbhiḥ surāṇāṃ samārādhyase \/",
    "analyzed":"sarva saubhāgya vāñchāvatībhiḥ vadhūbhiḥ surāṇām samārādhyase ",
    "folio":6
  },
  {
    "segmentnr":"SA_GK19_ksyadndu:53",
    "original":"sarvavidyāviśeṣātmakaṃ cāṭugāthāsamuccāraṇaṃ kaṇṭhamūlollasadvarṇarājitrayaṃ komalaśyāmalodārapakṣadvayaṃ tuṇḍaśobhātidūrībhavatkiṃśukaṃ taṃ  #",
    "analyzed":"sarva vidyā viśeṣa ātmakam cāṭu gāthā samuccāraṇam kaṇṭha mūla ullasat varṇa rāji trayam komala śyāmala udāra pakṣa dvayam tuṇḍa śobhā ati dūrībhavat kiṃśukam tam ",
    "folio":6
  },
  {
    "segmentnr":"SA_GK19_ksyadndu:54",
    "original":"śukaṃ lālayantī parikrīḍase \/",
    "analyzed":"śukam lālayantī parikrīḍase ",
    "folio":6
  },
  {
    "segmentnr":"SA_GK19_ksyadndu:55",
    "original":"pāṇipadmadvayenākṣamālāmapi sphāṭikīṃ jñānasārātmakaṃ pustakaṃ cāṅkuśaṃ pāśamābibhratī yena saṃcintyase tasya vaktrāntarādgadyapadyātmikā bhāratī  #",
    "analyzed":"pāṇi padma dvayena akṣamālām api sphāṭikīm jñāna sāra ātmakam pustakam ca aṅkuśam pāśam ābibhratī yena saṃcintyase tasya vaktra antarāt gadya padya ātmikā bhāratī ",
    "folio":6
  },
  {
    "segmentnr":"SA_GK19_ksyadndu:56",
    "original":"niḥsaret \/",
    "analyzed":"niḥsaret ",
    "folio":6
  },
  {
    "segmentnr":"SA_GK19_ksyadndu:57",
    "original":"yena vā yāvakābhākṛtirbhāvyase tasya vaśyā bhavanti striyaḥ pūruṣāḥ \/",
    "analyzed":"yena vā yāvaka ābha ākṛtiḥ bhāvyase tasya vaśyāḥ bhavanti striyaḥ pūruṣāḥ ",
    "folio":6
  },
  {
    "segmentnr":"SA_GK19_ksyadndu:58",
    "original":"yena vā śātakumbhadyutirbhāvyase so 'pi lakṣmīsahasraiḥ parikrīḍate \/",
    "analyzed":"yena vā śātakumbha dyutiḥ bhāvyase saḥ api lakṣmī sahasraiḥ parikrīḍate ",
    "folio":6
  },
  {
    "segmentnr":"SA_GK19_ksyadndu:59",
    "original":"kiṃ na siddhyedvapuḥ śyāmalaṃ komalaṃ candracūḍānvitaṃ tāvakaṃ dhyāyataḥ \/",
    "analyzed":"kim na siddhyet vapuḥ śyāmalam komalam candracūḍā anvitam tāvakam dhyāyataḥ ",
    "folio":6
  },
  {
    "segmentnr":"SA_GK19_ksyadndu:60",
    "original":"tasya līlāsaro vāridhistasya kelīvanaṃ candanaṃ tasya bhadrāsanaṃ bhūtalaṃ tasya gīrdevatā kiṃkarī tasya cājñākarī śrīḥ svayam \/",
    "analyzed":"tasya līlā saraḥ vāridhiḥ tasya kelī vanam candanam tasya bhadrāsanam bhū talam tasya gīḥ devatā kiṃkarī tasya ca ājñā karī śrīḥ svayam ",
    "folio":7
  },
  {
    "segmentnr":"SA_GK19_ksyadndu:61",
    "original":"sarvatīrthātmike sarvamantrātmike sarvatantrātmike sarvayantrātmike sarvaśaktyātmike",
    "analyzed":"sarva tīrtha ātmike sarva mantra ātmike sarva tantra ātmike sarva yantra ātmike sarva śakti ātmike ",
    "folio":7
  },
  {
    "segmentnr":"SA_GK19_ksyadndu:62",
    "original":"sarvapīṭhātmike sarvatattvātmike sarvavidyātmike sarvayogātmike sarvanādātmike sarvaśabdātmike",
    "analyzed":"sarva pīṭha ātmike sarva tattva ātmike sarva vidyā ātmike sarva yoga ātmike sarva nāda ātmike sarva śabda ātmike ",
    "folio":7
  },
  {
    "segmentnr":"SA_GK19_ksyadndu:63",
    "original":"sarvaviśvātmike sarvadīkṣātmike sarvasarvātmike sarvage pāhi māṃ pāhi māṃ pāhi māṃ",
    "analyzed":"sarva viśva ātmike sarva dīkṣā ātmike sarva sarva ātmike sarvage pāhi mām pāhi mām pāhi mām ",
    "folio":7
  },
  {
    "segmentnr":"SA_GK19_ksyadndu:64",
    "original":"devi tubhyaṃ namo devi tubhyaṃ namo devi tubhyaṃ namaḥ \/\/ 5 \/\/",
    "analyzed":"devi tubhyam namaḥ devi tubhyam namaḥ devi tubhyam namaḥ ",
    "folio":7
  },
  {
    "segmentnr":"SA_GK19_ksyadndu:65",
    "original":"mātā marakataśyāmā mātaṅgī madaśālinī \/",
    "analyzed":"             ",
    "folio":7
  },
  {
    "segmentnr":"SA_GK19_ksyadndu:66",
    "original":"kaṭākṣayatu kalyāṇī kadambavanavāsinī \/\/",
    "analyzed":"kaṭākṣayatu kalyāṇī kadamba vana vāsinī ",
    "folio":7
  },
  {
    "segmentnr":"SA_GK19_ksyadndu:67",
    "original":"iti mahākaviśrīkālidāsakṛtaṃ śyāmalādaṇḍakaṃ samāptam \/",
    "analyzed":"iti mahā kavi śrī kālidāsa kṛtam śyāmalā daṇḍakam samāptam ",
    "folio":7
  }
]