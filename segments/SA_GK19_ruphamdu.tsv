segmentnr	original	analyzed
SA_GK19_ruphamdu-0	haṃsadūtaṃ	haṃsa dūtam 
SA_GK19_ruphamdu-1	dukūlaṃ bibhrāṇo dalitaharitāladyutibharaṃ	dukūlam bibhrāṇaḥ dalita haritāla dyuti bharam 
SA_GK19_ruphamdu-2	javāpuṣpaśreṇīrucirucirapādāmbujatalaḥ /	             
SA_GK19_ruphamdu-3	tamālaśyāmāṅgo davahasitalīlāñcitamukhaḥ	                
SA_GK19_ruphamdu-4	parānandābhogaḥ sphuratu hṛdi me ko.api puruṣaḥ //1	para ānanda ābhogaḥ sphuratu hṛdi me kaḥ api puruṣaḥ 
SA_GK19_ruphamdu-5	yadā yāto gopīhṛdayamadano nandasadanān	yadā yātaḥ gopī hṛdaya madanaḥ nanda sadanān 
SA_GK19_ruphamdu-6	mukundo gāndinyāstanayamanuvindan madhupurīm /	mukundaḥ gāndinyāḥ tanayam anuvindan madhupurīm 
SA_GK19_ruphamdu-7	tadāmānkṣīccintāsariti ghanaghūrṇāparicayair	tadā amānkṣīt cintā sariti ghana ghūrṇā paricayaiḥ 
SA_GK19_ruphamdu-8	agādhāyāṃ bādhāmayapayasi rādhā virahiṇī //2	agādhāyām bādhā maya payasi rādhā virahiṇī 
SA_GK19_ruphamdu-9	kadācit khedāgniṃ vighaṭayitumantargatamasau	kadācid kheda agnim vighaṭayitum antargatam asau 
SA_GK19_ruphamdu-10	sahālībhirlebhe taralitamanā yāmunataṭīm /	saha ālībhiḥ lebhe taralita manāḥ yāmuna taṭīm 
SA_GK19_ruphamdu-11	cirādasyāścittaṃ paricitakuṭīrakalanād	cirāt asyāḥ cittam paricita kuṭīra kalanāt 
SA_GK19_ruphamdu-12	avasthā tastāra sphuṭamatha suṣupteḥ priyasakhī //3	avasthā tastāra sphuṭam atha suṣupteḥ priya sakhī 
SA_GK19_ruphamdu-13	tadā niṣpandāṅgī kalitanalinīpallavakulaiḥ	tadā niṣpanda aṅgī kalita nalinī pallava kulaiḥ 
SA_GK19_ruphamdu-14	parīṇāhāt premanāmakuśalaśatāśaṅkihṛdayaiḥ /	parīṇāhāt prema nāma kuśala śata āśaṅki hṛdayaiḥ 
SA_GK19_ruphamdu-15	dṛgambhogambhīrīkṛtamihiraputrīlaharībhiḥ	dṛś ambhaḥ gambhīrīkṛta mihira putrī laharībhiḥ 
SA_GK19_ruphamdu-16	vilīnā dhulīnāmupari parivavre parijanaiḥ //4	vilīnā dhulīnām upari parivavre parijanaiḥ 
SA_GK19_ruphamdu-17	tatastāṃ nyastāṅgīmurasi lalitāyāḥ kamalinī	tatas tām nyasta aṅgīm urasi lalitāyāḥ kamalinī 
SA_GK19_ruphamdu-18	palāśaiḥ kālindīsalilaśiśirairvījitatanum /	palāśaiḥ kālindī salila śiśiraiḥ vījita tanum 
SA_GK19_ruphamdu-19	parāvṛtaśvāsāṅkuracalitakaṇṭhiṃ kalayatāṃ	parāvṛta śvāsa aṅkura calita kaṇṭhim kalayatām 
SA_GK19_ruphamdu-20	sakhīsandohānāṃ pramadabharaśālī dhvanirabhūt //5	sakhī sandohānām pramada bhara śālī dhvaniḥ abhūt 
SA_GK19_ruphamdu-21	nidhāyāṅke paṅkeruhadalaviṭaṅkasya lalitā	nidhāya aṅke paṅkeruha dala viṭaṅkasya lalitā 
SA_GK19_ruphamdu-22	tato rādhāṃ nīrāharaṇasaraṇau nyastacaraṇā /	tatas rādhām nīrāharaṇa saraṇau nyasta caraṇā 
SA_GK19_ruphamdu-23	milantaṃ kālindīpulinabhuvi khelāñcitagatiṃ	milantam kālindī pulina bhuvi khelā āñcita gatim 
SA_GK19_ruphamdu-24	dadarśāgre kaṃcin madhuravirutaṃ śvetagarutam //6	dadarśa agre kaṃcid madhura virutam śvetagarutam 
SA_GK19_ruphamdu-25	tadālokastokocchvasitahṛdayā sādaramasau	tad āloka stoka ucchvasita hṛdayā sādaram asau 
SA_GK19_ruphamdu-26	praṇāmaṃ śaṃsantī laghu laghu samāsādya savidham /	praṇāmam śaṃsantī laghu laghu samāsādya savidham 
SA_GK19_ruphamdu-27	dhṛtotkaṇṭhā sadyo harisadasi sandeśaharaṇe	dhṛta utkaṇṭhā sadyas hari sadasi sandeśa haraṇe 
SA_GK19_ruphamdu-28	varaṃ dūtaṃ mene tamatilalitaṃ hanta lalitā //7	varam dūtam mene tam ati lalitam hanta lalitā 
SA_GK19_ruphamdu-29	amarṣāt premerṣyāṃ sapadi dadhatī kaṃsamathane	amarṣāt prema īrṣyām sapadi dadhatī kaṃsa mathane 
SA_GK19_ruphamdu-30	pravṛttā haṃsāya svamabhilaṣitaṃ śaṃsitumasau /	pravṛttā haṃsāya svam abhilaṣitam śaṃsitum asau 
SA_GK19_ruphamdu-31	na tasyā doṣo.ayaṃ yadiha vihagaṃ prārthitavatī	na tasyāḥ doṣaḥ ayam yat iha vihagam prārthitavatī 
SA_GK19_ruphamdu-32	na kasmin viśrambhaṃ diśati haribhaktipraṇayitā //8	na kasmin viśrambham diśati hari bhakti praṇayi tā 
SA_GK19_ruphamdu-33	pavitreṣu prāyo viracayasi toyeṣu vasatiṃ	pavitreṣu prāyas viracayasi toyeṣu vasatim 
SA_GK19_ruphamdu-34	pramodaṃ nālīke vahasi viśadātmā svayamasi /	pramodam na alīke vahasi viśada ātmā svayam asi 
SA_GK19_ruphamdu-35	tato.ahaṃ duḥkhārtā śaraṇamabalā tvāṃ gatavatī	tatas aham duḥkha ārtā śaraṇam abalā tvām gatavatī 
SA_GK19_ruphamdu-36	na yācñā satpakṣe vrajati hi kadācidviphalatām //9	na yācñā sat pakṣe vrajati hi kadācid viphala tām 
SA_GK19_ruphamdu-37	ciraṃ vismṛtyāsmān virahadahanajvālavikalāḥ	ciram vismṛtya asmān viraha dahana jvāla vikalāḥ 
SA_GK19_ruphamdu-38	kalāvān sānandaṃ vasati mukharāyāṃ madhuripuḥ /	kalāvān sa ānandam vasati mukharāyām madhuripuḥ 
SA_GK19_ruphamdu-39	tadetaṃ sandeśaṃ svamanasi svamādhāya nikhilaṃ	tat etam sandeśam sva manasi svam ādhāya nikhilam 
SA_GK19_ruphamdu-40	bhavān kṣipraṃ tasya śaraṇapadavīṃ saṅgamayatu //10	bhavān kṣipram tasya śaraṇa padavīm saṅgamayatu 
SA_GK19_ruphamdu-41	nirastapratyūhaṃ bhavatu bhavato vartmani śivaṃ	nirasta pratyūham bhavatu bhavataḥ vartmani śivam 
SA_GK19_ruphamdu-42	samuttiṣṭha kṣipraṃ manasi mudamādhāya sadaraṃ /	samuttiṣṭha kṣipram manasi mudam ādhāya sa daram 
SA_GK19_ruphamdu-43	adhastāddhāvanto laghu laghu samuttānanayanair	adhastāt dhāvantaḥ laghu laghu samuttāna nayanaiḥ 
SA_GK19_ruphamdu-44	bhavantaṃ vīkṣantāṃ kutukataralā gopaśiśavaḥ //11	bhavantam vīkṣantām kutuka taralāḥ gopa śiśavaḥ 
SA_GK19_ruphamdu-45	sa vaidagdhīsindhuḥ kaṭhinamatinā dānapatinā	sa vaidagdhī sindhuḥ kaṭhina matinā dānapatinā 
SA_GK19_ruphamdu-46	yayā ninye tūrṇaṃ paśupayuvatījīvanapatiḥ /	yayā ninye tūrṇam paśupa yuvatī jīvana patiḥ 
SA_GK19_ruphamdu-47	tayā gantavyā te nikhilajagadekaprathitayā	tayā gantavyā te nikhila jagat eka prathitayā 
SA_GK19_ruphamdu-48	padavyā bhavyānāṃ tilaka kila dāśārhanagarī //12	padavyā bhavyānām tilaka kila dāśārha nagarī 
SA_GK19_ruphamdu-49	galadbāṣpāsāraplutadhavalagaṇḍā mṛgadṛśo	galat bāṣpa asāra pluta dhavala gaṇḍāḥ mṛga dṛśaḥ 
SA_GK19_ruphamdu-50	vidūyante yatra pramadamadanāveśavivaśāḥ /	vidūyante yatra pramada madana āveśa vivaśāḥ 
SA_GK19_ruphamdu-51	tvayā vijñātavyā haricaraṇasaṅgapraṇayino	tvayā vijñātavyāḥ hari caraṇa saṅga praṇayinaḥ 
SA_GK19_ruphamdu-52	dhruvaṃ sā cakrāṅkīratisakha śatāṅgasya padavī //13	dhruvam sā cakrāṅkīrati sakha śatāṅgasya padavī 
SA_GK19_ruphamdu-53	piban jambūśyāmaṃ mihiraduhiturvāri madhuraṃ	piban jambū śyāmam mihira duhituḥ vāri madhuram 
SA_GK19_ruphamdu-54	mṛṇālīrbhuñjāno himakarakaṇākomalarucaḥ /	mṛṇālīḥ bhuñjānaḥ himakara kaṇā komala rucaḥ 
SA_GK19_ruphamdu-55	kṣaṇaṃ hṛṣṭastiṣṭhan niviḍaviṭape śākhini sakhe	kṣaṇam hṛṣṭaḥ tiṣṭhan nibiḍa viṭape śākhini sakhe 
SA_GK19_ruphamdu-56	sukhena prasthānaṃ racayatu bhavān vṛṣṇinagare //14	sukhena prasthānam racayatu bhavān vṛṣṇi nagare 
SA_GK19_ruphamdu-57	balādākrandantī ratapathikamakrūramilitaṃ	balāt ākrandantī rata pathikam akrūra militam 
SA_GK19_ruphamdu-58	vidūrādābhīrītatiranuyayau yena ramaṇam /	vidūrāt ābhīrī tatiḥ anuyayau yena ramaṇam 
SA_GK19_ruphamdu-59	tamādau panthānaṃ racaya caritārthā bhavatu te	tam ādau panthānam racaya caritārthā bhavatu te 
SA_GK19_ruphamdu-60	virājantī sarvopari paramahaṃsasthitiriyam //15	virājantī sarva upari paramahaṃsa sthitiḥ iyam 
SA_GK19_ruphamdu-61	akasmādasmākaṃ harirapaharann aṃśukacayaṃ	akasmāt asmākam hariḥ apaharan aṃśuka cayam 
SA_GK19_ruphamdu-62	yamārūḍho gūḍhapraṇayalaharīṃ kandalayitum /	yam ārūḍhaḥ gūḍha praṇaya laharīm kandalayitum 
SA_GK19_ruphamdu-63	tavāśrāntasyāntaḥsthagitaravibimbaḥ kisalayaiḥ	tava a śrāntasya antar sthagita ravi bimbaḥ kisalayaiḥ 
SA_GK19_ruphamdu-64	kadambaḥ kādamba tvaritamavalambaḥ sa bhavitā //16	kadambaḥ kādamba tvaritam avalambaḥ sa bhavitā 
SA_GK19_ruphamdu-65	kirantī lāvaṇyaṃ diśi diśi śikhaṇḍastavakinī	kirantī lāvaṇyam diśi diśi śikhaṇḍa stavakinī 
SA_GK19_ruphamdu-66	dadhānā sādhīyaḥ kanakavimalajyotivasanam /	dadhānā sādhīyaḥ kanaka vimala jyotiḥ vasanam 
SA_GK19_ruphamdu-67	tamālaśyāmāṅgī saralamuralīcumbitamukhī	tamāla śyāma aṅgī sarala muralī cumbita mukhī 
SA_GK19_ruphamdu-68	jagau citraṃ yatra prakaṭaparamānandalaharī //17	jagau citram yatra prakaṭa parama ānanda laharī 
SA_GK19_ruphamdu-69	tayā bhūyaḥ krīḍārabhasavikasadvallavavadhūr	tayā bhūyas krīḍā rabhasa vikasat vallava vadhūḥ 
SA_GK19_ruphamdu-70	vapurvallī bhraśyanmṛgamadakaṇaśyāmalikayā /	vapuḥ vallī bhraśyat mṛgamada kaṇa śyāmalikayā 
SA_GK19_ruphamdu-71	vidhātavyo hallīsakadalitamallalatikayā	vidhātavyaḥ hallīsaka dalita malla latikayā 
SA_GK19_ruphamdu-72	samantādullāsastava manasi rāsasthalikayā //18	samantāt ullāsaḥ tava manasi rāsasthalikayā 
SA_GK19_ruphamdu-73	tadante vāsantīviracitamanaṅgotsavakalā-	tad ante vāsantī viracita manaṅga utsava kalā 
SA_GK19_ruphamdu-74	catuḥśālaṃ śaureḥ sphurati na dṛśau tatra vikireḥ /	catuḥśālam śaureḥ sphurati na dṛśau tatra vikireḥ 
SA_GK19_ruphamdu-75	tadālokodbhedipramadabhavavismāritagati-	tad āloka udbhedi pramada bhava vismārita gati 
SA_GK19_ruphamdu-76	kriye jāte tāvat tvayi bata hatā gopavanitā //19	kriye jāte tāvat tvayi bata hatā gopa vanitā 
SA_GK19_ruphamdu-77	mama syādarthānāṃ kṣatiriha vilambādyadapi te	mama syāt arthānām kṣatiḥ iha vilambāt yat api te 
SA_GK19_ruphamdu-78	vilokethāḥ sarvaṃ tadapi harikelisthalamidam /	sarvam tat api hari keli sthalam idam 
SA_GK19_ruphamdu-79	taveyaṃ vyarthā bhavatu śucitā kaḥ sa hi sakhe	tava iyam vyarthā bhavatu śuci tā kaḥ sa hi sakhe 
SA_GK19_ruphamdu-80	guṇo yaścāṇūradviṣi matiniveśāya na bhavet //20	guṇaḥ yaḥ cāṇūra dviṣi mati niveśāya na bhavet 
SA_GK19_ruphamdu-81	sakṛdvaṃśīnādaśravaṇamilitābhīrvanitā	sakṛt vaṃśī nāda śravaṇa milita ābhīḥ vanitā 
SA_GK19_ruphamdu-82	rahaḥkrīḍāsākṣī pratipadalatāsadmasubhagaḥ /	            
SA_GK19_ruphamdu-83	sa dhenūnāṃ bandhurmadhumathanakhaṭṭāyitaśilaḥ	sa dhenūnām bandhuḥ madhu mathana khaṭṭāyita śilaḥ 
SA_GK19_ruphamdu-84	kariṣyaty ānandaṃ sapadi tava govardhanagiriḥ //21	kariṣyati ānandam sapadi tava govardhana giriḥ 
SA_GK19_ruphamdu-85	tamevādriṃ cakrāṅkitakarapariṣvaṅgirasikaṃ	tam eva adrim cakra aṅkita kara pariṣvaṅgi rasikam 
SA_GK19_ruphamdu-86	mahīcakre śaṅkemahi śikhariṇāṃ śekharatayā /	mahī cakre śaṅkemahi śikhariṇām śekhara tayā 
SA_GK19_ruphamdu-87	arātiṃ jñātīnāṃ nanu hariharaṃ yaḥ paribhavan	arātim jñātīnām nanu hari haram yaḥ paribhavan 
SA_GK19_ruphamdu-88	yathārthaṃ svaṃ nāma vyadhita govardhana iti //22	yathārtham svam nāma vyadhita govardhanaḥ iti 
SA_GK19_ruphamdu-89	tamālasyālokād giri-parisare santi capalāḥ	tamālasya ālokāt giri parisare santi capalāḥ 
SA_GK19_ruphamdu-90	pulindyo govinda-smaraṇa-rabhasottapta-vapuṣaḥ /	pulindyaḥ govinda smaraṇa rabhasa uttapta vapuṣaḥ 
SA_GK19_ruphamdu-91	śanais tāsāṃ tāpaṃ kṣaṇam apanayan yāsyati bhavān	śanais tāsām tāpam kṣaṇam apanayan yāsyati bhavān 
SA_GK19_ruphamdu-92	avaśyaṃ kālindī-salila-śiśiraiḥ pakṣa-pavanaiḥ //23	avaśyam kālindī salila śiśiraiḥ pakṣa pavanaiḥ 
SA_GK19_ruphamdu-93	tadante śrīkāntasmaraṇasamaraghāṭīpulakitā	tad ante śrī kānta smaraṇa samara ghāṭī pulakitā 
SA_GK19_ruphamdu-94	kadambānāṃ vāṭī rasikaparipāṭī sphurayati /	kadambānām vāṭī rasika paripāṭī sphurayati 
SA_GK19_ruphamdu-95	tvamāsīnastasyāṃ na yadi parito nandasi tato	tvam āsīnaḥ tasyām na yadi paritas nandasi 
SA_GK19_ruphamdu-96	babhūva vyarthā te ghanarasanivāsavyasanitā //24	babhūva vyarthā te ghana rasa nivāsa vyasani tā 
SA_GK19_ruphamdu-97	śaranmeghaśreṇīpratibhaṭamariṣṭāsuraśiraś	śarad megha śreṇī pratibhaṭam ariṣṭa asura śiraḥ 
SA_GK19_ruphamdu-98	ciraṃ śuṣkaṃ vṛndāvanaparisare drakṣyati bhavān /	ciram śuṣkam vṛndāvana parisare drakṣyati bhavān 
SA_GK19_ruphamdu-99	yadāroḍhuṃ dūrān milati kila kailāsaśikhari-	yadā āroḍhum dūrāt milati kila kailāsa śikhari 
SA_GK19_ruphamdu-100	bhramākrāntasvānto giriśasuhṛdaḥ kiṅkaragaṇaḥ //25	bhrama ākrānta svāntaḥ giriśa suhṛdaḥ kiṅkara gaṇaḥ 
SA_GK19_ruphamdu-101	ruvan yāhi svairaṃ caramadaśayā cumbitaruco	ruvan yāhi svairam carama daśayā cumbita rucaḥ 
SA_GK19_ruphamdu-102	nitambinyo vṛndāvanabhuvi sakhe santi bahavaḥ /	nitambinyaḥ vṛndāvana bhuvi sakhe santi bahavaḥ 
SA_GK19_ruphamdu-103	parāvartiṣyante tulitamurajinnūpuraravāt	parāvartiṣyante tulita murajit nūpura ravāt 
SA_GK19_ruphamdu-104	tavādhvānāt tāsāṃ bahirapi gatāḥ kṣipramasavaḥ //26	tava adhvānāt tāsām bahis api gatāḥ kṣipram asavaḥ 
SA_GK19_ruphamdu-105	tvamāsīnaḥ śākhāntaramilitacaṇḍatviṣi sukhaṃ	tvam āsīnaḥ śākhā antara milita caṇḍa tviṣi sukham 
SA_GK19_ruphamdu-106	dadhīthā bhāṇḍīre kṣaṇamapi ghanaśyāmalarucau /	dadhīthāḥ bhāṇḍīre kṣaṇam api ghana śyāmala rucau 
SA_GK19_ruphamdu-107	tato haṃsaṃ bibhrannikhilanabhasaścitramiṣayā	tatas haṃsam bibhran nikhila nabhasaḥ citra miṣayā 
SA_GK19_ruphamdu-108	sa vardhiṣṇuṃ viṣṇuṃ kalitadaracakraṃ tulayitā //27	sa vardhiṣṇum viṣṇum kalita dara cakram tulayitā 
SA_GK19_ruphamdu-109	tvamaṣṭābhirnetrairvigaladamalapremasalilair	tvam aṣṭābhiḥ netraiḥ vigalat amala prema salilaiḥ 
SA_GK19_ruphamdu-110	muhuḥ siktastambāṃ catura caturāsyasthitibhuvam /	muhur sikta stambām catur āsya sthiti bhuvam 
SA_GK19_ruphamdu-111	jihīthāḥ vikhyātāṃ sphutamiha bhavadbāndhavarathaṃ	jihīthāḥ vikhyātām sphutam iha bhavat bāndhava ratham 
SA_GK19_ruphamdu-112	praviṣṭaṃ maṃsyante vidhimaṭavidevyastvayi gate //28	praviṣṭam maṃsyante vidhim aṭavī devyaḥ tvayi gate 
SA_GK19_ruphamdu-113	udañcannetrāmbhaḥprasaralaharīpicchilapatha-	udañcat netra ambhaḥ prasara laharī picchila patha 
SA_GK19_ruphamdu-114	skhalatpādanyāsapraṇihitavilambākuladhiyaḥ /	skhalat pādanyāsa praṇihita vilamba ākula dhiyaḥ 
SA_GK19_ruphamdu-115	harau yasmin magne tvaritayamunākulagamana-	harau yasmin magne tvarita yamunā kula gamana 
SA_GK19_ruphamdu-116	spṛhākṣiptā gopyo yayuranupadaṃ kāmapi daśām //29	spṛhā kṣiptāḥ gopyaḥ yayuḥ anupadam kām api daśām 
SA_GK19_ruphamdu-117	muhurlasyakrīḍāpramadamiladāhopuruṣikā	           
SA_GK19_ruphamdu-118	vikāśena bhraṣṭaiḥ phaṇimaṇikulairdhūmalarucau /	vikāśena bhraṣṭaiḥ phaṇi maṇi kulaiḥ dhūmala rucau 
SA_GK19_ruphamdu-119	purastasmin nīpadrumakusumakiñjalkasurabhau	puras tasmin nīpa druma kusuma kiñjalka surabhau 
SA_GK19_ruphamdu-120	tvayā puṇye peyaṃ madhuramudakaṃ kāliyahrade //30	tvayā puṇye peyam madhuram udakam kāliya hrade 
SA_GK19_ruphamdu-121	tṛṇāvartārātervirahadavasantāpitatanoḥ	tṛṇāvarta arāteḥ viraha dava santāpita tanoḥ 
SA_GK19_ruphamdu-122	sadābhīrīvṛndapraṇayabahumānonnatividaḥ /	                
SA_GK19_ruphamdu-123	vidhātavyo navyastavakabharasaṃvardhitaśucas	vidhātavyaḥ navya stavaka bhara saṃvardhita śucaḥ 
SA_GK19_ruphamdu-124	tvayā vṛndādevyāḥ paramavinayādvandanavidhiḥ //31	tvayā vṛndā devyāḥ parama vinayāt vandana vidhiḥ 
SA_GK19_ruphamdu-125	iti krāntvā kekākṛtavirutamekādaśavanaṃ	iti krāntvā kekā kṛta virutam ekādaśa vanam 
SA_GK19_ruphamdu-126	ghanībhūtaṃ cutairvraja madhuvanaṃ dvādaśamidam /	ghanībhūtam cutaiḥ vraja madhuvanam dvādaśam idam 
SA_GK19_ruphamdu-127	purī yasminn āste yadukulabhuvāṃ nirmayayaśo-	purī yasmin āste yadu kula bhuvām nirmaya yaśaḥ 
SA_GK19_ruphamdu-128	bharāṇāṃ dhārābhirvalitadharitrīparisarā //32	bharāṇām dhārābhiḥ valita dharitrī parisarā 
SA_GK19_ruphamdu-129	niketairākīrṇā giriśagiriḍimbhapratibhaṭair	niketaiḥ ākīrṇāḥ giriśa giri ḍimbha pratibhaṭaiḥ 
SA_GK19_ruphamdu-130	avaṣṭambhastambhāvalivilasitaiḥ puṣpitavanā /	avaṣṭambha stambha āvali vilasitaiḥ puṣpita vanā 
SA_GK19_ruphamdu-131	niviṣṭā kālindītaṭabhuvi tavādhāsāti sakhe	niviṣṭā kālindī taṭa bhuvi sakhe 
SA_GK19_ruphamdu-132	samastādānandaṃ madhurajalavṛndā madhupurī //33	          
SA_GK19_ruphamdu-133	vṛṣaḥ śambhoryasyāṃ daśati navamekatra yavasaṃ	vṛṣaḥ śambhoḥ yasyām daśati navam ekatra yavasam 
SA_GK19_ruphamdu-134	viriñceranyasmin gilati kalahaṃso visalatām /	viriñceḥ anyasmin gilati kalahaṃsaḥ visala tām 
SA_GK19_ruphamdu-135	kvacit kroñcārāteḥ kavalayati kekī viṣadharaṃ	kvacid kroñca arāteḥ kavalayati kekī viṣadharam 
SA_GK19_ruphamdu-136	vilīḍhe śallakyā valaripukarī pallavamitaḥ //34	vilīḍhe śallakyā vala ripu karī pallava mitaḥ 
SA_GK19_ruphamdu-137	arodhiṣṭhāḥ kāyān na hi vicalitāṃ pracchadapaṭīṃ	arodhiṣṭhāḥ kāyāt na hi vicalitām pracchada paṭīm 
SA_GK19_ruphamdu-138	vimuktāmajñāsīḥ pathi pathi na muktāvalimapi /	vimuktām ajñāsīḥ pathi pathi na muktā āvalim api 
SA_GK19_ruphamdu-139	ayi śrīgovindasmaraṇamadirāmattahṛdaye	ayi śrī govinda smaraṇa madirā matta hṛdaye 
SA_GK19_ruphamdu-140	satīti khyātiste hasati kulaṭānāṃ kulamidam //35	satī iti khyātiḥ te hasati kulaṭānām kulam idam 
SA_GK19_ruphamdu-141	asavyaṃ bibhrāṇā padamadhūtalākṣārasamasau	asavyam bibhrāṇā padam adhūta lākṣā rasam asau 
SA_GK19_ruphamdu-142	prayātāhaṃ mugdhe virama mama veśaiḥ kimadhunā /	prayātā aham mugdhe virama mama veśaiḥ kim adhunā 
SA_GK19_ruphamdu-143	amandādāśaṅke sakhi purapurandhrikalakalād	amandāt āśaṅke sakhi pura purandhri kalakalāt 
SA_GK19_ruphamdu-144	alindāgre vṛndāvanakusumadhanvā vijayate //36	alinda agre vṛndāvana kusumadhanvā vijayate 
SA_GK19_ruphamdu-145	ayaṃ līlāpāṅgasnapitapuravīthīparisaro	ayam līlā apāṅga snapita pura vīthī parisaraḥ 
SA_GK19_ruphamdu-146	navāśokottaṃsaścalati purataḥ kaṃsavijayī /	nava aśoka uttaṃsaḥ calati puratas kaṃsa vijayī 
SA_GK19_ruphamdu-147	kimasmān etasmin maṇibhavanapṛṣṭhādvinudatī	kim asmān etasmin maṇi bhavana pṛṣṭhāt vinudatī 
SA_GK19_ruphamdu-148	tvamekā stabdhākṣī sthagayasi gavākṣāvalimapi //37	tvam ekā stabdha akṣī sthagayasi gavākṣa āvalim api 
SA_GK19_ruphamdu-149	muhuḥ śūnyāṃ dṛṣṭiṃ vahasi dhyāyasi sadā	muhur śūnyām dṛṣṭim vahasi dhyāyasi sadā 
SA_GK19_ruphamdu-150	śṛṇoṣi pratyakṣaṃ navaparijanavijñāpanaśataṃ /	śṛṇoṣi pratyakṣam nava parijana vijñāpana śatam 
SA_GK19_ruphamdu-151	tataḥ śaṅke paṅkeruhamukhi yayau śyāmalaruciḥ	tatas śaṅke paṅkeruha mukhi yayau śyāmala ruciḥ 
SA_GK19_ruphamdu-152	sa yūno mūrtaṃ sambhava nayanavīthīpathikatām //38	sa yūnaḥ mūrtam sambhava nayana vīthī pathika tām 
SA_GK19_ruphamdu-153	vilajjaṃ mā rodīriha sakhi punaryāsyati hari-	vilajjam mā rodīḥ iha sakhi punar yāsyati hari 
SA_GK19_ruphamdu-154	stavāpaṅgakrīḍāniviḍaparicaryāgrahilatām /	stava apaṅga krīḍā nibiḍa paricaryā grahi latām 
SA_GK19_ruphamdu-155	iti svairaṃ yasyāṃ pathi pathi murārerabhinava-	iti svairam yasyām pathi pathi murāreḥ abhinava 
SA_GK19_ruphamdu-156	praveśe nārīṇāṃ ratirabhasajalpā vavṛdhire //39	praveśe nārīṇām rati rabhasa jalpāḥ vavṛdhire 
SA_GK19_ruphamdu-157	sakhe sākṣāddāmodaravadanacandrāvakalana-	sakhe sākṣāt dāmodara vadana candra avakalana 
SA_GK19_ruphamdu-158	sphuratpremānandaprakaralaharīcumbitadhiyaḥ /	sphurat prema ānanda prakara laharī cumbita dhiyaḥ 
SA_GK19_ruphamdu-159	muhuratrābhīrīsamudayaśironyastavipada-	muhur atra ābhīrī samudaya śiraḥ nyasta vipada 
SA_GK19_ruphamdu-160	stavākṣṇorānandaṃ vidadhīta purā pauravanitāḥ //40	stava akṣṇoḥ ānandam vidadhīta purā paura vanitāḥ 
SA_GK19_ruphamdu-161	atha bhrāmaṃ bhrāmaṃ kramaghaṭanayā saṅkaṭatarān	atha bhrāmam bhrāmam krama ghaṭanayā saṅkaṭatarān 
SA_GK19_ruphamdu-162	nivāsān vṛṣṇīnāmanusara purīmadhavasitam /	nivāsān vṛṣṇīnām anusara 
SA_GK19_ruphamdu-163	murārāteryatra sthagitagagaṇābhirvijayate	murārāteḥ yatra sthagita gagaṇābhiḥ vijayate 
SA_GK19_ruphamdu-164	patābhiḥ santāpitabhuvanamantaḥpuravaram //41	patābhiḥ santāpita bhuvanam antaḥpura varam 
SA_GK19_ruphamdu-165	yadutsaṅge tuṅgasphaṭikaracitāḥ santi parito	yad utsaṅge tuṅga sphaṭika racitāḥ santi 
SA_GK19_ruphamdu-166	marālāmāṇikyaprakaraghaṭitatrauṭicaraṇāḥ /	            
SA_GK19_ruphamdu-167	suhṛdbuddhyā haṃsāḥ kalitamadhurasyāmbujabhuvaḥ	suhṛd buddhyā haṃsāḥ kalita madhurasya ambuja bhuvaḥ 
SA_GK19_ruphamdu-168	samaryādaṃ yeṣāṃ sapadi paricaryāṃ vidadhīta //42	sa maryādam yeṣām sapadi paricaryām vidadhīta 
SA_GK19_ruphamdu-169	cirān mṛgyantīnāṃ paśuparamaṇīnāmapi kulair	cirāt paśupa ramaṇīnām api kulaiḥ 
SA_GK19_ruphamdu-170	alabdhaṃ kālindīpulinavipine {līnamaṇḍitaḥ} /	alabdham kālindī pulina vipine līna maṇḍitaḥ 
SA_GK19_ruphamdu-171	sadā lokollāsismitaparicitāsyaṃ sahacari	sadā loka ullāsi smita paricita āsyam sahacari 
SA_GK19_ruphamdu-172	sphurantaṃ vīkṣiṣye punarapi kimagre murabhidam //43	sphurantam vīkṣiṣye punar api kim agre murabhidam 
SA_GK19_ruphamdu-173	viṣādaṃ mā kārṣīdrutimavitatthavyāhṛtirasau	viṣādam mā kārṣīt rutim avitattha vyāhṛtiḥ asau 
SA_GK19_ruphamdu-174	samāgantā rādhe dhṛtanavaśikhaṇḍastava sakhā /	samāgantā rādhe dhṛta nava śikhaṇḍaḥ tava sakhā 
SA_GK19_ruphamdu-175	iti brūte yasyāṃ śukamithunamindrānujakṛte	iti brūte yasyām śuka mithunam indrānuja kṛte 
SA_GK19_ruphamdu-176	yadābhīrivṛndairupadhṛtamabhūduddhavakare //44	yadā ābhīri vṛndaiḥ upadhṛtam abhūt uddhava kare 
SA_GK19_ruphamdu-177	ghanaśyāmā bhrāmyaty upari hariharmasya śikhibhiḥ	ghana śyāmā bhrāmyati upari hariharmasya śikhibhiḥ 
SA_GK19_ruphamdu-178	kṛtastotrā mugdhairagururacitā dhūmalatikā /	kṛta stotrā mugdhaiḥ aguru racitā dhūmalatikā 
SA_GK19_ruphamdu-179	tadālokāddhīra sphurati tava cen mānasarucir	tad ālokāt dhīra sphurati tava ced mānasa ruciḥ 
SA_GK19_ruphamdu-180	jitaṃ tarhi svairaṃ jalasahanivāsapriyatayā //45	jitam tarhi svairam jalasaha nivāsa priya tayā 
SA_GK19_ruphamdu-181	tato madhye kakṣaṃ prati navagavākṣastavakinaṃ	tatas madhye kakṣam prati nava gavākṣa stavakinam 
SA_GK19_ruphamdu-182	calanmuktālambasphuritamamalastambhanivaham /	calat muktā lamba sphuritam amala stambha nivaham 
SA_GK19_ruphamdu-183	bhavān draṣṭā hemollikhitadaśamaskandhacarito-	bhavān draṣṭā 
SA_GK19_ruphamdu-184	llasadbhittiprāntaṃ muravijayinaḥ kelinilayam //46	llasat bhitti prāntam muravijayinaḥ keli nilayam 
SA_GK19_ruphamdu-185	alinde yasyāste marakatamayī yaṣṭiramalā	alinde yasya āste marakata mayī yaṣṭiḥ amalā 
SA_GK19_ruphamdu-186	śayāluryāṃ rātrau madakalakalāpī kalayati /	śayāluḥ yām rātrau mada kala kalāpī kalayati 
SA_GK19_ruphamdu-187	nirāṭaṅkastsyāḥ śikharamadhiruhya śramanudaṃ	nirāṭaṅkaḥ tsyāḥ śikharam adhiruhya śrama nudam 
SA_GK19_ruphamdu-188	pratīkṣethā bhrātarvaramavasaraṃ yādavapateḥ //47	pratīkṣethāḥ bhrātar varam avasaram yādava pateḥ 
SA_GK19_ruphamdu-189	niviṣṭaḥ palāṅke mṛdulataratulīdhavalite	niviṣṭaḥ palāṅke mṛdulatara tulī dhavalite 
SA_GK19_ruphamdu-190	trilokalakṣmīṇāṃ kakudi darasātīkṛtatanūḥ /	tri loka lakṣmīṇām kakudi dara sātīkṛta tanūḥ 
SA_GK19_ruphamdu-191	amandaṃ pūrṇendupratimamupadhānaṃ pramudito	amandam pūrṇa indu pratimam upadhānam 
SA_GK19_ruphamdu-192	nidhāyāgre tasminn upahitakaphonidvayabharam //48	nidhāya agre tasmin upahita kaphoni dvaya bharam 
SA_GK19_ruphamdu-193	udañcat kālindīsalilasubhagaṃ bhāvukaruciḥ	udañcat kālindī salila subhagam bhāvuka ruciḥ 
SA_GK19_ruphamdu-194	kapolāntaḥ prekṣyanmaṇimakaramudrāmadhurimā /	kapola antar prekṣyat maṇi makara mudrā madhurimā 
SA_GK19_ruphamdu-195	vasānaḥ kauśeyaṃ jitakanakalakṣmī parimalaṃ	vasānaḥ kauśeyam jita kanaka lakṣmī parimalam 
SA_GK19_ruphamdu-196	mukundaste sākṣāt pramadasudhayā sekṣyati dṛśoḥ //49	mukundaḥ te sākṣāt pramada sudhayā sekṣyati dṛśoḥ 
SA_GK19_ruphamdu-197	vikadruḥ paurāṇīrakhilakulavṛddho yadupater	vikadruḥ paurāṇīḥ akhila kula vṛddhaḥ yadupateḥ 
SA_GK19_ruphamdu-198	adūrādāsīno madhurabhanitīrgāsyati sadā /	adūrāt āsīnaḥ madhura bhanitīḥ gāsyati sadā 
SA_GK19_ruphamdu-199	purastādābhīrīgaṇabhayadanāmā sa kaṭhino	purastāt ābhīrī gaṇa bhaya da nāmā sa kaṭhinaḥ 
SA_GK19_ruphamdu-200	maṇistambhālambī kurukulakathāṃ saṅkalayitā //50	maṇi stambha ālambī kuru kula kathām saṅkalayitā 
SA_GK19_ruphamdu-201	śinīnāmuttaṃsaḥ kalitakṛtavarmāpy ubhayataḥ	śinīnām uttaṃsaḥ kalita kṛta varmā api ubhayatas 
SA_GK19_ruphamdu-202	praṇeṣyate bālavyajanayugalāndolanavidhim /	praṇeṣyate bāla vyajana yugala āndolana vidhim 
SA_GK19_ruphamdu-203	sa jānubhyāmaṣṭāpadabhuvanamavaṣṭabhya bhavitā	sa jānubhyām aṣṭāpada bhuvanam avaṣṭabhya bhavitā 
SA_GK19_ruphamdu-204	guroḥ śiṣyo nūnaṃ padakamalasaṃvāhanarataḥ //51	guroḥ śiṣyaḥ nūnam pada kamala saṃvāhana rataḥ 
SA_GK19_ruphamdu-205	vihaṅgendro yugmīkṛtakarasarojo bhuvi puraḥ	vihaṅga indraḥ yugmīkṛta kara sarojaḥ bhuvi puras 
SA_GK19_ruphamdu-206	kṛtāsaṅgo bhāvī prajavini nirdeśe.arpitamanāḥ /	kṛta āsaṅgaḥ bhāvī prajavini nirdeśe arpita manāḥ 
SA_GK19_ruphamdu-207	chadadvandve yasya dhvanati mathurāvāsibaṭavo	chada dvandve yasya dhvanati mathurā vāsi baṭavaḥ 
SA_GK19_ruphamdu-208	vyadasyante sāmasvarajanitamanyonyakalaham //52	vyadasyante sāma svara janitam anyonya kalaham 
SA_GK19_ruphamdu-209	na nirvaktuṃ dāmodarapadakaniṣṭhāṅgulinakha-	na nirvaktum dāmodara pada kaniṣṭhā aṅguli nakha 
SA_GK19_ruphamdu-210	dyutīnāṃ lāvaṇyaṃ bhavati caturāsyo.api caturaḥ /	dyutīnām lāvaṇyam bhavati catur āsyaḥ api caturaḥ 
SA_GK19_ruphamdu-211	tathāpi strīprajñāsulabhataralatvādahamasau	tathā api strī prajñā sulabha tarala tvāt aham asau 
SA_GK19_ruphamdu-212	pravṛttā tanmūrtistavaratimahāsāhasavaśe //53	pravṛttā tad mūrti stava rati mahāsāhasa vaśe 
SA_GK19_ruphamdu-213	virājante yasyavrajaśiśukulasteyavikala-	virājante yasya vraja śiśu kula steya vikala 
SA_GK19_ruphamdu-214	svayambhūcūḍāgrairlulitaśikharāḥ pādanakharāḥ /	svayambhū cūḍā agraiḥ lulita śikharāḥ pāda nakharāḥ 
SA_GK19_ruphamdu-215	kṣaṇaṃ yān ālokya prakaṭaparamānandavivaśaḥ	kṣaṇam yān ālokya prakaṭa paramānanda vivaśaḥ 
SA_GK19_ruphamdu-216	sa devarṣirmuktān api tanubhṛtaḥ śocati bhṛśam //54	sa devarṣiḥ muktān api tanubhṛtaḥ śocati bhṛśam 
SA_GK19_ruphamdu-217	sarojānāṃ vyūhaḥ śriyamabhilaṣan yasya padayo-	sarojānām vyūhaḥ śriyam abhilaṣan yasya 
SA_GK19_ruphamdu-218	ryayau rāgāḍhyānāṃ vidhuramudavāsavratavidhim /	ryayau rāgāḍhyānām vidhuram uda vāsa vrata vidhim 
SA_GK19_ruphamdu-219	himaṃ vande nīcairanucitavidhānavyasanināṃ	himam vande nīcaiḥ anucita vidhāna vyasaninām 
SA_GK19_ruphamdu-220	yadeṣāṃ prāṇāntaṃ damanamanuvarṣaṃ praṇayati //55	yat eṣām prāṇa antam damanam anu varṣam praṇayati 
SA_GK19_ruphamdu-221	rucīnamullāsairmarakatamayasthūlakadalī-	rucīnam ullāsaiḥ marakata maya sthūla kadalī 
SA_GK19_ruphamdu-222	kadambāhaṃkāraṃ kavalayati yasyoruyugalam /	kadamba ahaṃkāram kavalayati yasya ūru yugalam 
SA_GK19_ruphamdu-223	yadālānastambhadyūutimavalalambe kalavatāṃ	yad ālāna stambha dyūutim avalalambe kalavatām 
SA_GK19_ruphamdu-224	madāduddāmānāṃ paśuparamaṇīcittakariṇīm //56	madāt uddāmānām paśupa ramaṇī citta kariṇīm 
SA_GK19_ruphamdu-225	sakhe yasyābhīrīnayanasapharījīvanavidhau	sakhe yasya ābhīrī nayana sapharī jīvana vidhau 
SA_GK19_ruphamdu-226	nidānaṃ gāmbhīryaprasarakalitā nābhisarasī /	nidānam gāmbhīrya prasara kalitā nābhi sarasī 
SA_GK19_ruphamdu-227	yataḥ kalpasyādau sajalajanakotpattivaḍabhī-	yatas kalpasya ādau sa jala janaka utpatti vaḍabhī 
SA_GK19_ruphamdu-228	gabhīrāntaḥ kakṣādhṛtabhuvanamambhoruhamabhūt //57	gabhīra antar kakṣa dhṛta bhuvanam ambhoruham abhūt 
SA_GK19_ruphamdu-229	dyutiṃ dhatte yasya trivalilatikāsaṅkaṭataraṃ	dyutim dhatte yasya trivali latikā saṅkaṭataram 
SA_GK19_ruphamdu-230	sakhe dāmaśreṇīkṣapaṇaracanābhijñamudaram /	sakhe dāma śreṇī kṣapaṇa racanā abhijñam udaram 
SA_GK19_ruphamdu-231	yaśodā yasyāntaḥ suranarabhujaṅgaiḥ parivṛtaṃ	yaśodā yasya antar sura nara bhujaṅgaiḥ parivṛtam 
SA_GK19_ruphamdu-232	mukhadvārā vāradvayamavaluloke tribhuvanam //58	mukha dvārā vāra dvayam avaluloke tribhuvanam 
SA_GK19_ruphamdu-233	urau yasya sphāraṃ sphurati vanamālāvalayitaṃ	urau yasya sphāram sphurati vana mālā valayitam 
SA_GK19_ruphamdu-234	vitanvānaṃ tanvījanamanasi sadyo manasijam /	vitanvānam tanvī jana manasi sadyas manasijam 
SA_GK19_ruphamdu-235	marīcībhiryasmin ravinivahatulyo.api vahate	marīcībhiḥ yasmin ravi nivaha tulyaḥ api vahate 
SA_GK19_ruphamdu-236	sadā khadyotābhāṃ bhuvanamadhuraḥ kaustubhamaṇiḥ //59	sadā khadyota ābhām bhuvana madhuraḥ kaustubha maṇiḥ 
SA_GK19_ruphamdu-237	samantādunmīladvalabhidupalastambhayugala-	samantāt unmīlat vala bhid upala stambha yugala 
SA_GK19_ruphamdu-238	prabhājaitraṃ keśidvijadalitakeyūralalitam /	prabhā jaitram keśi dvija dalita keyūra lalitam 
SA_GK19_ruphamdu-239	madaklāmyadgopīpaṭalahaṭakaṇṭhagrahaparaṃ	              
SA_GK19_ruphamdu-240	bhujadvandva,	bhuja dvandva 
SA_GK19_ruphamdu-241	ṃ yasya sphuṭasurabhigandhaṃ vijayate //60	yasya sphuṭa surabhi gandham vijayate 
SA_GK19_ruphamdu-242	jihīte sāmrājyaṃ jagati navalāvaṇyalaharī	jihīte sāmrājyam jagati nava lāvaṇya laharī 
SA_GK19_ruphamdu-243	parīpākasyāntarmuditamadanāveśamadhuram /	parīpākasya antar mudita madanā veśa madhuram 
SA_GK19_ruphamdu-244	naṭadbhrūvallīkaṃ smitanavasudhākelisadanaṃ	naṭat bhrū vallīkam smita nava sudhā keli sadanam 
SA_GK19_ruphamdu-245	sphuranmuktāpaṅktipratimaradanaṃ yasya vadanam //61	sphurat muktā paṅkti pratima radanam yasya vadanam 
SA_GK19_ruphamdu-246	kimebhirvyāhāraiḥ kalaya kathayāmi sphuṭamahaṃ	kim ebhiḥ vyāhāraiḥ kalaya kathayāmi sphuṭam aham 
SA_GK19_ruphamdu-247	sakhe niḥsandehaṃ paricayapadaṃ kevalamidam /	sakhe niḥsandeham paricaya padam kevalam idam 
SA_GK19_ruphamdu-248	parānando yasmin nayanapadavībhrāji bhavitā	parānandaḥ yasmin nayana padavī bhrāji bhavitā 
SA_GK19_ruphamdu-249	tvayā vijñātavyā madhurarava so.ayaṃ madhuripuḥ //62	tvayā vijñātavyā madhura rava saḥ ayam madhuripuḥ 
SA_GK19_ruphamdu-250	vilokethāḥ kṛṣṇaḥ madakalamarālīratikalā-	kṛṣṇaḥ 
SA_GK19_ruphamdu-251	vimugdha vyāmugdhaṃ yadi puravadhūvibhramabharaiḥ /	vimugdha vyāmugdham yadi puravadhū vibhrama bharaiḥ 
SA_GK19_ruphamdu-252	tadā nāsmān grāmyāḥ pravaṇapadavīṃ tasya gamayeḥ	tadā na asmān grāmyāḥ pravaṇa padavīm tasya gamayeḥ 
SA_GK19_ruphamdu-253	sudhāpūrṇaṃ cetaḥ kathamapi na takraṃ mṛgayate //63	sudhā pūrṇam cetaḥ katham api na takram mṛgayate 
SA_GK19_ruphamdu-254	yadā vṛndāraṇyasmaraṇalaharīheturamaṇaṃ	yadā vṛndāraṇya smaraṇa laharī hetu ramaṇam 
SA_GK19_ruphamdu-255	pikānāṃ veveṣṭi pratiharitamuccaiḥ kuhurutam /	pikānām veveṣṭi pratiharitam uccais kuhu rutam 
SA_GK19_ruphamdu-256	vahante vā vātāḥ sphurati girimallīparimalā-	vahante vā vātāḥ sphurati giri mallī parimalā 
SA_GK19_ruphamdu-257	stadaivāsmākīnāṃ giramupaharethā murabhidi //64	stadā eva āsmākīnām giram upaharethāḥ murabhidi 
SA_GK19_ruphamdu-258	purātiṣṭhan goṣṭhān nikhilaramaṇībhyaḥ priyatayā	purā atiṣṭhan goṣṭhāt nikhila ramaṇībhyaḥ priya tayā 
SA_GK19_ruphamdu-259	bhavān yasyāṃ gopīramaṇa vidadhe gauravabharam /	bhavān yasyām gopī ramaṇa vidadhe gaurava bharam 
SA_GK19_ruphamdu-260	sakhī tasyā vijñāpayati lalitā dhīralalita	sakhī tasyāḥ vijñāpayati lalitā dhīra lalita 
SA_GK19_ruphamdu-261	praṇamya śrīpādāmbujakanakapīṭhīparisare //65	praṇamya śrī pāda ambuja kanaka pīṭhī parisare 
SA_GK19_ruphamdu-262	prayatnādābālyaṃ navakamalinīpallavakulai-	prayatnāt ābālyam nava kamalinī pallava kulaiḥ 
SA_GK19_ruphamdu-263	stvayā bhūyo yasyāḥ kṛtamahaha saṃvardhanamabhūt /	s tvayā bhūyas yasyāḥ kṛtam ahaha saṃvardhanam abhūt 
SA_GK19_ruphamdu-264	cirādūdhobhāraṃ sphuraṇaparamākrāntajaghanā	cirāt ūdhobhāram sphuraṇa param ākrānta jaghanā 
SA_GK19_ruphamdu-265	babhūva praṣṭhauhī muramathana seyaṃ kapalikā //66	babhūva praṣṭhauhī mura mathana sā iyam kapalikā 
SA_GK19_ruphamdu-266	samīpe nīpānāṃ tricaturadalā hanta gamitā	samīpe nīpānām tri catur adalā hanta gamitā 
SA_GK19_ruphamdu-267	tvayā yā mākandapriyasahacarībhāvaniyatim /	tvayā yā mākanda priya sahacarī bhāva niyatim 
SA_GK19_ruphamdu-268	iyaṃ sā vāsantī galadamalamādhvīkapaṭalī-	iyam sā vāsantī galat amala mādhvīka paṭalī 
SA_GK19_ruphamdu-269	miṣādagre gopīramaṇa rudatī rodayatī naḥ //67	miṣāt agre gopī ramaṇa rudatī rodayatī naḥ 
SA_GK19_ruphamdu-270	prasūto devakyā madhumathana yaḥ ko.api puruṣaḥ	prasūtaḥ devakyā madhu mathana yaḥ kaḥ api puruṣaḥ 
SA_GK19_ruphamdu-271	sa yāto gopālābhyudayaparamānandavasatim /	sa yātaḥ gopāla abhyudaya parama ānanda vasatim 
SA_GK19_ruphamdu-272	dhṛto yo gāndhinyā kaṭhinajaṭhare samprati tataḥ	dhṛtaḥ yaḥ gāndhinyā kaṭhina jaṭhare samprati tatas 
SA_GK19_ruphamdu-273	samantādevāstaṃ śiva śiva gatā gokulakathā //68	samantāt eva astam śiva śiva gatā go kula kathā 
SA_GK19_ruphamdu-274	ariṣṭenoddhatāḥ paśupasudṛśo yāti vipadaṃ	ariṣṭena uddhatāḥ paśupa sudṛśaḥ yāti vipadam 
SA_GK19_ruphamdu-275	tṛṇāvartākrānto racayati bhayaṃ catvaracayaḥ /	tṛṇa āvarta ākrāntaḥ racayati bhayam catvara cayaḥ 
SA_GK19_ruphamdu-276	amī vyomībhūtā vrajavasatibhūmī parisarā	amī vyomībhūtāḥ vraja vasati bhūmī parisarā 
SA_GK19_ruphamdu-277	vahante santāpaṃ murahara vidūraṃ tvayi gate //69	vahante santāpam mura hara vidūram tvayi gate 
SA_GK19_ruphamdu-278	tvayā nāgantavyaṃ kathamapi hare goṣṭhamadhunā	tvayā nā āgantavyam katham api hare goṣṭham adhunā 
SA_GK19_ruphamdu-279	latā śreṇī vṛndāvanabhuvi yato.abhūdviṣamayī /	latā śreṇī vṛndāvana bhuvi yatas abhūt viṣa mayī 
SA_GK19_ruphamdu-280	prasūnānāṃ gandhaṃ madhumathana tadā vātanihitaṃ	prasūnānām gandham madhumathana tadā vāta nihitam 
SA_GK19_ruphamdu-281	bhajan sadyo mūrcchāṃ vahati nivaho gopasudṛśām //70	bhajan sadyas mūrcchām vahati nivahaḥ gopa sudṛśām 
SA_GK19_ruphamdu-282	kathaṃ saṅgo.asmābhiḥ saha samucitaḥ samprati hare-	katham saṅgaḥ asmābhiḥ saha samucitaḥ samprati hare 
SA_GK19_ruphamdu-283	rayaṃ grāmyā nāryastvamasi nṛpakanyārcitapadaḥ /	rayam grāmyāḥ nāryaḥ tvam asi nṛpa kanyā arcita padaḥ 
SA_GK19_ruphamdu-284	gataḥ kālo yasmin paśuparamaṇīsaṅgamakṛte	gataḥ kālaḥ yasmin paśupa ramaṇī saṅgam akṛte 
SA_GK19_ruphamdu-285	bhavān vyagrastasthau tamasi gṛhavāṭiviṭapini //71	bhavān vyagraḥ tasthau tamasi gṛha vāṭi viṭapini 
SA_GK19_ruphamdu-286	vayaṃ tyaktāḥ svāmin yadi tava kiṃ dūṣaṇamidaṃ	vayam tyaktāḥ svāmin yadi tava kim dūṣaṇam idam 
SA_GK19_ruphamdu-287	nisargaḥ śyāmānāmayamatitarāṃ duṣpariharaḥ /	nisargaḥ śyāmānām ayam atitarām duṣpariharaḥ 
SA_GK19_ruphamdu-288	kuhūkaṇṭhairaṇḍāvadhi saha nivāsāt paricitā	kuhūkaṇṭha eraṇḍa avadhi saha nivāsāt paricitā 
SA_GK19_ruphamdu-289	visṛjyante sadyaḥ kalitanavapakṣairvalibhujaḥ //72	visṛjyante sadyas kalita nava pakṣaiḥ valibhujaḥ 
SA_GK19_ruphamdu-290	ayaṃ pūrvo raṅgaḥ kila paricito yasya tarasā	ayam pūrvaḥ raṅgaḥ kila paricitaḥ yasya tarasā 
SA_GK19_ruphamdu-291	rasādākhyātavyaṃ parikalaya tan nāṭakamidam /	rasāt ākhyātavyam parikalaya tat nāṭakam idam 
SA_GK19_ruphamdu-292	mayā praṣṭavyo.asi prathamamiti vṛndāvanapate	mayā praṣṭavyā asi prathamam iti vṛndāvana pate 
SA_GK19_ruphamdu-293	kimāhā rādheti smarasi hatakaṃ varṇayugalam //73	kim āha ā rādhā iti smarasi hatakam varṇa yugalam 
SA_GK19_ruphamdu-294	aye kuñjadroṇīkuharagṛhamedhin kimadhunā	aye kuñja droṇī kuhara gṛhamedhin kim adhunā 
SA_GK19_ruphamdu-295	parokṣaṃ vakṣyante paśuparamaṇīdurniyatayaḥ /	parokṣam vakṣyante paśupa ramaṇī durniyatayaḥ 
SA_GK19_ruphamdu-296	pravīṇā gopīnāṃ tava caraṇapadme.api yadiyaṃ	pravīṇā gopīnām tava caraṇa padme api yat iyam 
SA_GK19_ruphamdu-297	yayau rādhā sādhāraṇasamucitapraśnapadavīm //74	yayau rādhā sādhāraṇa samucita praśna padavīm 
SA_GK19_ruphamdu-298	tvayā goṣṭhaṃ goṣṭhītilaka kila cedvismṛtamidaṃ	tvayā goṣṭham goṣṭhī tilaka kila ced vismṛtam idam 
SA_GK19_ruphamdu-299	na tūrṇaṃ dhūmorṇāpatirapi vidhatte yadi kṛpām /	na tūrṇam dhūmorṇā patiḥ api vidhatte yadi kṛpām 
SA_GK19_ruphamdu-300	aharvṛndaṃ vṛndāvanakusumapālīparimalair	ahar vṛndam vṛndāvana kusuma pālī parimalaiḥ 
SA_GK19_ruphamdu-301	darālokaṃ śokāspadamiva kathaṃ neṣyati sakhī //75	dara ālokam śoka āspadam iva katham na iṣyati sakhī 
SA_GK19_ruphamdu-302	taraṅgaiḥ kurvāṇā śamanabhaginīlāghavamasau	taraṅgaiḥ kurvāṇā śamana bhaginī lāghavam asau 
SA_GK19_ruphamdu-303	nadīṃ kāṃcidgoṣṭhe nayanajalapūrairajanayat /	nadīm kāṃcid goṣṭhe nayana jalapūraiḥ ajanayat 
SA_GK19_ruphamdu-304	itīvāsyā dveṣādabhimatadaśāprārthanamayīṃ	iti iva asyāḥ dveṣāt abhimata daśā prārthana mayīm 
SA_GK19_ruphamdu-305	murāre vijñaptiṃ niśamayati mānī na śamanaḥ //76	murāre vijñaptim niśamayati mānī na śamanaḥ 
SA_GK19_ruphamdu-306	kṛtākṛṣṭikrīḍaṃ kimapi tava rūpaṃ mama sakhī	kṛta ākṛṣṭi krīḍam kim api tava rūpam mama sakhī 
SA_GK19_ruphamdu-307	sakṛddṛṣṭvā dūrādahitahitabodhojjhitamatiḥ /	sakṛt dṛṣṭvā dūrāt ahita hita bodha ujjhita matiḥ 
SA_GK19_ruphamdu-308	hatā seyaṃ premānalamanu viśantī sarabhasaṃ	hatā sā iyam prema analam anu viśantī sarabhasam 
SA_GK19_ruphamdu-309	pataṅgīvātmānaṃ murahara muhurdāhitavatī //77	pataṅgī iva ātmānam mura hara muhur dāhitavatī 
SA_GK19_ruphamdu-310	mayā vācyaḥ kiṃ vā tvamiha nijadoṣāt paramasau	mayā vācyaḥ kim vā tvam iha nija doṣāt param asau 
SA_GK19_ruphamdu-311	yayau mandā vṛndāvanakusumabandho vidhuratām /	yayau mandā vṛndāvana kusuma bandho vidhura tām 
SA_GK19_ruphamdu-312	yadarthaṃ duḥkhāgnirvikṛśati tamadyāpi hṛdayān	yad artham duḥkha agniḥ vikṛśati tam adya api hṛdayān 
SA_GK19_ruphamdu-313	na yasmāddurmedhā lavamapi bhavantaṃ davayati //78	na yasmāt durmedhāḥ lavam api bhavantam davayati 
SA_GK19_ruphamdu-314	trivakrāho dhanyā hṛdayamiva te svaṃ puramasau	trivakrā aho dhanyā hṛdayam iva te svam puram asau 
SA_GK19_ruphamdu-315	samāsādya svairaṃ yadiha vilasantī nivasati /	samāsādya svairam yat iha vilasantī nivasati 
SA_GK19_ruphamdu-316	dhruvaṃ puṇyabhraṃśādajani saraleyaṃ mama sakhī	dhruvam puṇya bhraṃśāt ajani saralā iyam mama sakhī 
SA_GK19_ruphamdu-317	praveśastatrābhūt kṣaṇamapi yadasyā na sulabhaḥ //79	praveśaḥ tatra abhūt kṣaṇam api yat asyāḥ na sulabhaḥ 
SA_GK19_ruphamdu-318	kimāviṣṭā bhūtaiḥ sapadi yadi vākrūraphaṇinā	kim āviṣṭā bhūtaiḥ sapadi yadi vā akrūra phaṇinā 
SA_GK19_ruphamdu-319	kṣatāpasmāreṇa cyutamatirakasmāt kimapatat /	kṣata apasmāreṇa cyuta matiḥ akasmāt kim apatat 
SA_GK19_ruphamdu-320	iti vyagrairasyāṃ gurubhirabhitaḥ kīcakarava-	iti vyagraiḥ asyām gurubhiḥ abhitas kīcakarava 
SA_GK19_ruphamdu-321	śravādaspandāyāṃ murahara vikalpā vidadhire //80	śravāt aspandāyām mura hara vikalpāḥ vidadhire 
SA_GK19_ruphamdu-322	navīneyaṃ sampratyakuśalaparīpākalaharī-	navīnā iyam samprati akuśala parīpāka laharī 
SA_GK19_ruphamdu-323	nirīṇarti svairaṃ mama sahacarīcittakuhare /	nirīṇarti svairam mama sahacarī citta kuhare 
SA_GK19_ruphamdu-324	jagannetraśreṇīmadhuramathurāyāṃ nivasata-	jagat netra śreṇī madhura mathurāyām nivasata 
SA_GK19_ruphamdu-325	ścirādārtā vārtāmapi tava yadeṣā na labhate //81	ścirāt ārtā vārtām api tava yat eṣā na labhate 
SA_GK19_ruphamdu-326	janān siddhādaśān namati bhajate māntrikagaṇān	janān siddhādaśān namati bhajate māntrika gaṇān 
SA_GK19_ruphamdu-327	vidhatte śuśrūṣāmadhikavinayenauṣadhavidām /	vidhatte śuśrūṣām adhika vinayena auṣadha vidām 
SA_GK19_ruphamdu-328	tvadīkṣādīkṣāyai paricarati bhaktyā girisutāṃ	tvad īkṣā dīkṣāyai paricarati bhaktyā girisutām 
SA_GK19_ruphamdu-329	manīṣā hi vyagrā kimapi śubhahetuṃ na manute //82	manīṣā hi vyagrā kim api śubha hetum na manute 
SA_GK19_ruphamdu-330	paśūnāṃ pātāraṃ bhujagaripuputrapraṇayinaṃ	paśūnām pātāram bhujaga ripu putra praṇayinam 
SA_GK19_ruphamdu-331	smarodvardhikrīḍaṃ niviḍaghanasāradyutiharam /	             
SA_GK19_ruphamdu-332	sadābhyarṇe nandīśvaragiribhuvo raṅgarasikaṃ	sadā abhyarṇe nandīśvara giribhuvaḥ raṅga rasikam 
SA_GK19_ruphamdu-333	bhavantaṃ kaṃsāre bhajati bhavadāptyai mama sakhī //83	bhavantam kaṃsāre bhajati bhavat āptyai mama sakhī 
SA_GK19_ruphamdu-334	bhavantaṃ santaptā vidalitatamālāṅkurarasai-	bhavantam santaptā vidalita tamāla aṅkura rasaiḥ 
SA_GK19_ruphamdu-335	rvilikhya bhrūbhaṅgīkṛtamadanakodaṇḍakadanam /	r vilikhya bhrū bhaṅgī kṛta madana kodaṇḍa kadanam 
SA_GK19_ruphamdu-336	nidhāsayantī kaṇṭhe tava nijabhujāvallarīmasau	nidhāsayantī kaṇṭhe tava nija bhujāḥ vallarīm asau 
SA_GK19_ruphamdu-337	dharanyāmunmīlajjāḍimaniviḍāṅgī viluṭhati //84	viluṭhati 
SA_GK19_ruphamdu-338	kadācin mūḍheyaṃ niviḍabhavadīyasmṛtimadā-	kadācid mūḍhā iyam nibiḍa bhavadīya smṛtimadā 
SA_GK19_ruphamdu-339	damandādātmānaṃ kalayati bhavantaṃ mama sakhī /	damandāt ātmānam kalayati bhavantam mama sakhī 
SA_GK19_ruphamdu-340	tathāsyā rādhāyā virahadahanākalpitadhiyo	tathā asyāḥ rādhāyāḥ viraha dahana a kalpita dhiyaḥ 
SA_GK19_ruphamdu-341	murāre duḥsādhyā kṣaṇamapi na bādhā viramati //85	murāre duḥsādhyā kṣaṇam api na bādhā viramati 
SA_GK19_ruphamdu-342	tvayā santāpānāmupari parimuktātirabhasā-	tvayā santāpānām upari parimuktā ati rabhasā 
SA_GK19_ruphamdu-343	didānīmāpede tadapi tava ceṣṭāṃ priyasakhī /	didānīm āpede tat api tava ceṣṭām priya sakhī 
SA_GK19_ruphamdu-344	yadeṣā kaṃsāre bhidurahṛdayaṃ tvāmavayati	yat eṣā kaṃsāre bhidura hṛdayam tvām avayati 
SA_GK19_ruphamdu-345	satīnāṃ mūrdhanyā bhidurahṛdayābhūdanudinam //86	satīnām mūrdhanyā bhidura hṛdayā abhūt anudinam 
SA_GK19_ruphamdu-346	samakṣaṃ sarveṣāṃ viharasi madādhipraṇayinām	samakṣam sarveṣām viharasi mad ādhi praṇayinām 
SA_GK19_ruphamdu-347	iti śrutvā nūnaṃ gurutarasamādhiṃ kalayati /	iti śrutvā nūnam gurutara samādhim kalayati 
SA_GK19_ruphamdu-348	sadā kaṃsārāte bhajasi yamināṃ netrapadavīm	sadā kaṃsa arāte bhajasi yaminām netra padavīm 
SA_GK19_ruphamdu-349	iti vyaktaṃ sajjībhavati yamamālocitumapi //87	iti vyaktam sajjībhavati yamam ālocitum api 
SA_GK19_ruphamdu-350	murāre kālindīsaliladaladindīvararuce	murāre kālindī salila dalat indīvara ruce 
SA_GK19_ruphamdu-351	mukunda śrīvṛndāvanamadana vṛndārakamaṇe /	             
SA_GK19_ruphamdu-352	vrajānandin nandīśvaradayita nandātmaja hare	vraja ānandin nandīśvara dayita nandātmaja hare 
SA_GK19_ruphamdu-353	sadeti krandantī parijanaśucaṃ kandalayati //88	sadā iti krandantī parijana śucam kandalayati 
SA_GK19_ruphamdu-354	samantāduttaptastava virahadāvāgniśikharayā	samantāt uttaptaḥ tava viraha dāva agni śikharayā 
SA_GK19_ruphamdu-355	kṛtodvegaḥ pañcāśugamṛgayuvedha vyatikaraiḥ /	kṛta udvegaḥ pañca āśuga mṛgayu vedha vyatikaraiḥ 
SA_GK19_ruphamdu-356	tanūbhūtaṃ sadyastanuvanamidaṃ hāsyati hare	tanūbhūtam sadyas tanu vanam idam hāsyati hare 
SA_GK19_ruphamdu-357	haṭhādadya śvo vā mama sahacarīprāṇahariṇaḥ //89	haṭhāt adya śvas vā mama sahacarī prāṇa hariṇaḥ 
SA_GK19_ruphamdu-358	payorāśisphītatviṣi himakarottaṃsamadhure	payaḥ rāśi sphīta tviṣi himakara uttaṃsa madhure 
SA_GK19_ruphamdu-359	dadhāne dṛgbhaṅgyā smaravijayirūpaṃ mama sakhī /	dadhāne dṛś bhaṅgyā smara vijayi rūpam mama sakhī 
SA_GK19_ruphamdu-360	hare dattasvāntā bhavati tadimāṃ kiṃ prabhavati	hare datta svāntā bhavati tat imām kim prabhavati 
SA_GK19_ruphamdu-361	smaro hantuṃ kintu vyathayati bhavān eva kutukī //90	smaraḥ hantum kintu vyathayati bhavān eva kutukī 
SA_GK19_ruphamdu-362	vijānīme bhāvaṃ paśuparamaṇīnāṃ yadumaṇe	vijānīme bhāvam paśupa ramaṇīnām yadu maṇe 
SA_GK19_ruphamdu-363	na jānīmaḥ kasmāt tadapi tava māyā racayati /	na jānīmaḥ kasmāt tat api tava māyā racayati 
SA_GK19_ruphamdu-364	samantādadhyātmaṃ yadiha pavanavyādheralapa-	samantāt adhyātmam yat iha pavana vyādheḥ alapa 
SA_GK19_ruphamdu-365	dbalādasyāstena vyasanakulameva dviguṇitam //91	dbalāt asyāḥ tena vyasana kulam eva dvi guṇitam 
SA_GK19_ruphamdu-366	gurorantevāsī sa bhajati yadūnāṃ sacivatāṃ	guroḥ antevāsī sa bhajati yadūnām sacivatām 
SA_GK19_ruphamdu-367	sakhīyaṃ kālindī kila bhavati kālasya bhaginī /	sakhī iyam kālindī kila bhavati kālasya bhaginī 
SA_GK19_ruphamdu-368	bhavedanyaḥ ko vā narapatipure matparicito	bhavet anyaḥ kaḥ vā narapati pure mad paricito 
SA_GK19_ruphamdu-369	daśāmasyāḥ śaṃsan yadutilaka yastvāmanunayet //92	daśām asyāḥ śaṃsan yadu tilaka yaḥ tvām anunayet 
SA_GK19_ruphamdu-370	viśīrṇāṅgīmantarvraṇaviluṭhanādutkalikayā	viśīrṇa aṅgīm antar vraṇa viluṭhanāt utkalikayā 
SA_GK19_ruphamdu-371	parītāṃ bhūyasyā satatamuparāgavyatikarām /	parītām bhūyasyā satatam uparāga vyatikarām 
SA_GK19_ruphamdu-372	paridhvastāmodāṃ viramitasamastālikutukāṃ	paridhvasta āmodām viramita samasta ali kutukām 
SA_GK19_ruphamdu-373	vidho pādasparśādapi sukhaya rādhākumudinīm //93	vidho pāda sparśāt api sukhaya rādhā kumudinīm 
SA_GK19_ruphamdu-374	vipattibhyaḥ prāṇān kathamapi bhavatsaṅgamasukha-	vipattibhyaḥ prāṇān katham api bhavat saṅgam asukha 
SA_GK19_ruphamdu-375	spṛhādhīnā śaure mama sahacarī rakṣitavatī /	spṛhā adhīnā śaure mama sahacarī rakṣitavatī 
SA_GK19_ruphamdu-376	atikrānte sampraty avadhidivase jīvanavidhau	atikrānte samprati avadhi divase jīvana vidhau 
SA_GK19_ruphamdu-377	hatāśā niḥśaṅkaṃ vitarati dṛśau cutamukule //94	hata āśā niḥśaṅkam vitarati dṛśau cuta mukule 
SA_GK19_ruphamdu-378	pratīkārārambhaślathamatibhirudyatpariṇate-	pratīkāra ārambha ślatha matibhiḥ udyat pariṇate 
SA_GK19_ruphamdu-379	rvimuktāyā vyaktasmarakadanabhājaḥ parijanaiḥ /	rvimuktāyāḥ vyakta smara kadana bhājaḥ parijanaiḥ 
SA_GK19_ruphamdu-380	amuñcantī saṅgaṃ kuvalayadṛśaḥ kevalamasau	a muñcantī saṅgam kuvalayadṛśaḥ kevalam asau 
SA_GK19_ruphamdu-381	kalādadya prāṇān avati bhavāśāsahacarī //95	kalāt adya prāṇān avati bhava āśā sahacarī 
SA_GK19_ruphamdu-382	aye rāsakrīḍārasika mama sakhyāṃ navanavā	aye rāsakrīḍā rasika mama sakhyām nava navā 
SA_GK19_ruphamdu-383	purā baddhā yena praṇayalaharī hanta gahanā /	purā baddhā yena praṇaya laharī hanta gahanā 
SA_GK19_ruphamdu-384	sa cen muktāpekṣastvamapi dhig imāṃ tulaśakalaṃ	sa ced mukta apekṣaḥ tvam api dhik imām tulaśa kalam 
SA_GK19_ruphamdu-385	yadetasyā nāsānihitamidamadyāpi calati //96	yat etasyāḥ nāsā nihitam idam adyā api calati 
SA_GK19_ruphamdu-386	mukunda bhrāntākṣī kimapi yadasaṃkalpitaśataṃ	mukunda bhrānta akṣī kim api yat asaṃkalpita śatam 
SA_GK19_ruphamdu-387	vidhatte tadvaktuṃ jagati manujaḥ kaḥ prabhavati /	vidhatte tat vaktum jagati manujaḥ kaḥ prabhavati 
SA_GK19_ruphamdu-388	kadācit kalyāṇī vilapati ya utkaṇṭhitamati-	kadācid kalyāṇī vilapati yaḥ utkaṇṭhita mati 
SA_GK19_ruphamdu-389	stadākhyāmi svāmin gamaya makarottaṃsapadavīm //97	stadā ākhyāmi svāmin gamaya makara uttaṃsa padavīm 
SA_GK19_ruphamdu-390	abhūt ko.api premā mayi murariporyaḥ sakhi purā	abhūt kaḥ api premā mayi muraripoḥ yaḥ sakhi purā 
SA_GK19_ruphamdu-391	parāṃ karmāpekṣāmapi tadavalambān na gaṇayet /	parām karma apekṣām api tad avalambāt na gaṇayet 
SA_GK19_ruphamdu-392	tathedānīṃ hā dhik samajani taṭasthaḥ sphuṭamahaṃ	tathā idānīm hā dhik samajani taṭa sthaḥ sphuṭam aham 
SA_GK19_ruphamdu-393	bhaje lajjāṃ yena kṣaṇamapi punarjīvitumapi //98	bhaje lajjām yena kṣaṇam api punar jīvitum api 
SA_GK19_ruphamdu-394	garīyān me premā tvayi paramiti snehalaghutā	garīyān me premā tvayi param iti sneha laghu tā 
SA_GK19_ruphamdu-395	na jīviṣyāmīti praṇayagarimakhyāpanavidhiḥ /	na jīviṣyāmi iti praṇaya garima khyāpana vidhiḥ 
SA_GK19_ruphamdu-396	kathaṃ nāyāsīti smaraṇaparipāṭīprakaṭanaṃ	katham na ayāsi iti smaraṇa paripāṭī prakaṭanam 
SA_GK19_ruphamdu-397	harau sandeśāya priyasakhi na me vāgavasaraḥ //99	harau sandeśāya priya sakhi na me vāc avasaraḥ 
SA_GK19_ruphamdu-398	amī kuñjaḥ pūrvaṃ na mama dadhire kāmapi mudaṃ	amī kuñjaḥ pūrvam na mama dadhire kām api mudam 
SA_GK19_ruphamdu-399	drumālīyaṃ cetaḥ sakhi na katiśo nanditavatī /	dru mālīyam cetaḥ sakhi na katiśas 
SA_GK19_ruphamdu-400	idānīṃ paśyaite yugapadapatāpaṃ vidadhate	idānīm paśya ete vidadhate 
SA_GK19_ruphamdu-401	prabho muktopekṣe bhajati na hi ko vā vimukhatām //100	prabho mukta upekṣe bhajati na hi kaḥ vā vimukha tām 
SA_GK19_ruphamdu-402	kadā premonmīlanmadanamadirākṣī samudayāt	kadā prema unmīlat madana madirā akṣī samudayāt 
SA_GK19_ruphamdu-403	balādākarṣantaṃ madhuramuralīkākalikayā /	balāt ākarṣantam madhura muralī kākalikayā 
SA_GK19_ruphamdu-404	muhurbhrāmyaccillīculukitakulastrīvratamahaṃ	muhur bhrāmyat cillī culukita kula strī vratam aham 
SA_GK19_ruphamdu-405	vilokeyaṃ līlāmadamiladapāṅgī murabhidam //101	vilokā iyam līlā mada milat apāṅgī murabhidam 
SA_GK19_ruphamdu-406	yayau kālaḥ kalyāṇy adhikalitakelī parimalāṃ	yayau kālaḥ kalyāṇī adhi kalita kelī parimalām 
SA_GK19_ruphamdu-407	vilāsārthī yasminn acalakuhare līnavapuṣam /	vilāsa arthī yasmin acala kuhare līna vapuṣam 
SA_GK19_ruphamdu-408	sa māṃ dhṛtvā dhūrtaḥ kṛtakapaṭaroṣāṃ sakhi haṭhā-	sa mām dhṛtvā dhūrtaḥ kṛta kapaṭa roṣām sakhi haṭhā 
SA_GK19_ruphamdu-409	dakārṣīdākarṣann urasi śaśilekhāśatavṛtām //102	dakārṣīt ākarṣan urasi śaśi lekhā śata vṛtām 
SA_GK19_ruphamdu-410	rāṇadbhṛṅgaśreṇīsuhṛdi śaradārambhamadhure	rāṇat bhṛṅga śreṇī suhṛdi śarad ārambha madhure 
SA_GK19_ruphamdu-411	vanānte cāndrībhiḥ kiraṇalaharībhirdhavalite /	vanānte cāndrībhiḥ kiraṇa laharībhiḥ dhavalite 
SA_GK19_ruphamdu-412	kadā premoddaṇḍasmarakalahavaitaṇḍikamahaṃ	kadā prema uddaṇḍa smara kalaha vaitaṇḍikam aham 
SA_GK19_ruphamdu-413	kariṣye govindaṃ niviḍabhujabandhapraṇayinam //103	kariṣye govindam nibiḍa bhuja bandha praṇayinam 
SA_GK19_ruphamdu-414	mano me hā kaṣṭaṃ jvalati kimahaṃ hanta karavai	manaḥ me hā kaṣṭam jvalati kim aham hanta karavai 
SA_GK19_ruphamdu-415	na pāraṃ nāvāraṃ kimapi kalayāmy asya jaladheḥ /	na pāram na avāram kim api kalayāmi asya jaladheḥ 
SA_GK19_ruphamdu-416	iyaṃ vande mūrdhnā sapadi tamupāyaṃ kathaya māṃ	iyam vande mūrdhnā sapadi tam upāyam kathaya mām 
SA_GK19_ruphamdu-417	{patāmṛṣye} yasmāddhṛtikaṇikayāpe kṣaṇikayā //104	patām ṛṣye yasmāt hṛti kaṇikayā āpe kṣaṇikayā 
SA_GK19_ruphamdu-418	prayāto māṃ hitvā yadi kaṭhinacūḍāmaṇirasau	prayātaḥ mām hitvā yadi kaṭhina cūḍāmaṇiḥ asau 
SA_GK19_ruphamdu-419	paryātu svacchandaṃ mama samayadharmaḥ kila gatiḥ /	paryātu svacchandam mama samaya dharmaḥ kila gatiḥ 
SA_GK19_ruphamdu-420	idaṃ soḍhuṃ kā vā prabhavati yataḥ svapnakapaṭā-	idam soḍhum kā vā prabhavati yatas svapna kapaṭā 
SA_GK19_ruphamdu-421	dihāyāto vṛndāvanabhuvi kalān māṃ ramayati //105	dihā āyātaḥ vṛndāvana bhuvi kalān mām ramayati 
SA_GK19_ruphamdu-422	anaucityaṃ tasya vyathayati mano hanta mathurāṃ	anaucityam tasya vyathayati manaḥ hanta mathurām 
SA_GK19_ruphamdu-423	tvamāsādya svairaṃ capalahṛdayaṃ vāraya harim /	tvam āsādya svairam capala hṛdayam vāraya harim 
SA_GK19_ruphamdu-424	sakhi svapnārambhe punarapi yathā vibhrama madā-	sakhi svapna ārambhe punar api yathā vibhrama madā 
SA_GK19_ruphamdu-425	dihāyāto dhūrtaḥ kṣapayati na me kiṅkiniguṇam //106	diha āyātaḥ dhūrtaḥ kṣapayati na me kiṅkini guṇam 
SA_GK19_ruphamdu-426	ayi svapno dūre viramatu samakṣaṃ śṛṇu haṭhā-	ayi svapnaḥ dūre viramatu samakṣam śṛṇu haṭhā 
SA_GK19_ruphamdu-427	daviśvastā mā bhūriha sakhi manovibhramadhiyā /	mā bhūḥ iha sakhi manaḥ vibhrama dhiyā 
SA_GK19_ruphamdu-428	vayasyaste govardhanavipinamāsādya kutukā-	vayasyaḥ te govardhana vipinam āsādya kutukā 
SA_GK19_ruphamdu-429	dakāṇḍe yadbhūyaḥ smarakalahapāṇḍityamatanot //107	da kāṇḍe yat bhūyas smara kalaha pāṇḍityam atanot 
SA_GK19_ruphamdu-430	amarṣāddhāvantīṃ gahanakuhare sūcitapathāṃ	amarṣāt dhāvantīm gahana kuhare sūcita pathām 
SA_GK19_ruphamdu-431	tulākoṭikvānaiścakitapadapātadviguṇitaiḥ /	tulā koṭi kvānaiḥ cakita pada pāta dvi guṇitaiḥ 
SA_GK19_ruphamdu-432	vidhīrṣan māṃ harṣottaralanayanāntaḥ sa kutukī	vidhīrṣan mām harṣa uttarala nayana antaḥ sa kutukī 
SA_GK19_ruphamdu-433	na vaṃśīmajñāsīdbhuvi karasarojādvigalitām //108	na vaṃśīm ajñāsīt bhuvi kara sarojāt vigalitām 
SA_GK19_ruphamdu-434	aśaktāṃ gantavye kalitanavacelāñcalatayā	aśaktām gantavye kalita nava cela añcala tayā 
SA_GK19_ruphamdu-435	latālībhiḥ puṣpasmitaśavalitābhirvirudatīm /	latā ālībhiḥ puṣpa smita śavalitābhiḥ virudatīm 
SA_GK19_ruphamdu-436	parīhāsārambhī priyasakhi sa māṃ lambitamukhīṃ	parīhāsa ārambhī priya sakhi sa mām lambita mukhīm 
SA_GK19_ruphamdu-437	prapede cumbāya sphuradadharabimbastava sakhā //109	prapede cumbāya sphurat adhara bimbaḥ tava sakhā 
SA_GK19_ruphamdu-438	tato.ahaṃ dhammille sthagitamuralīkā sakhi śanai-	tatas aham dhammille sthagita muralīkā sakhi śanais 
SA_GK19_ruphamdu-439	ralīkāmarṣeṇa bhramadaviralabhrūrudacalam /	ralīka amarṣeṇa bhramat avirala bhrūḥ udacalam 
SA_GK19_ruphamdu-440	kacākṛṣṭikrīḍākramaparicite cauryacarite	kaca ākṛṣṭi krīḍā krama paricite caurya carite 
SA_GK19_ruphamdu-441	harirlabdhopādhiḥ prasabhamanayan māṃ giridarīm //110	hariḥ labdha upādhiḥ prasabham anayat mām giri darīm 
SA_GK19_ruphamdu-442	kadācidvāsantīkuharabhuvi dhṛṣṭaḥ sarabhasaṃ	kadācid vāsantī kuhara bhuvi dhṛṣṭaḥ sa rabhasam 
SA_GK19_ruphamdu-443	hasan pṛṣṭhālambī sthagayati karābhyāṃ mama dṛśau /	hasan pṛṣṭha ālambī sthagayati karābhyām mama dṛśau 
SA_GK19_ruphamdu-444	didhīrṣau jāterṣyaṃ mayi sakhi tadīyāṅguliśikhāṃ	didhīrṣau jāta īrṣyam mayi sakhi tadīya aṅguli śikhām 
SA_GK19_ruphamdu-445	na jāne kutrāyaṃ vrajati kitavānāṃ kila guruḥ //111	na jāne kutra ayam vrajati kitavānām kila guruḥ 
SA_GK19_ruphamdu-446	atīteyaṃ vārtā viramatu puraḥ paśya sarale	atītā iyam vārtā viramatu puras paśya sarale 
SA_GK19_ruphamdu-447	vayasyaste so.ayaṃ smitamadhurimonmṛṣṭavadanaḥ /	vayasyaḥ te saḥ ayam smita madhurima unmṛṣṭa vadanaḥ 
SA_GK19_ruphamdu-448	bhujastambhollāsādabhimataparīrambharabhasaḥ	bhuja stambha ullāsāt abhimata parīrambha rabhasaḥ 
SA_GK19_ruphamdu-449	smarakrīḍāsindhuḥ kṣipati mayi bandhukakusumam //112	smara krīḍā sindhuḥ kṣipati mayi bandhuka kusumam 
SA_GK19_ruphamdu-450	taduttiṣṭha vrīḍāvati niviḍamuktālatikayā	tat uttiṣṭha vrīḍāvati nibiḍa muktā latikayā 
SA_GK19_ruphamdu-451	vadhānemaṃ dhūrtaṃ sakhi madhupurīṃ yāti na yathā /	vadhāna imam dhūrtam sakhi madhupurīm yāti na yathā 
SA_GK19_ruphamdu-452	iti premonmīladbhavadanubhavārūḍhajaḍimā	iti prema unmīlat bhavat anubhava ārūḍha jaḍimā 
SA_GK19_ruphamdu-453	sakhīnāmākrandaṃ na kila katiśaḥ kandalayati //113	sakhīnām ākrandam na kila katiśas kandalayati 
SA_GK19_ruphamdu-454	aho kaṣṭ.aṃ bālyādahamiha sakhīṃ duṣṭahṛdayā	aho kaṣṭam bālyāt aham iha sakhīm duṣṭa hṛdayā 
SA_GK19_ruphamdu-455	muhurmānagranthiṃ sahajasaralāṃ grāhitavatī /	muhur māna granthim sahaja saralām grāhitavatī 
SA_GK19_ruphamdu-456	tadārambhādgopīgaṇaratiguro nirbharamasau	tad ārambhāt gopī gaṇa rati guro nirbharam asau 
SA_GK19_ruphamdu-457	na lebhe lubdhāpi tvadamalabhujastambharabhasam //114	na lebhe lubdhā api tvad amala bhuja stambha rabhasam 
SA_GK19_ruphamdu-458	alinde kālindīkamalasurabhau kuñjavasate-	alinde kālindī kamala surabhau kuñja vasate 
SA_GK19_ruphamdu-459	rvasantīṃ vāsantīnavaparimalodgāricikurām /	rvasantīm vāsantī nava parimala udgāri cikurām 
SA_GK19_ruphamdu-460	tvadutsaṅge nidrāsukhamukulitākṣīṃ punarimāṃ	tvad utsaṅge nidrā sukha mukulita akṣīm punar imām 
SA_GK19_ruphamdu-461	kadāhaṃ seviṣye kiśalayakalāpavyajaninī //115	kadā aham seviṣye kiśalaya kalāpa vyajaninī 
SA_GK19_ruphamdu-462	dhṛtānandāṃvṛndāvanaparisare śāradaniśā-	dhṛta ānandām vṛndāvana parisare śārada niśā 
SA_GK19_ruphamdu-463	vilāsollāsena glapitakavarīphullakusumām /	vilāsa ullāsena glapita kavarī phulla kusumām 
SA_GK19_ruphamdu-464	tava skandhopānte vinihitabhujāvallarimahaṃ	tava skandha upānte vinihita bhujā vallarim aham 
SA_GK19_ruphamdu-465	kadā kuñje līnā rahasi vihasiṣyāmi sumukhīm //116	kadā kuñje līnā rahasi vihasiṣyāmi su mukhīm 
SA_GK19_ruphamdu-466	vidūrādāhartuṃ kusumamupayāmi tvamadhunā	vidūrāt āhartum kusumam upayāmi tvam adhunā 
SA_GK19_ruphamdu-467	purastīre tīre kalaya tulasīpallavamidam /	puras tīre tīre kalaya tulasī pallavam idam 
SA_GK19_ruphamdu-468	iti vyājādenāṃ viditabhavadīyasthitirahaṃ	iti vyājāt enām vidita bhavadīya sthitiḥ aham 
SA_GK19_ruphamdu-469	kadā kuñje gopīramaṇa gamayiṣyāmi samaye //117	kadā kuñje gopī ramaṇa gamayiṣyāmi samaye 
SA_GK19_ruphamdu-470	iti śrīkaṃsāreḥ padakamalayorgokulakathāṃ	iti śrī kaṃsāreḥ pada kamalayoḥ gokula kathām 
SA_GK19_ruphamdu-471	nivedya pratyekaṃ bhaja parijaneṣu praṇayitām /	nivedya pratyekam bhaja parijaneṣu praṇayi tām 
SA_GK19_ruphamdu-472	nijāṅke kādambīsahacara vahan maṇḍanatayā	nija aṅke kādambī sahacara vahan maṇḍana tayā 
SA_GK19_ruphamdu-473	na yān uccaiḥ premapravaṇamanujagrāha bhagavān //118	na yān uccais prema pravaṇam anujagrāha bhagavān 
SA_GK19_ruphamdu-474	miladbhaṅgīṃ haṃsīramaṇa vanamālāṃ prathamato	milat bhaṅgīm haṃsī ramaṇa vanamālām 
SA_GK19_ruphamdu-475	mudā kṣemaṃ pṛcchann idamupaharethā mama vacaḥ /	mudā kṣemam pṛcchan idam upaharethāḥ mama vacaḥ 
SA_GK19_ruphamdu-476	ciraṃ kaṃsārāterurasi sahavāsapraṇayinīṃ	ciram kaṃsa arāteḥ urasi sahavāsa praṇayinīm 
SA_GK19_ruphamdu-477	kimenāmenākṣīṃ guṇavati visasmāra bhavatī //119	kim enām enā akṣīm guṇavati visasmāra bhavatī 
SA_GK19_ruphamdu-478	idaṃ kiṃ vā hanta smarasi rasike khaṇḍanaruṣā	idam kim vā hanta smarasi rasike khaṇḍana ruṣā 
SA_GK19_ruphamdu-479	parītāṅgī govardhanagirinitambe mama sakhī /	parīta aṅgī govardhana giri nitambe mama sakhī 
SA_GK19_ruphamdu-480	bhiyā sambhrāntākṣaṃ yadiha vicakarṣa tvayi balā-	bhiyā sambhrānta akṣam yat iha vicakarṣa tvayi balā 
SA_GK19_ruphamdu-481	dgṛhītvā vibhraśyan navaśikhiśikhaṃ gokulapatim //120	dgṛhītvā vibhraśyan nava śikhi śikham gokula patim 
SA_GK19_ruphamdu-482	tataḥ sambhāṣethāḥ śrutimakaramudrāmiti mudā	tatas sambhāṣethāḥ śruti makara mudrām iti mudā 
SA_GK19_ruphamdu-483	bhavatyāṃ kartavyaḥ kimiti kuśalapraśnajaḍimā /	bhavatyām kartavyaḥ kim iti kuśala praśna jaḍimā 
SA_GK19_ruphamdu-484	rucismerā yā tvaṃ racayasi sadā cumbanakalām	ruci smerā yā tvam racayasi sadā cumbana kalām 
SA_GK19_ruphamdu-485	apāṅgena spṛṣṭā sakhi murariporgaṇḍamukure //121	apāṅgena spṛṣṭā sakhi muraripoḥ gaṇḍa mukure 
SA_GK19_ruphamdu-486	nivāsaste devi śravaṇalatikāyāmiti dhiyā	nivāsaḥ te devi śravaṇa latikāyām iti dhiyā 
SA_GK19_ruphamdu-487	prayatnāt tvāmeva praṇayahṛdayā yāmi śaraṇam /	prayatnāt tvām eva praṇaya hṛdayā yāmi śaraṇam 
SA_GK19_ruphamdu-488	parokṣaṃ vṛṣṇīnāṃ nibhṛtanibhṛtaṃ karṇakuhare	parokṣam vṛṣṇīnām nibhṛta nibhṛtam karṇa kuhare 
SA_GK19_ruphamdu-489	hareḥ kākūnmiśrāṃ kathaya sakhi rādhāvidhuratām //122	hareḥ kāku unmiśrām kathaya sakhi rādhā vidhura tām 
SA_GK19_ruphamdu-490	parīrambhaṃ premṇā mama savinayaṃ kaustubhamaṇau	parīrambham premṇā mama sa vinayam kaustubha maṇau 
SA_GK19_ruphamdu-491	bruvāṇaḥ kurvīthāḥ patagavara vijñāpanamidam /	bruvāṇaḥ kurvīthāḥ pataga vara vijñāpanam idam 
SA_GK19_ruphamdu-492	agādhā rādhāyāmapi tava sakhe vismṛtirabhūt	agādhā rādhāyām api tava sakhe vismṛtiḥ abhūt 
SA_GK19_ruphamdu-493	kathaṃ vā kalyāṇaṃ vahati tarale hi praṇayitā //123	katham vā kalyāṇam vahati tarale hi praṇayitā 
SA_GK19_ruphamdu-494	muhuḥ kūjatkāñcīmaṇivalayamañjīramuralī-	muhur kūjat kāñcī maṇi valaya mañjīra muralī 
SA_GK19_ruphamdu-495	ravālambo bhrāmyadyuvatīkulagītaiḥ suramaṇe /	rava ālambaḥ bhrāmyat yuvatī kula gītaiḥ su ramaṇe 
SA_GK19_ruphamdu-496	sa kiṃ sākṣādbhāvī punarapi harestāṇḍavarasai-	sa kim sākṣāt bhāvī punar api hareḥ tāṇḍava rasaiḥ 
SA_GK19_ruphamdu-497	ramandaḥ kālindīpulinabhuvi tauryātrikabharaḥ //124	            
SA_GK19_ruphamdu-498	navīnastvaṃ kambo paśuparamaṇībhiḥ paricayaṃ	navīnaḥ tvam kambo paśupa ramaṇībhiḥ paricayam 
SA_GK19_ruphamdu-499	na dhatse rādhāyāḥ guṇagarimagandho.api na kṛtī /	na dhatse rādhāyāḥ na kṛtī 
SA_GK19_ruphamdu-500	tathāpi tvāṃ yāce hṛdayanihitaṃ dohadamahaṃ	tathā api tvām yāce hṛdaya nihitam dohadam aham 
SA_GK19_ruphamdu-501	vahante hi klānte praṇayamavadātaprakṛtayaḥ //125	vahante hi klānte praṇayam avadāta prakṛtayaḥ 
SA_GK19_ruphamdu-502	gṛhītvā govindaṃ jaladhihṛdayānandana sakhe	gṛhītvā govindam jaladhi hṛdaya ānandana sakhe 
SA_GK19_ruphamdu-503	sukhena śrīvṛndāvanaparisare nandatu bhavān /	sukhena śrī vṛndāvana parisare nandatu bhavān 
SA_GK19_ruphamdu-504	kathaṃ vā te goṣṭhaṃ bhavatu dayitaṃ hanta balavān	katham vā te goṣṭham bhavatu dayitam hanta balavān 
SA_GK19_ruphamdu-505	yadetasmin veṇorjayati cirasaubhāgyamahimā //126	yat etasmin veṇoḥ jayati cira saubhāgya mahimā 
SA_GK19_ruphamdu-506	iti premodgārapravaṇamanunīya kramavaśāṃ	iti prema udgāra pravaṇam anunīya krama vaśām 
SA_GK19_ruphamdu-507	parīvārān bhrātarniśamayati cāṇūramathane /	parīvārān bhrātar niśamayati cāṇūra mathane 
SA_GK19_ruphamdu-508	punaḥ kopodbhinnapraṇayacaṭulaṃ tasya nikaṭe	punar kopa udbhinna praṇaya caṭulam tasya nikaṭe 
SA_GK19_ruphamdu-509	kathāmācakṣīthāḥ daśabhiravatārairvilasitām //127	kathām ācakṣīthāḥ daśabhiḥ avatāraiḥ vilasitām 
SA_GK19_ruphamdu-510	grahītuṃ tvāṃ premāmiṣaparivṛtaṃ cittavaḍiśaṃ	grahītum tvām prema āmiṣa parivṛtam citta vaḍiśam 
SA_GK19_ruphamdu-511	mahāmīna kṣipraṃ nādhita rasapūre mama sakhī /	mahā mīna kṣipram nādhita rasa pūre mama sakhī 
SA_GK19_ruphamdu-512	vivekākhyaṃ chittvā guṇamatha tadagrāsi bhavatā	viveka ākhyam chittvā guṇam atha tad agrā asi bhavatā 
SA_GK19_ruphamdu-513	hatāśeyaṃ kiṃ vā śiva śiva vidhātuṃ prabhavati //128	hata āśā iyam kim vā śiva śiva vidhātum prabhavati 
SA_GK19_ruphamdu-514	varākīyaṃ dṛṣṭvā subhagavapuṣo vibhramabharaṃ	varākī iyam dṛṣṭvā subhaga vapuṣaḥ vibhrama bharam 
SA_GK19_ruphamdu-515	tavābhyarṇaṃ bheje paramakutukollāsitamatiḥ /	tava abhyarṇam bheje parama kutuka ullāsita matiḥ 
SA_GK19_ruphamdu-516	tirodhāya svāṅgaṃ prakaṭayasi yat tvaṃ kaṭhinatāṃ	tirodhāya sva aṅgam prakaṭayasi yat tvam kaṭhina tām 
SA_GK19_ruphamdu-517	tadetat kiṃ na syāt tava kamaṭhamūrteḥ samucitam //129	tat etat kim na syāt tava kamaṭha mūrteḥ samucitam 
SA_GK19_ruphamdu-518	sadā kaṃsārate sphurati ciramadyāpi bhavataḥ	sadā kaṃsārate sphurati ciram adya api bhavataḥ 
SA_GK19_ruphamdu-519	sphuṭaṃ kroḍākāre vapuṣi niviḍapremalaharī /	sphuṭam kroḍa ākāre vapuṣi nibiḍa prema laharī 
SA_GK19_ruphamdu-520	yataḥ sā sairandhrī malayaruhapaṅkapraṇayinī	yatas sā sairandhrī malaya ruha paṅka praṇayinī 
SA_GK19_ruphamdu-521	tvayā kroḍīcakre paramarabhasādātmadayitā //130	tvayā kroḍīcakre parama rabhasāt ātma dayitā 
SA_GK19_ruphamdu-522	cirādantarbhūtā naraharimayī mūrtirabhita-	cirāt antarbhūtā narahari mayī mūrtiḥ abhita 
SA_GK19_ruphamdu-523	stadīyo vyāpārastava tu na yayau vismṛtipatham /	s tadīyaḥ vyāpāraḥ tava tu na yayau vismṛti patham 
SA_GK19_ruphamdu-524	vinītaprahlādastvamiha paramakrūracarite	vinīta prahlādaḥ tvam iha parama krūra carite 
SA_GK19_ruphamdu-525	prasakto yadbhūyaḥ parahṛdayabhedaṃ janayasi //131	prasaktaḥ yat bhūyas para hṛdaya bhedam janayasi 
SA_GK19_ruphamdu-526	yadātmānaṃ darpādagaṇitagururvāmana mudā	yadā ātmānam darpāt agaṇita guruḥ vāmana mudā 
SA_GK19_ruphamdu-527	manorājyenāḍhyaṃ tvayi valitayā kalpitavatī /	manaḥ rājyena āḍhyam tvayi valitayā kalpitavatī 
SA_GK19_ruphamdu-528	prapede tasyedaṃ phalamucitameva priyasakhī	prapede tasya idam phalam ucitam eva priya sakhī 
SA_GK19_ruphamdu-529	vidūre yat kṣiptā praṇayamayapāśe nigaḍitā //132	vidūre yat kṣiptā praṇaya maya pāśe nigaḍitā 
SA_GK19_ruphamdu-530	iyaṃ nātha krūrā bhṛgupatanamakaṅkṣati tato	iyam nā atha krūrā bhṛgu patanam akaṅkṣati 
SA_GK19_ruphamdu-531	yadasyāṃ kaṭhināṃ tava samucitaṃ tadbhṛgupate /	yat asyām kaṭhinām tava samucitam tat bhṛgupate 
SA_GK19_ruphamdu-532	asau te durbodhā kṛtiriha bhavadvismṛtipathaṃ	asau te durbodhā kṛtiḥ iha bhavat vismṛti patham 
SA_GK19_ruphamdu-533	yato jātaḥ sākṣādgururapi sa nandīśvarapatiḥ //133	yatas jātaḥ sākṣāt guruḥ api sa nandīśvara patiḥ 
SA_GK19_ruphamdu-534	nirānandā gāvaściramupasṛtā dūṣaṇakulaiḥ	nirānandāḥ gāvaḥ ciram upasṛtāḥ dūṣaṇa kulaiḥ 
SA_GK19_ruphamdu-535	kharāyante sadyo raghutilaka govardhanataṭīḥ /	kharāyante sadyas raghu tilaka govardhana taṭīḥ 
SA_GK19_ruphamdu-536	virādhatvaṃ ghoṣo vrajati bhavadīyapravasanā-	virādha tvam ghoṣaḥ vrajati bhavadīya pravasanā 
SA_GK19_ruphamdu-537	didānīṃ mārīcaḥ sphuṭamiha narīṇarti paritaḥ //134	didānīm mārīcaḥ sphuṭam iha paritas 
SA_GK19_ruphamdu-538	prasannaḥ kālo.ayaṃ punarudayituṃ rāsabhajanai-	prasannaḥ kālaḥ ayam punar udayitum rāsabha janaiḥ 
SA_GK19_ruphamdu-539	rvilāsinn adyāpi sphuṭamanaparādhā vayamapi /	rvilāsin adyā api sphuṭam anaparādhāḥ vayam api 
SA_GK19_ruphamdu-540	vitanvānaḥ kāntiṃ vapuṣi śaradākāśavalitāṃ	vitanvānaḥ kāntim vapuṣi śarad ākāśa valitām 
SA_GK19_ruphamdu-541	kṛto na tvaṃ sīradhvaja bhajasi vṛndāvanamidam //135	kṛtaḥ na tvam sīradhvaja bhajasi vṛndāvanam idam 
SA_GK19_ruphamdu-542	na rāgaṃ sarvajña kvacidapi vidhatte ratipatiṃ	na rāgam sarvajña kvacid api vidhatte ratipatim 
SA_GK19_ruphamdu-543	muhurdveṣṭi drohaṃ kalayati balādiṣṭavidhaye /	muhur dveṣṭi droham kalayati balāt iṣṭa vidhaye 
SA_GK19_ruphamdu-544	ciraṃ dhyānāsaktā nivasati sadā saugatarati-	ciram dhyāna āsaktā nivasati sadā saugata rati 
SA_GK19_ruphamdu-545	stathāpyasyāṃ haṃho sadayahṛdaya tvaṃ na dayase //136	haṃho sadaya hṛdaya tvam na dayase 
SA_GK19_ruphamdu-546	parikleśamlecchān samadamadhupālī madhurayā	parikleśa mlecchān sa mada madhupa ālī madhurayā 
SA_GK19_ruphamdu-547	nikṛntatrontapraṇayakalikākhaḍgalatayā /	nikṛnta tronta praṇaya kalikā khaḍga latayā 
SA_GK19_ruphamdu-548	tvamāsīnaḥ kalkinniha caturagopāhitaratiḥ	tvam āsīnaḥ kalkin iha catura gopa āhita ratiḥ 
SA_GK19_ruphamdu-549	sadeśaṃ kurvīthāḥ pratimuditavīrādhikamidam //137	sa deśam kurvīthāḥ pratimudita vīra adhikam idam 
SA_GK19_ruphamdu-550	iti premodghāṭasampuṭitavaco bhaṅgirakhilaṃ	iti prema udghāṭa sampuṭita vacaḥ bhaṅgiḥ akhilam 
SA_GK19_ruphamdu-551	tvamāvedya klidyan mukhaparisaro locanajalaiḥ /	tvam āvedya klidyan mukha parisaraḥ locana jalaiḥ 
SA_GK19_ruphamdu-552	tato govindasya prativacanamādhvīkapadapī-	tatas govindasya prativacana mādhvīka padapī 
SA_GK19_ruphamdu-553	mupāsīno dṛgbhyāṃ kṣaṇamavadhīthāḥ khagapate //138	m upāsīnaḥ dṛgbhyām kṣaṇam avadhīthāḥ khaga pate 
SA_GK19_ruphamdu-554	praṇetavyo dṛṣṭeranubhavapathaṃ nandatanayo	praṇetavyaḥ dṛṣṭeḥ anubhava patham nanda tanayaḥ 
SA_GK19_ruphamdu-555	vidheyo gopīnāṃ bhuvanamahitānāmupakṛtiḥ /	vidheyaḥ gopīnām bhuvana mahitānām upakṛtiḥ 
SA_GK19_ruphamdu-556	iyaṃ yāmairgamyā catura mathurāpi tricaturai-	iyam yāmaiḥ gamyā mathurā api 
SA_GK19_ruphamdu-557	riti dvaidhaṃ nāntaḥ kalaya kalahaṃsīkulapate //139	r iti dvaidham na antar kalaya kalahaṃsī kula pate 
SA_GK19_ruphamdu-558	apūrvā yasyāntarvilasati mudā sāralaruci-	apūrvā yasya antar vilasati mudā sārala ruci 
SA_GK19_ruphamdu-559	rvivektuṃ śakyete sapadi milite yena payasī /	śakyete sapadi milite yena payasī 
SA_GK19_ruphamdu-560	kathaṃ kāraṃ yukto bhavatu bhavatastasya kṛtinā	katham kāram yuktaḥ bhavatu bhavataḥ tasya kṛtinā 
SA_GK19_ruphamdu-561	vilambaḥ kādambīramaṇa mathurāsaṅgamavidhau //140	vilambaḥ kādambī ramaṇa mathurā saṅgama vidhau 
SA_GK19_ruphamdu-562	prapannaḥ premāṇaṃ prabhavati sadā bhāgavatabhāk	prapannaḥ premāṇam prabhavati sadā bhāgavata bhāj 
SA_GK19_ruphamdu-563	parācīno janmāvadhibhavarasādbhaktimadhuraḥ /	              
SA_GK19_ruphamdu-564	ciraṃ ko.api śrīmān jayati viditaḥ śākaratayā	ciram kaḥ api śrīmān jayati viditaḥ śākara tayā 
SA_GK19_ruphamdu-565	dhurīṇo dhīrāṇāmadhidharaṇi vaiyāsakiriva //141	dhurīṇaḥ dhīrāṇām adhi dharaṇi vaiyāsakiḥ iva 
SA_GK19_ruphamdu-566	rasānāmādhārairaparicitadoṣaḥ sahṛdayai-	rasānām ādhāraiḥ aparicita doṣaḥ sahṛdayaiḥ 
SA_GK19_ruphamdu-567	rmurārāteḥ krīḍāniviḍaghaṭanārūpamahitaḥ /	               
SA_GK19_ruphamdu-568	prabandho.ayaṃ bandhorakhilajagatāṃ tasya sarasāṃ	prabandhaḥ ayam bandhoḥ akhila jagatām tasya sarasām 
SA_GK19_ruphamdu-569	prabhorantaḥ sāndrāṃ pramadalaharīṃ pallavayatu //142	prabhoḥ antar sāndrām pramada laharīm pallavayatu 
