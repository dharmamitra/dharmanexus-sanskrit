segmentnr	original	analyzed
SA_K06_bsu051_u-0	(Vaidya 75)	vaidya 
SA_K06_bsu051_u-1	Vajracchedikā nāma	vajracchedikā nāma 
SA_K06_bsu051_u-2	triśatikā prajñāpāramitā /	triśatikā prajñāpāramitā 
SA_K06_bsu051_u-3	/ namo bhagavatyā āryaprajñāpāramitāyai //	namaḥ bhagavatyai ārya prajñāpāramitāyai 
SA_K06_bsu051_u-4	evaṃ mayā śrutam /	evam mayā śrutam 
SA_K06_bsu051_u-5	ekasmin samaye bhagavān śrāvastyāṃ viharati sma jetavane' nāthapiṇḍadasyārāme mahatā bhikṣusaṃghena sārthaṃ trayodaśabhirbhikṣuśataiḥ saṃbahulaiśca  #	ekasmin samaye bhagavān śrāvastyām viharati sma jetavane nāthapiṇḍadasya ārāme mahatā bhikṣu saṃghena sārtham trayodaśabhiḥ bhikṣu śataiḥ saṃbahulaiḥ ca 
SA_K06_bsu051_u-6	bodhisattvairmahāsattvaiḥ /	bodhisattvaiḥ mahāsattvaiḥ 
SA_K06_bsu051_u-7	atha khalu bhagavān pūrvāhṇakālasamaye nivāsya pātracīvaramādāya śrāvastīṃ mahānagarīṃ piṇḍāya prāvikṣat /	atha khalu bhagavān pūrvāhṇa kāla samaye nivāsya pātra cīvaram ādāya śrāvastīm mahā nagarīm piṇḍāya prāvikṣat 
SA_K06_bsu051_u-8	atha khalu bhagavān śrāvastīṃ mahānagarīṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ	atha khalu bhagavān śrāvastīm mahā nagarīm piṇḍāya caritvā kṛta bhakta kṛtyaḥ paścāt bhakta piṇḍapāta pratikrāntaḥ 
SA_K06_bsu051_u-9	pātracīvaraṃ pratiśāmya pādau prakṣālya nyaṣīdatprajñapta evāsane paryaṅkamābhujya	pātra cīvaram pratiśāmya pādau prakṣālya nyaṣīdat prajñapte eva āsane paryaṅkam ābhujya 
SA_K06_bsu051_u-10	ṛjuṃ kāyaṃ praṇidhāya pratimukhīṃ smṛtimupasthāpya /	ṛjum kāyam praṇidhāya pratimukhīm smṛtim upasthāpya 
SA_K06_bsu051_u-11	atha khalu saṃbahulā bhikṣavo yena bhagavāṃstenopasaṃkrāman /	atha khalu saṃbahulāḥ bhikṣavaḥ yena bhagavān tena upasaṃkrāman 
SA_K06_bsu051_u-12	upasaṃkramya bhagavataḥ pādau śirobhirabhivandya bhagavantaṃ triṣpradakṣiṇīkṛtya ekānte nyaṣīdan // 1 //	upasaṃkramya bhagavataḥ pādau śirobhiḥ abhivandya bhagavantam tris pradakṣiṇīkṛtya ekānte nyaṣīdan  /
SA_K06_bsu051_u-13	tena khalu punaḥ samayenāyuṣmān subhutistasyāmeva parṣadi saṃnipatito 'bhūtsaṃniṣaṇṇaḥ /	tena khalu punar samayena āyuṣmān subhutiḥ tasyām eva parṣadi saṃnipatitaḥ bhūt saṃniṣaṇṇaḥ 
SA_K06_bsu051_u-14	atha khalvāyuṣmān subhūtirutthāyāsanādekāṃsamuttarāsaṅgaṃ kṛtvā dakṣiṇaṃ jānumaṇḍalaṃ	atha khalu āyuṣmān subhūtiḥ utthāya āsanāt eka aṃsam uttarāsaṅgam kṛtvā dakṣiṇam jānu maṇḍalam 
SA_K06_bsu051_u-15	pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat - āścaryaṃ bhagavan,	pṛthivyām pratiṣṭhāpya yena bhagavān tena añjalim praṇamya bhagavantam etat avocat āścaryam bhagavan 
SA_K06_bsu051_u-16	paramāścaryaṃ sugata,	parama āścaryam sugata 
SA_K06_bsu051_u-17	yāvadeva tathāgatenārhatā samyaksaṃbuddhena bodhisattvā mahāsattvā anuparigṛhītāḥ parameṇānugraheṇa /	yāvat eva tathāgatena arhatā samyaksaṃbuddhena bodhisattvāḥ mahāsattvāḥ anuparigṛhītāḥ parameṇa anugraheṇa 
SA_K06_bsu051_u-18	āścaryaṃ bhagavan yāvadeva tathāgatenārhatā samyaksaṃbuddhena bodhisattvā mahāsattvāḥ parīnditāḥ paramayā parīndanayā /	āścaryam bhagavan yāvat eva tathāgatena arhatā samyaksaṃbuddhena bodhisattvāḥ mahāsattvāḥ parīnditāḥ paramayā parīndanayā 
SA_K06_bsu051_u-19	tatkathaṃ bhagavan bodhisattvayānasaṃprasthitena kulaputreṇa vā kuladuhitrā vā sthātavyaṃ kathaṃ pratipattavyaṃ kathaṃ cittaṃ pragrahītavyam?	tat katham bhagavan bodhisattva yāna saṃprasthitena kula putreṇa vā kula duhitrā vā sthātavyam katham pratipattavyam katham cittam pragrahītavyam 
SA_K06_bsu051_u-20	evamukte bhagavānāyuṣmantaṃ subhūtimetadavocat - sādhu sādhu subhūte,	evam ukte bhagavān āyuṣmantam subhūtim etat avocat sādhu sādhu subhūte 
SA_K06_bsu051_u-21	evametatsubhūte,	evam etat subhūte 
SA_K06_bsu051_u-22	evametadyathā vadasi /	evam etat yathā vadasi 
SA_K06_bsu051_u-23	anuparigṛhītāstathāgatena bodhisattvā mahāsattvāḥ parameṇānugraheṇa /	anuparigṛhītāḥ tathāgatena bodhisattvāḥ mahāsattvāḥ parameṇa anugraheṇa 
SA_K06_bsu051_u-24	parīnditāstathāgatena bodhisattvā mahāsattvāḥ paramayā parīndanayā /	parīnditāḥ tathāgatena bodhisattvāḥ mahāsattvāḥ paramayā parīndanayā 
SA_K06_bsu051_u-25	tena hi subhūte śṛṇu,	tena hi subhūte śṛṇu 
SA_K06_bsu051_u-26	sādhu ca suṣṭhu ca manasi kuru,	sādhu ca suṣṭhu ca manasi kuru 
SA_K06_bsu051_u-27	bhāṣiṣye 'haṃ te - yathā bodhisattvayānasaṃprasthitena sthātavyaṃ yathā pratipattavyaṃ yathā cittaṃ pragrahītavyam /	bhāṣiṣye ham te yathā bodhisattva yāna saṃprasthitena sthātavyam yathā pratipattavyam yathā cittam pragrahītavyam 
SA_K06_bsu051_u-28	evaṃ bhagavan ityāyuṣyān subhūtirbhagavataḥ pratyaśrauṣīt //2 //	evam bhagavan iti āyuṣyān subhūtiḥ bhagavataḥ pratyaśrauṣīt 
SA_K06_bsu051_u-29	bhagavānasyaitadavocat - iha subhūte bodhisattvayānasaṃprasthitenaiva cittamutpādayitavyam	bhagavān asya etat avocat iha subhūte bodhisattva yāna saṃprasthitena eva cittam utpādayitavyam 
SA_K06_bsu051_u-30	- yāvantaḥ subhūte sattvāḥ sattvadhātau sattvasaṃgraheṇa saṃgṛhītā aṇḍajā vā jarāyujā	yāvantaḥ subhūte sattvāḥ sattvadhātau sattva saṃgraheṇa saṃgṛhītāḥ aṇḍa jāḥ vā jarāyu jā 
SA_K06_bsu051_u-31	vā saṃsvedajā vā aupapādukā vā rūpiṇo vā arūpiṇo vā saṃjñino vā asaṃjñino vā naivasaṃjñino nāsaṃjñino vā,	vā saṃsveda jāḥ vā aupapādukāḥ vā rūpiṇaḥ vā arūpiṇaḥ vā saṃjñinaḥ vā asaṃjñinaḥ vā na eva saṃjñinaḥ na asaṃjñinaḥ vā 
SA_K06_bsu051_u-32	yāvān kaścitsattvadhātuḥ prajñapyamānaḥ prajñapyate,	yāvān kaścid sattvadhātuḥ prajñapyamānaḥ prajñapyate 
SA_K06_bsu051_u-33	te ca mayā sarve 'nupadhiśeṣe nirvāṇadhātau parinirvāpayitavyāḥ /	te ca mayā sarve n upadhi śeṣe nirvāṇa dhātau parinirvāpayitavyāḥ 
SA_K06_bsu051_u-34	evamaparimāṇānapi sattvān parinirvāpya na kaścitsattvaḥ parinirvāpito bhavati /	evam aparimāṇān api sattvān parinirvāpya na kaścid sattvaḥ parinirvāpitaḥ bhavati 
SA_K06_bsu051_u-35	tatkasya hetoḥ?	tat kasya hetoḥ 
SA_K06_bsu051_u-36	sacetsubhūte bodhisattvasya sattvasaṃjñā pravarteta,	saced subhūte bodhisattvasya sattva saṃjñā pravarteta 
SA_K06_bsu051_u-37	na sa bodhisattva iti vaktavyaḥ /	na sa bodhisattvaḥ iti vaktavyaḥ 
SA_K06_bsu051_u-38	tatkasya hetoḥ?	tat kasya hetoḥ 
SA_K06_bsu051_u-39	na sa subhūte bodhisattvo vaktavyo yasya sattvasaṃjñā pravarteta,	na sa subhūte bodhisattvaḥ vaktavyaḥ yasya sattva saṃjñā pravarteta 
SA_K06_bsu051_u-40	jīvasaṃjñā vā pudgalasaṃjñā va pravarteta // 3 //	jīva saṃjñā vā pudgala saṃjñā pravarteta 
SA_K06_bsu051_u-41	(Vajr, Vaidya 76) api tu khalu punaḥ subhute na bodhisattvena vastupratiṣṭhitena dānaṃ dātavyam,	api tu khalu punar subhute na bodhisattvena vastu pratiṣṭhitena dānam dātavyam 
SA_K06_bsu051_u-42	na kvacitpratiṣṭhitena dānaṃ dātavyam /	na kvacid pratiṣṭhitena dānam dātavyam 
SA_K06_bsu051_u-43	na rūpapratiṣṭhitena dānaṃ dātavyam /	na rūpa pratiṣṭhitena dānam dātavyam 
SA_K06_bsu051_u-44	na śabdagandharasaspraṣṭavyadharmeṣu pratiṣṭhitena dānaṃ dātavyam /	na śabda gandha rasa spraṣṭavya dharmeṣu pratiṣṭhitena dānam dātavyam 
SA_K06_bsu051_u-45	evaṃ hi sūbhūte bodhisattvena mahāsattvena dānaṃ dātavyaṃ yathā na nimittasaṃjñāyāmapi pratitiṣṭhet /	evam hi sūbhūte bodhisattvena mahāsattvena dānam dātavyam yathā na nimitta saṃjñāyām api pratitiṣṭhet 
SA_K06_bsu051_u-46	tatkasya hetoḥ?	tat kasya hetoḥ 
SA_K06_bsu051_u-47	yaḥ subhūte bodhisattvo 'pratiṣṭhito dānaṃ dadāti,	yaḥ subhūte bodhisattvaḥ pratiṣṭhitaḥ dānam dadāti 
SA_K06_bsu051_u-48	tasya subhūte puṇyaskandhasya na sukaraṃ pramāṇāmudgrahītum /	tasya subhūte puṇya skandhasya na sukaram pramāṇām udgrahītum 
SA_K06_bsu051_u-49	tatkiṃ manyase subhūte sukaraṃ pūrvasyāṃ diśi ākāśasya pramāṇamudgrahītum?	tat kim manyase subhūte sukaram pūrvasyām diśi ākāśasya pramāṇam udgrahītum 
SA_K06_bsu051_u-50	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-51	bhagavānāha - evaṃ dakṣiṇapaścimottarāsu adha ūrdhvaṃ digvidikṣu samantāddaśasu dikṣu sukaramākāśasya pramāṇamudgrahītum?	bhagavān āha evam dakṣiṇa paścima uttarāsu adhas ūrdhvam diś vidikṣu samantāt daśasu dikṣu sukaram ākāśasya pramāṇam udgrahītum 
SA_K06_bsu051_u-52	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-53	bhagavānāha - evameva subhūte yo bodhisattvo 'pratiṣṭhito dānaṃ dadāti,	bhagavān āha evam eva subhūte yaḥ bodhisattvaḥ pratiṣṭhitaḥ dānam dadāti 
SA_K06_bsu051_u-54	tasya subhūte puṇyaskandhasya na sukaraṃ pramāṇamudgrahītum /	tasya subhūte puṇya skandhasya na sukaram pramāṇam udgrahītum 
SA_K06_bsu051_u-55	evaṃ hi subhūte bodhisattvayānasaṃprasthitena dānaṃ dātavyaṃ yathā na nimittasaṃjñāyāmapi pratitiṣṭhet // 4 //	evam hi subhūte bodhisattva yāna saṃprasthitena dānam dātavyam yathā na nimitta saṃjñāyām api pratitiṣṭhet  /
SA_K06_bsu051_u-56	tatkiṃ manyase subhūte lakṣaṇasaṃpadā tathāgato draṣṭavyaḥ?	tat kim manyase subhūte lakṣaṇa saṃpadā tathāgataḥ draṣṭavyaḥ 
SA_K06_bsu051_u-57	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-58	na lakṣaṇasaṃpadā tathāgato draṣṭavyaḥ /	na lakṣaṇa saṃpadā tathāgataḥ draṣṭavyaḥ 
SA_K06_bsu051_u-59	tatkasya hetoḥ?	tat kasya hetoḥ 
SA_K06_bsu051_u-60	yā sā bhagavan lakṣaṇasaṃpattathāgatena bhāṣitā saivālakṣaṇasaṃpat /	yā sā bhagavan lakṣaṇa saṃpad tathāgatena bhāṣitā sā eva a lakṣaṇa saṃpad 
SA_K06_bsu051_u-61	evamukte bhagavānāyuṣmantaṃ subhūtimetadavocat yāvatsubhūte lakṣaṇasaṃpat tāvanmṛṣā,	evam ukte bhagavān āyuṣmantam subhūtim etat avocat yāvat subhūte lakṣaṇa saṃpad tāvat mṛṣā 
SA_K06_bsu051_u-62	yāvadalakṣaṇasaṃpat tāvanna mṛṣeti hi lakṣaṇālakṣaṇatastathāgato draṣṭavyaḥ // 5 //	yāvat alakṣaṇa saṃpad tāvat na mṛṣā iti hi lakṣaṇa alakṣaṇataḥ tathāgataḥ draṣṭavyaḥ  /
SA_K06_bsu051_u-63	evamukte āyuṣmān subhūtirbhagavantametadavocat - asti bhagavan /	evam ukte āyuṣmān subhūtiḥ bhagavantam etat avocat asti bhagavan 
SA_K06_bsu051_u-64	kecitsattvā bhaviṣyantyanāgate 'dhvani paścime kāle paścime samaye paścimāyāṃ pañcaśatyāṃ saddharmavipralopakāle vartamāne,	kecid sattvāḥ bhaviṣyanti anāgate dhvani paścime kāle paścime samaye paścimāyām pañcaśatyām saddharma vipralopa kāle vartamāne 
SA_K06_bsu051_u-65	ye imeṣvevaṃrūpeṣu sūtrāntapadeṣu bhāṣyamāṇeṣu bhūtasaṃjñāmutpādayiṣyanti /	ye imeṣu evaṃrūpeṣu sūtrānta padeṣu bhāṣyamāṇeṣu bhūta saṃjñām utpādayiṣyanti 
SA_K06_bsu051_u-66	api tu khalu punaḥ subhūte bhaviṣyantyanāgate 'dhvani bodhisattvā mahāsattvāḥ paścime	api tu khalu punar subhūte bhaviṣyanti anāgate dhvani bodhisattvāḥ mahāsattvāḥ paścime 
SA_K06_bsu051_u-67	kāle paścime samaye paścimāyāṃ pañcaśatyāṃ saddharmavipralope vartamāne guṇavantaḥ	kāle paścime samaye paścimāyām pañcaśatyām saddharma vipralope vartamāne guṇavantaḥ 
SA_K06_bsu051_u-68	śīlavantaḥ prajñāvantaśca bhaviṣyanti,	śīlavantaḥ prajñāvantaḥ ca bhaviṣyanti 
SA_K06_bsu051_u-69	ye imeṣvevaṃrūpeṣu sūtrāntapadeṣu bhāṣyamāṇeṣu bhūtasaṃjñāmutpāadayiṣyanti /	ye imeṣu evaṃrūpeṣu sūtrānta padeṣu bhāṣyamāṇeṣu bhūta saṃjñām utpāadayiṣyanti 
SA_K06_bsu051_u-70	na khalu punaste subhūte bodhisattvā mahāsattvā ekabuddhaparyupāsitā bhaviṣyanti,	na khalu punar te subhūte bodhisattvāḥ mahāsattvāḥ ekabuddha paryupāsitāḥ bhaviṣyanti 
SA_K06_bsu051_u-71	naikabuddhāvaropitakuśalamūlā bhaviṣyanti /	na ekabuddha avaropita kuśala mūlāḥ bhaviṣyanti 
SA_K06_bsu051_u-72	api tu khalu punaḥ subhūte anekabuddhaśatasahasraparyupāsitā anekabuddhaśatasahasrāvaropitakuśalamūlāste bodhisattvā mahāsattvā bhaviṣyanti,	api tu khalu punar subhūte aneka buddha śata sahasra paryupāsitāḥ aneka buddha śata sahasra avaropita kuśala mūlāḥ te bodhisattvāḥ mahāsattvāḥ bhaviṣyanti 
SA_K06_bsu051_u-73	ye imeṣvevaṃrūpeṣu sūtrāntapadeṣu bhāṣyamāṇeṣu ekacittaprasādamapi pratilapsyante /	ye imeṣu evaṃrūpeṣu sūtrānta padeṣu bhāṣyamāṇeṣu eka citta prasādam api pratilapsyante 
SA_K06_bsu051_u-74	jñātāste subhūte tathāgatena buddhajñānena,	jñātāḥ te subhūte tathāgatena buddha jñānena 
SA_K06_bsu051_u-75	dṛṣṭāste subhūte tathāgatena buddhacakṣuṣā,	dṛṣṭāḥ te subhūte tathāgatena buddha cakṣuṣā 
SA_K06_bsu051_u-76	buddhāste subhūte tathāgatena /	buddhāḥ te subhūte tathāgatena 
SA_K06_bsu051_u-77	sarve te subhūte aprameyamasaṃkhyeyaṃ puṇyaskandhaṃ prasaviṣyanti pratigrahīṣyanti /	sarve te subhūte aprameyam asaṃkhyeyam puṇya skandham prasaviṣyanti pratigrahīṣyanti 
SA_K06_bsu051_u-78	tatkasya hetoḥ?	tat kasya hetoḥ 
SA_K06_bsu051_u-79	na hi subhūte teṣāṃ bodhisattvānāṃ mahāsattvānāmātmasaṃjñā pravartate,	na hi subhūte teṣām bodhisattvānām mahāsattvānām ātma saṃjñā pravartate 
SA_K06_bsu051_u-80	na sattvasaṃjñā,	na sattva saṃjñā 
SA_K06_bsu051_u-81	na jīvasaṃjñā,	na jīva saṃjñā 
SA_K06_bsu051_u-82	na pudgalasaṃjñā pravartate /	na pudgala saṃjñā pravartate 
SA_K06_bsu051_u-83	nāpi teṣāṃ subhūte bodhisattvānāṃ mahāsattvānāṃ dharmasaṃjñā pravartate /	na api teṣām subhūte bodhisattvānām mahāsattvānām dharma saṃjñā pravartate 
SA_K06_bsu051_u-84	evaṃ nādharmasaṃjñā /	evam na adharma saṃjñā 
SA_K06_bsu051_u-85	nāpi teṣāṃ subhūte saṃjñā nāsaṃjñā pravartate /	na api teṣām subhūte saṃjñā na asaṃjñā pravartate 
SA_K06_bsu051_u-86	tatkasya hetoḥ?	tat kasya hetoḥ 
SA_K06_bsu051_u-87	sacetsubhūte teṣāṃ bodhisattvānāṃ mahāsattvānāṃ dharmasaṃjñā pravarteta,	saced subhūte teṣām bodhisattvānām mahāsattvānām dharma saṃjñā pravarteta 
SA_K06_bsu051_u-88	sa eva teṣāmātmagrāho bhavet,	saḥ eva teṣām ātma grāhaḥ bhavet 
SA_K06_bsu051_u-89	sattvagrāho jīvagrāhaḥ pudgalagrāho bhavet /	sattva grāhaḥ jīva grāhaḥ pudgala grāhaḥ bhavet 
SA_K06_bsu051_u-90	sacedadharmasaṃjñā pravarteta,	saced adharma saṃjñā pravarteta 
SA_K06_bsu051_u-91	sa eva teṣāmātmagrāho bhavet,	saḥ eva teṣām ātma grāhaḥ bhavet 
SA_K06_bsu051_u-92	sattvagrāho (Vajr, Vaidya 77)	sattva grāhaḥ vajr vaidya 
SA_K06_bsu051_u-93	jīvagrāhaḥ pudgalagrāha iti /	jīva grāhaḥ pudgala grāhaḥ iti 
SA_K06_bsu051_u-94	tatkasya hetoḥ?	tat kasya hetoḥ 
SA_K06_bsu051_u-95	na khalu punaḥ subhūte bodhisattvena mahāsattvena dharma udgrahītavyo nādharmaḥ /	na khalu punar subhūte bodhisattvena mahāsattvena dharmaḥ udgrahītavyaḥ na adharmaḥ 
SA_K06_bsu051_u-96	tasmādiyaṃ tathāgatena saṃdhāya vāgbhāṣitā - kolopamaṃ dharmaparyāyamājānadbhidharmā eva prahātavyāḥ prāgevādharmā iti // 6 //	tasmāt iyam tathāgatena saṃdhāya vāc bhāṣitā kola upamam dharmaparyāyam ājānadbhiḥ dharmāḥ eva prahātavyāḥ prāk eva adharmāḥ iti  /
SA_K06_bsu051_u-97	punaraparaṃ bhagavānāyuṣmantaṃ subhūtimetadavocat - tatkiṃ manyase subhūte,	punar aparam bhagavān āyuṣmantam subhūtim etat avocat tat kim manyase subhūte 
SA_K06_bsu051_u-98	asti sa kaściddharmo yastathāgatenānuttarā samyaksaṃbodhirityabhisaṃbuddhaḥ,	asti sa kaścid dharmaḥ yaḥ tathāgatena anuttarā samyaksaṃbodhiḥ iti abhisaṃbuddhaḥ 
SA_K06_bsu051_u-99	kaścidvā dharmastathāgatena deśitaḥ?	kaścid vā dharmaḥ tathāgatena deśitaḥ 
SA_K06_bsu051_u-100	evamukte āyuṣmān subhūtirbhagavantametadavocat - yathāhaṃ bhagavan bhagavato bhāṣitasyārthamājānāmi,	evam ukte āyuṣmān subhūtiḥ bhagavantam etat avocat yathā aham bhagavan bhagavataḥ bhāṣitasya artham ājānāmi 
SA_K06_bsu051_u-101	nāsti sa kaściddharmo yastathāgatena anuttarā samyaksaṃbodhirityabhisaṃbuddhaḥ,	na asti sa kaścid dharmaḥ yaḥ tathāgatena anuttarā samyaksaṃbodhiḥ iti abhisaṃbuddhaḥ 
SA_K06_bsu051_u-102	nāsti dharmo yastathāgatena deśitaḥ /	na asti dharmaḥ yaḥ tathāgatena deśitaḥ 
SA_K06_bsu051_u-103	tatkasya hetoḥ?	tat kasya hetoḥ 
SA_K06_bsu051_u-104	yo 'sau tathāgatena dharmo 'bhisaṃbuddho deśito vā,	yaḥ sau tathāgatena dharmaḥ bhisaṃbuddhaḥ deśitaḥ vā 
SA_K06_bsu051_u-105	agrāhyaḥ so 'nabhilapyaḥ /	a grāhyaḥ saḥ na abhilapyaḥ 
SA_K06_bsu051_u-106	na sa dharmo nādharmaḥ /	na sa dharmaḥ na adharmaḥ 
SA_K06_bsu051_u-107	tatkasya hetoḥ?	tat kasya hetoḥ 
SA_K06_bsu051_u-108	asaṃskṛtaprabhāvitā hyāryapudgalāḥ // 7 //	a saṃskṛta prabhāvitāḥ hi ārya pudgalāḥ 
SA_K06_bsu051_u-109	bhagavānāha - tatkiṃ manyase subhūte yaḥ kaścitkulaputro vā kuladuhitā vā imaṃ trisāhasramahāsāhasraṃ	bhagavān āha tat kim manyase subhūte yaḥ kaścid kula putraḥ vā kula duhitā vā imam tri sāhasra mahā sāhasram 
SA_K06_bsu051_u-110	lokadhātuṃ saptaratnaparipūrṇaṃ kṛtvā tathāgatebhyo 'rhadbhayaḥ samyaksaṃbuddhebhyo dānaṃ dadyāt,	lokadhātum sapta ratna paripūrṇam kṛtvā tathāgatebhyaḥ rhadbhayaḥ samyaksaṃbuddhebhyaḥ dānam dadyāt 
SA_K06_bsu051_u-111	api nu sa kulaputro vā kuladuhitā vā tatonidānaṃ bahu puṇyaskandhaṃ prasunuyāt /	api nu sa kula putraḥ vā kula duhitā vā tatonidānam bahu puṇya skandham prasunuyāt 
SA_K06_bsu051_u-112	subhūtirāha - bahu bhagavan,	subhūtiḥ āha bahu bhagavan 
SA_K06_bsu051_u-113	bahu sugata sa kulaputro vā kuladuhitā vā tatonidānaṃ puṇyaskandhaṃ prasunuyāt /	bahu sugata sa kula putraḥ vā kula duhitā vā tatonidānam puṇya skandham prasunuyāt 
SA_K06_bsu051_u-114	tatkasya hetoḥ?	tat kasya hetoḥ 
SA_K06_bsu051_u-115	yo 'sau bhagavan puṇyaskandhastathāgatena bhāṣitaḥ,	yaḥ sau bhagavan puṇya skandhaḥ tathāgatena bhāṣitaḥ 
SA_K06_bsu051_u-116	askandhaḥ sa tathāgatena bhāṣitaḥ /	askandhaḥ sa tathāgatena bhāṣitaḥ 
SA_K06_bsu051_u-117	tasmāttathāgato bhāṣate - puṇyaskandhaḥ puṇyaskandha iti /	tasmāt tathāgataḥ bhāṣate puṇya skandhaḥ puṇya skandhaḥ iti 
SA_K06_bsu051_u-118	bhagavānāha - yaśca khalu punaḥ subhūte kulaputro vā kuladuhitā va imaṃ trisāhasramahāsāhasraṃ	bhagavān āha yaḥ ca khalu punar subhūte kula putraḥ vā kula duhitā vaḥ imam tri sāhasra mahā sāhasram 
SA_K06_bsu051_u-119	lokadhātuṃ saptaratnaparipūrṇaṃ kṛtvā tathāgatebhyo 'rhadbhyaḥ samyaksaṃbuddhebhyo dānaṃ dadyāt,	lokadhātum sapta ratna paripūrṇam kṛtvā tathāgatebhyaḥ rhadbhyaḥ samyaksaṃbuddhebhyaḥ dānam dadyāt 
SA_K06_bsu051_u-120	yaśca ito dharmaparyāyādantaśaścatuṣpādikāmapi gāthāmudgṛhya parebhyo vistareṇa deśayet saṃprakāśayet,	yaḥ ca itas dharmaparyāyāt antaśas catuṣpādikām api gāthām udgṛhya parebhyaḥ vistareṇa deśayet saṃprakāśayet 
SA_K06_bsu051_u-121	ayameva tatonidānaṃ bahutaraṃ puṇyaskandhaṃ prasunuyādaprameyasaṃkhyeyam /	ayam eva tatonidānam bahutaram puṇya skandham prasunuyāt aprameya saṃkhyeyam 
SA_K06_bsu051_u-122	tatkasya hetoḥ?	tat kasya hetoḥ 
SA_K06_bsu051_u-123	atonirjātā hi subhūte tathāgatānāmarhatāṃ samyaksaṃbuddhānāmanuttarā samyaksaṃbodhiḥ,	atonirjātā hi subhūte tathāgatānām arhatām samyaksaṃbuddhānām anuttarā samyaksaṃbodhiḥ 
SA_K06_bsu051_u-124	atonirjātāśca buddhā bhagavantaḥ /	atonirjātāḥ ca buddhāḥ bhagavantaḥ 
SA_K06_bsu051_u-125	tatkasya hetoḥ?	tat kasya hetoḥ 
SA_K06_bsu051_u-126	buddhadharmā buddhadharmā iti subhūte abuddhadharmāścaiva te tathāgatena bhāṣitāḥ /	buddha dharmāḥ buddha dharmāḥ iti subhūte abuddha dharmāḥ ca eva te tathāgatena bhāṣitāḥ 
SA_K06_bsu051_u-127	tenocyante buddhadharmā iti // 8 //	tena ucyante buddha dharmāḥ iti 
SA_K06_bsu051_u-128	tatkiṃ manyase subhūte api nu srotaāpannasyaivaṃ bhavati - mayā srotaāpattiphalaṃ prāptamiti?	tat kim manyase subhūte api nu srotaāpannasya evam bhavati mayā srotaāpatti phalam prāptam iti 
SA_K06_bsu051_u-129	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-130	na srotaāpannasyaivaṃ bhavati - mayā srotaāpattiphalaṃ prāptamiti /	na srotaāpannasya evam bhavati mayā srotaāpatti phalam prāptam iti 
SA_K06_bsu051_u-131	tatkasya hetoḥ?	tat kasya hetoḥ 
SA_K06_bsu051_u-132	na hi sa bhagavan kaṃciddharmamāpannaḥ,	na hi sa bhagavan kaṃcid dharmam āpannaḥ 
SA_K06_bsu051_u-133	tenocyate srotaāpanna iti /	tena ucyate srotaāpannaḥ iti 
SA_K06_bsu051_u-134	na rūpamāpanno na śabdān na gandhān na rasān na spraṣṭavyān dharmānāpannaḥ /	na rūpam āpannaḥ na śabdān na gandhān na rasān na spraṣṭavyān dharmān āpannaḥ 
SA_K06_bsu051_u-135	tenocyate srotaāpanna iti /	tena ucyate srotaāpannaḥ iti 
SA_K06_bsu051_u-136	sacedbhagavan srotaāpannasyaivaṃ bhavet - mayā srotaāpattiphalaṃ prāptamiti,	saced bhagavan srotaāpannasya evam bhavet mayā srotaāpatti phalam prāptam iti 
SA_K06_bsu051_u-137	sa eva tasyātmagrāho bhavet,	saḥ eva tasya ātma grāhaḥ bhavet 
SA_K06_bsu051_u-138	sattvagrāho jīvagrāhaḥ pudgalagrāho bhavediti //	sattva grāhaḥ jīva grāhaḥ pudgala grāhaḥ bhavet iti 
SA_K06_bsu051_u-139	bhagavānāha - tatkiṃ manyase subhūte api nu sakṛdāgāmina evaṃ bhavati - mayā sakṛdāgāmiphalaṃ prāptamiti?	bhagavān āha tat kim manyase subhūte api nu sakṛdāgāminaḥ evam bhavati mayā sakṛdāgāmi phalam prāptam iti 
SA_K06_bsu051_u-140	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-141	sa sakṛdāgāmina evaṃ bhavati - mayā (Vajr, Vaidya 78)	sa sakṛdāgāminaḥ evam bhavati mayā vajr vaidya 
SA_K06_bsu051_u-142	sakṛdāgāmiphalaṃ prāptamiti /	sakṛdāgāmi phalam prāptam iti 
SA_K06_bsu051_u-143	tatkasya hetoḥ?	tat kasya hetoḥ 
SA_K06_bsu051_u-144	na hi sa kaściddharmo yaḥ sakṛdāgāmitvamāpannaḥ /	na hi sa kaścid dharmaḥ yaḥ sakṛdāgāmi tvam āpannaḥ 
SA_K06_bsu051_u-145	tenocyate sakṛdāgāmīti //	tena ucyate sakṛdāgāmi iti 
SA_K06_bsu051_u-146	bhagavānāha - tatkiṃ manyase subhūte api nu anāgāmina evaṃ bhavati - mayānāgāmiphalaṃ prāptamiti?	bhagavān āha tat kim manyase subhūte api nu anāgāminaḥ evam bhavati mayā anāgāmi phalam prāptam iti 
SA_K06_bsu051_u-147	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-148	na anāgāmina evaṃ bhavati - mayā anāgāmiphalaṃ prāptamiti /	na anāgāminaḥ evam bhavati mayā anāgāmi phalam prāptam iti 
SA_K06_bsu051_u-149	tatkasya hetoḥ?	tat kasya hetoḥ 
SA_K06_bsu051_u-150	na hi sa bhagavan kaściddharmo yo 'nāgāmitvamāpannaḥ /	na hi sa bhagavan kaścid dharmaḥ yaḥ na āgāmi tvam āpannaḥ 
SA_K06_bsu051_u-151	tenocyate anāgāmīti //	tena ucyate anāgāmi iti 
SA_K06_bsu051_u-152	bhagavānāha - tatkiṃ manyase subhūte api nu arhata evaṃ bhavati - mayā arhattvaṃ prāptamiti?	bhagavān āha tat kim manyase subhūte api nu arhataḥ evam bhavati mayā arhat tvam prāptam iti 
SA_K06_bsu051_u-153	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-154	nārhata evaṃ bhavati - mayā arhattvaṃ prāptamiti /	na arhataḥ evam bhavati mayā arhat tvam prāptam iti 
SA_K06_bsu051_u-155	tatkasya hetoḥ?	tat kasya hetoḥ 
SA_K06_bsu051_u-156	na hi sa bhagavan kaściddharmo yo 'rhannāma /	na hi sa bhagavan kaścid dharmaḥ yaḥ rhat nāma 
SA_K06_bsu051_u-157	tenocyate - arhanniti /	tena ucyate arhan iti 
SA_K06_bsu051_u-158	sacedbhagavan arhata evaṃ bhavet - mayā arhattvaṃ prāptamiti,	saced bhagavan arhataḥ evam bhavet mayā arhat tvam prāptam iti 
SA_K06_bsu051_u-159	sa eva tasyātmagrāho bhavet,	saḥ eva tasya ātma grāhaḥ bhavet 
SA_K06_bsu051_u-160	sattvagrāho jīvagrāhaḥ pudgalagrāho bhavet /	sattva grāhaḥ jīva grāhaḥ pudgala grāhaḥ bhavet 
SA_K06_bsu051_u-161	tatkasya hetoḥ?	tat kasya hetoḥ 
SA_K06_bsu051_u-162	ahamasmi bhagavaṃstathāgatenārhatā samyaksaṃbuddhena araṇāvihāriṇāmagryo nirdiṣṭaḥ /	aham asmi bhagavan tathāgatena arhatā samyaksaṃbuddhena araṇā vihāriṇām agryaḥ nirdiṣṭaḥ 
SA_K06_bsu051_u-163	ahamasmi bhagavan arhan vītarāgaḥ /	aham asmi bhagavan arhan vīta rāgaḥ 
SA_K06_bsu051_u-164	na ca me bhagavannevaṃ bhavati - arhannasmyahaṃ vītarāga iti /	na ca me bhagavan evam bhavati arhan asmi aham vīta rāgaḥ iti 
SA_K06_bsu051_u-165	sacenmama bhagavannevaṃ bhavet - mayā arhattvaṃ prāptamiti,	saced mama bhagavan evam bhavet mayā arhat tvam prāptam iti 
SA_K06_bsu051_u-166	na māṃ tathāgato vyākariṣyadaraṇāvihāriṇāmagryaḥ subhūtiḥ kulaputro na kvacidviharati,	na mām tathāgataḥ vyākariṣyat araṇā vihāriṇām agryaḥ subhūtiḥ kula putraḥ na kvacid viharati 
SA_K06_bsu051_u-167	tenocyate araṇāvihārī araṇāvihārīti // 9 //	tena ucyate araṇā vihārī araṇā vihārī iti 
SA_K06_bsu051_u-168	bhagavānāha - tatkiṃ manyase subhūte - asti sa kaściddharmo yastathāgatena dīpaṃkarasya tathāgatasyārhata - samyaksaṃbuddhasyāntikādudgṛhītaḥ?	bhagavān āha tat kim manyase subhūte asti sa kaścid dharmaḥ yaḥ tathāgatena dīpaṃkarasya tathāgatasya arhata samyaksaṃbuddhasya antikāt udgṛhītaḥ 
SA_K06_bsu051_u-169	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-170	nāsti sa kaściddharmo yastathāgatena dīpaṃkarasya tathāgatasyārhataḥ samyaksaṃbuddhasyāntikādudgṛhītaḥ //	na asti sa kaścid dharmaḥ yaḥ tathāgatena dīpaṃkarasya tathāgatasya arhataḥ samyaksaṃbuddhasya antikāt udgṛhītaḥ 
SA_K06_bsu051_u-171	bhagavānāha - yaḥ kaścitsubhūte bodhisattva evaṃ vadet - ahaṃ kṣetravyūhān niṣpādayiṣyāmīti,	bhagavān āha yaḥ kaścid subhūte bodhisattvaḥ evam vadet aham kṣetravyūhān niṣpādayiṣyāmi iti 
SA_K06_bsu051_u-172	sa vitathaṃ vadet /	sa vitatham vadet 
SA_K06_bsu051_u-173	tatkasya hetoḥ?	tat kasya hetoḥ 
SA_K06_bsu051_u-174	kṣetravyūhāḥ kṣetravyūhā iti subhūte avyūhāste tathāgatena bhāṣitāḥ /	kṣetra vyūhāḥ kṣetra vyūhāḥ iti subhūte a vyūhāḥ te tathāgatena bhāṣitāḥ 
SA_K06_bsu051_u-175	tenocyante kṣetravyūhā iti /	tena ucyante kṣetravyūhāḥ iti 
SA_K06_bsu051_u-176	tasmāttarhi subhūte bodhisattvena mahāsattvena evamapratiṣṭhitaṃ cittamutpādayitavyaṃ yanna kvacitpratiṣṭhitaṃ cittamutpādayitavyam /	tasmāt tarhi subhūte bodhisattvena mahāsattvena evam apratiṣṭhitam cittam utpādayitavyam yat na kvacid pratiṣṭhitam cittam utpādayitavyam 
SA_K06_bsu051_u-177	na rūpapratiṣṭhitaṃ cittamutpādayitavyaṃ na śabdagandharasaspraṣṭavyadharmapratiṣṭhitaṃ cittamutpādayitavyam /	na rūpa pratiṣṭhitam cittam utpādayitavyam na śabda gandha rasa spraṣṭavya dharma pratiṣṭhitam cittam utpādayitavyam 
SA_K06_bsu051_u-178	tadyathāpi nāma subhūte puruṣo bhavedupetakāyo mahākāyo yattasyaivaṃ rūpa ātmabhāvaḥ syāt tadyathāpi nāma sumeruḥ parvatarājaḥ /	tat yathā api nāma subhūte puruṣaḥ bhavet upeta kāyaḥ mahā kāyaḥ yat tasya evam rūpe ātma bhāvaḥ syāt tat yathā api nāma sumeruḥ parvata rājaḥ 
SA_K06_bsu051_u-179	tatkiṃ manyase subhūte api nu mahān sa ātmabhāvo bhavet?	tat kim manyase subhūte api nu mahān saḥ ātma bhāvaḥ bhavet 
SA_K06_bsu051_u-180	subhūtirāha - mahān sa bhagavān,	subhūtiḥ āha mahān sa bhagavān 
SA_K06_bsu051_u-181	mahān sugata sa ātmabhāvo bhavet /	mahān sugata saḥ ātmabhāvaḥ bhavet 
SA_K06_bsu051_u-182	tatkasya hetoḥ?	tat kasya hetoḥ 
SA_K06_bsu051_u-183	ātmabhāva ātmabhāva iti bhagavan na bhāvaḥ sa tathāgatena bhāṣitaḥ /	ātma bhāvaḥ ātma bhāvaḥ iti bhagavat na bhāvaḥ sa tathāgatena bhāṣitaḥ 
SA_K06_bsu051_u-184	tenocyata ātmabhāva iti /	tena ucyate ātma bhāvaḥ iti 
SA_K06_bsu051_u-185	na hi bhagavan sa bhāvo nābhāvaḥ /	na hi bhagavan sa bhāvaḥ na abhāvaḥ 
SA_K06_bsu051_u-186	tenocyate ātmabhāva iti // 10 //	tena ucyate ātma bhāvaḥ iti 
SA_K06_bsu051_u-187	bhagavānāha - tatkiṃ manyase subhūte - yāvatyo gaṅgāyāṃ mahānadyāṃ vālukāstāvatya eva gaṅgānadyo bhaveyuḥ?	bhagavān āha tat kim manyase subhūte yāvatyaḥ gaṅgāyām mahā nadyām vālukāḥ tāvatyaḥ eva gaṅgā nadyaḥ bhaveyuḥ 
SA_K06_bsu051_u-188	tāsu yā vālukāḥ,	tāsu yāḥ vālukāḥ 
SA_K06_bsu051_u-189	api nu tā bahvayo bhaveyuḥ?	api nu tāḥ bahvayaḥ bhaveyuḥ 
SA_K06_bsu051_u-190	subhūtirāha - tā eva tāvadbhagavan bahvayo gaṅgānadyo bhaveyuḥ,	subhūtiḥ āha tāḥ eva tāvat bhagavan bahvayaḥ gaṅgā nadyaḥ bhaveyuḥ 
SA_K06_bsu051_u-191	prāgeva yāstāsu gaṅgānadīṣu vālukāḥ /	prāk eva yāḥ tāsu gaṅgā nadīṣu vālukāḥ 
SA_K06_bsu051_u-192	bhagavānāha - (Vajr, Vaidya 79)	bhagavān āha vajr vaidya 
SA_K06_bsu051_u-193	ārocayāmi te subhūte,	ārocayāmi te subhūte 
SA_K06_bsu051_u-194	prativedayāmi te /	prativedayāmi te 
SA_K06_bsu051_u-195	yāvatyastāsu gaṅgānadīṣu vālukā bhaveyustāvato lokadhātūn kaścideva strī vā puruṣo vā saptaratnaparipurṇaṃ kṛtvā tathāgatebhyo 'rhadbhayaḥ  #	yāvatyaḥ tāsu gaṅgā nadīṣu vālukāḥ bhaveyuḥ tāvataḥ lokadhātūn kaścid eva strī vā puruṣaḥ vā sapta ratna paripurṇam kṛtvā tathāgatebhyaḥ rhat bhayaḥ 
SA_K06_bsu051_u-196	samyaksaṃbuddhebhyo dānaṃ dadyāt,	samyaksaṃbuddhebhyaḥ dānam dadyāt 
SA_K06_bsu051_u-197	tat kiṃ manyase subhūte - api nu sā strī vā puruṣo vā tatonidānaṃ bahu puṇyaskandhaṃ prasunuyāt?	tat kim manyase subhūte api nu sā strī vā puruṣaḥ vā tatonidānam bahu puṇya skandham prasunuyāt 
SA_K06_bsu051_u-198	subhūtirāha - bahu bhagavan,	subhūtiḥ āha bahu bhagavan 
SA_K06_bsu051_u-199	bahu sugata strī vā puruṣo vā tatonidānaṃ puṇyaskandhaṃ prasunuyādaprameyamasaṃkhyeyam /	bahu sugata strī vā puruṣaḥ vā tatonidānam puṇya skandham prasunuyāt aprameyam asaṃkhyeyam 
SA_K06_bsu051_u-200	bhagavānāha - yaśca khalu punaḥ subhūte strī vā puruṣo vā tāvato lokadhātūn saptaratnaparipūrṇaṃ kṛtvā tathāgatebhyo 'rhadbhayaḥ samyaksaṃbuddhebhyo  #	bhagavān āha  yaḥ ca khalu punar subhūte strī vā puruṣaḥ vā tāvataḥ lokadhātūn sapta ratna paripūrṇam kṛtvā tathāgatebhyaḥ rhadbhayaḥ samyaksaṃbuddhebhyaḥ 
SA_K06_bsu051_u-201	dānaṃ dadyāt,	dānam dadyāt 
SA_K06_bsu051_u-202	yaśca kulaputro vā kuladuhitā vā ito dharmaparyāyādantaśaścatuṣpādikāmapi gāthāmudgṛhya parebhyo deśayet saṃprakāśayet,	yaḥ ca kula putraḥ vā kula duhitā vā itas dharmaparyāyāt antaśas catuṣpādikām api gāthām udgṛhya parebhyaḥ deśayet saṃprakāśayet 
SA_K06_bsu051_u-203	ayameva tatonidānaṃ bahutaraṃ puṇyaskandhaṃ prasunuyādaprameyamasaṃkhyeyam // 11 //	ayam eva tatonidānam bahutaram puṇya skandham prasunuyāt aprameyam asaṃkhyeyam 
SA_K06_bsu051_u-204	api tu khalu punaḥ subhute yasmin pṛthivīpradeśe ito dharmaparyāyādantaśaścatuṣpādikāmapi gāthāmudgṛhya bhāṣyeta vā saṃprakāśyeta vā,	api tu khalu punar subhute yasmin pṛthivī pradeśe itas dharmaparyāyāt antaśas catuṣpādikām api gāthām udgṛhya bhāṣyeta vā saṃprakāśyeta vā 
SA_K06_bsu051_u-205	sa pṛthivīpradeśaścaityabhūto bhavet sadevamānuṣāsurasya lokasya,	sa pṛthivī pradeśaḥ caitya bhūtaḥ bhavet sa deva mānuṣa asurasya lokasya 
SA_K06_bsu051_u-206	kaḥ punarvādo ye imaṃ dharmaparyāyaṃ sakalasamāptaṃ dhārayiṣyanti vācayiṣyanti paryavāpsyanti,	kaḥ punar vādaḥ ye imam dharmaparyāyam sakala samāptam dhārayiṣyanti vācayiṣyanti paryavāpsyanti 
SA_K06_bsu051_u-207	parebhyaśca vistareṇa saṃprakāśayiṣyanti /	parebhyaḥ ca vistareṇa saṃprakāśayiṣyanti 
SA_K06_bsu051_u-208	parameṇa te subhūte āścaryeṇa samanvāgatā bhaviṣyanti /	parameṇa te subhūte āścaryeṇa samanvāgatāḥ bhaviṣyanti 
SA_K06_bsu051_u-209	tasmiṃśca subhūte pṛthivīpradeśe śāstā viharatyanyatarānyataro vā vijñagurusthānīyaḥ // 12 //	tasmin ca subhūte pṛthivī pradeśe śāstā viharati anyatara anyataraḥ vā vijña guru sthānīyaḥ  /
SA_K06_bsu051_u-210	evamukte āyuṣmān subhūtirbhagavantametadavocat - ko nāma ayaṃ bhagavan dharmaparyāyaḥ,	evam ukte āyuṣmān subhūtiḥ bhagavantam etat avocat kaḥ nāma ayam bhagavan dharmaparyāyaḥ 
SA_K06_bsu051_u-211	kathaṃ cainaṃ dhārayāmi?	katham ca enam dhārayāmi 
SA_K06_bsu051_u-212	evamukte bhagavānāyuṣmantaṃ subhūtimetadavocat - prajñāpāramitā nāmāyaṃ subhūte dharmaparyāyaḥ /	evam ukte bhagavān āyuṣmantam subhūtim etat avocat prajñāpāramitā nāma ayam subhūte dharmaparyāyaḥ 
SA_K06_bsu051_u-213	evaṃ cainaṃ dhāraya /	evam ca enam dhāraya 
SA_K06_bsu051_u-214	tatkasya hetoḥ?	tat kasya hetoḥ 
SA_K06_bsu051_u-215	yaiva subhūte prajñāpāramitā tathāgatena bhāṣitā,	yā eva subhūte prajñāpāramitā tathāgatena bhāṣitā 
SA_K06_bsu051_u-216	saiva apāramitā tathāgatena bhāṣitā /	sā eva apāramitā tathāgatena bhāṣitā 
SA_K06_bsu051_u-217	tenocyate prajñāpāramiteti //	tena ucyate prajñāpāramitā iti 
SA_K06_bsu051_u-218	tatkiṃ manyase subhūte - api nu asti sa kaściddharmo yastathāgatena bhāṣitaḥ?	tat kim manyase subhūte api nu asti sa kaścid dharmaḥ yaḥ tathāgatena bhāṣitaḥ 
SA_K06_bsu051_u-219	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-220	nāsti sa kaściddharmo yastathāgatena bhāṣitaḥ //	na asti sa kaścid dharmaḥ yaḥ tathāgatena bhāṣitaḥ 
SA_K06_bsu051_u-221	bhagavānāha - tatkiṃ manyase subhūte - yāvat trisāhasramahāsāhasre lokadhātau pṛthivīrajaḥ kaccit,	bhagavān āha tat kim manyase subhūte yāvat tri sāhasra mahā sāhasre lokadhātau pṛthivī rajaḥ kaccit 
SA_K06_bsu051_u-222	tadbahu bhavet?	tat bahu bhavet 
SA_K06_bsu051_u-223	subhūtirāha - bahu bhagavan,	subhūtiḥ āha bahu bhagavan 
SA_K06_bsu051_u-224	bahu sugata pṛthivīrajo bhavet /	bahu sugata pṛthivī rajaḥ bhavet 
SA_K06_bsu051_u-225	tatkasya hetoḥ?	tat kasya hetoḥ 
SA_K06_bsu051_u-226	yattadbhagavan pṛthivīrajastathāgatena bhāṣitam,	yat tat bhagavan pṛthivī rajaḥ tathāgatena bhāṣitam 
SA_K06_bsu051_u-227	arajastadbhagavaṃstathāgatena bhāṣitam /	arajaḥ tat bhagavan tathāgatena bhāṣitam 
SA_K06_bsu051_u-228	tenocyate pṛthivīraja iti /	tena ucyate pṛthivī rajaḥ iti 
SA_K06_bsu051_u-229	yo 'pyasau lokadhātustathāgatena bhāṣitaḥ,	yaḥ pi asau lokadhātuḥ tathāgatena bhāṣitaḥ 
SA_K06_bsu051_u-230	adhātuḥ sa tathāgatena bhāṣitaḥ /	adhātuḥ sa tathāgatena bhāṣitaḥ 
SA_K06_bsu051_u-231	tenocyate lokadhāturiti //	tena ucyate lokadhātuḥ iti 
SA_K06_bsu051_u-232	bhagavānāha - tatkiṃ manyase subhūte dvātriṃśanmahāpuruṣalakṣaṇaistathāgato 'rhan samyaksaṃbuddho draṣṭavyaḥ?	bhagavān āha tat kim manyase subhūte dvātriṃśat mahāpuruṣa lakṣaṇaiḥ tathāgataḥ rhan samyaksaṃbuddhaḥ draṣṭavyaḥ 
SA_K06_bsu051_u-233	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-234	dvātriṃśanmahāpuruṣalakṣaṇaistathāgato 'rhan samyaksaṃbuddho (Vajr, Vaidya 80)	dvātriṃśat mahāpuruṣa lakṣaṇaiḥ tathāgataḥ rhan samyaksaṃbuddhaḥ vajr vaidya 
SA_K06_bsu051_u-235	draṣṭavyaḥ /	draṣṭavyaḥ 
SA_K06_bsu051_u-236	tatkasya hetoḥ?	tat kasya hetoḥ 
SA_K06_bsu051_u-237	yāni hi tāni bhagavan dvātriṃśanmahāpuruṣalakṣaṇāni tathāgatena bhāṣitāni,	yāni hi tāni bhagavan dvātriṃśat mahāpuruṣa lakṣaṇāni tathāgatena bhāṣitāni 
SA_K06_bsu051_u-238	alakṣaṇāni tāni bhagavaṃstathāgatena bhāṣitāni /	alakṣaṇāni tāni bhagavan tathāgatena bhāṣitāni 
SA_K06_bsu051_u-239	tenocyante dvātriṃśanmahāpuruṣalakṣaṇānīti //	tena ucyante dvātriṃśat mahāpuruṣa lakṣaṇāni iti 
SA_K06_bsu051_u-240	bhagavānāha - yaśca khalu punaḥ subhūte strī vā puruṣo vā dine dine gaṅgānadīvālukāsamānātmabhāvān parityajet,	bhagavān āha yaḥ ca khalu punar subhūte strī vā puruṣaḥ vā dine dine gaṅgā nadī vālukā samāna ātmabhāvān parityajet 
SA_K06_bsu051_u-241	evaṃ parityajan gaṅgānadīvālukāsamān kalpāṃstānātmabhāvān parityajet,	evam parityajan gaṅgā nadī vālukā samān kalpān tān ātma bhāvān parityajet 
SA_K06_bsu051_u-242	yaśca ito dharmaparyāyadantaśaścatuṣpādikāmapi gāthāmudgṛhyaparebhyo deśayet saṃprakāśayet,	yaḥ ca itas catuṣpādikām api gāthām udgṛhya parebhyaḥ deśayet saṃprakāśayet 
SA_K06_bsu051_u-243	ayameva tatonidānaṃ bahutaraṃ puṇyaskandhaṃ prasunuyādaprameyamasaṃkhyeyam // 13 //	ayam eva tatonidānam bahutaram puṇya skandham prasunuyāt aprameyam asaṃkhyeyam 
SA_K06_bsu051_u-244	atha khalvāyuṣmān subhūtirdharmavegenāśrūṇi prāmuñcat /	atha khalu āyuṣmān subhūtiḥ dharma vegena aśrūṇi prāmuñcat 
SA_K06_bsu051_u-245	so 'śrūṇi pramṛjya bhagavantametadavocat - āścaryaṃ bhagavan,	saḥ śrūṇi pramṛjya bhagavantam etat avocat āścaryam bhagavan 
SA_K06_bsu051_u-246	paramāścaryaṃ sugata,	parama āścaryam sugata 
SA_K06_bsu051_u-247	yāvadayaṃ dharmaparyāyastathāgatena bhāṣito 'grayānasaṃprasthitānāṃ sattvānāmarthāya,	yāvat ayam dharmaparyāyaḥ tathāgatena bhāṣitaḥ gra yāna saṃprasthitānām sattvānām arthāya 
SA_K06_bsu051_u-248	śreṣṭhayānasaṃprasthitānāmarthāya,	śreṣṭha yāna saṃprasthitānām arthāya 
SA_K06_bsu051_u-249	yato me bhagavan jñānamutpannam /	yatas me bhagavan jñānam utpannam 
SA_K06_bsu051_u-250	na mayā bhagavan jātvevaṃrūpo dharmaparyāyaḥ śrutapūrvaḥ /	na mayā bhagavan jātu evaṃrūpaḥ dharmaparyāyaḥ śruta pūrvaḥ 
SA_K06_bsu051_u-251	parameṇa te bhagavan āścaryeṇa samanvāgatā bodhisattvā bhaviṣyanti,	parameṇa te bhagavan āścaryeṇa samanvāgatāḥ bodhisattvāḥ bhaviṣyanti 
SA_K06_bsu051_u-252	ye iha sūtre bhāṣyamāṇe śrutvā bhūtasaṃjñāmutpādayiṣyanti /	ye iha sūtre bhāṣyamāṇe śrutvā bhūta saṃjñām utpādayiṣyanti 
SA_K06_bsu051_u-253	tatkasya hetoḥ?	tat kasya hetoḥ 
SA_K06_bsu051_u-254	yā caiṣā bhagavan bhūtasaṃjñā,	yā ca eṣā bhagavan bhūta saṃjñā 
SA_K06_bsu051_u-255	saiva abhūtasaṃjñā /	sā eva abhūta saṃjñā 
SA_K06_bsu051_u-256	tasmāttathāgato bhāṣatebhūtasaṃjñā bhḥtasaṃjñeti //	tasmāt tathāgataḥ bhāṣate bhūta saṃjñā 
SA_K06_bsu051_u-257	na mama bhagavan āścaryaṃ yadahamimaṃ dharmaparyāyaṃ bhāṣyamāṇamavakalpayāmi adhimucye /	na mama bhagavan āścaryam yat aham imam dharmaparyāyam bhāṣyamāṇam avakalpayāmi adhimucye 
SA_K06_bsu051_u-258	ye 'pi te bhagavan sattvā bhaviṣyantyanāgate 'dhvani paścime kāle paścime samaye paścimāyāṃ pañcaśatyāṃ saddharmavipralope vartamāne,	ye pi te bhagavan sattvāḥ bhaviṣyanti anāgate dhvani paścime kāle paścime samaye paścimāyām pañcaśatyām saddharma vipralope vartamāne 
SA_K06_bsu051_u-259	ye imaṃ bhagavan dharmaparyāyamudgrahīṣyanti dhārayiṣyanti vācayiṣyanti paryavāpsyanti,	ye imam bhagavan dharmaparyāyam udgrahīṣyanti dhārayiṣyanti vācayiṣyanti paryavāpsyanti 
SA_K06_bsu051_u-260	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_K06_bsu051_u-261	te paramāścaryeṇa samanvāgatā bhaviṣyanti /	te parama āścaryeṇa samanvāgatāḥ bhaviṣyanti 
SA_K06_bsu051_u-262	api tu khalu punarbhagavan na teṣāmātmasaṃjñā pravartiṣyate,	api tu khalu punar bhagavat na teṣām ātma saṃjñā pravartiṣyate 
SA_K06_bsu051_u-263	na sattvasaṃjñā na jīvasaṃjñā na pudgalasaṃjñā pravartiṣyate,	na sattva saṃjñā na jīva saṃjñā na pudgala saṃjñā pravartiṣyate 
SA_K06_bsu051_u-264	nāpi teṣāṃ kācitsaṃjñā nāsaṃjñā pravartate /	na api teṣām kācid saṃjñā na asaṃjñā pravartate 
SA_K06_bsu051_u-265	tatkasya hetoḥ?	tat kasya hetoḥ 
SA_K06_bsu051_u-266	yā sā bhagavan ātmasaṃjñā,	yā sā bhagavan ātma saṃjñā 
SA_K06_bsu051_u-267	saivāsaṃjñā /	sā eva asaṃjñā 
SA_K06_bsu051_u-268	yā sattvasaṃjñā jīvasaṃjñā pudgalasaṃjñā,	yā sattva saṃjñā jīva saṃjñā pudgala saṃjñā 
SA_K06_bsu051_u-269	saivāsaṃjñā /	sā eva asaṃjñā 
SA_K06_bsu051_u-270	tatkasya hetoḥ?	tat kasya hetoḥ 
SA_K06_bsu051_u-271	sarvasaṃjñāpagatā hi buddha bhagavantaḥ //	sarva saṃjñā apagatāḥ hi buddha bhagavantaḥ 
SA_K06_bsu051_u-272	evamukte bhagavānāyuṣmantaṃ subhūtimetadavocat - evametat subhūte, evametat /	evam ukte bhagavān āyuṣmantam subhūtim etat avocat evam etat subhūte evam etat 
SA_K06_bsu051_u-273	paramāścaryasamanvāgatāste sattvā bhaviṣyanti,	parama āścarya samanvāgatāḥ te sattvāḥ bhaviṣyanti 
SA_K06_bsu051_u-274	ye iha subhūte sūtre bhāṣyamāṇe notrasiṣyanti na (Vajr, Vaidya 81)	ye iha subhūte sūtre bhāṣyamāṇe na utrasiṣyanti na vajr vaidya 
SA_K06_bsu051_u-275	saṃtrasiṣyanti na saṃtrāsamāpatsyante /	saṃtrasiṣyanti na saṃtrāsam āpatsyante 
SA_K06_bsu051_u-276	tatkasya hetoḥ?	tat kasya hetoḥ 
SA_K06_bsu051_u-277	paramapāramiteyaṃ subhūte tathāgatena bhāṣitā yadutāpāramitā /	parama pāramitā iyam subhūte tathāgatena bhāṣitā yat uta a pāramitā 
SA_K06_bsu051_u-278	yāṃ ca subhūte tathāgataḥ paramapāramitāṃ bhāṣate,	yām ca subhūte tathāgataḥ parama pāramitām bhāṣate 
SA_K06_bsu051_u-279	tāmaparimāṇā api buddhā bhagavanto bhāṣante /	tām aparimāṇāḥ api buddhāḥ bhagavantaḥ bhāṣante 
SA_K06_bsu051_u-280	tenocyante paramapāramiteti //	tena ucyante parama pāramitā iti 
SA_K06_bsu051_u-281	api tu khalu punaḥ subhute yā tathāgatasya kṣāntipāramitā,	api tu khalu punar subhute yā tathāgatasya kṣānti pāramitā 
SA_K06_bsu051_u-282	saiva apāramitā /	sā eva apāramitā 
SA_K06_bsu051_u-283	tatkasya hetoḥ?	tat kasya hetoḥ 
SA_K06_bsu051_u-284	yadā me subhūte kalirājā aṅgapratyaṅgamāṃsānyacchaitsīt,	yadā me subhūte kali rājā aṅga pratyaṅga māṃsāni acchaitsīt 
SA_K06_bsu051_u-285	nāsīnme tasmin samaye ātmasaṃjñā vā sattvasaṃjñā vā jīvasaṃjñā vā pudgalasaṃjñā vā,	na āsīt me tasmin samaye ātma saṃjñā vā sattva saṃjñā vā jīva saṃjñā vā pudgala saṃjñā vā 
SA_K06_bsu051_u-286	nāpi me kācitsaṃjñā vā asaṃjñā vā babhūva /	na api me kācid saṃjñā vā asaṃjñā vā babhūva 
SA_K06_bsu051_u-287	tatkasya hetoḥ?	tat kasya hetoḥ 
SA_K06_bsu051_u-288	sacenme subhūte tasmin samaye ātmasaṃjñā abhaviṣyat,	saced me subhūte tasmin samaye ātma saṃjñā abhaviṣyat 
SA_K06_bsu051_u-289	vyāpādasaṃjñāpi me tasmin samaye 'bhaviṣyat /	vyāpāda saṃjñā api me tasmin samaye bhaviṣyat 
SA_K06_bsu051_u-290	sacetsattvasaṃjñā jīvasaṃjñā pudgalasaṃjñābhaviṣyat,	saced sattva saṃjñā jīva saṃjñā pudgala saṃjñā abhaviṣyat 
SA_K06_bsu051_u-291	vyāpādasaṃjñāpi me tasmin samaye 'bhaviṣyat /	vyāpāda saṃjñā api me tasmin samaye bhaviṣyat 
SA_K06_bsu051_u-292	tatkasya hetoḥ?	tat kasya hetoḥ 
SA_K06_bsu051_u-293	abhijānāmyahaṃ subhūte atīte 'dhvani pañca jātiśatāni yadahaṃ kṣāntivādī ṛṣirabhūvam /	abhijānāmi aham subhūte atīte dhvani pañca jāti śatāni yat aham kṣānti vādī ṛṣiḥ abhūvam 
SA_K06_bsu051_u-294	tatrāpi me nātmasaṃjñā babhūva,	tatra api me na ātma saṃjñā babhūva 
SA_K06_bsu051_u-295	na sattvasaṃjñā,	na sattva saṃjñā 
SA_K06_bsu051_u-296	na jīvasaṃjñā,	na jīva saṃjñā 
SA_K06_bsu051_u-297	na pudgalasaṃjñā babhūva /	na pudgala saṃjñā babhūva 
SA_K06_bsu051_u-298	tasmāttarhi subhūte bodhisattvena mahāsattvena sarvasaṃjñā vivarjayitvā anuttarāyāṃ samyaksaṃbodhau cittamutpādayitavyam /	tasmāt tarhi subhūte bodhisattvena mahāsattvena sarva saṃjñāḥ vivarjayitvā anuttarāyām samyaksaṃbodhau cittam utpādayitavyam 
SA_K06_bsu051_u-299	na rūpapratiṣṭhitaṃ cittamutpādayitavyam,	na rūpa pratiṣṭhitam cittam utpādayitavyam 
SA_K06_bsu051_u-300	na śabdagandharasaspraṣṭavyadharmapratiṣṭhitaṃ cittamutpādayitavyam,	na śabda gandha rasa spraṣṭavya dharma pratiṣṭhitam cittam utpādayitavyam 
SA_K06_bsu051_u-301	na dharmapratiṣṭhitaṃ cittamutpādayitavyam,	na dharma pratiṣṭhitam cittam utpādayitavyam 
SA_K06_bsu051_u-302	nādharmapratiṣṭhitaṃ cittamutpādayitavyam,	na adharma pratiṣṭhitam cittam utpādayitavyam 
SA_K06_bsu051_u-303	na kvacitpratiṣṭhitaṃ cittamutpādayitavyam /	na kvacid pratiṣṭhitam cittam utpādayitavyam 
SA_K06_bsu051_u-304	tatkasya hetoḥ?	tat kasya hetoḥ 
SA_K06_bsu051_u-305	yatpratiṣṭhitaṃ tadevāpratiṣṭhitam /	yat pratiṣṭhitam tat eva a pratiṣṭhitam 
SA_K06_bsu051_u-306	tasmādeva tathāgato bhāṣate - apratiṣṭhitena bodhisattvena dānaṃ dātavyam /	tasmāt eva tathāgataḥ bhāṣate apratiṣṭhitena bodhisattvena dānam dātavyam 
SA_K06_bsu051_u-307	na rūpaśabdagandharasasparśadharmapratiṣṭhitena dānaṃ dātavyam //	na rūpa śabda gandha rasa sparśa dharma pratiṣṭhitena dānam dātavyam 
SA_K06_bsu051_u-308	api tu khalu punaḥ subhūte bodhisattvena evaṃrūpo dānaparityāgaḥ kartavyaḥ sarvasattvānāmarthāya /	api tu khalu punar subhūte bodhisattvena evaṃrūpaḥ dāna parityāgaḥ kartavyaḥ sarva sattvānām arthāya 
SA_K06_bsu051_u-309	tatkasya hetoḥ?	tat kasya hetoḥ 
SA_K06_bsu051_u-310	yā caiṣā subhūte sattvasaṃjñā,	yā ca eṣā subhūte sattva saṃjñā 
SA_K06_bsu051_u-311	saiva asaṃjñā /	sā eva asaṃjñā 
SA_K06_bsu051_u-312	ya evaṃ te sarvasattvāstathāgatena bhāṣitāsta eva asattvāḥ /	ye evam te sarva sattvāḥ tathāgatena bhāṣitāḥ te eva asattvāḥ 
SA_K06_bsu051_u-313	tatkasya hetoḥ?	tat kasya hetoḥ 
SA_K06_bsu051_u-314	bhūtavādī subhūte tathāgataḥ,	bhūta vādī subhūte tathāgataḥ 
SA_K06_bsu051_u-315	satyavādī tathāvādī ananyathāvādī tathāgataḥ,	satya vādī tathāvādī an anyathāvādī tathāgataḥ 
SA_K06_bsu051_u-316	na vitathavādī tathāgataḥ //	na vitatha vādī tathāgataḥ 
SA_K06_bsu051_u-317	api tu khalu punaḥ subhūte yastathāgatena dharmo 'bhisaṃbuddho deśito nidhyātaḥ,	api tu khalu punar subhūte yaḥ tathāgatena dharmaḥ bhisaṃbuddhaḥ deśitaḥ nidhyātaḥ 
SA_K06_bsu051_u-318	na tatra satyaṃ na mṛṣā /	na tatra satyam na mṛṣā 
SA_K06_bsu051_u-319	tadyathāpi nāma subhūte puruṣo 'ndhakārapraviṣṭo na kiṃcidapi paśyet,	tat yathā api nāma subhūte puruṣaḥ ndhakāra praviṣṭaḥ na kiṃcid api paśyet 
SA_K06_bsu051_u-320	evaṃ vastupatito bodhisattvo draṣṭavyo yo vastupatito dānaṃ parityajati /	evam vastu patitaḥ bodhisattvaḥ draṣṭavyaḥ yaḥ vastu patitaḥ dānam parityajati 
SA_K06_bsu051_u-321	tadyathāpi nāma subhūte cakṣuṣmān puruṣaḥ prabhātāyāṃ rātrau sūrye 'bhyudgate nānavidhāni rūpāṇi paśyet,	tat yathā api nāma subhūte cakṣuṣmān puruṣaḥ prabhātāyām rātrau sūrye bhyudgate nānavidhāni rūpāṇi paśyet 
SA_K06_bsu051_u-322	evamavastupatito bodhisattvo draṣṭavyo yo 'vastupatito dānaṃ parityajati //	evam avastu patitaḥ bodhisattvaḥ draṣṭavyaḥ yaḥ vastu patitaḥ dānam parityajati 
SA_K06_bsu051_u-323	api tu khalu punaḥ subhūte ye kulaputrā vā kuladuhitaro vā imaṃ dharmaparyāyamudgrahīṣyanti dhārayiṣyanti vācayiṣyanti paryavāpsyanti,	api tu khalu punar subhūte ye kula putrāḥ vā kula duhitaraḥ vā imam dharmaparyāyam udgrahīṣyanti dhārayiṣyanti vācayiṣyanti paryavāpsyanti 
SA_K06_bsu051_u-324	parebhyaśca vistareṇa saṃprakāśayiṣyanti, (Vajr, Vaidya 82)	parebhyaḥ ca vistareṇa saṃprakāśayiṣyanti vajra vaidya 
SA_K06_bsu051_u-325	jñātāste subhūte tathāgatena buddhajñānena,	jñātāḥ te subhūte tathāgatena buddha jñānena 
SA_K06_bsu051_u-326	dṛṣṭāste subhūte tathāgatena buddhacakṣuṣā,	dṛṣṭāḥ te subhūte tathāgatena buddha cakṣuṣā 
SA_K06_bsu051_u-327	buddhāste tathāgatena /	buddhāḥ te tathāgatena 
SA_K06_bsu051_u-328	sarve te subhūte sattvā aprameyamasaṃkhyeyaṃ puṇyaskandhaṃ prasaviṣyanti pratigrahīṣyanti // 14 //	sarve te subhūte sattvāḥ aprameyam asaṃkhyeyam puṇya skandham prasaviṣyanti pratigrahīṣyanti  /
SA_K06_bsu051_u-329	yaśca khalu punaḥ subhūte strī vā puruṣo vā purvāhṇakālasamaye gaṅgānadīvālukāsamānātmabhāvān parityajet,	yaḥ ca khalu punar subhūte strī vā puruṣaḥ vā purvāhṇa kāla samaye gaṅgā nadī vālukā samāna ātmabhāvān parityajet 
SA_K06_bsu051_u-330	evaṃ madhyāhnakālasamaye gaṅgānadīvālukāsamānātmabhāvān parityajet,	evam madhyāhna kāla samaye gaṅgā nadī vālukā samāna ātmabhāvān parityajet 
SA_K06_bsu051_u-331	sāyāhnakālasamaye gaṅgānadīvālukāsamānātmabhāvān parityajet,	sāyāhna kāla samaye gaṅgā nadī vālukā samāna ātmabhāvān parityajet 
SA_K06_bsu051_u-332	anena paryāyeṇa bahūni kalpakoṭiniyutaśatasahasrāṇyātmabhāvān parityajet,	anena paryāyeṇa bahūni kalpa koṭi niyuta śata sahasrāṇi ātmabhāvān parityajet 
SA_K06_bsu051_u-333	yaścemaṃ dharmaparyāyaṃ śrutvā na pratikṣipet,	yaḥ ca imam dharmaparyāyam śrutvā na pratikṣipet 
SA_K06_bsu051_u-334	ayameva tatonidānaṃ bahutaraṃ puṇyaskandhaṃ prasunuyādaprameyamasaṃkhyeyam,	ayam eva tatonidānam bahutaram puṇya skandham prasunuyāt aprameyam asaṃkhyeyam 
SA_K06_bsu051_u-335	kaḥ punarvādo yo likhitvā udgṛhṇīyāddhārayedvācayetparyavāpnuyāt,	kaḥ punar vādaḥ yaḥ likhitvā udgṛhṇīyāt dhārayet vācayet paryavāpnuyāt 
SA_K06_bsu051_u-336	parebhyaśca vistareṇa saṃprakāśayet //	parebhyaḥ ca vistareṇa saṃprakāśayet 
SA_K06_bsu051_u-337	api tu khalu punaḥ subhūte acintyo 'tulyo 'yaṃ dharmaparyāyaḥ /	api tu khalu punar subhūte acintyaḥ tulyaḥ yam dharmaparyāyaḥ 
SA_K06_bsu051_u-338	ayaṃ ca subhūte dharmaparyāyastathāgatena bhāṣito 'grayānasaṃprasthitānāṃ sattvānāmarthāya,	ayam ca subhūte dharmaparyāyaḥ tathāgatena bhāṣitaḥ gra yāna saṃprasthitānām sattvānām arthāya 
SA_K06_bsu051_u-339	śreṣṭhayānasaṃprasthitānāṃ sattvānāmarthāya /	śreṣṭha yāna saṃprasthitānām sattvānām arthāya 
SA_K06_bsu051_u-340	ye imaṃ dharmaparyāyamudgrahīṣyanti dhārayiṣyanti vācayiṣyanti paryavāpsyanti,	ye imam dharmaparyāyam udgrahīṣyanti dhārayiṣyanti vācayiṣyanti paryavāpsyanti 
SA_K06_bsu051_u-341	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_K06_bsu051_u-342	jñātāste subhūte tathāgatena buddhajñānena,	jñātāḥ te subhūte tathāgatena buddha jñānena 
SA_K06_bsu051_u-343	dṛṣṭāste subhūte tathāgatena buddhacakṣuṣā,	dṛṣṭāḥ te subhūte tathāgatena buddha cakṣuṣā 
SA_K06_bsu051_u-344	buddhāste tathāgatena /	buddhāḥ te tathāgatena 
SA_K06_bsu051_u-345	sarve te subhūte sattvā aprameyeṇa puṇyaskandhenāṃ samanvāgatā bhaviṣyanti /	sarve te subhūte sattvāḥ aprameyeṇa puṇya skandhena ām samanvāgatāḥ bhaviṣyanti 
SA_K06_bsu051_u-346	acintyenātulyenāmāpyenāparimāṇena puṇyaskandhena samanvāgatā bhaviṣyanti /	acintyena atulyena amāpyena aparimāṇena puṇya skandhena samanvāgatāḥ bhaviṣyanti 
SA_K06_bsu051_u-347	sarve te subhūte sattvāḥ samāṃśena bodhiṃ dhārayiṣyanti vacayiṣyanti paryavāpsyanti /	sarve te subhūte sattvāḥ sama aṃśena bodhim dhārayiṣyanti vacayiṣyanti paryavāpsyanti 
SA_K06_bsu051_u-348	tatkasya hetoḥ?	tat kasya hetoḥ 
SA_K06_bsu051_u-349	na hi śakyaṃ subhūte ayaṃ dharmaparyāyo hīnādhimuktiakaiḥ sattvaiḥ śrotum,	na hi śakyam subhūte ayam dharmaparyāyaḥ hīna adhimuktiakaiḥ sattvaiḥ śrotum 
SA_K06_bsu051_u-350	nātmadṛṣṭikairna sattvadṛṣṭikairna jīvadṛṣṭikairna pudgaladṛṣṭikaiḥ /	na ātma dṛṣṭikaiḥ na sattva dṛṣṭikaiḥ na jīva dṛṣṭikaiḥ na pudgala dṛṣṭikaiḥ 
SA_K06_bsu051_u-351	nābodhisattvapratijñai sattvaiḥ śakyamayaṃ dharmaparyāyaḥ śrotuṃ vā udgrahītuṃ vā dhārayituṃ vā vācayituṃ vā paryavāptuṃ vā /	na a bodhisattva pratijñaiḥ sattvaiḥ śakyam ayam dharmaparyāyaḥ śrotum vā udgrahītum vā dhārayitum vā vācayitum vā paryavāptum vā 
SA_K06_bsu051_u-352	nedaṃ sthānaṃ vidyate //	na idam sthānam vidyate 
SA_K06_bsu051_u-353	api tu khalu punaḥ subhūte yatra pṛthivīpradeśe idaṃ sūtraṃ prakaśayiṣyate,	api tu khalu punar subhūte yatra pṛthivī pradeśe idam sūtram prakaśayiṣyate 
SA_K06_bsu051_u-354	pūjanīyaḥ sa pṛthivīpradeśo bhaviṣyati sadevamānuṣāsurasya lokasya /	pūjanīyaḥ sa pṛthivī pradeśaḥ bhaviṣyati sa deva mānuṣa asurasya lokasya 
SA_K06_bsu051_u-355	vandanīyaḥ pradakṣiṇīyaśca sa pṛthivīpradeśo bhaviṣyati,	vandanīyaḥ pradakṣiṇīyaḥ ca sa pṛthivī pradeśaḥ bhaviṣyati 
SA_K06_bsu051_u-356	caityabhūtaḥ sa pṛthivīpradeśo bhaviṣyati // 15 //	caitya bhūtaḥ sa pṛthivī pradeśaḥ bhaviṣyati 
SA_K06_bsu051_u-357	api tu ye te subhūte kulaputrā vā kuladuhitaro vā imānevaṃrūpān sūtrāntānudgrahīṣyanti dhārayiṣyanti vācayiṣyanti paryavāpsyanti,	api tu ye te subhūte kula putrāḥ vā kula duhitaraḥ vā imān evaṃrūpān sūtrāntān udgrahīṣyanti dhārayiṣyanti vācayiṣyanti paryavāpsyanti 
SA_K06_bsu051_u-358	yoniśaśca manasikariṣyanti,	yoniśas ca manasi kariṣyanti 
SA_K06_bsu051_u-359	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_K06_bsu051_u-360	te paribhūtā bhaviṣyanti,	te paribhūtāḥ bhaviṣyanti 
SA_K06_bsu051_u-361	suparibhūtāśca bhaviṣyanti /	su paribhūtāḥ ca bhaviṣyanti 
SA_K06_bsu051_u-362	tatkasya hetoḥ?	tat kasya hetoḥ 
SA_K06_bsu051_u-363	yāni ca teṣāṃ subhūte sattvānāṃ paurvajanmikānyaśubhāni karmāṇi kṛtānyapāyasaṃvartanīyāni, (Vajr, Vaidya 83)	yāni ca teṣām subhūte sattvānām paurvajanmikāni aśubhāni karmāṇi kṛtāni apāya saṃvartanīyāni vajr vaidya 
SA_K06_bsu051_u-364	dṛṣṭa eva dharme paribhūtatayā tāni paurvajanmikānyaśubhāni karmāṇi kṣapayiṣyanti,	dṛṣṭe eva dharme paribhūta tayā tāni paurvajanmikāni aśubhāni karmāṇi kṣapayiṣyanti 
SA_K06_bsu051_u-365	buddhabodhiṃ cānuprāpsyanti //	buddha bodhim ca anuprāpsyanti 
SA_K06_bsu051_u-366	abhijānāmyahaṃ subhūte atīte 'dhvanyasaṃkhyeyaiḥ kalpairasaṃkhyeyatarairdīpaṃkarasya	abhijānāmi aham subhūte atīte dhvani asaṃkhyeyaiḥ kalpaiḥ asaṃkhyeyataraiḥ dīpaṃkarasya 
SA_K06_bsu051_u-367	tathāgatasyārhataḥ samyaksaṃbuddhasya pareṇa paratareṇa caturaśītibuddhakoṭiniyutaśatasahasrāṇyabhūvan ye mayārāgitāḥ,	tathāgatasya arhataḥ samyaksaṃbuddhasya pareṇa paratareṇa caturaśīti buddha koṭi niyuta śata sahasrāṇi abhūvan ye mayā ārāgitāḥ 
SA_K06_bsu051_u-368	ārāgya na virāgitāḥ /	ārāgya na virāgitāḥ 
SA_K06_bsu051_u-369	yacca mayā subhūte te buddhā bhagavanta ārāgitāḥ,	yat ca mayā subhūte te buddhāḥ bhagavantaḥ ārāgitāḥ 
SA_K06_bsu051_u-370	ārāgya na virāgitāḥ,	ārāgya na virāgitāḥ 
SA_K06_bsu051_u-371	yacca paścime kāle paścime samaye paścimāyāṃ pañcaśatyāṃ saddharmavipralopakāle vartamāne imānevaṃrūpān sūtrāntānudgrahīṣyanti dhārayiṣyanti  #	yat ca paścime kāle paścime samaye paścimāyām pañcaśatyām saddharma vipralopa kāle vartamāne imān evaṃrūpān sūtrāntān udgrahīṣyanti dhārayiṣyanti  /
SA_K06_bsu051_u-372	vācayiṣyanti paryavāpsyanti,	vācayiṣyanti paryavāpsyanti 
SA_K06_bsu051_u-373	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_K06_bsu051_u-374	asya khalu punaḥ subhūte puṇyaskandhasyāntikādasau paurvakaḥ puṇyaskandhaḥ śatatamīmapi kalāṃ nopaiti,	asya khalu punar subhūte puṇya skandhasya antikāt asau paurvakaḥ puṇya skandhaḥ śatatamīm api kalām na upaiti 
SA_K06_bsu051_u-375	sahasratamīmapi śatasahasratamīmapi koṭimamipi koṭiśatatamīmapi koṭiśatasahasratamīmapi koṭiniyutaśatasahasratamīmapi /	sahasratamīm api śata sahasratamīm api koṭim amipi koṭi śatatamīm api koṭi śata sahasratamīm api koṭi niyuta śata sahasratamīm api 
SA_K06_bsu051_u-376	saṃkhyāmapi kalāmapi gaṇanāmapi upamāmapi upaniṣadamapi yāvadaupamyamapi na kṣamate //	saṃkhyām api kalām api gaṇanām api upamām api upaniṣadam api yāvat aupamyam api na kṣamate 
SA_K06_bsu051_u-377	sacetpunaḥ subhūte teṣāṃ kulaputrāṇāṃ kuladuhitṝṇāṃ vā ahaṃ puṇyaskandhaṃ bhāṣeyam,	saced punar subhūte teṣām kula putrāṇām kula duhitṝṇām vā aham puṇya skandham bhāṣeyam 
SA_K06_bsu051_u-378	yāvatte kulaputrā vā kuladuhitaro vā tasmin samaye puṇyaskandhaṃ prasaviṣyanti,	yāvat te kula putrāḥ vā kula duhitaraḥ vā tasmin samaye puṇya skandham prasaviṣyanti 
SA_K06_bsu051_u-379	pratigrahīṣyanti,	pratigrahīṣyanti 
SA_K06_bsu051_u-380	unmādaṃ sattvā anuprāpnuyuścittavikṣepaṃ vā gaccheyuḥ /	unmādam sattvāḥ anuprāpnuyuḥ citta vikṣepam vā gaccheyuḥ 
SA_K06_bsu051_u-381	api tu khalu punaḥ subhūte acintyo 'tulyo 'yaṃ dharmaparyāyastathāgatena bhāṣitaḥ /	api tu khalu punar subhūte acintyaḥ tulyaḥ yam dharmaparyāyaḥ tathāgatena bhāṣitaḥ 
SA_K06_bsu051_u-382	asya acintya eva vipākaḥ pratikāṅkṣitavyaḥ // 16 //	asya acintyaḥ eva vipākaḥ pratikāṅkṣitavyaḥ  /
SA_K06_bsu051_u-383	atha khalvāyuṣmān subhūtirbhagavantametadavocat - kathaṃ bhagavan bodhisattvayānasaṃprasthitena sthātavyam,	atha khalu āyuṣmān subhūtiḥ bhagavantam etat avocat katham bhagavan bodhisattva yāna saṃprasthitena sthātavyam 
SA_K06_bsu051_u-384	kathaṃ pratipattavyam,	katham pratipattavyam 
SA_K06_bsu051_u-385	kathaṃ cittaṃ pragrahītavyam?	katham cittam pragrahītavyam 
SA_K06_bsu051_u-386	bhagavānāha - iha subhūte bodhisattvayānasaṃprasthitena evaṃ cittamutpādayitavyam - sarve sattvā mayā anupadhiśeṣe nirvāṇadhātau parinirvāpayitavyāḥ	bhagavān āha iha subhūte bodhisattva yāna saṃprasthitena evam cittam utpādayitavyam sarve sattvāḥ mayā an upadhi śeṣe nirvāṇa dhātau parinirvāpayitavyāḥ 
SA_K06_bsu051_u-387	evaṃ sa sattvān parinirvāpya na kaścitsattvaḥ parinirvāpito bhavati /	evam sa sattvān parinirvāpya na kaścid sattvaḥ parinirvāpitaḥ bhavati 
SA_K06_bsu051_u-388	tatkasya hetoḥ?	tat kasya hetoḥ 
SA_K06_bsu051_u-389	sacetsubhūte bodhisattvasya sattvasaṃjñā pravarteta,	saced subhūte bodhisattvasya sattva saṃjñā pravarteta 
SA_K06_bsu051_u-390	na sa bodhisattva iti vaktavyaḥ /	na sa bodhisattvaḥ iti vaktavyaḥ 
SA_K06_bsu051_u-391	jīvasaṃjñā vā yāvatpudgalasaṃjñā vā pravarteta,	jīva saṃjñā vā yāvat pudgala saṃjñā vā pravarteta 
SA_K06_bsu051_u-392	na sa bodhisattva iti vaktavyaḥ /	na sa bodhisattvaḥ iti vaktavyaḥ 
SA_K06_bsu051_u-393	tatkasya hetoḥ?	tat kasya hetoḥ 
SA_K06_bsu051_u-394	nāsti subhūte sa kaściddharmo yo bodhisattvayānasaṃprasthito nāma //	na asti subhūte sa kaścid dharmaḥ yaḥ bodhisattva yāna saṃprasthitaḥ nāma 
SA_K06_bsu051_u-395	(Vajr, Vaidya 84) tatkiṃ manyase subhūte asti sa kaściddharmo yastathāgatena dīpaṃkarasya tathāgatasyāntikādanuttarāṃ samyaksaṃbodhimabhisaṃbuddhaḥ?	vajr vaidya tat kim manyase subhūte asti sa kaścid dharmaḥ yaḥ tathāgatena dīpaṃkarasya tathāgatasya antikāt anuttarām samyaksaṃbodhim abhisaṃbuddhaḥ 
SA_K06_bsu051_u-396	evamukte āyuṣmān subhūtirbhagavantametadavocat - yathāhaṃ bhagavato bhāṣitasyārthamājānāmi,	evam ukte āyuṣmān subhūtiḥ bhagavantam etat avocat yathā aham bhagavataḥ bhāṣitasya artham ājānāmi 
SA_K06_bsu051_u-397	nāsti sa bhagavan kaściddharmo yastathāgatena dīpaṃkarasya tathāgatasyārhataḥ samyaksaṃbuddhasyāntikādanuttarāṃ samyaksaṃbodhimabhisaṃbuddhaḥ	na asti sa bhagavan kaścid dharmaḥ yaḥ tathāgatena dīpaṃkarasya tathāgatasya arhataḥ samyaksaṃbuddhasya antikāt anuttarām samyaksaṃbodhim abhisaṃbuddhaḥ 
SA_K06_bsu051_u-398	evamukte bhagavānāyuṣmantaṃ subhūtimetadavocat - evametatsubhūte, evametat /	evam ukte bhagavān āyuṣmantam subhūtim etat avocat evam etat subhūte evam etat 
SA_K06_bsu051_u-399	nāsti subhūte sa kaściddharmo yastathāgatena dīpaṃkarasya tathāgatasyārhataḥ samyaksaṃbuddhasyāntikādanuttarāṃ samyaksaṃbodhimabhisaṃbuddhaḥ	na asti subhūte sa kaścid dharmaḥ yaḥ tathāgatena dīpaṃkarasya tathāgatasya arhataḥ samyaksaṃbuddhasya antikāt anuttarām samyaksaṃbodhim abhisaṃbuddhaḥ 
SA_K06_bsu051_u-400	sacetpunaḥ subhūte kaściddharmastathāgatenābhisaṃbuddho 'bhaviṣyat,	saced punar subhūte kaścid dharmaḥ tathāgatena abhisaṃbuddhaḥ bhaviṣyat 
SA_K06_bsu051_u-401	na māṃ dīpaṃkarastathāgato vyākariṣyat - bhaviṣyasi tvaṃ māṇava anāgate 'dhvani śākyamunirnāma tathāgato 'rhan samyaksaṃbuddha iti /	na mām dīpaṃkaraḥ tathāgataḥ vyākariṣyat bhaviṣyasi tvam māṇava anāgate dhvani śākyamuniḥ nāma tathāgataḥ rhan samyaksaṃbuddhaḥ iti 
SA_K06_bsu051_u-402	yasmāttarhi subhūte tathāgatenārhatā samyaksaṃbuddhena nāsti sa kaściddharmo yo 'nuttarāṃ samyaksaṃbodhimabhisaṃbuddhaḥ,	yasmāt tarhi subhūte tathāgatena arhatā samyaksaṃbuddhena na asti sa kaścid dharmaḥ yaḥ nuttarām samyaksaṃbodhim abhisaṃbuddhaḥ 
SA_K06_bsu051_u-403	tasmādahaṃ dīpaṃkareṇa tathāgatena vyākṛta - bhaviṣyasi tvaṃ māṇava anāgate 'dhvani śākyamunirnāma tathāgato 'rhan samyaksaṃbuddha /	tasmāt aham dīpaṃkareṇa tathāgatena vyākṛta bhaviṣyasi tvam māṇava anāgate dhvani śākyamuniḥ nāma tathāgataḥ rhan samyaksaṃbuddha 
SA_K06_bsu051_u-404	tatkasya hetoḥ?	tat kasya hetoḥ 
SA_K06_bsu051_u-405	tathāgata iti subhūte bhūtatathatāyā etadadhivacanam /	tathāgataḥ iti subhūte bhūta tathatāyāḥ etat adhivacanam 
SA_K06_bsu051_u-406	tathāgata iti subhūte anutpādadharmatāyā etadadhivacanam /	tathāgataḥ iti subhūte anutpāda dharma tāyāḥ etat adhivacanam 
SA_K06_bsu051_u-407	tathāgata iti subhūte dharmocchedasyaitadadhivacanam /	tathāgataḥ iti subhūte dharma ucchedasya etat adhivacanam 
SA_K06_bsu051_u-408	tathāgata iti subhūte atyantānutpannasyaitadadhivacanam /	tathāgataḥ iti subhūte atyanta anutpannasya etat adhivacanam 
SA_K06_bsu051_u-409	tatkasya hetoḥ?	tat kasya hetoḥ 
SA_K06_bsu051_u-410	eṣa subhūte anutpādo yaḥ paramārthaḥ /	eṣa subhūte anutpādaḥ yaḥ parama arthaḥ 
SA_K06_bsu051_u-411	yaḥ kaścitsubhūte evaṃ vadet - tathāgatenārhatā samyaksaṃbuddhena anuttarā samyaksaṃbodhirabhisaṃbuddheti,	yaḥ kaścid subhūte evam vadet tathāgatena arhatā samyaksaṃbuddhena anuttarā samyaksaṃbodhiḥ abhisaṃbuddhā iti 
SA_K06_bsu051_u-412	sa vitathaṃ vadet /	sa vitatham vadet 
SA_K06_bsu051_u-413	abhyācakṣīta māṃ sa subhūte asatodgṛhītena /	abhyācakṣīta mām sa subhūte asatā udgṛhītena 
SA_K06_bsu051_u-414	tatkasya hetoḥ -?	tat kasya hetoḥ 
SA_K06_bsu051_u-415	nāsti subhūte sa kaściddharmo yastathāgatena anuttarāṃ samyaksaṃbodhimabhisaṃbuddhaḥ /	na asti subhūte sa kaścid dharmaḥ yaḥ tathāgatena anuttarām samyaksaṃbodhim abhisaṃbuddhaḥ 
SA_K06_bsu051_u-416	yaśca subhūte tathāgatena dharmo 'bhisaṃbuddho deśito vā tatra na satyaṃ na mṛṣā /	yaḥ ca subhūte tathāgatena dharmaḥ abhisaṃbuddhaḥ deśitaḥ vā tatra na satyam na mṛṣā 
SA_K06_bsu051_u-417	tasmāttathāgato bhāṣate - sarvadharmā buddhadharmā iti /	tasmāt tathāgataḥ bhāṣate sarva dharmāḥ buddha dharmāḥ iti 
SA_K06_bsu051_u-418	tatkasya hetoḥ?	tat kasya hetoḥ 
SA_K06_bsu051_u-419	sarvadharmā iti subhūte adharmāstathāgatena bhāṣitāḥ /	sarva dharmāḥ iti subhūte adharmāḥ tathāgatena bhāṣitāḥ 
SA_K06_bsu051_u-420	tasmāducyante sarvadharmā buddhadharmā iti //	tasmāt ucyante sarva dharmāḥ buddha dharmāḥ iti 
SA_K06_bsu051_u-421	tadyathāpi nāma subhūte puruṣo bhavedupetakāyo mahākāyaḥ?	tat yathā api nāma subhūte puruṣaḥ bhavet upeta kāyaḥ mahā kāyaḥ 
SA_K06_bsu051_u-422	āyuṣmān subhūtirāha - yo 'sau bhagavaṃstathāgatena puruṣo bhāṣita upetakāyo mahākāya iti,	āyuṣmān subhūtiḥ āha sau bhagavan tathāgatena puruṣaḥ bhāṣitaḥ upeta kāyaḥ mahā kāyaḥ iti 
SA_K06_bsu051_u-423	akāyaḥ sa bhagavaṃstathāgatena bhāṣitaḥ /	akāyaḥ sa bhagavan tathāgatena bhāṣitaḥ 
SA_K06_bsu051_u-424	tenocyate upetakāyo mahākāya iti //	tena ucyate upeta kāyaḥ mahā kāyaḥ iti 
SA_K06_bsu051_u-425	bhagavānāha - evametatsubhūte /	bhagavān āha evam etat subhūte 
SA_K06_bsu051_u-426	yo bodhisattva evaṃ vadet - ahaṃ sattvān parinirvāpayiṣyāmiti,	yaḥ bodhisattvaḥ evam vadet aham sattvān parinirvāpayiṣyām iti 
SA_K06_bsu051_u-427	na sa bodhisattva iti vaktavyaḥ /	na sa bodhisattvaḥ iti vaktavyaḥ 
SA_K06_bsu051_u-428	tatkasya hetoḥ?	tat kasya hetoḥ 
SA_K06_bsu051_u-429	asti subhūte sa kaściddharmo yo bodhisattvo nāma?	asti subhūte sa kaścid dharmaḥ yaḥ bodhisattvaḥ nāma 
SA_K06_bsu051_u-430	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-431	nāsti sa kaściddharmo yo bodhisattvo (Vajr, Vaidya 85) nāma /	na asti sa kaścid dharmaḥ yaḥ bodhisattvaḥ vajr vaidya  nāma 
SA_K06_bsu051_u-432	bhagavānāha - sattvāḥ sattvā iti subhūte asattvāste tathāgatena bhāṣitāḥ,	bhagavān āha sattvāḥ sattvāḥ iti subhūte asattvāḥ te tathāgatena bhāṣitāḥ 
SA_K06_bsu051_u-433	tenocyante sattvā iti /	tena ucyante sattvāḥ iti 
SA_K06_bsu051_u-434	tasmāttathāgato bhāṣate - nirātmānaḥ sarvadharmā nirjīvā niṣpoṣā niṣpudgalāḥ sarvadharmā iti //	tasmāt tathāgataḥ bhāṣate nirātmānaḥ sarva dharmāḥ nirjīvāḥ niṣpoṣāḥ niṣpudgalāḥ sarva dharmāḥ iti 
SA_K06_bsu051_u-435	yaḥ subhūte bodhisattva evaṃ vadet - ahaṃ kṣetravyūhānniṣpādayiṣyāmīti,	yaḥ subhūte bodhisattvaḥ evam vadet aham kṣetravyūhān niṣpādayiṣyāmi iti 
SA_K06_bsu051_u-436	sa vitathaṃ vadet /	sa vitatham vadet 
SA_K06_bsu051_u-437	tatkasya hetoḥ?	tat kasya hetoḥ 
SA_K06_bsu051_u-438	kṣetravyūhāḥ kṣetravyūhā iti subhūte avyūhāste tathāgatena bhāṣitāḥ /	kṣetra vyūhāḥ kṣetra vyūhāḥ iti subhūte a vyūhāḥ te tathāgatena bhāṣitāḥ 
SA_K06_bsu051_u-439	tenocyante kṣetravyūhā iti //	tena ucyante kṣetravyūhāḥ iti 
SA_K06_bsu051_u-440	yaḥ subhūte bodhisattvo nirātmāno dharmā nirātmāno dharmā ityadhimucyate,	yaḥ subhūte bodhisattvaḥ nirātmānaḥ dharmāḥ nirātmānaḥ dharmāḥ iti adhimucyate 
SA_K06_bsu051_u-441	tathāgatenārhatā samyaksaṃbuddhena bodhisattvo mahāsattva ityākhyātaḥ // 17 //	tathāgatena arhatā samyaksaṃbuddhena bodhisattvaḥ mahāsattvaḥ iti ākhyātaḥ 
SA_K06_bsu051_u-442	bhagavānāha - tatkiṃ manyase subhūte - saṃvidyate tathāgatasya māṃsacakṣuḥ?	bhagavān āha tat kim manyase subhūte saṃvidyate tathāgatasya māṃsa cakṣuḥ 
SA_K06_bsu051_u-443	subhūtirāha - evametadbhagavan,	subhūtiḥ āha evam etat bhagavan 
SA_K06_bsu051_u-444	saṃvidyate tathāgatasya māṃsacakṣuḥ /	saṃvidyate tathāgatasya māṃsa cakṣuḥ 
SA_K06_bsu051_u-445	bhagavānāha - tatkiṃ manyase subhūte saṃvidyate tathāgatasya divyaṃ cakṣuḥ?	bhagavān āha tat kim manyase subhūte saṃvidyate tathāgatasya divyam cakṣuḥ 
SA_K06_bsu051_u-446	subhūtirāha - evametadbhagavan,	subhūtiḥ āha evam etat bhagavan 
SA_K06_bsu051_u-447	saṃvidyate tathāgatasya divyaṃ cakṣuḥ /	saṃvidyate tathāgatasya divyam cakṣuḥ 
SA_K06_bsu051_u-448	bhagavānāha - tatkiṃ manyase subhūte saṃvidyate tathāgatasya prajñācakṣuḥ?	bhagavān āha tat kim manyase subhūte saṃvidyate tathāgatasya prajñācakṣuḥ 
SA_K06_bsu051_u-449	subhūtirāha - evametadbhagavan,	subhūtiḥ āha evam etat bhagavan 
SA_K06_bsu051_u-450	saṃvidyate tathāgatasya prajñācakṣuḥ /	saṃvidyate tathāgatasya prajñācakṣuḥ 
SA_K06_bsu051_u-451	bhagavānāha - tatkiṃ manyase subhūte saṃvidyate tathāgatasya dharmacakṣuḥ?	bhagavān āha tat kim manyase subhūte saṃvidyate tathāgatasya dharma cakṣuḥ 
SA_K06_bsu051_u-452	subhūtirāha - evametadbhagavan,	subhūtiḥ āha evam etat bhagavan 
SA_K06_bsu051_u-453	saṃvidyate tathāgatasya dharmacakṣuḥ /	saṃvidyate tathāgatasya dharma cakṣuḥ 
SA_K06_bsu051_u-454	bhagavānāha - tatkiṃ manyase subhūte saṃvidyate tathāgatasya buddhacakṣuḥ?	bhagavān āha tat kim manyase subhūte saṃvidyate tathāgatasya buddha cakṣuḥ 
SA_K06_bsu051_u-455	subhūtirāha - evametadbhagavan,	subhūtiḥ āha evam etat bhagavan 
SA_K06_bsu051_u-456	saṃvidyate tathāgata buddhacakṣuḥ /	saṃvidyate tathāgata buddha cakṣuḥ 
SA_K06_bsu051_u-457	bhagavānāha - tatkiṃ manyase subhūte yāvantyo gaṅgāyāṃ mahānadyāṃ vālukāḥ,	bhagavān āha tat kim manyase subhūte yāvantyaḥ gaṅgāyām mahā nadyām vālukāḥ 
SA_K06_bsu051_u-458	api nu tā vālukāstathāgatena bhāṣitāḥ?	api nu tāḥ vālukāḥ tathāgatena bhāṣitāḥ 
SA_K06_bsu051_u-459	subhūtirāha - evametadbhagavan,	subhūtiḥ āha evam etat bhagavan 
SA_K06_bsu051_u-460	evametat sugata /	evam etat sugata 
SA_K06_bsu051_u-461	bhāṣitāstathāgatena vālukāḥ /	bhāṣitāḥ tathāgatena vālukāḥ 
SA_K06_bsu051_u-462	bhagavānāha - tatkiṃ manyase subhūte yāvatyo gaṅgāyāṃ mahānadyāṃ vālukāḥ,	bhagavān āha tat kim manyase subhūte yāvatyaḥ gaṅgāyām mahā nadyām vālukāḥ 
SA_K06_bsu051_u-463	tāvatya eva gaṅgānadyo bhaveyuḥ,	tāvatyaḥ eva gaṅgā nadyaḥ bhaveyuḥ 
SA_K06_bsu051_u-464	tāsu vā vālukāḥ,	tāsu vā vālukāḥ 
SA_K06_bsu051_u-465	tāvantaśca lokadhātavo bhaveyuḥ,	tāvantaḥ ca lokadhātavaḥ bhaveyuḥ 
SA_K06_bsu051_u-466	kaccidbahavaste lokadhātavo bhaveyuḥ?	kaccit bahavaḥ te lokadhātavaḥ bhaveyuḥ 
SA_K06_bsu051_u-467	subhūtirāha - evametadbhagavan,	subhūtiḥ āha evam etat bhagavan 
SA_K06_bsu051_u-468	evametat sugata /	evam etat sugata 
SA_K06_bsu051_u-469	bahavaste lokadhātavo bhaveyuḥ /	bahavaḥ te lokadhātavaḥ bhaveyuḥ 
SA_K06_bsu051_u-470	bhagavānāha - yāvantaḥ subhūte teṣu lokadhātuṣu sattvāḥ,	bhagavān āha yāvantaḥ subhūte teṣu lokadhātuṣu sattvāḥ 
SA_K06_bsu051_u-471	teṣāmahaṃ nānābhāvāṃ cittadhārāṃ prajānāmi /	teṣām aham nānābhāvām citta dhārām prajānāmi 
SA_K06_bsu051_u-472	tatkasya hetoḥ?	tat kasya hetoḥ 
SA_K06_bsu051_u-473	cittadhārā cittadhāreti subhūte adhāraiṣā tathāgatena bhāṣitā,	citta dhārā citta dhārā iti subhūte adhārā eṣā tathāgatena bhāṣitā 
SA_K06_bsu051_u-474	tenocyate cittadhāreti /	tena ucyate citta dhārā iti 
SA_K06_bsu051_u-475	tatkasya hetoḥ?	tat kasya hetoḥ 
SA_K06_bsu051_u-476	atītaṃ subhūte cittaṃ nopalabhyate /	atītam subhūte cittam na upalabhyate 
SA_K06_bsu051_u-477	anāgataṃ cittaṃ nopalabhyate /	anāgatam cittam na upalabhyate 
SA_K06_bsu051_u-478	pratyutpannaṃ cittaṃ nopalabhyate // 18 //	pratyutpannam cittam na upalabhyate 
SA_K06_bsu051_u-479	tatkiṃ manyase subhūte yaḥ kaścitkulaputro vā kuladuhitā vā imaṃ trisāhasramahāsāhasraṃ	tat kim manyase subhūte yaḥ kaścid kula putraḥ vā kula duhitā vā imam tri sāhasra mahā sāhasram 
SA_K06_bsu051_u-480	lokadhātuṃ saptaratnaparipūrṇaṃ kṛtvā tathāgatebhyo 'rhadbhayaḥ samyaksaṃbuddhebhyo dānaṃ dadyāt,	lokadhātum sapta ratna paripūrṇam kṛtvā tathāgatebhyaḥ rhadbhayaḥ samyaksaṃbuddhebhyaḥ dānam dadyāt 
SA_K06_bsu051_u-481	api nu (Vajr, Vaidya 86)	api nu vajr vaidya 
SA_K06_bsu051_u-482	sa kulaputro vā kuladuhitā vā tatonidānaṃ bahu puṇyaskandhaṃ prasunuyāt?	sa kula putraḥ vā kula duhitā vā tatonidānam bahu puṇya skandham prasunuyāt 
SA_K06_bsu051_u-483	subhūtirāha - bahu bhagavan,	subhūtiḥ āha bahu bhagavan 
SA_K06_bsu051_u-484	bahu sugata /	bahu sugata 
SA_K06_bsu051_u-485	bhagavānāha - evametatsubhūte, evametat /	bhagavān āha evam etat subhūte evam etat 
SA_K06_bsu051_u-486	bahu sa kulaputro vā kuladuhitā vā tatonidānaṃ puṇyaskandhaṃ prasunuyādaprameyamasaḥkhyeyam /	bahu sa kula putraḥ vā kula duhitā vā tatonidānam puṇya skandham prasunuyāt aprameyam asaḥkhyeyam 
SA_K06_bsu051_u-487	tatkasya hetoḥ?	tat kasya hetoḥ 
SA_K06_bsu051_u-488	puṇyaskandhaḥ puṇyaskandha iti subhūte askandhaḥ sa tathāgatena bhāṣitaḥ /	puṇya skandhaḥ puṇya skandhaḥ iti subhūte askandhaḥ sa tathāgatena bhāṣitaḥ 
SA_K06_bsu051_u-489	tenocyate puṇyaskandha iti /	tena ucyate puṇya skandhaḥ iti 
SA_K06_bsu051_u-490	sacet punaḥ subhūte puṇyaskandho 'bhaviṣyat,	saced punar subhūte puṇya skandhaḥ bhaviṣyat 
SA_K06_bsu051_u-491	na tathāgato 'bhāṣiṣyat puṇyaskandhaḥ puṇyaskandha iti // 19 //	na tathāgataḥ bhāṣiṣyat puṇya skandhaḥ puṇya skandhaḥ iti   /
SA_K06_bsu051_u-492	tatkiṃ manyase subhūte rūpakāyapariniṣpattyā tathāgato draṣṭavyaḥ?	tat kim manyase subhūte rūpa kāya pariniṣpattyā tathāgataḥ draṣṭavyaḥ 
SA_K06_bsu051_u-493	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-494	na rūpakāyapariniṣpattyā tathāgato draṣṭavyaḥ /	na rūpa kāya pariniṣpattyā tathāgataḥ draṣṭavyaḥ 
SA_K06_bsu051_u-495	tatkasya hetoḥ?	tat kasya hetoḥ 
SA_K06_bsu051_u-496	rūpakāyapariniṣpattī rūpakāyapariniṣpattiriti bhagavan apariniṣpattireṣā tathāgatena bhāṣitā /	rūpa kāya pariniṣpattī rūpa kāya pariniṣpattiḥ iti bhagavan a pariniṣpattiḥ eṣā tathāgatena bhāṣitā 
SA_K06_bsu051_u-497	tenocyate rūpakāyapariniṣpattiriti //	tena ucyate rūpa kāya pariniṣpattiḥ iti 
SA_K06_bsu051_u-498	bhagavānāha - tatkiṃ manyase subhūte lakṣaṇasaṃpadā tathāgato draṣṭavyaḥ?	bhagavān āha tat kim manyase subhūte lakṣaṇa saṃpadā tathāgataḥ draṣṭavyaḥ 
SA_K06_bsu051_u-499	subhūtirāha - no hīdaṃ bhagavān /	subhūtiḥ āha no hi idam bhagavān 
SA_K06_bsu051_u-500	na lakṣaṇasaṃpadā tathāgato draṣṭavyaḥ /	na lakṣaṇa saṃpadā tathāgataḥ draṣṭavyaḥ 
SA_K06_bsu051_u-501	tatkasya hetoḥ?	tat kasya hetoḥ 
SA_K06_bsu051_u-502	yaiṣā bhagavan lakṣaṇasaṃpattathāgatena bhāṣitā,	yā eṣā bhagavan lakṣaṇa saṃpad tathāgatena bhāṣitā 
SA_K06_bsu051_u-503	alakṣaṇasaṃpadeṣā tathāgatena bhāṣitā /	alakṣaṇa saṃpad eṣā tathāgatena bhāṣitā 
SA_K06_bsu051_u-504	tenocyate lakṣaṇasaṃpaditi // 20 //	tena ucyate lakṣaṇa saṃpad iti 
SA_K06_bsu051_u-505	bhagavānāha - tatkiṃ manyase subhūte api nu tathāgatasyaivaṃ bhavati - mayā dharmo deśita iti?	bhagavān āha tat kim manyase subhūte api nu tathāgatasya evam bhavati mayā dharmaḥ deśitaḥ iti 
SA_K06_bsu051_u-506	subhūtirāha - no hīdaṃ bhagavan tathāgatasyaivaṃ bhavati - mayā dharmo deśita iti /	subhūtiḥ āha no hi idam bhagavan tathāgatasya evam bhavati mayā dharmaḥ deśitaḥ iti 
SA_K06_bsu051_u-507	bhagavānāha - yaḥ subhūte evaṃ vadet - tathāgatena dharmo deśita iti,	bhagavān āha yaḥ subhūte evam vadet tathāgatena dharmaḥ deśitaḥ iti 
SA_K06_bsu051_u-508	sa vitathaṃ vadet /	sa vitatham vadet 
SA_K06_bsu051_u-509	abhyācakṣīta māṃ sa subhūte asatodgṛhītena /	abhyācakṣīta mām sa subhūte asatā udgṛhītena 
SA_K06_bsu051_u-510	tatkasya hetoḥ?	tat kasya hetoḥ 
SA_K06_bsu051_u-511	dharmadeśanā dharmadeśaneti subhūte nāsti sa kaściddharmo yo dharmadeśanā nāmopalabhyate //	dharma deśanā dharma deśanā iti subhūte na asti sa kaścid dharmaḥ yaḥ dharma deśanā nāma upalabhyate 
SA_K06_bsu051_u-512	evamukte āyuṣmān subhūtirbhagavantametadavocat - asti bhagavan kecitsattvā bhaviṣyantyanāgate	evam ukte āyuṣmān subhūtiḥ bhagavantam etat avocat asti bhagavan kecid sattvāḥ bhaviṣyanti anāgate 
SA_K06_bsu051_u-513	'dhvani paścime kāle paścime samaye paścimāyāṃ pañcaśatyāṃ saddharmavipralope vartamāne,	dhvani paścime kāle paścime samaye paścimāyām pañcaśatyām saddharma vipralope vartamāne 
SA_K06_bsu051_u-514	ya imānevaṃrūpān dharmān śrutvā abhiśraddhāsyanti /	ye imān evaṃrūpān dharmān śrutvā abhiśraddhāsyanti 
SA_K06_bsu051_u-515	bhagavānāha - na te subhūte sattvā nāsattvāḥ /	bhagavān āha na te subhūte sattvāḥ na asattvāḥ 
SA_K06_bsu051_u-516	tatkasya hetoḥ?	tat kasya hetoḥ 
SA_K06_bsu051_u-517	sattvāḥ sattvā iti subhūte sarve te subhūte asattvāstathāgatena bhāṣitāḥ /	sattvāḥ sattvāḥ iti subhūte sarve te subhūte asattvāḥ tathāgatena bhāṣitāḥ 
SA_K06_bsu051_u-518	tenocyante sattvā iti // 21 //	tena ucyante sattvāḥ iti 
SA_K06_bsu051_u-519	tatkiṃ manyase subhūte - api nu asti sa kaściddharmaḥ,	tat kim manyase subhūte api nu asti sa kaścid dharmaḥ 
SA_K06_bsu051_u-520	yastathāgatenānuttarāṃ samyaksaṃbodhimabhisaṃbuddhaḥ?	yaḥ tathāgatena anuttarām samyaksaṃbodhim abhisaṃbuddhaḥ 
SA_K06_bsu051_u-521	@ āyuṣmān subhūtirāha - no hīdaṃ bhagavan /	āyuṣmān subhūtiḥ āha no hi idam bhagavan 
SA_K06_bsu051_u-522	nāsti sa bhagavan kaściddharmo yastathāgatenānuttarāṃ samyaksaṃbodhimabhisaṃbuddhaḥ /	na asti sa bhagavan kaścid dharmaḥ yaḥ tathāgatena anuttarām samyaksaṃbodhim abhisaṃbuddhaḥ 
SA_K06_bsu051_u-523	bhagavānāha - evametatsubhūte, evametat /	bhagavān āha evam etat subhūte evam etat 
SA_K06_bsu051_u-524	aṇurapi tatra dharmo na saṃvidyate nopalabhyate /	aṇuḥ api tatra dharmaḥ na saṃvidyate na upalabhyate 
SA_K06_bsu051_u-525	tenocyate anuttarā samyaksaṃbodhiriti // 22 //	tena ucyate anuttarā samyaksaṃbodhiḥ iti 
SA_K06_bsu051_u-526	(Vajr, Vaidya 87) api tu khalu punaḥ subhūte samaḥ sa dharmo na tatra kaścidviṣamaḥ /	vajr vaidya api tu khalu punar subhūte samaḥ sa dharmaḥ na tatra kaścid viṣamaḥ 
SA_K06_bsu051_u-527	tenocyate anuttarā samyaksaṃbodhiriti /	tena ucyate anuttarā samyaksaṃbodhiḥ iti 
SA_K06_bsu051_u-528	nirātmatvena niḥsattvatvena nirjīvatvena niṣpudgalatvena samā sā anuttarā samyaksaṃbodhiḥ sarvaiḥ kuśalairdharmairabhisaṃbudhyate /	nirātma tvena niḥsattva tvena nirjīva tvena niṣpudgala tvena samā sā anuttarā samyaksaṃbodhiḥ sarvaiḥ kuśalaiḥ dharmaiḥ abhisaṃbudhyate 
SA_K06_bsu051_u-529	tatkasya hetoḥ?	tat kasya hetoḥ 
SA_K06_bsu051_u-530	kuśalā dharmāḥ kuśalā dharmā iti subhūte adharmāścaiva te tathāgatena bhāṣitāḥ /	kuśalāḥ dharmāḥ kuśalāḥ dharmāḥ iti subhūte adharmāḥ ca eva te tathāgatena bhāṣitāḥ 
SA_K06_bsu051_u-531	tenocyante kuśalā dharmā iti // 23 //	tena ucyante kuśalāḥ dharmāḥ iti 
SA_K06_bsu051_u-532	yaśca khalu punaḥ subhute strī vā puruṣo vā yāvantastrisāhasramahāsāhasre lokadhātau sumeravaḥ parvatarājānaḥ,	yaḥ ca khalu punar subhute strī vā puruṣaḥ vā yāvantaḥ tri sāhasra mahā sāhasre lokadhātau sumeravaḥ parvata rājānaḥ 
SA_K06_bsu051_u-533	tāvato rāśīn saptānāṃ ratnānāmabhisaṃhṛtya tathāgatebhyo 'rhadbhayaḥ samyaksaṃbuddhebhyo dānaṃ dadyāt,	tāvataḥ rāśīn saptānām ratnānām abhisaṃhṛtya tathāgatebhyaḥ rhadbhayaḥ samyaksaṃbuddhebhyaḥ dānam dadyāt 
SA_K06_bsu051_u-534	yaśca kulaputro vā kuladuhitā vā itaḥ prajñāpāramitāyā dharmaparyāyādantaśaścatuṣpādikāmapi gāthāmudgṛhya parebhyo deśayet,	yaḥ ca kula putraḥ vā kula duhitā vā itas prajñāpāramitāyāḥ dharmaparyāyāt antaśas catuṣpādikām api gāthām udgṛhya parebhyaḥ deśayet 
SA_K06_bsu051_u-535	asya subhūte puṇyaskandhasya asau paurvakaḥ puṇyaskandhaḥ śatatamīmapi kalāṃ nopaiti,	asya subhūte puṇya skandhasya asau paurvakaḥ puṇya skandhaḥ śatatamīm api kalām na upaiti 
SA_K06_bsu051_u-536	yāvadupaniṣadamapi na kṣamate // 24 //	yāvat upaniṣadam api na kṣamate 
SA_K06_bsu051_u-537	tatkiṃ manyase subhūte - api nu tathāgatasyaivaṃ bhavati - mayā sattvāḥ parimocitā iti?	tat kim manyase subhūte api nu tathāgatasya evam bhavati mayā sattvāḥ parimocitāḥ iti 
SA_K06_bsu051_u-538	na khalu punaḥ subhūte evaṃ draṣṭavyam /	na khalu punar subhūte evam draṣṭavyam 
SA_K06_bsu051_u-539	tatkasya hetoḥ?	tat kasya hetoḥ 
SA_K06_bsu051_u-540	nāsti subhūte kaścitsattvo yastathāgatena parimocitaḥ /	na asti subhūte kaścid sattvaḥ yaḥ tathāgatena parimocitaḥ 
SA_K06_bsu051_u-541	yadi punaḥ subhūte kaścitsattvo 'bhaviṣyadyastathāgatena parimocitaḥ syāt,	yadi punar subhūte kaścid sattvaḥ bhaviṣyat yaḥ tathāgatena parimocitaḥ syāt 
SA_K06_bsu051_u-542	sa eva tathāgatasyātmagrāho 'bhaviṣyat,	saḥ eva tathāgatasya ātma grāhaḥ bhaviṣyat 
SA_K06_bsu051_u-543	sattvagrāho jīvagrāhaḥ pudgalagrāho 'bhaviṣyat /	sattva grāhaḥ jīva grāhaḥ pudgala grāhaḥ bhaviṣyat 
SA_K06_bsu051_u-544	ātmagrāha iti subhūte agrāha eṣa tathāgatena bhāṣitaḥ /	ātma grāhaḥ iti subhūte agrāhaḥ eṣa tathāgatena bhāṣitaḥ 
SA_K06_bsu051_u-545	sa ca bālapṛthagjanairudgṛhītaḥ /	sa ca bāla pṛthagjanaiḥ udgṛhītaḥ 
SA_K06_bsu051_u-546	bālapṛthagjanā iti subhūte ajanā eva te tathāgatena bhāṣitāḥ /	bāla pṛthagjanāḥ iti subhūte ajanāḥ eva te tathāgatena bhāṣitāḥ 
SA_K06_bsu051_u-547	tenocyante bālapṛthagjanā iti // 25 //	tena ucyante bāla pṛthagjanāḥ iti 
SA_K06_bsu051_u-548	tatkiṃ manyase subhūte - lakṣaṇasaṃpadā tathāgato draṣṭavyaḥ?	tat kim manyase subhūte lakṣaṇa saṃpadā tathāgataḥ draṣṭavyaḥ 
SA_K06_bsu051_u-549	subhūtirāha - no hīdaṃ bhagavan /	subhūtiḥ āha no hi idam bhagavan 
SA_K06_bsu051_u-550	yathāhaṃ bhagavato bhāṣitasyārthamājānāmi,	yathā aham bhagavataḥ bhāṣitasya artham ājānāmi 
SA_K06_bsu051_u-551	na lakṣaṇasaṃpadā tathāgato draṣṭavyaḥ /	na lakṣaṇa saṃpadā tathāgataḥ draṣṭavyaḥ 
SA_K06_bsu051_u-552	bhagavānāha - sādhu sādhu subhūte,	bhagavān āha sādhu sādhu subhūte 
SA_K06_bsu051_u-553	evametatsubhūte,	evam etat subhūte 
SA_K06_bsu051_u-554	evametadyathā vadasi /	evam etat yathā vadasi 
SA_K06_bsu051_u-555	na lakṣaṇasaṃpadā tathāgato draṣṭavyaḥ /	na lakṣaṇa saṃpadā tathāgataḥ draṣṭavyaḥ 
SA_K06_bsu051_u-556	tatkasya hetoḥ?	tat kasya hetoḥ 
SA_K06_bsu051_u-557	sacetpunaḥ subhūte lakṣaṇasaṃpadā tathāgato draṣṭavyo 'bhaviṣyat,	saced punar subhūte lakṣaṇa saṃpadā tathāgataḥ draṣṭavyaḥ bhaviṣyat 
SA_K06_bsu051_u-558	rājāpi cakravartī tathāgato 'bhaviṣyat /	rājā api cakravartī tathāgataḥ bhaviṣyat 
SA_K06_bsu051_u-559	tasmānna lakṣaṇasaṃpadā tathāgato draṣṭavyaḥ /	tasmāt na lakṣaṇa saṃpadā tathāgataḥ draṣṭavyaḥ 
SA_K06_bsu051_u-560	āyuṣmān subhutirbhagavantametadavocat - yathāhaṃ bhagavato bhāṣitasyārthamājānāmi,	āyuṣmān subhutiḥ bhagavantam etat avocat yathā aham bhagavataḥ bhāṣitasya artham ājānāmi 
SA_K06_bsu051_u-561	na lakṣaṇasaṃpadā tathāgato draṣṭavyaḥ //	na lakṣaṇa saṃpadā tathāgataḥ draṣṭavyaḥ 
SA_K06_bsu051_u-562	atha khalu bhagavāṃstasyāṃ velāyāmime gāthe abhāṣata -	atha khalu bhagavān tasyām velāyām ime gāthe abhāṣata 
SA_K06_bsu051_u-563	ye māṃ rūpeṇa cādrākṣurye māṃ ghoṣeṇa cānvaguḥ /	ye mām rūpeṇa ca adrākṣuḥ ye mām ghoṣeṇa ca anvaguḥ 
SA_K06_bsu051_u-564	mithyāprahāṇaprasṛtā na māṃ drakṣyanti te janāḥ // 1 //	mithyā prahāṇa prasṛtāḥ na mām drakṣyanti te janāḥ 
SA_K06_bsu051_u-565	dharmato buddho draṣṭavyo dharmakāyā hi nāyakāḥ /	dharmataḥ buddhaḥ draṣṭavyaḥ dharma kāyāḥ hi nāyakāḥ 
SA_K06_bsu051_u-566	dharmatā ca na vijñeyā na sā śakyā vijānitum // 2 // 26 //	dharmatā ca na vijñeyā na sā śakyā vijānitum 
SA_K06_bsu051_u-567	(Vajr, Vaidya 88) tatkiṃ manyase subhūte lakṣaṇasaṃpadā tathāgatena anuttarā samyaksaṃbodhirabhisaṃbuddhā?	vajr vaidya tat kim manyase subhūte lakṣaṇa saṃpadā tathāgatena anuttarā samyaksaṃbodhiḥ abhisaṃbuddhā 
SA_K06_bsu051_u-568	na khalu punaste subhūte evaṃ draṣṭavyam /	na khalu punar te subhūte evam draṣṭavyam 
SA_K06_bsu051_u-569	tatkasya hetoḥ?	tat kasya hetoḥ 
SA_K06_bsu051_u-570	na hi subhūte lakṣaṇasaṃpadā tathāgatena anuttarā samyaksaṃbodhirabhisaṃbuddhā syāt /	na hi subhūte lakṣaṇa saṃpadā tathāgatena anuttarā samyaksaṃbodhiḥ abhisaṃbuddhā syāt 
SA_K06_bsu051_u-571	na khalu punaste subhūte kaścidevaṃ vadet - bodhisattvayānasaṃprasthitaiḥ kasyaciddharmasya vināśaḥ prajñaptaḥ ucchedo veti /	na khalu punar te subhūte kaścid evam vadet bodhisattva yāna saṃprasthitaiḥ kasyacid dharmasya vināśaḥ prajñaptaḥ ucchedaḥ vā iti 
SA_K06_bsu051_u-572	na khalu punaste subhūte evaṃ draṣṭavyam /	na khalu punar te subhūte evam draṣṭavyam 
SA_K06_bsu051_u-573	tatkasya hetoḥ?	tat kasya hetoḥ 
SA_K06_bsu051_u-574	na bodhisattvayānasaṃprasthitaiḥ kasyaciddharmasya vināśaḥ prajñapto nocchedaḥ // 27 //	na bodhisattva yāna saṃprasthitaiḥ kasyacid dharmasya vināśaḥ prajñaptaḥ na ucchedaḥ  /
SA_K06_bsu051_u-575	yaśca khalu punaḥ subhūte kulaputro vā kuladuhitā vā gaṅgānadīvālukāsamāṃllokadhātūn saptaratnaparipūrṇaṃ kṛtvā tathāgatebhyo 'rhadbhayaḥ samyaksaṃbuddhebhyo  #	yaḥ ca khalu punar subhūte kula putraḥ vā kula duhitā vā gaṅgā nadī vālukā samān lokadhātūn sapta ratna paripūrṇam kṛtvā tathāgatebhyaḥ rhadbhayaḥ samyaksaṃbuddhebhyaḥ 
SA_K06_bsu051_u-576	dānaṃ dadyāt,	dānam dadyāt 
SA_K06_bsu051_u-577	yaśca bodhisattvo nirātmakeṣvanutpattikeṣu dharmeṣu kṣāntiṃ pratilabhate,	yaḥ ca bodhisattvaḥ nirātmakeṣu anutpattikeṣu dharmeṣu kṣāntim pratilabhate 
SA_K06_bsu051_u-578	ayameva tatonidānaṃ bahutaraṃ puṇyaskandhaṃ prasavedaprameyamasaṃkhyeyam /	ayam eva tatonidānam bahutaram puṇya skandham prasavet aprameyam asaṃkhyeyam 
SA_K06_bsu051_u-579	na khalu punaḥ subhūte bodhisattvena mahāsattvena puṇyaskandhaḥ parigrahītavyaḥ /	na khalu punar subhūte bodhisattvena mahāsattvena puṇya skandhaḥ parigrahītavyaḥ 
SA_K06_bsu051_u-580	āyuṣmān subhūtirāha - nanu bhagavan bodhisattvena puṇyaskandhaḥ parigrahītavyaḥ?	āyuṣmān subhūtiḥ āha nanu bhagavan bodhisattvena puṇya skandhaḥ parigrahītavyaḥ 
SA_K06_bsu051_u-581	bhagavānāha - parigrahītavyaḥ subhūte no grahītavyaḥ /	bhagavān āha parigrahītavyaḥ subhūte no grahītavyaḥ 
SA_K06_bsu051_u-582	tenocyate parigrahītavya iti // 28 //	tena ucyate parigrahītavyaḥ iti 
SA_K06_bsu051_u-583	api tu khalu punaḥ subhūte yaḥ kaścidevaṃ vadet - tathāgato gacchati vā āgacchati vā tiṣṭhati vā niṣīdati vā,	api tu khalu punar subhūte yaḥ kaścid evam vadet tathāgataḥ gacchati vā āgacchati vā tiṣṭhati vā niṣīdati vā 
SA_K06_bsu051_u-584	śayyāṃ vā kalpayati,	śayyām vā kalpayati 
SA_K06_bsu051_u-585	na me subhūte (sa)	na me subhūte sa 
SA_K06_bsu051_u-586	bhāṣitasyārthamājānāti /	bhāṣitasya artham ājānāti 
SA_K06_bsu051_u-587	tatkasya hetoḥ?	tat kasya hetoḥ 
SA_K06_bsu051_u-588	tathāgata iti subhūte ucyate na kvacidgato na kutaścidāgataḥ /	tathāgataḥ iti subhūte ucyate na kvacid gataḥ na kutaścid āgataḥ 
SA_K06_bsu051_u-589	tenocyate tathāgato 'rhan samyaksaṃbuddha iti // 29 //	tena ucyate tathāgataḥ rhan samyaksaṃbuddhaḥ iti 
SA_K06_bsu051_u-590	yaśca khalu punaḥ subhūte kulaputro vā kuladuhitā vā yāvanti trisāhasramahāsāhasre lokadhātau pṛthivīrajāṃsi,	yaḥ ca khalu punar subhūte kula putraḥ vā kula duhitā vā yāvanti tri sāhasra mahā sāhasre lokadhātau pṛthivī rajāṃsi 
SA_K06_bsu051_u-591	tāvatāṃ lokadhātūnāmevaṃrūpaṃ maṣiṃ kuryāt yāvadevamasaṃkhyeyena vīryeṇa tadyathāpi nāma paramāṇusaṃcayaḥ,	tāvatām lokadhātūnām evaṃrūpam maṣim kuryāt yāvat evam asaṃkhyeyena vīryeṇa tat yathā api nāma paramāṇu saṃcayaḥ 
SA_K06_bsu051_u-592	tatkiṃ manyase subhūte - api nu bahuḥ sa paramāṇusaṃcayo bhavet?	tat kim manyase subhūte api nu bahuḥ sa paramāṇu saṃcayaḥ bhavet 
SA_K06_bsu051_u-593	subhūtirāha - evametadbhagavan,	subhūtiḥ āha evam etat bhagavan 
SA_K06_bsu051_u-594	evametatsugata /	evam etat sugata 
SA_K06_bsu051_u-595	bahuḥ sa paramāṇusaṃcayo bhavet /	bahuḥ sa paramāṇu saṃcayaḥ bhavet 
SA_K06_bsu051_u-596	tatkasya hetoḥ?	tat kasya hetoḥ 
SA_K06_bsu051_u-597	sacedbhagavan bahuḥ paramāṇusaṃcayo 'bhaviṣyat,	saced bhagavan bahuḥ paramāṇu saṃcayaḥ bhaviṣyat 
SA_K06_bsu051_u-598	na bhagavānavakṣyat - paramāṇusaṃcaya iti /	na bhagavān avakṣyat paramāṇu saṃcayaḥ iti 
SA_K06_bsu051_u-599	tatkasya hetoḥ?	tat kasya hetoḥ 
SA_K06_bsu051_u-600	yo 'sau bhagavan paramāṇusaṃcayastathāgatena bhāṣitaḥ,	yaḥ sau bhagavan paramāṇu saṃcayaḥ tathāgatena bhāṣitaḥ 
SA_K06_bsu051_u-601	asaṃcayaḥ sa tathāgatena bhāṣitaḥ /	asaṃcayaḥ sa tathāgatena bhāṣitaḥ 
SA_K06_bsu051_u-602	tenocyate paramāṇusaṃcaya iti /	tena ucyate paramāṇu saṃcayaḥ iti 
SA_K06_bsu051_u-603	yaśca tathāgatena bhāṣitastrisāhasramahāsāhasro lokadhāturiti,	yaḥ ca tathāgatena bhāṣitaḥ tri sāhasra mahā sāhasraḥ lokadhātuḥ iti 
SA_K06_bsu051_u-604	adhātuḥ sa tathāgatena bhāṣitaḥ /	adhātuḥ sa tathāgatena bhāṣitaḥ 
SA_K06_bsu051_u-605	tenocyate trisāhasramahāsāhasro lokadhāturiti /	tena ucyate tri sāhasra mahā sāhasraḥ lokadhātuḥ iti 
SA_K06_bsu051_u-606	tatkasya hetoḥ?	tat kasya hetoḥ 
SA_K06_bsu051_u-607	sacedbhagavan lokadhāturabhaviṣyat,	saced bhagavan lokadhātuḥ abhaviṣyat 
SA_K06_bsu051_u-608	sa eva piṇḍagrāho (Vajr,	saḥ eva piṇḍa grāhaḥ vajra 
SA_K06_bsu051_u-609	Vaidya 89) 'bhaviṣyat /	vaidya bhaviṣyat 
SA_K06_bsu051_u-610	yaścaiva piṇḍagrāhastathāgatena bhāṣitaḥ,	yaḥ ca eva piṇḍa grāhaḥ tathāgatena bhāṣitaḥ 
SA_K06_bsu051_u-611	agrāhaḥ sa tathāgatena bhāṣitaḥ /	agrāhaḥ sa tathāgatena bhāṣitaḥ 
SA_K06_bsu051_u-612	tenocyate piṇḍagrāha iti /	tena ucyate piṇḍa grāhaḥ iti 
SA_K06_bsu051_u-613	bhagavānāha - piṇḍagrāhaścaiva subhūte avyavahāro 'nabhilāpyaḥ /	bhagavān āha piṇḍa grāhaḥ ca eva subhūte avyavahāraḥ na abhilāpyaḥ 
SA_K06_bsu051_u-614	na sa dharmo nādharmaḥ /	na sa dharmaḥ na adharmaḥ 
SA_K06_bsu051_u-615	sa ca bālapṛthagjanairudgṛhītaḥ // 30 //	sa ca bāla pṛthagjanaiḥ udgṛhītaḥ 
SA_K06_bsu051_u-616	tatkasya hetoḥ?	tat kasya hetoḥ 
SA_K06_bsu051_u-617	yo hi kaścitsubhūte evaṃ vadet - ātmadṛṣṭistathāgatena bhāṣitā,	yaḥ hi kaścid subhūte evam vadet ātma dṛṣṭiḥ tathāgatena bhāṣitā 
SA_K06_bsu051_u-618	sattvadṛṣṭirjīvadṛṣṭiḥ pudgaladṛṣṭistathāgatena bhāṣitā,	sattva dṛṣṭiḥ jīva dṛṣṭiḥ pudgala dṛṣṭiḥ tathāgatena bhāṣitā 
SA_K06_bsu051_u-619	api nu sa subhūte samyagvadamāno vadet?	api nu sa subhūte samyak vadamānaḥ vadet 
SA_K06_bsu051_u-620	subhūtirāha - no hīdaṃ bhagavan,	subhūtiḥ āha no hi idam bhagavan 
SA_K06_bsu051_u-621	no hīdaṃ sugata,	no hi idam sugata 
SA_K06_bsu051_u-622	na samyagvadamāno vadet /	na samyak vadamānaḥ vadet 
SA_K06_bsu051_u-623	tatkasya hetoḥ?	tat kasya hetoḥ 
SA_K06_bsu051_u-624	yā sā bhagavan ātmadṛṣṭistathāgatena bhāṣitā,	yā sā bhagavan ātma dṛṣṭiḥ tathāgatena bhāṣitā 
SA_K06_bsu051_u-625	adṛṣṭiḥ sā tathāgatena bhāṣitā /	adṛṣṭiḥ sā tathāgatena bhāṣitā 
SA_K06_bsu051_u-626	tenocyate ātmadṛṣṭiriti //	tena ucyate ātma dṛṣṭiḥ iti 
SA_K06_bsu051_u-627	bhagavānāha - evaṃ hi subhūte bodhisattvayānasaṃprasthitena sarvadharmā jñātavyā draṣṭavyā adhimoktavyāḥ /	bhagavān āha evam hi subhūte bodhisattva yāna saṃprasthitena sarva dharmāḥ jñātavyāḥ draṣṭavyāḥ adhimoktavyāḥ 
SA_K06_bsu051_u-628	tathāca jñātavyā draṣṭavyā adhimoktavyāḥ,	tathā ca jñātavyāḥ draṣṭavyāḥ adhimoktavyāḥ 
SA_K06_bsu051_u-629	yathā na dharmasaṃjñāyāmapi pratyupatiṣṭhennādharmasaṃjñāyām /	yathā na dharma saṃjñāyām api pratyupatiṣṭhet na adharma saṃjñāyām 
SA_K06_bsu051_u-630	tatkasya hetoḥ?	tat kasya hetoḥ 
SA_K06_bsu051_u-631	dharmasaṃjñā dharmasaṃjñeti subhūte asaṃjñaiṣā tathāgatena bhāṣitā /	dharma saṃjñā dharma saṃjñā iti subhūte asaṃjñā eṣā tathāgatena bhāṣitā 
SA_K06_bsu051_u-632	tenocyate dharmasaṃjñeti // 31 //	tena ucyate dharma saṃjñā iti 
SA_K06_bsu051_u-633	yaśca khalu punaḥ subhūte bodhisattvo mahāsattvo 'prameyānasaṃkhyeyāṃllokadhātūn saptaratnaparipūrṇaṃ kṛtvā tathāgatebhyo 'rhadbhayaḥ samyaksaṃbuddhebhyo  #	yaḥ ca khalu punar subhūte bodhisattvaḥ mahāsattvaḥ prameyān asaṃkhyeyān lokadhātūn sapta ratna paripūrṇam kṛtvā tathāgatebhyaḥ rhadbhayaḥ samyaksaṃbuddhebhyaḥ 
SA_K06_bsu051_u-634	dānaṃ dadyāt,	dānam dadyāt 
SA_K06_bsu051_u-635	yaśca kulaputro vā kuladuhitā vā itaḥ prajñāpāramitāyā dharmaparyāyādantaśaścatuṣpādikāmapi gāthāmudgṛhya dhārayeddeśayedvācayet paryavāpnuyāt,	yaḥ ca kula putraḥ vā kula duhitā vā itas prajñāpāramitāyāḥ dharmaparyāyāt antaśas catuṣpādikām api gāthām udgṛhya dhārayet deśayet vācayet paryavāpnuyāt 
SA_K06_bsu051_u-636	parebhyaśca vistareṇa saṃprakāśayet,	parebhyaḥ ca vistareṇa saṃprakāśayet 
SA_K06_bsu051_u-637	ayameva tatonidānaṃ bahutaraṃ puṇyaskandhaṃ prasunuyādaprameyamasaṃkhyeyam /	ayam eva tatonidānam bahutaram puṇya skandham prasunuyāt aprameyam asaṃkhyeyam 
SA_K06_bsu051_u-638	kathaṃ ca saṃprakāśayet?	katham ca saṃprakāśayet 
SA_K06_bsu051_u-639	tadyathākāśe -	tat yathā ākāśe 
SA_K06_bsu051_u-640	tārakā timiraṃ dīpo māyāvaśyāya budbudam /	tārakā timiram dīpaḥ māyā vaśyāya budbudam 
SA_K06_bsu051_u-641	svapnaṃ ca vidyudabhraṃ ca evaṃ draṣṭavya saṃskṛtam //	svapnam ca vidyut abhram ca evam draṣṭavya saṃskṛtam 
SA_K06_bsu051_u-642	tathā prakāśayet,	tathā prakāśayet 
SA_K06_bsu051_u-643	tenocyate saṃprakāśayediti //	tena ucyate saṃprakāśayet iti 
SA_K06_bsu051_u-644	idamavocadbhagavān āttamanāḥ /	idam avocat bhagavān ātta manāḥ 
SA_K06_bsu051_u-645	sthavirasubhūtiste ca bhikṣubhikṣuṇyupāsakopāsikāste ca bodhisattvāḥ sadevamānuṣāsuragandharvaśca loko bhagavato bhāṣitamabhyanandanniti //	sthavira subhūtiḥ te ca bhikṣu bhikṣuṇī upāsaka upāsikāḥ te ca bodhisattvāḥ sa deva mānuṣa asura gandharvaḥ ca lokaḥ bhagavataḥ bhāṣitam abhyanandan iti 
SA_K06_bsu051_u-646	// āryavajracchedikā bhagavatī prajñāpāramitā samāptā //	ārya vajracchedikā bhagavatī prajñāpāramitā samāptā 
