segmentnr	original	analyzed
SA_XX_n807u-0	(ārya)tārāsragdharāstotram	ārya tārāsragdharā stotram 
SA_XX_n807u-1	ācārya sarvajñamitraviracitam	ācārya sarvajñamitra viracitam 
SA_XX_n807u-2	namastārāyai	namaḥ tārāyai 
SA_XX_n807u-3	bālārkālokatāmrapravarasuraśiraścārucūḍāmaṇiśrī-	                     
SA_XX_n807u-4	sampatsaṃparkarāgānaticiraracitālaktakavyakta bhaktī |	                 
SA_XX_n807u-5	bhaktyā pādau tavārye karapuṭamukuṭāṭopabhugnottamāṅga-	bhaktyā pādau tava ārye kara puṭa mukuṭa āṭopa bhugna uttamāṅga 
SA_XX_n807u-6	stāriṇyāpaccharaṇye navanutikusumasragbhirabhyarcayāmi || 1 ||	stāriṇi āpat śaraṇye nava nuti kusuma sragbhiḥ abhyarcayāmi 
SA_XX_n807u-7	durlaṅdhye duḥkhavahnau vinipatitatanurdurbhagaḥ kāṃdiśīkaḥ	durlaṅdhye duḥkha vahnau vinipatita tanuḥ durbhagaḥ kāṃdiśīkaḥ 
SA_XX_n807u-8	kiṃ kiṃ mūḍhaḥ karomītyasakṛdapi kṛtārambhavaiyarthyakhinnaḥ |	kim kim mūḍhaḥ karomi iti asakṛt api kṛta ārambha vaiyarthya khinnaḥ 
SA_XX_n807u-9	śrutvā bhūyaḥ parebhyaḥ kṣatanayana iva vyomni candrārkalakṣmī-	śrutvā bhūyas parebhyaḥ kṣata nayanaḥ iva vyomni candra arka lakṣmī 
SA_XX_n807u-10	mālokāśānibaddhaḥ paragatigamanastvāṃ śraye pāpahantrīm || 2 ||	māloka āśā nibaddhaḥ para gati gamanaḥ tvām śraye pāpa hantrīm 
SA_XX_n807u-11	sarvasmin sattvamārge nanu tava karuṇā nirviśeṣaṃ pravṛttā	sarvasmin sattva mārge nanu tava karuṇā nirviśeṣam pravṛttā 
SA_XX_n807u-12	tanmadhye tadgraheṇa grahaṇamupagataṃ mādṛśasyāpyavaśyam |	tad madhye tad graheṇa grahaṇam upagatam mādṛśasya api avaśyam 
SA_XX_n807u-13	sāmarthyaṃ ca dvitīyaṃ sakalajagadaghadhvāntatigmāṃśubimbaṃ	sāmarthyam ca dvitīyam sakala jagat agha dhvānta tigmāṃśu bimbam 
SA_XX_n807u-14	duḥkhyevāhaṃ tathāpi pratapati dhigaho duṣkṛtaṃ durvidagdham || 3 ||	duḥkhyā iva aham tathā api pratapati dhik aho duṣkṛtam durvidagdham 
SA_XX_n807u-15	dhigdhiṅ māṃ mandabhāgyaṃ divasakararucāpyapraṇūtāndhakāraṃ	dhik dhik mām mandabhāgyam divasakara rucā api a praṇūta andhakāram 
SA_XX_n807u-16	tṛṣyantaṃ kūlakacche himaśakalaśilāśītale haimavatyāḥ |	tṛṣyantam kūla kacche hima śakala śilā śītale haimavatyāḥ 
SA_XX_n807u-17	ratnadvīpapratolyā vipulamaṇiguhāgehagarbhe daridraṃ	ratna dvīpa pratolyā vipula maṇi guhā geha garbhe daridram 
SA_XX_n807u-18	nāthīkṛtyāpyanāthaṃ bhagavati bhavatīṃ sarvalokaikadhātrīm || 4 ||	nāthīkṛtya api anātham bhagavati bhavatīm sarva loka eka dhātrīm 
SA_XX_n807u-19	mātāpi stanyahetorviruvati tanaye khedamāyāti putre	mātā api stanya hetoḥ viruvati tanaye khedam āyāti putre 
SA_XX_n807u-20	krodhaṃ dhatte pitāpi pratidivasamasatprārthanāsu prayuktaḥ |	krodham dhatte pitā api pratidivasam asat prārthanāsu prayuktaḥ 
SA_XX_n807u-21	tvaṃ tu trailokyavāñchāvipulaphalamahākalpavṛkṣāgravallī	tvam tu trailokya vāñchā vipula phala mahā kalpavṛkṣa agra vallī 
SA_XX_n807u-22	sarvebhyo'bhyarthitārthān visṛjasi na ca te vikriyā jātu kācit || 5 ||	sarvebhyaḥ abhyarthita arthān visṛjasi na ca te vikriyā jātu kācid 
SA_XX_n807u-23	yo yaḥ klaiśaughavahnijvalitatanurahaṃ tāriṇī tasya tasye-	yaḥ yaḥ klaiśa ogha vahni jvalita tanuḥ aham tāriṇī tasya tasye 
SA_XX_n807u-24	tyātmopajñaṃ pratijñāṃ kuru mayi saphalāṃ duḥkhapātālamagne |	tya ātma upajñam pratijñām kuru mayi saphalām duḥkha pātāla magne 
SA_XX_n807u-25	vardhante yāvadete paruṣaparibhavāḥ prāṇināṃ dukhavegāḥ	vardhante yāvat ete paruṣa paribhavāḥ prāṇinām dukha vegāḥ 
SA_XX_n807u-26	samyaksaṃbuddhayāne praṇidhidhṛtadhiyāṃ tāvadevānukampā || 6 ||	samyaksaṃbuddha yāne praṇidhi dhṛta dhiyām tāvat eva anukampā 
SA_XX_n807u-27	ityuccairurdhvavāhau nadati nutipadavyājamākrandanādaṃ	iti uccais ūrdhva vāhau nadati nuti pada vyājam ākranda nādam 
SA_XX_n807u-28	nārhatyanyo'pyupekṣāṃ janani janayituṃ kiṃ punaryādṛśī tvam |	na arhati anyā upi upekṣām janani janayitum kim punar yādṛśī tvam 
SA_XX_n807u-29	tvattaḥ paśyan pareṣāmabhimatavibhavaprārthanāḥ prāptakāmā	tvattaḥ paśyan pareṣām abhimata vibhava prārthanāḥ prāpta kāmā 
SA_XX_n807u-30	dahye sahyena bhūyastaramaratibhuvā santatāntarjvareṇa || 7 ||	dahye sahyena bhūyastaram arati bhuvā santata antar jvareṇa  /
SA_XX_n807u-31	pāpī yadyasmi kasmāttvayi mama mahatī barddhate bhaktireṣā	pāpī yadī asmi kasmāt tvayi mama mahatī barddhate bhaktiḥ eṣā 
SA_XX_n807u-32	śrutyā smṛtyā ca nāmnāpyapaharasi haṭhātpāpamekā tvameva |	śrutyā smṛtyā ca nāmnā api apaharasi haṭhāt pāpam ekā tvam eva 
SA_XX_n807u-33	tyaktavyāpārabhārā tadasi mayi kathaṃ kathyatāṃ tathyakathye	tyakta vyāpāra bhārā tat asi mayi katham kathyatām tathya kathye 
SA_XX_n807u-34	pathyaṃ glāne mariṣyatyapi vipulakṛpaḥ kiṃ bhiṣag rorudhīti || 8 ||	pathyam glāne mariṣyati api vipula kṛpaḥ kim bhiṣaj rorudhi iti 
SA_XX_n807u-35	māyāmātsaryamānaprabhṛtibhiradhamaistulyakālakramācca	māyā mātsarya māna prabhṛtibhiḥ adhamaiḥ tulya kāla kramāt ca 
SA_XX_n807u-36	svairdoṣairvāhyamāno maṭhakarabha ivānekasādhāraṇāṃśaḥ |	svaiḥ doṣaiḥ vāhyamānaḥ maṭha karabhaḥ iva aneka sādhāraṇa aṃśaḥ 
SA_XX_n807u-37	yuṣmatpādābjapūjāṃ na kṣaṇamapi labhe yattadarthe viśeṣā-	yuṣmad pāda abja pūjām na kṣaṇam api labhe yat tad arthe viśeṣā 
SA_XX_n807u-38	deṣā kārpaṇyadīnākṣarapadaracanā syānmamāvandhyakāmā || 9 ||	kārpaṇya dīna akṣara pada racanā syāt mama avandhya kāmā 
SA_XX_n807u-39	kalpāntodbhrāntavātabhramitajalacalallolakallolahelā-	                    
SA_XX_n807u-40	saṃkṣobhotkṣiptavelātaṭavikaṭacaṭatsphoṭamoṭṭāṭṭahāsāt |	saṃkṣobha utkṣipta velā taṭa vikaṭa caṭat sphoṭa moṭṭa aṭṭahāsāt 
SA_XX_n807u-41	majjadbhirbhinnanaukaiḥ sakaruṇaruditākrandaniṣpandamandaiḥ	majjadbhiḥ bhinna naukaiḥ sa karuṇa rudita ākranda niṣpanda mandaiḥ 
SA_XX_n807u-42	svacchandaṃ devi sadyastvadabhinutiparaistīramuttīryate'bdheḥ || 10 ||	svacchandam devi sadyas tvad abhinuti paraiḥ tīram uttīryate ibdheḥ 
SA_XX_n807u-43	dhūmabhrāntābhragarbhodbhavagaganagṛhotsaṅgariṅgatsphuliṅga-	dhūma bhrānta abhra garbha udbhava gagana gṛha utsaṅga riṅgat sphuliṅga 
SA_XX_n807u-44	sphūrjajjvālākarālajvalanajavaviśadveśmaviśrāntaśayyāḥ |	sphūrjat jvālā karāla jvalana java viśat veśma viśrānta śayyāḥ 
SA_XX_n807u-45	tvayyābaddhapraṇāmāñjalipuṭamukuṭā gadgadodgītayācñāḥ	tvayi ābaddha praṇāma añjali puṭa mukuṭāḥ gadgada udgīta yācñāḥ 
SA_XX_n807u-46	prodyadvidyudvilāsojjvalajaladajavairādhriyante kṣaṇena || 11 ||	prodyat vidyut vilāsa ujjvala jalada javaiḥ ādhriyante kṣaṇena 
SA_XX_n807u-47	dānāmbhaḥpūryamāṇobhayakaṭakaṭakālambirolambamālā-	dāna ambhaḥ pūryamāṇa ubhaya kaṭakaṭaka ālambi rolamba mālā 
SA_XX_n807u-48	hūṅkārāhūyamānapratigajajanitadveṣavahnerdvipasya |	hūṅkāra āhūyamāna pratigaja janita dveṣa vahneḥ dvipasya 
SA_XX_n807u-49	dantāntottuṅgadolātalatulitatanustvāmanusmṛtya mṛtyuṃ	danta anta uttuṅga dolā tala tulita tanuḥ tvām anusmṛtya mṛtyum 
SA_XX_n807u-50	pratyācaṣṭe prahṛṣṭaḥ pṛthuśikharaśiraḥkoṭikoṭṭopaviṣṭaḥ || 12 ||	pratyācaṣṭe prahṛṣṭaḥ pṛthu śikhara śiraḥ koṭi koṭṭa upaviṣṭaḥ 
SA_XX_n807u-51	prauḍhaprāsaprahāraprahatanaraśiraḥśūlavallyutsavāyāṃ	prauḍha prāsa prahāra prahata nara śiraḥ śūla vallī utsavāyām 
SA_XX_n807u-52	śūnyāṭavyāṃ karāgragrahavilasadasispheṭakasphītadarpān |	śūnya aṭavyām kara agra graha vilasat asi spheṭaka sphīta darpān 
SA_XX_n807u-53	dasyūn dāsye niyuṅkte sabhṛkuṭikuṭilabhrūkaṭākṣekṣitākṣāṃ-	dasyūn dāsye niyuṅkte sa bhṛkuṭi kuṭila bhrū kaṭākṣa īkṣita akṣām 
SA_XX_n807u-54	ścintālekhanyakhinnasphuṭalikhitapadaṃ nāmadhāma śriyāṃ te || 13 ||	ścintā lekhanī akhinna sphuṭa likhita padam nāma dhāma śriyām te 
SA_XX_n807u-55	vajrakūraprahāraprakharanakhamukhotkhātamattebhakumbha-	vajrakūra prahāra prakhara nakha mukha utkhāta matta ibha kumbha 
SA_XX_n807u-56	ścyotatsāndrāsradhautasphūṭavikaṭasaṭāsaṅkaṭaskandhasandhiḥ |	ścyotat sāndra asra dhauta sphūṭa vikaṭa saṭā saṅkaṭa skandha sandhiḥ 
SA_XX_n807u-57	krudhyannāpitsurārādupari mṛgaripustīkṣṇadaṃṣṭrotkaṭāsya-	krudhyan nāpitsuḥ ārāt upari mṛgaripuḥ tīkṣṇa daṃṣṭra utkaṭa āsya 
SA_XX_n807u-58	strasyannāvṛtya yāti tvaducitaracitastotradigdhārthavācaḥ || 14 ||	strasyan āvṛtya yāti tvad ucita racita stotra digdha artha vācaḥ 
SA_XX_n807u-59	dhūmāvartāndhakārākṛtivikṛtaphaṇisphāraphūtkārapūra-	dhūma āvarta andhakāra ākṛti vikṛta phaṇi sphāra phūtkāra pūra 
SA_XX_n807u-60	vyāpāravyāptavaktrasphuradururasanārajjukonāśapāśaiḥ |	vyāpāra vyāpta vaktra sphurat uru rasanā rajjukā nāśa pāśaiḥ 
SA_XX_n807u-61	pāpātsambhūya bhūyastavaguṇagaṇanātatparastvatparātmā	pāpāt sambhūya bhūyas tava guṇa gaṇanā tatparaḥ tvad parātmā 
SA_XX_n807u-62	dhatte mattālimālāvalayakuvalasragavibhūṣāṃ vibhūtim || 15 ||	dhatte matta ali mālā valaya kuvala sraja vibhūṣām vibhūtim 
SA_XX_n807u-63	bhartṛbhrūbhedabhītodbhaṭakaṭakabhaṭākṛṣṭaduḥśliṣṭakeśa-	                                                      
SA_XX_n807u-64	ścañcadvācāṭaceṭotkaṭaraṭitakaṭugranthipāśopagūḍhaḥ |	ścañcat vācāṭa ceṭa utkaṭa raṭita kaṭu granthi pāśa upagūḍhaḥ 
SA_XX_n807u-65	kṣuttṛṭkṣāmopakaṇṭhastyajati sa sapadi vyāpadaṃ tāṃ durantāṃ	kṣudh tṛṣ kṣāma upakaṇṭhaḥ tyajati sa sapadi vyāpadam tām durantām 
SA_XX_n807u-66	yo yāyādāryatārācaraṇaśaraṇatāṃ snigdhabandhūjjhito'pi || 16 ||	yaḥ yāyāt ārya tārā caraṇa śaraṇa tām snigdha bandhu ujjhitaḥ api 
SA_XX_n807u-67	māyānirmāṇakarmakramakṛtavikṛtānekanepathyamithyā-	māyā nirmāṇa karma krama kṛta vikṛta aneka nepathya mithyā 
SA_XX_n807u-68	rūpārambhānurūpapraharaṇakiraṇāḍambaroḍḍāmarāṇi |	rūpa ārambha anurūpa praharaṇa kiraṇa āḍambara uḍḍāmarāṇi 
SA_XX_n807u-69	tvattantroddhāryamantrasmṛtihṛtaduritasyāvahantyapradhṛṣyāṃ	tvad tantra uddhārya mantra smṛti hṛta duritasya avahanti apradhṛṣyām 
SA_XX_n807u-70	pretaprotāntratantrīnicayaviracitasrañji rakṣāṃsi rakṣām || 17 ||	preta prota antra tantrī nicaya viracita srañji rakṣāṃsi rakṣām 
SA_XX_n807u-71	garjajjīmūtamūrtitrimadamadanadībaddhadhārāndhakāre	garjat jīmūta mūrti trimada mada nadī baddha dhārā andhakāre 
SA_XX_n807u-72	vidhuddyotāyamānapraharaṇakiraṇe niṣpatadbāṇavarṣe |	vidhut dyotāyamāna praharaṇa kiraṇe niṣpatat bāṇa varṣe 
SA_XX_n807u-73	ruddhaḥ saṅgrāmakāle prabalabhujabalairvidviṣadbhirdviṣadbhi-	ruddhaḥ saṅgrāma kāle prabala bhuja balaiḥ vidviṣadbhiḥ dviṣadbhiḥ 
SA_XX_n807u-74	stvaddattotsāhapuṣṭiḥ prasabhamarimahīmekavīraḥ pinaṣṭi || 18 ||	s tvad datta utsāha puṣṭiḥ prasabham ari mahīm eka vīraḥ pinaṣṭi 
SA_XX_n807u-75	pāpācārānubandhoddhṛtagadavigalatpūtipūyāsravisra-	pāpa ācāra anubandha uddhṛta gada vigalat pūti pūya asra visra 
SA_XX_n807u-76	tvaṅmāṃsāsaktanāḍīmukhakuharagalajjantujagdhakṣatāṅgāḥ |	tvak māṃsa āsakta nāḍī mukha kuhara galat jantu jagdha kṣata aṅgāḥ 
SA_XX_n807u-77	yuṣmatpādopasevāgadavaraguṭikābhyāsabhaktiprasaktā	yuṣmad pāda upasevā gada vara guṭikā abhyāsa bhakti prasaktā 
SA_XX_n807u-78	jāyante jātarūpapratinidhivapuṣaḥ puṇḍarīkāyatākṣāḥ || 19 ||	jāyante jātarūpa pratinidhi vapuṣaḥ puṇḍarīka āyata akṣāḥ 
SA_XX_n807u-79	viśrāntaṃ śrautapātre gurubhirupahṛtaṃ yasya nāmnāyabhaikṣyaṃ	viśrāntam śrauta pātre gurubhiḥ upahṛtam yasya nāmnā āyabhaikṣyam 
SA_XX_n807u-80	vidvadgoṣṭhīṣu yaśca śrutadhanavirahānmūkatāmabhyupetaḥ |	vidvat goṣṭhīṣu yaḥ ca śruta dhana virahāt mūka tām abhyupetaḥ 
SA_XX_n807u-81	sarvālaṅkārabhūṣāvibhavasamuditaṃ prāpya vāgīśvaratvaṃ	sarva alaṅkāra bhūṣā vibhava samuditam prāpya vāc īśvara tvam 
SA_XX_n807u-82	so'pi tvadbhaktiśaktyā harati nṛpasabhe vādisiṃhāsanāni || 20 ||	saḥ api tvad bhakti śaktyā harati nṛpa sabhe vādi siṃhāsanāni 
SA_XX_n807u-83	bhūśayyādhūlidhūmraḥ sphuṭitakaṭitaṭīkarpaṭoddyotitāṅgo	bhū śayyā dhūli dhūmraḥ sphuṭita kaṭi taṭī karpaṭa uddyotita aṅgaḥ 
SA_XX_n807u-84	yūkāyūṃṣi prapiṃṣan parapuṭapurataḥ karpare tarpaṇārthī |	yūka āyūṃṣi prapiṃṣan para puṭa puratas karpare tarpaṇa arthī 
SA_XX_n807u-85	tvāmārādhyādhyavasyan varayuvativahaccāmarasmeracārvī-	tvām ārādhya adhyavasyan vara yuvati vahat cāmara smera cārvī 
SA_XX_n807u-86	mūrvī dhatte madāndhadvipadaśanaghanāmuddhṛttaikātapatrām || 21 ||	mūrvī dhatte mada andha dvipa daśana ghanām uddhṛtta eka ātapatrām 
SA_XX_n807u-87	sevākarmāntaśilpapraṇayavinimayopāyaparyāyakhinnāḥ	sevā karmānta śilpa praṇaya vinimaya upāya paryāya khinnāḥ 
SA_XX_n807u-88	prāgjanmopāttapuṇyopacitaśubhaphalaṃ vittamaprāpnuvantaḥ |	prāc janma upātta puṇya upacita śubha phalam vittam a prāpnuvantaḥ 
SA_XX_n807u-89	daivātikrāmaṇīṃ tvāṃ kṛpaṇajanajananyarthamabhyarthya bhūme-	daiva atikrāmaṇīm tvām kṛpaṇa jana jananī artham abhyarthya bhūme 
SA_XX_n807u-90	rbhūyo nirvāntacāmīkaranikaranidhīn nirdhanāḥ prāpnuvanti || 22 ||	rbhūyas nirvānta cāmīkara nikara nidhīn nirdhanāḥ prāpnuvanti 
SA_XX_n807u-91	vṛtticchede vilakṣaḥ kṣatanivasanayā bhāryayā bhartsyamāno	vṛtti chede vilakṣaḥ kṣata nivasanayā bhāryayā bhartsyamānaḥ 
SA_XX_n807u-92	dūrādātmambharitvāt svajanasutasuhṛdbandhubhirvarjyamānaḥ |	dūrāt ātmambhari tvāt sva jana suta suhṛd bandhubhiḥ varjyamānaḥ 
SA_XX_n807u-93	tvayyāvedya svaduḥkhaṃ turagakhuramukhotkhātasīmnāṃ gṛhāṇā-	tvayi āvedya sva duḥkham turaga khura mukha utkhāta sīmnām 
SA_XX_n807u-94	mīṣṭe svāntaḥpurastrīvalayajhaṇajhaṇājātanidrāprabodhaḥ || 23 ||	mīṣṭe sva antaḥpura strī valaya jhaṇajhaṇā jāta nidrā prabodhaḥ 
SA_XX_n807u-95	caṅkraddikcakracumbisphuradurukiraṇā lakṣaṇālaṅkṛtā strī-	caṅkrat diś cakra cumbi sphurat uru kiraṇā lakṣaṇa alaṅkṛtā strī 
SA_XX_n807u-96	ṣaṭdanto dantimukhyaḥ śikhigalakaruciśyāmaromā varāśvaḥ |	             
SA_XX_n807u-97	bhāsvadbhāsvanmayūkho maṇiramalaguṇaḥ koṣabhṛt svarṇakoṣaḥ	               
SA_XX_n807u-98	senānīrvīrasainyo bhavati bhagavati tvatprasādāṃśaleśāt || 24 ||	senā nīḥ vīra sainyaḥ bhavati bhagavati tvad prasāda aṃśa leśāt 
SA_XX_n807u-99	svacchandaṃ candanāmbhaḥsurabhimaṇiśilādattasaṅketakāntaḥ	svacchandam candana ambhaḥ surabhi maṇi śilā datta saṅketa kāntaḥ 
SA_XX_n807u-100	kāntākrīḍānurāgādabhinavaracitā''tithyatathyopacāraḥ |	kāntā krīḍā anurāgāt abhinava racita ātithya tathya upacāraḥ 
SA_XX_n807u-101	tvadvidyālabdhasiddhirmalayamadhuvanaṃ yāti vidyādharendraḥ	tvad vidyā labdha siddhiḥ malaya madhuvanam yāti vidyādhara indraḥ 
SA_XX_n807u-102	khaṅgāṃśuśyāmapīnonnatabhujaparighaprollasatpārihāryaḥ || 25 ||	khaṅga aṃśu śyāma pīna unnata bhuja parigha prollasat pārihāryaḥ 
SA_XX_n807u-103	hārākrāntastanāntāḥ śravaṇakuvalayasparddhamānā''yatākṣyo	hāra ākrānta stana antāḥ śravaṇa kuvalaya sparddhamāna āyata akṣyaḥ 
SA_XX_n807u-104	mandārodāraveṇītaruṇaparimalāmodamādyaddvirephāḥ |	mandāra udāra veṇī taruṇa parimala āmoda mādyat dvirephāḥ 
SA_XX_n807u-105	kāñcīnādānubandhoddhatataracaraṇodāramañjīratūryā-	kāñcī nāda anubandha uddhatatara caraṇa udāra mañjīra tūryā 
SA_XX_n807u-106	stvannāthān prārthayante smaramadamuditāḥ sādarā devakanyāḥ || 26 ||	prārthayante smara mada muditāḥ sādarāḥ deva kanyāḥ 
SA_XX_n807u-107	ratnacchannāntavāpīkanakakamalinīvajrakiñjalkamālā-	              
SA_XX_n807u-108	munmajjatpārijātadrumamadhupavadhūddhūtadhūlīvitānām |	munmajjat pārijāta druma madhupa vadhū uddhūta dhūlī vitānām 
SA_XX_n807u-109	vīṇāveṇupravīṇāmarapuraramaṇīdattamādhuryatūryāṃ	vīṇā veṇu pravīṇa amara pura ramaṇī datta mādhurya tūryām 
SA_XX_n807u-110	kṛtvā yuṣmatsaparyāmanubhavati ciraṃ nandanodyānayātrām || 27 ||	kṛtvā yuṣmad saparyām anubhavati ciram nandana udyāna yātrām 
SA_XX_n807u-111	karpūrailālavaṅgatvagagurunaladakṣodagandhodakāyāṃ |	karpūra elā lavaṅga tvac aguru nalada kṣoda gandha udakāyām 
SA_XX_n807u-112	kāntākandarpadarpotkaṭakucakuharāvartaviśrāntavīcyām |	kāntā kandarpa darpa utkaṭa kuca kuhara āvarta viśrānta vīcyām 
SA_XX_n807u-113	mandākinyāmamandacchaṭasalilasaritkrīḍayā sundarībhiḥ	mandākinyām amanda chaṭa salila sarit krīḍayā sundarībhiḥ 
SA_XX_n807u-114	krīḍanti tvadgatāntaḥkaraṇapariṇatottaptapuṇyaprabhāvāḥ || 28 ||	krīḍanti tvad gata antaḥkaraṇa pariṇata uttapta puṇya prabhāvāḥ 
SA_XX_n807u-115	gīrvāṇagrāmaṇībhirvinayabharanamanmaulibhirvanditājñaḥ	                     
SA_XX_n807u-116	svargotsaṅge'dhirūḍhaḥ surakariṇi jhaṇadbhūṣaṇodbhāsitāṅge |	svarga utsaṅga idhi rūḍhaḥ sura kariṇi jhaṇat bhūṣaṇa udbhāsita aṅge 
SA_XX_n807u-117	śacyā dordāmadolāviralavalayitoddāmaromāñcamūrtiḥ	śacyā dos dāma dolā virala valayita uddāma romāñca mūrtiḥ 
SA_XX_n807u-118	pūtastvaddṛṣṭipātairavati suramahīṃ hīrabhinnaprakoṣṭhaḥ || 29 ||	pūtaḥ tvad dṛṣṭipātaiḥ avati sura mahīm hīra bhinna prakoṣṭhaḥ 
SA_XX_n807u-119	cūḍāratnāvataṃsāsanagatasugatavyomalakṣmīvitānaṃ	                     
SA_XX_n807u-120	prodyadbālārkakoṭīpaṭutarakiraṇāpūryamāṇatrilokam |	prodyat bāla arka koṭī paṭutara kiraṇa āpūryamāṇa trilokam 
SA_XX_n807u-121	prauḍhālīḍhaikapādakramabharavinamadbrahmarudrendraviṣṇuṃ	                                        
SA_XX_n807u-122	tvadrūpaṃ bhāvyamānaṃ bhavati bhavabhayacchittye janmabhājām || 30 ||	tvad rūpam bhāvyamānam bhavati bhava bhaya chittye janma bhājām 
SA_XX_n807u-123	paśyantyeke sakopaṃ praharaṇakiraṇodgīrṇadordaṇḍakhaṇḍa-	paśyanti eke sa kopam praharaṇa kiraṇa udgīrṇa dos daṇḍa khaṇḍa 
SA_XX_n807u-124	vyāptavyomāntarālaṃ valayaphaṇiphaṇādāruṇāhāryacaryam |	vyāpta vyoma antarālam valaya phaṇi phaṇā dāruṇa āhārya caryam 
SA_XX_n807u-125	dviṣṭavyatrāsihāsoḍḍamaraḍamarukoḍḍāmarāsphālavelā-	dviṣṭa vyatra asi hāsa uḍḍamara ḍamaruka uḍḍāmara āsphāla velā 
SA_XX_n807u-126	vetālottālatālapramadamadamahākelikolāhalogram || 31 ||	vetāla uttāla tāla pramada mada mahā keli kolāhala ugram   
SA_XX_n807u-127	kecittvekaikaromodgamagatagaganābhogabhūbhūtalastha-	kecid tu ekaika roma udgama gata gagana ābhoga bhū bhū tala stha 
SA_XX_n807u-128	svasthabrahmendrarudraprabhṛtinaramarutsiddhagandharvanāgam |	svastha brahma indra rudra prabhṛti nara marut siddha gandharva nāgam 
SA_XX_n807u-129	dikcakrākrāmidhāmasthitasugataśatānāntanirmāṇacittaṃ	                          
SA_XX_n807u-130	citraṃ trailokyavandayaṃ sthiracararacitāśeṣabhāvasvabhāvam || 32 ||	citram trailokya vandayam sthira cara racita aśeṣa bhāva svabhāvam 
SA_XX_n807u-131	lākṣāsindūrarāgāruṇatarakiraṇādityalauhityameke	lākṣā sindūra rāga aruṇatara kiraṇa āditya lauhityam eke 
SA_XX_n807u-132	śrīmatsāndrendranīlopaladalitadalakṣodanīlaṃ tathānye |	śrīmat sāndra indranīla upala dalita dala kṣoda nīlam tathā anye 
SA_XX_n807u-133	kṣīrābdhikṣubdhadugdhādhikataradhavalaṃ kāñcanābhaṃ ca kecit	kṣīrābdhi kṣubdha dugdha adhikatara dhavalam kāñcana ābham ca kecid 
SA_XX_n807u-134	tvadrūpaṃ viśvarūpaṃ sphaṭikavadupadhāyuktibhedād vibhinnam || 33 ||	tvad rūpam viśva rūpam sphaṭika vat upadhā yukti bhedāt vibhinnam 
SA_XX_n807u-135	sārvajñajñānadīpaprakaṭitasakalajñeyatattvaikasākṣī	                    
SA_XX_n807u-136	sākṣādvetti tvadīyāṃ guṇagaṇagaṇanāṃ sarvavit tatsuto vā |	sākṣāt vetti tvadīyām guṇa gaṇa gaṇanām sarva vid tad sutaḥ vā 
SA_XX_n807u-137	yastu vyādāya vaktraṃ valibhujaraṭitaṃ mādṛśo rāraṭīti	yaḥ tu vyādāya vaktram vali bhuja raṭitam mādṛśaḥ rāraṭi iti 
SA_XX_n807u-138	vyāpat sā tīvraduḥkhajvarajanitarujaścetaso hāsyahetuḥ || 34 ||	vyāpad sā tīvra duḥkha jvara janita rujaḥ cetasaḥ hāsya hetuḥ   
SA_XX_n807u-139	yanme vijñāpyamānaṃ prathamataramadastvaṃ viśeṣeṇa vettrī	yat me vijñāpyamānam prathamataram adaḥ tvam viśeṣeṇa vettrī 
SA_XX_n807u-140	tadvayāhārātirekaśramavidhirabudhasvāntasantoṣahetuḥ |	tad vayāhāra atireka śrama vidhiḥ abudha svānta santoṣa hetuḥ 
SA_XX_n807u-141	kintu snigdhasya bandhorviṣamiva purato duḥkhamudgīrya vācāṃ	kintu snigdhasya bandhoḥ viṣam iva puratas duḥkham udgīrya vācām 
SA_XX_n807u-142	jñātārthasyāpi duḥkhī hṛdayalaghutayā svasthatāṃ vindatīva || 35 ||	jñāta arthasya api duḥkhī hṛdaya laghu tayā svastha tām vindati iva 
SA_XX_n807u-143	kalyāṇānandasindhuprakaṭaśaśikale śītalāṃ dehi dṛṣṭiṃ	          dehi   
SA_XX_n807u-144	puṣṭiṃ jñānopadeśaiḥ kuru dhanakaruṇe dhvaṃsaya dhvāntamantaḥ |	puṣṭim jñāna upadeśaiḥ kuru dhanakaruṇe dhvaṃsaya dhvāntam antar 
SA_XX_n807u-145	tvatstotrāmbhaḥpavitrīkṛtamanasi mayi śreyasaḥ sthānamekaṃ	tvad stotra ambhaḥ pavitrīkṛta manasi mayi śreyasaḥ sthānam ekam 
SA_XX_n807u-146	dṛṣṭaṃ yasmādamoghaṃ jagati tavaguṇastotramātraṃ prajānām || 36 ||	dṛṣṭam yasmāt amogham jagati tava guṇa stotra mātram prajānām 
SA_XX_n807u-147	saṃstutya tvadguṇaughāvayavamaniyateyattamāptaṃ mayā yat	saṃstutya tvad guṇa ogha avayavam aniyata iyattam āptam mayā yat 
SA_XX_n807u-148	puṇyaṃ puṇyārdravāñchāphalamadhurarasāsvādamāmuktibhogyam |	puṇyam puṇya ārdra vāñchā phala madhura rasa āsvādam āmukti bhogyam 
SA_XX_n807u-149	lokastenāryalokeśvaracaraṇatalasvastikasvasticihnā-	lokaḥ tena ārya lokeśvara caraṇa tala svastika svasti cihnā 
SA_XX_n807u-150	mahnāyāyaṃ prayāyāt sugatasutamahīṃ tāṃ sukhāvatyupākhyām || 37 ||	mahnāya ayam prayāyāt sugata suta mahīm tām sukhāvatī upākhyām 
SA_XX_n807u-151	śrī sarvajñamitraviracitamāryatārāsragdharāstotraṃ samāptam |	śrī sarvajñamitra viracitam ārya tārāsragdharā stotram samāptam 
