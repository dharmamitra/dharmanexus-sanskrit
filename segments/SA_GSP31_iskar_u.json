[
  {
    "segmentnr":"SA_GSP31_iskar_u-0",
    "original":"duḥkhatrayābhighātāj jijñāsā tadabhighātake hetau \/",
    "analyzed":"duḥkha traya abhighātāt jijñāsā tad abhighātake hetau "
  },
  {
    "segmentnr":"SA_GSP31_iskar_u-1",
    "original":"dṛṣṭe sāpārthā cen naikāntātyantato 'bhāvāt \/\/ ISk_1 \/\/",
    "analyzed":"dṛṣṭe sā apārthā ced na ekānta atyantataḥ bhāvāt "
  },
  {
    "segmentnr":"SA_GSP31_iskar_u-2",
    "original":"dṛṣṭavad ānuśravikaḥ sa hy aviśuddhaḥ kṣayātiśayayuktaḥ \/",
    "analyzed":"dṛṣṭa vat ānuśravikaḥ sa hi aviśuddhaḥ kṣaya atiśaya yuktaḥ "
  },
  {
    "segmentnr":"SA_GSP31_iskar_u-3",
    "original":"tadviparītaḥ śreyān vyaktāvyaktajñavijñānāt \/\/ ISk_2 \/\/",
    "analyzed":"tad viparītaḥ śreyān vyakta avyakta jña vijñānāt "
  },
  {
    "segmentnr":"SA_GSP31_iskar_u-4",
    "original":"mūlaprakṛtir avikṛtir mahadādyāḥ prakṛtivikṛtayaḥ sapta \/",
    "analyzed":"mūlaprakṛtiḥ avikṛtiḥ mahat ādyāḥ prakṛti vikṛtayaḥ sapta "
  },
  {
    "segmentnr":"SA_GSP31_iskar_u-5",
    "original":"ṣoḍaśakas tu vikāro na prakṛtir na vikṛtiḥ puruṣaḥ \/\/ ISk_3 \/\/",
    "analyzed":"ṣoḍaśakaḥ tu vikāraḥ na prakṛtiḥ na vikṛtiḥ puruṣaḥ "
  },
  {
    "segmentnr":"SA_GSP31_iskar_u-6",
    "original":"dṛṣṭam anumānam āptavacanaṃ ca sarvapramāṇasiddhatvāt \/",
    "analyzed":"dṛṣṭam anumānam āpta vacanam ca sarva pramāṇa siddha tvāt "
  },
  {
    "segmentnr":"SA_GSP31_iskar_u-7",
    "original":"trividhaṃ pramāṇam iṣṭaṃ prameyasiddhiḥ pramāṇād dhi \/\/ ISk_4 \/\/",
    "analyzed":"trividham pramāṇam iṣṭam prameya siddhiḥ pramāṇāt hi "
  },
  {
    "segmentnr":"SA_GSP31_iskar_u-8",
    "original":"prativiṣayādhyavasāyo dṛṣṭaṃ trividham anumānam ākhyātam \/",
    "analyzed":"prati viṣaya adhyavasāyaḥ dṛṣṭam trividham anumānam ākhyātam "
  },
  {
    "segmentnr":"SA_GSP31_iskar_u-9",
    "original":"tal liṅgaliṅgipūrvakam āptaśrutir āptavacanaṃ tu \/\/ ISk_5 \/\/",
    "analyzed":"tat liṅga liṅgi pūrvakam āpta śrutiḥ āpta vacanam tu "
  },
  {
    "segmentnr":"SA_GSP31_iskar_u-10",
    "original":"sāmānyatas tu dṛṣṭād atīndriyāṇāṃ pratītir anumānāt \/",
    "analyzed":"sāmānyatas tu dṛṣṭāt atīndriyāṇām pratītiḥ anumānāt "
  },
  {
    "segmentnr":"SA_GSP31_iskar_u-11",
    "original":"tasmād api cāsiddhaṃ parokṣam āptāgamāt sādhyam \/\/ ISk_6 \/\/",
    "analyzed":"tasmāt api ca asiddham parokṣam āpta āgamāt sādhyam "
  },
  {
    "segmentnr":"SA_GSP31_iskar_u-12",
    "original":"atidūrāt sāmīpyād indriyaghātān mano'navasthānāt \/",
    "analyzed":"ati dūrāt sāmīpyāt indriya ghātāt manaḥ navasthānāt "
  },
  {
    "segmentnr":"SA_GSP31_iskar_u-13",
    "original":"saukṣmyād vyavadhānād abhibhavāt samānābhihārāc ca \/\/ ISk_7 \/\/",
    "analyzed":"saukṣmyāt vyavadhānāt abhibhavāt samāna abhihārāt ca "
  },
  {
    "segmentnr":"SA_GSP31_iskar_u-14",
    "original":"saukṣmyāt tadanupalabdhir nābhāvāt kāryatas tadupalabdhiḥ \/",
    "analyzed":"saukṣmyāt tad anupalabdhiḥ na abhāvāt kāryataḥ tad upalabdhiḥ "
  },
  {
    "segmentnr":"SA_GSP31_iskar_u-15",
    "original":"mahadādi tac ca kāryaṃ prakṛtivirūpaṃ sarūpaṃ ca \/\/ ISk_8 \/\/",
    "analyzed":"mahat ādi tat ca kāryam prakṛti virūpam sarūpam ca "
  },
  {
    "segmentnr":"SA_GSP31_iskar_u-16",
    "original":"asadakaraṇād upādānagrahaṇāt sarvasambhavābhāvāt \/",
    "analyzed":"asat akaraṇāt upādāna grahaṇāt sarva sambhava abhāvāt "
  },
  {
    "segmentnr":"SA_GSP31_iskar_u-17",
    "original":"śaktasya śakyakaraṇāt kāraṇabhāvāc ca sat kāryam \/\/ ISk_9 \/\/",
    "analyzed":"śaktasya śakya karaṇāt kāraṇa bhāvāt ca sat kāryam "
  },
  {
    "segmentnr":"SA_GSP31_iskar_u-18",
    "original":"hetumad anityam avyāpi sakriyam anekam āśritaṃ liṅgam \/",
    "analyzed":"hetumat anityam avyāpi sa kriyam anekam āśritam liṅgam "
  },
  {
    "segmentnr":"SA_GSP31_iskar_u-19",
    "original":"sāvayavaṃ paratantraṃ vyaktaṃ viparītam avyaktam \/\/ ISk_10 \/\/",
    "analyzed":"sa avayavam paratantram vyaktam viparītam avyaktam "
  },
  {
    "segmentnr":"SA_GSP31_iskar_u-20",
    "original":"triguṇam aviveki viṣayaḥ sāmānyam acetana prasavadharmi \/",
    "analyzed":"triguṇam aviveki viṣayaḥ sāmānyam acetana prasava dharmi "
  },
  {
    "segmentnr":"SA_GSP31_iskar_u-21",
    "original":"vyaktaṃ tathā pradhānaṃ tadviparītas tathā ca pumān \/\/ ISk_11 \/\/",
    "analyzed":"vyaktam tathā pradhānam tad viparītaḥ tathā ca pumān "
  },
  {
    "segmentnr":"SA_GSP31_iskar_u-22",
    "original":"prītyaprītiviṣādātmakāḥ prakāśapravṛttiniyamārthāḥ \/",
    "analyzed":"prīti aprīti viṣāda ātmakāḥ prakāśa pravṛtti niyama arthāḥ "
  },
  {
    "segmentnr":"SA_GSP31_iskar_u-23",
    "original":"anyo 'nyābhibhavāśrayajananamithunavṛttayaś ca guṇāḥ \/\/ ISk_12 \/\/",
    "analyzed":"anyaḥ nya abhibhava āśraya janana mithuna vṛttayaḥ ca guṇāḥ "
  },
  {
    "segmentnr":"SA_GSP31_iskar_u-24",
    "original":"sattvaṃ laghu prakāśakam iṣṭam upaṣṭambhakaṃ calaṃ ca rajaḥ \/",
    "analyzed":"sattvam laghu prakāśakam iṣṭam upaṣṭambhakam calam ca rajaḥ "
  },
  {
    "segmentnr":"SA_GSP31_iskar_u-25",
    "original":"guru varaṇakam eva tamaḥ pradīpavac cārthato vṛttiḥ \/\/ ISk_13 \/\/",
    "analyzed":"guru varaṇakam eva tamaḥ pradīpavat ca arthataḥ vṛttiḥ "
  },
  {
    "segmentnr":"SA_GSP31_iskar_u-26",
    "original":"avivekyādiḥ siddhas traiguṇyāt tadviparyayābhāvāt \/",
    "analyzed":"aviveki ādiḥ siddhaḥ traiguṇyāt tad viparyaya abhāvāt "
  },
  {
    "segmentnr":"SA_GSP31_iskar_u-27",
    "original":"kāraṇaguṇātmakatvāt kāryasyāvyaktam api siddham \/\/ ISk_14 \/\/",
    "analyzed":"kāraṇa guṇa ātmaka tvāt kāryasya avyaktam api siddham "
  },
  {
    "segmentnr":"SA_GSP31_iskar_u-28",
    "original":"bhedānāṃ parimāṇāt samanvayāc chaktitaḥ pravṛtteś ca \/",
    "analyzed":"bhedānām parimāṇāt samanvayāt śaktitaḥ pravṛtteḥ ca "
  },
  {
    "segmentnr":"SA_GSP31_iskar_u-29",
    "original":"kāraṇakāryavibhāgād avibhāgād vaiśvarūpyasya \/\/ ISk_15 \/\/",
    "analyzed":"kāraṇa kārya vibhāgāt avibhāgāt vaiśvarūpyasya "
  },
  {
    "segmentnr":"SA_GSP31_iskar_u-30",
    "original":"kāraṇam asty avyaktaṃ pravartate triguṇataḥ samudayāc ca \/",
    "analyzed":"kāraṇam asti avyaktam pravartate triguṇataḥ samudayāt ca "
  },
  {
    "segmentnr":"SA_GSP31_iskar_u-31",
    "original":"pariṇāmataḥ salilavat pratipratiguṇāśrayaviśeṣāt \/\/ ISk_16 \/\/",
    "analyzed":"pariṇāmataḥ salila vat prati prati guṇa āśraya viśeṣāt "
  },
  {
    "segmentnr":"SA_GSP31_iskar_u-32",
    "original":"saṅghātaparārthatvāt triguṇādiviparyayād adhiṣṭhānāt \/",
    "analyzed":"saṅghāta para artha tvāt triguṇa ādi viparyayāt adhiṣṭhānāt "
  },
  {
    "segmentnr":"SA_GSP31_iskar_u-33",
    "original":"puruṣo 'sti bhoktṛbhāvāt kaivalyārthapravṛtteś ca \/\/ ISk_17 \/\/",
    "analyzed":"puruṣaḥ sti bhoktṛ bhāvāt kaivalya artha pravṛtteḥ ca "
  },
  {
    "segmentnr":"SA_GSP31_iskar_u-34",
    "original":"janmamaraṇakaraṇānāṃ pratiniyamād ayugapatpravṛtteś ca \/",
    "analyzed":"janma maraṇa karaṇānām pratiniyamāt ayugapad pravṛtteḥ ca "
  },
  {
    "segmentnr":"SA_GSP31_iskar_u-35",
    "original":"puruṣabahutvaṃ siddhaṃ traiguṇyaviparyayāc caiva \/\/ ISk_18 \/\/",
    "analyzed":"puruṣa bahu tvam siddham traiguṇya viparyayāt ca eva "
  },
  {
    "segmentnr":"SA_GSP31_iskar_u-36",
    "original":"tasmāc ca viparyāsāt siddhaṃ sākṣitvam asya puruṣasya \/",
    "analyzed":"tasmāt ca viparyāsāt siddham sākṣi tvam asya puruṣasya "
  },
  {
    "segmentnr":"SA_GSP31_iskar_u-37",
    "original":"kaivalyaṃ mādhyasthyaṃ draṣṭṛtvam akartṛbhāvaś ca \/\/ ISk_19 \/\/",
    "analyzed":"kaivalyam mādhyasthyam draṣṭṛ tvam akartṛ bhāvaḥ ca "
  },
  {
    "segmentnr":"SA_GSP31_iskar_u-38",
    "original":"tasmāt tatsaṃyogād acetanaṃ cetanāvad iva liṅgam \/",
    "analyzed":"tasmāt tad saṃyogāt acetanam cetanāvat iva liṅgam "
  },
  {
    "segmentnr":"SA_GSP31_iskar_u-39",
    "original":"guṇakartṛtve 'pi tathā karteva bhavaty udāsīnaḥ \/\/ ISk_20 \/\/",
    "analyzed":"guṇa kartṛ tve pi tathā kartā iva bhavati udāsīnaḥ "
  },
  {
    "segmentnr":"SA_GSP31_iskar_u-40",
    "original":"puruṣasya darśanārthaṃ kaivalyārthaṃ tathā pradhānasya \/",
    "analyzed":"puruṣasya darśana artham kaivalya artham tathā pradhānasya "
  },
  {
    "segmentnr":"SA_GSP31_iskar_u-41",
    "original":"paṅgvandhavad ubhayor api saṃyogas tatkṛtaḥ sargaḥ \/\/ ISk_21 \/\/",
    "analyzed":"paṅgu andha vat ubhayoḥ api saṃyogaḥ tad kṛtaḥ sargaḥ "
  },
  {
    "segmentnr":"SA_GSP31_iskar_u-42",
    "original":"prakṛter mahāṃs tato 'haṅkāras tasmād gaṇaś ca ṣoḍaśakaḥ \/",
    "analyzed":"prakṛteḥ mahān tatas haṅkāraḥ tasmāt gaṇaḥ ca ṣoḍaśakaḥ "
  },
  {
    "segmentnr":"SA_GSP31_iskar_u-43",
    "original":"tasmād api ṣoḍaśakāt pañcabhyaḥ pañca bhūtāni \/\/ ISk_22 \/\/",
    "analyzed":"tasmāt api ṣoḍaśakāt pañcabhyaḥ pañca bhūtāni "
  },
  {
    "segmentnr":"SA_GSP31_iskar_u-44",
    "original":"adhyavasāyo buddhir dharmo jñānaṃ virāga aiśvaryam \/",
    "analyzed":"adhyavasāyaḥ buddhiḥ dharmaḥ jñānam virāgaḥ aiśvaryam "
  },
  {
    "segmentnr":"SA_GSP31_iskar_u-45",
    "original":"sāttvikam etad rūpaṃ tāmasam asmād viparyastam \/\/ ISk_23 \/\/",
    "analyzed":"sāttvikam etat rūpam tāmasam asmāt viparyastam "
  },
  {
    "segmentnr":"SA_GSP31_iskar_u-46",
    "original":"abhimāno 'haṅkāras tasmād dvividhaḥ pravartate sargaḥ \/",
    "analyzed":"abhimānaḥ haṅkāraḥ tasmāt dvividhaḥ pravartate sargaḥ "
  },
  {
    "segmentnr":"SA_GSP31_iskar_u-47",
    "original":"aindriya ekādaśakas tanmātrapañcakaś caiva \/\/ ISk_24 \/\/",
    "analyzed":"aindriyaḥ ekādaśakaḥ tanmātra pañcakaḥ ca eva "
  },
  {
    "segmentnr":"SA_GSP31_iskar_u-48",
    "original":"sāttvika ekādaśakaḥ pravartate vaikṛtād ahaṅkārāt \/",
    "analyzed":"sāttvikaḥ ekādaśakaḥ pravartate vaikṛtāt ahaṅkārāt "
  },
  {
    "segmentnr":"SA_GSP31_iskar_u-49",
    "original":"bhūtādes tanmātraḥ sa tāmasas taijasād ubhayam \/\/ ISk_25 \/\/",
    "analyzed":"bhūtādeḥ tanmātraḥ sa tāmasaḥ taijasāt ubhayam "
  },
  {
    "segmentnr":"SA_GSP31_iskar_u-50",
    "original":"buddhīndriyāṇi śrotratvakcakṣūrasananāsikākhyāni \/",
    "analyzed":"buddhīndriyāṇi śrotra tvac cakṣuḥ rasana nāsikā ākhyāni "
  },
  {
    "segmentnr":"SA_GSP31_iskar_u-51",
    "original":"vākpāṇipādapāyūpasthān karmendriyāṇy āhuḥ \/\/ ISk_26 \/\/",
    "analyzed":"vāc pāṇi pāda pāyu upasthān karmendriyāṇi āhuḥ "
  },
  {
    "segmentnr":"SA_GSP31_iskar_u-52",
    "original":"ubhayātmakam atra manaḥ saṅkalpakam indriyaṃ ca sādharmyāt \/",
    "analyzed":"ubhaya ātmakam atra manaḥ saṅkalpakam indriyam ca sādharmyāt "
  },
  {
    "segmentnr":"SA_GSP31_iskar_u-53",
    "original":"guṇapariṇāmaviśeṣān nānātvaṃ grāhyabhedāc ca \/\/ ISk_27 \/\/",
    "analyzed":"guṇa pariṇāma viśeṣāt nānā tvam grāhya bhedāt ca "
  },
  {
    "segmentnr":"SA_GSP31_iskar_u-54",
    "original":"rūpādiṣu pañcānām ālocanamatram iṣyate vṛttiḥ \/",
    "analyzed":"rūpa ādiṣu pañcānām ālocana matram iṣyate vṛttiḥ "
  },
  {
    "segmentnr":"SA_GSP31_iskar_u-55",
    "original":"vacanādānaviharaṇotsargānandās tu pañcānām \/\/ ISk_28 \/\/",
    "analyzed":"vacana ādāna viharaṇa utsarga ānandāḥ tu pañcānām "
  },
  {
    "segmentnr":"SA_GSP31_iskar_u-56",
    "original":"svālakṣaṇyā vṛttis trayasya saiṣā bhavaty asāmānyā \/",
    "analyzed":"svālakṣaṇyā vṛttiḥ trayasya sā eṣā bhavati asāmānyā "
  },
  {
    "segmentnr":"SA_GSP31_iskar_u-57",
    "original":"sāmānyakaraṇavṛttiḥ prāṇādyā vāyavaḥ pañca \/\/ ISk_29 \/\/",
    "analyzed":"sāmānya karaṇa vṛttiḥ prāṇa ādyāḥ vāyavaḥ pañca "
  },
  {
    "segmentnr":"SA_GSP31_iskar_u-58",
    "original":"yugapac catuṣṭayasya hi vṛttiḥ kramaśaś ca tasya nirdiṣṭā \/",
    "analyzed":"yugapad catuṣṭayasya hi vṛttiḥ kramaśas ca tasya nirdiṣṭā "
  },
  {
    "segmentnr":"SA_GSP31_iskar_u-59",
    "original":"dṛṣṭe tathāpy adṛṣṭe trayasya tatpūrvikā vṛttiḥ \/\/ ISk_30 \/\/",
    "analyzed":"dṛṣṭe tathā api adṛṣṭe trayasya tad pūrvikā vṛttiḥ "
  },
  {
    "segmentnr":"SA_GSP31_iskar_u-60",
    "original":"svāṃ svāṃ pratipadyante parasparākūtahetukāṃ vṛttim \/",
    "analyzed":"svām svām pratipadyante paraspara ākūta hetukām vṛttim "
  },
  {
    "segmentnr":"SA_GSP31_iskar_u-61",
    "original":"puruṣārtha eva hetur na kenacit kāryate karaṇam \/\/ ISk_31 \/\/",
    "analyzed":"puruṣa arthaḥ eva hetuḥ na kenacid kāryate karaṇam "
  },
  {
    "segmentnr":"SA_GSP31_iskar_u-62",
    "original":"karaṇaṃ trayodaśavidhaṃ tadāharaṇadhāraṇaprakāśakaram \/",
    "analyzed":"karaṇam trayodaśavidham tad āharaṇa dhāraṇa prakāśa karam "
  },
  {
    "segmentnr":"SA_GSP31_iskar_u-63",
    "original":"kāryaṃ ca tasya daśadhāhāryaṃ dhāryaṃ prakāśyaṃ ca \/\/ ISk_32 \/\/",
    "analyzed":"kāryam ca tasya daśadhā āhāryam dhāryam prakāśyam ca "
  },
  {
    "segmentnr":"SA_GSP31_iskar_u-64",
    "original":"antaḥkaraṇaṃ trividhaṃ daśadhā bāhyaṃ trayasya viṣayākhyam \/",
    "analyzed":"antaḥkaraṇam trividham daśadhā bāhyam trayasya viṣaya ākhyam "
  },
  {
    "segmentnr":"SA_GSP31_iskar_u-65",
    "original":"sāmpratakālaṃ bāhyaṃ trikālam ābhyantaraṃ karaṇam \/\/ ISk_33 \/\/",
    "analyzed":"sāmprata kālam bāhyam tri kālam ābhyantaram karaṇam "
  },
  {
    "segmentnr":"SA_GSP31_iskar_u-66",
    "original":"buddhīndriyāṇi teṣāṃ pañca viśeṣāviśeṣaviṣayāṇi \/",
    "analyzed":"buddhīndriyāṇi teṣām pañca viśeṣa aviśeṣa viṣayāṇi "
  },
  {
    "segmentnr":"SA_GSP31_iskar_u-67",
    "original":"vāg bhavati śabdaviṣayā śeṣāny api pañcaviṣayāṇi \/\/ ISk_34 \/\/",
    "analyzed":"vāc bhavati śabda viṣayā śeṣāni api pañca viṣayāṇi "
  },
  {
    "segmentnr":"SA_GSP31_iskar_u-68",
    "original":"sāntaḥkaraṇā buddhiḥ sarvaṃ viṣayam avagāhate yasmāt \/",
    "analyzed":"sa antaḥkaraṇā buddhiḥ sarvam viṣayam avagāhate yasmāt "
  },
  {
    "segmentnr":"SA_GSP31_iskar_u-69",
    "original":"tasmāt trividhaṃ karaṇaṃ dvāri dvārāṇi śeṣāṇi \/\/ ISk_35 \/\/",
    "analyzed":"tasmāt trividham karaṇam dvāri dvārāṇi śeṣāṇi "
  },
  {
    "segmentnr":"SA_GSP31_iskar_u-70",
    "original":"ete pradīpakalpāḥ parasparavilakṣaṇā guṇaviśeṣāḥ \/",
    "analyzed":"ete pradīpa kalpāḥ paraspara vilakṣaṇāḥ guṇa viśeṣāḥ "
  },
  {
    "segmentnr":"SA_GSP31_iskar_u-71",
    "original":"kṛtsnaṃ puruṣasyārthaṃ prakāśya buddhau prayacchanti \/\/ ISk_36 \/\/",
    "analyzed":"kṛtsnam puruṣasya artham prakāśya buddhau prayacchanti "
  },
  {
    "segmentnr":"SA_GSP31_iskar_u-72",
    "original":"sarvaṃ pratyupabhogaṃ yasmāt puruṣasya sādhayati buddhiḥ \/",
    "analyzed":"sarvam pratyupabhogam yasmāt puruṣasya sādhayati buddhiḥ "
  },
  {
    "segmentnr":"SA_GSP31_iskar_u-73",
    "original":"saiva ca viśinaṣṭi tataḥ pradhānapuruṣāntaraṃ sūkṣmam \/\/ ISk_37 \/\/",
    "analyzed":"sā eva ca viśinaṣṭi tatas pradhāna puruṣa antaram sūkṣmam "
  },
  {
    "segmentnr":"SA_GSP31_iskar_u-74",
    "original":"tanmātrāṇy aviśeṣās tebhyo bhūtāni pañca pañcabhyaḥ \/",
    "analyzed":"tanmātrāṇi aviśeṣāḥ tebhyaḥ bhūtāni pañca pañcabhyaḥ "
  },
  {
    "segmentnr":"SA_GSP31_iskar_u-75",
    "original":"ete smṛtā viśeṣāḥ śāntā ghorāś ca mūḍhāś ca \/\/ ISk_38 \/\/",
    "analyzed":"ete smṛtāḥ viśeṣāḥ śāntāḥ ghorāḥ ca mūḍhāḥ ca "
  },
  {
    "segmentnr":"SA_GSP31_iskar_u-76",
    "original":"sūkṣmā mātāpitṛjāḥ saha prabhūtais tridhā viśeṣāḥ syuḥ \/",
    "analyzed":"sūkṣmāḥ mātā pitṛ jāḥ saha prabhūtaiḥ tridhā viśeṣāḥ syuḥ "
  },
  {
    "segmentnr":"SA_GSP31_iskar_u-77",
    "original":"sūkṣmās teṣāṃ niyatā mātāpitṛjā nivartante \/\/ ISk_39 \/\/",
    "analyzed":"sūkṣmāḥ teṣām niyatāḥ mātā pitṛ jāḥ nivartante "
  },
  {
    "segmentnr":"SA_GSP31_iskar_u-78",
    "original":"pūrvotpannam asaktaṃ niyataṃ mahadādisūkṣmaparyantam \/",
    "analyzed":"pūrva utpannam asaktam niyatam mahat ādi sūkṣma paryantam "
  },
  {
    "segmentnr":"SA_GSP31_iskar_u-79",
    "original":"saṃsarati nirupabhogaṃ bhāvair adhivāsitaṃ liṅgam \/\/ ISk_40 \/\/",
    "analyzed":"saṃsarati nirupabhogam bhāvaiḥ adhivāsitam liṅgam "
  },
  {
    "segmentnr":"SA_GSP31_iskar_u-80",
    "original":"citraṃ yathāśrayamṛte sthāṇvādibhyo vinā yathā chāyā \/",
    "analyzed":"citram yathā āśrayam ṛte sthāṇu ādibhyaḥ vinā yathā chāyā "
  },
  {
    "segmentnr":"SA_GSP31_iskar_u-81",
    "original":"tadvad vināviśeṣais tiṣṭhati na nirāśrayaṃ liṅgam \/\/ ISk_41 \/\/",
    "analyzed":"tadvat vinā aviśeṣaiḥ tiṣṭhati na nirāśrayam liṅgam "
  },
  {
    "segmentnr":"SA_GSP31_iskar_u-82",
    "original":"puruṣārthahetukam idaṃ nimittanaimittikaprasaṅgena \/",
    "analyzed":"puruṣa artha hetukam idam nimitta naimittika prasaṅgena "
  },
  {
    "segmentnr":"SA_GSP31_iskar_u-83",
    "original":"prakṛter vibhutvayogān naṭavad vyavatiṣṭhate liṅgam \/\/ ISk_42 \/\/",
    "analyzed":"prakṛteḥ vibhu tva yogāt naṭa vat vyavatiṣṭhate liṅgam "
  },
  {
    "segmentnr":"SA_GSP31_iskar_u-84",
    "original":"sāṃsiddhikāś ca bhāvāḥ prākṛtikā vaikṛtāś ca dharmādyāḥ \/",
    "analyzed":"sāṃsiddhikāḥ ca bhāvāḥ prākṛtikāḥ vaikṛtāḥ ca dharma ādyāḥ "
  },
  {
    "segmentnr":"SA_GSP31_iskar_u-85",
    "original":"dṛṣṭāḥ karaṇāśrayiṇaḥ kāryāśrayiṇaś ca kalalādyāḥ \/\/ ISk_43 \/\/",
    "analyzed":"dṛṣṭāḥ karaṇa āśrayiṇaḥ kārya āśrayiṇaḥ ca kalala ādyāḥ "
  },
  {
    "segmentnr":"SA_GSP31_iskar_u-86",
    "original":"dharmeṇa gamanam ūrdhvaṃ gamanam adhastād bhavaty adharmeṇa \/",
    "analyzed":"dharmeṇa gamanam ūrdhvam gamanam adhastāt bhavati adharmeṇa "
  },
  {
    "segmentnr":"SA_GSP31_iskar_u-87",
    "original":"jñānena cāpavargo viparyayād iṣyate bandhaḥ \/\/ ISk_44 \/\/",
    "analyzed":"jñānena ca apavargaḥ viparyayāt iṣyate bandhaḥ "
  },
  {
    "segmentnr":"SA_GSP31_iskar_u-88",
    "original":"vairāgyāt prakṛtilayaḥ saṃsāro rājasād bhavati rāgāt \/",
    "analyzed":"vairāgyāt prakṛti layaḥ saṃsāraḥ rājasāt bhavati rāgāt "
  },
  {
    "segmentnr":"SA_GSP31_iskar_u-89",
    "original":"aiśvaryād avighāto viparyayāt tadviparyāsaḥ \/\/ ISk_45 \/\/",
    "analyzed":"aiśvaryāt avighātaḥ viparyayāt tad viparyāsaḥ "
  },
  {
    "segmentnr":"SA_GSP31_iskar_u-90",
    "original":"eṣa pratyayasargo viparyayāśaktituṣṭisiddhyākhyaḥ \/",
    "analyzed":"eṣa pratyaya sargaḥ viparyaya aśakti tuṣṭi siddhi ākhyaḥ "
  },
  {
    "segmentnr":"SA_GSP31_iskar_u-91",
    "original":"guṇavaiṣamyavimardena tasya bhedās tu pañcāśat \/\/ ISk_46 \/\/",
    "analyzed":"guṇa vaiṣamya vimardena tasya bhedāḥ tu pañcāśat "
  },
  {
    "segmentnr":"SA_GSP31_iskar_u-92",
    "original":"pañca viparyayabhedā bhavanty aśakteś ca karaṇavaikalyāt \/",
    "analyzed":"pañca viparyaya bhedāḥ bhavanti aśakteḥ ca karaṇa vaikalyāt "
  },
  {
    "segmentnr":"SA_GSP31_iskar_u-93",
    "original":"aṣṭāviṃśatibhedā tuṣṭir navadhāṣṭadhā siddhiḥ \/\/ ISk_47 \/\/",
    "analyzed":"aṣṭāviṃśati bhedā tuṣṭiḥ navadhā aṣṭadhā siddhiḥ "
  },
  {
    "segmentnr":"SA_GSP31_iskar_u-94",
    "original":"bhedas tamaso 'ṣṭavidho mohasya ca daśavidho mahāmohaḥ \/",
    "analyzed":"bhedaḥ tamasaḥ ṣṭavidhaḥ mohasya ca daśavidhaḥ mahāmohaḥ "
  },
  {
    "segmentnr":"SA_GSP31_iskar_u-95",
    "original":"tāmisro 'ṣṭādaśadhā tathā bhavaty andhatāmisraḥ \/\/ ISk_48 \/\/",
    "analyzed":"tāmisraḥ ṣṭādaśadhā tathā bhavati andhatāmisraḥ "
  },
  {
    "segmentnr":"SA_GSP31_iskar_u-96",
    "original":"ekādaśendriyavadhāḥ saha buddhivadhair aśaktir uddiṣṭā \/",
    "analyzed":"ekādaśa indriya vadhāḥ saha buddhi vadhaiḥ aśaktiḥ uddiṣṭā "
  },
  {
    "segmentnr":"SA_GSP31_iskar_u-97",
    "original":"saptadaśa vadhā buddher viparyayāt tuṣṭisiddhīnām \/\/ ISk_49 \/\/",
    "analyzed":"saptadaśa vadhāḥ buddheḥ viparyayāt tuṣṭi siddhīnām "
  },
  {
    "segmentnr":"SA_GSP31_iskar_u-98",
    "original":"ādhyātmikyaś catasraḥ prakṛtyupādānakālabhāgyākhyāḥ \/",
    "analyzed":"ādhyātmikyaḥ catasraḥ prakṛti upādāna kāla bhāgya ākhyāḥ "
  },
  {
    "segmentnr":"SA_GSP31_iskar_u-99",
    "original":"bāhyā viṣayoparamāt pañca nava ca tuṣṭayo 'bhihitāḥ \/\/ ISk_50 \/\/",
    "analyzed":"bāhyāḥ viṣaya uparamāt pañca nava ca tuṣṭayaḥ bhihitāḥ "
  },
  {
    "segmentnr":"SA_GSP31_iskar_u-100",
    "original":"ūhaḥ śabdo 'dhyayanaṃ duḥkhavighātatrayaṃ suhṛtprāptiḥ \/",
    "analyzed":"ūhaḥ śabdaḥ dhyayanam duḥkha vighāta trayam suhṛd prāptiḥ "
  },
  {
    "segmentnr":"SA_GSP31_iskar_u-101",
    "original":"dānaṃ ca siddhayo 'ṣṭau siddheḥ pūrvo 'ṅkuśas trividhaḥ \/\/ ISk_51 \/\/",
    "analyzed":"dānam ca siddhayaḥ ṣṭau siddheḥ pūrvaḥ ṅkuśaḥ trividhaḥ "
  },
  {
    "segmentnr":"SA_GSP31_iskar_u-102",
    "original":"na vinā bhāvair liṅgaṃ na vinā liṅgena bhāvanirvṛttiḥ \/",
    "analyzed":"na vinā bhāvaiḥ liṅgam na vinā liṅgena bhāva nirvṛttiḥ "
  },
  {
    "segmentnr":"SA_GSP31_iskar_u-103",
    "original":"liṅgākhyo bhāvākhyas tasmād bhavati dvidhā sargaḥ \/\/ ISk_52 \/\/",
    "analyzed":"liṅga ākhyaḥ bhāva ākhyaḥ tasmāt bhavati dvidhā sargaḥ "
  },
  {
    "segmentnr":"SA_GSP31_iskar_u-104",
    "original":"aṣṭavikalpo daivas tairyagyonaś ca pañcadhā bhavati \/",
    "analyzed":"aṣṭa vikalpaḥ daivaḥ tairyagyonaḥ ca pañcadhā bhavati "
  },
  {
    "segmentnr":"SA_GSP31_iskar_u-105",
    "original":"mānuṣyaś caikavidhaḥ samāsato bhautikaḥ sargaḥ \/\/ ISk_53 \/\/",
    "analyzed":"mānuṣyaḥ ca ekavidhaḥ samāsatas bhautikaḥ sargaḥ "
  },
  {
    "segmentnr":"SA_GSP31_iskar_u-106",
    "original":"ūrdhvaṃ sattvaviśālas tamoviśālaś ca mūlataḥ sargaḥ \/",
    "analyzed":"ūrdhvam sattva viśālaḥ tamaḥ viśālaḥ ca mūlataḥ sargaḥ "
  },
  {
    "segmentnr":"SA_GSP31_iskar_u-107",
    "original":"madhye rajoviśālo brahmādistambaparyantaḥ \/\/ ISk_54 \/\/",
    "analyzed":"madhye rajaḥ viśālaḥ brahma ādi stamba paryantaḥ "
  },
  {
    "segmentnr":"SA_GSP31_iskar_u-108",
    "original":"atra jarāmaraṇakṛtaṃ duḥkhaṃ prāpnoti cetanaḥ puruṣaḥ \/",
    "analyzed":"atra jarā maraṇa kṛtam duḥkham prāpnoti cetanaḥ puruṣaḥ "
  },
  {
    "segmentnr":"SA_GSP31_iskar_u-109",
    "original":"liṅgasyāvinivṛttes tasmād duḥkhaṃ samāsena \/\/ ISk_55 \/\/",
    "analyzed":"liṅgasya avinivṛtteḥ tasmāt duḥkham samāsena "
  },
  {
    "segmentnr":"SA_GSP31_iskar_u-110",
    "original":"ity eṣa prakṛtikṛto mahadādiviṣayabhūtaparyantaḥ \/",
    "analyzed":"iti eṣa prakṛti kṛtaḥ mahat ādi viṣaya bhūta paryantaḥ "
  },
  {
    "segmentnr":"SA_GSP31_iskar_u-111",
    "original":"pratipuruṣavimokṣārthaṃ svārtha iva parārtha ārambhaḥ \/\/ ISk_56 \/\/",
    "analyzed":"prati puruṣa vimokṣa artham sva arthe iva para arthe ārambhaḥ "
  },
  {
    "segmentnr":"SA_GSP31_iskar_u-112",
    "original":"vatsavivṛddhinimittaṃ kṣīrasya yathā pravṛttir ajñasya \/",
    "analyzed":"vatsa vivṛddhi nimittam kṣīrasya yathā pravṛttiḥ ajñasya "
  },
  {
    "segmentnr":"SA_GSP31_iskar_u-113",
    "original":"puruṣavimokṣanimittaṃ tathā pravṛttiḥ pradhānasya \/\/ ISk_57 \/\/",
    "analyzed":"puruṣa vimokṣa nimittam tathā pravṛttiḥ pradhānasya "
  },
  {
    "segmentnr":"SA_GSP31_iskar_u-114",
    "original":"autsukyanivṛttyarthaṃ yathā kriyāsu pravartate lokaḥ \/",
    "analyzed":"autsukya nivṛtti artham yathā kriyāsu pravartate lokaḥ "
  },
  {
    "segmentnr":"SA_GSP31_iskar_u-115",
    "original":"puruṣasya vimokṣārthaṃ pravartate tadvad avyaktam \/\/ ISk_58 \/\/",
    "analyzed":"puruṣasya vimokṣa artham pravartate tadvat avyaktam "
  },
  {
    "segmentnr":"SA_GSP31_iskar_u-116",
    "original":"raṅgasya darśayitvā nivartate nartakī yathā nṛtyāt \/",
    "analyzed":"raṅgasya darśayitvā nivartate nartakī yathā nṛtyāt "
  },
  {
    "segmentnr":"SA_GSP31_iskar_u-117",
    "original":"puruṣasya tathātmānaṃ prakāśya vinivartate prakṛtiḥ \/\/ ISk_59 \/\/",
    "analyzed":"puruṣasya tathā ātmānam prakāśya vinivartate prakṛtiḥ "
  },
  {
    "segmentnr":"SA_GSP31_iskar_u-118",
    "original":"nānāvidhair upāyair upakāriṇy anupakāriṇaḥ puṃsaḥ \/",
    "analyzed":"nānāvidhaiḥ upāyaiḥ upakāriṇī anupakāriṇaḥ puṃsaḥ "
  },
  {
    "segmentnr":"SA_GSP31_iskar_u-119",
    "original":"guṇavaty aguṇasya satas tasyārtham apārthakaṃ carati \/\/ ISk_60 \/\/",
    "analyzed":"guṇavati aguṇasya sataḥ tasya artham apārthakam carati "
  },
  {
    "segmentnr":"SA_GSP31_iskar_u-120",
    "original":"prakṛteḥ sukumārataraṃ na kiñcid astīti me matir bhavati \/",
    "analyzed":"prakṛteḥ sukumārataram na kiñcid asti iti me matiḥ bhavati "
  },
  {
    "segmentnr":"SA_GSP31_iskar_u-121",
    "original":"yā dṛṣṭāsmīti punar na darśanam upaiti puruṣasya \/\/ ISk_61 \/\/",
    "analyzed":"yā dṛṣṭā asmi iti punar na darśanam upaiti puruṣasya "
  },
  {
    "segmentnr":"SA_GSP31_iskar_u-122",
    "original":"tasmān na badhyate nāpi mucyate nāpi saṃsarati kaścit \/",
    "analyzed":"tasmāt na badhyate na api mucyate na api saṃsarati kaścid "
  },
  {
    "segmentnr":"SA_GSP31_iskar_u-123",
    "original":"saṃsarati badhyate mucyate ca nānāśrayā prakṛtiḥ \/\/ ISk_62 \/\/",
    "analyzed":"saṃsarati badhyate mucyate ca nānā āśrayā prakṛtiḥ "
  },
  {
    "segmentnr":"SA_GSP31_iskar_u-124",
    "original":"rūpaiḥ saptabhir evaṃ badhnāty ātmānam ātmanā prakṛtiḥ \/",
    "analyzed":"rūpaiḥ saptabhiḥ evam badhnāti ātmānam ātmanā prakṛtiḥ "
  },
  {
    "segmentnr":"SA_GSP31_iskar_u-125",
    "original":"saiva ca puruṣasyārthaṃ prati vimocayaty ekarūpeṇa \/\/ ISk_63 \/\/",
    "analyzed":"sā eva ca puruṣasya artham prati vimocayati eka rūpeṇa "
  },
  {
    "segmentnr":"SA_GSP31_iskar_u-126",
    "original":"evaṃ tattvābhyāsān nāsmi na me nāham ity apariśeṣam \/",
    "analyzed":"evam tattva abhyāsāt na asmi na me na aham iti apariśeṣam "
  },
  {
    "segmentnr":"SA_GSP31_iskar_u-127",
    "original":"aviparyayād viśuddhaṃ kevalam utpadyate jñānam \/\/ ISk_64 \/\/",
    "analyzed":"aviparyayāt viśuddham kevalam utpadyate jñānam "
  },
  {
    "segmentnr":"SA_GSP31_iskar_u-128",
    "original":"tena nivṛttaprasavām arthavaśāt saptarūpavinivṛttām \/",
    "analyzed":"tena nivṛtta prasavām artha vaśāt sapta rūpa vinivṛttām "
  },
  {
    "segmentnr":"SA_GSP31_iskar_u-129",
    "original":"prakṛtiṃ paśyati puruṣaḥ prekṣakavad avasthitaḥ svasthaḥ \/\/ ISk_65 \/\/",
    "analyzed":"prakṛtim paśyati puruṣaḥ prekṣaka vat avasthitaḥ svasthaḥ "
  },
  {
    "segmentnr":"SA_GSP31_iskar_u-130",
    "original":"samyagjñānādhigamād dharmādīnām akāraṇaprāptau \/",
    "analyzed":"samyak jñāna adhigamāt dharma ādīnām akāraṇa prāptau "
  },
  {
    "segmentnr":"SA_GSP31_iskar_u-131",
    "original":"tiṣṭhati saṃskāravaśāc cakrabhramavad dhṛtaśarīraḥ \/\/ ISk_67 \/\/",
    "analyzed":"tiṣṭhati saṃskāra vaśāt cakra bhrama vat dhṛta śarīraḥ "
  },
  {
    "segmentnr":"SA_GSP31_iskar_u-132",
    "original":"prāpte śarīrabhede caritārthatvāt pradhānavinivṛttau \/",
    "analyzed":"prāpte śarīrabhede caritārtha tvāt pradhāna vinivṛttau "
  },
  {
    "segmentnr":"SA_GSP31_iskar_u-133",
    "original":"aikāntikam ātyantikam ubhayaṃ kaivalyam āpnoti \/\/ ISk_68 \/\/",
    "analyzed":"aikāntikam ātyantikam ubhayam kaivalyam āpnoti "
  },
  {
    "segmentnr":"SA_GSP31_iskar_u-134",
    "original":"puruṣārthajñānam idaṃ guhyaṃ paramarṣiṇā samākhyātam \/",
    "analyzed":"puruṣa artha jñānam idam guhyam parama ṛṣiṇā samākhyātam "
  },
  {
    "segmentnr":"SA_GSP31_iskar_u-135",
    "original":"sthityutpattipralayāś cintyante yatra bhūtānām \/\/ ISk_69 \/\/",
    "analyzed":"sthiti utpatti pralayāḥ cintyante yatra bhūtānām "
  },
  {
    "segmentnr":"SA_GSP31_iskar_u-136",
    "original":"etat pavitryam agryaṃ munir āsuraye 'nukampayā pradadau \/",
    "analyzed":"etat pavitryam agryam muniḥ āsuraye nukampayā pradadau "
  },
  {
    "segmentnr":"SA_GSP31_iskar_u-137",
    "original":"āsurir api pañcaśikhāya tena ca bahulīkṛtaṃ tantram \/\/ ISk_70 \/\/",
    "analyzed":"āsuriḥ api pañcaśikhāya tena ca bahulīkṛtam tantram "
  },
  {
    "segmentnr":"SA_GSP31_iskar_u-138",
    "original":"śiṣyaparamparayāgatam īśvarakṛṣṇena caitad āryābhiḥ \/",
    "analyzed":"śiṣya paramparayā āgatam īśvarakṛṣṇena ca etat āryābhiḥ "
  },
  {
    "segmentnr":"SA_GSP31_iskar_u-139",
    "original":"saṅkṣiptam āryamatinā samyag vijñāya siddhāntam \/\/ ISk_71 \/\/",
    "analyzed":"saṅkṣiptam ārya matinā samyak vijñāya siddhāntam "
  },
  {
    "segmentnr":"SA_GSP31_iskar_u-140",
    "original":"saptatyāṃ kila yo 'rthās te 'rthāḥ kṛtsnasya ṣaṣṭitantrasya \/",
    "analyzed":"saptatyām kila yaḥ rthāḥ te rthāḥ kṛtsnasya ṣaṣṭitantrasya "
  },
  {
    "segmentnr":"SA_GSP31_iskar_u-141",
    "original":"ākhyāyikāvirahitāḥ paravādavivarjitāś ceti \/\/ ISk_72 \/\/",
    "analyzed":"ākhyāyikā virahitāḥ paravāda vivarjitāḥ ca iti "
  },
  {
    "segmentnr":"SA_GSP31_iskar_u-142",
    "original":"tasmāt samāsadṛṣṭaṃ śāstram idaṃ nārthataś ca parihīnam \/",
    "analyzed":"tasmāt samāsa dṛṣṭam śāstram idam na arthataḥ ca parihīnam "
  },
  {
    "segmentnr":"SA_GSP31_iskar_u-143",
    "original":"tantrasya ca bṛhanmūrter darpaṇasaṅkrāntam iva bimbam \/\/ ISk_73 \/\/",
    "analyzed":"tantrasya ca bṛhat mūrteḥ darpaṇa saṅkrāntam iva bimbam "
  }
]