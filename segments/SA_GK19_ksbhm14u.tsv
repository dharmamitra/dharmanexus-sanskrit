segmentnr	original	analyzed
SA_GK19_ksbhm14u-0	//āśvamedhikaṃ parva//	āśvamedhikam parva 
SA_GK19_ksbhm14u-1	nārāyaṇaṃ namaskṛtya naraṃ caiva narottamam /	nārāyaṇam namaskṛtya naram ca eva narottamam 
SA_GK19_ksbhm14u-2	devīṃ sarasvatīṃ vyāsaṃ tato jayamudīrayet // Bhmj_14.1 //	devīm sarasvatīm vyāsam tatas jayam udīrayet 
SA_GK19_ksbhm14u-3	yaśaḥ śaśāṅkośeṣe 'staṃ prayāte bhīṣmabhāsvati /	yaśaḥ śaśāṅka uśeṣe stam prayāte bhīṣma bhāsvati 
SA_GK19_ksbhm14u-4	papāta dharmatanayaḥ śokamlānamukhāmbujaḥ // Bhmj_14.2 //	papāta dharmatanayaḥ śoka mlāna mukha ambujaḥ 
SA_GK19_ksbhm14u-5	mohamūrcchākule tasminviṣaṇṇe saha bāndhavaiḥ /	moha mūrcchā ākule tasmin viṣaṇṇe saha bāndhavaiḥ 
SA_GK19_ksbhm14u-6	śucaṃ saṃstambhya śanakairdhṛtarāṣṭrastamabravīt // Bhmj_14.3 //	śucam saṃstambhya śanakais dhṛtarāṣṭraḥ tam abravīt 
SA_GK19_ksbhm14u-7	uttiṣṭha pṛthivīpāla na dhairyaṃ hātumarhasi /	uttiṣṭha pṛthivīpāla na dhairyam hātum arhasi 
SA_GK19_ksbhm14u-8	saṃsārāsāracaritaṃ munibhyaḥ śrutavānasi // Bhmj_14.4 //	saṃsāra asāra caritam munibhyaḥ śrutavān asi 
SA_GK19_ksbhm14u-9	śokasyāvasaro nāyaṃ svadharmādacyutasya te /	śokasya avasaraḥ na ayam svadharmāt acyutasya te 
SA_GK19_ksbhm14u-10	pāhi sattvasudhāsindho prajāpatiriva prajāḥ // Bhmj_14.5 //	pāhi sattva sudhā sindho prajāpatiḥ iva prajāḥ 
SA_GK19_ksbhm14u-11	śocitavyo mamaivāyaṃ kālaḥ samucito 'dhunā /	śocitavyaḥ mama eva ayam kālaḥ samucitaḥ dhunā 
SA_GK19_ksbhm14u-12	vidurasya giro yena na śrutāḥ sunayojjvalāḥ // Bhmj_14.6 //	vidurasya giraḥ yena na śrutāḥ su naya ujjvalāḥ 
SA_GK19_ksbhm14u-13	ityukte dhṛtarāṣṭreṇa kṛṣṇaḥ kṣmāpālamabhyadhāt /	iti ukte dhṛtarāṣṭreṇa kṛṣṇaḥ kṣmāpālam abhyadhāt 
SA_GK19_ksbhm14u-14	mā śucaḥ kṣatradharmeṇa labdhāṃ bhuṅkṣva mahīmimām // Bhmj_14.7 //	mā śucaḥ kṣatra dharmeṇa labdhām bhuṅkṣva mahīm imām 
SA_GK19_ksbhm14u-15	duḥkhibhyo hi palāyante dhairyāyattā vibhūtayaḥ /	duḥkhibhyaḥ hi palāyante dhairya āyattāḥ vibhūtayaḥ 
SA_GK19_ksbhm14u-16	yajasva vijayī rājanpāpaśaṅkāpanuttaye // Bhmj_14.8 //	yajasva vijayī rājan pāpa śaṅkā apanuttaye 
SA_GK19_ksbhm14u-17	aśvamedhena vidhinā yātastadyogyatāmasi /	aśvamedhena vidhinā yātaḥ tad yogya tām asi 
SA_GK19_ksbhm14u-18	etanmunivacaḥ śrutvā yajñe baddhamanorathaḥ // Bhmj_14.9 //	etat muni vacaḥ śrutvā yajñe baddha manorathaḥ 
SA_GK19_ksbhm14u-19	dhanamūlāṃ kriyaṃ matvā rājyakośamacintayat /	dhana mūlām kriyam matvā rājya kośam acintayat 
SA_GK19_ksbhm14u-20	so 'tha sarvānsamāhūya kośādhyakṣānmakhotsukaḥ // Bhmj_14.10 //	saḥ tha sarvān samāhūya kośa adhyakṣān makha utsukaḥ 
SA_GK19_ksbhm14u-21	tebhyaḥ śuśrāva sarvasvaṃ kṣayitaṃ yudhi kauravaiḥ /	tebhyaḥ śuśrāva sarva svam kṣayitam yudhi kauravaiḥ 
SA_GK19_ksbhm14u-22	aśvamedhe nirāśaṃ taṃ vijñāya draviṇaṃ vinā // Bhmj_14.11 //	aśvamedhe nirāśam tam vijñāya draviṇam vinā 
SA_GK19_ksbhm14u-23	uvāca karuṇāsindhurvyāso nirvāpayanniva /	uvāca karuṇā sindhuḥ vyāsaḥ nirvāpayan iva 
SA_GK19_ksbhm14u-24	maruttasya kṣitipateryajñaśeṣaṃ himācale // Bhmj_14.12 //	maruttasya kṣitipateḥ yajña śeṣam himācale 
SA_GK19_ksbhm14u-25	kāñcanaṃ vidyate bhūri yajñārthaṃ tadavāpsyasi /	kāñcanam vidyate bhūri yajña artham tat avāpsyasi 
SA_GK19_ksbhm14u-26	śrutvaitatpāṇḍuputreṇa maruttasya mahīpateḥ // Bhmj_14.13 //	śrutvā etat pāṇḍu putreṇa maruttasya mahīpateḥ 
SA_GK19_ksbhm14u-27	mahāyajñakathāṃ pṛṣṭaḥ provāca munipuṃgavaḥ /	mahā yajña kathām pṛṣṭaḥ provāca muni puṃgavaḥ 
SA_GK19_ksbhm14u-28	mahīyasi manorvaṃśe mahatāṃ yaśasāṃ nidhiḥ // Bhmj_14.14 //	mahīyasi manoḥ vaṃśe mahatām yaśasām nidhiḥ 
SA_GK19_ksbhm14u-29	karaṃdhamakule śrīmānmarutto 'bhūnmahīpatiḥ /	karaṃdhama kule śrīmān maruttaḥ bhūt mahīpatiḥ 
SA_GK19_ksbhm14u-30	tamandraḥ spardhate nityaṃ na sa śaknoti ceṣṭitaiḥ // Bhmj_14.15 //	tam andraḥ spardhate nityam na sa śaknoti ceṣṭitaiḥ 
SA_GK19_ksbhm14u-31	yadā tadā manyutapto rahaḥ prāha bṛhaspatim /	yadā tadā manyu taptaḥ rahaḥ prāha bṛhaspatim 
SA_GK19_ksbhm14u-32	karaṃdhamo 'bhavadyājyastvatpituḥ pṛthivīpatiḥ // Bhmj_14.16 //	karaṃdhamaḥ bhavat yājyaḥ tvad pituḥ pṛthivīpatiḥ 
SA_GK19_ksbhm14u-33	kramāttavāpi tatsūnurmaruttastadguṇādhikaḥ /	kramāt tava api tad sūnuḥ maruttaḥ tad guṇa adhikaḥ 
SA_GK19_ksbhm14u-34	kiṃtu taddarpasaṃgharṣādbhavantamahamarthaye // Bhmj_14.17 //	kiṃtu tad darpa saṃgharṣāt bhavantam aham arthaye 
SA_GK19_ksbhm14u-35	na yājakapadaṃ tasya gantavyaṃ bhavatādhunā /	na yājaka padam tasya gantavyam bhavatā adhunā 
SA_GK19_ksbhm14u-36	ityarthito maghavatā tathetyūce bṛhaspatiḥ // Bhmj_14.18 //	iti arthitaḥ maghavatā tathā iti ūce bṛhaspatiḥ 
SA_GK19_ksbhm14u-37	adyaprabhṛti martyo me na yājya iti saṃvidā /	adya prabhṛti martyaḥ me na yājyaḥ iti saṃvidā 
SA_GK19_ksbhm14u-38	atrāntare narapatirmarutto vipulaṃ kratum // Bhmj_14.19 //	atrā antare narapatiḥ maruttaḥ vipulam kratum 
SA_GK19_ksbhm14u-39	āhartuṃ kṛtasaṃkalpo bṛhaspatimupāyayau /	āhartum kṛta saṃkalpaḥ bṛhaspatim upāyayau 
SA_GK19_ksbhm14u-40	sa tenābhyarthito yatnādyājako 'stu bhavāniti // Bhmj_14.20 //	sa tena abhyarthitaḥ yatnāt yājakaḥ stu bhavān iti 
SA_GK19_ksbhm14u-41	na cakārābhyupagamaṃ śakrapraṇayayantritaḥ /	na cakāra abhyupagamam śakra praṇaya yantritaḥ 
SA_GK19_ksbhm14u-42	pratyākhyātaḥ sa guruṇā rājā lajjānatānanaḥ // Bhmj_14.21 //	pratyākhyātaḥ sa guruṇā rājā lajjā nata ānanaḥ 
SA_GK19_ksbhm14u-43	vrajanvinaṣṭasaṃkalpo dadarśa pathi nāradam /	vrajan vinaṣṭa saṃkalpaḥ dadarśa pathi nāradam 
SA_GK19_ksbhm14u-44	nārado 'pi tamālokya pṛṣṭvā śrutvā ca tatkathām // Bhmj_14.22 //	tam ālokya pṛṣṭvā śrutvā ca tad kathām 
SA_GK19_ksbhm14u-45	uvāca tyaja saṃtāpaṃ mā rājanvimanā bhava /	uvāca tyaja saṃtāpam mā rājan vimanāḥ bhava 
SA_GK19_ksbhm14u-46	saṃvartākhyo nidhirdhāmnāmanujo 'sti bṛhaspateḥ // Bhmj_14.23 //	saṃvarta ākhyaḥ nidhiḥ dhāmnām anujaḥ sti bṛhaspateḥ 
SA_GK19_ksbhm14u-47	svacchandacārī yogīndro vārāṇasyāṃ sa vartate /	svacchanda cārī yogi indraḥ vārāṇasyām sa vartate 
SA_GK19_ksbhm14u-48	saṃvartaḥ sa parijñeyo vrajethāḥ śaraṇaṃ tu tam // Bhmj_14.24 //	saṃvartaḥ sa parijñeyaḥ vrajethāḥ śaraṇam tu tam 
SA_GK19_ksbhm14u-49	nivedito 'haṃ keneti pṛṣṭastena tvamānataḥ /	niveditaḥ ham kena iti pṛṣṭaḥ tena tu a mānataḥ 
SA_GK19_ksbhm14u-50	bravīthā nārado mahyaṃ tvāmihasthaṃ nyavedayat // Bhmj_14.25 //	bravīthāḥ nāradaḥ mahyam tvām ihastham nyavedayat 
SA_GK19_ksbhm14u-51	kathayitvā prahṛṣṭaśca jvalitaṃ jātavedasam /	kathayitvā prahṛṣṭaḥ ca jvalitam jātavedasam 
SA_GK19_ksbhm14u-52	ityuktvā prārthayethāstaṃ yājakaṃ yajvanāṃ varaḥ // Bhmj_14.26 //	iti uktvā prārthayethāḥ tam yājakam yajvanām varaḥ 
SA_GK19_ksbhm14u-53	nāradenetyabhihite bhūpālo harṣanirbharaḥ /	nāradena iti abhihite bhūpālaḥ harṣa nirbharaḥ 
SA_GK19_ksbhm14u-54	taduktaṃ vidadhe sarvaṃ gatvā vāraṇasīṃ svayam // Bhmj_14.27 //	tat uktam vidadhe sarvam gatvā vāraṇasīm svayam 
SA_GK19_ksbhm14u-55	saṃtyaktonmattarūpaṃ sa prāpya taṃ yājakaṃ nṛpaḥ /	saṃtyakta unmatta rūpam sa prāpya tam yājakam nṛpaḥ 
SA_GK19_ksbhm14u-56	cakāra tadanujñātastapo himagirestaṭe // Bhmj_14.28 //	cakāra tad anujñātaḥ tapaḥ himagireḥ taṭe 
SA_GK19_ksbhm14u-57	tapasā yajñavittārthī devamārādhya śaṃkaram /	tapasā yajña vitta arthī devam ārādhya śaṃkaram 
SA_GK19_ksbhm14u-58	anekameruvipulaṃ lebhe hema sa pārthivaḥ // Bhmj_14.29 //	aneka meru vipulam lebhe hema sa pārthivaḥ 
SA_GK19_ksbhm14u-59	haimeṣu sarvabhāṇḍeṣu raciteṣvatha śilpibhiḥ /	haimeṣu sarva bhāṇḍeṣu raciteṣu atha śilpibhiḥ 
SA_GK19_ksbhm14u-60	saṃpūrṇo yajñasaṃbhāraḥ prāvartata mahībhujaḥ // Bhmj_14.30 //	saṃpūrṇaḥ yajña saṃbhāraḥ prāvartata mahībhujaḥ 
SA_GK19_ksbhm14u-61	samṛddhimatulāṃ tasya yajñe jñātvā bṛhaspatiḥ /	samṛddhim atulām tasya yajñe jñātvā bṛhaspatiḥ 
SA_GK19_ksbhm14u-62	saṃvartakaṃ yājakaṃ ca saṃtaptastanutāṃ yayau // Bhmj_14.31 //	saṃvartakam yājakam ca saṃtaptaḥ tanu tām yayau 
SA_GK19_ksbhm14u-63	sa śokakāraṇaṃ pṛṣṭaḥ śakreṇa mlānamānasaḥ /	sa śoka kāraṇam pṛṣṭaḥ śakreṇa mlāna mānasaḥ 
SA_GK19_ksbhm14u-64	maruttayajñavibhavaṃ bhrātṛspardhākulo 'vadat // Bhmj_14.32 //	marutta yajña vibhavam bhrātṛ spardhā ākulaḥ vadat 
SA_GK19_ksbhm14u-65	tataḥ śatakratustasya prītye guruvatsalaḥ /	tatas śatakratuḥ tasya prītye guru vatsalaḥ 
SA_GK19_ksbhm14u-66	uvāca vahnimāhūya maruttaṃ vraja pārthivam // Bhmj_14.33 //	uvāca vahnim āhūya maruttam vraja pārthivam 
SA_GK19_ksbhm14u-67	gatvā madvacasā vācyaḥ sa ca rājā tvayā kratau /	gatvā mad vacasā vācyaḥ sa ca rājā tvayā kratau 
SA_GK19_ksbhm14u-68	yathā saṃvartakaṃ tyaktvā bhavedyājyo bṛhaspateḥ // Bhmj_14.34 //	yathā saṃvartakam tyaktvā bhavet yājyaḥ bṛhaspateḥ 
SA_GK19_ksbhm14u-69	ityuktaḥ surarājena gatvā vahnirnarādhipam /	iti uktaḥ surarājena gatvā vahniḥ narādhipam 
SA_GK19_ksbhm14u-70	śakrasaṃdeśamavadanna ca rājābhyamanyata // Bhmj_14.35 //	śakra saṃdeśam avadat na ca rājā abhyamanyata 
SA_GK19_ksbhm14u-71	tataḥ pratinivṛtto 'tha punargaccheti vajriṇā /	tatas pratinivṛttaḥ tha punar gaccha iti vajriṇā 
SA_GK19_ksbhm14u-72	preritaḥ pāvako 'vādītsaṃvartabhayakampitaḥ // Bhmj_14.36 //	preritaḥ pāvakaḥ vādīt saṃvarta bhaya kampitaḥ 
SA_GK19_ksbhm14u-73	sa tatra brahmacārī māmūce saṃvartakaḥ krudhā /	sa tatra brahmacārī mām ūce saṃvartakaḥ krudhā 
SA_GK19_ksbhm14u-74	tejorāśiḥ śapeyaṃ tvāṃ sameṣyasi punaryadi // Bhmj_14.37 //	tejaḥ rāśiḥ śapeyam tvām sameṣyasi punar yadi 
SA_GK19_ksbhm14u-75	śrutvaitatkātaro 'sīti taṃ jagāda puraṃdaraḥ /	śrutvā etat kātaraḥ si iti tam jagāda puraṃdaraḥ 
SA_GK19_ksbhm14u-76	jvalanaḥ pratyuvācātha taṃ kopahaviṣā jvalan // Bhmj_14.38 //	jvalanaḥ pratyuvāca atha tam kopa haviṣā jvalan 
SA_GK19_ksbhm14u-77	aho nu brahmakopāgnirahalyāvallabhasya te /	aho nu brahma kopa agniḥ ahalyā vallabhasya te 
SA_GK19_ksbhm14u-78	pramādādatha kopādvā mohādvā śakra vismṛtaḥ // Bhmj_14.39 //	pramādāt atha kopāt vā mohāt vā śakra vismṛtaḥ 
SA_GK19_ksbhm14u-79	sa yadā cyavanaḥ kopānmahādaṃṣṭraṃ mahāsuram /	sa yadā cyavanaḥ kopāt mahā daṃṣṭram mahā asuram 
SA_GK19_ksbhm14u-80	asṛjattvadvadhāyograṃ tadā dhairyaṃ kva te gatam // Bhmj_14.40 //	asṛjat tvad vadhāya ugram tadā dhairyam kva te gatam 
SA_GK19_ksbhm14u-81	duḥsahā brāhmaṇaruṣo nirdahanti jagatkṣaṇāt /	duḥsahāḥ brāhmaṇa ruṣaḥ nirdahanti jagat kṣaṇāt 
SA_GK19_ksbhm14u-82	ukte hutāśaneneti na śaktaḥ kiṃcidabravīt // Bhmj_14.41 //	ukte hutāśanena iti na śaktaḥ kiṃcid abravīt 
SA_GK19_ksbhm14u-83	visṛṣṭaḥ punarindreṇa gandharvādhipatirnṛpam /	visṛṣṭaḥ punar indreṇa gandharva adhipatiḥ nṛpam 
SA_GK19_ksbhm14u-84	ūce guruṃ bhajasveti na ca rājā tamagrahīt // Bhmj_14.42 //	ūce gurum bhajasva iti na ca rājā tam agrahīt 
SA_GK19_ksbhm14u-85	tataḥ kruddhaḥ svayaṃ vajrī garjangambhīraniḥsvanaḥ /	tatas kruddhaḥ svayam vajrī garjan gambhīra niḥsvanaḥ 
SA_GK19_ksbhm14u-86	yajñāṅganaṃ narapatervyomnā meghairvṛto yayau // Bhmj_14.43 //	yajña aṅganam narapateḥ vyomnā meghaiḥ vṛtaḥ yayau 
SA_GK19_ksbhm14u-87	prabhāvenātha mahatā saṃvartasyogratejasaḥ /	prabhāvena atha mahatā saṃvartasya ugra tejasaḥ 
SA_GK19_ksbhm14u-88	śatamanyusamutsṛṣṭaṃ vajraṃ meghānsamāviśat // Bhmj_14.44 //	śatamanyu samutsṛṣṭam vajram meghān samāviśat 
SA_GK19_ksbhm14u-89	tanmantraśaktyā vivaśaḥ samāhūto 'tha vṛtrahā /	tad mantra śaktyā vivaśaḥ vṛtrahā 
SA_GK19_ksbhm14u-90	āyayau saha bhāgārhaistridaśaiḥ somapīthibhiḥ // Bhmj_14.45 //	āyayau saha bhāga arhaiḥ tridaśaiḥ soma pīthibhiḥ 
SA_GK19_ksbhm14u-91	pūjito 'tha maruttena śāntamanyuḥ śatakratuḥ /	pūjitaḥ tha maruttena śānta manyuḥ śatakratuḥ 
SA_GK19_ksbhm14u-92	yajñakriyāparikare paricaryāparo 'bhavat // Bhmj_14.46 //	yajña kriyā parikare paricaryā paraḥ bhavat 
SA_GK19_ksbhm14u-93	tadājñayā surāḥ sarve yajñasaṃbhārakāriṇaḥ /	tad ājñayā surāḥ sarve yajña saṃbhāra kāriṇaḥ 
SA_GK19_ksbhm14u-94	babhūvurbhūmipālasya nideśavaśagāściram // Bhmj_14.47 //	babhūvuḥ bhūmipālasya nideśa vaśa gāḥ ciram 
SA_GK19_ksbhm14u-95	evaṃ tasyendrajayino rājñaḥ saṃvartatejasā /	evam tasya indra jayinaḥ rājñaḥ saṃvarta tejasā 
SA_GK19_ksbhm14u-96	nirvighnaḥ pūrṇatāṃ prāpa yajñaḥ kanakavarṣiṇaḥ // Bhmj_14.48 //	nirvighnaḥ pūrṇa tām prāpa yajñaḥ kanaka varṣiṇaḥ 
SA_GK19_ksbhm14u-97	taccheṣadviṇena tvaṃ hayamedhamahāmakham /	tad śeṣa dviṇena tvam hayamedha mahā makham 
SA_GK19_ksbhm14u-98	prayataḥ prāpnuhītyuktāva virarāma munīśvaraḥ // Bhmj_14.49 //	prayataḥ prāpnuhi iti uktaḥ ava virarāma muni īśvaraḥ 
SA_GK19_ksbhm14u-99	***** saṃvartamaruttīyam // 1 // *****	saṃvartamaruttīyam   /
SA_GK19_ksbhm14u-100	kṛṣṇenāśvārasyamāno 'tha munibhirbhrātṛbhistathā /	munibhiḥ bhrātṛbhiḥ tathā 
SA_GK19_ksbhm14u-101	aśvamedhadhṛtodyogo dhṛtiṃ lebhe yudhiṣṭhiraḥ // Bhmj_14.50 //	aśvamedha dhṛta udyogaḥ dhṛtim lebhe yudhiṣṭhiraḥ 
SA_GK19_ksbhm14u-102	draṣṭuṃ tataḥ prajākāryaṃ pravṛtte dharmanandane /	draṣṭum tatas prajā kāryam pravṛtte dharmanandane 
SA_GK19_ksbhm14u-103	antardadhe tamāmantrya sarvaṃ tanmunimaṇḍalam // Bhmj_14.51 //	antardadhe tam āmantrya sarvam tat muni maṇḍalam 
SA_GK19_ksbhm14u-104	hemaratnalatākānte vikāsikanakāmbuje /	hema ratna latā kānte vikāsi kanaka ambuje 
SA_GK19_ksbhm14u-105	atha kṛṣṇau sabhodyāne svairaṃ prītyā vijahvatuḥ // Bhmj_14.52 //	atha kṛṣṇau sabhā udyāne svairam prītyā vijahvatuḥ 
SA_GK19_ksbhm14u-106	kathānte tatra kaṃsāriṃ subhadrāvallabho 'vadat /	kathā ante tatra kaṃsārim subhadrā vallabhaḥ vadat 
SA_GK19_ksbhm14u-107	yuddhārambhe tvayoktaṃ yatsarvaṃ tanmama vismṛtam // Bhmj_14.53 //	yuddha ārambhe tvayā uktam yat sarvam tat mama vismṛtam 
SA_GK19_ksbhm14u-108	visṛṣṭaṃ paramārthajña jñānaṃ tatpunarucyatām /	visṛṣṭam parama artha jña jñānam tat punar ucyatām 
SA_GK19_ksbhm14u-109	ityuktaḥ pāṇḍuputreṇa viṣaṇṇaḥ keśavo 'bravīt // Bhmj_14.54 //	iti uktaḥ pāṇḍu putreṇa viṣaṇṇaḥ keśavaḥ bravīt 
SA_GK19_ksbhm14u-110	aho tvayāvadhānena na śrutaṃ tadabuddhinā /	aho tvayā avadhānena na śrutam tat abuddhinā 
SA_GK19_ksbhm14u-111	na śakyate punarvaktuṃ tathāpi śrūyatāmidam // Bhmj_14.55 //	na śakyate punar vaktum tathā api śrūyatām idam 
SA_GK19_ksbhm14u-112	brāhmaṇena purā kaścijjīvanmuktadaśāṃ śritaḥ /	brāhmaṇena purā kaścid jīvanmukta daśām śritaḥ 
SA_GK19_ksbhm14u-113	siddhaḥ pṛṣṭo 'vadatsarvaṃ vijñāya bhavavibhramam // Bhmj_14.56 //	siddhaḥ pṛṣṭaḥ vadat sarvam vijñāya bhava vibhramam 
SA_GK19_ksbhm14u-114	asminnasatyasaṃghāte bhūtānāṃ pāñcabhautike /	asmin asatya saṃghāte bhūtānām pāñcabhautike 
SA_GK19_ksbhm14u-115	guṇairnibaddhaḥ pakṣīva jīvastiṣṭhati pañjare // Bhmj_14.57 //	guṇaiḥ nibaddhaḥ pakṣī iva jīvaḥ tiṣṭhati pañjare 
SA_GK19_ksbhm14u-116	ahaṃkāraikasārāṇāṃ dehināṃ vismṛtātmanām /	ahaṃkāra eka sārāṇām dehinām vismṛta ātmanām 
SA_GK19_ksbhm14u-117	cakravatparivartante sukhaduḥkhakṣayodayāḥ // Bhmj_14.58 //	cakra vat parivartante sukha duḥkha kṣaya udayāḥ 
SA_GK19_ksbhm14u-118	dehānte karmasaṃsargājjantavaḥ śubhaduṣkṛtaiḥ /	dehānte karma saṃsargāt jantavaḥ śubha duṣkṛtaiḥ 
SA_GK19_ksbhm14u-119	tārārūpā vimānāni bhajante narakāṇi vā // Bhmj_14.59 //	tārā rūpāḥ vimānāni bhajante narakāṇi vā 
SA_GK19_ksbhm14u-120	tato bhogakṣaye garbhaṃ jarāyupariveṣṭitam /	tatas bhoga kṣaye garbham jarāyu pariveṣṭitam 
SA_GK19_ksbhm14u-121	śukrarūpo viśatyātmā yonyāṃ śoṇitasaṃplutaḥ // Bhmj_14.60 //	śukra rūpaḥ viśati ātmā yonyām śoṇita saṃplutaḥ 
SA_GK19_ksbhm14u-122	niḥśvāsāgrairyathā vāri līyate darpaṇodare /	niḥśvāsa agraiḥ yathā vāri līyate darpaṇa udare 
SA_GK19_ksbhm14u-123	nirdhūtasya yathā vahnerūṣmā vyomni prasarpati // Bhmj_14.61 //	nirdhūtasya yathā vahneḥ ūṣmā vyomni prasarpati 
SA_GK19_ksbhm14u-124	yathā vā kusumāmodaḥ praviśatyantare 'nile /	yathā vā kusuma āmodaḥ praviśati antare nile 
SA_GK19_ksbhm14u-125	rāgaḥ saṃkrāntimāyāti sarandhre sphaṭike yathā // Bhmj_14.62 //	rāgaḥ saṃkrāntim āyāti sa randhre sphaṭike yathā 
SA_GK19_ksbhm14u-126	tathā durlakṣyasaṃcāro garbhamātmā pradhāvati /	tathā durlakṣya saṃcāraḥ garbham ātmā pradhāvati 
SA_GK19_ksbhm14u-127	bibhrāṇo vāsanāmantaḥ śītasparśamivānilaḥ // Bhmj_14.63 //	bibhrāṇaḥ vāsanām antar śīta sparśam iva anilaḥ 
SA_GK19_ksbhm14u-128	jātasya jāyate tasya vardhamānasya vardhate /	jātasya jāyate tasya vardhamānasya vardhate 
SA_GK19_ksbhm14u-129	tṛṣṇātanturbhi(rvi)	tṛṣṇā tanturbhiḥ vi 
SA_GK19_ksbhm14u-130	sasyeva śuṣyato na tu śuṣyati // Bhmj_14.64 //	sasyā iva śuṣyataḥ na tu śuṣyati 
SA_GK19_ksbhm14u-131	vivekādduḥkhasaṃyogādvairāgyaṃ gāḍhamāśritaḥ /	vivekāt duḥkha saṃyogāt vairāgyam gāḍham āśritaḥ 
SA_GK19_ksbhm14u-132	nāhamasasmīti mantreṇa mucyate brahmadīkṣitaḥ // Bhmj_14.65 //	na aham asasmi iti mantreṇa mucyate brahma dīkṣitaḥ 
SA_GK19_ksbhm14u-133	pūrvaṃ bhāveṣu nirvāṇastataḥ kāraṇavṛttiṣu /	pūrvam bhāveṣu nirvāṇaḥ tatas kāraṇa vṛttiṣu 
SA_GK19_ksbhm14u-134	nirālambadaśāmetya yogī brahmaṇi līyate // Bhmj_14.66 //	nirālamba daśām etya yogī brahmaṇi līyate 
SA_GK19_ksbhm14u-135	sarvataḥ pāṇicaraṇaṃ sarvavyāpinamavyayam /	sarvatas pāṇi caraṇam sarva vyāpinam avyayam 
SA_GK19_ksbhm14u-136	ātmānaṃ sa parijñāya satyāmetāṃ bhavasthitim // Bhmj_14.67 //	ātmānam sa parijñāya satyām etām bhava sthitim 
SA_GK19_ksbhm14u-137	ityuktvā brāhmaṇaṃ siddhaḥ sahasāntaradhīyata /	iti uktvā brāhmaṇam siddhaḥ sahasā antaradhīyata 
SA_GK19_ksbhm14u-138	idamanyacca kaunteya śreyase prayataḥ śṛṇu // Bhmj_14.68 //	idam anyat ca kaunteya śreyase prayataḥ śṛṇu 
SA_GK19_ksbhm14u-139	uvāca brāhmaṇī kācidbhartāraṃ vijane purā /	uvāca brāhmaṇī kācid bhartāram vijane purā 
SA_GK19_ksbhm14u-140	gamiṣyāmi gatiṃ sādhvī kāmahaṃ tvatparāyaṇā // Bhmj_14.69 //	gamiṣyāmi gatim sādhvī kām aham tvad parāyaṇā 
SA_GK19_ksbhm14u-141	iti pṛṣṭastayā viprastāmuvāca smitānanaḥ /	iti pṛṣṭaḥ tayā vipraḥ tām uvāca smita ānanaḥ 
SA_GK19_ksbhm14u-142	agnirvaiśvānaro nāma sthito 'ntaḥ kila dehinām // Bhmj_14.70 //	agniḥ vaiśvānaraḥ nāma sthitaḥ ntar kila dehinām 
SA_GK19_ksbhm14u-143	indriyāṇi manobuddhistasya saptārciṣa smṛtāḥ /	indriyāṇi manaḥ buddhiḥ tasya saptārciṣaḥ smṛtāḥ 
SA_GK19_ksbhm14u-144	viṣayāścāsya samidho bhoktāraḥ sapta cartvijaḥ /	viṣayāḥ ca asya samidhaḥ bhoktāraḥ sapta ca ṛtvijaḥ 
SA_GK19_ksbhm14u-145	tasminhate sarvamidaṃ jāyate ca punaḥ punaḥ // Bhmj_14.71 //	tasmin hate sarvam idam jāyate ca punar punar 
SA_GK19_ksbhm14u-146	indriyāṇīva manaso manasteṣāṃ ca sarvadā /	indriyāṇi iva manasaḥ manaḥ teṣām ca sarvadā 
SA_GK19_ksbhm14u-147	parasparopakāreṇa prīyate dehasaṃgame // Bhmj_14.72 //	paraspara upakāreṇa prīyate deha saṃgame 
SA_GK19_ksbhm14u-148	manobuddhiprabhṛtayaḥ saptendriyamṛgāḥ purā /	manaḥ buddhi prabhṛtayaḥ sapta indriya mṛgāḥ purā 
SA_GK19_ksbhm14u-149	atarkeṇaiva nihatā rājñā yogamayaiḥ śaraiḥ // Bhmj_14.73 //	atarkeṇa eva nihatāḥ rājñā yoga mayaiḥ śaraiḥ 
SA_GK19_ksbhm14u-150	jitendriyasya no kiṃcididaṃ tasyaiva cākhilam /	jita indriyasya no kiṃcid idam tasya eva ca akhilam 
SA_GK19_ksbhm14u-151	viṣayā viṣayasyeti janako vipramabhyadāt // Bhmj_14.74 //	viṣayāḥ viṣayasya iti janakaḥ vipram abhyadāt 
SA_GK19_ksbhm14u-152	tasmādasaktamanasā dṛṣṭvā sarvamidaṃ mayā /	tasmāt asakta manasā dṛṣṭvā sarvam idam mayā 
SA_GK19_ksbhm14u-153	tyaktaṃ parāvarajñena bhavāvirbhāvaśāntaye // Bhmj_14.75 //	tyaktam parāvara jñena bhava āvirbhāva śāntaye 
SA_GK19_ksbhm14u-154	gatistavāpi kalyāṇi madbhāvasadṛśī sadā /	gatiḥ tava api kalyāṇi mad bhāva sadṛśī sadā 
SA_GK19_ksbhm14u-155	brahmāraṇīsamudbhūtaṃ jānīhi jñānapāvakam // Bhmj_14.76 //	brahma araṇī samudbhūtam jānīhi jñāna pāvakam 
SA_GK19_ksbhm14u-156	etatpatyurvacaḥ śrutvā brāhmaṇī tattvadarśinī /	etat patyuḥ vacaḥ śrutvā brāhmaṇī tattva darśinī 
SA_GK19_ksbhm14u-157	kṣetrakṣetrajñavijñānaṃ paraṃ prāvīṇyamāyayau // Bhmj_14.77 //	kṣetra kṣetrajña vijñānam param prāvīṇyam āyayau 
SA_GK19_ksbhm14u-158	śrutvaitadarjunaḥ kṛṣṇaṃ babhāṣe vismayākulaḥ /	śrutvā etat arjunaḥ kṛṣṇam babhāṣe vismaya ākulaḥ 
SA_GK19_ksbhm14u-159	yogīndro brāhmaṇaḥ ko 'sau kvāste vā sā ca tadvadhūḥ // Bhmj_14.78 //	yogi indraḥ brāhmaṇaḥ sau kva āste vā sā ca tad vadhūḥ 
SA_GK19_ksbhm14u-160	ityuktaḥ kaiṭabhārātiḥ punarūce dhanaṃjayam /	iti uktaḥ kaiṭabhārātiḥ punar ūce dhanaṃjayam 
SA_GK19_ksbhm14u-161	śiṣyeṇa pṛṣṭaḥ sarvajñaḥ purā gururabhāṣata // Bhmj_14.79 //	śiṣyeṇa pṛṣṭaḥ sarvajñaḥ purā guruḥ abhāṣata 
SA_GK19_ksbhm14u-162	bṛhaspatiprabhṛtibhirmunīndraiḥ sarvadarśibhiḥ /	bṛhaspati prabhṛtibhiḥ muni indraiḥ sarva darśibhiḥ 
SA_GK19_ksbhm14u-163	śruteyaṃ bhavavicchedakathā proktā svayaṃbhuvā // Bhmj_14.80 //	śrutā iyam bhava viccheda kathā proktā svayaṃbhuvā 
SA_GK19_ksbhm14u-164	guṇatrayanibaddhānāṃ karmabhedavikāriṇām /	guṇatraya nibaddhānām karma bheda vikāriṇām 
SA_GK19_ksbhm14u-165	bhāvo 'yaṃ prāṇināṃ śaśvadalpo 'pyāyātyanalpatām // Bhmj_14.81 //	bhāvaḥ yam prāṇinām śaśvat alpaḥ pyāyāti analpa tām 
SA_GK19_ksbhm14u-166	vicitraḥ kila sargo 'yamahaṃkārādvinirgataḥ /	vicitraḥ kila sargaḥ yam ahaṃkārāt vinirgataḥ 
SA_GK19_ksbhm14u-167	tasminneva layaṃ yāti śvabhre puṣpacayo yathā // Bhmj_14.82 //	tasmin eva layam yāti śvabhre puṣpa cayaḥ yathā 
SA_GK19_ksbhm14u-168	janmāntaraśatābhyāsādantaraṅgatvamāgataḥ /	janmāntara śata abhyāsāt antaraṅga tvam āgataḥ 
SA_GK19_ksbhm14u-169	ahaṃkāraḥ sa manaso līlayā kena bhedyate // Bhmj_14.83 //	ahaṃkāraḥ sa manasaḥ līlayā kena bhedyate 
SA_GK19_ksbhm14u-170	avidyā tānavenaiva śanaiḥ saṃnyastakarmaṇaḥ /	avidyā tānavena eva śanais saṃnyasta karmaṇaḥ 
SA_GK19_ksbhm14u-171	vikalpadvaṃdvaviratau jñānālokaḥ prajāyate // Bhmj_14.84 //	vikalpa dvaṃdva viratau jñāna ālokaḥ prajāyate 
SA_GK19_ksbhm14u-172	jñānāgninā pravṛddhena dagdhvā bhavaviṣadrumam /	jñāna agninā pravṛddhena dagdhvā bhava viṣa drumam 
SA_GK19_ksbhm14u-173	sarvagranthivinirmuktaḥ paramāmṛtamaśnute // Bhmj_14.85 //	sarva granthi vinirmuktaḥ parama amṛtam aśnute 
SA_GK19_ksbhm14u-174	iti brahmoditaṃ jñānaṃ śiṣyāya guruṇā purā /	iti brahma uditam jñānam śiṣyāya guruṇā purā 
SA_GK19_ksbhm14u-175	nānānidarśanopetaṃ kathitaṃ bhavaśāntaye // Bhmj_14.86 //	nānā nidarśana upetam kathitam bhava śāntaye 
SA_GK19_ksbhm14u-176	ahameva guruḥ pārtha śiṣyaśca tvaṃ samo mama /	aham eva guruḥ pārtha śiṣyaḥ ca tvam samaḥ mama 
SA_GK19_ksbhm14u-177	ityuktvā jñānasarvasvaṃ virarāma janārdanaḥ // Bhmj_14.87 //	iti uktvā jñāna sarvasvam virarāma janārdanaḥ 
SA_GK19_ksbhm14u-178	***** anugītāḥ // 2 // *****	anugītāḥ 
SA_GK19_ksbhm14u-179	tato vihṛtya suciraṃ prītyā kṛṣṇaḥ kirīṭinā /	tatas vihṛtya su ciram prītyā kṛṣṇaḥ kirīṭinā 
SA_GK19_ksbhm14u-180	dvārakāgamane cakre matiṃ bandhujanotsukaḥ // Bhmj_14.88 //	dvārakā gamane cakre matim bandhu jana utsukaḥ 
SA_GK19_ksbhm14u-181	sa gatvā nṛpamāmantrya dhṛtarāṣṭraṃ ca sānugam /	sa gatvā nṛpam āmantrya dhṛtarāṣṭram ca sa anugam 
SA_GK19_ksbhm14u-182	āśvāsya kṛṣṇāṃ kuntīṃ ca praṇamyādāya cānujām // Bhmj_14.89 //	āśvāsya kṛṣṇām kuntīm ca praṇamya ādāya ca anujām 
SA_GK19_ksbhm14u-183	aśvamedhe sameṣyāmi punaḥ kṛtveti saṃvidam /	aśvamedhe sameṣyāmi punar kṛtvā iti saṃvidam 
SA_GK19_ksbhm14u-184	dārukapreritarathaḥ pratasthe garuḍadhvajaḥ // Bhmj_14.90 //	dāruka prerita rathaḥ pratasthe garuḍadhvajaḥ 
SA_GK19_ksbhm14u-185	sa vrajansātyakisakhastejorañjitadiṅmukhaḥ /	sa vrajan sātyaki sakhaḥ tejaḥ rañjita diṅmukhaḥ 
SA_GK19_ksbhm14u-186	uttaṅkaṃ tapasāṃ rāśimāluloke muniḥ pathi // Bhmj_14.91 //	uttaṅkam tapasām rāśim āluloke muniḥ pathi 
SA_GK19_ksbhm14u-187	taṃ dṛṣṭvā sādaraṃ śauriḥ praṇamya racitāñjaliḥ /	tam dṛṣṭvā sa ādaram śauriḥ praṇamya racita añjaliḥ 
SA_GK19_ksbhm14u-188	kuśalaṃ vītavairāṇāṃ papracchāśramavāsinām // Bhmj_14.92 //	kuśalam vīta vairāṇām papraccha āśrama vāsinām 
SA_GK19_ksbhm14u-189	uttaṅko 'pi hariṃ dṛṣṭvā prītipūrvamanāmayam /	uttaṅkaḥ pi harim dṛṣṭvā prīti pūrvam anāmayam 
SA_GK19_ksbhm14u-190	ūce kaccittvayā sāmnā rakṣitaṃ bhārataṃ kulam // Bhmj_14.93 //	ūce kaccit tvayā sāmnā rakṣitam bhāratam kulam 
SA_GK19_ksbhm14u-191	kaccidduryodhano rājā dharmaputraśca sānugau /	kaccit duryodhanaḥ rājā dharmaputraḥ ca sa anugau 
SA_GK19_ksbhm14u-192	sthitau vigatasaṃgharṣau tvadbuddhyā paitrike pade // Bhmj_14.94 //	sthitau vigata saṃgharṣau tvad buddhyā paitrike pade 
SA_GK19_ksbhm14u-193	ityuttaṅkena govindaḥ pṛṣṭastaṃ pratyabhāṣata /	iti uttaṅkena govindaḥ pṛṣṭaḥ tam pratyabhāṣata 
SA_GK19_ksbhm14u-194	bhāratānāṃ mune yatnaḥ paraḥ saṃdhau kṛto mayā // Bhmj_14.95 //	bhāratānām mune yatnaḥ paraḥ saṃdhau kṛtaḥ mayā 
SA_GK19_ksbhm14u-195	hitamukto 'pi bahuśaḥ kauravo vidurādibhiḥ /	hita muktaḥ bahuśas kauravaḥ vidura ādibhiḥ 
SA_GK19_ksbhm14u-196	na jagrāha kṛtāntena daivena ca vimohitaḥ // Bhmj_14.96 //	na jagrāha kṛtāntena daivena ca vimohitaḥ 
SA_GK19_ksbhm14u-197	nirbandhātkururājasya rādheyamunivartinaḥ /	nirbandhāt kururājasya rādheya muni vartinaḥ 
SA_GK19_ksbhm14u-198	nihatāḥ pārthivāḥ sarve śeṣāḥ pañcaiva pāṇḍavāḥ // Bhmj_14.97 //	nihatāḥ pārthivāḥ sarve śeṣāḥ pañca eva pāṇḍavāḥ 
SA_GK19_ksbhm14u-199	etcchrutvā muniḥ kopājjvalitānalasaṃnibhaḥ /	etat śrutvā muniḥ kopāt jvalita anala saṃnibhaḥ 
SA_GK19_ksbhm14u-200	tamūce vakramanasā te tvayaiva nipātitāḥ // Bhmj_14.98 //	tam ūce vakra manasā te tvayā eva nipātitāḥ 
SA_GK19_ksbhm14u-201	śaktenāpi tvayā kṛṣṇa yasmātpārthahitaiṣiṇā /	śaktena api tvayā kṛṣṇa yasmāt pārtha hita eṣiṇā 
SA_GK19_ksbhm14u-202	upekṣitaḥ kṣayo ghorastasmācchāpaṃ dadāni te // Bhmj_14.99 //	upekṣitaḥ kṣayaḥ ghoraḥ tasmāt śāpam dadāni te 
SA_GK19_ksbhm14u-203	uttaṅkenetyabhihite babhāṣe kaiṭabhāntakaḥ /	uttaṅkena iti abhihite babhāṣe kaiṭabhāntakaḥ 
SA_GK19_ksbhm14u-204	jānāmi tejasāṃ rāśiṃ tvāmuttaṅka taponidhim // Bhmj_14.100 //	jānāmi tejasām rāśim tvām uttaṅka tapaḥ nidhim 
SA_GK19_ksbhm14u-205	kiṃtu nārhasi kopena tīvraṃ kartuṃ tapovyayam /	kiṃtu nā arhasi kopena tīvram kartum tapaḥ vyayam 
SA_GK19_ksbhm14u-206	tamo hi duḥsahaṃ ghoraṃ krodho mṛtyuḥ śarīriṇām // Bhmj_14.101 //	tamaḥ hi duḥsaham ghoram krodhaḥ mṛtyuḥ śarīriṇām 
SA_GK19_ksbhm14u-207	nādyāpi naṣṭamoho 'si nanu nādyāpi paśyasi /	na adya api naṣṭa mohaḥ si nanu na adya api paśyasi 
SA_GK19_ksbhm14u-208	kiṃ na jānāsi māṃ sarvaṃ sarvavyāpinamavyayam // Bhmj_14.102 //	kim na jānāsi mām sarvam sarva vyāpinam avyayam 
SA_GK19_ksbhm14u-209	sarvadevamayaḥ kartā viśvātmā jagatāmaham /	sarva deva mayaḥ kartā viśva ātmā jagatām aham 
SA_GK19_ksbhm14u-210	ityukte puṣkarākṣeṇa śāntakopo 'bravīnmuniḥ // Bhmj_14.103 //	iti ukte puṣkarākṣeṇa śānta kopaḥ bravīt muniḥ 
SA_GK19_ksbhm14u-211	jāne tvāṃ kiṃ tu taddivyaṃ draṣṭumicchāmi te vapuḥ /	jāne tvām kim tu tat divyam draṣṭum icchāmi te vapuḥ 
SA_GK19_ksbhm14u-212	ityarthito munīndreṇa viśvāviṣkāralīlayā // Bhmj_14.104 //	iti arthitaḥ muni indreṇa viśva āviṣkāra līlayā 
SA_GK19_ksbhm14u-213	śaktiprakāśaparipūritasaṃvidagre rekhāsphuraddruhiṇarudramahendracandram /	śakti prakāśa paripūrita saṃvid agre rekhā sphurat druhiṇa rudra mahā indra candram 
SA_GK19_ksbhm14u-214	dhāmatrayottaramanaśvaramaiśvaraṃ ta ddṛṣṭvā vapurmunivaro 'bhavadastamohaḥ // Bhmj_14.105 //	dhāma traya uttaram anaśvaram aiśvaram tat dṛṣṭvā vapuḥ muni varaḥ bhavat asta mohaḥ 
SA_GK19_ksbhm14u-215	tataḥ stotrairuttaṅkena viṣṇurbhaktyā namaskṛtaḥ /	tatas stotraiḥ uttaṅkena viṣṇuḥ bhaktyā namaskṛtaḥ 
SA_GK19_ksbhm14u-216	tadgirā svavapuḥ saumyaṃ tadeva punarādade // Bhmj_14.106 //	tad girā sva vapuḥ saumyam tat eva punar ādade 
SA_GK19_ksbhm14u-217	saṃnidhi te vidhāsyāmi sarvataḥ smaraṇānmune /	saṃnidhi te vidhāsyāmi sarvatas smaraṇāt mune 
SA_GK19_ksbhm14u-218	ityuktvā taṃ samāmantrya prāyādgaruḍaketanaḥ // Bhmj_14.107 //	iti uktvā tam samāmantrya prāyāt garuḍa ketanaḥ 
SA_GK19_ksbhm14u-219	tataḥ kadācitsa munirjalārthī marudhanvasu /	tatas kadācid sa muniḥ jala arthī maru dhanvasu 
SA_GK19_ksbhm14u-220	carandadarśa caṇḍālaṃ dhanuṣpāṇiṃ jalapradam // Bhmj_14.108 //	caran dadarśa caṇḍālam dhanuṣpāṇim jala pradam 
SA_GK19_ksbhm14u-221	gṛhāṇetyasakṛttena prārthito 'pi muniryadā /	gṛhāṇa iti asakṛt tena prārthitaḥ muniḥ yadā 
SA_GK19_ksbhm14u-222	na jagrāhāśuci jalamuttaṅko 'ntardadhe tadā // Bhmj_14.109 //	na jagrāha aśuci jalam uttaṅkaḥ ntardadhe tadā 
SA_GK19_ksbhm14u-223	tataḥ sametya bhagavānsvayaṃ viṣṇustamabravīt /	tatas sametya bhagavān svayam viṣṇuḥ tam abravīt 
SA_GK19_ksbhm14u-224	mune madvacasā śakraḥ sudhāṃ tvāṃ dātumāyayau // Bhmj_14.110 //	mune mad vacasā śakraḥ sudhām tvām dātum āyayau 
SA_GK19_ksbhm14u-225	jalado na sa cāṇḍālo mithyā śaṅkā tavābhavat /	jala daḥ na sa cāṇḍālaḥ mithyā śaṅkā tava abhavat 
SA_GK19_ksbhm14u-226	pratyākhyātaḥ sa yanmohānna tadyuktaṃ tvayā kṛtam // Bhmj_14.111 //	pratyākhyātaḥ sa yat mohāt na tat yuktam tvayā kṛtam 
SA_GK19_ksbhm14u-227	adhunā madvarātte 'stu sāmṛtairjalanirjharaiḥ /	adhunā mad varāt te stu sa amṛtaiḥ jala nirjharaiḥ 
SA_GK19_ksbhm14u-228	pūriteyaṃ marumahī nigadyeti yayau hariḥ // Bhmj_14.112 //	pūritā iyam maru mahī nigadya iti yayau hariḥ 
SA_GK19_ksbhm14u-229	evaṃ mahāprabhāvo 'sāvuttaṅko yaśasāṃ nidhiḥ /	evam saḥ uttaṅkaḥ yaśasām nidhiḥ 
SA_GK19_ksbhm14u-230	durlabhaṃ darśanaṃ viṣṇoḥ sānugrahamavāptavān // Bhmj_14.113 //	durlabham darśanam viṣṇoḥ sa anugraham avāptavān 
SA_GK19_ksbhm14u-231	āsādya paramaṃ jñānaṃ yaḥ purā gurusevayā /	āsādya paramam jñānam yaḥ purā guru sevayā 
SA_GK19_ksbhm14u-232	taddakṣiṇārthī prayayau rājñaḥ pauṣasya mandiram // Bhmj_14.114 //	tad dakṣiṇā arthī prayayau rājñaḥ pauṣasya mandiram 
SA_GK19_ksbhm14u-233	kuṇḍale prāpya rucire vitīrṇe pauṣabhāryayā /	kuṇḍale prāpya rucire vitīrṇe pauṣa bhāryayā 
SA_GK19_ksbhm14u-234	hṛte ca dṛṣṭvā nāśena jīviteśarasātalam // Bhmj_14.115 //	hṛte ca dṛṣṭvā nāśena jīviteśa rasātalam 
SA_GK19_ksbhm14u-235	jitvā nāgānsamāsādya te purā ratnakuṇḍale /	jitvā nāgān samāsādya te purā ratna kuṇḍale 
SA_GK19_ksbhm14u-236	yo dadau gurubhāryāyai kṛtakṛtyo babhūva ca // Bhmj_14.116 //	yaḥ dadau guru bhāryāyai kṛtakṛtyaḥ babhūva ca 
SA_GK19_ksbhm14u-237	***** uttaṅkaviśvarūpadarśanam // 3 // *****	uttaṅka viśvarūpa darśanam 
SA_GK19_ksbhm14u-238	yāte dvāravatīṃ kṛṣṇe yādavānandadāyini /	yāte dvāravatīm kṛṣṇe yādava ānanda dāyini 
SA_GK19_ksbhm14u-239	yudhiṣṭhiraḥ sahāmātyo yajñakāryamacintayat // Bhmj_14.117 //	yudhiṣṭhiraḥ saha amātyaḥ yajña kāryam acintayat 
SA_GK19_ksbhm14u-240	sa gatvā sānujaḥ śailaṃ śrīkaṇṭhadayitaṃ śanaiḥ /	sa gatvā sa anujaḥ śailam śrīkaṇṭha dayitam śanais 
SA_GK19_ksbhm14u-241	ārādhya tapasā rudraṃ devadevaṃ pinākinam // Bhmj_14.118 //	ārādhya tapasā rudram devadevam pinākinam 
SA_GK19_ksbhm14u-242	upahāreṇa vidhinā muhūrte śubhaśaṃsini /	upahāreṇa vidhinā muhūrte śubha śaṃsini 
SA_GK19_ksbhm14u-243	abhyarcya guhyakādhīśaṃ maṇibhadraṃ ca sānugam // Bhmj_14.119 //	abhyarcya guhyaka adhīśam maṇibhadram ca sa anugam 
SA_GK19_ksbhm14u-244	munibhistarpite vahnau dhaumyena ca purodhasā /	munibhiḥ tarpite vahnau dhaumyena ca purodhasā 
SA_GK19_ksbhm14u-245	lebhe pāṇaḍusutaḥ śrīmānmaruttanihitaṃ nidhim // Bhmj_14.120 //	lebhe pāṇaḍu sutaḥ śrīmān marutta nihitam nidhim 
SA_GK19_ksbhm14u-246	pṛthupramāṇarūpāṇi bhāsvanti vividhāni ca /	pṛthu pramāṇa rūpāṇi bhāsvanti vividhāni ca 
SA_GK19_ksbhm14u-247	hemabhāṇḍasahasrāṇi ratnabhāraśatāni ca // Bhmj_14.121 //	hema bhāṇḍa sahasrāṇi ratna bhāra śatāni ca 
SA_GK19_ksbhm14u-248	uṣṭrāṇāṃ śakaṭānāṃ ca hayānāṃ kariṇāṃ tathā /	uṣṭrāṇām śakaṭānām ca hayānām kariṇām tathā 
SA_GK19_ksbhm14u-249	daśalakṣāṇi tadvittamanayaddhastināpuram // Bhmj_14.122 //	daśa lakṣāṇi tat vittam anayat hastināpuram 
SA_GK19_ksbhm14u-250	mahiṣāṇāṃ svarāṇāṃ ca puruṣāṇāṃ gavāṃ tathā /	mahiṣāṇām svarāṇām ca puruṣāṇām gavām tathā 
SA_GK19_ksbhm14u-251	na babhūva tadā saṃkhyā vahatāṃ bhūri kāñcanam // Bhmj_14.123 //	na babhūva tadā saṃkhyā vahatām bhūri kāñcanam 
SA_GK19_ksbhm14u-252	akṣayyaṃ kośamādāya prāpte 'tha svapuraṃ nṛpe /	akṣayyam kośam ādāya prāpte sva puram nṛpe 
SA_GK19_ksbhm14u-253	sahito vṛṣṇibhiḥ sarvairāyayau madhusūdanaḥ // Bhmj_14.124 //	sahitaḥ vṛṣṇibhiḥ sarvaiḥ āyayau madhusūdanaḥ 
SA_GK19_ksbhm14u-254	etasminneva samaye saubhadramahiṣī sutam /	etasmin eva samaye saubhadra mahiṣī sutam 
SA_GK19_ksbhm14u-255	droṇaputrāstranirdagdhamasūta gatajīvitam // Bhmj_14.125 //	droṇaputra astra nirdagdham asūta gata jīvitam 
SA_GK19_ksbhm14u-256	uttarāyāḥ suto jātaḥ strīṇāmityutsavasvanaḥ /	uttarāyāḥ sutaḥ jātaḥ strīṇām iti utsava svanaḥ 
SA_GK19_ksbhm14u-257	vyasurvyasuścetyabhavatsa eva rodanadhvaniḥ // Bhmj_14.126 //	vyasuḥ vyasuḥ ca iti abhavat saḥ eva rodana dhvaniḥ 
SA_GK19_ksbhm14u-258	bālapravālakalikākomalāvayave śiśau /	bāla pravāla kalikā komala avayave śiśau 
SA_GK19_ksbhm14u-259	jāte nirjīvite śokānmumoha jananījanaḥ // Bhmj_14.127 //	jāte nirjīvite śokāt mumoha jananī janaḥ 
SA_GK19_ksbhm14u-260	tataḥ kuntī subhadrā ca sametya karuṇānidhim /	tatas kuntī subhadrā ca sametya karuṇā nidhim 
SA_GK19_ksbhm14u-261	bāṣpasaṃdigdhayā vācā rukmiṇīpatimūcatuḥ // Bhmj_14.128 //	bāṣpa saṃdigdhayā vācā rukmiṇī patim ūcatuḥ 
SA_GK19_ksbhm14u-262	svasreyasya yaśomūrterabhimanyoḥ priyasya te /	svasreyasya yaśaḥ mūrteḥ abhimanyoḥ priyasya te 
SA_GK19_ksbhm14u-263	bālasya bālastanayo jāto 'dya gatajīvanaḥ // Bhmj_14.129 //	bālasya bālaḥ tanayaḥ jātaḥ gata jīvanaḥ 
SA_GK19_ksbhm14u-264	karuṇārdre niśamyaitadbhagavānbhūtabhāvanaḥ /	karuṇā ārdre niśamya etat bhagavān bhūtabhāvanaḥ 
SA_GK19_ksbhm14u-265	viveśa sūtikāveśma śauriḥ kalaśabhūṣitam // Bhmj_14.130 //	viveśa sūtikā veśma śauriḥ kalaśa bhūṣitam 
SA_GK19_ksbhm14u-266	ratnadīptāṃśukapiśaṃ dīptauṣadhiśatācitam /	ratna dīpta aṃśu kapiśam dīpta oṣadhi śata ācitam 
SA_GK19_ksbhm14u-267	mantrairbhiṣagbhiḥ śikhinā śastrairastraiśca rakṣitam // Bhmj_14.131 //	mantraiḥ bhiṣagbhiḥ śikhinā śastraiḥ astraiḥ ca rakṣitam 
SA_GK19_ksbhm14u-268	athottarā prāpya saṃjñāṃ śītavāribhirukṣitā /	atha uttarā prāpya saṃjñām śīta vāribhiḥ ukṣitā 
SA_GK19_ksbhm14u-269	tamaṅke śiśumādāya vilalāpa hareḥ puraḥ // Bhmj_14.132 //	tam aṅke śiśum ādāya vilalāpa hareḥ puras 
SA_GK19_ksbhm14u-270	tato jaladagambhīraghoṣaḥ śaurirabhāṣata /	tatas jalada gambhīra ghoṣaḥ śauriḥ abhāṣata 
SA_GK19_ksbhm14u-271	dṛśā pīyūṣavarṣiṇyā vilokya śanakaiḥ śiśum // Bhmj_14.133 //	dṛśā pīyūṣa varṣiṇyā vilokya śanakais śiśum 
SA_GK19_ksbhm14u-272	satyāddvijebhyo dharmācca yathā nānyatpriyaṃ mama /	satyāt dvijebhyaḥ dharmāt ca yathā na anyat priyam mama 
SA_GK19_ksbhm14u-273	tena satyena bālo 'yamastramukto 'dya jīvatu // Bhmj_14.134 //	tena satyena bālaḥ yama astra muktaḥ jīvatu 
SA_GK19_ksbhm14u-274	mādhavenetyabhihite labdhajīvaḥ sa bālakaḥ /	mādhavena iti abhihite labdha jīvaḥ sa bālakaḥ 
SA_GK19_ksbhm14u-275	sūryāṃśubhiriva spṛṣṭo babhūvāmbujakorakaḥ // Bhmj_14.135 //	sūrya aṃśubhiḥ iva spṛṣṭaḥ babhūva ambuja korakaḥ 
SA_GK19_ksbhm14u-276	tataḥ pravṛtte vipule sahasā nagarotsave /	tatas pravṛtte vipule sahasā nagara utsave 
SA_GK19_ksbhm14u-277	nabhaścarāṇāmapyāsītyasādhu sādhviti niḥsvanaḥ // Bhmj_14.136 //	nabhaścarāṇām api āsi iti asādhu sādhu iti niḥsvanaḥ 
SA_GK19_ksbhm14u-278	parikṣīṇe kurulaye yasmājjāto 'yamarbhakaḥ /	parikṣīṇe kuru laye yasmāt jātaḥ yam arbhakaḥ 
SA_GK19_ksbhm14u-279	tasmātparīkṣinnāmnāstu jagādetyatha keśavaḥ // Bhmj_14.137 //	tasmāt parīkṣit nāmnā astu jagāda iti atha keśavaḥ 
SA_GK19_ksbhm14u-280	***** pirakṣijjanma // 4 // *****	    
SA_GK19_ksbhm14u-281	vyāsājñayā tato rājño yajñayogyo mahādhanaḥ /	vyāsa ājñayā tatas rājñaḥ yajña yogyaḥ mahādhanaḥ 
SA_GK19_ksbhm14u-282	prāvartatoruratnāḍhyaḥ saṃbhāro bahukautukaḥ // Bhmj_14.138 //	prāvartata uru ratna āḍhyaḥ saṃbhāraḥ bahu kautukaḥ 
SA_GK19_ksbhm14u-283	athotsṛjya vidhānena kṛṣṇaśāraṃ turaṅgamam /	athā utsṛjya vidhānena kṛṣṇa śāram turaṅgamam 
SA_GK19_ksbhm14u-284	rakṣitaṃ pāṇḍuputreṇa svayaṃ gāṇḍīvadhanvanā // Bhmj_14.139 //	rakṣitam pāṇḍu putreṇa svayam gāṇḍīvadhanvanā 
SA_GK19_ksbhm14u-285	babhūva caitraśuklānte dīkṣito dharmanandanaḥ /	babhūva caitra śukla ante dīkṣitaḥ dharmanandanaḥ 
SA_GK19_ksbhm14u-286	hemamālādharo daṇḍī muṇḍaḥ kṛṣṇājināvṛtaḥ // Bhmj_14.140 //	                
SA_GK19_ksbhm14u-287	tatastrigartaviṣayaṃ prāpte yajñaturaṅgame /	tatas trigarta viṣayam prāpte yajña turaṅgame 
SA_GK19_ksbhm14u-288	rājaputrairabhūdyuddhaṃ tumulaṃ savyasācinaḥ // Bhmj_14.141 //	rāja putraiḥ abhūt yuddham tumulam savyasācinaḥ 
SA_GK19_ksbhm14u-289	yudhiṣṭhirājñā tasyābhūnna hantavyā nṛpā iti /	yudhiṣṭhira ājñā tasya abhūt na hantavyāḥ nṛpāḥ iti 
SA_GK19_ksbhm14u-290	tāṃ smarannāvadhīdbhūpānsa vijigye tu kevalam // Bhmj_14.142 //	tām smaran na avadhīt bhūpān sa vijigye tu kevalam 
SA_GK19_ksbhm14u-291	prāgjyotiṣeśvaraṃ vīraṃ bhagadattātmajaṃ yudhi /	prāgjyotiṣa īśvaram vīram bhagadatta ātmajam yudhi 
SA_GK19_ksbhm14u-292	tribhirdinairvajradattaṃ jitvā kuñjarayodhinm // Bhmj_14.143 //	tribhiḥ dinaiḥ vajradattam jitvā 
SA_GK19_ksbhm14u-293	saindhavairakarodyuddhaṃ suciraṃ krūrayodhibhiḥ /	saindhavaiḥ akarot yuddham su ciram krūra yodhibhiḥ 
SA_GK19_ksbhm14u-294	pādacārī raṇe pārtho rathakuñjaravartibhiḥ // Bhmj_14.144 //	pāda cārī raṇe pārthaḥ ratha kuñjara vartibhiḥ 
SA_GK19_ksbhm14u-295	pautraṃ jayadrathasyātha śiśumādāya duḥśalā /	pautram jayadrathasya atha śiśum ādāya duḥśalā 
SA_GK19_ksbhm14u-296	savyasācinamāsādya babhāṣe sāśrulocanā // Bhmj_14.145 //	savyasācinam āsādya babhāṣe sa aśru locanā 
SA_GK19_ksbhm14u-297	bhrātastvayi samāyāte tvannāmaiva niśamya me /	bhrātar tvayi samāyāte tvad nāma eva niśamya me 
SA_GK19_ksbhm14u-298	putro jāyadrathiryātaḥ pañcatāṃ sphaṭitāśayaḥ // Bhmj_14.146 //	putraḥ jāyadrathiḥ yātaḥ pañcatām sphaṭita āśayaḥ 
SA_GK19_ksbhm14u-299	tatsuto mama pautro 'yaṃ svasrayatanayastava /	tad sutaḥ mama pautraḥ yam svasraya tanayaḥ tava 
SA_GK19_ksbhm14u-300	rakṣyaḥ sarvātmanetyuktvā ruroda dhṛtarāṣṭrajā // Bhmj_14.147 //	rakṣyaḥ sarva ātmanā iti uktvā ruroda dhṛtarāṣṭra jā 
SA_GK19_ksbhm14u-301	viṣaṇṇāstāṃ samāśvāsya pārtho bāṣpārdralocanaḥ /	viṣaṇṇāḥ tām samāśvāsya pārthaḥ bāṣpa ārdra locanaḥ 
SA_GK19_ksbhm14u-302	nindannijāṃ kṣattrajātiṃ jagāma turagānugaḥ // Bhmj_14.148 //	nindat nijām kṣattra jātim jagāma turaga anugaḥ 
SA_GK19_ksbhm14u-303	śvetāśvamaśvagoptāraṃ maṇipūrapuraṃ tataḥ /	śvetāśvam aśva goptāram maṇipūra puram tatas 
SA_GK19_ksbhm14u-304	prāptaṃ pratyudyayau rājā tatputro babhruvāhanaḥ // Bhmj_14.149 //	prāptam pratyudyayau rājā tad putraḥ babhruvāhanaḥ 
SA_GK19_ksbhm14u-305	pūjāmādāya tanayaṃ namraṃ dṛṣṭvā puraḥ sthitam /	pūjām ādāya tanayam namram dṛṣṭvā puras sthitam 
SA_GK19_ksbhm14u-306	yuddhārthī śakratanayo nābhyanandatkṛtāñjalim // Bhmj_14.150 //	yuddha arthī śakratanayaḥ na abhyanandat kṛtāñjalim 
SA_GK19_ksbhm14u-307	dṛṣṭvā māṃ sāyudhaṃ prāptaṃ sāmnā pratyudyato 'si kim /	dṛṣṭvā mām sa āyudham prāptam sāmnā pratyudyataḥ si kim 
SA_GK19_ksbhm14u-308	dhiktvāmakṣattriyaṃ bhīrumityūce taṃ dhanaṃjayaḥ // Bhmj_14.151 //	dhik tvām a kṣattriyam bhīrum iti ūce tam dhanaṃjayaḥ 
SA_GK19_ksbhm14u-309	atrāntare mahīṃ bhittvā samutthāyoragāṅganā /	atrā antare mahīm bhittvā samutthāya uraga aṅganā 
SA_GK19_ksbhm14u-310	bhartuḥ pāṇḍusutasyāgre babhāṣe babhruvāhanam // Bhmj_14.152 //	bhartuḥ pāṇḍu sutasya agre babhāṣe babhruvāhanam 
SA_GK19_ksbhm14u-311	yuddhena tuṣyati pitā tavāyaṃ subhaṭapriyaḥ /	yuddhena tuṣyati pitā tava ayam su bhaṭa priyaḥ 
SA_GK19_ksbhm14u-312	vīrasaṃtānasaphalā śauryaśrīrabhimāninām // Bhmj_14.153 //	vīra saṃtāna saphalā śaurya śrīḥ abhimāninām 
SA_GK19_ksbhm14u-313	ityuktaḥ sa tayā dhanvī rathaṃ hemaharidhvajam /	iti uktaḥ sa tayā dhanvī ratham hema hari dhvajam 
SA_GK19_ksbhm14u-314	āruhyāmuktakavacaḥ pitaraṃ yoddhumāyayau // Bhmj_14.154 //	āruhya āmukta kavacaḥ pitaram yoddhum āyayau 
SA_GK19_ksbhm14u-315	tataḥ śaraśatairviddhastena śrānto dhanaṃjayaḥ /	tatas śara śataiḥ viddhaḥ tena śrāntaḥ dhanaṃjayaḥ 
SA_GK19_ksbhm14u-316	ānandanirbharastasya praśaśaṃsa parākramam // Bhmj_14.155 //	ānanda nirbharaḥ tasya praśaśaṃsa parākramam 
SA_GK19_ksbhm14u-317	gāṇḍīvadhanvanā muktānnārācānvajragauravān /	gāṇḍīvadhanvanā muktān nārācān vajra gauravān 
SA_GK19_ksbhm14u-318	aprāptāneva ciccheda śaraiścitrāṅgadāsutaḥ // Bhmj_14.156 //	aprāptān eva ciccheda śaraiḥ citrāṅgadā sutaḥ 
SA_GK19_ksbhm14u-319	athonmamātha putrasya syandanaṃ śakranandanaḥ /	athā unmamātha putrasya syandanam śakranandanaḥ 
SA_GK19_ksbhm14u-320	hemapattralatācitramudyānamiva mārutaḥ // Bhmj_14.157 //	hema pattra latā citram udyānam iva mārutaḥ 
SA_GK19_ksbhm14u-321	vilokya virathaṃ putraṃ yudhyamānamasaṃbhramam /	vilokya viratham putram yudhyamānam asaṃbhramam 
SA_GK19_ksbhm14u-322	mandaprayatnaśithilānprāhiṇodvijayaḥ śarān // Bhmj_14.158 //	manda prayatna śithilān prāhiṇot vijayaḥ śarān 
SA_GK19_ksbhm14u-323	atha tīkṣṇena hṛdaye pattriṇā babhruvāhanaḥ /	atha tīkṣṇena hṛdaye pattriṇā babhruvāhanaḥ 
SA_GK19_ksbhm14u-324	vajreṇevācalabhidā jaghāna śvetavāhanam // Bhmj_14.159 //	vajreṇa iva acala bhidā jaghāna śvetavāhanam 
SA_GK19_ksbhm14u-325	avadhye sarvabhūtānāṃ putreṇa nihater'june /	avadhye sarva bhūtānām putreṇa nihateḥ june 
SA_GK19_ksbhm14u-326	nādo babhūva gagane hā heti tridivaukasām // Bhmj_14.160 //	nādaḥ babhūva gagane hā hā iti tridivaukasām 
SA_GK19_ksbhm14u-327	pitaraṃ patitaṃ dṛṣṭvā śakraketumiva kṣitau /	pitaram patitam dṛṣṭvā śakra ketum iva kṣitau 
SA_GK19_ksbhm14u-328	mumoha nindannātmānaṃ tyaktacāpor'junātmajaḥ // Bhmj_14.161 //	mumoha nindan ātmānam tyakta cāpaḥ ūrjuna ātmajaḥ 
SA_GK19_ksbhm14u-329	atha citrāṅgadābhyetya putreṇa nihataṃ patim /	atha citrāṅgadā abhyetya putreṇa nihatam patim 
SA_GK19_ksbhm14u-330	vilokya śokasaṃpannā vilalāpa sumadhyamā // Bhmj_14.162 //	vilokya śoka saṃpannā vilalāpa sumadhyamā 
SA_GK19_ksbhm14u-331	aho bata cirādetya jāyāyā mama mandiram /	aho bata cirāt etya jāyāyāḥ mama mandiram 
SA_GK19_ksbhm14u-332	āryaputra tvayātithyaṃ prāptaṃ putrādbalīyasaḥ // Bhmj_14.163 //	ārya putra tvayā ātithyam prāptam putrāt balīyasaḥ 
SA_GK19_ksbhm14u-333	aho nu hatabhāgyāhaṃ ciraviproṣitaṃ patim /	aho nu hata bhāgyā aham cira viproṣitam patim 
SA_GK19_ksbhm14u-334	tvāṃ prāptaṃ nayanānandaṃ paśyāmi nihataṃ kṣitau // Bhmj_14.164 //	tvām prāptam nayana ānandam paśyāmi nihatam kṣitau 
SA_GK19_ksbhm14u-335	ityuktvā gāḍhamāliṅgya sā patiṃ bāṣpagadgadā /	iti uktvā gāḍham āliṅgya sā patim bāṣpa gadgadā 
SA_GK19_ksbhm14u-336	ulūpī nāgatanayā bhuvi citrāṅgadāpatat // Bhmj_14.165 //	ulūpī nāga tanayā bhuvi citrāṅgadā apatat 
SA_GK19_ksbhm14u-337	labdhasaṃjño 'tha śokārtaḥ pralapanbabhruvāhanaḥ /	labdha saṃjñaḥ śoka ārtaḥ pralapan babhruvāhanaḥ 
SA_GK19_ksbhm14u-338	śarīratyāganiyamaṃ cakre kilbiṣakūṇitaḥ // Bhmj_14.166 //	śarīra tyāga niyamam cakre kilbiṣa kūṇitaḥ 
SA_GK19_ksbhm14u-339	tataḥ pradadhyau manasā nāgī saṃjīvanaṃ maṇim /	tatas pradadhyau manasā nāgī saṃjīvanam maṇim 
SA_GK19_ksbhm14u-340	sa ca dhyātastayā satyā nāgalokātsamāyayau // Bhmj_14.167 //	sa ca dhyātaḥ tayā satyā nāga lokāt samāyayau 
SA_GK19_ksbhm14u-341	spṛṣṭo 'tha hṛdaye tena jīvitaṃ prāpya phalguṇaḥ /	spṛṣṭaḥ tha hṛdaye tena jīvitam prāpya phalguṇaḥ 
SA_GK19_ksbhm14u-342	citrāṅgadā ca sahasā śokaṃ tyaktvā hriyaṃ yayau // Bhmj_14.168 //	citrāṅgadā ca sahasā śokam tyaktvā hriyam yayau 
SA_GK19_ksbhm14u-343	tato nivedya vṛttāntaṃ jagāda bhujagātmajā /	tatas nivedya vṛttāntam jagāda bhujaga ātmajā 
SA_GK19_ksbhm14u-344	ulūpī dhairyaladhiṃ suptotthicamivārjunam // Bhmj_14.169 //	ulūpī dhairya ladhim supta utthicam iva arjunam 
SA_GK19_ksbhm14u-345	śāpo bhīṣmavadhādeṣa dattaste vasubhiḥ purā /	śāpaḥ bhīṣma vadhāt eṣa dattaḥ te vasubhiḥ purā 
SA_GK19_ksbhm14u-346	ko 'nyathā tvāṃ raṇe śakto jetuṃ nirjitadhūrjaṭim // Bhmj_14.170 //	kaḥ nyathā tvām raṇe śaktaḥ jetum nirjita dhūrjaṭim 
SA_GK19_ksbhm14u-347	matpitā mayi vātsalyācchāpitā vasavaśca te /	mad pitā mayi vātsalyāt śāpitāḥ vasavaḥ ca te 
SA_GK19_ksbhm14u-348	ūcustvacchāpanirvāṇaṃ ratnametanmahāprabham // Bhmj_14.171 //	ūcuḥ tvad śāpa nirvāṇam ratnam etat mahā prabham 
SA_GK19_ksbhm14u-349	śrutvaitadvismitaḥ pārtho nāgīṃ citrāṅgadāṃ tathā /	śrutvā etat vismitaḥ pārthaḥ nāgīm citrāṅgadām tathā 
SA_GK19_ksbhm14u-350	parisāntvya śanaiḥ pūjāṃ jagrāha tanayārpitām // Bhmj_14.172 //	parisāntvya śanais pūjām jagrāha tanaya arpitām 
SA_GK19_ksbhm14u-351	tatastaṃ dayitaṃ vīraḥ putramāmantrya pāṇḍavaḥ /	tatas tam dayitam vīraḥ putram āmantrya pāṇḍavaḥ 
SA_GK19_ksbhm14u-352	hayānusārī babhrāma vasudhāmabdhimekhalām // Bhmj_14.173 //	haya anusārī babhrāma vasudhām abdhi mekhalām 
SA_GK19_ksbhm14u-353	sa jitvā magadhādhīśaṃ jarāsaṃdhātmajātmajam /	sa jitvā magadha adhīśam jarāsaṃdha ātmaja ātmajam 
SA_GK19_ksbhm14u-354	vaṅgānpuṇḍrānkirātāṃśca dākṣiṇātyānsamāgadhān // Bhmj_14.174 //	vaṅgān puṇḍrān kirātān ca dākṣiṇātyān sa māgadhān 
SA_GK19_ksbhm14u-355	gāndhārānsaubalasutānrājaputrānprahāriṇaḥ /	gāndhārān saubala sutān rāja putrān prahāriṇaḥ 
SA_GK19_ksbhm14u-356	āgantavyaṃ makhe rājñaḥ sarvairityādideśa tān // Bhmj_14.175 //	āgantavyam makhe rājñaḥ sarvaiḥ iti ādideśa tān 
SA_GK19_ksbhm14u-357	tataḥ pratinivṛttena turagena sahārjunaḥ /	tatas pratinivṛttena turagena saha arjunaḥ 
SA_GK19_ksbhm14u-358	viveśa pūjitaḥ pauraurvijayī hastināpuram // Bhmj_14.176 //	viveśa pūjitaḥ paurauḥ vijayī hastināpuram 
SA_GK19_ksbhm14u-359	***** hayotsargaḥ // 5 // *****	haya utsargaḥ 
SA_GK19_ksbhm14u-360	tataḥ pravṛtte vidhivadyajñe kanakavarṣiṇaḥ /	tatas pravṛtte vidhivat yajñe kanaka varṣiṇaḥ 
SA_GK19_ksbhm14u-361	rājño munijanākīrṇe prāpteṣvakhilarājasu // Bhmj_14.177 //	rājñaḥ muni jana ākīrṇe prāpteṣu akhila rājasu 
SA_GK19_ksbhm14u-362	jananyā saha bhūpāle saṃprāpte babhruvāhane /	jananyā saha bhūpāle saṃprāpte babhruvāhane 
SA_GK19_ksbhm14u-363	sādaraṃ phalguṇaprītyā pūjite pāṇḍunandanaiḥ // Bhmj_14.178 //	sa ādaram phalguṇa prītyā pūjite pāṇḍu nandanaiḥ 
SA_GK19_ksbhm14u-364	niḥśeṣakalmaṣaploṣadivyadīkṣākṛtakṣaṇaḥ /	             
SA_GK19_ksbhm14u-365	kriyāmahīnāṃ vidadhe svayaṃ satyavatīsutaḥ // Bhmj_14.179 //	kriyām ahīnām vidadhe svayam satyavatī sutaḥ 
SA_GK19_ksbhm14u-366	haimaṃ tatrābhavatsarvamiṣṭakācayanādikam /	haimam tatra abhavat sarvam iṣṭakā cayana ādikam 
SA_GK19_ksbhm14u-367	yūpabhāṇḍaghanasthālīparyaṅkagṛhatoraṇam // Bhmj_14.180 //	yūpa bhāṇḍa ghana sthālī paryaṅka gṛha toraṇam 
SA_GK19_ksbhm14u-368	devarṣisiddhagandharvakiṃnarā maṅgalaṃ jaguḥ /	deva ṛṣi siddha gandharva kiṃnarāḥ maṅgalam jaguḥ 
SA_GK19_ksbhm14u-369	karmāntareṣu yajñasya nanṛtuścāpsarogaṇāḥ // Bhmj_14.181 //	karma antareṣu yajñasya nanṛtuḥ ca apsaraḥ gaṇāḥ 
SA_GK19_ksbhm14u-370	śamite paśusaṅghe ca turagaṃ brāhmaṇottamāḥ /	śamite paśu saṅghe ca turagam brāhmaṇa uttamāḥ 
SA_GK19_ksbhm14u-371	ālabhanta yathāśāstramupasaṃrodhya pārṣatīm // Bhmj_14.182 //	ālabhanta yathāśāstram upasaṃrodhya pārṣatīm 
SA_GK19_ksbhm14u-372	tataste yājakāstatra vapāmuddhṛtya vājinaḥ /	tatas te yājakāḥ tatra vapām uddhṛtya vājinaḥ 
SA_GK19_ksbhm14u-373	śrapayitvā śubhaṃ dhūmaṃ pāṇḍavebhyo nyavedayan // Bhmj_14.183 //	śrapayitvā śubham dhūmam pāṇḍavebhyaḥ nyavedayan 
SA_GK19_ksbhm14u-374	tataḥ pūrṇe na vidhinā vyāsāya pṛthivīpatiḥ /	tatas pūrṇe na vidhinā vyāsāya pṛthivīpatiḥ 
SA_GK19_ksbhm14u-375	catuḥsamudrarasanāṃ pṛthivīṃ dakṣiṇāṃ dadhau // Bhmj_14.184 //	catur samudra rasanām pṛthivīm dakṣiṇām 
SA_GK19_ksbhm14u-376	dattvātha hemakoṭīnāṃ koṭiṃ tadvacasā nṛpaḥ /	dattvā atha hema koṭīnām koṭim tad vacasā nṛpaḥ 
SA_GK19_ksbhm14u-377	brāhmaṇebhyaḥ punaḥ kṣoṇīṃ jagrāha muninārpitām // Bhmj_14.185 //	brāhmaṇebhyaḥ punar kṣoṇīm jagrāha muninā arpitām 
SA_GK19_ksbhm14u-378	pūjayitvā narendreṇa mānārheṣvatha rājasu /	pūjayitvā narendreṇa māna arheṣu atha rājasu 
SA_GK19_ksbhm14u-379	visṛṣṭeṣvabhavatko 'pi brahmasaṅghamahotsavaḥ // Bhmj_14.186 //	visṛṣṭeṣu abhavat kaḥ pi brahma saṅgha mahā utsavaḥ 
SA_GK19_ksbhm14u-380	babhūvustatra vāhinyo madhunaḥ kṣīrasarpiṣām /	babhūvuḥ tatra vāhinyaḥ madhunaḥ kṣīra sarpiṣām 
SA_GK19_ksbhm14u-381	babhuśca kulaśailābhā bhakṣyā modakarāśayaḥ // Bhmj_14.187 //	babhuḥ ca kula śaila ābhāḥ bhakṣyāḥ modaka rāśayaḥ 
SA_GK19_ksbhm14u-382	dvijebhyo dīyamāneṣu hemaratneṣu bhūbhujā /	dvijebhyaḥ dīyamāneṣu hema ratneṣu bhūbhujā 
SA_GK19_ksbhm14u-383	śakrāyudhairiva vyāptā diśo daśa cakāśire // Bhmj_14.188 //	śakra āyudhaiḥ iva vyāptāḥ diśaḥ daśa cakāśire 
SA_GK19_ksbhm14u-384	dhṛtarāṣṭraḥ saviduraḥ sañjayaḥ subalātmajāḥ /	dhṛtarāṣṭraḥ sa viduraḥ sañjayaḥ subala ātmajāḥ 
SA_GK19_ksbhm14u-385	tasthurdaivatavattatra pūjyamānā mahībhujā // Bhmj_14.189 //	tasthuḥ daivata vat tatra pūjyamānāḥ mahībhujā 
SA_GK19_ksbhm14u-386	***** yajñaḥ // 6 // *****	yajñaḥ 
SA_GK19_ksbhm14u-387	atrāntare hemacitrapārśvo bilamukhodgataḥ /	atrā antare hema citra pārśvaḥ bila mukha udgataḥ 
SA_GK19_ksbhm14u-388	nakulo laghusaṃcāro yajñabhūmimupāyayau // Bhmj_14.190 //	nakulaḥ laghu saṃcāraḥ yajña bhūmim upāyayau 
SA_GK19_ksbhm14u-389	sa manuṣyagirā prāha janayañjanakautukam /	sa manuṣya girā prāha janayan jana kautukam 
SA_GK19_ksbhm14u-390	aho nu saktṛprasthena na tulyo 'yaṃ mahāmakhaḥ // Bhmj_14.191 //	aho nu saktṛ prasthena na tulyaḥ yam mahā makhaḥ 
SA_GK19_ksbhm14u-391	nūnaṃ dānakaṇaḥ śuddhaḥ kṛśo 'pi prathate nṛṇām /	nūnam dāna kaṇaḥ śuddhaḥ kṛśaḥ u pi prathate nṛṇām 
SA_GK19_ksbhm14u-392	nūnaṃ bahudraviṇatā mithyaivotsavaḍambaraḥ // Bhmj_14.192 //	nūnam bahu draviṇa tā mithyā evā utsava ḍambaraḥ 
SA_GK19_ksbhm14u-393	iti bruvāṇaḥ pṛṣṭo 'sau viprairvismayanirbharaiḥ /	iti bruvāṇaḥ pṛṣṭaḥ sau vipraiḥ vismaya nirbharaiḥ 
SA_GK19_ksbhm14u-394	uvāca sraktuprasthasya māhātmyaṃ śrūyatāṃ dvijāḥ // Bhmj_14.193 //	uvāca sraktuprasthasya māhātmyam śrūyatām dvijāḥ 
SA_GK19_ksbhm14u-395	śilocchavṛttirabhavatkurukṣetre purā dvijaḥ /	śiloccha vṛttiḥ abhavat kurukṣetre purā dvijaḥ 
SA_GK19_ksbhm14u-396	viśuddhasattvadraviṇaḥ kṛśo bahukuṭumbakaḥ // Bhmj_14.194 //	viśuddha sattva draviṇaḥ kṛśaḥ bahu kuṭumbakaḥ 
SA_GK19_ksbhm14u-397	ghore kadāciddurbhikṣe kṣīṇavṛttiścireṇa saḥ /	ghore kadācid durbhikṣe kṣīṇa vṛttiḥ cireṇa saḥ 
SA_GK19_ksbhm14u-398	kṛcchrātkṣetraśataṃ bhrāntvā saktuprasthamavāptavān // Bhmj_14.195 //	kṛcchrāt kṣetra śatam bhrāntvā saktu prastham avāptavān 
SA_GK19_ksbhm14u-399	baiśvadevena vidhinā sa kṛtvāvaśyakaṃ gṛhe /	baiśvadevena vidhinā sa kṛtvā āvaśyakam gṛhe 
SA_GK19_ksbhm14u-400	kalatrasahito bhoktuṃ prasthito 'paśyadarthinam // Bhmj_14.196 //	kalatra sahitaḥ bhoktum prasthitaḥ paśyat arthinam 
SA_GK19_ksbhm14u-401	kṣutparītaḥ kṣudhākrāntaṃ sa taṃ dṛṣṭvātithiṃ dvijaḥ /	kṣudh parītaḥ kṣudhā ākrāntam sa tam dṛṣṭvā atithim dvijaḥ 
SA_GK19_ksbhm14u-402	dadau svamaśanaṃ tasmai saṃtoṣaviṣadāśayaḥ // Bhmj_14.197 //	dadau svam aśanam tasmai saṃtoṣa viṣada āśayaḥ 
SA_GK19_ksbhm14u-403	tadbhuktvā nābhavattasya kṣunnavṛttiryadārthinaḥ /	tat bhuktvā na abhavat tasya kṣunna vṛttiḥ yadā arthinaḥ 
SA_GK19_ksbhm14u-404	tadbhāryā tatsutaścāsmai tatsnuṣā ca dadau tadā // Bhmj_14.198 //	tad bhāryā tad sutaḥ ca asmai tad snuṣā ca dadau tadā 
SA_GK19_ksbhm14u-405	sarveṣāṃ bhojanenātha tṛptaḥ so 'tithirabravīt /	sarveṣām bhojanena atha tṛptaḥ saḥ tithiḥ abravīt 
SA_GK19_ksbhm14u-406	dharmastuṣṭo 'smi sattvena mahatī siddhirastu vaḥ // Bhmj_14.199 //	dharmaḥ tuṣṭaḥ smi sattvena mahatī siddhiḥ astu vaḥ 
SA_GK19_ksbhm14u-407	ityuktvāntarhite tasminvimānaistaraṇiprabhaiḥ /	iti uktvā antarhite tasmin vimānaiḥ taraṇi prabhaiḥ 
SA_GK19_ksbhm14u-408	saśarīrā divaṃ prāpuḥ sarve te ślāghyavṛttayaḥ // Bhmj_14.200 //	sa śarīrāḥ divam prāpuḥ sarve te ślāghya vṛttayaḥ 
SA_GK19_ksbhm14u-409	athāhaṃ saktugandhena samāhūto bilāśrayaḥ /	atha aham saktu gandhena samāhūtaḥ bila āśrayaḥ 
SA_GK19_ksbhm14u-410	tāmucchiṣṭabhuvaṃ prāpto bhuktavānyatra so 'tithiḥ // Bhmj_14.201 //	tām ucchiṣṭa bhuvam prāptaḥ bhuktavān yatra saḥ tithiḥ 
SA_GK19_ksbhm14u-411	tatpātrasalilaspṛṣṭamekaṃ pārśvamidaṃ mama /	tad pātra salila spṛṣṭam ekam pārśvam idam mama 
SA_GK19_ksbhm14u-412	luṭhitaṃ hemaruciraṃ jātaṃ puṇyairivāplutam // Bhmj_14.202 //	luṭhitam hema ruciram jātam puṇyaiḥ iva āplutam 
SA_GK19_ksbhm14u-413	dvitīyapārśvacintā me kathaṃ haimaṃ bhavediti /	dvitīya pārśva cintā me katham haimam bhavet iti 
SA_GK19_ksbhm14u-414	babhūva suciraṃ tasmātprāpto 'haṃ vasudhādhipam // Bhmj_14.203 //	babhūva su ciram tasmāt prāptaḥ ham vasudhādhipam 
SA_GK19_ksbhm14u-415	dvijalakṣasahasrāṇāmiha bhojanabhūmiṣu /	dvija lakṣa sahasrāṇām iha bhojana bhūmiṣu 
SA_GK19_ksbhm14u-416	bhrāntasyāpi na saṃjātaḥ ko 'pi kānto lavastanau // Bhmj_14.204 //	bhrāntasya api na saṃjātaḥ kaḥ pi kāntaḥ lavaḥ tanau 
SA_GK19_ksbhm14u-417	tasmānna saktuprasthasya samatāmarhati kratuḥ /	tasmāt na saktu prasthasya sama tām arhati kratuḥ 
SA_GK19_ksbhm14u-418	ityuktvā nakulaḥ prāyāccitrakāntiradarśanam // Bhmj_14.205 //	iti uktvā nakulaḥ prāyāt citra kāntiḥ adarśanam 
SA_GK19_ksbhm14u-419	evaṃ yajñasahasrebhyaḥ śreyasī bhāvaśuddhatā /	evam yajña sahasrebhyaḥ śreyasī bhāva śuddha tā 
SA_GK19_ksbhm14u-420	manasaḥ kila vaimalyaṃ paraṃ brahma pracakṣate // Bhmj_14.206 //	manasaḥ kila vaimalyam param brahma pracakṣate 
SA_GK19_ksbhm14u-421	agastyasya purā satre viprā dvādaśavārṣike /	agastyasya purā satre viprāḥ dvādaśa vārṣike 
SA_GK19_ksbhm14u-422	śaśaṃsurbhāvinīṃ ghorāmanāvṛṣṭiṃ parasparam // Bhmj_14.207 //	śaśaṃsuḥ bhāvinīm ghorām anāvṛṣṭim parasparam 
SA_GK19_ksbhm14u-423	tato 'gastyaḥ parityajya dravyayajñaṃ mahāmatiḥ /	tatas gastyaḥ parityajya dravya yajñam mahāmatiḥ 
SA_GK19_ksbhm14u-424	cakāra stabdhamanasā dhyānayajñaṃ taponidhiḥ // Bhmj_14.208 //	cakāra stabdha manasā dhyāna yajñam tapaḥ nidhiḥ 
SA_GK19_ksbhm14u-425	sa eva vasusaṃpannaḥ sarvavitkṛtasaṃnidhiḥ /	saḥ eva vasu saṃpannaḥ sarva vid kṛta saṃnidhiḥ 
SA_GK19_ksbhm14u-426	kraturbabhūva yenendro vavarṣānandanirbharaḥ // Bhmj_14.209 //	kratuḥ babhūva yena indraḥ vavarṣa ānanda nirbharaḥ 
SA_GK19_ksbhm14u-427	śreyānsattvaviśuddhasya pāṇḍavasyābhavatkratuḥ /	śreyān sattva viśuddhasya pāṇḍavasya abhavat kratuḥ 
SA_GK19_ksbhm14u-428	kiṃ tu svakāryānnakulastatra cakre vimānanām // Bhmj_14.210 //	kim tu sva kāryāt nakulaḥ tatra cakre vimānanām 
SA_GK19_ksbhm14u-429	jijñāsurjamadagniṃ prāksvayaṃ krodhaḥ śvavigrahaḥ /	jijñāsuḥ jamadagnim prāk svayam krodhaḥ śva vigrahaḥ 
SA_GK19_ksbhm14u-430	pasparśa jihvayā śrāddhe dhṛtaṃ hi piṭhire payaḥ // Bhmj_14.211 //	pasparśa jihvayā śrāddhe dhṛtam hi piṭhire payaḥ 
SA_GK19_ksbhm14u-431	krodho 'yamiti vijñāya munistaṃ jñānalocanaḥ /	krodhaḥ yam iti vijñāya muniḥ tam jñāna locanaḥ 
SA_GK19_ksbhm14u-432	na śaśāpa tato bhītaḥ krodhaḥ kampākulo 'bhavat // Bhmj_14.212 //	na śaśāpa tatas bhītaḥ krodhaḥ kampa ākulaḥ bhavat 
SA_GK19_ksbhm14u-433	tataste pitaraḥ kruddhā yeṣāṃ śrāddhe dhṛtaṃ payaḥ /	tatas te pitaraḥ kruddhāḥ yeṣām śrāddhe dhṛtam payaḥ 
SA_GK19_ksbhm14u-434	aśapansuciraṃ yena krodho nakulatāṃ yayau // Bhmj_14.213 //	aśapan su ciram yena krodhaḥ nakula tām yayau 
SA_GK19_ksbhm14u-435	avamānakathāṃ kṛtvā svayaṃ yaudhiṣṭhire kratau /	avamāna kathām kṛtvā svayam yaudhiṣṭhire kratau 
SA_GK19_ksbhm14u-436	śāpakṣayaṃ prāpsyasīti tairevāsya kṛto 'vadhiḥ // Bhmj_14.214 //	śāpa kṣayam prāpsyasi iti taiḥ eva asya kṛtaḥ vadhiḥ 
SA_GK19_ksbhm14u-437	***** nakulopākhyānam // 7 // *****	nakula upākhyānam  /
SA_GK19_ksbhm14u-438	iti sakalanarendrairvandyamānasya rājño dvijajanaparipuṣṭaḥ sattvapuṣpaprakāraḥ /	iti sakala narendraiḥ vandyamānasya rājñaḥ dvija jana paripuṣṭaḥ sattva puṣpa prakāraḥ 
SA_GK19_ksbhm14u-439	śubhaphalanicayādyo yajñasaṃbhāramūlaścaritatarurudāraḥ satyaśākho rarāja // Bhmj_14.215 //	śubha phala nicaya ādyaḥ yajña saṃbhāra mūlaḥ carita taruḥ udāraḥ satya śākhaḥ rarāja 
SA_GK19_ksbhm14u-440	iti śrīkṣemendraviracitāyāṃ bhāratamañjaryāmāśvamedhikaṃ parva	iti śrī kṣemendra viracitāyām bhāratamañjaryām āśvamedhikam parva 
