segmentnr	original	analyzed
SA_GV01_rv_hn02u-0	Ṛgveda 2	ṛgveda 
SA_GV01_rv_hn02u-1	RV_2,001.01a tvam agne dyubhis tvam āśuśukṣaṇis tvam adbhyas tvam aśmanas pari /	tvam agne dyubhiḥ tvam āśuśukṣaṇiḥ tvam adbhyaḥ tvam aśmanaḥ pari 
SA_GV01_rv_hn02u-2	RV_2,001.01c tvaṃ vanebhyas tvam oṣadhībhyas tvaṃ nṛṇāṃ nṛpate jāyase śuciḥ //	tvam vanebhyaḥ tvam oṣadhībhyaḥ tvam nṛṇām nṛpate jāyase śuciḥ 
SA_GV01_rv_hn02u-3	RV_2,001.02a tavāgne hotraṃ tava potram ṛtviyaṃ tava neṣṭraṃ tvam agnid ṛtāyataḥ /	tava agne hotram tava potram ṛtviyam tava neṣṭram tvam agnidh ṛta āyataḥ 
SA_GV01_rv_hn02u-4	RV_2,001.02c tava praśāstraṃ tvam adhvarīyasi brahmā cāsi gṛhapatiś ca no dame //	tava praśāstram tvam adhvarīyasi brahmā ca asi gṛhapatiḥ ca naḥ dame 
SA_GV01_rv_hn02u-5	RV_2,001.03a tvam agna indro vṛṣabhaḥ satām asi tvaṃ viṣṇur urugāyo namasyaḥ /	tvam agne indraḥ vṛṣabhaḥ satām asi tvam viṣṇuḥ uru gāyaḥ namasyaḥ 
SA_GV01_rv_hn02u-6	RV_2,001.03c tvam brahmā rayivid brahmaṇas pate tvaṃ vidhartaḥ sacase purandhyā //	tvam brahmā rayi vid brahmaṇas pate tvam vidhartar sacase purandhyā 
SA_GV01_rv_hn02u-7	RV_2,001.04a tvam agne rājā varuṇo dhṛtavratas tvam mitro bhavasi dasma īḍyaḥ /	tvam agne rājā varuṇaḥ dhṛta vrataḥ tvam mitraḥ bhavasi dasmaḥ īḍyaḥ 
SA_GV01_rv_hn02u-8	RV_2,001.04c tvam aryamā satpatir yasya sambhujaṃ tvam aṃśo vidathe deva bhājayuḥ //	tvam aryamā satpatiḥ yasya sambhujam tvam aṃśaḥ vidathe deva bhājayuḥ 
SA_GV01_rv_hn02u-9	RV_2,001.05a tvam agne tvaṣṭā vidhate suvīryaṃ tava gnāvo mitramahaḥ sajātyam /	tvam agne tvaṣṭā vidhate su vīryam tava gnāvaḥ mitra mahas sajātyam 
SA_GV01_rv_hn02u-10	RV_2,001.05c tvam āśuhemā rariṣe svaśvyaṃ tvaṃ narāṃ śardho asi purūvasuḥ //	tvam āśu hemā rariṣe su aśvyam tvam narām śardhaḥ asi purūvasuḥ 
SA_GV01_rv_hn02u-11	RV_2,001.06a tvam agne rudro asuro maho divas tvaṃ śardho mārutam pṛkṣa īśiṣe /	tvam agne rudraḥ asuraḥ mahaḥ divaḥ tvam śardhaḥ mārutam pṛkṣaḥ īśiṣe 
SA_GV01_rv_hn02u-12	RV_2,001.06c tvaṃ vātair aruṇair yāsi śaṅgayas tvam pūṣā vidhataḥ pāsi nu tmanā //	tvam vātaiḥ aruṇaiḥ yāsi śaṅgayaḥ tvam pūṣā vidhataḥ pāsi nu tmanā 
SA_GV01_rv_hn02u-13	RV_2,001.07a tvam agne draviṇodā araṅkṛte tvaṃ devaḥ savitā ratnadhā asi /	tvam agne draviṇaḥ dāḥ araṅkṛte tvam devaḥ savitā ratna dhāḥ asi 
SA_GV01_rv_hn02u-14	RV_2,001.07c tvam bhago nṛpate vasva īśiṣe tvam pāyur dame yas te 'vidhat //	tvam bhagaḥ nṛpate vasvaḥ īśiṣe tvam pāyuḥ dame yaḥ te vidhat 
SA_GV01_rv_hn02u-15	RV_2,001.08a tvām agne dama ā viśpatiṃ viśas tvāṃ rājānaṃ suvidatram ṛñjate /	tvām agne dame ā viśpatim viśaḥ tvām rājānam suvidatram ṛñjate 
SA_GV01_rv_hn02u-16	RV_2,001.08c tvaṃ viśvāni svanīka patyase tvaṃ sahasrāṇi śatā daśa prati //	tvam viśvāni su anīka patyase tvam sahasrāṇi śatā daśa prati 
SA_GV01_rv_hn02u-17	RV_2,001.09a tvām agne pitaram iṣṭibhir naras tvām bhrātrāya śamyā tanūrucam /	tvām agne pitaram iṣṭibhiḥ naraḥ tvām bhrātrāya śamyā tanūrucam 
SA_GV01_rv_hn02u-18	RV_2,001.09c tvam putro bhavasi yas te 'vidhat tvaṃ sakhā suśevaḥ pāsy ādhṛṣaḥ //	tvam putraḥ bhavasi yaḥ te vidhat tvam sakhā su śevaḥ pāsi ādhṛṣaḥ 
SA_GV01_rv_hn02u-19	RV_2,001.10a tvam agna ṛbhur āke namasyas tvaṃ vājasya kṣumato rāya īśiṣe /	tvam agne ṛbhuḥ āke namasyaḥ tvam vājasya kṣumataḥ rāyaḥ īśiṣe 
SA_GV01_rv_hn02u-20	RV_2,001.10c tvaṃ vi bhāsy anu dakṣi dāvane tvaṃ viśikṣur asi yajñam ātaniḥ //	tvam vi bhāsi anu dakṣi dāvane tvam viśikṣuḥ asi yajñam ātaniḥ 
SA_GV01_rv_hn02u-21	RV_2,001.11a tvam agne aditir deva dāśuṣe tvaṃ hotrā bhāratī vardhase girā /	tvam agne aditiḥ deva dāśuṣe tvam hotrā bhāratī vardhase girā 
SA_GV01_rv_hn02u-22	RV_2,001.11c tvam iḷā śatahimāsi dakṣase tvaṃ vṛtrahā vasupate sarasvatī //	tvam iḷā śata himā asi dakṣase tvam vṛtra hā vasu pate sarasvatī 
SA_GV01_rv_hn02u-23	RV_2,001.12a tvam agne subhṛta uttamaṃ vayas tava spārhe varṇa ā saṃdṛśi śriyaḥ /	tvam agne su bhṛtaḥ uttamam vayaḥ tava spārhe varṇe ā saṃdṛśi śriyaḥ 
SA_GV01_rv_hn02u-24	RV_2,001.12c tvaṃ vājaḥ prataraṇo bṛhann asi tvaṃ rayir bahulo viśvatas pṛthuḥ //	tvam vājaḥ prataraṇaḥ bṛhan asi tvam rayiḥ bahulaḥ viśvatas pṛthuḥ 
SA_GV01_rv_hn02u-25	RV_2,001.13a tvām agna ādityāsa āsyaṃ tvāṃ jihvāṃ śucayaś cakrire kave /	tvām agne ādityāsaḥ āsyam tvām jihvām śucayaḥ cakrire kave 
SA_GV01_rv_hn02u-26	RV_2,001.13c tvāṃ rātiṣāco adhvareṣu saścire tve devā havir adanty āhutam //	tvām rātiṣācaḥ adhvareṣu saścire tve devāḥ haviḥ adanti āhutam 
SA_GV01_rv_hn02u-27	RV_2,001.14a tve agne viśve amṛtāso adruha āsā devā havir adanty āhutam /	tve agne viśve amṛtāsaḥ adruhaḥ āsā devāḥ haviḥ adanti āhutam 
SA_GV01_rv_hn02u-28	RV_2,001.14c tvayā martāsaḥ svadanta āsutiṃ tvaṃ garbho vīrudhāṃ jajñiṣe śuciḥ //	tvayā martāsaḥ svadante āsutim tvam garbhaḥ vīrudhām jajñiṣe śuciḥ 
SA_GV01_rv_hn02u-29	RV_2,001.15a tvaṃ tān saṃ ca prati cāsi majmanāgne sujāta pra ca deva ricyase /	tvam tān sam ca prati ca asi majmanā agne su jāta pra ca deva ricyase 
SA_GV01_rv_hn02u-30	RV_2,001.15c pṛkṣo yad atra mahinā vi te bhuvad anu dyāvāpṛthivī rodasī ubhe //	pṛkṣaḥ yat atra mahinā vi te bhuvat anu dyāvāpṛthivī rodasī ubhe 
SA_GV01_rv_hn02u-31	RV_2,001.16a ye stotṛbhyo goagrām aśvapeśasam agne rātim upasṛjanti sūrayaḥ /	ye stotṛbhyaḥ go agrām aśva peśasam agne rātim upasṛjanti sūrayaḥ 
SA_GV01_rv_hn02u-32	RV_2,001.16c asmāñ ca tāṃś ca pra hi neṣi vasya ā bṛhad vadema vidathe suvīrāḥ //	asmām ca tān ca pra hi neṣi vasyaḥ ā bṛhat vadema vidathe su vīrāḥ 
SA_GV01_rv_hn02u-33	RV_2,002.01a yajñena vardhata jātavedasam agniṃ yajadhvaṃ haviṣā tanā girā /	yajñena vardhata jātavedasam agnim yajadhvam haviṣā tanā girā 
SA_GV01_rv_hn02u-34	RV_2,002.01c samidhānaṃ suprayasaṃ svarṇaraṃ dyukṣaṃ hotāraṃ vṛjaneṣu dhūrṣadam //	samidhānam su prayasam svarṇaram dyukṣam hotāram vṛjaneṣu dhūrṣadam 
SA_GV01_rv_hn02u-35	RV_2,002.02a abhi tvā naktīr uṣaso vavāśire 'gne vatsaṃ na svasareṣu dhenavaḥ /	abhi tvā naktīḥ uṣasaḥ vavāśire gne vatsam na svasareṣu dhenavaḥ 
SA_GV01_rv_hn02u-36	RV_2,002.02c diva ived aratir mānuṣā yugā kṣapo bhāsi puruvāra saṃyataḥ //	divaḥ iva id aratiḥ mānuṣā yugā kṣapaḥ bhāsi puru vāra saṃyataḥ 
SA_GV01_rv_hn02u-37	RV_2,002.03a taṃ devā budhne rajasaḥ sudaṃsasaṃ divaspṛthivyor aratiṃ ny erire /	tam devāḥ budhne rajasaḥ su daṃsasam divaspṛthivyoḥ aratim ni erire 
SA_GV01_rv_hn02u-38	RV_2,002.03c ratham iva vedyaṃ śukraśociṣam agnim mitraṃ na kṣitiṣu praśaṃsyam //	ratham iva vedyam śukra śociṣam agnim mitram na kṣitiṣu praśaṃsyam 
SA_GV01_rv_hn02u-39	RV_2,002.04a tam ukṣamāṇaṃ rajasi sva ā dame candram iva surucaṃ hvāra ā dadhuḥ /	tam ukṣamāṇam rajasi sve ā dame candram iva su rucam hvāre ā dadhuḥ 
SA_GV01_rv_hn02u-40	RV_2,002.04c pṛśnyāḥ pataraṃ citayantam akṣabhiḥ pātho na pāyuṃ janasī ubhe anu //	pṛśnyāḥ pataram citayantam akṣabhiḥ pāthaḥ na pāyum janasī ubhe anu 
SA_GV01_rv_hn02u-41	RV_2,002.05a sa hotā viśvam pari bhūtv adhvaraṃ tam u havyair manuṣa ṛñjate girā /	sa hotā viśvam pari bhūtu adhvaram tam u havyaiḥ manuṣe ṛñjate girā 
SA_GV01_rv_hn02u-42	RV_2,002.05c hiriśipro vṛdhasānāsu jarbhurad dyaur na stṛbhiś citayad rodasī anu //	hiri śipraḥ vṛdhasānāsu jarbhurat dyauḥ na stṛbhiḥ citayat rodasī anu 
SA_GV01_rv_hn02u-43	RV_2,002.06a sa no revat samidhānaḥ svastaye saṃdadasvān rayim asmāsu dīdihi /	sa naḥ revat samidhānaḥ svastaye saṃdadasvān rayim asmāsu dīdihi 
SA_GV01_rv_hn02u-44	RV_2,002.06c ā naḥ kṛṇuṣva suvitāya rodasī agne havyā manuṣo deva vītaye //	ā naḥ kṛṇuṣva suvitāya rodasī agne havyā manuṣaḥ deva vītaye 
SA_GV01_rv_hn02u-45	RV_2,002.07a dā no agne bṛhato dāḥ sahasriṇo duro na vājaṃ śrutyā apā vṛdhi /	dāḥ naḥ agne bṛhataḥ dāḥ sahasriṇaḥ duraḥ na vājam śrutyai apa ā vṛdhi 
SA_GV01_rv_hn02u-46	RV_2,002.07c prācī dyāvāpṛthivī brahmaṇā kṛdhi svar ṇa śukram uṣaso vi didyutaḥ //	prācī dyāvāpṛthivī brahmaṇā kṛdhi svar na śukram uṣasaḥ vi didyutaḥ 
SA_GV01_rv_hn02u-47	RV_2,002.08a sa idhāna uṣaso rāmyā anu svar ṇa dīded aruṣeṇa bhānunā /	saḥ idhānaḥ uṣasaḥ rāmyāḥ anu svar na dīdet aruṣeṇa bhānunā 
SA_GV01_rv_hn02u-48	RV_2,002.08c hotrābhir agnir manuṣaḥ svadhvaro rājā viśām atithiś cārur āyave //	hotrābhiḥ agniḥ manuṣaḥ su adhvaraḥ rājā viśām atithiḥ cāruḥ āyave 
SA_GV01_rv_hn02u-49	RV_2,002.09a evā no agne amṛteṣu pūrvya dhīṣ pīpāya bṛhaddiveṣu mānuṣā /	eva naḥ agne amṛteṣu pūrvya dhīḥ pīpāya bṛhaddiveṣu mānuṣā 
SA_GV01_rv_hn02u-50	RV_2,002.09c duhānā dhenur vṛjaneṣu kārave tmanā śatinam pururūpam iṣaṇi //	duhānā dhenuḥ vṛjaneṣu kārave tmanā śatinam puru rūpam iṣaṇi 
SA_GV01_rv_hn02u-51	RV_2,002.10a vayam agne arvatā vā suvīryam brahmaṇā vā citayemā janāṃ ati /	vayam agne arvatā vā su vīryam brahmaṇā vā citayema janān ati 
SA_GV01_rv_hn02u-52	RV_2,002.10c asmākaṃ dyumnam adhi pañca kṛṣṭiṣūccā svar ṇa śuśucīta duṣṭaram //	asmākam dyumnam adhi pañca kṛṣṭiṣu uccā svar na śuśucīta duṣṭaram 
SA_GV01_rv_hn02u-53	RV_2,002.11a sa no bodhi sahasya praśaṃsyo yasmin sujātā iṣayanta sūrayaḥ /	sa naḥ bodhi sahasya praśaṃsyaḥ yasmin sujātāḥ iṣayanta sūrayaḥ 
SA_GV01_rv_hn02u-54	RV_2,002.11c yam agne yajñam upayanti vājino nitye toke dīdivāṃsaṃ sve dame //	yam agne yajñam upayanti vājinaḥ nitye toke dīdivāṃsam sve dame 
SA_GV01_rv_hn02u-55	RV_2,002.12a ubhayāso jātavedaḥ syāma te stotāro agne sūrayaś ca śarmaṇi /	ubhayāsaḥ jātavedaḥ syāma te stotāraḥ agne sūrayaḥ ca śarmaṇi 
SA_GV01_rv_hn02u-56	RV_2,002.12c vasvo rāyaḥ puruścandrasya bhūyasaḥ prajāvataḥ svapatyasya śagdhi naḥ //	vasvaḥ rāyaḥ puru ścandrasya bhūyasaḥ prajāvataḥ su apatyasya śagdhi naḥ 
SA_GV01_rv_hn02u-57	RV_2,002.13a ye stotṛbhyo goagrām aśvapeśasam agne rātim upasṛjanti sūrayaḥ /	ye stotṛbhyaḥ go agrām aśva peśasam agne rātim upasṛjanti sūrayaḥ 
SA_GV01_rv_hn02u-58	RV_2,002.13c asmāñ ca tāṃś ca pra hi neṣi vasya ā bṛhad vadema vidathe suvīrāḥ //	asmām ca tān ca pra hi neṣi vasyaḥ ā bṛhat vadema vidathe su vīrāḥ 
SA_GV01_rv_hn02u-59	RV_2,003.01a samiddho agnir nihitaḥ pṛthivyām pratyaṅ viśvāni bhuvanāny asthāt /	samiddhaḥ agniḥ nihitaḥ pṛthivyām pratyaṅ viśvāni bhuvanāni asthāt 
SA_GV01_rv_hn02u-60	RV_2,003.01c hotā pāvakaḥ pradivaḥ sumedhā devo devān yajatv agnir arhan //	hotā pāvakaḥ pradivaḥ sumedhāḥ devaḥ devān yajatu agniḥ arhan 
SA_GV01_rv_hn02u-61	RV_2,003.02a narāśaṃsaḥ prati dhāmāny añjan tisro divaḥ prati mahnā svarciḥ /	narāśaṃsaḥ prati dhāmāni añjan tisraḥ divaḥ prati mahnā su arciḥ 
SA_GV01_rv_hn02u-62	RV_2,003.02c ghṛtapruṣā manasā havyam undan mūrdhan yajñasya sam anaktu devān //	ghṛta pruṣā manasā havyam undan mūrdhan yajñasya sam anaktu devān 
SA_GV01_rv_hn02u-63	RV_2,003.03a īḷito agne manasā no arhan devān yakṣi mānuṣāt pūrvo adya /	īḍitaḥ agne manasā naḥ arhan devān yakṣi mānuṣāt pūrvaḥ adya 
SA_GV01_rv_hn02u-64	RV_2,003.03c sa ā vaha marutāṃ śardho acyutam indraṃ naro barhiṣadaṃ yajadhvam //	saḥ ā vaha marutām śardhaḥ acyutam indram naraḥ barhiṣadam yajadhvam 
SA_GV01_rv_hn02u-65	RV_2,003.04a deva barhir vardhamānaṃ suvīraṃ stīrṇaṃ rāye subharaṃ vedy asyām /	deva barhiḥ vardhamānam su vīram stīrṇam rāye subharam vedi asyām 
SA_GV01_rv_hn02u-66	RV_2,003.04c ghṛtenāktaṃ vasavaḥ sīdatedaṃ viśve devā ādityā yajñiyāsaḥ //	ghṛtena aktam vasavaḥ sīdata idam viśve devāḥ ādityāḥ yajñiyāsaḥ 
SA_GV01_rv_hn02u-67	RV_2,003.05a vi śrayantām urviyā hūyamānā dvāro devīḥ suprāyaṇā namobhiḥ /	vi śrayantām urviyā hūyamānāḥ dvāraḥ devīḥ su prāyaṇāḥ namobhiḥ 
SA_GV01_rv_hn02u-68	RV_2,003.05c vyacasvatīr vi prathantām ajuryā varṇam punānā yaśasaṃ suvīram //	vyacasvatīḥ vi prathantām ajuryāḥ varṇam punānāḥ yaśasam su vīram 
SA_GV01_rv_hn02u-69	RV_2,003.06a sādhv apāṃsi sanatā na ukṣite uṣāsānaktā vayyeva raṇvite /	sādhu apāṃsi sanatā naḥ ukṣite uṣāsānaktā vayyā iva raṇvite 
SA_GV01_rv_hn02u-70	RV_2,003.06c tantuṃ tataṃ saṃvayantī samīcī yajñasya peśaḥ sudughe payasvatī //	tantum tatam saṃvayantī samīcī yajñasya peśaḥ sudughe payasvatī 
SA_GV01_rv_hn02u-71	RV_2,003.07a daivyā hotārā prathamā viduṣṭara ṛju yakṣataḥ sam ṛcā vapuṣṭarā /	daivyā hotārā prathamā viduṣṭarau ṛju yakṣataḥ sam ṛcā vapuṣṭarā 
SA_GV01_rv_hn02u-72	RV_2,003.07c devān yajantāv ṛtuthā sam añjato nābhā pṛthivyā adhi sānuṣu triṣu //	devān yajantau ṛtuthā sam añjataḥ nābhā pṛthivyāḥ adhi sānuṣu triṣu 
SA_GV01_rv_hn02u-73	RV_2,003.08a sarasvatī sādhayantī dhiyaṃ na iḷā devī bhāratī viśvatūrtiḥ /	sarasvatī sādhayantī dhiyam naḥ iḷā devī bhāratī viśvatūrtiḥ 
SA_GV01_rv_hn02u-74	RV_2,003.08c tisro devīḥ svadhayā barhir edam acchidram pāntu śaraṇaṃ niṣadya //	tisraḥ devīḥ svadhayā barhiḥ ā idam acchidram pāntu śaraṇam niṣadya 
SA_GV01_rv_hn02u-75	RV_2,003.09a piśaṅgarūpaḥ subharo vayodhāḥ śruṣṭī vīro jāyate devakāmaḥ /	piśaṅga rūpaḥ subharaḥ vayodhāḥ śruṣṭī vīraḥ jāyate deva kāmaḥ 
SA_GV01_rv_hn02u-76	RV_2,003.09c prajāṃ tvaṣṭā vi ṣyatu nābhim asme athā devānām apy etu pāthaḥ //	prajām tvaṣṭā vi syatu nābhim asme athā devānām api etu pāthaḥ 
SA_GV01_rv_hn02u-77	RV_2,003.10a vanaspatir avasṛjann upa sthād agnir haviḥ sūdayāti pra dhībhiḥ /	vanaspatiḥ avasṛjan upa sthāt agniḥ haviḥ sūdayāti pra dhībhiḥ 
SA_GV01_rv_hn02u-78	RV_2,003.10c tridhā samaktaṃ nayatu prajānan devebhyo daivyaḥ śamitopa havyam //	tridhā samaktam nayatu prajānan devebhyaḥ daivyaḥ śamitā upa havyam 
SA_GV01_rv_hn02u-79	RV_2,003.11a ghṛtam mimikṣe ghṛtam asya yonir ghṛte śrito ghṛtam v asya dhāma /	ghṛtam mimikṣe ghṛtam asya yoniḥ ghṛte śritaḥ ghṛtam u asya dhāma 
SA_GV01_rv_hn02u-80	RV_2,003.11c anuṣvadham ā vaha mādayasva svāhākṛtaṃ vṛṣabha vakṣi havyam //	anuṣvadham ā vaha mādayasva svāhākṛtam vṛṣabha vakṣi havyam 
SA_GV01_rv_hn02u-81	RV_2,004.01a huve vaḥ sudyotmānaṃ suvṛktiṃ viśām agnim atithiṃ suprayasam /	huve vaḥ sudyotmānam suvṛktim viśām agnim atithim su prayasam 
SA_GV01_rv_hn02u-82	RV_2,004.01c mitra iva yo didhiṣāyyo bhūd deva ādeve jane jātavedāḥ //	mitraḥ iva yaḥ didhiṣāyyaḥ bhūt devaḥ ādeve jane jātavedāḥ 
SA_GV01_rv_hn02u-83	RV_2,004.02a imaṃ vidhanto apāṃ sadhasthe dvitādadhur bhṛgavo vikṣv āyoḥ /	imam vidhantaḥ apām sadhasthe dvitā adadhuḥ bhṛgavaḥ vikṣu āyoḥ 
SA_GV01_rv_hn02u-84	RV_2,004.02c eṣa viśvāny abhy astu bhūmā devānām agnir aratir jīrāśvaḥ //	eṣa viśvāni abhī astu bhūmā devānām agniḥ aratiḥ jīra aśvaḥ 
SA_GV01_rv_hn02u-85	RV_2,004.03a agniṃ devāso mānuṣīṣu vikṣu priyaṃ dhuḥ kṣeṣyanto na mitram /	agnim devāsaḥ mānuṣīṣu vikṣu priyam dhuḥ kṣeṣyantaḥ na mitram 
SA_GV01_rv_hn02u-86	RV_2,004.03c sa dīdayad uśatīr ūrmyā ā dakṣāyyo yo dāsvate dama ā //	sa dīdayat uśatīḥ ūrmyāḥ ā dakṣāyyaḥ yaḥ dāsvate dame ā 
SA_GV01_rv_hn02u-87	RV_2,004.04a asya raṇvā svasyeva puṣṭiḥ saṃdṛṣṭir asya hiyānasya dakṣoḥ /	asya raṇvā svasya iva puṣṭiḥ saṃdṛṣṭiḥ asya hiyānasya dakṣoḥ 
SA_GV01_rv_hn02u-88	RV_2,004.04c vi yo bharibhrad oṣadhīṣu jihvām atyo na rathyo dodhavīti vārān //	vi yaḥ bharibhrat oṣadhīṣu jihvām atyaḥ na rathyaḥ dodhavīti vārān 
SA_GV01_rv_hn02u-89	RV_2,004.05a ā yan me abhvaṃ vanadaḥ panantośigbhyo nāmimīta varṇam /	ā yat me abhvam vanadaḥ pananta uśigbhyaḥ na āmimīta varṇam 
SA_GV01_rv_hn02u-90	RV_2,004.05c sa citreṇa cikite raṃsu bhāsā jujurvāṃ yo muhur ā yuvā bhūt //	sa citreṇa cikite raṃsu bhāsā jujurvām yaḥ muhur ā yuvā bhūt 
SA_GV01_rv_hn02u-91	RV_2,004.06a ā yo vanā tātṛṣāṇo na bhāti vār ṇa pathā rathyeva svānīt /	ā yaḥ vanā tātṛṣāṇaḥ na bhāti vār na pathā rathyā iva svānīt 
SA_GV01_rv_hn02u-92	RV_2,004.06c kṛṣṇādhvā tapū raṇvaś ciketa dyaur iva smayamāno nabhobhiḥ //	kṛṣṇa adhvā tapūḥ raṇvaḥ ciketa dyauḥ iva smayamānaḥ nabhobhiḥ 
SA_GV01_rv_hn02u-93	RV_2,004.07a sa yo vy asthād abhi dakṣad urvīm paśur naiti svayur agopāḥ /	sa yaḥ vi asthāt abhi dakṣat urvīm paśuḥ na eti svayuḥ agopāḥ 
SA_GV01_rv_hn02u-94	RV_2,004.07c agniḥ śociṣmāṃ atasāny uṣṇan kṛṣṇavyathir asvadayan na bhūma //	agniḥ śociṣmān atasāni uṣṇan kṛṣṇa vyathiḥ asvadayat na bhūma 
SA_GV01_rv_hn02u-95	RV_2,004.08a nū te pūrvasyāvaso adhītau tṛtīye vidathe manma śaṃsi /	nu te pūrvasya avasaḥ adhītau tṛtīye vidathe manma śaṃsi 
SA_GV01_rv_hn02u-96	RV_2,004.08c asme agne saṃyadvīram bṛhantaṃ kṣumantaṃ vājaṃ svapatyaṃ rayiṃ dāḥ //	asme agne saṃyat vīram bṛhantam kṣumantam vājam su apatyam rayim dāḥ 
SA_GV01_rv_hn02u-97	RV_2,004.09a tvayā yathā gṛtsamadāso agne guhā vanvanta uparāṃ abhi ṣyuḥ /	tvayā yathā gṛtsamadāsaḥ agne guhā vanvantaḥ uparām abhi syuḥ 
SA_GV01_rv_hn02u-98	RV_2,004.09c suvīrāso abhimātiṣāhaḥ smat sūribhyo gṛṇate tad vayo dhāḥ //	su vīrāsaḥ abhimātiṣāhaḥ smat sūribhyaḥ gṛṇate tat vayaḥ dhāḥ 
SA_GV01_rv_hn02u-99	RV_2,005.01a hotājaniṣṭa cetanaḥ pitā pitṛbhya ūtaye /	hotā ajaniṣṭa cetanaḥ pitā pitṛbhyaḥ ūtaye 
SA_GV01_rv_hn02u-100	RV_2,005.01c prayakṣañ jenyaṃ vasu śakema vājino yamam //	prayakṣam jenyam vasu śakema vājinaḥ yamam 
SA_GV01_rv_hn02u-101	RV_2,005.02a ā yasmin sapta raśmayas tatā yajñasya netari /	ā yasmin sapta raśmayaḥ tatāḥ yajñasya netari 
SA_GV01_rv_hn02u-102	RV_2,005.02c manuṣvad daivyam aṣṭamam potā viśvaṃ tad invati //	manuṣvat daivyam aṣṭamam potā viśvam tat invati 
SA_GV01_rv_hn02u-103	RV_2,005.03a dadhanve vā yad īm anu vocad brahmāṇi ver u tat /	dadhanve vā yat īm anu vocat brahmāṇi veḥ u tat 
SA_GV01_rv_hn02u-104	RV_2,005.03c pari viśvāni kāvyā nemiś cakram ivābhavat //	pari viśvāni kāvyā nemiḥ cakram iva abhavat 
SA_GV01_rv_hn02u-105	RV_2,005.04a sākaṃ hi śucinā śuciḥ praśāstā kratunājani /	sākam hi śucinā śuciḥ praśāstā kratunā ajani 
SA_GV01_rv_hn02u-106	RV_2,005.04c vidvāṃ asya vratā dhruvā vayā ivānu rohate //	vidvān asya vratā dhruvā vayāḥ iva anu rohate 
SA_GV01_rv_hn02u-107	RV_2,005.05a tā asya varṇam āyuvo neṣṭuḥ sacanta dhenavaḥ /	tāḥ asya varṇam āyuvaḥ neṣṭuḥ sacanta dhenavaḥ 
SA_GV01_rv_hn02u-108	RV_2,005.05c kuvit tisṛbhya ā varaṃ svasāro yā idaṃ yayuḥ //	kuvid tisṛbhyaḥ ā varam svasāraḥ yāḥ idam yayuḥ 
SA_GV01_rv_hn02u-109	RV_2,005.06a yadī mātur upa svasā ghṛtam bharanty asthita /	yadī mātuḥ upa svasā ghṛtam bharantī asthita 
SA_GV01_rv_hn02u-110	RV_2,005.06c tāsām adhvaryur āgatau yavo vṛṣṭīva modate //	tāsām adhvaryuḥ āgatau yavaḥ vṛṣṭī iva modate 
SA_GV01_rv_hn02u-111	RV_2,005.07a svaḥ svāya dhāyase kṛṇutām ṛtvig ṛtvijam /	svaḥ svāya dhāyase kṛṇutām ṛtvij ṛtvijam 
SA_GV01_rv_hn02u-112	RV_2,005.07c stomaṃ yajñaṃ cād araṃ vanemā rarimā vayam //	stomam yajñam ca āt aram vanema rarimā vayam 
SA_GV01_rv_hn02u-113	RV_2,005.08a yathā vidvāṃ araṃ karad viśvebhyo yajatebhyaḥ /	yathā vidvān aram karat viśvebhyaḥ yajatebhyaḥ 
SA_GV01_rv_hn02u-114	RV_2,005.08c ayam agne tve api yaṃ yajñaṃ cakṛmā vayam //	ayam agne tve api yam yajñam cakṛma vayam 
SA_GV01_rv_hn02u-115	RV_2,006.01a imām me agne samidham imām upasadaṃ vaneḥ /	imām me agne samidham imām upasadam vaneḥ 
SA_GV01_rv_hn02u-116	RV_2,006.01c imā u ṣu śrudhī giraḥ //	imāḥ u su śrudhi giraḥ 
SA_GV01_rv_hn02u-117	RV_2,006.02a ayā te agne vidhemorjo napād aśvamiṣṭe /	ayā te agne vidhema ūrjaḥ napāt aśvamiṣṭe 
SA_GV01_rv_hn02u-118	RV_2,006.02c enā sūktena sujāta //	enā sūktena sujāta 
SA_GV01_rv_hn02u-119	RV_2,006.03a taṃ tvā gīrbhir girvaṇasaṃ draviṇasyuṃ draviṇodaḥ /	tam tvā gīrbhiḥ girvaṇasam draviṇasyum draviṇaḥ daḥ 
SA_GV01_rv_hn02u-120	RV_2,006.03c saparyema saparyavaḥ //	saparyema saparyavaḥ 
SA_GV01_rv_hn02u-121	RV_2,006.04a sa bodhi sūrir maghavā vasupate vasudāvan /	sa bodhi sūriḥ maghavā vasu pate vasu dāvan 
SA_GV01_rv_hn02u-122	RV_2,006.04c yuyodhy asmad dveṣāṃsi //	yuyodhi asmat dveṣāṃsi 
SA_GV01_rv_hn02u-123	RV_2,006.05a sa no vṛṣṭiṃ divas pari sa no vājam anarvāṇam /	sa naḥ vṛṣṭim divaḥ pari sa naḥ vājam anarvāṇam 
SA_GV01_rv_hn02u-124	RV_2,006.05c sa naḥ sahasriṇīr iṣaḥ //	sa naḥ sahasriṇīḥ iṣaḥ 
SA_GV01_rv_hn02u-125	RV_2,006.06a īḷānāyāvasyave yaviṣṭha dūta no girā /	īḍānāya avasyave yaviṣṭha dūta naḥ girā 
SA_GV01_rv_hn02u-126	RV_2,006.06c yajiṣṭha hotar ā gahi //	yajiṣṭha hotar ā gahi 
SA_GV01_rv_hn02u-127	RV_2,006.07a antar hy agna īyase vidvāñ janmobhayā kave /	antar hi agne īyase vidvām janma ubhayā kave 
SA_GV01_rv_hn02u-128	RV_2,006.07c dūto janyeva mitryaḥ //	dūtaḥ janyā iva mitryaḥ 
SA_GV01_rv_hn02u-129	RV_2,006.08a sa vidvāṃ ā ca piprayo yakṣi cikitva ānuṣak /	sa vidvān ā ca piprayaḥ yakṣi cikitvaḥ ānuṣak 
SA_GV01_rv_hn02u-130	RV_2,006.08c ā cāsmin satsi barhiṣi //	ā ca asmin satsi barhiṣi 
SA_GV01_rv_hn02u-131	RV_2,007.01a śreṣṭhaṃ yaviṣṭha bhāratāgne dyumantam ā bhara /	śreṣṭham yaviṣṭha bhārata agne dyumantam ā bhara 
SA_GV01_rv_hn02u-132	RV_2,007.01c vaso puruspṛhaṃ rayim //	vaso puruspṛham rayim 
SA_GV01_rv_hn02u-133	RV_2,007.02a mā no arātir īśata devasya martyasya ca /	mā naḥ arātiḥ īśata devasya martyasya ca 
SA_GV01_rv_hn02u-134	RV_2,007.02c parṣi tasyā uta dviṣaḥ //	parṣi tasyāḥ uta dviṣaḥ 
SA_GV01_rv_hn02u-135	RV_2,007.03a viśvā uta tvayā vayaṃ dhārā udanyā iva /	viśvāḥ uta tvayā vayam dhārāḥ udanyāḥ iva 
SA_GV01_rv_hn02u-136	RV_2,007.03c ati gāhemahi dviṣaḥ //	ati gāhemahi dviṣaḥ 
SA_GV01_rv_hn02u-137	RV_2,007.04a śuciḥ pāvaka vandyo 'gne bṛhad vi rocase /	śuciḥ pāvaka vandyaḥ gne bṛhat vi rocase 
SA_GV01_rv_hn02u-138	RV_2,007.04c tvaṃ ghṛtebhir āhutaḥ //	tvam ghṛtebhiḥ āhutaḥ 
SA_GV01_rv_hn02u-139	RV_2,007.05a tvaṃ no asi bhāratāgne vaśābhir ukṣabhiḥ /	tvam naḥ asi bhārata agne vaśābhiḥ ukṣabhiḥ 
SA_GV01_rv_hn02u-140	RV_2,007.05c aṣṭāpadībhir āhutaḥ //	aṣṭāpadībhiḥ āhutaḥ 
SA_GV01_rv_hn02u-141	RV_2,007.06a drvannaḥ sarpirāsutiḥ pratno hotā vareṇyaḥ /	dru annaḥ sarpiḥ āsutiḥ pratnaḥ hotā vareṇyaḥ 
SA_GV01_rv_hn02u-142	RV_2,007.06c sahasas putro adbhutaḥ //	sahasaḥ putraḥ adbhutaḥ 
SA_GV01_rv_hn02u-143	RV_2,008.01a vājayann iva nū rathān yogāṃ agner upa stuhi /	vājayan iva nu rathān yogān agneḥ upa stuhi 
SA_GV01_rv_hn02u-144	RV_2,008.01c yaśastamasya mīḷhuṣaḥ //	yaśastamasya mīḷhuṣaḥ 
SA_GV01_rv_hn02u-145	RV_2,008.02a yaḥ sunītho dadāśuṣe 'juryo jarayann arim /	yaḥ su nīthaḥ dadāśuṣe juryaḥ jarayan arim 
SA_GV01_rv_hn02u-146	RV_2,008.02c cārupratīka āhutaḥ //	cāru pratīkaḥ āhutaḥ 
SA_GV01_rv_hn02u-147	RV_2,008.03a ya u śriyā dameṣv ā doṣoṣasi praśasyate /	yaḥ u śriyā dameṣu ā doṣā uṣasi praśasyate 
SA_GV01_rv_hn02u-148	RV_2,008.03c yasya vrataṃ na mīyate //	yasya vratam na mīyate 
SA_GV01_rv_hn02u-149	RV_2,008.04a ā yaḥ svar ṇa bhānunā citro vibhāty arciṣā /	ā yaḥ svar na bhānunā citraḥ vibhāti arciṣā 
SA_GV01_rv_hn02u-150	RV_2,008.04c añjāno ajarair abhi //	añjānaḥ ajaraiḥ abhi 
SA_GV01_rv_hn02u-151	RV_2,008.05a atrim anu svarājyam agnim ukthāni vāvṛdhuḥ /	atrim anu sva rājyam agnim ukthāni vāvṛdhuḥ 
SA_GV01_rv_hn02u-152	RV_2,008.05c viśvā adhi śriyo dadhe //	viśvāḥ adhi śriyaḥ dadhe 
SA_GV01_rv_hn02u-153	RV_2,008.06a agner indrasya somasya devānām ūtibhir vayam /	agneḥ indrasya somasya devānām ūtibhiḥ vayam 
SA_GV01_rv_hn02u-154	RV_2,008.06c ariṣyantaḥ sacemahy abhi ṣyāma pṛtanyataḥ //	a riṣyantaḥ sacemahi abhi syāma pṛtanyataḥ 
SA_GV01_rv_hn02u-155	RV_2,009.01a ni hotā hotṛṣadane vidānas tveṣo dīdivāṃ asadat sudakṣaḥ /	ni hotā hotṛṣadane vidānaḥ tveṣaḥ dīdivān asadat su dakṣaḥ 
SA_GV01_rv_hn02u-156	RV_2,009.01c adabdhavratapramatir vasiṣṭhaḥ sahasrambharaḥ śucijihvo agniḥ //	adabdha vrata pramatiḥ vasiṣṭhaḥ sahasrambharaḥ śuci jihvaḥ agniḥ 
SA_GV01_rv_hn02u-157	RV_2,009.02a tvaṃ dūtas tvam u naḥ paraspās tvaṃ vasya ā vṛṣabha praṇetā /	tvam dūtaḥ tvam u naḥ paraspāḥ tvam vasyaḥ ā vṛṣabha praṇetā 
SA_GV01_rv_hn02u-158	RV_2,009.02c agne tokasya nas tane tanūnām aprayucchan dīdyad bodhi gopāḥ //	agne tokasya naḥ tane tanūnām aprayucchan dīdyat bodhi gopāḥ 
SA_GV01_rv_hn02u-159	RV_2,009.03a vidhema te parame janmann agne vidhema stomair avare sadhasthe /	vidhema te parame janman agne vidhema stomaiḥ avare sadhasthe 
SA_GV01_rv_hn02u-160	RV_2,009.03c yasmād yoner udārithā yaje tam pra tve havīṃṣi juhure samiddhe //	yasmāt yoneḥ udāritha yaje tam pra tve havīṃṣi juhure samiddhe 
SA_GV01_rv_hn02u-161	RV_2,009.04a agne yajasva haviṣā yajīyāñ chruṣṭī deṣṇam abhi gṛṇīhi rādhaḥ /	agne yajasva haviṣā yajīyān śruṣṭī deṣṇam abhi gṛṇīhi rādhaḥ 
SA_GV01_rv_hn02u-162	RV_2,009.04c tvaṃ hy asi rayipatī rayīṇāṃ tvaṃ śukrasya vacaso manotā //	tvam hi asi rayi patiḥ rayīṇām tvam śukrasya vacasaḥ manotā 
SA_GV01_rv_hn02u-163	RV_2,009.05a ubhayaṃ te na kṣīyate vasavyaṃ dive-dive jāyamānasya dasma /	ubhayam te na kṣīyate vasavyam dive dive jāyamānasya dasma 
SA_GV01_rv_hn02u-164	RV_2,009.05c kṛdhi kṣumantaṃ jaritāram agne kṛdhi patiṃ svapatyasya rāyaḥ //	kṛdhi kṣumantam jaritāram agne kṛdhi patim su apatyasya rāyaḥ 
SA_GV01_rv_hn02u-165	RV_2,009.06a sainānīkena suvidatro asme yaṣṭā devāṃ āyajiṣṭhaḥ svasti /	sainānīkena suvidatraḥ asme yaṣṭā devān āyajiṣṭhaḥ svasti 
SA_GV01_rv_hn02u-166	RV_2,009.06c adabdho gopā uta naḥ paraspā agne dyumad uta revad didīhi //	adabdhaḥ gopāḥ uta naḥ paraspāḥ agne dyumat uta revat didīhi 
SA_GV01_rv_hn02u-167	RV_2,010.01a johūtro agniḥ prathamaḥ piteveḷas pade manuṣā yat samiddhaḥ /	johūtraḥ agniḥ prathamaḥ pitā iva iḍaḥ pade manuṣā yat samiddhaḥ 
SA_GV01_rv_hn02u-168	RV_2,010.01c śriyaṃ vasāno amṛto vicetā marmṛjenyaḥ śravasyaḥ sa vājī //	śriyam vasānaḥ amṛtaḥ vicetāḥ marmṛjenyaḥ śravasyaḥ sa vājī 
SA_GV01_rv_hn02u-169	RV_2,010.02a śrūyā agniś citrabhānur havam me viśvābhir gīrbhir amṛto vicetāḥ /	śrūyāḥ agniḥ citrabhānuḥ havam me viśvābhiḥ gīrbhiḥ amṛtaḥ vicetāḥ 
SA_GV01_rv_hn02u-170	RV_2,010.02c śyāvā rathaṃ vahato rohitā votāruṣāha cakre vibhṛtraḥ //	śyāvā ratham vahataḥ rohitā cakre vibhṛtraḥ 
SA_GV01_rv_hn02u-171	RV_2,010.03a uttānāyām ajanayan suṣūtam bhuvad agniḥ purupeśāsu garbhaḥ /	uttānāyām ajanayan suṣūtam bhuvat agniḥ puru peśāsu garbhaḥ 
SA_GV01_rv_hn02u-172	RV_2,010.03c śiriṇāyāṃ cid aktunā mahobhir aparīvṛto vasati pracetāḥ //	śiriṇāyām cit aktunā mahobhiḥ aparīvṛtaḥ vasati pracetāḥ 
SA_GV01_rv_hn02u-173	RV_2,010.04a jigharmy agniṃ haviṣā ghṛtena pratikṣiyantam bhuvanāni viśvā /	jigharmi agnim haviṣā ghṛtena pratikṣiyantam bhuvanāni viśvā 
SA_GV01_rv_hn02u-174	RV_2,010.04c pṛthuṃ tiraścā vayasā bṛhantaṃ vyaciṣṭham annai rabhasaṃ dṛśānam //	pṛthum tiraścā vayasā bṛhantam vyaciṣṭham annaiḥ rabhasam dṛśānam 
SA_GV01_rv_hn02u-175	RV_2,010.05a ā viśvataḥ pratyañcaṃ jigharmy arakṣasā manasā taj juṣeta /	ā viśvatas pratyañcam jigharmi arakṣasā manasā tat juṣeta 
SA_GV01_rv_hn02u-176	RV_2,010.05c maryaśrī spṛhayadvarṇo agnir nābhimṛśe tanvā jarbhurāṇaḥ //	marya śrī spṛhayat varṇaḥ agniḥ na abhimṛśe tanvā jarbhurāṇaḥ 
SA_GV01_rv_hn02u-177	RV_2,010.06a jñeyā bhāgaṃ sahasāno vareṇa tvādūtāso manuvad vadema /	jñeyāḥ bhāgam sahasānaḥ vareṇa tvādūtāsaḥ manu vat vadema 
SA_GV01_rv_hn02u-178	RV_2,010.06c anūnam agniṃ juhvā vacasyā madhupṛcaṃ dhanasā johavīmi //	anūnam agnim juhvā vacasyā madhu pṛcam dhana sāḥ johavīmi 
SA_GV01_rv_hn02u-179	RV_2,011.01a śrudhī havam indra mā riṣaṇyaḥ syāma te dāvane vasūnām /	śrudhi havam indra mā riṣaṇyaḥ syāma te dāvane vasūnām 
SA_GV01_rv_hn02u-180	RV_2,011.01c imā hi tvām ūrjo vardhayanti vasūyavaḥ sindhavo na kṣarantaḥ //	imāḥ hi tvām ūrjaḥ vardhayanti vasūyavaḥ sindhavaḥ na kṣarantaḥ 
SA_GV01_rv_hn02u-181	RV_2,011.02a sṛjo mahīr indra yā apinvaḥ pariṣṭhitā ahinā śūra pūrvīḥ /	sṛjaḥ mahīḥ indra yāḥ apinvaḥ pariṣṭhitāḥ ahinā śūra pūrvīḥ 
SA_GV01_rv_hn02u-182	RV_2,011.02c amartyaṃ cid dāsam manyamānam avābhinad ukthair vāvṛdhānaḥ //	amartyam cit dāsam manyamānam avābhinat ukthaiḥ vāvṛdhānaḥ 
SA_GV01_rv_hn02u-183	RV_2,011.03a uktheṣv in nu śūra yeṣu cākan stomeṣv indra rudriyeṣu ca /	uktheṣu id nu śūra yeṣu cākan stomeṣu indra rudriyeṣu ca 
SA_GV01_rv_hn02u-184	RV_2,011.03c tubhyed etā yāsu mandasānaḥ pra vāyave sisrate na śubhrāḥ //	tubhya id etāḥ yāsu mandasānaḥ pra vāyave sisrate na śubhrāḥ 
SA_GV01_rv_hn02u-185	RV_2,011.04a śubhraṃ nu te śuṣmaṃ vardhayantaḥ śubhraṃ vajram bāhvor dadhānāḥ /	śubhram nu te śuṣmam vardhayantaḥ śubhram vajram bāhvoḥ dadhānāḥ 
SA_GV01_rv_hn02u-186	RV_2,011.04c śubhras tvam indra vāvṛdhāno asme dāsīr viśaḥ sūryeṇa sahyāḥ //	śubhraḥ tvam indra vāvṛdhānaḥ asme dāsīḥ viśaḥ sūryeṇa sahyāḥ 
SA_GV01_rv_hn02u-187	RV_2,011.05a guhā hitaṃ guhyaṃ gūḷham apsv apīvṛtam māyinaṃ kṣiyantam /	guhā hitam guhyam gūḍham apsu apīvṛtam māyinam kṣiyantam 
SA_GV01_rv_hn02u-188	RV_2,011.05c uto apo dyāṃ tastabhvāṃsam ahann ahiṃ śūra vīryeṇa //	uta u apaḥ dyām tastabhvāṃsam ahan ahim śūra vīryeṇa 
SA_GV01_rv_hn02u-189	RV_2,011.06a stavā nu ta indra pūrvyā mahāny uta stavāma nūtanā kṛtāni /	stavā nu te indra pūrvyā mahāni uta stavāma nūtanā kṛtāni 
SA_GV01_rv_hn02u-190	RV_2,011.06c stavā vajram bāhvor uśantaṃ stavā harī sūryasya ketū //	stavā vajram bāhvoḥ uśantam stavā harī sūryasya ketū 
SA_GV01_rv_hn02u-191	RV_2,011.07a harī nu ta indra vājayantā ghṛtaścutaṃ svāram asvārṣṭām /	harī nu te indra vājayantā ghṛtaścutam svāram asvārṣṭām 
SA_GV01_rv_hn02u-192	RV_2,011.07c vi samanā bhūmir aprathiṣṭāraṃsta parvataś cit sariṣyan //	vi samanā bhūmiḥ aprathiṣṭa araṃsta parvataḥ cit sariṣyan 
SA_GV01_rv_hn02u-193	RV_2,011.08a ni parvataḥ sādy aprayucchan sam mātṛbhir vāvaśāno akrān /	ni parvataḥ sādi aprayucchan sam mātṛbhiḥ vāvaśānaḥ akrān 
SA_GV01_rv_hn02u-194	RV_2,011.08c dūre pāre vāṇīṃ vardhayanta indreṣitāṃ dhamanim paprathan ni //	dūre pāre vāṇīm vardhayantaḥ indra iṣitām dhamanim paprathat ni 
SA_GV01_rv_hn02u-195	RV_2,011.09a indro mahāṃ sindhum āśayānam māyāvinaṃ vṛtram asphuran niḥ /	indraḥ mahām sindhum āśayānam māyāvinam vṛtram asphurat niḥ 
SA_GV01_rv_hn02u-196	RV_2,011.09c arejetāṃ rodasī bhiyāne kanikradato vṛṣṇo asya vajrāt //	arejetām rodasī bhiyāne kanikradataḥ vṛṣṇaḥ asya vajrāt 
SA_GV01_rv_hn02u-197	RV_2,011.10a aroravīd vṛṣṇo asya vajro 'mānuṣaṃ yan mānuṣo nijūrvāt /	aroravīt vṛṣṇaḥ asya vajraḥ mānuṣam yat mānuṣaḥ nijūrvāt 
SA_GV01_rv_hn02u-198	RV_2,011.10c ni māyino dānavasya māyā apādayat papivān sutasya //	ni māyinaḥ dānavasya māyāḥ apādayat papivān sutasya 
SA_GV01_rv_hn02u-199	RV_2,011.11a pibā-pibed indra śūra somam mandantu tvā mandinaḥ sutāsaḥ /	piba a piba id indra śūra somam mandantu tvā mandinaḥ sutāsaḥ 
SA_GV01_rv_hn02u-200	RV_2,011.11c pṛṇantas te kukṣī vardhayantv itthā sutaḥ paura indram āva //	pṛṇantaḥ te kukṣī vardhayantu itthā sutaḥ pauraḥ indram āva 
SA_GV01_rv_hn02u-201	RV_2,011.12a tve indrāpy abhūma viprā dhiyaṃ vanema ṛtayā sapantaḥ /	tve indra api abhūma viprāḥ dhiyam vanema ṛtayā sapantaḥ 
SA_GV01_rv_hn02u-202	RV_2,011.12c avasyavo dhīmahi praśastiṃ sadyas te rāyo dāvane syāma //	avasyavaḥ dhīmahi praśastim sadyas te rāyaḥ dāvane syāma 
SA_GV01_rv_hn02u-203	RV_2,011.13a syāma te ta indra ye ta ūtī avasyava ūrjaṃ vardhayantaḥ /	syāma te te indra ye te ūtī avasyavaḥ ūrjam vardhayantaḥ 
SA_GV01_rv_hn02u-204	RV_2,011.13c śuṣmintamaṃ yaṃ cākanāma devāsme rayiṃ rāsi vīravantam //	śuṣmintamam yam cākanāma deva asme rayim rāsi vīravantam 
SA_GV01_rv_hn02u-205	RV_2,011.14a rāsi kṣayaṃ rāsi mitram asme rāsi śardha indra mārutaṃ naḥ /	rāsi kṣayam rāsi mitram asme rāsi śardhaḥ indra mārutam naḥ 
SA_GV01_rv_hn02u-206	RV_2,011.14c sajoṣaso ye ca mandasānāḥ pra vāyavaḥ pānty agraṇītim //	sajoṣasaḥ ye ca mandasānāḥ pra vāyavaḥ pānti agraṇītim 
SA_GV01_rv_hn02u-207	RV_2,011.15a vyantv in nu yeṣu mandasānas tṛpat somam pāhi drahyad indra /	vyantu id nu yeṣu mandasānaḥ tṛpat somam pāhi drahyat indra 
SA_GV01_rv_hn02u-208	RV_2,011.15c asmān su pṛtsv ā tarutrāvardhayo dyām bṛhadbhir arkaiḥ //	asmān su pṛtsu ā tarutra avardhayaḥ dyām bṛhadbhiḥ arkaiḥ 
SA_GV01_rv_hn02u-209	RV_2,011.16a bṛhanta in nu ye te tarutrokthebhir vā sumnam āvivāsān /	bṛhantaḥ id nu ye te tarutra ukthebhiḥ vā sumnam āvivāsān 
SA_GV01_rv_hn02u-210	RV_2,011.16c stṛṇānāso barhiḥ pastyāvat tvotā id indra vājam agman //	stṛṇānāsaḥ barhiḥ pastyāvat tvotāḥ id indra vājam agman 
SA_GV01_rv_hn02u-211	RV_2,011.17a ugreṣv in nu śūra mandasānas trikadrukeṣu pāhi somam indra /	ugreṣu id nu śūra mandasānaḥ trikadrukeṣu pāhi somam indra 
SA_GV01_rv_hn02u-212	RV_2,011.17c pradodhuvac chmaśruṣu prīṇāno yāhi haribhyāṃ sutasya pītim //	pradodhuvat śmaśruṣu prīṇānaḥ yāhi haribhyām sutasya pītim 
SA_GV01_rv_hn02u-213	RV_2,011.18a dhiṣvā śavaḥ śūra yena vṛtram avābhinad dānum aurṇavābham /	dhiṣvā śavaḥ śūra yena vṛtram avābhinat dānum aurṇavābham 
SA_GV01_rv_hn02u-214	RV_2,011.18c apāvṛṇor jyotir āryāya ni savyataḥ sādi dasyur indra //	apāvṛṇoḥ jyotiḥ āryāya ni savyatas sādi dasyuḥ indra 
SA_GV01_rv_hn02u-215	RV_2,011.19a sanema ye ta ūtibhis taranto viśvā spṛdha āryeṇa dasyūn /	sanema ye te ūtibhiḥ tarantaḥ viśvāḥ spṛdhaḥ āryeṇa dasyūn 
SA_GV01_rv_hn02u-216	RV_2,011.19c asmabhyaṃ tat tvāṣṭraṃ viśvarūpam arandhayaḥ sākhyasya tritāya //	asmabhyam tat tvāṣṭram viśva rūpam arandhayaḥ sākhyasya tritāya 
SA_GV01_rv_hn02u-217	RV_2,011.20a asya suvānasya mandinas tritasya ny arbudaṃ vāvṛdhāno astaḥ /	asya suvānasya mandinaḥ tritasya ni arbudam vāvṛdhānaḥ astar 
SA_GV01_rv_hn02u-218	RV_2,011.20c avartayat sūryo na cakram bhinad valam indro aṅgirasvān //	avartayat sūryaḥ na cakram bhinat valam indraḥ aṅgirasvān 
SA_GV01_rv_hn02u-219	RV_2,011.21a nūnaṃ sā te prati varaṃ jaritre duhīyad indra dakṣiṇā maghonī /	nūnam sā te prati varam jaritre duhīyat indra dakṣiṇā maghonī 
SA_GV01_rv_hn02u-220	RV_2,011.21c śikṣā stotṛbhyo māti dhag bhago no bṛhad vadema vidathe suvīrāḥ //	śikṣa stotṛbhyaḥ mā ati dhak bhagaḥ naḥ bṛhat vadema vidathe su vīrāḥ 
SA_GV01_rv_hn02u-221	RV_2,012.01a yo jāta eva prathamo manasvān devo devān kratunā paryabhūṣat /	yaḥ jātaḥ eva prathamaḥ manasvān devaḥ devān kratunā paryabhūṣat 
SA_GV01_rv_hn02u-222	RV_2,012.01c yasya śuṣmād rodasī abhyasetāṃ nṛmṇasya mahnā sa janāsa indraḥ //	yasya śuṣmāt rodasī abhyasetām nṛmṇasya mahnā sa janāsaḥ indraḥ 
SA_GV01_rv_hn02u-223	RV_2,012.02a yaḥ pṛthivīṃ vyathamānām adṛṃhad yaḥ parvatān prakupitāṃ aramṇāt /	yaḥ pṛthivīm vyathamānām adṛṃhat yaḥ parvatān prakupitām aramṇāt 
SA_GV01_rv_hn02u-224	RV_2,012.02c yo antarikṣaṃ vimame varīyo yo dyām astabhnāt sa janāsa indraḥ //	yaḥ antarikṣam vimame varīyaḥ yaḥ dyām astabhnāt sa janāsaḥ indraḥ 
SA_GV01_rv_hn02u-225	RV_2,012.03a yo hatvāhim ariṇāt sapta sindhūn yo gā udājad apadhā valasya /	yaḥ hatvā ahim ariṇāt sapta sindhūn yaḥ gāḥ udājat apadhā valasya 
SA_GV01_rv_hn02u-226	RV_2,012.03c yo aśmanor antar agniṃ jajāna saṃvṛk samatsu sa janāsa indraḥ //	yaḥ aśmanoḥ antar agnim jajāna saṃvṛj samatsu sa janāsaḥ indraḥ 
SA_GV01_rv_hn02u-227	RV_2,012.04a yenemā viśvā cyavanā kṛtāni yo dāsaṃ varṇam adharaṃ guhākaḥ /	yena imā viśvā cyavanā kṛtāni yaḥ dāsam varṇam adharam guhā akaḥ 
SA_GV01_rv_hn02u-228	RV_2,012.04c śvaghnīva yo jigīvāṃl lakṣam ādad aryaḥ puṣṭāni sa janāsa indraḥ //	śvaghnī iva yaḥ jigīvān lakṣam ādat aryaḥ puṣṭāni sa janāsaḥ indraḥ 
SA_GV01_rv_hn02u-229	RV_2,012.05a yaṃ smā pṛcchanti kuha seti ghoram utem āhur naiṣo astīty enam /	yam sma pṛcchanti kuha sa iti ghoram uta īm āhuḥ na eṣaḥ asti iti enam 
SA_GV01_rv_hn02u-230	RV_2,012.05c so aryaḥ puṣṭīr vija ivā mināti śrad asmai dhatta sa janāsa indraḥ //	saḥ aryaḥ puṣṭīḥ vijaḥ iva ā mināti śrath asmai dhatta sa janāsaḥ indraḥ 
SA_GV01_rv_hn02u-231	RV_2,012.06a yo radhrasya coditā yaḥ kṛśasya yo brahmaṇo nādhamānasya kīreḥ /	yaḥ radhrasya coditā yaḥ kṛśasya yaḥ brahmaṇaḥ nādhamānasya kīreḥ 
SA_GV01_rv_hn02u-232	RV_2,012.06c yuktagrāvṇo yo 'vitā suśipraḥ sutasomasya sa janāsa indraḥ //	yukta grāvṇaḥ yaḥ vitā su śipraḥ suta somasya sa janāsaḥ indraḥ 
SA_GV01_rv_hn02u-233	RV_2,012.07a yasyāśvāsaḥ pradiśi yasya gāvo yasya grāmā yasya viśve rathāsaḥ /	yasya aśvāsaḥ pradiśi yasya gāvaḥ yasya grāmāḥ yasya viśve rathāsaḥ 
SA_GV01_rv_hn02u-234	RV_2,012.07c yaḥ sūryaṃ ya uṣasaṃ jajāna yo apāṃ netā sa janāsa indraḥ //	yaḥ sūryam yaḥ uṣasam jajāna yaḥ apām netā sa janāsaḥ indraḥ 
SA_GV01_rv_hn02u-235	RV_2,012.08a yaṃ krandasī saṃyatī vihvayete pare 'vara ubhayā amitrāḥ /	yam krandasī saṃyatī vihvayete pare vare ubhayāḥ amitrāḥ 
SA_GV01_rv_hn02u-236	RV_2,012.08c samānaṃ cid ratham ātasthivāṃsā nānā havete sa janāsa indraḥ //	samānam cit ratham ātasthivāṃsā nānā havete sa janāsaḥ indraḥ 
SA_GV01_rv_hn02u-237	RV_2,012.09a yasmān na ṛte vijayante janāso yaṃ yudhyamānā avase havante /	yasmāt na ṛte vijayante janāsaḥ yam yudhyamānāḥ avase havante 
SA_GV01_rv_hn02u-238	RV_2,012.09c yo viśvasya pratimānam babhūva yo acyutacyut sa janāsa indraḥ //	yaḥ viśvasya pratimānam babhūva yaḥ a cyuta cyut sa janāsaḥ indraḥ 
SA_GV01_rv_hn02u-239	RV_2,012.10a yaḥ śaśvato mahy eno dadhānān amanyamānāñ charvā jaghāna /	yaḥ śaśvataḥ mahi enaḥ dadhānān a manyamānām śarvā jaghāna 
SA_GV01_rv_hn02u-240	RV_2,012.10c yaḥ śardhate nānudadāti śṛdhyāṃ yo dasyor hantā sa janāsa indraḥ //	yaḥ śardhate na anudadāti śṛdhyām yaḥ dasyoḥ hantā sa janāsaḥ indraḥ 
SA_GV01_rv_hn02u-241	RV_2,012.11a yaḥ śambaram parvateṣu kṣiyantaṃ catvāriṃśyāṃ śarady anvavindat /	yaḥ śambaram parvateṣu kṣiyantam catvāriṃśyām śaradi anvavindat 
SA_GV01_rv_hn02u-242	RV_2,012.11c ojāyamānaṃ yo ahiṃ jaghāna dānuṃ śayānaṃ sa janāsa indraḥ //	ojāyamānam yaḥ ahim jaghāna dānum śayānam sa janāsaḥ indraḥ 
SA_GV01_rv_hn02u-243	RV_2,012.12a yaḥ saptaraśmir vṛṣabhas tuviṣmān avāsṛjat sartave sapta sindhūn /	yaḥ sapta raśmiḥ vṛṣabhaḥ tuviṣmān avāsṛjat sartave sapta sindhūn 
SA_GV01_rv_hn02u-244	RV_2,012.12c yo rauhiṇam asphurad vajrabāhur dyām ārohantaṃ sa janāsa indraḥ //	yaḥ rauhiṇam asphurat vajra bāhuḥ dyām ārohantam sa janāsaḥ indraḥ 
SA_GV01_rv_hn02u-245	RV_2,012.13a dyāvā cid asmai pṛthivī namete śuṣmāc cid asya parvatā bhayante /	dyāvā cit asmai pṛthivī namete śuṣmāt cit asya parvatāḥ bhayante 
SA_GV01_rv_hn02u-246	RV_2,012.13c yaḥ somapā nicito vajrabāhur yo vajrahastaḥ sa janāsa indraḥ //	yaḥ soma pāḥ nicitaḥ vajra bāhuḥ yaḥ vajra hastaḥ sa janāsaḥ indraḥ 
SA_GV01_rv_hn02u-247	RV_2,012.14a yaḥ sunvantam avati yaḥ pacantaṃ yaḥ śaṃsantaṃ yaḥ śaśamānam ūtī /	yaḥ sunvantam avati yaḥ pacantam yaḥ śaṃsantam yaḥ śaśamānam ūtī 
SA_GV01_rv_hn02u-248	RV_2,012.14c yasya brahma vardhanaṃ yasya somo yasyedaṃ rādhaḥ sa janāsa indraḥ //	yasya brahma vardhanam yasya somaḥ yasya idam rādhaḥ sa janāsaḥ indraḥ 
SA_GV01_rv_hn02u-249	RV_2,012.15a yaḥ sunvate pacate dudhra ā cid vājaṃ dardarṣi sa kilāsi satyaḥ /	yaḥ sunvate pacate dudhraḥ ā cit vājam dardarṣi sa kila asi satyaḥ 
SA_GV01_rv_hn02u-250	RV_2,012.15c vayaṃ ta indra viśvaha priyāsaḥ suvīrāso vidatham ā vadema //	vayam te indra viśvaha priyāsaḥ su vīrāsaḥ vidatham ā vadema 
SA_GV01_rv_hn02u-251	RV_2,013.01a ṛtur janitrī tasyā apas pari makṣū jāta āviśad yāsu vardhate /	ṛtuḥ janitrī tasyāḥ apaḥ pari makṣū jātaḥ āviśat yāsu vardhate 
SA_GV01_rv_hn02u-252	RV_2,013.01c tad āhanā abhavat pipyuṣī payo 'ṃśoḥ pīyūṣam prathamaṃ tad ukthyam //	tat āhanāḥ abhavat pipyuṣī payaḥ ṃśoḥ pīyūṣam prathamam tat ukthyam 
SA_GV01_rv_hn02u-253	RV_2,013.02a sadhrīm ā yanti pari bibhratīḥ payo viśvapsnyāya pra bharanta bhojanam /	sadhrīm ā yanti pari bibhratīḥ payaḥ viśvapsnyāya pra bharanta bhojanam 
SA_GV01_rv_hn02u-254	RV_2,013.02c samāno adhvā pravatām anuṣyade yas tākṛṇoḥ prathamaṃ sāsy ukthyaḥ //	samānaḥ adhvā pravatām anuṣyade yaḥ tā akṛṇoḥ prathamam sa asi ukthyaḥ 
SA_GV01_rv_hn02u-255	RV_2,013.03a anv eko vadati yad dadāti tad rūpā minan tadapā eka īyate /	anu ekaḥ vadati yat dadāti tat rūpā minan tad apāḥ ekaḥ īyate 
SA_GV01_rv_hn02u-256	RV_2,013.03c viśvā ekasya vinudas titikṣate yas tākṛṇoḥ prathamaṃ sāsy ukthyaḥ //	viśvāḥ ekasya vinudaḥ titikṣate yaḥ tā akṛṇoḥ prathamam sa asi ukthyaḥ 
SA_GV01_rv_hn02u-257	RV_2,013.04a prajābhyaḥ puṣṭiṃ vibhajanta āsate rayim iva pṛṣṭham prabhavantam āyate /	prajābhyaḥ puṣṭim vibhajantaḥ āsate rayim iva pṛṣṭham prabhavantam āyate 
SA_GV01_rv_hn02u-258	RV_2,013.04c asinvan daṃṣṭraiḥ pitur atti bhojanaṃ yas tākṛṇoḥ prathamaṃ sāsy ukthyaḥ //	asinvan daṃṣṭraiḥ pituḥ atti bhojanam yaḥ tā akṛṇoḥ prathamam sa asi ukthyaḥ 
SA_GV01_rv_hn02u-259	RV_2,013.05a adhākṛṇoḥ pṛthivīṃ saṃdṛśe dive yo dhautīnām ahihann āriṇak pathaḥ /	adha akṛṇoḥ pṛthivīm saṃdṛśe dive yaḥ dhautīnām ahi han āriṇak pathaḥ 
SA_GV01_rv_hn02u-260	RV_2,013.05c taṃ tvā stomebhir udabhir na vājinaṃ devaṃ devā ajanan sāsy ukthyaḥ //	tam tvā stomebhiḥ udabhiḥ na vājinam devam devāḥ ajanan sa asi ukthyaḥ 
SA_GV01_rv_hn02u-261	RV_2,013.06a yo bhojanaṃ ca dayase ca vardhanam ārdrād ā śuṣkam madhumad dudohitha /	yaḥ bhojanam ca dayase ca vardhanam ārdrāt ā śuṣkam madhumat dudohitha 
SA_GV01_rv_hn02u-262	RV_2,013.06c sa śevadhiṃ ni dadhiṣe vivasvati viśvasyaika īśiṣe sāsy ukthyaḥ //	sa śevadhim ni dadhiṣe vivasvati viśvasya ekaḥ īśiṣe sa asi ukthyaḥ 
SA_GV01_rv_hn02u-263	RV_2,013.07a yaḥ puṣpiṇīś ca prasvaś ca dharmaṇādhi dāne vy avanīr adhārayaḥ /	yaḥ puṣpiṇīḥ ca prasvaḥ ca dharmaṇā adhi dāne vi avanīḥ adhārayaḥ 
SA_GV01_rv_hn02u-264	RV_2,013.07c yaś cāsamā ajano didyuto diva urur ūrvāṃ abhitaḥ sāsy ukthyaḥ //	yaḥ ca asamāḥ ajanaḥ didyutaḥ divaḥ uruḥ ūrvām abhitas sa asi ukthyaḥ 
SA_GV01_rv_hn02u-265	RV_2,013.08a yo nārmaraṃ sahavasuṃ nihantave pṛkṣāya ca dāsaveśāya cāvahaḥ /	yaḥ nārmaram sahavasum nihantave pṛkṣāya ca dāsaveśāya ca avahaḥ 
SA_GV01_rv_hn02u-266	RV_2,013.08c ūrjayantyā apariviṣṭam āsyam utaivādya purukṛt sāsy ukthyaḥ //	ūrjayantyāḥ apariviṣṭam āsyam uta eva adya puru kṛt sa asi ukthyaḥ 
SA_GV01_rv_hn02u-267	RV_2,013.09a śataṃ vā yasya daśa sākam ādya ekasya śruṣṭau yad dha codam āvitha /	śatam vā yasya daśa sākam ādyaḥ ekasya śruṣṭau yat ha codam āvitha 
SA_GV01_rv_hn02u-268	RV_2,013.09c arajjau dasyūn sam unab dabhītaye suprāvyo abhavaḥ sāsy ukthyaḥ //	a rajjau dasyūn sam unap dabhītaye suprāvyaḥ abhavaḥ sa asi ukthyaḥ 
SA_GV01_rv_hn02u-269	RV_2,013.10a viśved anu rodhanā asya pauṃsyaṃ dadur asmai dadhire kṛtnave dhanam /	viśvā id anu rodhanā asya pauṃsyam daduḥ asmai dadhire kṛtnave dhanam 
SA_GV01_rv_hn02u-270	RV_2,013.10c ṣaḷ astabhnā viṣṭiraḥ pañca saṃdṛśaḥ pari paro abhavaḥ sāsy ukthyaḥ //	ṣaḍ astabhnāḥ viṣṭiraḥ pañca saṃdṛśaḥ pari paras abhavaḥ sa asi ukthyaḥ 
SA_GV01_rv_hn02u-271	RV_2,013.11a supravācanaṃ tava vīra vīryaṃ yad ekena kratunā vindase vasu /	su pravācanam tava vīra vīryam yat ekena kratunā vindase vasu 
SA_GV01_rv_hn02u-272	RV_2,013.11c jātūṣṭhirasya pra vayaḥ sahasvato yā cakartha sendra viśvāsy ukthyaḥ //	jātūṣṭhirasya pra vayaḥ sahasvataḥ yā cakartha sa indra viśvā asi ukthyaḥ 
SA_GV01_rv_hn02u-273	RV_2,013.12a aramayaḥ sarapasas tarāya kaṃ turvītaye ca vayyāya ca srutim /	aramayaḥ sarapasaḥ tarāya kam turvītaye ca vayyāya ca srutim 
SA_GV01_rv_hn02u-274	RV_2,013.12c nīcā santam ud anayaḥ parāvṛjam prāndhaṃ śroṇaṃ śravayan sāsy ukthyaḥ //	nīcā santam ud anayaḥ parāvṛjam pra andham śroṇam śravayan sa asi ukthyaḥ 
SA_GV01_rv_hn02u-275	RV_2,013.13a asmabhyaṃ tad vaso dānāya rādhaḥ sam arthayasva bahu te vasavyam /	asmabhyam tat vaso dānāya rādhaḥ sam arthayasva bahu te vasavyam 
SA_GV01_rv_hn02u-276	RV_2,013.13c indra yac citraṃ śravasyā anu dyūn bṛhad vadema vidathe suvīrāḥ //	indra yat citram śravasyāḥ anu dyūn bṛhat vadema vidathe su vīrāḥ 
SA_GV01_rv_hn02u-277	RV_2,014.01a adhvaryavo bharatendrāya somam āmatrebhiḥ siñcatā madyam andhaḥ /	adhvaryavaḥ bharata indrāya somam āmatrebhiḥ siñcata madyam andhaḥ 
SA_GV01_rv_hn02u-278	RV_2,014.01c kāmī hi vīraḥ sadam asya pītiṃ juhota vṛṣṇe tad id eṣa vaṣṭi //	kāmī hi vīraḥ sadam asya pītim juhota vṛṣṇe tat id eṣa vaṣṭi 
SA_GV01_rv_hn02u-279	RV_2,014.02a adhvaryavo yo apo vavrivāṃsaṃ vṛtraṃ jaghānāśanyeva vṛkṣam /	adhvaryavaḥ yaḥ apaḥ vavrivāṃsam vṛtram jaghāna aśanyā iva vṛkṣam 
SA_GV01_rv_hn02u-280	RV_2,014.02c tasmā etam bharata tadvaśāyaṃ eṣa indro arhati pītim asya //	tasmai etam bharata tad vaśāyam eṣaḥ indraḥ arhati pītim asya 
SA_GV01_rv_hn02u-281	RV_2,014.03a adhvaryavo yo dṛbhīkaṃ jaghāna yo gā udājad apa hi valaṃ vaḥ /	adhvaryavaḥ yaḥ dṛbhīkam jaghāna yaḥ gāḥ udājat apa hi valam vaḥ 
SA_GV01_rv_hn02u-282	RV_2,014.03c tasmā etam antarikṣe na vātam indraṃ somair orṇuta jūr na vastraiḥ //	tasmai etam antarikṣe na vātam indram somaiḥ orṇuta jūḥ na vastraiḥ 
SA_GV01_rv_hn02u-283	RV_2,014.04a adhvaryavo ya uraṇaṃ jaghāna nava cakhvāṃsaṃ navatiṃ ca bāhūn /	adhvaryavaḥ yaḥ uraṇam jaghāna nava cakhvāṃsam navatim ca bāhūn 
SA_GV01_rv_hn02u-284	RV_2,014.04c yo arbudam ava nīcā babādhe tam indraṃ somasya bhṛthe hinota //	yaḥ arbudam ava nīcā babādhe tam indram somasya bhṛthe hinota 
SA_GV01_rv_hn02u-285	RV_2,014.05a adhvaryavo yaḥ sv aśnaṃ jaghāna yaḥ śuṣṇam aśuṣaṃ yo vyaṃsam /	adhvaryavaḥ yaḥ su aśnam jaghāna yaḥ śuṣṇam aśuṣam yaḥ vyaṃsam 
SA_GV01_rv_hn02u-286	RV_2,014.05c yaḥ pipruṃ namuciṃ yo rudhikrāṃ tasmā indrāyāndhaso juhota //	yaḥ piprum namucim yaḥ rudhikrām tasmai indrāya andhasaḥ juhota 
SA_GV01_rv_hn02u-287	RV_2,014.06a adhvaryavo yaḥ śataṃ śambarasya puro bibhedāśmaneva pūrvīḥ /	adhvaryavaḥ yaḥ śatam śambarasya puraḥ bibheda aśmanā iva pūrvīḥ 
SA_GV01_rv_hn02u-288	RV_2,014.06c yo varcinaḥ śatam indraḥ sahasram apāvapad bharatā somam asmai //	yaḥ varcinaḥ śatam indraḥ sahasram apāvapat bharata somam asmai 
SA_GV01_rv_hn02u-289	RV_2,014.07a adhvaryavo yaḥ śatam ā sahasram bhūmyā upasthe 'vapaj jaghanvān /	adhvaryavaḥ yaḥ śatam ā sahasram bhūmyāḥ upasthe vapat jaghanvān 
SA_GV01_rv_hn02u-290	RV_2,014.07c kutsasyāyor atithigvasya vīrān ny āvṛṇag bharatā somam asmai //	kutsasya āyoḥ atithigvasya vīrān ni āvṛṇak bharatā somam asmai 
SA_GV01_rv_hn02u-291	RV_2,014.08a adhvaryavo yan naraḥ kāmayādhve śruṣṭī vahanto naśathā tad indre /	adhvaryavaḥ yat naraḥ kāmayādhve śruṣṭī vahantaḥ naśatha tat indre 
SA_GV01_rv_hn02u-292	RV_2,014.08c gabhastipūtam bharata śrutāyendrāya somaṃ yajyavo juhota //	gabhasti pūtam bharata śrutāya indrāya somam yajyavaḥ juhota 
SA_GV01_rv_hn02u-293	RV_2,014.09a adhvaryavaḥ kartanā śruṣṭim asmai vane nipūtaṃ vana un nayadhvam /	adhvaryavaḥ kartana śruṣṭim asmai vane nipūtam vane ud nayadhvam 
SA_GV01_rv_hn02u-294	RV_2,014.09c juṣāṇo hastyam abhi vāvaśe va indrāya somam madiraṃ juhota //	juṣāṇaḥ hastyam abhi vāvaśe vaḥ indrāya somam madiram juhota 
SA_GV01_rv_hn02u-295	RV_2,014.10a adhvaryavaḥ payasodhar yathā goḥ somebhir īm pṛṇatā bhojam indram /	adhvaryavaḥ payasodhar yathā goḥ somebhiḥ īm pṛṇata bhojam indram 
SA_GV01_rv_hn02u-296	RV_2,014.10c vedāham asya nibhṛtam ma etad ditsantam bhūyo yajataś ciketa //	veda aham asya nibhṛtam me etat ditsantam bhūyas yajataḥ ciketa 
SA_GV01_rv_hn02u-297	RV_2,014.11a adhvaryavo yo divyasya vasvo yaḥ pārthivasya kṣamyasya rājā /	adhvaryavaḥ yaḥ divyasya vasvaḥ yaḥ pārthivasya kṣamyasya rājā 
SA_GV01_rv_hn02u-298	RV_2,014.11c tam ūrdaraṃ na pṛṇatā yavenendraṃ somebhis tad apo vo astu //	tam ūrdaram na pṛṇatā yavena indram somebhiḥ tat apaḥ vaḥ astu 
SA_GV01_rv_hn02u-299	RV_2,014.12a asmabhyaṃ tad vaso dānāya rādhaḥ sam arthayasva bahu te vasavyam /	asmabhyam tat vaso dānāya rādhaḥ sam arthayasva bahu te vasavyam 
SA_GV01_rv_hn02u-300	RV_2,014.12c indra yac citraṃ śravasyā anu dyūn bṛhad vadema vidathe suvīrāḥ //	indra yat citram śravasyāḥ anu dyūn bṛhat vadema vidathe su vīrāḥ 
SA_GV01_rv_hn02u-301	RV_2,015.01a pra ghā nv asya mahato mahāni satyā satyasya karaṇāni vocam /	pra ghā nu asya mahataḥ mahāni satyā satyasya karaṇāni vocam 
SA_GV01_rv_hn02u-302	RV_2,015.01c trikadrukeṣv apibat sutasyāsya made ahim indro jaghāna //	trikadrukeṣu apibat sutasya asya made ahim indraḥ jaghāna 
SA_GV01_rv_hn02u-303	RV_2,015.02a avaṃśe dyām astabhāyad bṛhantam ā rodasī apṛṇad antarikṣam /	avaṃśe dyām astabhāyat bṛhantam ā rodasī apṛṇat antarikṣam 
SA_GV01_rv_hn02u-304	RV_2,015.02c sa dhārayat pṛthivīm paprathac ca somasya tā mada indraś cakāra //	sa dhārayat pṛthivīm paprathat ca somasya tā made indraḥ cakāra 
SA_GV01_rv_hn02u-305	RV_2,015.03a sadmeva prāco vi mimāya mānair vajreṇa khāny atṛṇan nadīnām /	sadma iva prācaḥ vi mimāya mānaiḥ vajreṇa khāni atṛṇat nadīnām 
SA_GV01_rv_hn02u-306	RV_2,015.03c vṛthāsṛjat pathibhir dīrghayāthaiḥ somasya tā mada indraś cakāra //	vṛthā sṛjat pathibhiḥ dīrghayāthaiḥ somasya tā made indraḥ cakāra 
SA_GV01_rv_hn02u-307	RV_2,015.04a sa pravoḷhṝn parigatyā dabhīter viśvam adhāg āyudham iddhe agnau /	sa pravoḷhṝn parigatya dabhīteḥ viśvam adhāk āyudham iddhe agnau 
SA_GV01_rv_hn02u-308	RV_2,015.04c saṃ gobhir aśvair asṛjad rathebhiḥ somasya tā mada indraś cakāra //	sam gobhiḥ aśvaiḥ asṛjat rathebhiḥ somasya tā made indraḥ cakāra 
SA_GV01_rv_hn02u-309	RV_2,015.05a sa īm mahīṃ dhunim etor aramṇāt so asnātṝn apārayat svasti /	saḥ īm mahīm dhunim etoḥ aramṇāt saḥ asnātṝn apārayat svasti 
SA_GV01_rv_hn02u-310	RV_2,015.05c ta utsnāya rayim abhi pra tasthuḥ somasya tā mada indraś cakāra //	te utsnāya rayim abhi pra tasthuḥ somasya tā made indraḥ cakāra 
SA_GV01_rv_hn02u-311	RV_2,015.06a sodañcaṃ sindhum ariṇān mahitvā vajreṇāna uṣasaḥ sam pipeṣa /	sā udañcam sindhum ariṇāt mahitvā vajreṇa anaḥ uṣasaḥ sam pipeṣa 
SA_GV01_rv_hn02u-312	RV_2,015.06c ajavaso javinībhir vivṛścan somasya tā mada indraś cakāra //	ajavasaḥ javinībhiḥ vivṛścan somasya tā made indraḥ cakāra 
SA_GV01_rv_hn02u-313	RV_2,015.07a sa vidvāṃ apagohaṃ kanīnām āvir bhavann ud atiṣṭhat parāvṛk /	sa vidvān apagoham kanīnām āvis bhavan ud atiṣṭhat parāvṛj 
SA_GV01_rv_hn02u-314	RV_2,015.07c prati śroṇa sthād vy anag acaṣṭa somasya tā mada indraś cakāra //	prati śroṇa sthāt vi anak acaṣṭa somasya tā made indraḥ cakāra 
SA_GV01_rv_hn02u-315	RV_2,015.08a bhinad valam aṅgirobhir gṛṇāno vi parvatasya dṛṃhitāny airat /	bhinat valam aṅgirobhiḥ gṛṇānaḥ vi parvatasya dṛṃhitāni airat 
SA_GV01_rv_hn02u-316	RV_2,015.08c riṇag rodhāṃsi kṛtrimāṇy eṣāṃ somasya tā mada indraś cakāra //	riṇak rodhāṃsi kṛtrimāṇi eṣām somasya tā made indraḥ cakāra 
SA_GV01_rv_hn02u-317	RV_2,015.09a svapnenābhyupyā cumuriṃ dhuniṃ ca jaghantha dasyum pra dabhītim āvaḥ /	svapnena abhyupya cumurim dhunim ca jaghantha dasyum pra dabhītim āvaḥ 
SA_GV01_rv_hn02u-318	RV_2,015.09c rambhī cid atra vivide hiraṇyaṃ somasya tā mada indraś cakāra //	rambhī cit atra vivide hiraṇyam somasya tā made indraḥ cakāra 
SA_GV01_rv_hn02u-319	RV_2,015.10a nūnaṃ sā te prati varaṃ jaritre duhīyad indra dakṣiṇā maghonī /	nūnam sā te prati varam jaritre duhīyat indra dakṣiṇā maghonī 
SA_GV01_rv_hn02u-320	RV_2,015.10c śikṣā stotṛbhyo māti dhag bhago no bṛhad vadema vidathe suvīrāḥ //	śikṣa stotṛbhyaḥ mā ati dhak bhagaḥ naḥ bṛhat vadema vidathe su vīrāḥ 
SA_GV01_rv_hn02u-321	RV_2,016.01a pra vaḥ satāṃ jyeṣṭhatamāya suṣṭutim agnāv iva samidhāne havir bhare /	pra vaḥ satām jyeṣṭhatamāya suṣṭutim agnau iva samidhāne haviḥ bhare 
SA_GV01_rv_hn02u-322	RV_2,016.01c indram ajuryaṃ jarayantam ukṣitaṃ sanād yuvānam avase havāmahe //	indram ajuryam jarayantam ukṣitam sanāt yuvānam avase havāmahe 
SA_GV01_rv_hn02u-323	RV_2,016.02a yasmād indrād bṛhataḥ kiṃ canem ṛte viśvāny asmin sambhṛtādhi vīryā /	yasmāt indrāt bṛhataḥ kim cana īm ṛte viśvāni asmin sambhṛtā adhi vīryā 
SA_GV01_rv_hn02u-324	RV_2,016.02c jaṭhare somaṃ tanvī saho maho haste vajram bharati śīrṣaṇi kratum //	jaṭhare somam tanvī sahaḥ mahaḥ haste vajram bharati śīrṣaṇi kratum 
SA_GV01_rv_hn02u-325	RV_2,016.03a na kṣoṇībhyām paribhve ta indriyaṃ na samudraiḥ parvatair indra te rathaḥ /	na kṣoṇībhyām paribhve te indriyam na samudraiḥ parvataiḥ indra te rathaḥ 
SA_GV01_rv_hn02u-326	RV_2,016.03c na te vajram anv aśnoti kaś cana yad āśubhiḥ patasi yojanā puru //	na te vajram anu aśnoti kaḥ cana yat āśubhiḥ patasi yojanā puru 
SA_GV01_rv_hn02u-327	RV_2,016.04a viśve hy asmai yajatāya dhṛṣṇave kratum bharanti vṛṣabhāya saścate /	viśve hi asmai yajatāya dhṛṣṇave kratum bharanti vṛṣabhāya saścate 
SA_GV01_rv_hn02u-328	RV_2,016.04c vṛṣā yajasva haviṣā viduṣṭaraḥ pibendra somaṃ vṛṣabheṇa bhānunā //	vṛṣā yajasva haviṣā viduṣṭaraḥ piba indra somam vṛṣabheṇa bhānunā 
SA_GV01_rv_hn02u-329	RV_2,016.05a vṛṣṇaḥ kośaḥ pavate madhva ūrmir vṛṣabhānnāya vṛṣabhāya pātave /	vṛṣṇaḥ kośaḥ pavate madhvaḥ ūrmiḥ vṛṣabha annāya vṛṣabhāya pātave 
SA_GV01_rv_hn02u-330	RV_2,016.05c vṛṣaṇādhvaryū vṛṣabhāso adrayo vṛṣaṇaṃ somaṃ vṛṣabhāya suṣvati //	vṛṣaṇā adhvaryū vṛṣabhāsaḥ adrayaḥ vṛṣaṇam somam vṛṣabhāya 
SA_GV01_rv_hn02u-331	RV_2,016.06a vṛṣā te vajra uta te vṛṣā ratho vṛṣaṇā harī vṛṣabhāṇy āyudhā /	vṛṣā te vajraḥ uta te vṛṣā rathaḥ vṛṣaṇā harī vṛṣabhāṇi āyudhā 
SA_GV01_rv_hn02u-332	RV_2,016.06c vṛṣṇo madasya vṛṣabha tvam īśiṣa indra somasya vṛṣabhasya tṛpṇuhi //	vṛṣṇaḥ madasya vṛṣabha tvam īśiṣe indra somasya vṛṣabhasya tṛpṇuhi 
SA_GV01_rv_hn02u-333	RV_2,016.07a pra te nāvaṃ na samane vacasyuvam brahmaṇā yāmi savaneṣu dādhṛṣiḥ /	pra te nāvam na samane vacasyuvam brahmaṇā yāmi savaneṣu dādhṛṣiḥ 
SA_GV01_rv_hn02u-334	RV_2,016.07c kuvin no asya vacaso nibodhiṣad indram utsaṃ na vasunaḥ sicāmahe //	kuvid naḥ asya vacasaḥ nibodhiṣat indram utsam na vasunaḥ sicāmahe 
SA_GV01_rv_hn02u-335	RV_2,016.08a purā sambādhād abhy ā vavṛtsva no dhenur na vatsaṃ yavasasya pipyuṣī /	purā sambādhāt abhī ā vavṛtsva naḥ dhenuḥ na vatsam yavasasya pipyuṣī 
SA_GV01_rv_hn02u-336	RV_2,016.08c sakṛt su te sumatibhiḥ śatakrato sam patnībhir na vṛṣaṇo nasīmahi //	sakṛt su te sumatibhiḥ śatakrato sam patnībhiḥ na vṛṣaṇaḥ nasīmahi 
SA_GV01_rv_hn02u-337	RV_2,016.09a nūnaṃ sā te prati varaṃ jaritre duhīyad indra dakṣiṇā maghonī /	nūnam sā te prati varam jaritre duhīyat indra dakṣiṇā maghonī 
SA_GV01_rv_hn02u-338	RV_2,016.09c śikṣā stotṛbhyo māti dhag bhago no bṛhad vadema vidathe suvīrāḥ //	śikṣa stotṛbhyaḥ mā ati dhak bhagaḥ naḥ bṛhat vadema vidathe su vīrāḥ 
SA_GV01_rv_hn02u-339	RV_2,017.01a tad asmai navyam aṅgirasvad arcata śuṣmā yad asya pratnathodīrate /	tat asmai navyam aṅgirasvat arcata śuṣmāḥ yat asya pratnathā udīrate 
SA_GV01_rv_hn02u-340	RV_2,017.01c viśvā yad gotrā sahasā parīvṛtā made somasya dṛṃhitāny airayat //	viśvā yat gotrā sahasā parīvṛtā made somasya dṛṃhitāni airayat 
SA_GV01_rv_hn02u-341	RV_2,017.02a sa bhūtu yo ha prathamāya dhāyasa ojo mimāno mahimānam ātirat /	sa bhūtu yaḥ ha prathamāya dhāyasaḥ ojaḥ mimānaḥ mahimānam ātirat 
SA_GV01_rv_hn02u-342	RV_2,017.02c śūro yo yutsu tanvam parivyata śīrṣaṇi dyām mahinā praty amuñcata //	śūraḥ yaḥ yutsu tanvam parivyata śīrṣaṇi dyām mahinā prati amuñcata 
SA_GV01_rv_hn02u-343	RV_2,017.03a adhākṛṇoḥ prathamaṃ vīryam mahad yad asyāgre brahmaṇā śuṣmam airayaḥ /	adha akṛṇoḥ prathamam vīryam mahat yat asya agre brahmaṇā śuṣmam airayaḥ 
SA_GV01_rv_hn02u-344	RV_2,017.03c ratheṣṭhena haryaśvena vicyutāḥ pra jīrayaḥ sisrate sadhryak pṛthak //	ratheṣṭhena hari aśvena vicyutāḥ pra jīrayaḥ sisrate sadhryak pṛthak 
SA_GV01_rv_hn02u-345	RV_2,017.04a adhā yo viśvā bhuvanābhi majmaneśānakṛt pravayā abhy avardhata /	adhā yaḥ viśvā bhuvanā abhi majmanā īśāna kṛt pravayāḥ abhī avardhata 
SA_GV01_rv_hn02u-346	RV_2,017.04c ād rodasī jyotiṣā vahnir ātanot sīvyan tamāṃsi dudhitā sam avyayat //	āt rodasī jyotiṣā vahniḥ ātanot sīvyan tamāṃsi dudhitā sam avyayat 
SA_GV01_rv_hn02u-347	RV_2,017.05a sa prācīnān parvatān dṛṃhad ojasādharācīnam akṛṇod apām apaḥ /	sa prācīnān parvatān dṛṃhat ojasā adharācīnam akṛṇot apām apaḥ 
SA_GV01_rv_hn02u-348	RV_2,017.05c adhārayat pṛthivīṃ viśvadhāyasam astabhnān māyayā dyām avasrasaḥ //	adhārayat pṛthivīm viśva dhāyasam astabhnāt māyayā dyām avasrasaḥ 
SA_GV01_rv_hn02u-349	RV_2,017.06a sāsmā aram bāhubhyāṃ yam pitākṛṇod viśvasmād ā januṣo vedasas pari /	sa asmai aram bāhubhyām yam pitā akṛṇot viśvasmāt ā januṣaḥ vedasaḥ pari 
SA_GV01_rv_hn02u-350	RV_2,017.06c yenā pṛthivyāṃ ni kriviṃ śayadhyai vajreṇa hatvy avṛṇak tuviṣvaṇiḥ //	yenā pṛthivyām ni krivim śayadhyai vajreṇa hatvī avṛṇak tuviṣvaṇiḥ 
SA_GV01_rv_hn02u-351	RV_2,017.07a amājūr iva pitroḥ sacā satī samānād ā sadasas tvām iye bhagam /	amājūḥ iva pitroḥ sacā satī samānāt ā sadasaḥ tvām iye bhagam 
SA_GV01_rv_hn02u-352	RV_2,017.07c kṛdhi praketam upa māsy ā bhara daddhi bhāgaṃ tanvo yena māmahaḥ //	kṛdhi praketam upa māsi ā bhara daddhi bhāgam tanvaḥ yena māmahaḥ 
SA_GV01_rv_hn02u-353	RV_2,017.08a bhojaṃ tvām indra vayaṃ huvema dadiṣ ṭvam indrāpāṃsi vājān /	bhojam tvām indra vayam huvema dadiḥ tvam indra apāṃsi vājān 
SA_GV01_rv_hn02u-354	RV_2,017.08c aviḍḍhīndra citrayā na ūtī kṛdhi vṛṣann indra vasyaso naḥ //	aviḍḍhi indra citrayā naḥ ūtī kṛdhi vṛṣan indra vasyasaḥ naḥ 
SA_GV01_rv_hn02u-355	RV_2,017.09a nūnaṃ sā te prati varaṃ jaritre duhīyad indra dakṣiṇā maghonī /	nūnam sā te prati varam jaritre duhīyat indra dakṣiṇā maghonī 
SA_GV01_rv_hn02u-356	RV_2,017.09c śikṣā stotṛbhyo māti dhag bhago no bṛhad vadema vidathe suvīrāḥ //	śikṣa stotṛbhyaḥ mā ati dhak bhagaḥ naḥ bṛhat vadema vidathe su vīrāḥ 
SA_GV01_rv_hn02u-357	RV_2,018.01a prātā ratho navo yoji sasniś caturyugas trikaśaḥ saptaraśmiḥ /	prātā rathaḥ navaḥ yoji sasniḥ catur yugaḥ trikaśaḥ sapta raśmiḥ 
SA_GV01_rv_hn02u-358	RV_2,018.01c daśāritro manuṣyaḥ svarṣāḥ sa iṣṭibhir matibhī raṃhyo bhūt //	daśa aritraḥ manuṣyaḥ svarṣāḥ saḥ iṣṭibhiḥ matibhiḥ raṃhyaḥ bhūt 
SA_GV01_rv_hn02u-359	RV_2,018.02a sāsmā aram prathamaṃ sa dvitīyam uto tṛtīyam manuṣaḥ sa hotā /	sa asmai aram prathamam sa dvitīyam uta u tṛtīyam manuṣaḥ sa hotā 
SA_GV01_rv_hn02u-360	RV_2,018.02c anyasyā garbham anya ū jananta so anyebhiḥ sacate jenyo vṛṣā //	anyasyāḥ garbham anye u jananta saḥ anyebhiḥ sacate jenyaḥ vṛṣā 
SA_GV01_rv_hn02u-361	RV_2,018.03a harī nu kaṃ ratha indrasya yojam āyai sūktena vacasā navena /	harī nu kam rathe indrasya yojam āyai sūktena vacasā navena 
SA_GV01_rv_hn02u-362	RV_2,018.03c mo ṣu tvām atra bahavo hi viprā ni rīraman yajamānāso anye //	mā u su tvām atra bahavaḥ hi viprāḥ ni rīraman yajamānāsaḥ anye 
SA_GV01_rv_hn02u-363	RV_2,018.04a ā dvābhyāṃ haribhyām indra yāhy ā caturbhir ā ṣaḍbhir hūyamānaḥ /	ā dvābhyām haribhyām indra yāhi ā caturbhiḥ ā ṣaḍbhiḥ hūyamānaḥ 
SA_GV01_rv_hn02u-364	RV_2,018.04c āṣṭābhir daśabhiḥ somapeyam ayaṃ sutaḥ sumakha mā mṛdhas kaḥ //	ā aṣṭābhiḥ daśabhiḥ soma peyam ayam sutaḥ su makha mā mṛdhaḥ kaḥ 
SA_GV01_rv_hn02u-365	RV_2,018.05a ā viṃśatyā triṃśatā yāhy arvāṅ ā catvāriṃśatā haribhir yujānaḥ /	ā viṃśatyā triṃśatā yāhi arvāṅ ā catvāriṃśatā haribhiḥ yujānaḥ 
SA_GV01_rv_hn02u-366	RV_2,018.05c ā pañcāśatā surathebhir indrā ṣaṣṭyā saptatyā somapeyam //	ā pañcāśatā su rathebhiḥ indra ā ṣaṣṭyā saptatyā soma peyam 
SA_GV01_rv_hn02u-367	RV_2,018.06a āśītyā navatyā yāhy arvāṅ ā śatena haribhir uhyamānaḥ /	ā aśītyā navatyā yāhi arvāṅ ā śatena haribhiḥ uhyamānaḥ 
SA_GV01_rv_hn02u-368	RV_2,018.06c ayaṃ hi te śunahotreṣu soma indra tvāyā pariṣikto madāya //	ayam hi te śunahotreṣu somaḥ indra tvāyā pariṣiktaḥ madāya 
SA_GV01_rv_hn02u-369	RV_2,018.07a mama brahmendra yāhy acchā viśvā harī dhuri dhiṣvā rathasya /	mama brahma indra yāhi acchā viśvā harī dhuri dhiṣvā rathasya 
SA_GV01_rv_hn02u-370	RV_2,018.07c purutrā hi vihavyo babhūthāsmiñ chūra savane mādayasva //	purutrā hi vihavyaḥ babhūtha asmin śūra savane mādayasva 
SA_GV01_rv_hn02u-371	RV_2,018.08a na ma indreṇa sakhyaṃ vi yoṣad asmabhyam asya dakṣiṇā duhīta /	na me indreṇa sakhyam vi yoṣat asmabhyam asya dakṣiṇā duhīta 
SA_GV01_rv_hn02u-372	RV_2,018.08c upa jyeṣṭhe varūthe gabhastau prāye-prāye jigīvāṃsaḥ syāma //	upa jyeṣṭhe varūthe gabhastau prāye prāye jigīvāṃsaḥ syāma 
SA_GV01_rv_hn02u-373	RV_2,018.09a nūnaṃ sā te prati varaṃ jaritre duhīyad indra dakṣiṇā maghonī /	nūnam sā te prati varam jaritre duhīyat indra dakṣiṇā maghonī 
SA_GV01_rv_hn02u-374	RV_2,018.09c śikṣā stotṛbhyo māti dhag bhago no bṛhad vadema vidathe suvīrāḥ //	śikṣa stotṛbhyaḥ mā ati dhak bhagaḥ naḥ bṛhat vadema vidathe su vīrāḥ 
SA_GV01_rv_hn02u-375	RV_2,019.01a apāyy asyāndhaso madāya manīṣiṇaḥ suvānasya prayasaḥ /	apāyi asya andhasaḥ madāya manīṣiṇaḥ suvānasya prayasaḥ 
SA_GV01_rv_hn02u-376	RV_2,019.01c yasminn indraḥ pradivi vāvṛdhāna oko dadhe brahmaṇyantaś ca naraḥ //	yasmin indraḥ pradivi vāvṛdhānaḥ okaḥ dadhe brahmaṇyantaḥ ca naraḥ 
SA_GV01_rv_hn02u-377	RV_2,019.02a asya mandāno madhvo vajrahasto 'him indro arṇovṛtaṃ vi vṛścat /	asya mandānaḥ madhvaḥ vajra hastaḥ him indraḥ arṇaḥ vṛtam vi vṛścat 
SA_GV01_rv_hn02u-378	RV_2,019.02c pra yad vayo na svasarāṇy acchā prayāṃsi ca nadīnāṃ cakramanta //	pra yat vayaḥ na svasarāṇi acchā prayāṃsi ca nadīnām cakramanta 
SA_GV01_rv_hn02u-379	RV_2,019.03a sa māhina indro arṇo apām prairayad ahihācchā samudram /	sa māhinaḥ indraḥ arṇaḥ apām prairayat ahi hā acchā samudram 
SA_GV01_rv_hn02u-380	RV_2,019.03c ajanayat sūryaṃ vidad gā aktunāhnāṃ vayunāni sādhat //	ajanayat sūryam vidat gāḥ aktunā ahnām vayunāni sādhat 
SA_GV01_rv_hn02u-381	RV_2,019.04a so apratīni manave purūṇīndro dāśad dāśuṣe hanti vṛtram /	saḥ apratīni manave purūṇi indraḥ dāśat dāśuṣe hanti vṛtram 
SA_GV01_rv_hn02u-382	RV_2,019.04c sadyo yo nṛbhyo atasāyyo bhūt paspṛdhānebhyaḥ sūryasya sātau //	sadyas yaḥ nṛbhyaḥ atasāyyaḥ bhūt paspṛdhānebhyaḥ sūryasya sātau 
SA_GV01_rv_hn02u-383	RV_2,019.05a sa sunvata indraḥ sūryam ā devo riṇaṅ martyāya stavān /	sa sunvate indraḥ sūryam ā devaḥ riṇak martyāya stavān 
SA_GV01_rv_hn02u-384	RV_2,019.05c ā yad rayiṃ guhadavadyam asmai bharad aṃśaṃ naitaśo daśasyan //	ā yat rayim guhadavadyam asmai bharat aṃśam na etaśaḥ daśasyan 
SA_GV01_rv_hn02u-385	RV_2,019.06a sa randhayat sadivaḥ sārathaye śuṣṇam aśuṣaṃ kuyavaṃ kutsāya /	sa randhayat sadivas sārathaye śuṣṇam aśuṣam kuyavam kutsāya 
SA_GV01_rv_hn02u-386	RV_2,019.06c divodāsāya navatiṃ ca navendraḥ puro vy airac chambarasya //	divodāsāya navatim ca nava indraḥ puraḥ vi airat śambarasya 
SA_GV01_rv_hn02u-387	RV_2,019.07a evā ta indrocatham ahema śravasyā na tmanā vājayantaḥ /	eva te indra ucatham ahema śravasyā na tmanā vājayantaḥ 
SA_GV01_rv_hn02u-388	RV_2,019.07c aśyāma tat sāptam āśuṣāṇā nanamo vadhar adevasya pīyoḥ //	aśyāma tat sāptam āśuṣāṇāḥ nanamaḥ vadhar adevasya pīyoḥ 
SA_GV01_rv_hn02u-389	RV_2,019.08a evā te gṛtsamadāḥ śūra manmāvasyavo na vayunāni takṣuḥ /	eva te gṛtsamadāḥ śūra manmā avasyavaḥ na vayunāni takṣuḥ 
SA_GV01_rv_hn02u-390	RV_2,019.08c brahmaṇyanta indra te navīya iṣam ūrjaṃ sukṣitiṃ sumnam aśyuḥ //	brahmaṇyantaḥ indra te navīyaḥ iṣam ūrjam su kṣitim sumnam aśyuḥ 
SA_GV01_rv_hn02u-391	RV_2,019.09a nūnaṃ sā te prati varaṃ jaritre duhīyad indra dakṣiṇā maghonī /	nūnam sā te prati varam jaritre duhīyat indra dakṣiṇā maghonī 
SA_GV01_rv_hn02u-392	RV_2,019.09c śikṣā stotṛbhyo māti dhag bhago no bṛhad vadema vidathe suvīrāḥ //	śikṣa stotṛbhyaḥ mā ati dhak bhagaḥ naḥ bṛhat vadema vidathe su vīrāḥ 
SA_GV01_rv_hn02u-393	RV_2,020.01a vayaṃ te vaya indra viddhi ṣu ṇaḥ pra bharāmahe vājayur na ratham /	vayam te vayaḥ indra viddhi su naḥ pra bharāmahe vājayuḥ na ratham 
SA_GV01_rv_hn02u-394	RV_2,020.01c vipanyavo dīdhyato manīṣā sumnam iyakṣantas tvāvato nṝn //	vipanyavaḥ dīdhyataḥ manīṣā sumnam iyakṣantaḥ tvāvataḥ nṝn 
SA_GV01_rv_hn02u-395	RV_2,020.02a tvaṃ na indra tvābhir ūtī tvāyato abhiṣṭipāsi janān /	tvam naḥ indra ūtī tvāyataḥ abhiṣṭi pā asi janān 
SA_GV01_rv_hn02u-396	RV_2,020.02c tvam ino dāśuṣo varūtetthādhīr abhi yo nakṣati tvā //	tvam inaḥ dāśuṣaḥ varūtā itthā dhīḥ abhi yaḥ nakṣati tvā 
SA_GV01_rv_hn02u-397	RV_2,020.03a sa no yuvendro johūtraḥ sakhā śivo narām astu pātā /	sa naḥ yuvā indraḥ johūtraḥ sakhā śivaḥ narām astu pātā 
SA_GV01_rv_hn02u-398	RV_2,020.03c yaḥ śaṃsantaṃ yaḥ śaśamānam ūtī pacantaṃ ca stuvantaṃ ca praṇeṣat //	yaḥ śaṃsantam yaḥ śaśamānam ūtī pacantam ca stuvantam ca praṇeṣat 
SA_GV01_rv_hn02u-399	RV_2,020.04a tam u stuṣa indraṃ taṃ gṛṇīṣe yasmin purā vāvṛdhuḥ śāśaduś ca /	tam u stuṣe indram tam gṛṇīṣe yasmin purā vāvṛdhuḥ śāśaduḥ ca 
SA_GV01_rv_hn02u-400	RV_2,020.04c sa vasvaḥ kāmam pīparad iyāno brahmaṇyato nūtanasyāyoḥ //	sa vasvaḥ kāmam pīparat iyānaḥ brahmaṇyataḥ nūtanasya āyoḥ 
SA_GV01_rv_hn02u-401	RV_2,020.05a so aṅgirasām ucathā jujuṣvān brahmā tūtod indro gātum iṣṇan /	saḥ aṅgirasām ucathā jujuṣvān brahmā tūtot indraḥ gātum iṣṇan 
SA_GV01_rv_hn02u-402	RV_2,020.05c muṣṇann uṣasaḥ sūryeṇa stavān aśnasya cic chiśnathat pūrvyāṇi //	muṣṇan uṣasaḥ sūryeṇa stavān aśnasya cit śiśnathat pūrvyāṇi 
SA_GV01_rv_hn02u-403	RV_2,020.06a sa ha śruta indro nāma deva ūrdhvo bhuvan manuṣe dasmatamaḥ /	sa ha śrutaḥ indraḥ nāma devaḥ ūrdhvaḥ bhuvat manuṣe dasmatamaḥ 
SA_GV01_rv_hn02u-404	RV_2,020.06c ava priyam arśasānasya sāhvāñ chiro bharad dāsasya svadhāvān //	ava priyam arśasānasya sāhvām chiraḥ bharat dāsasya svadhāvān 
SA_GV01_rv_hn02u-405	RV_2,020.07a sa vṛtrahendraḥ kṛṣṇayonīḥ purandaro dāsīr airayad vi /	sa vṛtrahā indraḥ kṛṣṇa yonīḥ purandaraḥ dāsīḥ airayat vi 
SA_GV01_rv_hn02u-406	RV_2,020.07c ajanayan manave kṣām apaś ca satrā śaṃsaṃ yajamānasya tūtot //	ajanayat manave kṣām apaḥ ca satrā śaṃsam yajamānasya tūtot 
SA_GV01_rv_hn02u-407	RV_2,020.08a tasmai tavasyam anu dāyi satrendrāya devebhir arṇasātau /	tasmai tavasyam anu dāyi satrā indrāya devebhiḥ arṇa sātau 
SA_GV01_rv_hn02u-408	RV_2,020.08c prati yad asya vajram bāhvor dhur hatvī dasyūn pura āyasīr ni tārīt //	prati yat asya vajram bāhvoḥ dhuḥ hatvī dasyūn puraḥ āyasīḥ ni tārīt 
SA_GV01_rv_hn02u-409	RV_2,020.09a nūnaṃ sā te prati varaṃ jaritre duhīyad indra dakṣiṇā maghonī /	nūnam sā te prati varam jaritre duhīyat indra dakṣiṇā maghonī 
SA_GV01_rv_hn02u-410	RV_2,020.09c śikṣā stotṛbhyo māti dhag bhago no bṛhad vadema vidathe suvīrāḥ //	śikṣa stotṛbhyaḥ mā ati dhak bhagaḥ naḥ bṛhat vadema vidathe su vīrāḥ 
SA_GV01_rv_hn02u-411	RV_2,021.01a viśvajite dhanajite svarjite satrājite nṛjita urvarājite /	viśva jite dhana jite svar jite satrā jite nṛ jite urvarā jite 
SA_GV01_rv_hn02u-412	RV_2,021.01c aśvajite gojite abjite bharendrāya somaṃ yajatāya haryatam //	aśva jite go jite ap jite bhara indrāya somam yajatāya haryatam 
SA_GV01_rv_hn02u-413	RV_2,021.02a abhibhuve 'bhibhaṅgāya vanvate 'ṣāḷhāya sahamānāya vedhase /	abhibhuve bhibhaṅgāya vanvate ṣāḷhāya sahamānāya vedhase 
SA_GV01_rv_hn02u-414	RV_2,021.02c tuvigraye vahnaye duṣṭarītave satrāsāhe nama indrāya vocata //	tuvigraye vahnaye duṣṭarītave satrāsāhe namaḥ indrāya vocata 
SA_GV01_rv_hn02u-415	RV_2,021.03a satrāsāho janabhakṣo janaṃsahaś cyavano yudhmo anu joṣam ukṣitaḥ /	satrā sāhaḥ jana bhakṣaḥ janaṃsahaḥ cyavanaḥ yudhmaḥ anu joṣam ukṣitaḥ 
SA_GV01_rv_hn02u-416	RV_2,021.03c vṛtañcayaḥ sahurir vikṣv ārita indrasya vocam pra kṛtāni vīryā //	vṛtañcayaḥ sahuriḥ vikṣu āritaḥ indrasya vocam pra kṛtāni vīryā 
SA_GV01_rv_hn02u-417	RV_2,021.04a anānudo vṛṣabho dodhato vadho gambhīra ṛṣvo asamaṣṭakāvyaḥ /	anānudaḥ vṛṣabhaḥ dodhataḥ vadhaḥ gambhīraḥ ṛṣvaḥ a samaṣṭa kāvyaḥ 
SA_GV01_rv_hn02u-418	RV_2,021.04c radhracodaḥ śnathano vīḷitas pṛthur indraḥ suyajña uṣasaḥ svar janat //	radhra codaḥ śnathanaḥ vīḍitaḥ pṛthuḥ indraḥ su yajñaḥ uṣasaḥ svar janat 
SA_GV01_rv_hn02u-419	RV_2,021.05a yajñena gātum apturo vividrire dhiyo hinvānā uśijo manīṣiṇaḥ /	yajñena gātum apturaḥ vividrire dhiyaḥ hinvānāḥ uśijaḥ manīṣiṇaḥ 
SA_GV01_rv_hn02u-420	RV_2,021.05c abhisvarā niṣadā gā avasyava indre hinvānā draviṇāny āśata //	abhisvarā niṣadā gāḥ avasyavaḥ indre hinvānāḥ draviṇāni āśata 
SA_GV01_rv_hn02u-421	RV_2,021.06a indra śreṣṭhāni draviṇāni dhehi cittiṃ dakṣasya subhagatvam asme /	indra śreṣṭhāni draviṇāni dhehi cittim dakṣasya subhaga tvam asme 
SA_GV01_rv_hn02u-422	RV_2,021.06c poṣaṃ rayīṇām ariṣṭiṃ tanūnāṃ svādmānaṃ vācaḥ sudinatvam ahnām //	poṣam rayīṇām ariṣṭim tanūnām svādmānam vācaḥ sudina tvam ahnām 
SA_GV01_rv_hn02u-423	RV_2,022.01a trikadrukeṣu mahiṣo yavāśiraṃ tuviśuṣmas tṛpat somam apibad viṣṇunā sutaṃ yathāvaśat /	trikadrukeṣu mahiṣaḥ yava āśiram tuvi śuṣmaḥ tṛpat somam apibat viṣṇunā sutam yathā vaśat 
SA_GV01_rv_hn02u-424	RV_2,022.01e sa īm mamāda mahi karma kartave mahām uruṃ sainaṃ saścad devo devaṃ satyam indraṃ satya induḥ //	saḥ īm mamāda mahi karma kartave mahām urum sa enam saścat devaḥ devam satyam indram satyaḥ induḥ 
SA_GV01_rv_hn02u-425	RV_2,022.02a adha tviṣīmāṃ abhy ojasā kriviṃ yudhābhavad ā rodasī apṛṇad asya majmanā pra vāvṛdhe /	adha tviṣī imām abhī ojasā krivim yudhā abhavat ā rodasī apṛṇat asya majmanā pra vāvṛdhe 
SA_GV01_rv_hn02u-426	RV_2,022.02e adhattānyaṃ jaṭhare prem aricyata sainaṃ saścad devo devaṃ satyam indraṃ satya induḥ //	adhatta anyam jaṭhare pra īm aricyata sa enam saścat devaḥ devam satyam indram satyaḥ induḥ 
SA_GV01_rv_hn02u-427	RV_2,022.03a sākaṃ jātaḥ kratunā sākam ojasā vavakṣitha sākaṃ vṛddho vīryaiḥ sāsahir mṛdho vicarṣaṇiḥ /	sākam jātaḥ kratunā sākam ojasā vavakṣitha sākam vṛddhaḥ vīryaiḥ sāsahiḥ mṛdhaḥ vicarṣaṇiḥ 
SA_GV01_rv_hn02u-428	RV_2,022.03e dātā rādha stuvate kāmyaṃ vasu sainaṃ saścad devo devaṃ satyam indraṃ satya induḥ //	dātā rādha stuvate kāmyam vasu sa enam saścat devaḥ devam satyam indram satyaḥ induḥ 
SA_GV01_rv_hn02u-429	RV_2,022.04a tava tyan naryaṃ nṛto 'pa indra prathamam pūrvyaṃ divi pravācyaṃ kṛtam /	tava tyad naryam nṛto pa indra prathamam pūrvyam divi pravācyam kṛtam 
SA_GV01_rv_hn02u-430	RV_2,022.04c yad devasya śavasā prāriṇā asuṃ riṇann apaḥ /	yat devasya śavasā prāriṇāḥ asum riṇan apaḥ 
SA_GV01_rv_hn02u-431	RV_2,022.04e bhuvad viśvam abhy ādevam ojasā vidād ūrjaṃ śatakratur vidād iṣam //	bhuvat viśvam abhī ā a devam ojasā vidāt ūrjam śatakratuḥ vidāt iṣam 
SA_GV01_rv_hn02u-432	RV_2,023.01a gaṇānāṃ tvā gaṇapatiṃ havāmahe kaviṃ kavīnām upamaśravastamam /	gaṇānām tvā gaṇa patim havāmahe kavim kavīnām upamaśravastamam 
SA_GV01_rv_hn02u-433	RV_2,023.01c jyeṣṭharājam brahmaṇām brahmaṇas pata ā naḥ śṛṇvann ūtibhiḥ sīda sādanam //	jyeṣṭharājam brahmaṇām brahmaṇas pate ā naḥ śṛṇvan ūtibhiḥ sīda sādanam 
SA_GV01_rv_hn02u-434	RV_2,023.02a devāś cit te asurya pracetaso bṛhaspate yajñiyam bhāgam ānaśuḥ /	devāḥ cit te asurya pracetasaḥ bṛhaspate yajñiyam bhāgam ānaśuḥ 
SA_GV01_rv_hn02u-435	RV_2,023.02c usrā iva sūryo jyotiṣā maho viśveṣām ij janitā brahmaṇām asi //	usrāḥ iva sūryaḥ jyotiṣā mahaḥ viśveṣām id janitā brahmaṇām asi 
SA_GV01_rv_hn02u-436	RV_2,023.03a ā vibādhyā parirāpas tamāṃsi ca jyotiṣmantaṃ ratham ṛtasya tiṣṭhasi /	ā vibādhya parirāpaḥ tamāṃsi ca jyotiṣmantam ratham ṛtasya tiṣṭhasi 
SA_GV01_rv_hn02u-437	RV_2,023.03c bṛhaspate bhīmam amitradambhanaṃ rakṣohaṇaṃ gotrabhidaṃ svarvidam //	bṛhaspate bhīmam amitra dambhanam rakṣaḥ haṇam gotra bhidam svar vidam 
SA_GV01_rv_hn02u-438	RV_2,023.04a sunītibhir nayasi trāyase janaṃ yas tubhyaṃ dāśān na tam aṃho aśnavat /	su nītibhiḥ nayasi trāyase janam yaḥ tubhyam dāśāt na tam aṃhaḥ aśnavat 
SA_GV01_rv_hn02u-439	RV_2,023.04c brahmadviṣas tapano manyumīr asi bṛhaspate mahi tat te mahitvanam //	brahma dviṣaḥ tapanaḥ manyumīḥ asi bṛhaspate mahi tat te mahitvanam 
SA_GV01_rv_hn02u-440	RV_2,023.05a na tam aṃho na duritaṃ kutaś cana nārātayas titirur na dvayāvinaḥ /	na tam aṃhaḥ na duritam kutas cana na arātayaḥ titiruḥ na dvayāvinaḥ 
SA_GV01_rv_hn02u-441	RV_2,023.05c viśvā id asmād dhvaraso vi bādhase yaṃ sugopā rakṣasi brahmaṇas pate //	viśvāḥ id asmāt dhvarasaḥ vi bādhase yam su gopāḥ rakṣasi brahmaṇas pate 
SA_GV01_rv_hn02u-442	RV_2,023.06a tvaṃ no gopāḥ pathikṛd vicakṣaṇas tava vratāya matibhir jarāmahe /	tvam naḥ gopāḥ pathikṛt vicakṣaṇaḥ tava vratāya matibhiḥ jarāmahe 
SA_GV01_rv_hn02u-443	RV_2,023.06c bṛhaspate yo no abhi hvaro dadhe svā tam marmartu ducchunā harasvatī //	bṛhaspate yaḥ naḥ abhi hvaraḥ dadhe svā tam marmartu ducchunā harasvatī 
SA_GV01_rv_hn02u-444	RV_2,023.07a uta vā yo no marcayād anāgaso 'rātīvā martaḥ sānuko vṛkaḥ /	uta vā yaḥ naḥ marcayāt anāgasaḥ rātīvā martaḥ sānukaḥ vṛkaḥ 
SA_GV01_rv_hn02u-445	RV_2,023.07c bṛhaspate apa taṃ vartayā pathaḥ sugaṃ no asyai devavītaye kṛdhi //	bṛhaspate apa tam vartaya pathaḥ sugam naḥ asyai deva vītaye kṛdhi 
SA_GV01_rv_hn02u-446	RV_2,023.08a trātāraṃ tvā tanūnāṃ havāmahe 'vaspartar adhivaktāram asmayum /	trātāram tvā tanūnām havāmahe vaspartar adhivaktāram asmayum 
SA_GV01_rv_hn02u-447	RV_2,023.08c bṛhaspate devanido ni barhaya mā durevā uttaraṃ sumnam un naśan //	bṛhaspate deva nidaḥ ni barhaya mā durevāḥ uttaram sumnam ud naśan 
SA_GV01_rv_hn02u-448	RV_2,023.09a tvayā vayaṃ suvṛdhā brahmaṇas pate spārhā vasu manuṣyā dadīmahi /	tvayā vayam suvṛdhā brahmaṇas pate spārhā vasu manuṣyāḥ dadīmahi 
SA_GV01_rv_hn02u-449	RV_2,023.09c yā no dūre taḷito yā arātayo 'bhi santi jambhayā tā anapnasaḥ //	yāḥ naḥ dūre taḷitaḥ yāḥ arātayaḥ bhi santi jambhaya tāḥ anapnasaḥ 
SA_GV01_rv_hn02u-450	RV_2,023.10a tvayā vayam uttamaṃ dhīmahe vayo bṛhaspate papriṇā sasninā yujā /	tvayā vayam uttamam vayaḥ bṛhaspate papriṇā sasninā yujā 
SA_GV01_rv_hn02u-451	RV_2,023.10c mā no duḥśaṃso abhidipsur īśata pra suśaṃsā matibhis tāriṣīmahi //	mā naḥ duḥśaṃsaḥ abhidipsuḥ īśata pra su śaṃsāḥ matibhiḥ tāriṣīmahi 
SA_GV01_rv_hn02u-452	RV_2,023.11a anānudo vṛṣabho jagmir āhavaṃ niṣṭaptā śatrum pṛtanāsu sāsahiḥ /	anānudaḥ vṛṣabhaḥ jagmiḥ āhavam niṣṭaptā śatrum pṛtanāsu sāsahiḥ 
SA_GV01_rv_hn02u-453	RV_2,023.11c asi satya ṛṇayā brahmaṇas pata ugrasya cid damitā vīḷuharṣiṇaḥ //	asi satyaḥ ṛṇayāḥ brahmaṇas pate ugrasya cit damitā vīḍu harṣiṇaḥ 
SA_GV01_rv_hn02u-454	RV_2,023.12a adevena manasā yo riṣaṇyati śāsām ugro manyamāno jighāṃsati /	adevena manasā yaḥ riṣaṇyati śāsām ugraḥ manyamānaḥ jighāṃsati 
SA_GV01_rv_hn02u-455	RV_2,023.12c bṛhaspate mā praṇak tasya no vadho ni karma manyuṃ durevasya śardhataḥ //	bṛhaspate mā praṇak tasya naḥ vadhaḥ ni karma manyum durevasya śardhataḥ 
SA_GV01_rv_hn02u-456	RV_2,023.13a bhareṣu havyo namasopasadyo gantā vājeṣu sanitā dhanaṃ-dhanam /	bhareṣu havyaḥ namasā upasadyaḥ gantā vājeṣu sanitā dhanaṃdhanam 
SA_GV01_rv_hn02u-457	RV_2,023.13c viśvā id aryo abhidipsvo mṛdho bṛhaspatir vi vavarhā rathāṃ iva //	viśvāḥ id aryaḥ abhidipsvaḥ mṛdhaḥ bṛhaspatiḥ vi vavarha rathān iva 
SA_GV01_rv_hn02u-458	RV_2,023.14a tejiṣṭhayā tapanī rakṣasas tapa ye tvā nide dadhire dṛṣṭavīryam /	tejiṣṭhayā tapanī rakṣasaḥ tapa ye tvā nide dadhire dṛṣṭa vīryam 
SA_GV01_rv_hn02u-459	RV_2,023.14c āvis tat kṛṣva yad asat ta ukthyam bṛhaspate vi parirāpo ardaya //	āvis tat kṛṣva yat asat te ukthyam bṛhaspate vi parirāpaḥ ardaya 
SA_GV01_rv_hn02u-460	RV_2,023.15a bṛhaspate ati yad aryo arhād dyumad vibhāti kratumaj janeṣu /	bṛhaspate ati yat aryaḥ arhāt dyumat vibhāti kratumat janeṣu 
SA_GV01_rv_hn02u-461	RV_2,023.15c yad dīdayac chavasa ṛtaprajāta tad asmāsu draviṇaṃ dhehi citram //	yat dīdayat śavasaḥ ṛta prajāta tat asmāsu draviṇam dhehi citram 
SA_GV01_rv_hn02u-462	RV_2,023.16a mā na stenebhyo ye abhi druhas pade nirāmiṇo ripavo 'nneṣu jāgṛdhuḥ /	mā naḥ stenebhyaḥ ye abhi druhaḥ pade nirāmiṇaḥ ripavaḥ nneṣu jāgṛdhuḥ 
SA_GV01_rv_hn02u-463	RV_2,023.16c ā devānām ohate vi vrayo hṛdi bṛhaspate na paraḥ sāmno viduḥ //	ā devānām ohate vi vrayaḥ hṛdi bṛhaspate na paraḥ sāmnaḥ viduḥ 
SA_GV01_rv_hn02u-464	RV_2,023.17a viśvebhyo hi tvā bhuvanebhyas pari tvaṣṭājanat sāmnaḥ-sāmnaḥ kaviḥ /	viśvebhyaḥ hi tvā bhuvanebhyaḥ pari tvaṣṭā ajanat sāmnaḥ sāmnaḥ kaviḥ 
SA_GV01_rv_hn02u-465	RV_2,023.17c sa ṛṇacid ṛṇayā brahmaṇas patir druho hantā maha ṛtasya dhartari //	saḥ ṛṇa cit ṛṇayāḥ brahmaṇaḥ patiḥ druhaḥ hantā mahaḥ ṛtasya dhartari 
SA_GV01_rv_hn02u-466	RV_2,023.18a tava śriye vy ajihīta parvato gavāṃ gotram udasṛjo yad aṅgiraḥ /	tava śriye vi ajihīta parvataḥ gavām gotram udasṛjaḥ yat aṅgiraḥ 
SA_GV01_rv_hn02u-467	RV_2,023.18c indreṇa yujā tamasā parīvṛtam bṛhaspate nir apām aubjo arṇavam //	indreṇa yujā tamasā parīvṛtam bṛhaspate niḥ apām aubjaḥ arṇavam 
SA_GV01_rv_hn02u-468	RV_2,023.19a brahmaṇas pate tvam asya yantā sūktasya bodhi tanayaṃ ca jinva /	brahmaṇaḥ pate tvam asya yantā sūktasya bodhi tanayam ca jinva 
SA_GV01_rv_hn02u-469	RV_2,023.19c viśvaṃ tad bhadraṃ yad avanti devā bṛhad vadema vidathe suvīrāḥ //	viśvam tat bhadram yat avanti devāḥ bṛhat vadema vidathe su vīrāḥ 
SA_GV01_rv_hn02u-470	RV_2,024.01a semām aviḍḍhi prabhṛtiṃ ya īśiṣe 'yā vidhema navayā mahā girā /	sa imām aviḍḍhi prabhṛtim yaḥ īśiṣe yā vidhema navayā mahā girā 
SA_GV01_rv_hn02u-471	RV_2,024.01c yathā no mīḍhvān stavate sakhā tava bṛhaspate sīṣadhaḥ sota no matim //	yathā naḥ mīḍhvān stavate sakhā tava bṛhaspate sīṣadhaḥ sa uta naḥ matim 
SA_GV01_rv_hn02u-472	RV_2,024.02a yo nantvāny anaman ny ojasotādardar manyunā śambarāṇi vi /	yaḥ nantvāni anamat ni ojasā uta adardar manyunā śambarāṇi vi 
SA_GV01_rv_hn02u-473	RV_2,024.02c prācyāvayad acyutā brahmaṇas patir ā cāviśad vasumantaṃ vi parvatam //	prācyāvayat acyutā brahmaṇaḥ patiḥ ā ca aviśat vasumantam vi parvatam 
SA_GV01_rv_hn02u-474	RV_2,024.03a tad devānāṃ devatamāya kartvam aśrathnan dṛḷhāvradanta vīḷitā /	tat devānām devatamāya kartvam aśrathnan dṛḍhā avradanta vīḍitā 
SA_GV01_rv_hn02u-475	RV_2,024.03c ud gā ājad abhinad brahmaṇā valam agūhat tamo vy acakṣayat svaḥ //	ud gāḥ ājat abhinat brahmaṇā valam agūhat tamaḥ vi acakṣayat svar 
SA_GV01_rv_hn02u-476	RV_2,024.04a aśmāsyam avatam brahmaṇas patir madhudhāram abhi yam ojasātṛṇat /	aśma āsyam avatam brahmaṇaḥ patiḥ madhu dhāram abhi yam ojasā atṛṇat 
SA_GV01_rv_hn02u-477	RV_2,024.04c tam eva viśve papire svardṛśo bahu sākaṃ sisicur utsam udriṇam //	tam eva viśve papire svar dṛśaḥ bahu sākam sisicuḥ utsam udriṇam 
SA_GV01_rv_hn02u-478	RV_2,024.05a sanā tā kā cid bhuvanā bhavītvā mādbhiḥ śaradbhir duro varanta vaḥ /	sanā tā kā cit bhuvanā bhavītvā mādbhiḥ śaradbhiḥ duraḥ varanta vaḥ 
SA_GV01_rv_hn02u-479	RV_2,024.05c ayatantā carato anyad-anyad id yā cakāra vayunā brahmaṇas patiḥ //	a yatantā carataḥ anyat anyat id yā cakāra vayunā brahmaṇaḥ patiḥ 
SA_GV01_rv_hn02u-480	RV_2,024.06a abhinakṣanto abhi ye tam ānaśur nidhim paṇīnām paramaṃ guhā hitam /	abhinakṣantaḥ abhi ye tam ānaśuḥ nidhim paṇīnām paramam guhā hitam 
SA_GV01_rv_hn02u-481	RV_2,024.06c te vidvāṃsaḥ praticakṣyānṛtā punar yata u āyan tad ud īyur āviśam //	te vidvāṃsaḥ praticakṣya anṛtā punar yatas u āyan tat ud īyuḥ āviśam 
SA_GV01_rv_hn02u-482	RV_2,024.07a ṛtāvānaḥ praticakṣyānṛtā punar āta ā tasthuḥ kavayo mahas pathaḥ /	ṛtāvānaḥ praticakṣya anṛtā punar ā atas ā tasthuḥ kavayaḥ mahaḥ pathaḥ 
SA_GV01_rv_hn02u-483	RV_2,024.07c te bāhubhyāṃ dhamitam agnim aśmani nakiḥ ṣo asty araṇo jahur hi tam //	te bāhubhyām dhamitam agnim aśmani nakir ṣaḥ asti araṇaḥ jahuḥ hi tam 
SA_GV01_rv_hn02u-484	RV_2,024.08a ṛtajyena kṣipreṇa brahmaṇas patir yatra vaṣṭi pra tad aśnoti dhanvanā /	ṛta jyena kṣipreṇa brahmaṇaḥ patiḥ yatra vaṣṭi pra tat aśnoti dhanvanā 
SA_GV01_rv_hn02u-485	RV_2,024.08c tasya sādhvīr iṣavo yābhir asyati nṛcakṣaso dṛśaye karṇayonayaḥ //	tasya sādhvīḥ iṣavaḥ yābhiḥ asyati nṛ cakṣasaḥ dṛśaye karṇa yonayaḥ 
SA_GV01_rv_hn02u-486	RV_2,024.09a sa saṃnayaḥ sa vinayaḥ purohitaḥ sa suṣṭutaḥ sa yudhi brahmaṇas patiḥ /	sa saṃnayaḥ sa vinayaḥ purohitaḥ sa suṣṭutaḥ sa yudhi brahmaṇas patiḥ 
SA_GV01_rv_hn02u-487	RV_2,024.09c cākṣmo yad vājam bharate matī dhanād it sūryas tapati tapyatur vṛthā //	cākṣmaḥ yat vājam bharate matī dhanāt id sūryaḥ tapati tapyatuḥ vṛthā 
SA_GV01_rv_hn02u-488	RV_2,024.10a vibhu prabhu prathamam mehanāvato bṛhaspateḥ suvidatrāṇi rādhyā /	vibhu prabhu prathamam mehanāvataḥ bṛhaspateḥ suvidatrāṇi rādhyā 
SA_GV01_rv_hn02u-489	RV_2,024.10c imā sātāni venyasya vājino yena janā ubhaye bhuñjate viśaḥ //	imā sātāni venyasya vājinaḥ yena janau ubhaye bhuñjate viśaḥ 
SA_GV01_rv_hn02u-490	RV_2,024.11a yo 'vare vṛjane viśvathā vibhur mahām u raṇvaḥ śavasā vavakṣitha /	yaḥ vare vṛjane viśvathā vibhuḥ mahān u raṇvaḥ śavasā vavakṣitha 
SA_GV01_rv_hn02u-491	RV_2,024.11c sa devo devān prati paprathe pṛthu viśved u tā paribhūr brahmaṇas patiḥ //	sa devaḥ devān prati paprathe pṛthu viśvā id u tā paribhūḥ brahmaṇaḥ patiḥ 
SA_GV01_rv_hn02u-492	RV_2,024.12a viśvaṃ satyam maghavānā yuvor id āpaś cana pra minanti vrataṃ vām /	viśvam satyam maghavānā yuvoḥ id āpaḥ cana pra minanti vratam vām 
SA_GV01_rv_hn02u-493	RV_2,024.12c acchendrābrahmaṇaspatī havir no 'nnaṃ yujeva vājinā jigātam //	acchā indrābrahmaṇaspatī haviḥ naḥ nnam yujā iva vājinā jigātam 
SA_GV01_rv_hn02u-494	RV_2,024.13a utāśiṣṭhā anu śṛṇvanti vahnayaḥ sabheyo vipro bharate matī dhanā /	uta āśiṣṭhāḥ anu śṛṇvanti vahnayaḥ sabheyaḥ vipraḥ bharate matī dhanā 
SA_GV01_rv_hn02u-495	RV_2,024.13c vīḷudveṣā anu vaśa ṛṇam ādadiḥ sa ha vājī samithe brahmaṇas patiḥ //	vīḷu dveṣāḥ anu vaśe ṛṇam ādadiḥ sa ha vājī samithe brahmaṇaḥ patiḥ 
SA_GV01_rv_hn02u-496	RV_2,024.14a brahmaṇas pater abhavad yathāvaśaṃ satyo manyur mahi karmā kariṣyataḥ /	brahmaṇaḥ pateḥ abhavat yathāvaśam satyaḥ manyuḥ mahi karmā kariṣyataḥ 
SA_GV01_rv_hn02u-497	RV_2,024.14c yo gā udājat sa dive vi cābhajan mahīva rītiḥ śavasāsarat pṛthak //	yaḥ gāḥ udājat sa dive vi ca abhajat mahī iva rītiḥ śavasā asarat pṛthak 
SA_GV01_rv_hn02u-498	RV_2,024.15a brahmaṇas pate suyamasya viśvahā rāyaḥ syāma rathyo vayasvataḥ /	brahmaṇas pate su yamasya viśvahā rāyaḥ syāma rathyaḥ vayasvataḥ 
SA_GV01_rv_hn02u-499	RV_2,024.15c vīreṣu vīrāṃ upa pṛṅdhi nas tvaṃ yad īśāno brahmaṇā veṣi me havam //	vīreṣu vīrān upa pṛṅdhi naḥ tvam yat īśānaḥ brahmaṇā veṣi me havam 
SA_GV01_rv_hn02u-500	RV_2,024.16a brahmaṇas pate tvam asya yantā sūktasya bodhi tanayaṃ ca jinva /	brahmaṇaḥ pate tvam asya yantā sūktasya bodhi tanayam ca jinva 
SA_GV01_rv_hn02u-501	RV_2,024.16c viśvaṃ tad bhadraṃ yad avanti devā bṛhad vadema vidathe suvīrāḥ //	viśvam tat bhadram yat avanti devāḥ bṛhat vadema vidathe su vīrāḥ 
SA_GV01_rv_hn02u-502	RV_2,025.01a indhāno agniṃ vanavad vanuṣyataḥ kṛtabrahmā śūśuvad rātahavya it /	indhānaḥ agnim vanavat vanuṣyataḥ kṛta brahmā śūśuvat rāta havyaḥ id 
SA_GV01_rv_hn02u-503	RV_2,025.01c jātena jātam ati sa pra sarsṛte yaṃ-yaṃ yujaṃ kṛṇute brahmaṇas patiḥ //	jātena jātam ati sa pra sarsṛte yaṃ yam yujam kṛṇute brahmaṇaḥ patiḥ 
SA_GV01_rv_hn02u-504	RV_2,025.02a vīrebhir vīrān vanavad vanuṣyato gobhī rayim paprathad bodhati tmanā /	vīrebhiḥ vīrān vanavat vanuṣyataḥ gobhiḥ rayim paprathat bodhati tmanā 
SA_GV01_rv_hn02u-505	RV_2,025.02c tokaṃ ca tasya tanayaṃ ca vardhate yaṃ-yaṃ yujaṃ kṛṇute brahmaṇas patiḥ //	tokam ca tasya tanayam ca vardhate yaṃ yam yujam kṛṇute brahmaṇaḥ patiḥ 
SA_GV01_rv_hn02u-506	RV_2,025.03a sindhur na kṣodaḥ śimīvāṃ ṛghāyato vṛṣeva vadhrīṃr abhi vaṣṭy ojasā /	sindhuḥ na kṣodaḥ śimīvān ṛghāyataḥ vṛṣā iva vadhrīṃr abhi vaṣṭi ojasā 
SA_GV01_rv_hn02u-507	RV_2,025.03c agner iva prasitir nāha vartave yaṃ-yaṃ yujaṃ kṛṇute brahmaṇas patiḥ //	agneḥ iva prasitiḥ na aha vartave yaṃ yam yujam kṛṇute brahmaṇaḥ patiḥ 
SA_GV01_rv_hn02u-508	RV_2,025.04a tasmā arṣanti divyā asaścataḥ sa satvabhiḥ prathamo goṣu gacchati /	tasmai arṣanti divyāḥ asaścataḥ sa satvabhiḥ prathamaḥ goṣu gacchati 
SA_GV01_rv_hn02u-509	RV_2,025.04c anibhṛṣṭataviṣir hanty ojasā yaṃ-yaṃ yujaṃ kṛṇute brahmaṇas patiḥ //	a nibhṛṣṭa taviṣiḥ hanti ojasā yaṃ yam yujam kṛṇute brahmaṇaḥ patiḥ 
SA_GV01_rv_hn02u-510	RV_2,025.05a tasmā id viśve dhunayanta sindhavo 'cchidrā śarma dadhire purūṇi /	tasmai id viśve dhunayanta sindhavaḥ u chidrā śarma dadhire purūṇi 
SA_GV01_rv_hn02u-511	RV_2,025.05c devānāṃ sumne subhagaḥ sa edhate yaṃ-yaṃ yujaṃ kṛṇute brahmaṇas patiḥ //	devānām sumne subhagaḥ saḥ edhate yam yam yujam kṛṇute brahmaṇaḥ patiḥ 
SA_GV01_rv_hn02u-512	RV_2,026.01a ṛjur ic chaṃso vanavad vanuṣyato devayann id adevayantam abhy asat /	ṛjuḥ id śaṃsaḥ vanavat vanuṣyataḥ devayan id a devayantam abhī asat 
SA_GV01_rv_hn02u-513	RV_2,026.01c suprāvīr id vanavat pṛtsu duṣṭaraṃ yajved ayajyor vi bhajāti bhojanam //	su prāvīḥ id vanavat pṛtsu duṣṭaram yajvā id a yajyoḥ vi bhajāti bhojanam 
SA_GV01_rv_hn02u-514	RV_2,026.02a yajasva vīra pra vihi manāyato bhadram manaḥ kṛṇuṣva vṛtratūrye /	yajasva vīra pra vihi manāyataḥ bhadram manaḥ kṛṇuṣva vṛtratūrye 
SA_GV01_rv_hn02u-515	RV_2,026.02c haviṣ kṛṇuṣva subhago yathāsasi brahmaṇas pater ava ā vṛṇīmahe //	haviṣ kṛṇuṣva subhagaḥ yathā asasi brahmaṇaḥ pateḥ avaḥ ā vṛṇīmahe 
SA_GV01_rv_hn02u-516	RV_2,026.03a sa ij janena sa viśā sa janmanā sa putrair vājam bharate dhanā nṛbhiḥ /	saḥ id janena sa viśā sa janmanā sa putraiḥ vājam bharate dhanā nṛbhiḥ 
SA_GV01_rv_hn02u-517	RV_2,026.03c devānāṃ yaḥ pitaram āvivāsati śraddhāmanā haviṣā brahmaṇas patim //	devānām yaḥ pitaram āvivāsati śraddhā manāḥ haviṣā brahmaṇaḥ patim 
SA_GV01_rv_hn02u-518	RV_2,026.04a yo asmai havyair ghṛtavadbhir avidhat pra tam prācā nayati brahmaṇas patiḥ /	yaḥ asmai havyaiḥ ghṛtavadbhiḥ avidhat pra tam prācā nayati brahmaṇaḥ patiḥ 
SA_GV01_rv_hn02u-519	RV_2,026.04c uruṣyatīm aṃhaso rakṣatī riṣo 'ṃhoś cid asmā urucakrir adbhutaḥ //	uruṣyati īm aṃhasaḥ rakṣati riṣaḥ ṃhoḥ cit asmai uru cakriḥ adbhutaḥ 
SA_GV01_rv_hn02u-520	RV_2,027.01a imā gira ādityebhyo ghṛtasnūḥ sanād rājabhyo juhvā juhomi /	imāḥ giraḥ ādityebhyaḥ ghṛtasnūḥ sanāt rājabhyaḥ juhvā juhomi 
SA_GV01_rv_hn02u-521	RV_2,027.01c śṛṇotu mitro aryamā bhago nas tuvijāto varuṇo dakṣo aṃśaḥ //	śṛṇotu mitraḥ aryamā bhagaḥ naḥ tuvi jātaḥ varuṇaḥ dakṣaḥ aṃśaḥ 
SA_GV01_rv_hn02u-522	RV_2,027.02a imaṃ stomaṃ sakratavo me adya mitro aryamā varuṇo juṣanta /	imam stomam sa kratavaḥ me adya mitraḥ aryamā varuṇaḥ juṣanta 
SA_GV01_rv_hn02u-523	RV_2,027.02c ādityāsaḥ śucayo dhārapūtā avṛjinā anavadyā ariṣṭāḥ //	ādityāsaḥ śucayaḥ dhāra pūtāḥ a vṛjināḥ anavadyāḥ ariṣṭāḥ 
SA_GV01_rv_hn02u-524	RV_2,027.03a ta ādityāsa uravo gabhīrā adabdhāso dipsanto bhūryakṣāḥ /	te ādityāsaḥ uravaḥ gabhīrāḥ adabdhāsaḥ dipsantaḥ bhūri akṣāḥ 
SA_GV01_rv_hn02u-525	RV_2,027.03c antaḥ paśyanti vṛjinota sādhu sarvaṃ rājabhyaḥ paramā cid anti //	antar paśyanti vṛjinā uta sādhu sarvam rājabhyaḥ paramā cit anti 
SA_GV01_rv_hn02u-526	RV_2,027.04a dhārayanta ādityāso jagat sthā devā viśvasya bhuvanasya gopāḥ /	dhārayantaḥ ādityāsaḥ jagat stha devāḥ viśvasya bhuvanasya gopāḥ 
SA_GV01_rv_hn02u-527	RV_2,027.04c dīrghādhiyo rakṣamāṇā asuryam ṛtāvānaś cayamānā ṛṇāni //	dīrgha ādhiyaḥ rakṣamāṇāḥ asuryam ṛtāvānaḥ cayamānāḥ ṛṇāni 
SA_GV01_rv_hn02u-528	RV_2,027.05a vidyām ādityā avaso vo asya yad aryaman bhaya ā cin mayobhu /	vidyām ādityāḥ avasaḥ vaḥ asya yat aryaman bhaye ā cit mayobhu 
SA_GV01_rv_hn02u-529	RV_2,027.05c yuṣmākam mitrāvaruṇā praṇītau pari śvabhreva duritāni vṛjyām //	yuṣmākam mitrāvaruṇā praṇītau pari śvabhrā iva duritāni vṛjyām 
SA_GV01_rv_hn02u-530	RV_2,027.06a sugo hi vo aryaman mitra panthā anṛkṣaro varuṇa sādhur asti /	su gaḥ hi vaḥ aryaman mitra panthāḥ anṛkṣaraḥ varuṇa sādhuḥ asti 
SA_GV01_rv_hn02u-531	RV_2,027.06c tenādityā adhi vocatā no yacchatā no duṣparihantu śarma //	tena ādityāḥ adhi vocata naḥ yacchata naḥ duṣparihantu śarma 
SA_GV01_rv_hn02u-532	RV_2,027.07a pipartu no aditī rājaputrāti dveṣāṃsy aryamā sugebhiḥ /	pipartu naḥ aditiḥ rāja putrā ati dveṣāṃsi aryamā su gebhiḥ 
SA_GV01_rv_hn02u-533	RV_2,027.07c bṛhan mitrasya varuṇasya śarmopa syāma puruvīrā ariṣṭāḥ //	bṛhat mitrasya varuṇasya śarma upa syāma puru vīrāḥ ariṣṭāḥ 
SA_GV01_rv_hn02u-534	RV_2,027.08a tisro bhūmīr dhārayan trīṃr uta dyūn trīṇi vratā vidathe antar eṣām /	tisraḥ bhūmīḥ dhārayan trīn uta dyūn trīṇi vratā vidathe antar eṣām 
SA_GV01_rv_hn02u-535	RV_2,027.08c ṛtenādityā mahi vo mahitvaṃ tad aryaman varuṇa mitra cāru //	ṛtena ādityāḥ mahi vaḥ mahi tvam tat aryaman varuṇa mitra cāru 
SA_GV01_rv_hn02u-536	RV_2,027.09a trī rocanā divyā dhārayanta hiraṇyayāḥ śucayo dhārapūtāḥ /	trī rocanā divyā dhārayanta hiraṇyayāḥ śucayaḥ dhāra pūtāḥ 
SA_GV01_rv_hn02u-537	RV_2,027.09c asvapnajo animiṣā adabdhā uruśaṃsā ṛjave martyāya //	a svapnajaḥ animiṣāḥ adabdhāḥ uru śaṃsāḥ ṛjave martyāya 
SA_GV01_rv_hn02u-538	RV_2,027.10a tvaṃ viśveṣāṃ varuṇāsi rājā ye ca devā asura ye ca martāḥ /	tvam viśveṣām varuṇa asi rājā ye ca devāḥ asura ye ca martāḥ 
SA_GV01_rv_hn02u-539	RV_2,027.10c śataṃ no rāsva śarado vicakṣe 'śyāmāyūṃṣi sudhitāni pūrvā //	śatam naḥ rāsva śaradaḥ vicakṣe śyāma āyūṃṣi sudhitāni pūrvā 
SA_GV01_rv_hn02u-540	RV_2,027.11a na dakṣiṇā vi cikite na savyā na prācīnam ādityā nota paścā /	na dakṣiṇā vi cikite na savyā na prācīnam ādityāḥ na uta paścā 
SA_GV01_rv_hn02u-541	RV_2,027.11c pākyā cid vasavo dhīryā cid yuṣmānīto abhayaṃ jyotir aśyām //	pākyā cit vasavaḥ dhīryā cit yuṣmānītaḥ abhayam jyotiḥ aśyām 
SA_GV01_rv_hn02u-542	RV_2,027.12a yo rājabhya ṛtanibhyo dadāśa yaṃ vardhayanti puṣṭayaś ca nityāḥ /	yaḥ rājabhyaḥ ṛta nibhyaḥ dadāśa yam vardhayanti puṣṭayaḥ ca nityāḥ 
SA_GV01_rv_hn02u-543	RV_2,027.12c sa revān yāti prathamo rathena vasudāvā vidatheṣu praśastaḥ //	sa revān yāti prathamaḥ rathena vasu dāvā vidatheṣu praśastaḥ 
SA_GV01_rv_hn02u-544	RV_2,027.13a śucir apaḥ sūyavasā adabdha upa kṣeti vṛddhavayāḥ suvīraḥ /	śuciḥ apaḥ sū yavasāḥ adabdhaḥ upa kṣeti vṛddha vayāḥ su vīraḥ 
SA_GV01_rv_hn02u-545	RV_2,027.13c nakiṣ ṭaṃ ghnanty antito na dūrād ya ādityānām bhavati praṇītau //	nakir tam ghnanti antitas na dūrāt yaḥ ādityānām bhavati praṇītau 
SA_GV01_rv_hn02u-546	RV_2,027.14a adite mitra varuṇota mṛḷa yad vo vayaṃ cakṛmā kac cid āgaḥ /	adite mitra varuṇa uta mṛḍa yat vaḥ vayam cakṛma kad cit āgaḥ 
SA_GV01_rv_hn02u-547	RV_2,027.14c urv aśyām abhayaṃ jyotir indra mā no dīrghā abhi naśan tamisrāḥ //	uru aśyām abhayam jyotiḥ indra mā naḥ dīrghāḥ abhi naśan tamisrāḥ 
SA_GV01_rv_hn02u-548	RV_2,027.15a ubhe asmai pīpayataḥ samīcī divo vṛṣṭiṃ subhago nāma puṣyan /	ubhe asmai pīpayataḥ samīcī divaḥ vṛṣṭim subhagaḥ nāma puṣyan 
SA_GV01_rv_hn02u-549	RV_2,027.15c ubhā kṣayāv ājayan yāti pṛtsūbhāv ardhau bhavataḥ sādhū asmai //	ubhā kṣayau ājayan yāti pṛtsu ubhau ardhau bhavataḥ sādhū asmai 
SA_GV01_rv_hn02u-550	RV_2,027.16a yā vo māyā abhidruhe yajatrāḥ pāśā ādityā ripave vicṛttāḥ /	yāḥ vaḥ māyāḥ abhidruhe yajatrāḥ pāśāḥ ādityāḥ ripave vicṛttāḥ 
SA_GV01_rv_hn02u-551	RV_2,027.16c aśvīva tāṃ ati yeṣaṃ rathenāriṣṭā urāv ā śarman syāma //	aśvī iva tām ati yeṣam rathena ariṣṭāḥ urau ā śarman syāma 
SA_GV01_rv_hn02u-552	RV_2,027.17a māham maghono varuṇa priyasya bhūridāvna ā vidaṃ śūnam āpeḥ /	mā aham maghonaḥ varuṇa priyasya bhūri dāvnaḥ ā vidam śūnam āpeḥ 
SA_GV01_rv_hn02u-553	RV_2,027.17c mā rāyo rājan suyamād ava sthām bṛhad vadema vidathe suvīrāḥ //	mā rāyaḥ rājan su yamāt ava sthām bṛhat vadema vidathe su vīrāḥ 
SA_GV01_rv_hn02u-554	RV_2,028.01a idaṃ kaver ādityasya svarājo viśvāni sānty abhy astu mahnā /	idam kaveḥ ādityasya sva rājaḥ viśvāni sānti abhī astu mahnā 
SA_GV01_rv_hn02u-555	RV_2,028.01c ati yo mandro yajathāya devaḥ sukīrtim bhikṣe varuṇasya bhūreḥ //	ati yaḥ mandraḥ yajathāya devaḥ su kīrtim bhikṣe varuṇasya bhūreḥ 
SA_GV01_rv_hn02u-556	RV_2,028.02a tava vrate subhagāsaḥ syāma svādhyo varuṇa tuṣṭuvāṃsaḥ /	tava vrate subhagāsaḥ syāma su ādhyaḥ varuṇa tuṣṭuvāṃsaḥ 
SA_GV01_rv_hn02u-557	RV_2,028.02c upāyana uṣasāṃ gomatīnām agnayo na jaramāṇā anu dyūn //	upāyane uṣasām gomatīnām agnayaḥ na jaramāṇāḥ anu dyūn 
SA_GV01_rv_hn02u-558	RV_2,028.03a tava syāma puruvīrasya śarmann uruśaṃsasya varuṇa praṇetaḥ /	tava syāma puru vīrasya śarman uru śaṃsasya varuṇa praṇetar 
SA_GV01_rv_hn02u-559	RV_2,028.03c yūyaṃ naḥ putrā aditer adabdhā abhi kṣamadhvaṃ yujyāya devāḥ //	yūyam naḥ putrāḥ aditeḥ adabdhāḥ abhi kṣamadhvam yujyāya devāḥ 
SA_GV01_rv_hn02u-560	RV_2,028.04a pra sīm ādityo asṛjad vidhartāṃ ṛtaṃ sindhavo varuṇasya yanti /	pra sīm ādityaḥ asṛjat vidhartām ṛtam sindhavaḥ varuṇasya yanti 
SA_GV01_rv_hn02u-561	RV_2,028.04c na śrāmyanti na vi mucanty ete vayo na paptū raghuyā parijman //	na śrāmyanti na vi mucanti ete vayaḥ na paptuḥ raghuyā parijman 
SA_GV01_rv_hn02u-562	RV_2,028.05a vi mac chrathāya raśanām ivāga ṛdhyāma te varuṇa khām ṛtasya /	vi mat śrathāya raśanām iva āgaḥ ṛdhyāma te varuṇa khām ṛtasya 
SA_GV01_rv_hn02u-563	RV_2,028.05c mā tantuś chedi vayato dhiyam me mā mātrā śāry apasaḥ pura ṛtoḥ //	mā tantuḥ chedi vayataḥ dhiyam me mā mātrā śāri apasaḥ puras ṛtoḥ 
SA_GV01_rv_hn02u-564	RV_2,028.06a apo su myakṣa varuṇa bhiyasam mat samrāḷ ṛtāvo 'nu mā gṛbhāya /	apa u su myakṣa varuṇa bhiyasam mat samrāj ṛtāvaḥ nu mā gṛbhāya 
SA_GV01_rv_hn02u-565	RV_2,028.06c dāmeva vatsād vi mumugdhy aṃho nahi tvad āre nimiṣaś caneśe //	dāmā iva vatsāt vi mumugdhi aṃhaḥ nahi tvat āre nimiṣaḥ cana īśe 
SA_GV01_rv_hn02u-566	RV_2,028.07a mā no vadhair varuṇa ye ta iṣṭāv enaḥ kṛṇvantam asura bhrīṇanti /	mā naḥ vadhaiḥ varuṇa ye te iṣṭau enaḥ kṛṇvantam asura bhrīṇanti 
SA_GV01_rv_hn02u-567	RV_2,028.07c mā jyotiṣaḥ pravasathāni ganma vi ṣū mṛdhaḥ śiśratho jīvase naḥ //	mā jyotiṣaḥ pravasathāni ganma vi su mṛdhaḥ śiśrathaḥ jīvase naḥ 
SA_GV01_rv_hn02u-568	RV_2,028.08a namaḥ purā te varuṇota nūnam utāparaṃ tuvijāta bravāma /	namaḥ purā te varuṇa uta nūnam uta aparam tuvi jāta bravāma 
SA_GV01_rv_hn02u-569	RV_2,028.08c tve hi kam parvate na śritāny apracyutāni dūḷabha vratāni //	tve hi kam parvate na śritāni a pracyutāni dūḷabha vratāni 
SA_GV01_rv_hn02u-570	RV_2,028.09a para ṛṇā sāvīr adha matkṛtāni māhaṃ rājann anyakṛtena bhojam /	paras ṛṇā sāvīḥ adha mad kṛtāni mā aham rājan anya kṛtena bhojam 
SA_GV01_rv_hn02u-571	RV_2,028.09c avyuṣṭā in nu bhūyasīr uṣāsa ā no jīvān varuṇa tāsu śādhi //	a vyuṣṭāḥ id nu bhūyasīḥ uṣāsaḥ ā naḥ jīvān varuṇa tāsu śādhi 
SA_GV01_rv_hn02u-572	RV_2,028.10a yo me rājan yujyo vā sakhā vā svapne bhayam bhīrave mahyam āha /	yaḥ me rājan yujyaḥ vā sakhā vā svapne bhayam bhīrave mahyam āha 
SA_GV01_rv_hn02u-573	RV_2,028.10c steno vā yo dipsati no vṛko vā tvaṃ tasmād varuṇa pāhy asmān //	stenaḥ vā yaḥ dipsati naḥ vṛkaḥ vā tvam tasmāt varuṇa pāhi asmān 
SA_GV01_rv_hn02u-574	RV_2,028.11a māham maghono varuṇa priyasya bhūridāvna ā vidaṃ śūnam āpeḥ /	mā aham maghonaḥ varuṇa priyasya bhūri dāvnaḥ ā vidam śūnam āpeḥ 
SA_GV01_rv_hn02u-575	RV_2,028.11c mā rāyo rājan suyamād ava sthām bṛhad vadema vidathe suvīrāḥ //	mā rāyaḥ rājan su yamāt ava sthām bṛhat vadema vidathe su vīrāḥ 
SA_GV01_rv_hn02u-576	RV_2,029.01a dhṛtavratā ādityā iṣirā āre mat karta rahasūr ivāgaḥ /	dhṛta vratāḥ ādityāḥ iṣirāḥ āre mat karta rahasūḥ iva āgaḥ 
SA_GV01_rv_hn02u-577	RV_2,029.01c śṛṇvato vo varuṇa mitra devā bhadrasya vidvāṃ avase huve vaḥ //	śṛṇvataḥ vaḥ varuṇa mitra devāḥ bhadrasya vidvān avase huve vaḥ 
SA_GV01_rv_hn02u-578	RV_2,029.02a yūyaṃ devāḥ pramatir yūyam ojo yūyaṃ dveṣāṃsi sanutar yuyota /	yūyam devāḥ pramatiḥ yūyam ojaḥ yūyam dveṣāṃsi sanutar yuyota 
SA_GV01_rv_hn02u-579	RV_2,029.02c abhikṣattāro abhi ca kṣamadhvam adyā ca no mṛḷayatāparaṃ ca //	abhi kṣattāraḥ abhi ca kṣamadhvam adyā ca naḥ mṛḍayata aparam ca 
SA_GV01_rv_hn02u-580	RV_2,029.03a kim ū nu vaḥ kṛṇavāmāpareṇa kiṃ sanena vasava āpyena /	kim u nu vaḥ kṛṇavāma apareṇa kim sanena vasavaḥ āpyena 
SA_GV01_rv_hn02u-581	RV_2,029.03c yūyaṃ no mitrāvaruṇādite ca svastim indrāmaruto dadhāta //	yūyam naḥ mitrāvaruṇā adite ca svastim indrāmarutaḥ dadhāta 
SA_GV01_rv_hn02u-582	RV_2,029.04a haye devā yūyam id āpaya stha te mṛḷata nādhamānāya mahyam /	haye devāḥ yūyam id āpayaḥ stha te mṛḍata nādhamānāya mahyam 
SA_GV01_rv_hn02u-583	RV_2,029.04c mā vo ratho madhyamavāḷ ṛte bhūn mā yuṣmāvatsv āpiṣu śramiṣma //	mā vaḥ rathaḥ madhyama vāh ṛte bhūt mā yuṣmāvatsu āpiṣu śramiṣma 
SA_GV01_rv_hn02u-584	RV_2,029.05a pra va eko mimaya bhūry āgo yan mā piteva kitavaṃ śaśāsa /	pra vaḥ ekaḥ mimaya bhūri āgaḥ yat mā pitā iva kitavam śaśāsa 
SA_GV01_rv_hn02u-585	RV_2,029.05c āre pāśā āre aghāni devā mā mādhi putre vim iva grabhīṣṭa //	āre pāśāḥ āre aghāni devāḥ mā mā adhi putre vim iva grabhīṣṭa 
SA_GV01_rv_hn02u-586	RV_2,029.06a arvāñco adyā bhavatā yajatrā ā vo hārdi bhayamāno vyayeyam /	arvāñcaḥ adya bhavata yajatrāḥ ā vaḥ hārdi bhayamānaḥ vyayeyam 
SA_GV01_rv_hn02u-587	RV_2,029.06c trādhvaṃ no devā nijuro vṛkasya trādhvaṃ kartād avapado yajatrāḥ //	trādhvam naḥ devāḥ nijuraḥ vṛkasya trādhvam kartāt avapadaḥ yajatrāḥ 
SA_GV01_rv_hn02u-588	RV_2,029.07a māham maghono varuṇa priyasya bhūridāvna ā vidaṃ śūnam āpeḥ /	mā aham maghonaḥ varuṇa priyasya bhūri dāvnaḥ ā vidam śūnam āpeḥ 
SA_GV01_rv_hn02u-589	RV_2,029.07c mā rāyo rājan suyamād ava sthām bṛhad vadema vidathe suvīrāḥ //	mā rāyaḥ rājan su yamāt ava sthām bṛhat vadema vidathe su vīrāḥ 
SA_GV01_rv_hn02u-590	RV_2,030.01a ṛtaṃ devāya kṛṇvate savitra indrāyāhighne na ramanta āpaḥ /	ṛtam devāya kṛṇvate savitre indrāya ahi ghne na ramante āpaḥ 
SA_GV01_rv_hn02u-591	RV_2,030.01c ahar-ahar yāty aktur apāṃ kiyāty ā prathamaḥ sarga āsām //	ahar ahar yāti aktuḥ apām kiyāti ā prathamaḥ sargaḥ āsām 
SA_GV01_rv_hn02u-592	RV_2,030.02a yo vṛtrāya sinam atrābhariṣyat pra taṃ janitrī viduṣa uvāca /	yaḥ vṛtrāya sinam atrā ābhariṣyat pra tam janitrī viduṣe uvāca 
SA_GV01_rv_hn02u-593	RV_2,030.02c patho radantīr anu joṣam asmai dive-dive dhunayo yanty artham //	pathaḥ radantīḥ anu joṣam asmai dive dive dhunayaḥ yanti artham 
SA_GV01_rv_hn02u-594	RV_2,030.03a ūrdhvo hy asthād adhy antarikṣe 'dhā vṛtrāya pra vadhaṃ jabhāra /	ūrdhvaḥ hi asthāt adhi antarikṣe dhāḥ vṛtrāya pra vadham jabhāra 
SA_GV01_rv_hn02u-595	RV_2,030.03c mihaṃ vasāna upa hīm adudrot tigmāyudho ajayac chatrum indraḥ //	miham vasānaḥ upa hi īm adudrot tigma āyudhaḥ ajayat śatrum indraḥ 
SA_GV01_rv_hn02u-596	RV_2,030.04a bṛhaspate tapuṣāśneva vidhya vṛkadvaraso asurasya vīrān /	bṛhaspate tapuṣā aśnā iva vidhya vṛkadvaraso asurasya vīrān 
SA_GV01_rv_hn02u-597	RV_2,030.04c yathā jaghantha dhṛṣatā purā cid evā jahi śatrum asmākam indra //	yathā jaghantha dhṛṣatā purā cit eva jahi śatrum asmākam indra 
SA_GV01_rv_hn02u-598	RV_2,030.05a ava kṣipa divo aśmānam uccā yena śatrum mandasāno nijūrvāḥ /	ava kṣipa divaḥ aśmānam uccā yena śatrum mandasānaḥ nijūrvāḥ 
SA_GV01_rv_hn02u-599	RV_2,030.05c tokasya sātau tanayasya bhūrer asmāṃ ardhaṃ kṛṇutād indra gonām //	tokasya sātau tanayasya bhūreḥ asmān ardham kṛṇutāt indra gonām 
SA_GV01_rv_hn02u-600	RV_2,030.06a pra hi kratuṃ vṛhatho yaṃ vanutho radhrasya stho yajamānasya codau /	pra hi kratum vṛhathaḥ yam vanuthaḥ radhrasya sthaḥ yajamānasya codau 
SA_GV01_rv_hn02u-601	RV_2,030.06c indrāsomā yuvam asmāṃ aviṣṭam asmin bhayasthe kṛṇutam u lokam //	indrāsomāḥ yuvam asmām aviṣṭam asmin bhayasthe kṛṇutam u lokam 
SA_GV01_rv_hn02u-602	RV_2,030.07a na mā taman na śraman nota tandran na vocāma mā sunoteti somam /	na mā taman na śraman na uta tandran na vocāma mā sunota iti somam 
SA_GV01_rv_hn02u-603	RV_2,030.07c yo me pṛṇād yo dadad yo nibodhād yo mā sunvantam upa gobhir āyat //	yaḥ me pṛṇāt yaḥ dadat yaḥ nibodhāt yaḥ mā sunvantam upa gobhiḥ āyat 
SA_GV01_rv_hn02u-604	RV_2,030.08a sarasvati tvam asmāṃ aviḍḍhi marutvatī dhṛṣatī jeṣi śatrūn /	sarasvati tvam asmām aviḍḍhi marutvatī dhṛṣatī jeṣi śatrūn 
SA_GV01_rv_hn02u-605	RV_2,030.08c tyaṃ cic chardhantaṃ taviṣīyamāṇam indro hanti vṛṣabhaṃ śaṇḍikānām //	tyam cit śardhantam taviṣīyamāṇam indraḥ hanti vṛṣabham śaṇḍikānām 
SA_GV01_rv_hn02u-606	RV_2,030.09a yo naḥ sanutya uta vā jighatnur abhikhyāya taṃ tigitena vidhya /	yaḥ naḥ sanutyaḥ uta vā jighatnuḥ abhikhyāya tam tigitena vidhya 
SA_GV01_rv_hn02u-607	RV_2,030.09c bṛhaspata āyudhair jeṣi śatrūn druhe rīṣantam pari dhehi rājan //	bṛhaspate āyudhaiḥ jeṣi śatrūn druhe rīṣantam pari dhehi rājan 
SA_GV01_rv_hn02u-608	RV_2,030.10a asmākebhiḥ satvabhiḥ śūra śūrair vīryā kṛdhi yāni te kartvāni /	asmākebhiḥ satvabhiḥ śūra śūraiḥ vīryā kṛdhi yāni te kartvāni 
SA_GV01_rv_hn02u-609	RV_2,030.10c jyog abhūvann anudhūpitāso hatvī teṣām ā bharā no vasūni //	jyok abhūvan anudhūpitāsaḥ hatvī teṣām ā bhara naḥ vasūni 
SA_GV01_rv_hn02u-610	RV_2,030.11a taṃ vaḥ śardham mārutaṃ sumnayur giropa bruve namasā daivyaṃ janam /	tam vaḥ śardham mārutam sumnayuḥ girā upa bruve namasā daivyam janam 
SA_GV01_rv_hn02u-611	RV_2,030.11c yathā rayiṃ sarvavīraṃ naśāmahā apatyasācaṃ śrutyaṃ dive-dive //	yathā rayim sarva vīram naśāmahai apatyasācam śrutyam dive dive 
SA_GV01_rv_hn02u-612	RV_2,031.01a asmākam mitrāvaruṇāvataṃ ratham ādityai rudrair vasubhiḥ sacābhuvā /	asmākam mitrāvaruṇā avatam ratham ādityaiḥ rudraiḥ vasubhiḥ sacābhuvā 
SA_GV01_rv_hn02u-613	RV_2,031.01c pra yad vayo na paptan vasmanas pari śravasyavo hṛṣīvanto vanarṣadaḥ //	pra yat vayaḥ na paptan vasmanaḥ pari śravasyavaḥ hṛṣīvantaḥ vanarṣadaḥ 
SA_GV01_rv_hn02u-614	RV_2,031.02a adha smā na ud avatā sajoṣaso rathaṃ devāso abhi vikṣu vājayum /	adha smā naḥ ud avata sajoṣasaḥ ratham devāsaḥ abhi vikṣu vājayum 
SA_GV01_rv_hn02u-615	RV_2,031.02c yad āśavaḥ padyābhis titrato rajaḥ pṛthivyāḥ sānau jaṅghananta pāṇibhiḥ //	yat āśavaḥ padyābhiḥ titrataḥ rajaḥ pṛthivyāḥ sānau jaṅghananta pāṇibhiḥ 
SA_GV01_rv_hn02u-616	RV_2,031.03a uta sya na indro viśvacarṣaṇir divaḥ śardhena mārutena sukratuḥ /	uta sya naḥ indraḥ viśvacarṣaṇiḥ divaḥ śardhena mārutena su kratuḥ 
SA_GV01_rv_hn02u-617	RV_2,031.03c anu nu sthāty avṛkābhir ūtibhī ratham mahe sanaye vājasātaye //	anu nu sthāti avṛkābhiḥ ūtibhiḥ ratham mahe sanaye vājasātaye 
SA_GV01_rv_hn02u-618	RV_2,031.04a uta sya devo bhuvanasya sakṣaṇis tvaṣṭā gnābhiḥ sajoṣā jūjuvad ratham /	uta sya devaḥ bhuvanasya sakṣaṇiḥ tvaṣṭā gnābhiḥ sajoṣāḥ jūjuvat ratham 
SA_GV01_rv_hn02u-619	RV_2,031.04c iḷā bhago bṛhaddivota rodasī pūṣā purandhir aśvināv adhā patī //	iḷā bhagaḥ bṛhaddivā uta rodasī pūṣā purandhiḥ aśvinau adhā patī 
SA_GV01_rv_hn02u-620	RV_2,031.05a uta tye devī subhage mithūdṛśoṣāsānaktā jagatām apījuvā /	uta tye devī subhage mithūdṛśā uṣāsānaktā jagatām 
SA_GV01_rv_hn02u-621	RV_2,031.05c stuṣe yad vām pṛthivi navyasā vaca sthātuś ca vayas trivayā upastire //	stuṣe yat vām pṛthivi navyasā sthātuḥ ca vayaḥ trivayāḥ upastire 
SA_GV01_rv_hn02u-622	RV_2,031.06a uta vaḥ śaṃsam uśijām iva śmasy ahir budhnyo 'ja ekapād uta /	uta vaḥ śaṃsam uśijām iva śmasi ahiḥ budhnyaḥ jaḥ ekapād uta 
SA_GV01_rv_hn02u-623	RV_2,031.06c trita ṛbhukṣāḥ savitā cano dadhe 'pāṃ napād āśuhemā dhiyā śami //	tritaḥ ṛbhukṣāḥ savitā canaḥ dadhe pām napāt āśu hemā dhiyā śami 
SA_GV01_rv_hn02u-624	RV_2,031.07a etā vo vaśmy udyatā yajatrā atakṣann āyavo navyase sam /	etāḥ vaḥ vaśmi udyatāḥ yajatrāḥ atakṣan āyavaḥ navyase sam 
SA_GV01_rv_hn02u-625	RV_2,031.07c śravasyavo vājaṃ cakānāḥ saptir na rathyo aha dhītim aśyāḥ //	śravasyavaḥ vājam cakānāḥ saptiḥ na rathyaḥ aha dhītim aśyāḥ 
SA_GV01_rv_hn02u-626	RV_2,032.01a asya me dyāvāpṛthivī ṛtāyato bhūtam avitrī vacasaḥ siṣāsataḥ /	asya me dyāvāpṛthivī ṛtāyataḥ bhūtam avitrī vacasaḥ siṣāsataḥ 
SA_GV01_rv_hn02u-627	RV_2,032.01c yayor āyuḥ prataraṃ te idam pura upastute vasūyur vām maho dadhe //	yayoḥ āyuḥ prataram te idam puras upastute vasūyuḥ vām mahaḥ dadhe 
SA_GV01_rv_hn02u-628	RV_2,032.02a mā no guhyā ripa āyor ahan dabhan mā na ābhyo rīradho ducchunābhyaḥ /	mā naḥ guhyāḥ ripaḥ āyoḥ ahan dabhan mā naḥ ābhyaḥ rīradhaḥ ducchunābhyaḥ 
SA_GV01_rv_hn02u-629	RV_2,032.02c mā no vi yauḥ sakhyā viddhi tasya naḥ sumnāyatā manasā tat tvemahe //	mā naḥ vi yauḥ sakhyā viddhi tasya naḥ sumnāyatā manasā tat tvā īmahe 
SA_GV01_rv_hn02u-630	RV_2,032.03a aheḷatā manasā śruṣṭim ā vaha duhānāṃ dhenum pipyuṣīm asaścatam /	a heḍatā manasā śruṣṭim ā vaha duhānām dhenum pipyuṣīm asaścatam 
SA_GV01_rv_hn02u-631	RV_2,032.03c padyābhir āśuṃ vacasā ca vājinaṃ tvāṃ hinomi puruhūta viśvahā //	padyābhiḥ āśum vacasā ca vājinam tvām hinomi puruhūta viśvahā 
SA_GV01_rv_hn02u-632	RV_2,032.04a rākām ahaṃ suhavāṃ suṣṭutī huve śṛṇotu naḥ subhagā bodhatu tmanā /	rākām aham su havām suṣṭutī huve śṛṇotu naḥ subhagā bodhatu tmanā 
SA_GV01_rv_hn02u-633	RV_2,032.04c sīvyatv apaḥ sūcyācchidyamānayā dadātu vīraṃ śatadāyam ukthyam //	sīvyatu apaḥ sūcyā a chidyamānayā dadātu vīram śatadāyam ukthyam 
SA_GV01_rv_hn02u-634	RV_2,032.05a yās te rāke sumatayaḥ supeśaso yābhir dadāsi dāśuṣe vasūni /	yāḥ te rāke sumatayaḥ supeśasaḥ yābhiḥ dadāsi dāśuṣe vasūni 
SA_GV01_rv_hn02u-635	RV_2,032.05c tābhir no adya sumanā upāgahi sahasrapoṣaṃ subhage rarāṇā //	tābhiḥ naḥ adya sumanāḥ upāgahi sahasra poṣam subhage rarāṇā 
SA_GV01_rv_hn02u-636	RV_2,032.06a sinīvāli pṛthuṣṭuke yā devānām asi svasā /	sinīvāli pṛthuṣṭuke yā devānām asi svasā 
SA_GV01_rv_hn02u-637	RV_2,032.06c juṣasva havyam āhutam prajāṃ devi didiḍḍhi naḥ //	juṣasva havyam āhutam prajām devi didiḍḍhi naḥ 
SA_GV01_rv_hn02u-638	RV_2,032.07a yā subāhuḥ svaṅguriḥ suṣūmā bahusūvarī /	yā su bāhuḥ su aṅguriḥ suṣūmā bahusūvarī 
SA_GV01_rv_hn02u-639	RV_2,032.07c tasyai viśpatnyai haviḥ sinīvālyai juhotana //	tasyai viś patnyai haviḥ sinīvālyai juhotana 
SA_GV01_rv_hn02u-640	RV_2,032.08a yā guṅgūr yā sinīvālī yā rākā yā sarasvatī /	yā guṅgūḥ yā sinīvālī yā rākā yā sarasvatī 
SA_GV01_rv_hn02u-641	RV_2,032.08c indrāṇīm ahva ūtaye varuṇānīṃ svastaye //	indrāṇīm ahve ūtaye varuṇānīm svastaye 
SA_GV01_rv_hn02u-642	RV_2,033.01a ā te pitar marutāṃ sumnam etu mā naḥ sūryasya saṃdṛśo yuyothāḥ /	ā te pitar marutām sumnam etu mā naḥ sūryasya saṃdṛśaḥ yuyothāḥ 
SA_GV01_rv_hn02u-643	RV_2,033.01c abhi no vīro arvati kṣameta pra jāyemahi rudra prajābhiḥ //	abhi naḥ vīraḥ arvati kṣameta pra jāyemahi rudra prajābhiḥ 
SA_GV01_rv_hn02u-644	RV_2,033.02a tvādattebhī rudra śantamebhiḥ śataṃ himā aśīya bheṣajebhiḥ /	tvādattebhiḥ rudra śantamebhiḥ śatam himā aśīya bheṣajebhiḥ 
SA_GV01_rv_hn02u-645	RV_2,033.02c vy asmad dveṣo vitaraṃ vy aṃho vy amīvāś cātayasvā viṣūcīḥ //	vi asmat dveṣaḥ vitaram vi aṃhaḥ vi amīvāḥ cātayasva viṣūcīḥ 
SA_GV01_rv_hn02u-646	RV_2,033.03a śreṣṭho jātasya rudra śriyāsi tavastamas tavasāṃ vajrabāho /	śreṣṭhaḥ jātasya rudra śriyā asi tavastamaḥ tavasām vajra bāho 
SA_GV01_rv_hn02u-647	RV_2,033.03c parṣi ṇaḥ pāram aṃhasaḥ svasti viśvā abhītī rapaso yuyodhi //	parṣi naḥ pāram aṃhasaḥ svasti viśvāḥ abhītīḥ rapasaḥ yuyodhi 
SA_GV01_rv_hn02u-648	RV_2,033.04a mā tvā rudra cukrudhāmā namobhir mā duṣṭutī vṛṣabha mā sahūtī /	mā tvā rudra cukrudhāmā namobhiḥ mā duṣṭutī vṛṣabha mā sahūtī 
SA_GV01_rv_hn02u-649	RV_2,033.04c un no vīrāṃ arpaya bheṣajebhir bhiṣaktamaṃ tvā bhiṣajāṃ śṛṇomi //	ud naḥ vīrān arpaya bheṣajebhiḥ bhiṣaktamam tvā bhiṣajām śṛṇomi 
SA_GV01_rv_hn02u-650	RV_2,033.05a havīmabhir havate yo havirbhir ava stomebhī rudraṃ diṣīya /	havīmabhiḥ havate yaḥ havirbhiḥ ava stomebhiḥ rudram diṣīya 
SA_GV01_rv_hn02u-651	RV_2,033.05c ṛdūdaraḥ suhavo mā no asyai babhruḥ suśipro rīradhan manāyai //	ṛdūdaraḥ su havaḥ mā naḥ asyai babhruḥ su śipraḥ rīradhat manāyai 
SA_GV01_rv_hn02u-652	RV_2,033.06a un mā mamanda vṛṣabho marutvān tvakṣīyasā vayasā nādhamānam /	ud mā mamanda vṛṣabhaḥ marutvān tvakṣīyasā vayasā nādhamānam 
SA_GV01_rv_hn02u-653	RV_2,033.06c ghṛṇīva cchāyām arapā aśīyā vivāseyaṃ rudrasya sumnam //	ghṛṇī iva chāyām arapāḥ aśīyāḥ vivāseyam rudrasya sumnam 
SA_GV01_rv_hn02u-654	RV_2,033.07a kva sya te rudra mṛḷayākur hasto yo asti bheṣajo jalāṣaḥ /	kva sya te rudra mṛḍayākuḥ hastaḥ yaḥ asti bheṣajaḥ jalāṣaḥ 
SA_GV01_rv_hn02u-655	RV_2,033.07c apabhartā rapaso daivyasyābhī nu mā vṛṣabha cakṣamīthāḥ //	apabhartā rapasaḥ daivyasya abhi nu mā vṛṣabha cakṣamīthāḥ 
SA_GV01_rv_hn02u-656	RV_2,033.08a pra babhrave vṛṣabhāya śvitīce maho mahīṃ suṣṭutim īrayāmi /	pra babhrave vṛṣabhāya śvitīce mahaḥ mahīm suṣṭutim īrayāmi 
SA_GV01_rv_hn02u-657	RV_2,033.08c namasyā kalmalīkinaṃ namobhir gṛṇīmasi tveṣaṃ rudrasya nāma //	namasya kalmalīkinam namobhiḥ gṛṇīmasi tveṣam rudrasya nāma 
SA_GV01_rv_hn02u-658	RV_2,033.09a sthirebhir aṅgaiḥ pururūpa ugro babhruḥ śukrebhiḥ pipiśe hiraṇyaiḥ /	sthirebhiḥ aṅgaiḥ puru rūpaḥ ugraḥ babhruḥ śukrebhiḥ pipiśe hiraṇyaiḥ 
SA_GV01_rv_hn02u-659	RV_2,033.09c īśānād asya bhuvanasya bhūrer na vā u yoṣad rudrād asuryam //	īśānāt asya bhuvanasya bhūreḥ na vai u yoṣat rudrāt asuryam 
SA_GV01_rv_hn02u-660	RV_2,033.10a arhan bibharṣi sāyakāni dhanvārhan niṣkaṃ yajataṃ viśvarūpam /	arhan bibharṣi sāyakāni dhanvā arhan niṣkam yajatam viśva rūpam 
SA_GV01_rv_hn02u-661	RV_2,033.10c arhann idaṃ dayase viśvam abhvaṃ na vā ojīyo rudra tvad asti //	arhan idam dayase viśvam abhvam na vai ojīyaḥ rudra tvat asti 
SA_GV01_rv_hn02u-662	RV_2,033.11a stuhi śrutaṃ gartasadaṃ yuvānam mṛgaṃ na bhīmam upahatnum ugram /	stuhi śrutam garta sadam yuvānam mṛgam na bhīmam upahatnum ugram 
SA_GV01_rv_hn02u-663	RV_2,033.11c mṛḷā jaritre rudra stavāno 'nyaṃ te asman ni vapantu senāḥ //	mṛḷa jaritre rudra stavānaḥ nyam te asmat ni vapantu senāḥ 
SA_GV01_rv_hn02u-664	RV_2,033.12a kumāraś cit pitaraṃ vandamānam prati nānāma rudropayantam /	kumāraḥ cit pitaram vandamānam prati nānāma rudra upayantam 
SA_GV01_rv_hn02u-665	RV_2,033.12c bhūrer dātāraṃ satpatiṃ gṛṇīṣe stutas tvam bheṣajā rāsy asme //	bhūreḥ dātāram sat patim gṛṇīṣe stutaḥ tvam bheṣajā rāsi asme 
SA_GV01_rv_hn02u-666	RV_2,033.13a yā vo bheṣajā marutaḥ śucīni yā śantamā vṛṣaṇo yā mayobhu /	yā vaḥ bheṣajā marutaḥ śucīni yā śantamā vṛṣaṇaḥ yā mayobhu 
SA_GV01_rv_hn02u-667	RV_2,033.13c yāni manur avṛṇītā pitā nas tā śaṃ ca yoś ca rudrasya vaśmi //	yāni manuḥ avṛṇīta ā pitā naḥ tā śam ca yoḥ ca rudrasya vaśmi 
SA_GV01_rv_hn02u-668	RV_2,033.14a pari ṇo hetī rudrasya vṛjyāḥ pari tveṣasya durmatir mahī gāt /	pari naḥ hetiḥ rudrasya vṛjyāḥ pari tveṣasya durmatiḥ mahī gāt 
SA_GV01_rv_hn02u-669	RV_2,033.14c ava sthirā maghavadbhyas tanuṣva mīḍhvas tokāya tanayāya mṛḷa //	ava sthirā maghavadbhyaḥ tanuṣva mīḍhvaḥ tokāya tanayāya mṛḍa 
SA_GV01_rv_hn02u-670	RV_2,033.15a evā babhro vṛṣabha cekitāna yathā deva na hṛṇīṣe na haṃsi /	eva babhro vṛṣabha cekitāna yathā deva na hṛṇīṣe na haṃsi 
SA_GV01_rv_hn02u-671	RV_2,033.15c havanaśrun no rudreha bodhi bṛhad vadema vidathe suvīrāḥ //	havana śrut naḥ rudra iha bodhi bṛhat vadema vidathe su vīrāḥ 
SA_GV01_rv_hn02u-672	RV_2,034.01a dhārāvarā maruto dhṛṣṇvojaso mṛgā na bhīmās taviṣībhir arcinaḥ /	dhārā varāḥ marutaḥ dhṛṣṇu ojasaḥ mṛgāḥ na bhīmāḥ taviṣībhiḥ arcinaḥ 
SA_GV01_rv_hn02u-673	RV_2,034.01c agnayo na śuśucānā ṛjīṣiṇo bhṛmiṃ dhamanto apa gā avṛṇvata //	agnayaḥ na śuśucānāḥ ṛjīṣiṇaḥ bhṛmim dhamantaḥ apa gāḥ avṛṇvata 
SA_GV01_rv_hn02u-674	RV_2,034.02a dyāvo na stṛbhiś citayanta khādino vy abhriyā na dyutayanta vṛṣṭayaḥ /	dyāvaḥ na stṛbhiḥ citayanta khādinaḥ vi abhriyāḥ na dyutayanta vṛṣṭayaḥ 
SA_GV01_rv_hn02u-675	RV_2,034.02c rudro yad vo maruto rukmavakṣaso vṛṣājani pṛśnyāḥ śukra ūdhani //	rudraḥ yat vaḥ marutaḥ rukma vakṣasaḥ vṛṣā ajani pṛśnyāḥ śukre ūdhani 
SA_GV01_rv_hn02u-676	RV_2,034.03a ukṣante aśvāṃ atyāṃ ivājiṣu nadasya karṇais turayanta āśubhiḥ /	ukṣante aśvān atyān iva ājiṣu nadasya karṇaiḥ turayantaḥ āśubhiḥ 
SA_GV01_rv_hn02u-677	RV_2,034.03c hiraṇyaśiprā maruto davidhvataḥ pṛkṣaṃ yātha pṛṣatībhiḥ samanyavaḥ //	hiraṇya śiprāḥ marutaḥ davidhvataḥ pṛkṣam yātha pṛṣatībhiḥ samanyavaḥ 
SA_GV01_rv_hn02u-678	RV_2,034.04a pṛkṣe tā viśvā bhuvanā vavakṣire mitrāya vā sadam ā jīradānavaḥ /	pṛkṣe tā viśvā bhuvanā vavakṣire mitrāya vā sadam ā jīra dānavaḥ 
SA_GV01_rv_hn02u-679	RV_2,034.04c pṛṣadaśvāso anavabhrarādhasa ṛjipyāso na vayuneṣu dhūrṣadaḥ //	pṛṣat aśvāsaḥ anavabhra rādhasaḥ ṛjipyāsaḥ na vayuneṣu dhūrṣadaḥ 
SA_GV01_rv_hn02u-680	RV_2,034.05a indhanvabhir dhenubhī rapśadūdhabhir adhvasmabhiḥ pathibhir bhrājadṛṣṭayaḥ /	indhanvabhiḥ dhenubhiḥ rapśa dūdhabhiḥ adhvasmabhiḥ pathibhiḥ bhrājat ṛṣṭayaḥ 
SA_GV01_rv_hn02u-681	RV_2,034.05c ā haṃsāso na svasarāṇi gantana madhor madāya marutaḥ samanyavaḥ //	ā haṃsāsaḥ na svasarāṇi gantana madhoḥ madāya marutaḥ samanyavaḥ 
SA_GV01_rv_hn02u-682	RV_2,034.06a ā no brahmāṇi marutaḥ samanyavo narāṃ na śaṃsaḥ savanāni gantana /	ā naḥ brahmāṇi marutaḥ samanyavaḥ narām na śaṃsaḥ savanāni gantana 
SA_GV01_rv_hn02u-683	RV_2,034.06c aśvām iva pipyata dhenum ūdhani kartā dhiyaṃ jaritre vājapeśasam //	aśvām iva pipyata dhenum ūdhani karta dhiyam jaritre vāja peśasam 
SA_GV01_rv_hn02u-684	RV_2,034.07a taṃ no dāta maruto vājinaṃ ratha āpānam brahma citayad dive-dive /	tam naḥ dāta marutaḥ vājinam rathe āpānam brahma citayat dive dive 
SA_GV01_rv_hn02u-685	RV_2,034.07c iṣaṃ stotṛbhyo vṛjaneṣu kārave sanim medhām ariṣṭaṃ duṣṭaraṃ sahaḥ //	iṣam stotṛbhyaḥ vṛjaneṣu kārave sanim medhām ariṣṭam duṣṭaram sahaḥ 
SA_GV01_rv_hn02u-686	RV_2,034.08a yad yuñjate maruto rukmavakṣaso 'śvān ratheṣu bhaga ā sudānavaḥ /	yat yuñjate marutaḥ rukma vakṣasaḥ śvān ratheṣu bhagaḥ ā sudānavaḥ 
SA_GV01_rv_hn02u-687	RV_2,034.08c dhenur na śiśve svasareṣu pinvate janāya rātahaviṣe mahīm iṣam //	dhenuḥ na śiśve svasareṣu pinvate janāya rāta haviṣe mahīm iṣam 
SA_GV01_rv_hn02u-688	RV_2,034.09a yo no maruto vṛkatāti martyo ripur dadhe vasavo rakṣatā riṣaḥ /	yaḥ naḥ marutaḥ vṛkatāti martyaḥ ripuḥ dadhe vasavaḥ rakṣatā riṣaḥ 
SA_GV01_rv_hn02u-689	RV_2,034.09c vartayata tapuṣā cakriyābhi tam ava rudrā aśaso hantanā vadhaḥ //	vartayata tapuṣā cakriyā abhi tam ava rudrāḥ aśasaḥ hantana vadhaḥ 
SA_GV01_rv_hn02u-690	RV_2,034.10a citraṃ tad vo maruto yāma cekite pṛśnyā yad ūdhar apy āpayo duhuḥ /	citram tat vaḥ marutaḥ yāma cekite pṛśnyāḥ yat ūdhar api āpayaḥ duhuḥ 
SA_GV01_rv_hn02u-691	RV_2,034.10c yad vā nide navamānasya rudriyās tritaṃ jarāya juratām adābhyāḥ //	yat vā nide navamānasya rudriyāḥ tritam jarāya juratām adābhyāḥ 
SA_GV01_rv_hn02u-692	RV_2,034.11a tān vo maho maruta evayāvno viṣṇor eṣasya prabhṛthe havāmahe /	tān vaḥ mahaḥ marutaḥ eva yāvnaḥ viṣṇoḥ eṣasya prabhṛthe havāmahe 
SA_GV01_rv_hn02u-693	RV_2,034.11c hiraṇyavarṇān kakuhān yatasruco brahmaṇyantaḥ śaṃsyaṃ rādha īmahe //	hiraṇya varṇān kakuhān yata srucaḥ brahmaṇyantaḥ śaṃsyam rādhaḥ īmahe 
SA_GV01_rv_hn02u-694	RV_2,034.12a te daśagvāḥ prathamā yajñam ūhire te no hinvantūṣaso vyuṣṭiṣu /	te daśagvāḥ prathamāḥ yajñam ūhire te naḥ hinvantu uṣasaḥ vyuṣṭiṣu 
SA_GV01_rv_hn02u-695	RV_2,034.12c uṣā na rāmīr aruṇair aporṇute maho jyotiṣā śucatā goarṇasā //	uṣāḥ na rāmīḥ aruṇaiḥ aporṇute mahaḥ jyotiṣā śucatā go arṇasā 
SA_GV01_rv_hn02u-696	RV_2,034.13a te kṣoṇībhir aruṇebhir nāñjibhī rudrā ṛtasya sadaneṣu vāvṛdhuḥ /	te kṣoṇībhiḥ aruṇebhiḥ nāñjibhiḥ rudrāḥ ṛtasya sadaneṣu vāvṛdhuḥ 
SA_GV01_rv_hn02u-697	RV_2,034.13c nimeghamānā atyena pājasā suścandraṃ varṇaṃ dadhire supeśasam //	nimeghamānāḥ atyena pājasā su ścandram varṇam dadhire supeśasam 
SA_GV01_rv_hn02u-698	RV_2,034.14a tāṃ iyāno mahi varūtham ūtaya upa ghed enā namasā gṛṇīmasi /	tām iyānaḥ mahi varūtham ūtaye upa gha id enā namasā gṛṇīmasi 
SA_GV01_rv_hn02u-699	RV_2,034.14c trito na yān pañca hotṝn abhiṣṭaya āvavartad avarāñ cakriyāvase //	tritaḥ na yān pañca hotṝn abhiṣṭayaḥ āvavartat avarām 
SA_GV01_rv_hn02u-700	RV_2,034.15a yayā radhram pārayathāty aṃho yayā nido muñcatha vanditāram /	yayā radhram pārayatha ati aṃhaḥ yayā nidaḥ muñcatha vanditāram 
SA_GV01_rv_hn02u-701	RV_2,034.15c arvācī sā maruto yā va ūtir o ṣu vāśreva sumatir jigātu //	arvācī sā marutaḥ yā vaḥ ūtiḥ ā u su vāśrā iva sumatiḥ jigātu 
SA_GV01_rv_hn02u-702	RV_2,035.01a upem asṛkṣi vājayur vacasyāṃ cano dadhīta nādyo giro me /	upa īm asṛkṣi vājayuḥ vacasyām canaḥ dadhīta na adyaḥ giraḥ me 
SA_GV01_rv_hn02u-703	RV_2,035.01c apāṃ napād āśuhemā kuvit sa supeśasas karati joṣiṣad dhi //	apām napāt āśu hemā kuvid sa supeśasaḥ karati joṣiṣat hi 
SA_GV01_rv_hn02u-704	RV_2,035.02a imaṃ sv asmai hṛda ā sutaṣṭam mantraṃ vocema kuvid asya vedat /	imam su asmai hṛde ā su taṣṭam mantram vocema kuvid asya vedat 
SA_GV01_rv_hn02u-705	RV_2,035.02c apāṃ napād asuryasya mahnā viśvāny aryo bhuvanā jajāna //	apām napāt asuryasya mahnā viśvāni aryaḥ bhuvanā jajāna 
SA_GV01_rv_hn02u-706	RV_2,035.03a sam anyā yanty upa yanty anyāḥ samānam ūrvaṃ nadyaḥ pṛṇanti /	sam anyāḥ yanti upa yanti anyāḥ samānam ūrvam nadyaḥ pṛṇanti 
SA_GV01_rv_hn02u-707	RV_2,035.03c tam ū śuciṃ śucayo dīdivāṃsam apāṃ napātam pari tasthur āpaḥ //	tam ū śucim śucayaḥ dīdivāṃsam apām napātam pari tasthuḥ āpaḥ 
SA_GV01_rv_hn02u-708	RV_2,035.04a tam asmerā yuvatayo yuvānam marmṛjyamānāḥ pari yanty āpaḥ /	tam asmerāḥ yuvatayaḥ yuvānam marmṛjyamānāḥ pari yanti āpaḥ 
SA_GV01_rv_hn02u-709	RV_2,035.04c sa śukrebhiḥ śikvabhī revad asme dīdāyānidhmo ghṛtanirṇig apsu //	sa śukrebhiḥ śikvabhiḥ revat asme dīdāya a nidhmaḥ ghṛta nirṇij apsu 
SA_GV01_rv_hn02u-710	RV_2,035.05a asmai tisro avyathyāya nārīr devāya devīr didhiṣanty annam /	asmai tisraḥ avyathyāya nārīḥ devāya devīḥ didhiṣanti annam 
SA_GV01_rv_hn02u-711	RV_2,035.05c kṛtā ivopa hi prasarsre apsu sa pīyūṣaṃ dhayati pūrvasūnām //	kṛtāḥ iva upa hi prasarsre apsu sa pīyūṣam dhayati pūrvasūnām 
SA_GV01_rv_hn02u-712	RV_2,035.06a aśvasyātra janimāsya ca svar druho riṣaḥ sampṛcaḥ pāhi sūrīn /	aśvasya atra janima asya ca svar druhaḥ riṣaḥ sampṛcaḥ pāhi sūrīn 
SA_GV01_rv_hn02u-713	RV_2,035.06c āmāsu pūrṣu paro apramṛṣyaṃ nārātayo vi naśan nānṛtāni //	āmāsu pūrṣu paras apramṛṣyam na arātayaḥ vi naśan na anṛtāni 
SA_GV01_rv_hn02u-714	RV_2,035.07a sva ā dame sudughā yasya dhenuḥ svadhām pīpāya subhv annam atti /	sve ā dame sudughā yasya dhenuḥ svadhām pīpāya subhu annam atti 
SA_GV01_rv_hn02u-715	RV_2,035.07c so apāṃ napād ūrjayann apsv antar vasudeyāya vidhate vi bhāti //	saḥ apām napāt ūrjayan apsu antar vasu deyāya vidhate vi bhāti 
SA_GV01_rv_hn02u-716	RV_2,035.08a yo apsv ā śucinā daivyena ṛtāvājasra urviyā vibhāti /	yaḥ apsu ā śucinā daivyena ṛtāvā ajasraḥ urviyā vibhāti 
SA_GV01_rv_hn02u-717	RV_2,035.08c vayā id anyā bhuvanāny asya pra jāyante vīrudhaś ca prajābhiḥ //	vayāḥ id anyā bhuvanāni asya pra jāyante vīrudhaḥ ca prajābhiḥ 
SA_GV01_rv_hn02u-718	RV_2,035.09a apāṃ napād ā hy asthād upasthaṃ jihmānām ūrdhvo vidyutaṃ vasānaḥ /	apām napāt ā hi asthāt upastham jihmānām ūrdhvaḥ vidyutam vasānaḥ 
SA_GV01_rv_hn02u-719	RV_2,035.09c tasya jyeṣṭham mahimānaṃ vahantīr hiraṇyavarṇāḥ pari yanti yahvīḥ //	tasya jyeṣṭham mahimānam vahantīḥ hiraṇya varṇāḥ pari yanti yahvīḥ 
SA_GV01_rv_hn02u-720	RV_2,035.10a hiraṇyarūpaḥ sa hiraṇyasaṃdṛg apāṃ napāt sed u hiraṇyavarṇaḥ /	hiraṇya rūpaḥ sa hiraṇya saṃdṛś apām napāt sa id u hiraṇya varṇaḥ 
SA_GV01_rv_hn02u-721	RV_2,035.10c hiraṇyayāt pari yoner niṣadyā hiraṇyadā dadaty annam asmai //	hiraṇyayāt pari yoneḥ niṣadyā hiraṇya dāḥ dadati annam asmai 
SA_GV01_rv_hn02u-722	RV_2,035.11a tad asyānīkam uta cāru nāmāpīcyaṃ vardhate naptur apām /	tat asya anīkam uta cāru nāma āpīcyam vardhate naptuḥ apām 
SA_GV01_rv_hn02u-723	RV_2,035.11c yam indhate yuvatayaḥ sam itthā hiraṇyavarṇaṃ ghṛtam annam asya //	yam indhate yuvatayaḥ sam itthā hiraṇya varṇam ghṛtam annam asya 
SA_GV01_rv_hn02u-724	RV_2,035.12a asmai bahūnām avamāya sakhye yajñair vidhema namasā havirbhiḥ /	asmai bahūnām avamāya sakhye yajñaiḥ vidhema namasā havirbhiḥ 
SA_GV01_rv_hn02u-725	RV_2,035.12c saṃ sānu mārjmi didhiṣāmi bilmair dadhāmy annaiḥ pari vanda ṛgbhiḥ //	sam sānu mārjmi didhiṣāmi bilmaiḥ dadhāmi annaiḥ pari vande ṛgbhiḥ 
SA_GV01_rv_hn02u-726	RV_2,035.13a sa īṃ vṛṣājanayat tāsu garbhaṃ sa īṃ śiśur dhayati taṃ rihanti /	saḥ īm vṛṣā ajanayat tāsu garbham saḥ īm śiśuḥ dhayati tam rihanti 
SA_GV01_rv_hn02u-727	RV_2,035.13c so apāṃ napād anabhimlātavarṇo 'nyasyeveha tanvā viveṣa //	saḥ apām napāt an abhimlāta varṇaḥ nyasya iva iha tanvā viveṣa 
SA_GV01_rv_hn02u-728	RV_2,035.14a asmin pade parame tasthivāṃsam adhvasmabhir viśvahā dīdivāṃsam /	asmin pade parame tasthivāṃsam adhvasmabhiḥ viśvahā dīdivāṃsam 
SA_GV01_rv_hn02u-729	RV_2,035.14c āpo naptre ghṛtam annaṃ vahantīḥ svayam atkaiḥ pari dīyanti yahvīḥ //	āpaḥ naptre ghṛtam annam vahantīḥ svayam atkaiḥ pari dīyanti yahvīḥ 
SA_GV01_rv_hn02u-730	RV_2,035.15a ayāṃsam agne sukṣitiṃ janāyāyāṃsam u maghavadbhyaḥ suvṛktim /	ayāṃsam agne su kṣitim janāya ayāṃsam u maghavadbhyaḥ suvṛktim 
SA_GV01_rv_hn02u-731	RV_2,035.15c viśvaṃ tad bhadraṃ yad avanti devā bṛhad vadema vidathe suvīrāḥ //	viśvam tat bhadram yat avanti devāḥ bṛhat vadema vidathe su vīrāḥ 
SA_GV01_rv_hn02u-732	RV_2,036.01a tubhyaṃ hinvāno vasiṣṭa gā apo 'dhukṣan sīm avibhir adribhir naraḥ /	tubhyam hinvānaḥ vasiṣṭa gāḥ apaḥ dhukṣan sīm avibhiḥ adribhiḥ naraḥ 
SA_GV01_rv_hn02u-733	RV_2,036.01c pibendra svāhā prahutaṃ vaṣaṭkṛtaṃ hotrād ā somam prathamo ya īśiṣe //	piba indra svāhā prahutam vaṣaṭkṛtam hotrāt ā somam prathamaḥ yaḥ īśiṣe 
SA_GV01_rv_hn02u-734	RV_2,036.02a yajñaiḥ sammiślāḥ pṛṣatībhir ṛṣṭibhir yāmañ chubhrāso añjiṣu priyā uta /	yajñaiḥ sammiślāḥ pṛṣatībhiḥ ṛṣṭibhiḥ yāmam śubhrāsaḥ añjiṣu priyāḥ uta 
SA_GV01_rv_hn02u-735	RV_2,036.02c āsadyā barhir bharatasya sūnavaḥ potrād ā somam pibatā divo naraḥ //	āsadya barhiḥ bharatasya sūnavaḥ potrāt ā somam pibata divaḥ naraḥ 
SA_GV01_rv_hn02u-736	RV_2,036.03a ameva naḥ suhavā ā hi gantana ni barhiṣi sadatanā raṇiṣṭana /	amā iva naḥ su havāḥ ā hi gantana ni barhiṣi sadatana raṇiṣṭana 
SA_GV01_rv_hn02u-737	RV_2,036.03c athā mandasva jujuṣāṇo andhasas tvaṣṭar devebhir janibhiḥ sumadgaṇaḥ //	athā mandasva jujuṣāṇaḥ andhasaḥ tvaṣṭar devebhiḥ janibhiḥ sumat gaṇaḥ 
SA_GV01_rv_hn02u-738	RV_2,036.04a ā vakṣi devāṃ iha vipra yakṣi cośan hotar ni ṣadā yoniṣu triṣu /	ā vakṣi devān iha vipra yakṣi ca uśan hotar ni sadā yoniṣu triṣu 
SA_GV01_rv_hn02u-739	RV_2,036.04c prati vīhi prasthitaṃ somyam madhu pibāgnīdhrāt tava bhāgasya tṛpṇuhi //	prati vīhi prasthitam somyam madhu piba āgnīdhrāt tava bhāgasya tṛpṇuhi 
SA_GV01_rv_hn02u-740	RV_2,036.05a eṣa sya te tanvo nṛmṇavardhanaḥ saha ojaḥ pradivi bāhvor hitaḥ /	eṣa sya te tanvaḥ nṛmṇa vardhanaḥ sahaḥ ojaḥ pradivi bāhvoḥ hitaḥ 
SA_GV01_rv_hn02u-741	RV_2,036.05c tubhyaṃ suto maghavan tubhyam ābhṛtas tvam asya brāhmaṇād ā tṛpat piba //	tubhyam sutaḥ maghavan tubhyam ābhṛtaḥ tvam asya brāhmaṇāt ā tṛpat piba 
SA_GV01_rv_hn02u-742	RV_2,036.06a juṣethāṃ yajñam bodhataṃ havasya me satto hotā nividaḥ pūrvyā anu /	juṣethām yajñam bodhatam havasya me sattaḥ hotā nividaḥ pūrvyāḥ anu 
SA_GV01_rv_hn02u-743	RV_2,036.06c acchā rājānā nama ety āvṛtam praśāstrād ā pibataṃ somyam madhu //	acchā rājānā namaḥ eti āvṛtam praśāstrāt ā pibatam somyam madhu 
SA_GV01_rv_hn02u-744	RV_2,037.01a mandasva hotrād anu joṣam andhaso 'dhvaryavaḥ sa pūrṇāṃ vaṣṭy āsicam /	mandasva hotrāt anu joṣam andhasaḥ dhvaryavaḥ sa pūrṇām vaṣṭi āsicam 
SA_GV01_rv_hn02u-745	RV_2,037.01c tasmā etam bharata tadvaśo dadir hotrāt somaṃ draviṇodaḥ piba ṛtubhiḥ //	tasmai etam bharata tad vaśaḥ dadiḥ hotrāt somam draviṇaḥ daḥ piba ṛtubhiḥ 
SA_GV01_rv_hn02u-746	RV_2,037.02a yam u pūrvam ahuve tam idaṃ huve sed u havyo dadir yo nāma patyate /	yam u pūrvam ahuve tam idam huve sa id u havyaḥ dadiḥ yaḥ nāma patyate 
SA_GV01_rv_hn02u-747	RV_2,037.02c adhvaryubhiḥ prasthitaṃ somyam madhu potrāt somaṃ draviṇodaḥ piba ṛtubhiḥ //	adhvaryubhiḥ prasthitam somyam madhu potrāt somam draviṇaḥ daḥ piba ṛtubhiḥ 
SA_GV01_rv_hn02u-748	RV_2,037.03a medyantu te vahnayo yebhir īyase 'riṣaṇyan vīḷayasvā vanaspate /	medyantu te vahnayaḥ yebhiḥ īyase riṣaṇyan vīḍayasva vanaspate 
SA_GV01_rv_hn02u-749	RV_2,037.03c āyūyā dhṛṣṇo abhigūryā tvaṃ neṣṭrāt somaṃ draviṇodaḥ piba ṛtubhiḥ //	āyūya dhṛṣṇo abhigūrya tvam neṣṭrāt somam draviṇaḥ daḥ piba ṛtubhiḥ 
SA_GV01_rv_hn02u-750	RV_2,037.04a apād dhotrād uta potrād amattota neṣṭrād ajuṣata prayo hitam /	apāt hotrāt uta potrāt amatta uta neṣṭrāt ajuṣata prayaḥ hitam 
SA_GV01_rv_hn02u-751	RV_2,037.04c turīyam pātram amṛktam amartyaṃ draviṇodāḥ pibatu drāviṇodasaḥ //	turīyam pātram amṛktam amartyam draviṇaḥ dāḥ pibatu drāviṇodasaḥ 
SA_GV01_rv_hn02u-752	RV_2,037.05a arvāñcam adya yayyaṃ nṛvāhaṇaṃ rathaṃ yuñjāthām iha vāṃ vimocanam /	arvāñcam adya yayyam nṛvāhaṇam ratham yuñjāthām iha vām vimocanam 
SA_GV01_rv_hn02u-753	RV_2,037.05c pṛṅktaṃ havīṃṣi madhunā hi kaṃ gatam athā somam pibataṃ vājinīvasū //	pṛṅktam havīṃṣi madhunā hi kam gatam athā somam pibatam vājinīvasū 
SA_GV01_rv_hn02u-754	RV_2,037.06a joṣy agne samidhaṃ joṣy āhutiṃ joṣi brahma janyaṃ joṣi suṣṭutim /	joṣi agne samidham joṣi āhutim joṣi brahma janyam joṣi suṣṭutim 
SA_GV01_rv_hn02u-755	RV_2,037.06c viśvebhir viśvāṃ ṛtunā vaso maha uśan devāṃ uśataḥ pāyayā haviḥ //	viśvebhiḥ viśvān ṛtunā vaso mahaḥ uśan devān uśataḥ pāyaya haviḥ 
SA_GV01_rv_hn02u-756	RV_2,038.01a ud u ṣya devaḥ savitā savāya śaśvattamaṃ tadapā vahnir asthāt /	ud u sya devaḥ savitā savāya śaśvattamam tad apāḥ vahniḥ asthāt 
SA_GV01_rv_hn02u-757	RV_2,038.01c nūnaṃ devebhyo vi hi dhāti ratnam athābhajad vītihotraṃ svastau //	nūnam devebhyaḥ vi hi dhāti ratnam athā abhajat vītihotram svastau 
SA_GV01_rv_hn02u-758	RV_2,038.02a viśvasya hi śruṣṭaye deva ūrdhvaḥ pra bāhavā pṛthupāṇiḥ sisarti /	viśvasya hi śruṣṭaye devaḥ ūrdhvaḥ pra bāhū ā pṛthu pāṇiḥ sisarti 
SA_GV01_rv_hn02u-759	RV_2,038.02c āpaś cid asya vrata ā nimṛgrā ayaṃ cid vāto ramate parijman //	āpaḥ cit asya vrate ā nimṛgrāḥ ayam cit vātaḥ ramate parijman 
SA_GV01_rv_hn02u-760	RV_2,038.03a āśubhiś cid yān vi mucāti nūnam arīramad atamānaṃ cid etoḥ /	āśubhiḥ cit yān vi mucāti nūnam arīramat atamānam cit etoḥ 
SA_GV01_rv_hn02u-761	RV_2,038.03c ahyarṣūṇāṃ cin ny ayāṃ aviṣyām anu vrataṃ savitur moky āgāt //	ahyarṣūṇām cit ni ayām aviṣyām anu vratam savituḥ mokī āgāt 
SA_GV01_rv_hn02u-762	RV_2,038.04a punaḥ sam avyad vitataṃ vayantī madhyā kartor ny adhāc chakma dhīraḥ /	punar sam avyat vitatam vayantī madhyā kartoḥ ni adhāt śakma dhīraḥ 
SA_GV01_rv_hn02u-763	RV_2,038.04c ut saṃhāyāsthād vy ṛtūṃr adardhar aramatiḥ savitā deva āgāt //	ud saṃhāya asthāt vi ṛtūṃr adardhar aramatiḥ savitā devaḥ āgāt 
SA_GV01_rv_hn02u-764	RV_2,038.05a nānaukāṃsi duryo viśvam āyur vi tiṣṭhate prabhavaḥ śoko agneḥ /	nānā okāṃsi duryaḥ viśvam āyuḥ vi tiṣṭhate prabhavaḥ śokaḥ agneḥ 
SA_GV01_rv_hn02u-765	RV_2,038.05c jyeṣṭham mātā sūnave bhāgam ādhād anv asya ketam iṣitaṃ savitrā //	jyeṣṭham mātā sūnave bhāgam ādhāt anu asya ketam iṣitam savitrā 
SA_GV01_rv_hn02u-766	RV_2,038.06a samāvavarti viṣṭhito jigīṣur viśveṣāṃ kāmaś caratām amābhūt /	samāvavarti viṣṭhitaḥ jigīṣuḥ viśveṣām kāmaḥ caratām amā abhūt 
SA_GV01_rv_hn02u-767	RV_2,038.06c śaśvāṃ apo vikṛtaṃ hitvy āgād anu vrataṃ savitur daivyasya //	śaśvān apaḥ vikṛtam hitvī āgāt anu vratam savituḥ daivyasya 
SA_GV01_rv_hn02u-768	RV_2,038.07a tvayā hitam apyam apsu bhāgaṃ dhanvānv ā mṛgayaso vi tasthuḥ /	tvayā hitam apyam apsu bhāgam dhanva anu ā mṛgayasaḥ vi tasthuḥ 
SA_GV01_rv_hn02u-769	RV_2,038.07c vanāni vibhyo nakir asya tāni vratā devasya savitur minanti //	vanāni vibhyaḥ nakir asya tāni vratā devasya savituḥ minanti 
SA_GV01_rv_hn02u-770	RV_2,038.08a yādrādhyaṃ varuṇo yonim apyam aniśitaṃ nimiṣi jarbhurāṇaḥ /	yādrādhyam varuṇaḥ yonim apyam aniśitam nimiṣi jarbhurāṇaḥ 
SA_GV01_rv_hn02u-771	RV_2,038.08c viśvo mārtāṇḍo vrajam ā paśur gāt sthaśo janmāni savitā vy ākaḥ //	viśvaḥ mārtāṇḍaḥ vrajam ā paśuḥ gāt sthaśas janmāni savitā vi ākaḥ 
SA_GV01_rv_hn02u-772	RV_2,038.09a na yasyendro varuṇo na mitro vratam aryamā na minanti rudraḥ /	na yasya indraḥ varuṇaḥ na mitraḥ vratam aryamā na minanti rudraḥ 
SA_GV01_rv_hn02u-773	RV_2,038.09c nārātayas tam idaṃ svasti huve devaṃ savitāraṃ namobhiḥ //	na arātayaḥ tam idam svasti huve devam savitāram namobhiḥ 
SA_GV01_rv_hn02u-774	RV_2,038.10a bhagaṃ dhiyaṃ vājayantaḥ purandhiṃ narāśaṃso gnāspatir no avyāḥ /	bhagam dhiyam vājayantaḥ purandhim narāśaṃsaḥ gnāspatiḥ naḥ avyāḥ 
SA_GV01_rv_hn02u-775	RV_2,038.10c āye vāmasya saṃgathe rayīṇām priyā devasya savituḥ syāma //	āye vāmasya saṃgathe rayīṇām priyāḥ devasya savituḥ syāma 
SA_GV01_rv_hn02u-776	RV_2,038.11a asmabhyaṃ tad divo adbhyaḥ pṛthivyās tvayā dattaṃ kāmyaṃ rādha ā gāt /	asmabhyam tat divaḥ adbhyaḥ pṛthivyāḥ tvayā dattam kāmyam rādhaḥ ā gāt 
SA_GV01_rv_hn02u-777	RV_2,038.11c śaṃ yat stotṛbhya āpaye bhavāty uruśaṃsāya savitar jaritre //	śam yat stotṛbhyaḥ āpaye bhavāti uru śaṃsāya savitar jaritre 
SA_GV01_rv_hn02u-778	RV_2,039.01a grāvāṇeva tad id arthaṃ jarethe gṛdhreva vṛkṣaṃ nidhimantam accha /	grāvāṇā iva tat id artham jarethe gṛdhrā iva vṛkṣam nidhimantam accha 
SA_GV01_rv_hn02u-779	RV_2,039.01c brahmāṇeva vidatha ukthaśāsā dūteva havyā janyā purutrā //	brahmāṇā iva vidathe uktha śāsā dūtā iva havyā janyā purutrā 
SA_GV01_rv_hn02u-780	RV_2,039.02a prātaryāvāṇā rathyeva vīrājeva yamā varam ā sacethe /	prātaryāvāṇā rathyā iva vīrājā iva yamā varam ā sacethe 
SA_GV01_rv_hn02u-781	RV_2,039.02c mene iva tanvā śumbhamāne dampatīva kratuvidā janeṣu //	mene iva tanvā śumbhamāne dampatī iva kratu vidā janeṣu 
SA_GV01_rv_hn02u-782	RV_2,039.03a śṛṅgeva naḥ prathamā gantam arvāk chaphāv iva jarbhurāṇā tarobhiḥ /	śṛṅgā iva naḥ prathamā gantam arvāk śaphau iva jarbhurāṇā tarobhiḥ 
SA_GV01_rv_hn02u-783	RV_2,039.03c cakravākeva prati vastor usrārvāñcā yātaṃ rathyeva śakrā //	cakravākā iva prati vastoḥ usrā arvāñcā yātam rathyā iva śakrā 
SA_GV01_rv_hn02u-784	RV_2,039.04a nāveva naḥ pārayataṃ yugeva nabhyeva na upadhīva pradhīva /	nāvā iva naḥ pārayatam yugā iva nabhyā iva naḥ upadhī iva pradhī iva 
SA_GV01_rv_hn02u-785	RV_2,039.04c śvāneva no ariṣaṇyā tanūnāṃ khṛgaleva visrasaḥ pātam asmān //	śvānā iva naḥ ariṣaṇyā tanūnām khṛgalā iva visrasaḥ pātam asmān 
SA_GV01_rv_hn02u-786	RV_2,039.05a vātevājuryā nadyeva rītir akṣī iva cakṣuṣā yātam arvāk /	vātā iva ajuryā nadyā iva rītiḥ akṣī iva cakṣuṣā yātam arvāk 
SA_GV01_rv_hn02u-787	RV_2,039.05c hastāv iva tanve śambhaviṣṭhā pādeva no nayataṃ vasyo accha //	hastau iva tanve śambhaviṣṭhā pādā iva naḥ nayatam vasyaḥ accha 
SA_GV01_rv_hn02u-788	RV_2,039.06a oṣṭhāv iva madhv āsne vadantā stanāv iva pipyataṃ jīvase naḥ /	oṣṭhau iva madhū āsne vadantā stanau iva pipyatam jīvase naḥ 
SA_GV01_rv_hn02u-789	RV_2,039.06c nāseva nas tanvo rakṣitārā karṇāv iva suśrutā bhūtam asme //	nāsā iva naḥ tanvaḥ rakṣitārā karṇau iva su śrutā bhūtam asme 
SA_GV01_rv_hn02u-790	RV_2,039.07a hasteva śaktim abhi saṃdadī naḥ kṣāmeva naḥ sam ajataṃ rajāṃsi /	hastā iva śaktim abhi saṃdadī naḥ kṣāmā iva naḥ sam ajatam rajāṃsi 
SA_GV01_rv_hn02u-791	RV_2,039.07c imā giro aśvinā yuṣmayantīḥ kṣṇotreṇeva svadhitiṃ saṃ śiśītam //	imāḥ giraḥ aśvinā yuṣmayantīḥ kṣṇotreṇa iva svadhitim sam śiśītam 
SA_GV01_rv_hn02u-792	RV_2,039.08a etāni vām aśvinā vardhanāni brahma stomaṃ gṛtsamadāso akran /	etāni vām aśvinā vardhanāni brahma stomam gṛtsamadāsaḥ akran 
SA_GV01_rv_hn02u-793	RV_2,039.08c tāni narā jujuṣāṇopa yātam bṛhad vadema vidathe suvīrāḥ //	tāni narā jujuṣāṇā upa yātam bṛhat vadema vidathe su vīrāḥ 
SA_GV01_rv_hn02u-794	RV_2,040.01a somāpūṣaṇā jananā rayīṇāṃ jananā divo jananā pṛthivyāḥ /	somāpūṣaṇā jananā rayīṇām jananā divaḥ jananā pṛthivyāḥ 
SA_GV01_rv_hn02u-795	RV_2,040.01c jātau viśvasya bhuvanasya gopau devā akṛṇvann amṛtasya nābhim //	jātau viśvasya bhuvanasya gopau devāḥ akṛṇvan amṛtasya nābhim 
SA_GV01_rv_hn02u-796	RV_2,040.02a imau devau jāyamānau juṣantemau tamāṃsi gūhatām ajuṣṭā /	imau devau jāyamānau juṣanta imau tamāṃsi gūhatām ajuṣṭā 
SA_GV01_rv_hn02u-797	RV_2,040.02c ābhyām indraḥ pakvam āmāsv antaḥ somāpūṣabhyāṃ janad usriyāsu //	ābhyām indraḥ pakvam āmāsu antar somāpūṣabhyām janat usriyāsu 
SA_GV01_rv_hn02u-798	RV_2,040.03a somāpūṣaṇā rajaso vimānaṃ saptacakraṃ ratham aviśvaminvam /	somāpūṣaṇā rajasaḥ vimānam sapta cakram ratham a viśvaminvam 
SA_GV01_rv_hn02u-799	RV_2,040.03c viṣūvṛtam manasā yujyamānaṃ taṃ jinvatho vṛṣaṇā pañcaraśmim //	viṣūvṛtam manasā yujyamānam tam jinvathaḥ vṛṣaṇā pañca raśmim 
SA_GV01_rv_hn02u-800	RV_2,040.04a divy anyaḥ sadanaṃ cakra uccā pṛthivyām anyo adhy antarikṣe /	divi anyaḥ sadanam cakre uccā pṛthivyām anyaḥ adhi antarikṣe 
SA_GV01_rv_hn02u-801	RV_2,040.04c tāv asmabhyam puruvāram purukṣuṃ rāyas poṣaṃ vi ṣyatāṃ nābhim asme //	tau asmabhyam puru vāram purukṣum rāyaḥ poṣam vi syatām nābhim asme 
SA_GV01_rv_hn02u-802	RV_2,040.05a viśvāny anyo bhuvanā jajāna viśvam anyo abhicakṣāṇa eti /	viśvāni anyaḥ bhuvanā jajāna viśvam anyaḥ abhicakṣāṇaḥ eti 
SA_GV01_rv_hn02u-803	RV_2,040.05c somāpūṣaṇāv avataṃ dhiyam me yuvābhyāṃ viśvāḥ pṛtanā jayema //	somāpūṣaṇau avatam dhiyam me yuvābhyām viśvāḥ pṛtanāḥ jayema 
SA_GV01_rv_hn02u-804	RV_2,040.06a dhiyam pūṣā jinvatu viśvaminvo rayiṃ somo rayipatir dadhātu /	dhiyam pūṣā jinvatu viśvaminvaḥ rayim somaḥ rayi patiḥ dadhātu 
SA_GV01_rv_hn02u-805	RV_2,040.06c avatu devy aditir anarvā bṛhad vadema vidathe suvīrāḥ //	avatu devī aditiḥ anarvā bṛhat vadema vidathe su vīrāḥ 
SA_GV01_rv_hn02u-806	RV_2,041.01a vāyo ye te sahasriṇo rathāsas tebhir ā gahi /	vāyo ye te sahasriṇaḥ rathāsaḥ tebhiḥ ā gahi 
SA_GV01_rv_hn02u-807	RV_2,041.01c niyutvān somapītaye //	niyutvān soma pītaye 
SA_GV01_rv_hn02u-808	RV_2,041.02a niyutvān vāyav ā gahy ayaṃ śukro ayāmi te /	niyutvān vāyo ā gahi ayam śukraḥ ayāmi te 
SA_GV01_rv_hn02u-809	RV_2,041.02c gantāsi sunvato gṛham //	gantāsi sunvataḥ gṛham 
SA_GV01_rv_hn02u-810	RV_2,041.03a śukrasyādya gavāśira indravāyū niyutvataḥ /	śukrasya adya gavāśiraḥ indra vāyū niyutvataḥ 
SA_GV01_rv_hn02u-811	RV_2,041.03c ā yātam pibataṃ narā //	ā yātam pibatam narā 
SA_GV01_rv_hn02u-812	RV_2,041.04a ayaṃ vām mitrāvaruṇā sutaḥ soma ṛtāvṛdhā /	ayam vām mitrāvaruṇā sutaḥ somaḥ ṛtāvṛdhā 
SA_GV01_rv_hn02u-813	RV_2,041.04c mamed iha śrutaṃ havam //	mama id iha śrutam havam 
SA_GV01_rv_hn02u-814	RV_2,041.05a rājānāv anabhidruhā dhruve sadasy uttame /	rājānau an abhidruhā dhruve sadasi uttame 
SA_GV01_rv_hn02u-815	RV_2,041.05c sahasrasthūṇa āsāte //	sahasra sthūṇe āsāte 
SA_GV01_rv_hn02u-816	RV_2,041.06a tā samrājā ghṛtāsutī ādityā dānunas patī /	tā samrājā ghṛta āsutī ādityā dānunas patī 
SA_GV01_rv_hn02u-817	RV_2,041.06c sacete anavahvaram //	sacete anavahvaram 
SA_GV01_rv_hn02u-818	RV_2,041.07a gomad ū ṣu nāsatyāśvāvad yātam aśvinā /	gomat ū su nāsatyā aśvāvat yātam aśvinā 
SA_GV01_rv_hn02u-819	RV_2,041.07c vartī rudrā nṛpāyyam //	vartiḥ rudrāḥ nṛpāyyam 
SA_GV01_rv_hn02u-820	RV_2,041.08a na yat paro nāntara ādadharṣad vṛṣaṇvasū /	na yat paras na antare ādadharṣat vṛṣaṇvasū 
SA_GV01_rv_hn02u-821	RV_2,041.08c duḥśaṃso martyo ripuḥ //	duḥśaṃsaḥ martyaḥ ripuḥ 
SA_GV01_rv_hn02u-822	RV_2,041.09a tā na ā voḷham aśvinā rayim piśaṅgasaṃdṛśam /	tā naḥ ā voḷham aśvinā rayim piśaṅga saṃdṛśam 
SA_GV01_rv_hn02u-823	RV_2,041.09c dhiṣṇyā varivovidam //	dhiṣṇyā varivaḥ vidam 
SA_GV01_rv_hn02u-824	RV_2,041.10a indro aṅga mahad bhayam abhī ṣad apa cucyavat /	indraḥ aṅga mahat bhayam abhī sat apa cucyavat 
SA_GV01_rv_hn02u-825	RV_2,041.10c sa hi sthiro vicarṣaṇiḥ //	sa hi sthiraḥ vicarṣaṇiḥ 
SA_GV01_rv_hn02u-826	RV_2,041.11a indraś ca mṛḷayāti no na naḥ paścād aghaṃ naśat /	indraḥ ca mṛḍayāti naḥ na naḥ paścāt agham naśat 
SA_GV01_rv_hn02u-827	RV_2,041.11c bhadram bhavāti naḥ puraḥ //	bhadram bhavāti naḥ puras 
SA_GV01_rv_hn02u-828	RV_2,041.12a indra āśābhyas pari sarvābhyo abhayaṃ karat /	indraḥ āśābhyaḥ pari sarvābhyaḥ abhayam karat 
SA_GV01_rv_hn02u-829	RV_2,041.12c jetā śatrūn vicarṣaṇiḥ //	jetā śatrūn vicarṣaṇiḥ 
SA_GV01_rv_hn02u-830	RV_2,041.13a viśve devāsa ā gata śṛṇutā ma imaṃ havam /	viśve devāsaḥ ā gata śṛṇutā me imam havam 
SA_GV01_rv_hn02u-831	RV_2,041.13c edam barhir ni ṣīdata //	ā idam barhiḥ ni sīdata 
SA_GV01_rv_hn02u-832	RV_2,041.14a tīvro vo madhumāṃ ayaṃ śunahotreṣu matsaraḥ /	tīvraḥ vaḥ madhumān ayam śunahotreṣu matsaraḥ 
SA_GV01_rv_hn02u-833	RV_2,041.14c etam pibata kāmyam //	etam pibata kāmyam 
SA_GV01_rv_hn02u-834	RV_2,041.15a indrajyeṣṭhā marudgaṇā devāsaḥ pūṣarātayaḥ /	indra jyeṣṭhāḥ marut gaṇāḥ devāsaḥ pūṣa rātayaḥ 
SA_GV01_rv_hn02u-835	RV_2,041.15c viśve mama śrutā havam //	viśve mama śruta havam 
SA_GV01_rv_hn02u-836	RV_2,041.16a ambitame nadītame devitame sarasvati /	ambitame nadītame devitame sarasvati 
SA_GV01_rv_hn02u-837	RV_2,041.16c apraśastā iva smasi praśastim amba nas kṛdhi //	apraśastāḥ iva smasi praśastim amba naḥ kṛdhi 
SA_GV01_rv_hn02u-838	RV_2,041.17a tve viśvā sarasvati śritāyūṃṣi devyām /	tve viśvā sarasvati śritā āyūṃṣi devyām 
SA_GV01_rv_hn02u-839	RV_2,041.17c śunahotreṣu matsva prajāṃ devi didiḍḍhi naḥ //	śunahotreṣu matsva prajām devi didiḍḍhi naḥ 
SA_GV01_rv_hn02u-840	RV_2,041.18a imā brahma sarasvati juṣasva vājinīvati /	imā brahma sarasvati juṣasva vājinīvati 
SA_GV01_rv_hn02u-841	RV_2,041.18c yā te manma gṛtsamadā ṛtāvari priyā deveṣu juhvati //	yā te manma gṛtsamadāḥ ṛtāvari priyā deveṣu juhvati 
SA_GV01_rv_hn02u-842	RV_2,041.19a pretāṃ yajñasya śambhuvā yuvām id ā vṛṇīmahe /	pretām yajñasya śambhuvā yuvām id ā vṛṇīmahe 
SA_GV01_rv_hn02u-843	RV_2,041.19c agniṃ ca havyavāhanam //	agnim ca havyavāhanam 
SA_GV01_rv_hn02u-844	RV_2,041.20a dyāvā naḥ pṛthivī imaṃ sidhram adya divispṛśam /	dyāvā naḥ pṛthivī imam sidhram adya divispṛśam 
SA_GV01_rv_hn02u-845	RV_2,041.20c yajñaṃ deveṣu yacchatām //	yajñam deveṣu yacchatām 
SA_GV01_rv_hn02u-846	RV_2,041.21a ā vām upastham adruhā devāḥ sīdantu yajñiyāḥ /	ā vām upastham adruhā devāḥ sīdantu yajñiyāḥ 
SA_GV01_rv_hn02u-847	RV_2,041.21c ihādya somapītaye //	iha adya soma pītaye 
SA_GV01_rv_hn02u-848	RV_2,042.01a kanikradaj januṣam prabruvāṇa iyarti vācam ariteva nāvam /	kanikradat januṣam prabruvāṇaḥ iyarti vācam aritā iva nāvam 
SA_GV01_rv_hn02u-849	RV_2,042.01c sumaṅgalaś ca śakune bhavāsi mā tvā kā cid abhibhā viśvyā vidat //	su maṅgalaḥ ca śakune bhavāsi mā tvā kā cit abhibhā viśvyā vidat 
SA_GV01_rv_hn02u-850	RV_2,042.02a mā tvā śyena ud vadhīn mā suparṇo mā tvā vidad iṣumān vīro astā /	mā tvā śyenaḥ ud vadhīt mā suparṇaḥ mā tvā vidat iṣumān vīraḥ astā 
SA_GV01_rv_hn02u-851	RV_2,042.02c pitryām anu pradiśaṃ kanikradat sumaṅgalo bhadravādī vadeha //	pitryām anu pradiśam kanikradat su maṅgalaḥ bhadra vādī vada iha 
SA_GV01_rv_hn02u-852	RV_2,042.03a ava kranda dakṣiṇato gṛhāṇāṃ sumaṅgalo bhadravādī śakunte /	ava kranda dakṣiṇatas gṛhāṇām su maṅgalaḥ bhadra vādī śakunte 
SA_GV01_rv_hn02u-853	RV_2,042.03c mā na stena īśata māghaśaṃso bṛhad vadema vidathe suvīrāḥ //	mā naḥ stenaḥ īśata mā agha śaṃsaḥ bṛhat vadema vidathe su vīrāḥ 
SA_GV01_rv_hn02u-854	RV_2,043.01a pradakṣiṇid abhi gṛṇanti kāravo vayo vadanta ṛtuthā śakuntayaḥ /	pradakṣiṇit abhi gṛṇanti kāravaḥ vayaḥ vadantaḥ ṛtuthā śakuntayaḥ 
SA_GV01_rv_hn02u-855	RV_2,043.01c ubhe vācau vadati sāmagā iva gāyatraṃ ca traiṣṭubhaṃ cānu rājati //	ubhe vācau vadati sāma gāḥ iva gāyatram ca traiṣṭubham ca anu rājati 
SA_GV01_rv_hn02u-856	RV_2,043.02a udgāteva śakune sāma gāyasi brahmaputra iva savaneṣu śaṃsasi /	udgātā iva śakune sāma gāyasi brahma putraḥ iva savaneṣu śaṃsasi 
SA_GV01_rv_hn02u-857	RV_2,043.02c vṛṣeva vājī śiśumatīr apītyā sarvato naḥ śakune bhadram ā vada viśvato naḥ śakune puṇyam ā vada //	vṛṣā iva vājī śiśumatīḥ apītya ā sarvatas naḥ śakune bhadram ā vada viśvatas naḥ śakune puṇyam ā vada 
SA_GV01_rv_hn02u-858	RV_2,043.03a āvadaṃs tvaṃ śakune bhadram ā vada tūṣṇīm āsīnaḥ sumatiṃ cikiddhi naḥ /	āvadan tvam śakune bhadram ā vada tūṣṇīm āsīnaḥ sumatim cikiddhi naḥ 
SA_GV01_rv_hn02u-859	RV_2,043.03c yad utpatan vadasi karkarir yathā bṛhad vadema vidathe suvīrāḥ //	yat utpatan vadasi karkariḥ yathā bṛhat vadema vidathe su vīrāḥ 
