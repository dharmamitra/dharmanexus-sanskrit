edited by Jasunori EJIMA
Ocr @2024, Dharmamitra UC Berkeley, Sebastian Nehrdich
prathamaṃ kośasthānam [lb]oṃ namo buddhāya//
yaḥ sarvathāsarvahatāndhakāraḥ saṃsārapaṅkaj jagad ujjahāra/
tasmai namaskṛtya yathārthaśāstre śāstraṃ pravakṣyāmy abhidharmakośam/1//
śāstraṃ praṇetukāmaḥ svasya śāstur māhātmyajñāpanārthaṃ guṇākhyānapūrvakaṃ tasmai namaskāram ārabhate//
ya iti buddhaṃ bhagavantam adhikṛtyāha/
hatam asyāndhakāram anena veti hatāndhakāraḥ/
sarveṇa prakāreṇa sarvasmin hatāndhakāraḥ sarvathāsarvahatāndhakāraḥ/
ajñānaṃ hi bhūtārthadarśanapratibandhād andhakāram/
tac ca bhagavato buddhasya pratipakṣalabhenātyantaṃ sarvathā sarvatra jñeye punaranutpattidharmatatvād dhataṃ/
ato 'sau sarvathāsarvahatāndhakāraḥ/
pratyekabuddhaśrāvakā api kāmaṃ sarvatra hatāndhakārāḥ/
kliṣṭasaṃmohātyantavigamāt/
na tu sarvathā/
tathā hy eṣāṃ buddhadharmeṣv ativiprakṛṣṭadeśakāleṣv artheṣu cānantaprabhedeṣu bhavaty evākliṣṭam ajñānam iti/
ātmahitapratipattisampadā saṃstutya punas tam eva bhagavantaṃ parahitapratipattisampadā saṃstauti saṃsārapaṅkaj jagad ujjahāreti/
saṃsāro hi jagadāsaṅgasthānatvād duruttaratvāc ca paṅkabhūtaḥ/
tatrāvamagnaṃ[2] jagad atrāṇam anukampamāno bhagavān saddharmadeśanāhastapradānair yathā-bhavyam abhyuddhṛtavān iti/
ca evam ātmaparahitapratipattisaṃpadā yuktas tasmai nama[2a]skṛtyeti śirasā praṇipatya/
yathārtham avipariṇataṃ śāsitī yathārthaśāsitā/
anena parahitapratipattyupāyam asyāviṣkaroti/
yathābhūtaśāsanāc chāstā bhavann asau saṃsārapaṅkaj jagad ujjahāra/
na tv ṛddhivarapradānāprabhāveṇeti/
tasmai namaskṛtya kiṃ kariṣyāmīty āha śāstraṃ pravakṣyāmi/
śiṣya-śāsanāc chāstram/
katamac chāstram ity āha abhidharmakośam//
ko 'yam abhidharmo nāma/
prajñāmalā sānucarābhidharmaḥ/
tatra prajñā dharmapravicayaḥ/
amaletī anāsravā/
sānucareti sapa-rivārā/
evam anāsravaḥ pañcaskandhako 'bhidharma ity uktaṃ bhavati/
eṣa tāvat pāramārthiko 'bhidharmaḥ//
sāṃketikas tu tatprāptaye yāpi ca yac ca śāstram/
yāpi ca śrutacintābhāvanāmayī sāsravā prajñopapattipratilambhikā ca sānucarā/
yac ca śāstram asyāḥ prāptyartham anāsravāyāḥ prajñāyāḥ/
tad api tatsaṃbhārabhāvād abhidharma ity ucyate/
nirvacanaṃ tu svalakṣaṇadhāraṇād dharmaḥ/
tad ayaṃ paramārthadharmaṃ vā nirvāṇaṃ dharmalakṣaṇaṃ vā praty abhimukho dharma ity abhidharmaḥ/
ukto 'bhidharmaḥ//
idaṃ tu śāstraṃ katham abhidharmakośam/
tasyārthato 'smin samanupraviṣṭāt sa vāśrayo 'syety abhidharmakośaṃ //2//
sa hi śāstrasaṃjñako 'bhidharma etasminn arthato yathāpradhānam antarbhūta ity etac chāstraṃ tasya kośasthānīyaṃ bhavati/
atha vā so[3] 'bhidharma etasyā[bh]śrayabhūtaḥ śāstrasya/
tato hy etan nirākṛṣṭam/
ataḥ sa evāsyābhidharmaḥ kośa ity etac chāstram abhidharmakośam//
kimarthaṃ punar abhidharmopadeśaḥ kena cāyaṃ prathamata upadiṣṭo yata ācāryo 'bhidharmakośaṃ vaktum ādriyata iti/
āha/
dharmāṇāṃ pravicayam antareṇa nāsti kleśānāṃ yata upaśāntaye 'bhyupāyaḥ/
kleśaiś ca bhramati bhavārṇave 'tra lokas taddhetos tad uditaḥ kilaiṣa śāstrā//3//
yato na vinā dharmapravicayenāsti kleśopaśamābhyupāyaḥ kleśāś ca lokaṃ bhramayanti saṃsāramahārṇave 'smin/
atas taddhetos tasya dharmapravicayasyārthe śāstrā kila buddhenābhidharma uktaḥ/
na hi vinābhidharmopadeśena śiṣyaḥ śakto dharmān pravicetum iti/
sa tu prakīrṇa ukto bhagavatā bhadantakātyāyanīputraprabḥṛtibhiḥ piṇḍīkṛtya sthāpito bhadantadharmātrātodānavargīyakaraṇavad ity āhur vaibhāṣikāḥ//
katame punas te dharmā yeṣāṃ pravicayārtham abhidharmopedeśa ity āha/
sāsravānāsravā dharmāḥ/
eṣa sarvadharmāṇāṃ samāsanirdeśaḥ//
tatra katame sāsravā dharmā ity āha/
saṃskṛtā mārgavarjitāḥ/
sāsravāḥ/
mārgasatyaṃ varjayitvānye saṃskṛtā dharmāḥ sāsravāḥ/
kiṃ kāraṇam/
āsravās teṣu yasmāt samanuśerate//4//
kāmaṃ nirodhamārgasatyālambānā apy āsravā u[3a]pāyante na tv anuśerate/
tatreti na tayoḥ sāsravatvaprasaṅgaḥ/
yathātra nānuśerate tat paścād anuśayānirdeśa eva jñāpayiṣyāmaḥ/
uktāḥ sāsravāḥ//[4] anāśravaḥ katame/
anāśravā mārgasatyaṃ trividhaṃ cāpy asaṃskṛtam/
katamat trividham/
ākāśaṃ dvau nirodhau ca/
katamau dvau/
pratisaṃkhyānirodho 'pratisaṃkhyānirodhaś ca/
ity etad ākāśādi trividham asaṃskṛtaṃ mārgasatyaṃ cānāśravā dharmāḥ/
kiṃ kāraṇam/
na hi teṣv āsravā anuśerate iti//
yad etat trividham asaṃskṛtam uddiṣṭaṃ tatrākāśam anāvṛtiḥ/5//
anāvaraṇasvabhāvam ākāśaṃ yatra rūpasya gatiḥ//
pratisaṃkhyānirodho yo visaṃyogaḥ/
yaḥ sāsravair dharmair visaṃyogaḥ sa pratisaṃkhyānirodhaḥ/
duḥkhādīnām āryasatyānāṃ pratisaṃkhyānaṃ pratisaṃkhyā prajñāviśeṣas tena prāpyo nirodhaḥ pratisaṃkhyānirodhaḥ/
madhyapadalopad gorathavat/
kiṃ punar eka eva sarveṣāṃ sāsravāṇāṃ dharmāṇāṃ pratisaṃkhyānirodhaḥ/
nety āha/
kiṃ tarhi pṛthak pṛthak/
yāvanti hi saṃyogadravyāṇi tāvanti visaṃyogadravyāṇi/
anyathā hi duḥkhadarśanaheyakleśanirodhasākṣātkaraṇāt sarvakleśanirodhasākṣātkṛiyā prasajyeta/
sati caivam śeṣapratipakṣabhāvanāvaiyarthyaṃ syāt/
yat tarhy uktam "asabhāgo [3b]nirodhaḥ"[5] ity asya ko 'rthaḥ/
nāsya kaścit sabhāgahetur asti nāsau kasyacid ity ayam asya vākyasyārtho na tu nāsya kaścit sabhāgo 'stīti/
uktaḥ pratisaṃkhyānirodhaḥ//
utpādityanvavighno 'nyo nirodho 'pratisaṃkhyayā//6//
anāgatānāṃ dharmāṇām utpādasyātyantavighnabhūto visaṃyogād yo 'nyo nirodhaḥ so 'pratisaṃkhyānirodhaḥ/
na hy asau pratisaṃkhyayā labhyate/
kiṃ tarhi pratyayavaikalyāt/
yathaikarūpavyāsaktacakṣurmanaso yāni rūpāntarāṇi śabdagandharasaspraṣṭavyāni cātyayante tadālambanaiḥ pañcabhir vijñānakāyair na śakyaṃ punar utpattum/
na hi te samarthā atītaṃ viṣayam ālambayitum iti/
ataḥ sa teṣām apratisaṃkhyānirodhaḥ pratyayavaikalyāt prāpyate//
catuṣkoṭikaṃ cātra bhavati/
santi te dharmā yeṣāṃ pratisaṃkhyānirodha eva labhyate/
tad yathātītapratyutpannotpattidharmāṇāṃ sāsravāṇām/
santi yeṣām apratisaṃkhyānirodha eva/
tad yathānutpattidharmāṇām anāsravasaṃskṛtānām/
santi yeṣām ubhayam/
tad yathā sāsravāṇām anutpattidharmāṇām/
santi yeṣāṃ nobhayam/
tad yathātītapratyutpannotpattidharmāṇām anāsravāṇām iti//
uktaṃ trividham asaṃskṛtam//
yat tūktaṃ "saṃskṛtā mārgavarjitāḥ/
sāsravāḥ" iti [4a]katame te saṃskṛtāḥ/[6] te punaḥ saṃskṛtā dharmā rūpaskandhapañcakam/
rūpaskandho vedanāskandhaḥ saṃjñāskandhaḥ saṃskāraskandho vijñāna-skandhaś cety ete saṃskṛtā dharmāḥ/
sametya sambhūya pratyayaiḥ kṛtā iti saṃskṛtāḥ/
na hy ekapratyayajanitaṃ kiṃcid astīti/
tājjātīyatvād anāgatesv avirodho dugdhavat//
ta evadhvā kathāvastu saṃhsāraḥ savastukaḥ//7//
ta eva saṃskṛtāḥ/
gatagacchadgāmiṣyadbhāvād adhvānaḥ/
adyante 'nityatayeti vā/
kathā vākyam/
tasyā vastu nāma/
sārthakavastu grahaṇāt tu saṃskṛtam kathāvastūcyate/
anyathā hi prakaraṇagrantho virudhyeta "kathāvastūny aṣṭādaśabhir dhātubhiḥ saṃgṛhītāni" iti/
niḥsaraṇaṃ niḥsāraḥ sarvasya saṃskṛtasya nirvāṇam/
tad eṣāṃ astīti saniḥsārāḥ/
sahetutavāt savastukaḥ/
hetuvacanāt kila vastuśabda iti vaibhāṣikā iti//
ete saṃskṛtadharmaparyāyāḥ//
ta eva punaḥ saṃskṛtā dharmāḥ ye sāsravā upādānaskandhās te/
ataḥ kiṃ siddham/
ya upādānaskandhāḥ skandhā api te/
syuḥ skandhā eva nopādānaskandhāḥ/
anāsravāḥ saṃskārā iti/[7] tatropādānāni kleśāḥ/
tatsaṃbhūtatvād upādānaskandhās tṛṇatuṣāgnivat/
tadvidheyadyatvād vā rājapuruṣavat/
upādānāni vā tebhyaḥ saṃbha[4b]vantīty upādānaskandhāḥ puṣpaphalavṛkṣavat/
ta eva sāsravā dharmā ucyante saraṇā api/
raṇā hi kleśā ātmaparavyābādhanāt/
tadanuśayitatvāt saraṇāḥ/
sāsrava-vat/
punaḥ duḥkhaṃ samudayo loko dṛṣṭisthānaṃ bhavaś ca te//8//
āryāṇāṃ pratikūlatvād duḥkham/
samudetīty asmād duḥkham iti samuda-yaḥ/
lujyata iti lokaḥ/
dṛṣṭir asmiṃs tiṣṭhaty anuśayanād iti dṛṣṭi-sthānam/
bhavatīti bhava iti/
ete sāsravāṇāṃ dharmāṇām anvarthaparyāyāḥ//
pañca upādāyāḥ skandhā ity uktam/
tatra rūpaṃ pañcendriyāṇy arthaḥ pañcavijñaptir eva ca/
pañcendriyāṇi cakṣuḥśrotraghraṇajihvākāyendriyāṇi/
pañcārthās teṣām eva cakṣurādīnām indriyāṇāṃ yathāsvaṃ ye pañca viṣayā rūpaśabdagandha-rasaspraṣṭavyākhyāḥ/
avijñaptiś ceti/
etāvān rūpaskandhaḥ//
tatra ya ete pañca rūpādayo 'rthā uktāḥ tadvijñānāśraya rūpaprasādāś cakṣurādayaḥ//9//
rūpaśabdagandharasaspraṣṭavyavijñānānām āśrayabhūtā ye pañca rūpāt-makāḥ prasādās te yathākramaṃ cakṣuḥśrotraghraṇajihvākāyā veditavyāḥ/
yathoktaṃ bhagavatā "cakṣur bhikṣo ādhyātmikam āyatanaṃ catvāri mahābhūtāny upādāya rūpaprasādaḥ/" iti vistaraḥ//[8] atha vā yāny etāni cakṣurādīṇy uktāni tadvijñānāśrayā rūpaprasādāś cakṣurādayaḥ//
cakṣurvijñānādyāśrayā ity arthaḥ//
evam ca kṛtvā prakaraṇagrantho 'py anuvṛtto bhavati/
"cakṣuḥ katamat/
cakṣurvijñānāśrayo rūpa[ṣa]prasādaḥ/" iti vistaraḥ//
nirdiṣṭāni pañcendriyāṇi//
arthāḥ pañca nirdeśyāḥ/
tatra tāvad rūpaṃ dvidhā/
varṇaḥ saṃsthānaṃ ca/
tatra varṇaś caturvidho nīlādiḥ/
tadbhedā anye/
saṃsthānam aṣṭavidhaṃ dīrghādi viśātāntam/
tad eva rūpāyatanaṃ punar ucyate viṃśatidhā/
tad yathā nīlaṃ pītaṃ lohitam avadātaṃ dīrghaṃ hrasvaṃ vṛttaṃ parimaṇḍalaṃ unnatam avanataṃ sātaṃ viṣātam abhraṃ dhūmo rajo mahikā cchāyātapa āloko 'ndhakāram iti/
kecin nabhaś caikavarṇam ity ekaviṃśatiṃ sampaṭhanti/
tatra sātaṃ samasthānam/
viṣātaṃ viṣamasthānam/
mahikā nihāraḥ/
ātapaḥ sūryaprabhā/
ālokaś candrātārakāgnyoṣadhimaṇīnām prabhā/
chāyā yatra rūpāṇāṃ darśanam/
viparyayād andhakāram/
śeṣaṃ sugamatvān na vipañcitam//
asti rūpāyatanaṃ varṇato vidyate na saṃsthānataḥ/
nīlapītalohitāvadātacchāyātapālokāndhakārākhyam/
asti saṃsthānato na varṇataḥ/
dīrghādīnāṃ pradeśaḥ kāyavijñaptisvabhāvaḥ/[9] asty ubhayathā/
pariśiṣṭaṃ rūpāyatanam/
ātapālokāv eva varṇato vidyeta ity apare/
dṛśyate hi nīlādinām dīr-ghādipariccheda iti/
kathaṃ punar ekaṃ dravyam ubhayathā vidyate/
asty ubhayasya tatra prajñānāt/
jñānārtho hy eṣa vidir na sattārthaḥ/
kāyavijñaptāv api tarhi prasaṅgaḥ//
uktaṃ rūpāyatanam//
[sa]śabdas tv aṣṭavidhaḥ/
upāttānupāttamahābhūtahetukaḥ sattvāsattvākhyaś ceti caturvidhaḥ/
sa punar manojñāmanojñabhedād aṣṭavidho bhavati/
tatropāttamahābhūtahetuko yathā hastavācchabdaḥ/
anupāttamahābhūta-hetuko yathā vāyuvanaspatinadi śabdaḥ/
sattvākhyo vāgvijñaptiśabdaḥ/
asattvākhyo 'nyaḥ/
upāttānupāttamahābhūtahetuko 'py asti śabda ity apare/
tad yathā hastaṃṛdaṅgasaṃyogaja iti/
sa tu yathaiko varṇaparamāṇur na bhūtacatuṣkadvayam upādīyasyate tathā naivaistanya iti//
uktaḥ śabdaḥ//
rasaḥ/
ṣoḍhā/
madhurāmlalavaṇakaṭutiktakaṣāyabhedāt//
caturvidho gandhaḥ/
suganhadurgandhavoḥ samaviṣamagandhatvat/
trividhas tu śāstre[10] "sugandho durgandhaḥ samagandhaḥ" iti//
spraṣṭavyam ekādaśadravyasvabhāvam catvāri mahābhūtāni ślakṣṇatvaṃ karkaśatvaṃ gurutvaṃ laghutvaṃ śītaṃ jighatsa pipāsā ceti/
tatra bhūtāni paścād vakṣyāmaḥ/
ślakṣṇatvaṃ mṛdutā/
karkaśatvaṃ paruṣatā/
gurutvaṃ yena bhāvās tulyante/
laghutvaṃ viparyayāt/
śītam uṣṇābhilāṣakṛt/
jighatsā bhojanābhilāṣakṛt/
pipāsā pānābhilāṣakṛt/
kāraṇe kāryopacārāt/
yathā "buddhānāṃ sukha utpādaḥ sukhā dharmasya deśanā/
sukhā saṃghasya sāmagrī samagrāṇāṃ tapaḥ sukham//" iti/
tatra rūpadhātau jighatsāpipāse na staḥ/
śeṣam asti/
yady api tatra vastrāṇy eka[de]śo na tulyante saṃcitāni punas tulyante/
śītam upaghātakam nāsti/
anugrāhakam kilāsti//
yad etad bahuvidhaṃ rūpam uktaṃ tatra kadācid ekena dravyeṇa cakṣurvijñānam utpadyate yadā tatprakāravyavacchedo bhavati/
kadācid bahubhir yadā na vyavacchedaḥ/
tad yathā senāvyūham anekavarṇasaṃsthānaṃ maṇisamūham ca dūrāt paśyataḥ/
evaṃ śrotrādivijñānaṃ veditavyam/
kāyavijñānaṃ tu paraṃ pañcabhiḥ spraṣṭavyair utpadyata ity eke/
caturbhir mahābhūtair ekena ca ślakṣṇatvādineti//[11] sarvair ekādaśabhir ity apare//
nanu caivaṃ samastālambanatvāt sāmānyaviṣayāḥ pañca vijñānakāyāḥ prāpnuvanti na svalaḳṣaṇaviṣayāḥ/
āyatanasvalaḳṣaṇaṃ praty ete svalaḳṣaṇaviṣayā iṣyante na dravyasvalaḳṣaṇaṃ pratīty adoṣaḥ/
idaṃ vicāryate/
kāyajihvendriyayor yugapadviṣayaprāptau satyāṃ katarad vijñānaṃ pūrvam utpadyate/
yasya viṣayaḥ paṭīyān/
samaprāpte tu viṣaye jihvāvijñānaṃ pūrvam utpadyate bhoktukāmatāvarjitatvāt saṃtateḥ//
uktāḥ pañcendriyārthā yathā ca teṣāṃ grahaṇam//
avijñaptir idānīṃ vaktavyā/
seyam ucyate vikṣiptacittakasyāpi yo 'nubandhaḥ śubhāśubhaḥ/
mahābhūtāny upādāya sa hy avijñaptir ucyate//11//[12] sati vijñaptivat paraṃ na vijñāpayatīty avijñaptib/
ucyata ity ācāryavacanaṃ darśayati/
samāsatas tu vijñaptisamādhisaṃbhūtaṃ kuśalākuśalaṃ rūpam avijñaptiḥ//
"mahābhūtāny upādāya" ity uktāni katamāni bhūtāni pṛthivīdhātur aptejovāyudhātavaḥ/
ity ete catvāraḥ svalakṣaṇopādāyarūpadhāraṇād dhātavaś catvāri mahābhūtānīty ucyante/
mahattvam eṣāṃ sarvānyarūpāśrayatvenaudārikatvāt/
atha vā tadubhūtavṛttiṣu pṛthivyaptejovāyuskandheṣv eṣāṃ mahāsaṃniveśatvāt/
te punar ete dhātavaḥ kasmin karmaṇi saṃsiddhāḥ kiṃsvabhāvāś cety āha/
dhṛtyādikarmmasaṃsiddhāḥ/
dhṛtisaṃgrahapaktivyūhanakarmasv ete yathākramaṃ saṃsiddhāḥ pṛthivyaptejovāyudhātavaḥ/
vyūhanaṃ punar vṛddhiṃ prasarpaṇaṃ ca veditavyam/
idam eṣāṃ karma//
svabhāvas tu yathākramaṃ kharasnehoṣṇateraṇāḥ//12//
kharaḥ pṛthividhātuḥ/
sneho 'bdhātuḥ/
uṣṇatā tejodhātuḥ/
īraṇa vāyudhātuḥ/[13] iryate 'nayā bhūtasroto deśāntarotpādanāt pradīpereṇavad itiraṇā/
"vāyudhātuḥ katamo laghusāmudīraṇatvam/" iti prakaraṇeṣu nirdiṣṭaṃ sūtrānte ca/
tat tu laghutvam upādāyatvam apy uktaṃ prakaraṇeṣu/
ato va īraṇāsvabhāvo dharmaḥ sa vāyudhātur iti karmaṇāsya svabhāvo 'bhivyaktaḥ//
kaḥ punaḥ pṛthivyādīnāṃ pṛthividhātvādīnāṃ ca viśeṣaḥ/
pṛthivī varṇasaṃsthānam ucyate lokasaṃjñayā/
tathā hi pṛthivīṃ darśayanto varṇaṃ saṃsthānaṃ ca darśayanti/
yathā pṛthivy evam āpas tejaś ca/
varṇasaṃsthānam evocyate lokasaṃjñayā/
vāyus tu dhātur eva/
ya eva tu vāyudhātuḥ sa eva loke vāyur ity ucyate/
tathāpi ca//13//
yathā pṛthivī varṇasaṃsthānam ucyate lokasaṃjñayā tathā vāyur api/
nīlikā vātyā maṇḍalikā vātyeti//
kasmāt punar ayam avijñaptiparyanto rūpaskandha ity ucyate/
rūpaṇāt/
uktaṃ bhagavatā "rūpyate rūpyata iti bhikṣavas tasmād rūpopādānaskandha ity ucyate/
kena rūpyate/
paṃisparśenāpi spṛṣṭo rūpyate/"[1] iti vistaraḥ/
rūpyate bādhyata ity arthaḥ/
tathā hy arthavargīyesūktam "tasya cet kāmayānasya cchandajātasya dehinaḥ/
te kāmā na samṛdhyanti śalyaviddha iva rūpyate//" iti/
rūpasya punaḥ kā bā[b]dhanā/
viparīṇāmotpādanā/
pratighāto rūpaṇety apare/
paramāṇurūpaṃ tarhi rūpaṃ na prāpnoty arūpaṇāt/
na vai paramāṇurūpaṃ ekaṃ pṛthagbhūtam asti/
saṃghāṭasthaṃ tu tad rūpyata eva/
atītānāgatam tarhi rūpaṃ na prāpnoti/
tad api rūpitaṃ rūpayiṣyamāṇaṃ tajjātīyaṃ ceti rūpam indhanaṇavat/
avijñaptis tarhi na rūpaṃ prāpnoti/
sāpi vijñaptirūpaṇād rūpitā bhavati/
vṛkṣapracalane cchāyāpracalanavat/
na/
avikārāt/
vijñaptinivṛttau cāvijñaptinivṛttiḥ syād vṛkṣābhāve cchāyābhāvavat/[1] āśrayabhūtarūpaṇād ity apare/
evaṃ tarhi cakṣurvijñānādīnām apy āśrayarūpaṇād rūpatvaprasaṅgaḥ/
viṣamo 'yam upanyāsaḥ/
avijñaptir hi cchāyeva vṛkṣaṃ prabheva maṇīṃ bhūtāny āśritya vartate/
na tv evaṃ cakṣurādīny āśritya vartante cakṣurvijñānādīni/
kevalaṃ tūtpattiinimittamātraṃ tāni teṣāṃ bhavantīti/
idaṃ tāvad avaibhāṣikīyaṃ vṛkṣam āśritya cchāyā vartate maṇiṃ cāśritya prabhetī/
chāyādivaraparamāṇūnāṃ pratyekaṃ svabhūtacatuṣkāśritavābhyupagamāt/
saty api ca tadāśritatve cchāyāprabhayor nāvijñaptis tathāivāśritā yujyate/
niruddheṣv apy avijñaptyāśrayeṣu mahābhūteṣu tasyā aniroddhābhyupagamāt/
ato na bhavaty eṣa parihāraḥ/
anye punar atra parihāram ā[śa]huḥ/
cakṣurvijñānādīnām āśrayo bhedaṃ gataḥ/
kaścid rūpyate cakṣurādiḥ/
kaścin na rūpyate manaḥ/
na tv evaṃ avijñaptiḥ/
tasmād asamānaḥ prasaṅgaḥ/
ity ata upapannam etad rūpaṇad rūpam iti//
ya eva rūpaskandhasvabhāvā uktā indriyārthās ta eveṣṭā daśāyatanadhātavaḥ/
āyatanavyavasthāyāṃ daśāyatanāni/
cakṣurāyatanaṃ rūpāyatanaṃ yāvat kāyāyatanaṃ spraṣṭavyāyatanam iti/
dhātuvyavasthāyāṃ ta eva daśa dhātavaś cakṣurdhātu rūpadhātur yāvat kāyadhātuḥ spraṣṭavyadhātur iti//
ukto rūpaskandhas tasya cāyatanadhātuvyavasthānam//
vedanādayo vaktavyāḥ/
tatra[16] trividho 'nibhavo vedanāskandhah/
sukho duhkho 'duhkhāsukhaś ca/
sa punar bhidyamānah sad vedanākāyāh/
caksuhsamsparśajā vedanā yāvan manahsamsparśajā vedaneti//
samjñā nimittodgrahanātmikā/14//
yan nīlapītadīrghahrasvastrīpurusamitrāmitrasukhāduhkhādinimittodgrahanam asau samjñāskandhah/
sa punar bhidyamānah sat samjñākāyā vedanāvat//
caturbhyo 'nye tu samskāraskandhaḥ/
rūpavedanāsamjñāvijñānebhyaś caturbhyo 'nye tu samskārāh samskāraskandhah//
bhagavatā tu sūtre "sat cetanākāyāh" ity uktam prādhānyāt/
sā hi karmasvarūpatvād abhisamskārane pradhānā/
ata [8b]evoktam bhagavatā "samskrtam abhisamskroti/
tasmāt samskāropādānaskandha ity ucyate/" iti/
anyathā hi śesānām caitasikānām viprayuktānām ca skandhāsamgrahād duhkhasamudayasatyatvam na syād iti parijñāparihāne 'pi na syātām/
uktam ca bhagavatā "nāham ekadharmam api anabhijñāyāparijñāya duhkhasyāntakriyām vadāmi/" iti/
evam "aprahāya" ity uktam/
tasmād avaśyam esām samskāraskandhasam-[17] graho 'bhyupagantavyaḥ//
ete punas trayaḥ/
vedanāsaṃjñāsaṃskāraskandha āyatanadhātuvyavasthāyāṃ dharmāyatanadhatvākhyāḥ sahāvijñaptyasaṃskṛtaiḥ/15//
ity etāni sapta dravyāṇi dharmāyatanaṃ dharmadhātuś cety ākhyāyante//
vijñānaṃ prativijñaptiḥ viṣayaṃ viṣayaṃ prati vijñaptir upalabdhir vijñānaskandha ity ucyate/
sa punaḥ ṣaḍ vijñānakāyāḥ/
cakṣurvijñānaṃ yāvan manovijñānam iti/
ya eṣa vijñānaskandha ukta āyatanavyavasthāyāṃ manāyatanaṃ ca tat/
dhātuvyavasthāyāṃ sa eva dhātavaḥ sapta ca matāḥ/
katame sapta/
ṣaḍ vijñānāny atho manaḥ//16//
cakṣurvijñānadhātur yāvan manovijñānadhātur manodhātuś ca//
evam atra pañca skandhā dvādaśāyatanāny aṣṭādaśa dhātavo nirdiṣṭā bhavanti //
avijñaptivarjyo rūpaskandho daśāyatanāni daśa dhātavaḥ/
vedanā[ña]dayaḥ skandhās trayo 'vijñaptir asaṃskṛtāni ca dharmāyatanaṃ dharmadhātuś ca/
vijñānaskandho manāyatanaṃ ṣaḍ vijñānadhātavo manodhātuś ceti//
nanu ca ṣaḍ vijñānakāyā vijñānaskandha ity uktam/
atha ko 'yaṃ punas tebhyo 'nyo manodhātuḥ/
na khalu kaścid anyaḥ/
kiṃ tarhi teṣām eva[18] saṃnām anantarātītaṃ vijñānaṃ yad dhi tan manaḥ/
yad yat samānantaraniruddhaṃ vijñānaṃ tat tan manodhātur ity ucyate/
tad yathā "sa eva putro 'nyasya pitā bhavati" "tad eva phalam anyasya bījam" iti//
evaṃ tarhi dravyataḥ saptadaśa dhātavo bhavanti dvādaśa vā ṣaḍvijñānadhātumanodhātūnām itaretarāntarbhāvād iti kasmād aṣṭādaśa vyavasthāpyante/
yady apy evaṃ tathāpi ṣaṣṭhāśrayaprasiddhyarthaṃ dhātavo 'ṣṭādaśa smṛtāḥ//17//
pañcānāṃ vijñānadhātūnāṃ cakṣurdhātvāyatanādayaḥ pañcāśrayāḥ/
ṣaṣṭhasya manovijñānadhātor āśrayo 'nyo nāsti/
atas tadāśrayaprasiddhyarthaṃ manodhātur upadiṣṭaḥ/
evaṃ āśrayāśritālambanasaṭkavyavasthānād aṣṭādaśa dhātavo bhavantīti//
arhatas tarhi caramam cittaṃ na mano bhaviṣyati/
na hi tad asti yasya tat samānantarātītaṃ syād iti//
na/
tasyāpi manobhāvenāvasthitatvāt/
anyākāraṇavaikālyāt tu nottaravijñānasaṃbhūtiḥ//
tatra skandhaiḥ sarvasaṃskṛtānāṃ saṃgrahaḥ/
upādānaskandhaiḥ sarvasāsravānām ā[śr]ayatanadhātubhiḥ sarvadharmāṇām/
samāsatas tu jñātavyaḥ sarvasaṃgraha ekena skandhenāyatanena ca/
dhātunā ca/
rūpaskandhena manāyatanena dharmadhātunā ca sarvadharmāṇāṃ saṃgraho boddhavyaḥ/[19] svabhāvena/
na parabhāvena/
kiṃ kāraṇam/
parabhāvaviyogatāḥ//18//
viyukto hi parabhāvena dharmaḥ/
tasmān na yena viyuktas tenaiva saṃgṛhīto yujyate/
tad yathā cakṣurindriyaṃ rūpaskandhena cakṣurāyatanadhātu-bhyāṃ ca duḥkhasamudayasatyābhyāṃ ca saṃgṛhītam/
tatsvabhāvatvāt/
nānyaiḥ skandhādibhis tatsvabhāvaviyuktatvāt/
yas tv anyenānyasya saṃgraha ucyate yathā saṃgrahavastubhiḥ parṣadāṃ sa hi kādācitkatvāt sāṃketiko veditavyaḥ//
nanu caikaviṃśatyā dhātubhir bhavitavyam/
cakṣuṣo dvitvāc chrotra-ghrāṇayoś ca/
na bhavitavyam/
yasmāj jātigocaravijñānasamānyād ekadhātutā/
dvitve 'pi cakṣurādīnām/
tatra jātisamānyam ubhayoś cakṣuḥsvabhāvatvāt/
gocarasamānyam ubhayo rūpaviṣayatvāt/
vijñānasamānyam ubhayor ekacakṣurvijñānāśrayatvāt/
tas-māt eka eva cakṣurdhātuḥ/
evaṃ śrotraghrāṇayor api yojyam//
śobhārthaṃ tu dvayodbhavaḥ//19//
ekadhātutve 'pi tu cakṣurādīnāṃ dvayoḥ saṃbhava āśrayasya śobhārtham/
anya[10a]thā hy ekacakṣuḥśrotrādhiṣṭhānaikanasikabirasaṃbhavān mahad vairūpyaṃ syād iti//[20] uktāḥ skandhāyatanadhātavaḥ//
idaṃ tu vaktavyaṃ kaḥ skandhāyatanadhātvartha iti/
rāśyādyavāragottrārthaḥ skandhāyatanadhātavaḥ/
"yat kiṃcid rūpam atītānāgatapratyutpannam ādhyātmikaṃ bāhyaṃ vā audārikaṃ vā sūkṣmaṃ vā hīnaṃ vā praṇītaṃ vā yad vā dūre yad vā antike tat sarvam aikadhyam abhisaṃkṣipya rūpaskandha iti saṃkhyāṃ gacchati/" iti vacanāt sūtre rāśyarthaḥ skandhārtha iti siddham/
tatrātītaṃ rūpam anityatāniruddham/
anāgataṃ anutpannam/
pratyutpannam utpannāniruddham/
ādhyātmikaṃ svāsaṃtānikam/
bāhyam anyad/
āyatanato vā/
audārikaṃ sapratiṣṭham/
sūkṣmam apratiṣṭham/
āpekṣikaṃ vā/
āpekṣikatvād asiddham iti cet/
na/
apekṣābhedāt/
yad apekṣyaudārikaṃ na jātu tad apekṣya sūkṣmaṃ pitāputravat/
hīnaṃ kliṣṭam/
praṇītam akliṣṭam/
dūram atītānāgatam/
antikaṃ pratyutpannam/
evaṃ yāvad vijñānam/
ayaṃ tu viśeṣaḥ/
audārikaṃ pañcendriyāśrayam/
sūkṣmaṃ mānasam/
bhūmito vā/
iti vaibhāṣikāḥ//
bhadanta āha "audārikarūpaṃ pañcendriyagrāhyam/
sūkṣmam anyat/
hīnam amanāājñam/
praṇītaṃ manāājñam/
dūram adṛśyadeśam/
antikaṃ dṛśyadeśam/
atītādīnāṃ svaśaktenābhi[10b]hikṛtatvāt/
evaṃ vedanādayo 'pi vedi-[21] tavyāḥ/
dūrāntikatvam tu teṣām āśrayavaśāt/
audarikasūkṣmatvam tu pūrvavad/" iti//
cittacaittāyadvarārtha āyatanārthaḥ/
nirvacanam tu cittacaittānām āyam tanvantīty āyatanāni/
visṭrṇvantīty arthaḥ//
gotrārtho dhātvartha ḥ/
yathaikasmin parvate bahūny avastānrarūpya-suvarṇādigotrāṇi dhātava ucyante evam ekasminn āśraye vāṣṭādaśa gotrāny aṣṭādaśa dhātava ucyante/
ākārās tatra gotrāny ucyante/
ta ime cakṣurādayaḥ kaśyākarāḥ/
svasyā jātoḥ/
sabhāgahetutvāt/
asaṃskṛtam tarhi na dhātuḥ syāt/
cittacaittānāṃ tarhi/
jātivācako 'yaṃ dhātuśabda ity apare/
aṣṭādaśadharmāṇāṃ jātayaḥ sva-bhāvā aṣṭādaśa dhātava iti//
yadi rāśyarthaḥ skandhārthaḥ prajñaptisantaḥ skandhāḥ prāpnuvanti/
anekadravyasamūhatvād rāśipudgalavat/
na/
ekasyāpi dravyaparamāṇoḥ skandhatvāt/
na tarhi rāśyarthaḥ skandhārtha iti vaktavyam/
na hy ekasyāsti rāśitvam iti//
kāryabhārodvahanārthaḥ skandhārtha ity apare/
pracchedārtho vā/
tathā hi vaktāro bhavanti "tribhiḥ skandhair deyaṃ dāsyāmaḥ" iti/
tad etad utsūtram/
sūtram hi rāśyartham eva bravīti/
"yat kiṃcid rūpam atītānāgatapratyutpannam" iti vistaraḥ/
pratyekam atītādirūpasya skandhatvam tatra vijñāpyate/
sarvam etad atītādirūpam ekaśo rūpaskandha iti/
na śakyam evam vi[lla]jñātum/
"tat sarvam aikadhyam abhisaṃkṣipya" iti vacanāt/
tasmād rāśivad eva skandhāḥ prajñaptisantaḥ/
rūpiṇy api tarhy āyatanāni prajñaptisanti prāpnuvanti bahūnāṃ ca-[22] kṣurādiparamāṇūnām āyadvārābhavāt/
na/
ekaśaḥ samagrāṇāṃ kāraṇabhāvād viṣayasahakāritvād vā nendriyaṃ pṛthag āyatanaṃ syāt/
vibhāṣāyāṃ tūcyate/
"yady ābhidhārmikāḥ skandhaprajñaptim apekṣate/
sa āha paramāṇur ekaś ca dhātor ekasyāvaṭanasya skandhasya pradeśaḥ/
atha nāpekṣate/
sa āha/
paramāṇur eko dhātur ekam āyatanam ekaḥ skandhaḥ/" iti/
bhavati hi pradeśe 'pi pradeśivad upacāro yathā paṭaikadeśe dagdhe "paṭo dagdhaḥ" iti//
kimarthaṃ bhagavān skandhādimukheṇa trividhaṃ deśanām ārabhaṭe/
āha/
vineyānāṃ mohendriyarucitridhāt tisraḥ skandhādideśanāḥ//20//
trayaḥ prakārās traidham/
triprakāraḥ kila sattvānāṃ mohaḥ/
kecic caiteṣu saṃmūḍhāḥ piṇḍa-tmagrahaṇaṭaḥ/
kecid rūpa eva/
kecid rūpacittayoḥ/
indriyāṇy api tṛividhāni/
tīkṣṇamadhyamṛdvindriyatvāt/
rucir api tṛividhā/
saṃkṣiptamadhyavistaraśravaṇarucivāt/
teṣāṃ yathākramaṃ tisraḥ skandhāyataṇadhātudeśanā/
iti//
kiṃ punaḥ kāraṇam anye caitasikā ekatra saṃskāraskandhe nikṣiptā[1] vivādamūlasaṃsārahetutvāt kramakāraṇāt/
caittebhyo vedanāsaṃjñe pṛthak skandhān niveśitau//21//
dve vivādamūle/
kāmādhyavasānāṃ dṛṣṭyadhyavasānāṃ ca/
tayor vedanāsaṃjñe yathākramaṃ pradhānahetū/
vedanāsvādavaśād dhi kāmān abhiṣvajante viparītasaṃjñāvaśāc ca dṛṣṭir iti/
saṃsārasyāpi te pradhānahetū/
vedanāgṛddho hi viparyastasaṃjñaḥ saṃsarati/
yac ca skandhakrame kāraṇam upadeśyamānaṃ tato 'pi kramakāraṇād anayoḥ pṛthak skandhīkaraṇaṃ veditavyam/
etac ca tatraivopapādayiṣyāmaḥ//
atha kasmād asaṃskṛtaṃ dhātuṣv āyataneṣu coktaṃ na tu skandheṣu/
skandheṣv asaṃskṛtaṃ noktam arthāyogāt/
tad dhi skandheṣucyamānaṃ na tāvad eteṣv evāntar netuṃ śakyate/[1] yathaudārikasamkleśābhājanādyarthadhātutaḥ //22//
rūpaṃ hi sapratighātvāt sarvaudārikam/
arūpiṇāṃ vedanā pracāraudārikatayā/
tathā hi vyapadiśanti "haste me vedanā" "pāde me vedanā" iti/
dvābhyāṃ caudārikatarā saṃjñā/
vijñānāt saṃskārā ity ato yad audārikataraṃ tat pūrvam uktam/
atha vānādimati saṃsāre strīpuruṣānyonyaṃ rūpābhirāmās te ca vedanāsvādagardhāt/
tadgardhāt saṃjñāviparyāsāt/
tadviparyāsāt kleśaiḥ/
cittaṃ ca tatsaṃkliṣṭam iti yathāsaṃkleśaṃ ca kramaḥ/
bhājanādyarthena vā/
bhājanabhojanāvyañjanāpakṛbhoktṛbhūtā hi rūpādayaḥ skandhāḥ/
dhātuto vā/
kāmaguṇarūpaprabhāvito hi kāmadhātuḥ/
vedanāprabhāvitāni dhyānāni/
saṃjñāprabhāvitās traya ārūpyāḥ/
saṃskārāmātraprabhāvitaṃ bhavāgram/
etā eva vijñānasthitayas tāsu ca pratiṣṭhitaṃ vijñānam iti kṣetrabījasaṃdarśanārthaḥ skandhānukramaḥ//
ata eva pañca skandhā nālpīyāṃso na bhūyāṃsaḥ//
ata eva ca kramakāraṇād vedanāsaṃjñe saṃskārebhyaḥ pṛthak skandhīkṛte yata eta audārikatare saṃkleśānukramahetū bhojanāvyañjanabhūte/
tatprabhāvitaṃ ca dhātudvayam iti//
āyatanadhātūnāṃ ṣaṇṇāṃ cakṣurādī[12b]nām anukramo vaktavyaḥ/
tadvaśenaiva hi tadviṣayavijñānānāṃ kramaḥ/
teṣāṃ ca punaḥ ṣaṇṇāṃ prāk pañca vartamānārthatvāt/
cakṣurādīni pañca vartamānaviṣayatvāt pūrvam uktāni/
manas tv aniyataviṣayam/
kiṃcid vartamānaviṣayaṃ kiṃcid yāvat tryadhvānādhaviṣayam/[25] bhautikārthyāc catuṣṭayam/
prāg iti vartate/
pañcānāṃ punaś catvāri pūrvam uktāni/
bhautikavīṣayatvāt/
kāyasya tv aniyato viṣayaḥ/
kadācid bhūtāni kadācid bhautikaṃ kadācid ubhayam/
dūrāśutaravṛttyānyat/
śeṣaṃ punar itarasmād yathāyogaṃ dūrāśutaravṛttyā pūrvam uktam/
cakṣuḥśrotraṃ hi dūraviṣayam/
tat pūrvam uktaṃ dvayāt/
tayor api cakṣuṣo dūratare vṛttiḥ/
paśyato 'pi dūrān nadīṃ tacchabdaśravaṇād atas tat pūrvam uktam/
ghrāṇasya tu nāsti dūre vṛttiḥ/
jihvāyāś ca/
tayor āśutaravṛttitvād ghrāṇaṃ pūrvam uktam aprāptasyaiva jihvāṃ bhojyasya gandhagrahāṇāt/
yathāsthānaṃ kramo 'tha vā//23//
atha vāsmin śarīre cakṣuṣo 'dhiṣṭhānam upariṣṭān niviṣṭam/
tasmād adhaḥ śrotrasya/
tasmād adho ghrāṇasya/
tasmāj jihvāyāḥ/
tasyāḥ kāyasya bāhulyena/
manaḥ punas tāny eva niśritam adeśasthaṃ ceti/
yathāsthānam eṣāṃ kramaḥ syāt//
kiṃ punaḥ kāraṇaṃ daśasv āyataneṣu rūpaskandhāsaṃgṛhīteṣv ekaṃ rūpāyatanam ucyate sarveṣu ca dharmasvabhāveṣv ekaṃ [13a]dharmāyatanam ity āha/
viśeṣanārthaṃ prādhānyād bahudharmagrasaṃgrahāt/
ekam āyatanaṃ rūpam ekaṃ dharmākhyam ucyate//24//
kathaṃ viśeṣanārtham/
yathā gamyeta pratyekam eṣāṃ daśānām āyatanatvam viṣayaviṣayitvena vyavasthānaṃ na samastānām iti/
cakṣurādibhiś ca viśeṣitair yan na cakṣurādisaṃjñakaṃ rūpaṃ ca tad rūpāyatanaṃ jñāsyata[26] ity asya punar nāmāntaraṃ nocyate/
atha vā rūpāyatanasya prādhānyāt/
tad dhi sapratighatvāc ca pāṇyādi-saṃsparśaiḥ spṛṣṭaṃ rūpyate/
sanidarśanatvāc ca/
"idam ihāmutra" iti nirūpaṇāt/
loke 'pi ca tad rūpam iti pratītaṃ nānyāni//
viśeṣaṇārtham eva caikaṃ dharmāyatanam uktaṃ na sarvāṇi/
api cātra bahūnāṃ dharmāṇāṃ saṃgraho vedanādīnām/
ataḥ sāmānyenābhidhānaṃ kriyate dharmaśabdena/
agrasya ca nirvāṇadharmasya samgraho nānyesy iti//
viṃśatiprakāratvena udārikatvān māṃsadivyāryaprajñācakṣuṣṭrayagocara-tvāc caikaṃ rūpāyatanam ity apare//
anyāny api skandhāyatanadhātusaṃśabditāny upalabhyante sūtreṣu teṣāṃ kim ebhir eva saṃgraho veditavya āhosvid vyatirekaḥ/
ebhir eva saṃgraho na vyatirekaḥ/
tatra tāvad dharmaskandhsahasrāṇi yāny aśītim jagau muniḥ/
tāni vāṅ nāma vety eṣāṃ rūpasaṃskārasaṃgrahaḥ//
yeṣāṃ vāk[13b]svabhāvaṃ buddhavacanaṃ teṣāṃ tāni rūpaskandhasaṃgṛhītāni/
yeṣāṃ nāmasvabhāvaṃ teṣāṃ saṃskāraskandheṇa//
kiṃ punar dharmaskandhsya pramāṇaṃ/
śāstrapramāṇa ity eke/
eke tāvad āhur dharmaskandhasaṃjñakasyāvābhidharmaśāstrasyāsya pramāṇam iti/
tac ca ṣaṭsahasrāṇi //
apare punar āhuḥ[27] skandhādīnāṃ kathaikaśaḥ/
skandhāyatanadhātupratītyasamutpādasatyāhārādhyānaprāmāṇārūpavimokṣābhibhvāyatanakṛtsnāyatanabodhipakṣābhijñāpratisamvitpraṇidhijñānāraṇādīnāṃ kathā pratyekaṃ dharmaskandha iti//
caritapratipakṣas tu dharmaskandho 'nuvarṇitaḥ//26//
evaṃ tu varṇayanty aśītiś caritasahasrāṇi sattvānāṃ rāgadveṣamohamānādicaritabhedena/
teṣāṃ pratipakṣeṇa bhagavatāśītir dharmaskandhasahasrāṇy uktāni//
yathaitāny aśītir dharmaskandhasahasrāṇy eṣv eva pañcaskandheṣu pratipāditāni tathānye 'pi yathāyogaṃ skandhāyatanadhātavaḥ/
pratipādyā yathoktteṣu saṃpradhārya svalakṣaṇam//27//
ye 'py anye skandhāyatanadhātavaḥ sūtrāntareṣūktās te 'py eṣv eva yathoktteṣu skandhādiṣu pratipādyāḥ svaṃ svaṃ lakṣaṇam eṣāṃ yathāvihitam asmiñ chāstre saṃpradhārya/
tatra tāvat pañcānāṃ śīlasamādhiprajñāvimuktivimukti jñānadarśanaskandhānāṃ śīlaskandho rūpaska[14a]ndhena saṃgṛhītaḥ/
śeṣāḥ saṃskāraskandhena/
daśānāṃ kṛtsnāyatanānām aṣṭāv alobhasvabhāvatvād dharmāyatanena/
saparivārāṇi tu pañcaskandhāsvabhāvatvān manodharmāyatanābhyām/
tathābhibhvāyatanāni/
ākāśavijñānānantyāyatanakṛtsnāni catvāri cākāśānantyāyatanādīni catuḥskandhāsvabhāvān manodharmāyatanābhyām/
pañca vimuktayatanāni prajñāsvabhāvatvād dharmāyatanena/
saparivārāṇi tu śabdamanodharmāyatanaiḥ/[28] dvayor āyatanayor asaṃjñisattvā daśabhir āyatanair gandharāsāyatanābhāvāt/
naivasaṃjñānāsaṃjñāyatanopagā manodharmāyatanābhyām/
evaṃ bahudhātuke 'pi dvāṣaṣṭir dhātavo deśitāḥ/
teṣāṃ yathāyogaṃ saṃgraho veditavyaḥ//
ya ime tatra ṣaḍ dhātava uktāḥ pṛthivīdhātur abdhātus tejodhātur vāyudhātur ākāśadhātur vijñānadhātur ity eṣāṃ dvayor lakṣaṇam anuktam/
tat kim ākāśam evākāśadhātur veditavyaḥ sarvaṃ ca vijñānaṃ vijñānadhātuḥ/
nety āha/
kiṃ tarhi dvāravāyānamukhānāsikādisu cchidram ākāśadhātvākhyam/
chidram ity ucyamānaṃ kiṃ veditavyam/
ālokatamasi kila/
na hi cchidram ālokatamobhyām anyad gṛhyate/
tasmāt kilākāśadhātur ālokatamahsvabhāvo rātriṃdivasvabhāvo vedita[14b]vyaḥ/
sa eva cāghasāmantakaṃ rūpam ity ucyate/
aghaṃ kila citasthaṃ rūpam/
atyarthaṃ ghāṭāt/
tasya tat sāmantakam iti/
aghaṃ ca tad anyasya rūpasya tatrāpratighātāt sāmantakaṃ cānyasya rūpasyety apare//
vijñānadhātur vijñānaṃ sāsravam/
kasmād anāsravaṃ nocyate/
yasmād ime ṣaḍ dhātava iṣṭā janmaniśrayāḥ//28//[29] ete hi janmanah pratisamdhicittad yavac cyuticitam adharabhutah/
anasravas tu dharma naivam iti/
tad evam saty esam catvaro dhatavah sprastavyadhatav antarbhutah pancamo rupadhataṃ sasthaḥ saptasu vijnanadhatusy iti//
ye punar ime 'stadasa dhatava uktas tesam kati sanidarsanah katy anidarsanah/
sanidarsana eko 'tra rupam/
sa hi sakyate nidarsayitum "idam ihamutra" iti/
uktam bhavaty anidarsanah sesa iti//
kati sapratighah katy apratighaḥ/
sapratiğha dasa/
rupinah/
ya ete rupaskandasamgrhita dasa dhatava uktas te sapratighah//
pratigho nama pratighataḥ/
sa ca trividihaḥ/
avaranavişayalambanapratighataḥ/
tatravaranapratighataḥ/
svadese parasyotpattipratibandhah/
yatha hasto haste pratihanyata upale vopalo 'pi tayoḥ//
visayapratighatas caksuradinam visayinam rupadisu visayesu/
yathoktam prajnaptav[29] asti cakṣur jale pratihaṇyate na sthale/
yathā matsyānām/
asti sthale na jale/
prāyeṇa manuṣyāṇām/
asty ubhayatra/
śiśumāramaṇḍūkapīśācakairvartādinām/
asti nobhayatra/
etān ākārān sthāpayitvā//
asti cakṣur yad rātrau pratihaṇyate na divā/
tad yathā titilolūkādīnām/
divā na rātrau/
prāyeṇa manuṣyāṇām/
rātrau divā ca/
śvaśṛgālaturagadvīpimārjārādīnām/
nobhayatra/
etān ākārān sthāpayitvā/
iti/
ayaṃ viṣayapratighātaḥ//
ālambanapratighātaś cittacaittānāṃ sveṣv ālambaneṣu//
kaḥ punar viṣayālambanayoḥ viśeṣaḥ/
yasmin yasya kāritraṃ sa tasya viṣayaḥ/
yac cittacaittair gṛhyate tad ālambanam/
kutaḥ punaḥ svasmin viṣaye pravartamānam ālambane vā pratihaṇyata ity ucyate/
tasmāt pareṇāpravṛtteḥ//
nipāto vātra pratighāto yā svaviṣaye pravṛttiḥ/
tad ihāvaraṇapratighātena daśānāṃ sapratighatvaṃ veditavyam anyonyāvaraṇāt//
ye dharmā viṣayapratighātena sapratighā āvaraṇapratighātenāpi ta iti catuṣkoṭikaḥ/
prathamā koṭiḥ sapta cittadhātavo dharmadhātupradešaś ca yaḥ saṃprayuktaḥ/
dvitīyā pañca viṣayāḥ/
tṛtīyā pañcendriyāṇi/
caturthī dharmadhātupradešāḥ saṃprayuktakavarjyāḥ/
ye dharmā viṣayapratighātena sapratighā ālambanapratighātenāpi ta iti/
paścātpādakaḥ/
ye tāvad ālambanapratighātena viṣayapratighātenāpi te/
syur viṣayapratighātenāiva nālambanapratighātena/
pañcendriyāṇi//
"yatrotpitsor manasaḥ pratighātaḥ śakyate paraiḥ kartum/[31] tad eva sapratighaṃ jñeyaṃ viparyayād apratigham iṣṭam//
iti bhadantakumāralātaḥ//
uktāḥ sapratighā apratighāś ca//
eṣām aṣṭādaśadhātūnāṃ kati kuśalāḥ katy akuśalāḥ katy avyākṛtāḥ/
avyākṛtā aṣṭau/
katame 'ṣṭau/
ya ete sapratighā daśoktās te evārūpaśabdakāḥ//29//
pañcendriyāṇi gandharasaspraṣṭavyadhātavaś ca/
ete 'ṣṭau kuśalākuśalabhāvenāvyākaraṇād avyākṛtāḥ/
vipākaṃ praty avyākaraṇād ity apare/
evam anāsrave 'pi prasaṅgaḥ//
tridhānye/
anye daśa dhātavaḥ kuśalākuśalāvyākṛtāḥ/
tatra sapta cittadhātavo 'lobhādisaṃprayuktāḥ kuśalāḥ/
lobhādisaṃprayuktā akuśalāḥ/
anye 'vyākṛtāḥ/
dharmadhātur alobhādisvabhāvasaṃprayuktasamutthaḥ pratisaṃkhyānirodhaś ca kuśalaḥ/
lobhādisvabhāvasaṃprayuktasamuttho 'kuśalaḥ/
anye 'vyākṛtāḥ/
rūpaśabdadhātū kuśalākuśalacittasamutthau kuśalākuśalau kāyavāgvijñaptisaṃgṛhītau/
tadanyāv avyākṛtau/
uktaḥ kuśalādibhāvaḥ//
eṣām aṣṭādaśānāṃ dhātūnāṃ kati kāmadhātvaptāḥ kati rūpārupyadhātvāp-[32] kāmadhātvāptāḥ sarve/
āptā aviyuktāḥ kāmadhātupratisaṃyuktā i[16a]ty arthaḥ//
rūpe caturdaśa/
rūpadhātau caturdaśa dhātavaḥ/
vinā gandharasaghrāṇajihvāvijñānadhātubhiḥ//30//
tatra hi gandharasau na staḥ/
tayoḥ kavaḍīkārāhāratvāt tadvitarāgāṇāṃ ca tatropapatteḥ/
tato ghrāṇajihvāvijñāne 'pi na staḥ/
ālambanābhāvāt/
evaṃ tarhi spraṣṭavyadhātor api tatrābhāvaprasaṅgaḥ/
kavaḍīkārāhāratvāt/
yo nāhārasvabhāvaḥ sa tatrāsti/
gandharasayor apy eṣa prasaṅgaḥ/
nāsti vināpyavahāreṇa gandharasayoḥ paribhogaḥ/
asti tu spraṣṭavyasyendriyāśrayadhāraprāvaraṇabhāvena/
tasmād abhyavahāravitarāgāṇāṃ gandharasau tatra niṣprayojanau na tu spraṣṭavyam/
anye punar āhuḥ/
dhyānasamāpattisamniśrayeṇeha rūpāṇi saṃdṛśyante śabdāś ca śrūyante/
prasrabdhisahagatena spraṣṭavyaviśeṣeṇa ca kāyo 'nugṛhyate/
ata eṣām eva trayāṇāṃ dhyānopapattau saṃbhavo na gandharasayor iti/
evaṃ tarhi ghrāṇajihvendriyayor abhāvaprasaṅgo niṣprayojanatvāt/
asti prayojanam/
tābhyāṃ hi vināśrayaśobhaiva na syād abhivyāhāraś ca/
yady etat prayojanam adhiṣṭhānam evāstu śobhārthaṃ vacanārthaṃ ca mā bhūd indriyam/
nānindriyam adhiṣṭhānaṃ saṃbhavati/
puruṣendriyādhiṣṭhānatvāt/
yuktas tadasaṃbhavo niṣprayojanatvāt/
ghrāṇa[16b]jihvendriyādhiṣṭhānaṃ tu saprayojanam/
ato 'sya vināpindriyeṇa yuktaḥ saṃbhavaḥ/
niṣprayojanāpīndriyābhinivṛttir bhavati/
yathā garbhe niyataṃtyū-[33] nām/
syān nāma niṣprayojanā na tu nirhetukā/
kaś ca hetur indriyotpatteḥ/
indriyasatṛṣṇasya karmaviśeṣaḥ/
yaś ca viṣayād vitṛṣṇaḥ sa niyatam indriyād apīti/
na tadviṣayavītarāgāṇāṃ ghrāṇajihvendriye saṃbhavitum arhataḥ/
puruṣendriyam api vā kiṃ na nirvartate/
aśobhākaratvāt/
kośagatavastiguhayanāṃ kiṃ na śobheta/
na ca prayojanavaśād utpattiḥ/
kiṃ tarhi kāraṇavaśād ity aśobhākarasyāpi syād eva sati hetāv utpattiḥ/
sūtraṃ tarhi virudhyate/
"avikalā ahīnendriyāḥ" iti/
yāni tatrendriyāṇi tair ahīnendriyā iti ko 'tra virodhaḥ/
itarathā hi puruṣendriyasyāpi syāt prasaṅgaḥ/
evaṃ tu varṇayanti/
sta eva tatra ghrāṇajihvendriye na tu gandharasau/
ātmabhāvamukhena hi ṣaḍāyatane tṛṣṇāsamudācāro na viṣayamukhena/
puruṣendriye tu maithunaspraśamukhenaiti/
tasmāt siddham etad rūpadhātvā-ptāś caturdaśa dhātava iti//
ārūpyāptā manodharmamanvijñānadhātavaḥ/
rūpavītarāgāṇāṃ tatropapatti[17a]r ato 'tra daśa rūpasvabhāvā dhāta-vas tadāśrayālambanāś ca pañca vijñānadhātavo na saṃbhavanti//
kati sāsravāḥ katy anāsravāḥ/
ya ete manodharmamanvijñānadhātava uktāḥ sāsravānāsravā ete trayaḥ/
ye mārgasatyāsaṃskṛtasaṃgṛhītās te 'nāsravā anye sāsravāḥ/[34] śeṣās tu sāsravāḥ//
pañcadaśa dhātavaḥ śeṣās tv ekāntasāsravāḥ//
kati savitarkāḥ savicārāḥ katy avitarkā vicāramātrāḥ katy avitarkā avicārāḥ/
savitarkavicārā hi pañca vijñānadhātavaḥ/
nityam ete vitarkavicārābhyāṃ saṃprayuktāḥ/
tathā hy eta audārikā bahimukhātvāt/
avadhāraṇārtho hīśabdaḥ/
antyās trayas triprakārāḥ/
manodhātur dharmadhātur manovijñānadhātuś cāntyāḥ/
ete trayas tri-prakārāḥ/
tatra manodhātur manovijñānadhātuḥ saṃprayuktaś ca dharmadhātur anya-tra vitarkavicārābhyāṃ kāmadhātau prathame ca dhyāne savitarkāḥ savicā-rāḥ/
dhyānāntare 'vitarkā vicāramātrāḥ/
dvitīyād dhyānāt prabhṛtyā-bhavāgrād avitarkā avicārāḥ/
sarvaś cāsaṃprayukto dharmadhātur dhyānān-tare ca vicāraḥ/
vitarkas tu nityam avitarko vicāramātro dvitīyavitarkābhāvād vicāra-saṃprayogāc ca/
kāmadhātau prathame dhyāne vicāra eṣu triprakāreṣu nāntarbhavati/
sa kathaṃ vaktavyaḥ/
avicāro vitarkamātro dvitīyavicārābhāvād vitarka-saṃprayogāc ca/
ata evocya[17b]te/
syuḥ savitarkasavicārāyāṃ bhūmau dharmāś catuḥ-prakārāḥ/
savitarkāḥ savicārā vicāravitarkavārjyāḥ saṃprayuktāḥ/
avi-tarko vicāramātro vitarkaḥ/
avitarkā avicārā asaṃprayuktāḥ/
avicāro vitarkamātro vicāra iti//[35] śeṣā ubhayavarjitāḥ//32//
daśa rūpiṇo dhātavaḥ śeṣā nityam avitarkā avicārā asamprayogitvāt//
yadi pañca vijñānakayāḥ savitarkāḥ savicārāḥ katham avikalpakā ity ucyante/
nirūpaṇānusmaraṇavikalpenāvikalpakaḥ/
trividhaḥ kila vikalpaḥ/
svabhāvābhinirūpaṇānusmaraṇavikalpaḥ/
tad eṣāṃ svabhāvavikalpo 'sti/
netarau/
tasmād avikalpakā ity ucyante/
yathaikapādako 'svo 'pādaka iti/
tatra svabhāvavikalpo vitarkaḥ/
sa caitteṣu paścān nirdekṣyate/
itarau punaḥ kiṃsvabhāvau/
yathākramaṃ tau prajñā mānasī vyagrā smṛtiḥ sarvaiva mānasī//33//
manovijñānasamprayuktā prajñā mānasīty ucyate/
asamāhitā vyagrety ucyate/
sā hy abhinirūpaṇāvikalpaḥ/
mānasy eva sarvā smṛtiḥ samāhitā cāsamāhitā cānusmaraṇavikalpaḥ//
kati sālambanāḥ katy anālambanāḥ/
sapta sālambanāś cittadhātavaḥ cakṣuḥśrotraghrāṇajihvākāyamanovijñānadhātavo manodhātuś caite sapta cittadhātavaḥ sālamba[18a]nā viṣayagrahaṇāt/
ardhaṃ ca dharmataḥ/
sālambanaṃ yac caitasikasabhāvaṃ/
śeṣā daśa rūpiṇo dhātavo dharma-dhātupradeśaś cāsamprayuktako 'nālambanā iti siddham//
katy upāttāḥ katy anupāttāḥ/[36] navānupāttāḥ/
katame nava/
ye sapta sālambanā uktā aṣṭamasyārdhena sārdham te cāṣṭau ṣabdaś ca/
ime te navānupāttāḥ/
sapta cittadhātavo dharmadhātuḥ śabdadhātuś ca//
anye nava dvidhā//34//
upāttā anupāttāś ca/
tatra cakṣuḥśrotraghraṇajihvākāyāḥ pratyutpannā upāttāḥ/
atītānāgatā anupāttāḥ/
rūpagandharasaspraṣṭavyadhātavaḥ pratyutpannā indriyāvinirbhāgiṇa upāttāḥ/
anye 'nupāttās tad yathā mūlavarjeṣu keśaromnakhadanteṣu viṇmūtrakheṭasiṃghāṇakaśoṇitādiṣu bhūmyudakādiṣu ca/
upāttam iti ko 'rthaḥ/
yac cittacaittair adhiṣṭhānabhāvenopaghītam anugrahopaghātābhyām anyonyānuvidhānāt/
yal loke sacetanam ity ucyate//
kati dhātavo bhūtasvabhāvāḥ kati bhautikāḥ/
spraṣṭavyaṃ dvividham/
bhūtāni bhautikaṃ ca/
tatra bhūtāni catvāri/
bhautikaṃ ślakṣṇatvādi saptavidham/
bhūteṣu bhavatvaāt/
śeṣā rūpiṇo nava bhautikāḥ/
pañcendriyādhātavaś ca catvāro viṣayāḥ/
ete nava dhātavo bhautikā eva/
dharmadhātvekadesaś ca/
avijñaptisaṃjñako bhautikaḥ/
śeṣāḥ sapta cittadhātavo dharmadhātuś cāvijñapti[18b]varjyo nobhayathā//[37] "bhūtamātraṃ daśāyatanāni/" iti bhadantabuddhadevāḥ/
tac ca naivam/
bhūtānāṃ catuṣṭvakhakkhaṭādilakṣaṇāvadhāraṇāt sūtre/
teṣāṃ ca spraṣṭavyatvāt/
na hi kāṭhinyādīni cakṣurādibhir gṛhyante nāpi varṇādayaḥ kāyendriyeṇa/
uktaṃ ca sūtre "cakṣur bhikṣo ādhyātmikam āyatanaṃ catvāri mahābhūtāny upādāya rūpaprasādo rūpy anidarśanaṃ sapratigham evaṃ yāvat kāyaḥ/
rūpāṇi bhikṣo bāhyam āyatanaṃ catvāri mahābhūtāny upādāya rūpi sanidarśanaṃ sapratigham/
śabdo bhikṣo bāhyam āyatanam catvāri mahābhūtāny upādāya rūpy anidarśanaṃ sapratigham/
evaṃ gandharasaḥ/
spraṣṭavyāni bhikṣo bāhyam āyatanaṃ catvāri mahābhūtāni catvāri ca mahābhūtāny upādāya rūpy anidarśanaṃ sapratigham/" iti/
spraṣṭavyāyatanaikadeśenaiva bhūtānāṃ saṃgrahāc cheṣaṃ na bhūtānīti spṛṣṭam ādarśitam/
yat tarhi sūtra uktaṃ "yac cakṣuṣi māṃsapiṇḍe khakkhaṭaṃ kharagatam" iti tenāvinirbhāgavartino māṃsapiṇḍasyaiṣa upadeśaḥ/[38] "saddhātur ayaṃ bhikṣo puruṣaḥ/" iti garbhāvakrāntau maulasattvadarśanavasaṃdarśanārtham/
punaḥ ṣaṭsparśāyatanavacanaś caittābhāvaprasaṅgaś ca/
na ca yuktaṃ cittam eva caittā ity abhyupetum/
"saṃjñā ca vedanā ca cetasika eva dharmāś cittaniśritāḥ/" iti sūtre vacanāt sarāgacittādivaca[18a]nāc ca//
tasmād yathoktaṃ dhātūnāṃ bhūtabhautikatvam//
kati saṃcitāḥ katy asaṃcitāḥ/
saṃcitā daśa rūpiṇaḥ//35//
pañcendriyādhātavaḥ pañca viṣayāḥ saṃcitāḥ/
paramāṇusaṃghātatvāt//
aṣṭadaśānāṃ dhātūnāṃ kaś chinatti kaś chidyate ko dahati ko dahyate kas tulavati kas tulyate/
chinatti cchidyate caiva bāhyaṃ dhātucatuṣṭayam/[39] rūpagandharasaspraṣṭavyākhyaṃ paraśudārvādisaṃjñakam/
chedo nāma ka eṣa dharmaḥ/
saṃbandhotpādinaḥ saṃghātasrotaso vibhaktotpādanam/
na kāyedriyādiṇi cchidyante/
niravaśeṣāṅgacchede tadadvaidhikaraṇāt/
na hindriyāṇi dvidhā bhavanti/
chinnaśyāṅgasya nirindriyatvāt/
na cāpi cchindanti/
maṇiprabhāvād acchatvāt/
yathā cchinatti cchidyate caiva bālyaṃ dhātucatuṣṭayaṃ dahyate tulayaty evam/
tad eva dahyate tad eva tulayati/
nendriyāṇy acchatvān maṇiprabhāvat/
na śabda uccheditavāt/
vivādo dagdḥtulyayoḥ//36//
kecid āhus tad eva dhātucatuṣṭayaṃ dāhakaṃ tulyaṃ ceti/
kecid āhus tejodhātur eva dagdhā gurutvam eva ca tulyam iti//
kati vipākajā dhātavaḥ katy aupacayikāḥ kati naiḥṣyandikāḥ kati dravyayuktāḥ kati kṣaṇikāḥ/
āha vipākāupacayikāḥ pañcādhyātmam/
adhyātmaṃ tāvat pañca dhātavaḥ cakṣurādayo vi[19b]pākajāś caupacayikāś ca/
naiḥṣyandikā na santi/
tadvyatiriktaniṣyandābhāvāt/
tatra vipākahetor jātā vipākajāḥ/
madhyapadalopad gorathavat/
phalakālaprāptaṃ vā karma vipāka ity ucyate/
vipacyata iti kṛtvā/
tasmāj jātā vipākajāḥ/
phalaṃ tu vipaktir eveti vipākaḥ/
bhavatu vā hetau[1] phalopacāro yathā phale hetupacāraḥ/
"ṣaḍ imāni sparśāyatanāni paurāṇaṃ karma veditavyum/" iti//
āhārasaṃskārasvapnasamādhiviṣeṣair upacitā aupacayikāḥ/
brahmacarye˙ṇa cety eke/
anupaghatamātraṃ tu tena syān nopacayaḥ/
vipākasaṃtānasyopacayasaṃtānaḥ pratiprakāra ivārakṣā//
śabda aupacayiko naiḥṣyandikāś cāsti/
vipākajāḥ/
na śabdaḥ/
kiṃ kāraṇam/
īhātaḥ pravṛtteḥ/
yat tarhi prajñaptiśāstra uktam "pāruṣyavirataḥ subhāvitatvād brahmasvaratā mahāpuruṣalakṣaṇaṃ nirvartate/" iti/
tṛtīyāsau paramparety eke/
karmabhyo hi bhūtāni bhūtebhyaḥ śabda iti/
pañcamy asau paramparety apare/
karmabhyo hi vipākajāni bhūtāni tebhyaś caupacayikāni tebhyo naiḥṣyandikāni tebhyaḥ śabda iti/
evaṃ tarhi śārīriky api vedanā karmajabhūtasaṃbhūtatvān na vipākaḥ prāpnoti/
yadi śabdavad yuktiviroddhaḥ syāt//
apratiṣṭhā aṣṭau naiḥṣyandi[20a]kavipākajāḥ//37//
katame 'ṣṭau/
sapta cittadhātavo dharmadhātuś ca/
naiḥṣyandikāḥ sabhāgasarvatragohetujānitāḥ/
vipākajā vipākahetujānitāḥ/
aupacayikā na[1] santy apratighānāṃ cayābhāvāt//
tridhānye/
anye catvāraḥ śeṣā rūparasagandhaspṛṣṭavyadhātavaḥ/
te vipākajā apy aupacayikā api naiḥṣyandikā api //
dravyavān ekaḥ/
asaṃskṛtaṃ hi śāratvād dravyam/
tac ca dharmadhātāv asty ato dharmadhātur eko dravyayuktaḥ//
kṣaṇikāḥ paścimās trayaḥ/
manodhātur dharmadhātur manovijñānadhātuś ca pāṭhakrameṇa paścimāḥ/
te prathamānāsrave duḥkhedharma jñānakṣāntikalāpe kṣaṇam ekam anaiḥṣyandikā bhavanty ataḥ kṣaṇikā ity ucyante/
anyasaṃbhūtasaṃskṛto nāsti kaścid anaiḥṣyandikaḥ/
tatra duḥkhedharma jñānakṣāntisamprayuktaṃ cittaṃ manodhātur manovijñānadhātuś ca/
śeṣas tatsahabhūvo dharmadhātuḥ//
idaṃ vicāryate/
yaś cakṣurdhātunāsamanvāgataḥ samanvāgamaṃ pratilabhate cakṣurvijñānadhātunāpi saḥ/
yo vā cakṣurvijñānadhātunā cakṣurdhātunāpi saḥ/
āha/
cakṣurvijñānadhātvoḥ syāt pṛthag lābhaḥ sahāpi ca//38//
pṛthak tāvat syāc cakṣurdhātunā na cakṣurvijñānadhātunā/
kāmadhātau krameṇa cakṣurindriyaṃ pratilabhamānaḥ/
ārūpyadhātucyutaś ca dvitīyādisu dhyāneṣupapadyamānaḥ/
syāc cakṣurvijñānadhātunā na cakṣurdhā[20b]tunā/
dvitīyādidhyānopapannaś cakṣurvijñānasaṃmukhīkurvāṇaḥ/
tatpracyutaś cādhastad upapadyamānaḥ/
sahāpi syād ubhayena samanvāgamaṃ pratilabhate/
ārūpyadhātucyutaḥ kāmadhātau brahmaloke copapadyamānaḥ/[42] nobhayena/
etān ākārān sthāpayitvā//
yaś cakṣurdhātunā samanvāgataś cakṣurvijñānadhātunāpi sah/
catuṣko-ṭikah/
prathamā koṭir dvitīyādiṣu dhyāneṣūpapannaś cakṣurvijñānasaṃmukhī-kurvaṇah/
dvitīyā kāmadhātāv alabdhavihīnacakṣuḥ/
tṛtīyā kāmadhātau labdhāvihīnacakṣuḥ prathamadhyānopapanno dvitīyādi-dhyānopapannaś ca paśyan/
caturthy etān ākārān sthāpayitvā//
evaṃ cakṣurdhāturūpadhātvoś cakṣurvijñānarūpadhātvoś ca pratilambha-samanvāgamau yathāyogam abhyūhitavyau/
etasya prasaṅgasya samuccayārthaś caśabdaḥ sahāpi ceti//
katy ādhyātmikā dhātavaḥ kati bāhyāḥ/
dvādaśādhyātmikāḥ/
katame dvādaśa/
hitvā rūpādin/
ṣaḍ vijñānāni ṣaḍ āśrayā ity ete dvādaśa dhātava ādhyātmikāḥ/
rūpā-dayas tu ṣaḍ viṣayadhātavo bāhyāḥ//
ātmany asati katham ādhyātmikaṃ bāhyaṃ vā/
ahaṃkārasaṃnīśrayatvāc cittam ātmety upacaryate/
"ātmanā hi sudāntena svargaṃ prāpnoti paṇḍitaḥ//" ity uktam/
cittasya cānyatra damanam uktaṃ bhagavatā "cittasya damanaṃ sādhu cittaṃ dāntaṃ sukhāva[ha]m//" iti/[1] ādhyātmikatvam rūpādīnāṃ viṣayabhāvād bāhyatvam/
evaṃ tarhi ṣaḍ vijñānadhātava ādhyātmikā na prāpnuvanti/
na hy ete manodhātutvam aprāptāś cittasyāśrayībhavanti/
yadā tadā ta eva te bhavantīti lakṣaṇaṃ nātivartante/
anyathā hi manodhātur atīta eva syān nānāgataspratyutpannaḥ/
iṣyante cāṣṭādaśa dhātavas traiyadhvikāḥ/
yadi cānāgataspratyutpannasya vijñānasya manodhātulakṣaṇaṃ na syād atīte 'py adhvani manodhātur na vyavasthāpyeta/
na hi lakṣaṇasyādhvasu vyabhicāro 'stīti//
kati dhātavaḥ sabhāgāḥ kati tatsabhāgāḥ/
ekāntena tāvad dharmasaṃjñakaḥ/
sabhāgaḥ/
yo hi viṣayo yasya vijñānasya niyato yadi tatra tad vijñānam utpannaṃ bhavaty utpattidharmi vā sa viṣayaḥ sabhāga ity ucyate/
na ca so 'sti kaścid dharmadhātur yatra nānantaṃ manovijñānam utpannam utpatsyate vā/
tathā hi sarvāryapudgalānām idaṃ cittam avaśyam utpadyate "sarvadharmā anātmānaḥ" iti/
tasya ca svabhāvasahabhūnirmuktiḥ sarvadharmā ālambanam/
sa punaś cittakṣaṇo 'nyasya cittakṣaṇasyālambanam iti dvayoḥ kṣaṇayoḥ sarvadharmā hy ālambanaṃ bhavanti/
tasmād dharmadhātur nityaṃ sabhāgaḥ/
tatsabhāgāś ca śeṣāḥ/
sabhāgaś ceti caśabdaḥ/
ko 'yaṃ tatsabhāgo nāma/
yo na svakarmakṛt//39//
[21b]uktaṃ bhavati yaḥ svakarmakṛt sa sabhāga iti/
tatra yena cakṣuṣā rūpāṇy apaśyat paśyati drakṣyati vā tad ucyate sabhāgaṃ cakṣuḥ/
evaṃ yāvan manaḥ svena viṣayakāritreṇa vaktavyam/
tatsabhāgaṃ cakṣuḥ kāśmīrāṇāṃ caturvidham/
yad adṛṣṭvā rūpāṇi niruddhaṃ nirudhyate nirotsyate vā yac cānutpattidharmi/[39] pāścātyānāṃ punaḥ pañcavidham/
tad evānutpattidharmī dvidhā kṛtvā vijñānasamāyuktaṃ cāsamāyuktaṃ ca/
evaṃ yāvat kāyo veditavyaḥ/
manas tv anutpattidharmakam eva tatsabhāgam//
rūpāṇi ca yāni cakṣuṣāpaśyat paśyati drakṣyati vā tāni sabhāgāni/
tatsabhāgāni caturvidhāni/
yāny adṛṣṭāny eva niruddhāni nirudhyante nirotsyante vā yāni cānutpattidharmīṇi/
evaṃ yāvat spraṣṭavyāni svendriyakāritreṇa sabhāgatatsabhāgāni veditavyāni//
yad ekasya cakṣuḥ sabhāgaṃ tat sarveṣām/
evaṃ tatsabhāgam api/
tathā yāvan manaḥ/
rūpaṃ tu yaḥ paśyati tasya sabhāgaṃ yo na paśyati tasya tatsabhāgam/
kiṃ kāraṇam/
asti hi saṃbhavo yad rūpaṃ ekaḥ paśyati tad bahavo 'pi paśyeyur yathā candranakṣamallapreksāsu/
na tu saṃbhavo 'sti yad ekena cakṣuṣā dvau paśyetām/
ato 'syāsādhāraṇatvād ekasaṃtānavaśena vyavasthānam/
rūpasya tu sādhāraṇatvād anekasaṃtānavaśena/
yathā rūpam evaṃ śabdagandharasaspraṣṭavyadhātavo veditavyāḥ//
bhavatu śa[22a]bda evam/
gandhādayas tu ya ekena gṛhyante na te 'nye-na prāptagrahaṇād ity asādhāraṇatvād eṣāṃ cakṣurādivad atideśo nyāyyaḥ/
asty etad evam/
api tv eṣām api saṃbhavaṃ prati sādhāraṇatvam/
asti hy eṣa saṃbhavo ya eva gandhādaya ekasya ghrāṇādivijñānam utpādayeyus ta evānyeṣām api/
na tv evaṃ cakṣurādayaḥ/
tasmād eṣāṃ rūpādivad evātideśaḥ//
cakṣurvijñānādīnāṃ sabhāgatatsabhāgatvam utpattyanutpattidharmitvād yathā manodhātoḥ//
sabhāga iti ko 'rthaḥ/
indriyaviṣayavijñānānām anyonyabhājanam kā-[1] ritrabhajanaṃ vā bhāgaḥ/
sa eṣām astīti sabhāgaḥ/
sparśasamānakaryatvād vā/
ye punar asabhāgās te teṣāṃ sabhāgānāṃ jātisamānyena sabhāgatvāt tatsabhāgāḥ//
kati dhātavo darśanaheyāḥ kati bhāvanaheyāḥ katy aheyāḥ/
daśa bhāvanayā heyāḥ pañca ca/
vijñānadhātavaḥ//
antyās trayas tridhā/
manodhātur dharmadhātur manovijñānadhātuś ca/
ete trayo dhātavaḥ pāṭhānupūrvyāntyās triprakārāḥ/
aṣṭāśītyanusayās tatsahabhūvas tatprāptayaś ca sānucarā darśanaheyāḥ/
śeṣāḥ sāsravā bhāvanaheyāḥ/
anāsravā apraheyāḥ//
nanu cānyad api darśanaprahātavyam asti pṛthagjanatvaṃ apāyikaṃ ca kāyavākkarma/
āryamārgavirodhi[22b]tvāt/
na tad darśanaprahātavyam/
eṣa hi saṃkṣepaḥ/
na dṛṣṭiheyam akliṣṭaṃ na rūpam/
nāsti kiṃcid akliṣṭaṃ darśanaprahātavyaṃ nāpi rūpam/
akliṣṭāvyākṛtaṃ ca pṛthagjanatvaṃ samucchinakuśalamūlavitarāgāṇām api tatsamanvāgamāt/
rūpaṃ kāyavākkarma/
tasmān na darśanaprahātavyam/
satveṣv avipratipatter duḥkhedharmajñānakṣāntau pṛthagjanatvaprāsaṅgāc ca/
nāpy asaṣṭhajam//40//
ṣaṣṭham ucyate manaāyatanam/
tasmād anyatra jātam asaṣṭhajam pañcendriyajaṃ ca yat tad api nāsti darśanaprahātavyam//[46] aṣṭadaśānāṃ dhātūnāṃ kati dṛṣṭiḥ kati na dṛṣṭiḥ/
cakṣuś ca dharmadhātoś ca pradeśo dṛṣṭiḥ/
katamaḥ sa ity āha/
aṣṭadhā/
pañca satkayadṛṣṭyādikā dṛṣṭayo laukikī samyagdṛṣṭiḥ śaikṣī dṛṣṭir  aśaikṣī dṛṣṭir ity ayam aṣṭaprakāro dharmadhātur dṛṣṭir avaśiṣṭo na dṛṣtiḥ/
tatra satkayadṛṣṭyādīnām anuśayanirdeśe nirdeśaḥ prāptakālo bhaviṣyati/
laukikī punaḥ samyagdṛṣṭir manovijñānasamprayuktā kuśalasāsravā  prajñā/
śaikṣasyānāsravā dṛṣṭiḥ śaikṣī/
aśaikṣasyāśaikṣī/
samoghamogharātriṃdivaropadarśanavat kliṣṭākliṣṭalaukikīśaikṣyaśaikṣībhir dṛṣṭibhir dharmadarśanam/
atha kasmāl laukikī samyagdṛṣṭir manovijñānasamprayuktaivocyate/
yasmā[23a]t pañcavijñānasahajā dhīr na dṛṣṭir atirāṇāt/41//
saṃtīrikā hi dṛṣṭir upanidhyānapravṛttatvāt/
na caivaṃ pañcavijñānasahajā prajñā/
tasmād asau na dṛṣṭiḥ/
ata eva cānyāpi kliṣṭākliṣṭā vā prajñā na dṛṣṭiḥ//
cakṣur idānīm asaṃtīrakatve kathaṃ dṛṣṭiḥ/
rūpālocanārthena/
yasmāc[1] cakṣuḥ paśyati rūpāṇi/
yadi cakṣuḥ paśyed anyavijñānasamaṅgino 'pi paśyet/
na vai sarvaṃ cakṣuḥ paśyati/
kiṃ tarhi sabhāgam/
savijñānakaṃ yadā bhavati tadā paśyaty anyadā neti/
evaṃ tarhi tad eva cakṣurāśritaṃ vijñānaṃ paśyatīty astu/
na tadāśritam/
vijñānam/
paśyatīti śakyam avasātum/
kiṃ kāraṇam/
dṛśyate rūpaṃ na kilāntaritaṃ yataḥ//42//
yasmāt kila rūpaṃ kuḍyādivyavahitaṃ na dṛśyate/
yadi hi vijñānaṃ paśyet tasyāpratighatvāt kuḍyādiṣu pratighāto nāstīty āvṛtam api rūpaṃ paśyet/
naiva hy āvṛte cakṣurvijñānam utpadyata ity anutpannaṃ kathaṃ drakṣyati/
kiṃ khalu notpadyate/
yasya tu cakṣuḥ paśyati tasya cakṣuṣaḥ sapratighatvād vyavahite vṛttyabhāvāt hi vijñānasyāpy anutpattir āśrayeṇa sahaikaviṣayapravṛttatvād yujyate/
kiṃ nu vai cakṣuḥ prāptaviṣayaṃ kāyendriyavad yata āvṛtaṃ na paśyet sapratighatvāt/
kācābhrapaṭalasphaṭikāmbubhiś chāritaṃ kathaṃ dṛśyate/
tasmān na sapratighatvāc cakṣuṣa āvṛtasya rūpasyādarśanam/
kiṃ tarhi/
yatrālokasyāpratibandha āvṛte 'pi rūpe tatrotpadyata eva cakṣurvijñānam/
yatra tu pratibandhas tatra notpadyata ity anut-[48] pannatvād āvṛtaṃ nekṣate //
yat tarhi sūtra uktaṃ "cakṣuṣā rūpāṇi dṛṣṭvā" iti/
tenāśrayeṇety ayam atrābhisaṃdhir yathā "manasā dharmān vijñāya" ity āha/
na ca mano dharmān vijānāty alitatvāt/
kiṃ tarhi manovijñānam/
āśritakarma vāśrayasyopacaryate/
yathā "mañcāḥ krośanti" iti/
yathā ca sūtra uktaṃ "cakṣurvijñeyāni rūpāṇīṣṭāni kāntāni/" iti/
na ca tāni cakṣuṣā vijñāyante/
uktaṃ ca sūtre "cakṣur brāhmaṇa dvāraṃ yāvad eva rūpāṇāṃ darśanāya/" ity ato gamyate cakṣuṣā dvāreṇa vijñānaṃ paśyatīti/
darśane tatra dvārākhyā/
na hy etad yujyate "cakṣur darśanaṃ rūpāṇāṃ darśanāya" iti//
yadi vijñānaṃ paśyati ko vijānāti kaś canayoḥ viśeṣaḥ/
yad eva hi rūpasya vijñānaṃ tad evāsya darśanam iti/
tad yathā kācit prajñā paśyatīty apy ucyate prajānātīty apy evaṃ kiṃcid vijñānaṃ paśyatīty apy ucyate vijānātīty apīti//
anye punar āhuḥ/
yadi cakṣuḥ paśyati kartṛbhūtasya cakṣuṣaḥ kānyā dṛśikriyeti vaktavyam iti/[49] tad etad acodyam/
yadi hi vijñānaṃ vijānātītyucyate na ca tatra kartr̥kriyābheda evam atrāpi syāt//
apare punar bruvate/
cakṣurvijñānaṃ darśanaṃ tasyāśrayabhāvāc cakṣuḥ paśyatīty ucyate/
yathā nādasyāśrayabhāvād ghaṇṭā nadatīty ucyata iti/
nanu caivam vijñānasyāśrayabhāvāc cakṣur vijānātīti prāpnoti/
na prāpnoti/
tad vijñānaṃ darśanam iti rūḍhaṃ loke/
tathā hi tasmin utpanne rūpaṃ dr̥ṣṭam ity ucyate na vijñātam/
vibhāṣāyām apy uktam "cakṣuḥsaṃprāptaṃ cakṣurvijñānānubhūtaṃ dr̥ṣṭam ity ucyate/" tasmāc cakṣuḥ paśyatīty evocyate na vijānātīti/
vijñānaṃ tu saṃnidhyamātreṇa rūpaṃ vijānātīty ucyate/
yathā sūryo divasaḥkara iti//
atra sautrāntikā āhuḥ/
kim idam ākāśaṃ khādyate/
cakṣur hi pratītya rūpāṇi cotpadyate cakṣurvijñānam/
tatra kaḥ paśyati ko vā dr̥śyate/
nirvyāpāraṃ hīdaṃ dharmamātraṃ hetuphalamātraṃ ca/
tatra vyavahārārthaṃ chandataḥ upacāraḥ kriyante cakṣuḥ paśyati vijñānaṃ vijānātīti/
nātrābhiniveṣṭavyam/
uktaṃ hi bhagavatā "janapadaniruktiṃ nābhiniveśeta saṃjñāṃ ca lokasya nābhidhāvet/" iti//
eṣa tu kāśmīravaibhāṣikāṇāṃ siddhāntaḥ/
cakṣuḥ paśyati śrotraṃ śr̥ṇoti ghrāṇaṃ jighrati jihvāsvādayati kāyaḥ spr̥śati mano vijānātīti//[50] tad yadi cakṣuḥ paśyati kiṃ ekena cakṣuṣā rūpāṇi paśyaty āhosvid ubhābhyām/
nātra niyamaḥ/
ubhābhyām api cakṣurbhyāṃ paśyati vyaktadarśanāt/
ubhyābhyām api cakṣurbhyāṃ paśyatīty ābhidhārmikāḥ/
tathā hi dvayor vṛttayoḥ pariśuddhataram darśanaṃ bhavati/
ekasmiṃś conmīlite cakṣuṣi dvitīye cārdhanimilite dvicandrādigrahaṇaṃ bhavati/
naikatarānyathībhāvāt/
na cāśrayavicchedād vicchedaprasaṅgo vijñānasya deśāpratisthitatvād rūpavad iti//
yadi cakṣuḥ paśyati śrotraṃ śṛṇoti yāvan mano vijānāti kim eṣāṃ prāpto viṣaya āhosvid aprāptaḥ/
cakṣuḥśrotramano 'prāptaviṣayam/
tathā hi dūrād rūpaṃ paśyaty akṣisthaṃ añjanaṃ na paśyati/
dūrāc chabdaṃ śṛṇoti/
sati ca prāptaviṣayatve divyaṃ cakṣuḥśrotraṃ iha dhyāvināṃ nopajaṃyeta ghrāṇādivat/
yady aprāptaviṣayaṃ cakṣuḥ kasmān na sarvam aprāptaṃ paśyati dūraṃ tiraskṛtaṃ ca/
kathaṃ tāvad ayaskānto na sarvam aprāptam ayaḥ karṣati/
prāptaviṣayatve 'pi caitat samānam/
kasmān na sarvaṃ prāptaṃ paśyaty añjanaṃ śalākāṃ vā/
yathā ca ghrāṇādīnāṃ prāpto viṣayo na tu sarvaḥ sahabhūgandhadyavagrahāṇād evaṃ cakṣuṣo 'py aprāptaḥ syān na tu sarvaḥ/
manas tv arūpitvāt prāptum evaśaktam/
kecit punaḥ śrotraṃ prāptāprāptaviṣayaṃ manyante/
karṇābhyantare 'pi śabdaśravaṇāt//
śeṣaṃ tu ghrāṇajihvākāyākhyaṃ trayam anyathā//43//
prāptaviṣayam ity arthaḥ/
ghrāṇaṃ kathaṃ prāptaviṣayam/
nirucchvāsasya gandhāgrahaṇāt//
keyaṃ prāptir nāma/
nirantarotpattiḥ//
kiṃ punaḥ paramāṇavaḥ spṛśanty anyonyam āhosvid nā/[51] na spṛśantīti kāśmīrakāḥ/
kiṃ kāraṇam/
yadi tāvat sarvātmanā spṛśeyur miśrībhaveyur dravyāṇi/
athaikadeśena sāvayavāḥ prasajyeran/
niravayavaś ca paramāṇavaḥ/
kathaṃ tarhi ṣaḍabhinispattir bhavati/
ata eva/
yadi hi spṛśeyur hasto haste bhyūhatāḥ saṃyetopalaś copale/
kathaṃ cittaṃ pratyāhataṃ na viśīryate/
vāyudhātusaṃdhāritatvāt/
kaścid vāyudhātur vikiraṇāya pravṛtto yathā saṃvartanyāṃ kaścit saṃdhāraṇāya yathā vivartanyām iti//
katham idānīṃ nirantaraprāptyā prāptaviṣayaṃ trayam ucyate/
tad evaiṣāṃ nirantaratvaṃ yan madhye nāsti kiṃcit/
api khalu saṃghātaḥ sāvayavatvāt spṛśantīty adoṣaḥ/
evaṃ ca kṛttvāyam api grantha upapanno bhavati vibhāṣāyām "kiṃ nu spṛṣṭahetukaṃ spṛṣṭam utpadyata āhosvid aspṛṣṭahetukam/" iti praśnayitvāha "kāraṇaṃ prati kadācit spṛṣṭahetukaṃ aspṛṣṭaṃ utpadyate yadā viśīryate/
kadācid aspṛṣṭahetukaṃ spṛṣṭaṃ yadā cayaṃ gacchati/
kadācit spṛṣṭahetukaṃ spṛṣṭaṃ yadā cayavatāṃ cayaḥ/
kadācid aspṛṣṭahetukam aspṛṣṭaṃ yathā vātāyanarajaḥ/" iti//[52] "yadi paramāṇavaḥ spṛśeyur uttarakṣaṇāvasthānaṃ syāt/" iti bhadantavasumitrab/
"na spṛśanti/
[25b]nirantara tu spṛṣṭasaṃjñā/" iti bhadantaḥ/
bhadantamataṃ caiṣṭavyam/
anyathā hi śāntarāṇāṃ paramāṇūnāṃ śūnyeṣu antareṣu gatiḥ kena pratibadhyeta yataḥ sapratiṣṭhā īṣyante/
na ca paramāṇubhyo 'nye saṃghātā iti/
ta eva te saṃghātāḥ spṛśyante yathā rūpyante/
yadi ca paramāṇor digbhāgabhedaḥ kalpyate spṛṣṭasyāspṛṣṭasya vā sāvayavatvaprasaṅgaḥ/
na cet spṛṣṭasyāpy aprasaṅgaḥ//
kiṃ punar ebhiś cakṣurādibhir ātmaparimāṇatulyasyārthasya grahaṇaṃ bhavaty āśuvṛttyā ca parvatādīnām ālātacakrādivad āhosvit tulyātulyasya/
yāni tāvad etāni prāptaviṣayāṇy uktāny ebhis tribhir ghrāṇādibhis tulyaviṣayagrahaṇaṃ matam/
yāvanto hīndriyaparamāṇavas tāvanto viṣayaparamāṇavaḥ sametya vijñānaṃ janayanti/
cakṣuḥśrotrābhyāṃ tv aniyamaḥ/
kadācid alpīyāṃso yadā vālāgraṃ paśyati/
kadācit samā yadā drākṣāphalaṃ paśyati/
kadācid bhūyāṃso yadā mahāntaṃ parvataṃ paśyaty unmiṣitamātreṇa/
evaṃ śrotreṇa maśakameghadiśabdaśravaṇe 'pi yojyam/
manas tv amūrtivad eveti nāsya parimāṇapariccheda saṃpradhāryate//[1] kathaṃ punar eṣāṃ cakṣurādindriyaparamāṇūnāṃ saṃniveśaḥ/
cakṣurindriyaparamāṇavas tāvad akṣitārakāyām añjanipuṣpavad avasthi-tāḥ/
acchacarmāvac[26a]cchāditās tu na vikiryanle/
adharautlaryeṇa piṇḍa-vad avasthitā ity apare/
na cānyonyam āvṛṇvanti sphaṭikavad acchatvāt/
śrotrendriyaparamāṇavo bhūrjābhyantarāvasthitāḥ/
ghrāṇendriyaparamāṇavo ghaṭābhyantare śalākavat/
ādyāni trīṇīndriyāṇi mālavad avasthitāni/
jihvendriyaparamāṇavo 'rdhacandravat/
vālāgramātraṃ kila madhyaji-hvāyāṃ jihvendriyaparamāṇubhir asphuṭam/
kāyendriyaparamāṇavaḥ kāyavad avasthitāḥ/
strīndriyaparamāṇavo bherikātāhavat/
puruṣendriyaparamāṇavo 'ṅguṣṭhavat//
tatra cakṣurindriyaparamāṇavaḥ kadācit sarve sabhāgā bhavanti kadā-cit tatsabhāgāḥ/
kadācid eke sabhāgā eke tatsabhāgāḥ/
evaṃ yāvaj jihve-ndriyaparamāṇavaḥ/
kāyendriyaparamāṇavas tu sarve sabhāgā na bhavanti/
pradīptanarakā-bhyantarāvaruddhānām api hy aparimāṇāḥ kāyendriyaparamāṇavas tatsabhāgā bhavanti/
sarvaiḥ kila vijñānotpattāv āśrayo viśīryeta/
na caika indri-yaparamāṇur viṣayaparamāṇur vā vijñānaṃ janayati saṃcitāśrayālambantvāt pañcānāṃ vijñānakāyānām/
ata evānidarśanaḥ paramāṇur aḍṛśyatvāt/[54] āśrayo 'pi/
nety āha/
kiṃ tarhi caramāśyāśrayo 'titaḥ/
manovijñānadhātoḥ samanantaraniruddhaṃ mana āśrayaḥ/
pañcānāṃ sahajas ca taiḥ//44//
atitaś ceti caśabdaḥ/
tatra cakṣurvijñānasya cakṣuḥ sahaja āśrayo yāvat kāyavijñānasya kāyaḥ/
atītaḥ punar eṣām āśrayo mana ity apy ete pañca vijñānakāyā indriyadvayāśrayāḥ/
ata evocyate yaś cakṣurvijñānasyāśrayabhāvena samanantarapratyayabhāvenāpi sa taṣyeti catuṣkoṭikaḥ/
prathamā koṭiś cakṣuḥ/
dvitīyā samanantarātītaś caitasiko dharmadhātuḥ/
tṛtīyā samanantarālītaṃ manaḥ/
caturthī koṭir uktanirmuktā dharmāḥ/
evaṃ yāvat kāyavijñānasya svam indriyaṃ vaktavyam/
manovijñānasya pūrvapādakaḥ/
yas tāvad āśrayabhāvena samanantarapratyayabhāvenāpi saḥ/
syāt samanantarapratyayabhāvena nāśrayabhāvena/
samanantarābhyatītaś caitasiko dharmadhātur iti//
kiṃ punaḥ kāraṇam ubhayādhīnāyāṃ vijñānotpattau cakṣurādaya evāśrayā ucyante na rūpādayaḥ/
tadvikāravikāritvād āśrayāś cakṣurādayaḥ/
dhātava ity adhikāraḥ/
cakṣurādīnāṃ hi vikāreṇa tadvijñānānāṃ vikāro bha[27a]vaty anugrahapraghātataptumaṇḍatānuvidhānāt/
na tu rūpādīnāṃ vikāreṇa tadvikāraḥ/
tasmāt sādhīyas tadadhīnatvāt ta evāśrayā na rūpādayaḥ//
kiṃ punaḥ kāraṇaṃ rūpādayaś ca tair vijñāyante cakṣurvijñānaṃ cocyate yāvan manovijñānam/
na punā rūpavijñānaṃ yāvad dharmavijñānam iti/[55] yata ete cakṣurādaya āśrayā eṣām ato 'sādhāraṇatvāc ca vijñānaṃ tair nirucyate//45//
katham asādhāraṇatvam/
na hi cakṣur anyasya vijñānasyāśrayībhavitum utsahate/
rūpaṃ tu manovijñānasyālambanaṃbhavaty anyacakṣurvijñānasyāpiti/
evam vāyav kāyo veditavyaḥ/
tasmād āśrayabhāvād asādhāraṇatvāc ca vijñānaṃ tair eva nirdiśyate na rūpādibhiḥ/
yathā bherīśabdo yavāṅkura iti//
atha yatra kāye sthitaś cakṣuṣā rūpāṇi paśyati kiṃ tāni kāyacakṣūrūpavijñānāny ekabhūmikāny eva bhavanty āhosvid anyabhūmikāny api/
āha/
sarveṣāṃ bhedaḥ/
kāmadhātūpapannasya svena cakṣuṣā svāni rūpāṇi paśyataḥ sarvaṃ svabhūmikaṃ bhavati/
tasyaiva svāni rūpāṇi prathamadhyānacakṣuṣā paśyataḥ kāyarūpe svabhūmike vijñānacakṣuṣī tadbhūmike/
prathamadhyānabhūmini rūpāṇi paśyataḥ trīṇy api tadbhūmikāni/
dvitīyadhyānacakṣuṣā svāni rūpāṇi paśyataḥ kāyarūpe svabhūmike cakṣus tadbhūmikaṃ vijñānaṃ prathamadhyānabhū[275]mikam/
prathamadhyānabhūmini paśyato vijñānarūpe tadbhūmike kāyaḥ kāmāvacaraś cakṣur dvitīyadhyānabhūmikam/
dvitīyadhyānabhūmini paśyataś cakṣūrūpe tadbhūmike kāyaḥ kāmāvacaro vijñānaṃ prathamadhyānabhūmikam/
evaṃ tṛtīyacaturthadhyānabhūmikena cakṣuṣā tadbhūmikadhārabhūmikāni rūpāṇi paśyato yojayitavyam/
prathamadhyānopapannasya svena cakṣuṣā svāni rūpāṇi paśyataḥ sarvaṃ svabhūmikam adharāṇi paśyataḥ trayaṃ svabhūmikam/
dvitīyadhyānacakṣuṣā svāni rūpāṇi paśyatas trayaṃ svabhūmikaṃ cakṣuṣ[56] tadbhūmikaṃ kāmāvacarāṇi paśyataḥ kāyavijñāne svabhūmike rūpāṇy adharāṇi cakṣuś ca tadbhūmikam dvitīyadhyānabhūmini paśyataś cakṣūrūpe tadbhūmike śeṣaṃ svabhūmikam evaṃ tṛtīyādidhyānacakṣuṣā yojyam dvitīyādidhyānopapannasya svaparacakṣurbhyāṃ svaparabhūmikāni rūpāṇi 5 paśyato yathāyogaṃ yojayitavyam ayaṃ tu niyamaḥ na kāyasyādharaṃ cakṣuḥ pañcabhūmikāni hi kāyacakṣurūpāṇi kāmāvacarāṇi yāvac caturthadhyānabhūmikāni dvibhūmikaṃ cakṣurvijñānaṃ kāmāvacaraṃ prathamadhyānabhūmikaṃ10 ca tatra yadbhūmikaḥ kāyas tadbhūmikaṃ cakṣur ūrdhvabhūmikaṃ vā cakṣur bhavati na tv adharabhūmikam yadbhūmikaṃ cakṣus tadbhūmikam adharabhūmikaṃ vā rūpaṃ [28a]viṣayo bhavati ūrdhvaṃ rūpaṃ na cakṣuṣaḥ na hi kadācid ūrdhvabhūmikaṃ rūpam adhobhūmikena cakṣuṣā draṣṭuṃ śakyate vijñānaṃ ca ūrdhvaṃ na cakṣuṣo rūpavat asya rūpaṃ tu kāyasyobhe ca sarvataḥ 46 asyety anantaroktasya cakṣurvijñānasya rūpaṃ sarvato viṣaya ūrdhvam adhaḥ svabhūmau ca kāyasyobhe rūpavijñāne sarvato bhavataḥ yathā cedaṃ cakṣur uktaṃ vistareṇa veditavyaṃ tathā śrotram "na kāyasyādharaṃ śrotram ūrdhvaṃ śabdo na ca śruteḥ vijñānaṃ cāsya śabdas tu kāyasyobhe ca sarvataḥ" iti vistareṇa yojyam trayāṇāṃ tu sarvam eva svabhūmikam ghrāṇajihvākāyadhātūnāṃ kāyasvaviṣayavijñānāni svabhūmikāny eva ity[57] utsargaviśeṣeṇa kṛtvā punar viśeṣanārtham apavāda ārabhyate/
kāyavijñānam adharasvabhūmi/
kāyaḥ kāyadhātuḥ spraṣṭavyaṃ ca svabhūmikāny eva nityaṃ bhavanti/
kāyavijñānaṃ tu keṣāṃcit svabhūmikaṃ yathā kāmadhātuprathamadvitīyopapaṃnānām/
keṣāṃcid adharabhūmikaṃ yathā dvitīyādidvitīyopapaṃnānām iti//
aniyataṃ manaḥ//47//
kadācit kāyamanovijñānadharmaiḥ samānabhūmikaṃ mano bhavati kadācid ūrdhvādhobhūmikam/
pañcabhūmike 'pi hi kāye sarvabhūmikāni manāṃdīni bhavanti samāpattyupapattkāle yathāyogam iti vistareṇa samāpattini[28b]rdeśe kośasthāna etad ākhyāyiṣyate//
atibahugranthabharaparihārārthaṃ tu nedānīṃ punar ākhyāyate/
alpaṃ ca prayojanaṃ mahāṃś ca śrama iti samāpta ānuṣaṅgikaprasaṅgaḥ//
idam idānīṃ vicāryate/
aṣṭādaśānāṃ dhātūnāṃ ṣaṇṇāṃ ca vijñānānāṃ kaḥ kena vijñeyaḥ/
āha/
pañca bāhyā dvivijñeyāḥ/
rūpaśabdagandarasaspraṣṭavyadhātavo yathāsaṃkhyaṃ cakṣuḥśrotraghraṇajihvākāyavijñānair anubhūtā manovijñānena vijñāyante/
evaṃ ete pratyekaṃ dvābhyāṃ vijñānābhyāṃ vijñeyā bhavanti/
śeṣās trayodaśa dhātavaḥ pañcānāṃ vijñānakāyānām aviṣayatvād ekena manovijñānena vijñeyā ity ākhyātaṃ bhavati//
eṣām aṣṭādaśānāṃ dhātūnāṃ madhye kati nityāḥ katy anityāḥ/
na kaścit sakalo 'sti nityo dhātuḥ/
api tu nityā dharmā asaṃskṛtāḥ/
tena dharmadhatvekadeśo nityaḥ śeṣā anityāḥ//[48] katindriyaṃ kati nendriyam/
dharmārdham indriyaṃ ye ca dvādaśādhyātmikaḥ smṛtāḥ//48//
dvāviṃśatir indiryāṇy uktāni sūtre "cakṣurindriyaṃ śrotrendriyaṃ ghrāṇendriyaṃ jihvendriyaṃ kāyendriyaṃ mana-indriyaṃ strīndriyaṃ puruṣendriyaṃ jīvitendriyaṃ sukhendriyaṃ duḥkhendriyaṃ saumanasyendriyaṃ daurmanasyendriyam upekṣe[26b]ndriyaṃ śraddhendriyaṃ vīryendriyaṃ smṛtindriyanṃ samādhindriyaṃ prajñendriyam anājñātamājñāsyāmīndriyam ājñendriyaṃ ājñātāvīndriyam/" iti/
ābhidhārmikāś tu ṣaḍāyatanavyavasthām anādṛtya jīvitendriyānantaraṃ mana-indriyaṃ paṭhanti/
sālambanavāt//
tatra dharmārdhaṃ jīvitendriyādiṇy ekādaśendriyāṇi trayāṇāṃ ca bhāgo dharmādhātupradeśatvāt/
dvādaśānāṃ ādhyātmikānāṃ cakṣurādayaḥ pañca svanāmoktāḥ/
sapta cittadhātavo mana-indriyam/
strīpuruṣendriye kāyadhātupradese iti paścād vakṣyati/
śeṣāḥ pañca dhātavo dharmadhatupradeśāś ca nendriyam iti siddham//
