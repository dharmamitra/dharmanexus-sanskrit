segmentnr	original	analyzed
SA_GK20_rmc1-3pu-0	prathamaḥ sargaḥ	prathamaḥ sargaḥ 
SA_GK20_rmc1-3pu-1	atha mālyavataḥ prasthe kākutsthasya viyoginaḥ /	atha mālyavataḥ prasthe kākutsthasya viyoginaḥ 
SA_GK20_rmc1-3pu-2	durnivārāśrusaṃvego jagāma jaladāgamaḥ // Rc_1.1 //	durnivāra aśru saṃvegaḥ jagāma jaladāgamaḥ 
SA_GK20_rmc1-3pu-3	śaśāma vṛṣṭir meghānām utsaṅge tasya bhūbhṛtaḥ /	śaśāma vṛṣṭiḥ meghānām utsaṅge tasya bhūbhṛtaḥ 
SA_GK20_rmc1-3pu-4	virarāma na rāmasya dhārāsantatir aśruṇaḥ // Rc_1.2 //	virarāma na rāmasya dhārā santatiḥ aśruṇaḥ 
SA_GK20_rmc1-3pu-5	itas tataḥ pariṇatiṃ bheje barhiṇakūjitam /	itas tatas pariṇatim bheje barhiṇa kūjitam 
SA_GK20_rmc1-3pu-6	hā priye rājaputrīti na rāmaparidevitam // Rc_1.3 //	hā priye rāja putri iti na rāma paridevitam 
SA_GK20_rmc1-3pu-7	kāpy abhikhyā virajasoḥ sūryācandramasor abhūt /	kā api abhikhyā virajasoḥ sūryācandramasoḥ abhūt 
SA_GK20_rmc1-3pu-8	dāśarathyos tathaivāsīd ayogopahatā ruciḥ // Rc_1.4 //	dāśarathyoḥ tathā evā āsīt a yoga upahatā ruciḥ 
SA_GK20_rmc1-3pu-9	nirmalendu nabho reje vikacābjaṃ babhau saraḥ /	nirmala indu nabhaḥ reje vikaca abjam babhau saraḥ 
SA_GK20_rmc1-3pu-10	paraṃ paryaśruvadanau mamlaturbhrātarāvubhau // Rc_1.5 //	param paryaśru vadanau mamlatuḥ bhrātarau ubhau 
SA_GK20_rmc1-3pu-11	smartavyakalikājālaṃ jajñe kuṭajakānanam /	smartavya kalikā jālam jajñe kuṭaja kānanam 
SA_GK20_rmc1-3pu-12	āsīt tathaiva tu mano rāmasyotkalikākulam // Rc_1.6 //	āsīt tathā eva tu manaḥ rāmasya utkalikā ākulam 
SA_GK20_rmc1-3pu-13	prapede punar udbhedaḥ śucinā kacchaketakaiḥ /	prapede punar udbhedaḥ śucinā kaccha ketakaiḥ 
SA_GK20_rmc1-3pu-14	upakriyāyāḥ sadṛśaṃ nārebhe ravisūnunā // Rc_1.7 //	upakriyāyāḥ sadṛśam nā ārebhe ravi sūnunā 
SA_GK20_rmc1-3pu-15	ākṛṣṭamālatīgandhaḥ siṣeve rāghavaṃ marut /	ākṛṣṭa mālatī gandhaḥ siṣeve rāghavam marut 
SA_GK20_rmc1-3pu-16	ānītamaithilīvārtas tam ārtaṃ na tu mārutiḥ // Rc_1.8 //	ānīta maithilī vārtaḥ tam ārtam na tu mārutiḥ 
SA_GK20_rmc1-3pu-17	rāmāya pūrāpagamavyaktoddeśāś cakāśire /	rāmāya pūra apagama vyakta uddeśāḥ cakāśire 
SA_GK20_rmc1-3pu-18	āste 'smāsu na sīteti śaṃsantya iva nimnagāḥ // Rc_1.9 //	āste smāsu na sītā iti śaṃsantyaḥ iva nimnagāḥ 
SA_GK20_rmc1-3pu-19	yadārdraviraho rāmaḥ prāpitaḥ prāṇasaṃśayam /	yadā ārdra virahaḥ rāmaḥ prāpitaḥ prāṇa saṃśayam 
SA_GK20_rmc1-3pu-20	nūnaṃ tenānutāpena jagmur jaladarājayaḥ // Rc_1.10 //	nūnam tena anutāpena jagmuḥ jalada rājayaḥ 
SA_GK20_rmc1-3pu-21	dyaur muktameghāvaraṇā savitarkonmukhaṃ muhuḥ /	dyauḥ mukta megha āvaraṇā sa vitarka unmukham muhur 
SA_GK20_rmc1-3pu-22	yayāce sārasarutair vicāram iva rāghavam // Rc_1.11 //	yayāce sārasa rutaiḥ vicāram iva rāghavam 
SA_GK20_rmc1-3pu-23	diśo dadṛśire tena stenaṃ taṃ parimārgatā /	diśaḥ dadṛśire tena stenam tam parimārgatā 
SA_GK20_rmc1-3pu-24	mārgadānāparādhinyo gatā dūraṃ bhayād iva // Rc_1.12 //	mārga dāna aparādhinyaḥ gatāḥ dūram bhayāt iva 
SA_GK20_rmc1-3pu-25	tasyākṛtiviśeṣasya viśeṣāt kaṣṭam īdṛśam /	tasya ākṛti viśeṣasya viśeṣāt kaṣṭam īdṛśam 
SA_GK20_rmc1-3pu-26	kacchāḥ kāśacchalād ūhur itīva palitāgamam // Rc_1.13 //	kacchāḥ kāśa chalāt ūhuḥ iti iva palita āgamam 
SA_GK20_rmc1-3pu-27	paśyantyā iva kaṣṭāṃ tām avasthāṃ maithilīpateḥ /	paśyantyāḥ iva kaṣṭām tām avasthām maithilī pateḥ 
SA_GK20_rmc1-3pu-28	śuṣkapaṅkacayavyājād vidadre hṛdayaṃ bhuvaḥ // Rc_1.14 //	śuṣka paṅka caya vyājāt vidadre hṛdayam bhuvaḥ 
SA_GK20_rmc1-3pu-29	vṛṣṭivicchedajātena tānavenāsamāptinā /	vṛṣṭi viccheda jātena tānavena asamāptinā 
SA_GK20_rmc1-3pu-30	prapedire jaladharās tasya sabrahmacāritām // Rc_1.15 //	prapedire jaladharāḥ tasya sabrahmacāri tām 
SA_GK20_rmc1-3pu-31	yayau virahasaṃvartaḥ padminīrājahaṃsayoḥ /	yayau viraha saṃvartaḥ padminī rājahaṃsayoḥ 
SA_GK20_rmc1-3pu-32	apāraduḥkhārṇavayor na sītārāmabhadrayoḥ // Rc_1.16 //	apāra duḥkha arṇavayoḥ na sītā rāma bhadrayoḥ 
SA_GK20_rmc1-3pu-33	śāntanirjharajhātkāradhārāḥ śikhariṇo babhuḥ /	śānta nirjhara jhātkāra dhārāḥ śikhariṇaḥ babhuḥ 
SA_GK20_rmc1-3pu-34	rāmasya viśadālāpaśuśrūṣānibhṛtā iva // Rc_1.17 //	rāmasya viśada ālāpa śuśrūṣā nibhṛtāḥ iva 
SA_GK20_rmc1-3pu-35	tasya cakruś camatkāraṃ vyatītasamayā api /	tasya cakruḥ camatkāram vyatīta samayāḥ api 
SA_GK20_rmc1-3pu-36	smitābhamukulodbhedāḥ kadambavanarājayaḥ // Rc_1.18 //	smita ābha mukula udbhedāḥ kadamba vana rājayaḥ 
SA_GK20_rmc1-3pu-37	adṛśyanta puras tena khelāḥ khañjanapaṅktayaḥ /	adṛśyanta puras tena khelāḥ khañjana paṅktayaḥ 
SA_GK20_rmc1-3pu-38	asmaryanta ca niśvasya priyānayanavibhramāḥ // Rc_1.19 //	asmaryanta ca niśvasya priyā nayana vibhramāḥ 
SA_GK20_rmc1-3pu-39	abravīd atha kālajñas tatkālapratipattaye /	abravīt atha kāla jñaḥ tad kāla pratipattaye 
SA_GK20_rmc1-3pu-40	praṇamya lakṣmaṇo rāmaṃ rāmāvirahaniḥsaham // Rc_1.20 //	praṇamya lakṣmaṇaḥ rāmam rāmā viraha niḥsaham 
SA_GK20_rmc1-3pu-41	jātaṃ vibhātam amalaṃ paśya prāvṛṇṇiśā gatā /	jātam vibhātam amalam paśya prāvṛṣ niśā gatā 
SA_GK20_rmc1-3pu-42	utsāhakamalasyāyaṃ vikāsāvasaras tava // Rc_1.21 //	utsāha kamalasya ayam vikāsa avasaraḥ tava 
SA_GK20_rmc1-3pu-43	ucchrayaṃ tīrataravo raver ūrjam abhīṣavaḥ /	ucchrayam tīra taravaḥ raveḥ ūrjam abhīṣavaḥ 
SA_GK20_rmc1-3pu-44	madaṃ gopatayo gṛhṇanty abhiyogaṃ jigīṣavaḥ // Rc_1.22 //	madam gopatayaḥ gṛhṇanti abhiyogam jigīṣavaḥ 
SA_GK20_rmc1-3pu-45	prasīda dīyatāṃ karṇaḥ kūjadbhiḥ kurarair amī /	prasīda dīyatām karṇaḥ kūjadbhiḥ kuraraiḥ amī 
SA_GK20_rmc1-3pu-46	prārthayantīva saṃcāraṃ taṭāḥ kardamadurgatāḥ // Rc_1.23 //	prārthayanti iva saṃcāram taṭāḥ kardama durgatāḥ 
SA_GK20_rmc1-3pu-47	bhuvi bhāsvadabhīṣūṇāṃ tvadiṣūṇāṃ ca śatruṣu /	bhuvi bhāsvat abhīṣūṇām tvad iṣūṇām ca śatruṣu 
SA_GK20_rmc1-3pu-48	ayaṃ sampatituṃ kālaḥ sa duṣkālo 'tivāhitaḥ // Rc_1.24 //	ayam sampatitum kālaḥ sa tivāhitaḥ 
SA_GK20_rmc1-3pu-49	sudūronnataparyantās tīryante saṃkramair iva /	su dūra unnata paryantāḥ tīryante saṃkramaiḥ iva 
SA_GK20_rmc1-3pu-50	analpagādhāḥ saritas tarubhiḥ pūrapātitaiḥ // Rc_1.25 //	analpa gādhāḥ saritaḥ tarubhiḥ pūra pātitaiḥ 
SA_GK20_rmc1-3pu-51	āviṣkṛtaviśuddhibhyāṃ nadyaḥ sumahilā iva /	āviṣkṛta viśuddhibhyām nadyaḥ su mahilāḥ iva 
SA_GK20_rmc1-3pu-52	kulābhyām iva kūlābhyām āpatsv api cakāsati // Rc_1.26 //	kulābhyām iva kūlābhyām āpatsu api cakāsati 
SA_GK20_rmc1-3pu-53	jalajānāṃ sumanasāṃ vayasāṃ jalasevinām /	jala jānām sumanasām vayasām jala sevinām 
SA_GK20_rmc1-3pu-54	asya pratijalādhāraṃ sāmagryam avalokyate // Rc_1.27 //	asya prati jala ādhāram sāmagryam avalokyate 
SA_GK20_rmc1-3pu-55	yuyutsārabhasotkhātasaritkhātakarodhasaḥ /	yuyutsā rabhasa utkhāta sarit khātaka rodhasaḥ 
SA_GK20_rmc1-3pu-56	kukudmanto madakalāḥ kalayanti jaganty adhaḥ // Rc_1.28 //	kukudmantaḥ mada kalāḥ kalayanti jaganti adhas 
SA_GK20_rmc1-3pu-57	viśveśa kuru viśvāsam āvartante na te ghanāḥ /	viśveśa kuru viśvāsam āvartante na te ghanāḥ 
SA_GK20_rmc1-3pu-58	amī śyāmalayanty āśāḥ śukāḥ śālivanonmukhāḥ // Rc_1.29 //	amī śyāmalayanti āśāḥ śukāḥ śāli vana unmukhāḥ 
SA_GK20_rmc1-3pu-59	mṛgāḥ samprati śāleyaṃ sampannaṃ sampatanty amī /	mṛgāḥ samprati śāleyam sampannam sampatanti amī 
SA_GK20_rmc1-3pu-60	sāketam adhitiṣṭhantam arthinas tvām ivonmukhāḥ // Rc_1.30 //	sāketam adhitiṣṭhantam arthinaḥ tvām iva unmukhāḥ 
SA_GK20_rmc1-3pu-61	kāryadig gṛhyatāṃ kāpi kim ārya sthīyate vṛthā /	kārya diś gṛhyatām kā api kim ārya sthīyate vṛthā 
SA_GK20_rmc1-3pu-62	evam evāyam asmākam iṣṭo 'pi kim upaiṣyati // Rc_1.31 //	evam eva ayam asmākam iṣṭaḥ upi kim upaiṣyati 
SA_GK20_rmc1-3pu-63	vijayāya bhavāsīno mayy arpitavapurbharaḥ /	vijayāya bhava āsīnaḥ mayi arpita vapuḥ bharaḥ 
SA_GK20_rmc1-3pu-64	mūrcchānuvalanavyastaḥ prastaras tyajyatām ayam // Rc_1.32 //	mūrcchā anuvalana vyastaḥ prastaraḥ tyajyatām ayam 
SA_GK20_rmc1-3pu-65	pratīṣṭopatyakāsāladalāgrajalabindavaḥ /	pratīṣṭa upatyakā sāla dala agra jala bindavaḥ 
SA_GK20_rmc1-3pu-66	sāryantāṃ kṣaṇam uddhūya sthagitāṃsataṭā jaṭāḥ // Rc_1.33 //	sāryantām kṣaṇam uddhūya sthagita aṃsa taṭāḥ jaṭāḥ 
SA_GK20_rmc1-3pu-67	muhūrtaṃ kriyatām ārya kapolavirahī karaḥ /	muhūrtam kriyatām ārya kapola virahī karaḥ 
SA_GK20_rmc1-3pu-68	vyuṣito valkalagranthir aṃsād unmocyatām ayam // Rc_1.34 //	vyuṣitaḥ valkala granthiḥ aṃsāt unmocyatām ayam 
SA_GK20_rmc1-3pu-69	ito vitatya dīyantām iṣavaḥ klinnayantraṇāḥ /	itas vitatya dīyantām iṣavaḥ klinna yantraṇāḥ 
SA_GK20_rmc1-3pu-70	nirmuktārdrajaraccailam ādattām āyataṃ dhanuḥ // Rc_1.35 //	nirmukta ārdra jarat cailam ādattām āyatam dhanuḥ 
SA_GK20_rmc1-3pu-71	ito 'vatīryatāṃ prāsthād asvāsthyam idam ujjhyatām /	itas vatīryatām prāsthāt asvāsthyam idam ujjhyatām 
SA_GK20_rmc1-3pu-72	jahīṣubhir daśagrīvaṃ daśadigvedhaśodhitaiḥ // Rc_1.36 //	jahi iṣubhiḥ daśagrīvam daśa diś vedha śodhitaiḥ 
SA_GK20_rmc1-3pu-73	ṛjur ādīyatāṃ panthāḥ kāryakanthā garīyasī /	ṛjuḥ ādīyatām panthāḥ kārya kanthā garīyasī 
SA_GK20_rmc1-3pu-74	utsāryatām idaṃ dūraṃ tamaḥ kiṃkāryatāmayam // Rc_1.37 //	utsāryatām idam dūram tamaḥ kiṃkārya tāmayam 
SA_GK20_rmc1-3pu-75	āryāyāḥ śivam evāsti śatrur nihata eva te /	āryāyāḥ śivam evā asti śatruḥ nihataḥ eva te 
SA_GK20_rmc1-3pu-76	alaṃ dattvāvasādāya trailokyaśaraṇaṃ vapuḥ // Rc_1.38 //	alam dattvā avasādāya trailokya śaraṇam vapuḥ 
SA_GK20_rmc1-3pu-77	rākṣasāpaśadaḥ ko 'sau tvayi sajyaśarāsane /	rākṣasa apaśadaḥ sau tvayi sajya śarāsane 
SA_GK20_rmc1-3pu-78	anena te 'vasādena dūram āropitaḥ punaḥ // Rc_1.39 //	anena te vasādena dūram āropitaḥ punar 
SA_GK20_rmc1-3pu-79	aśruvegaiḥ pramīlābhir vilāpair akhilaḥ sa te /	aśru vegaiḥ pramīlābhiḥ vilāpaiḥ akhilaḥ sa te 
SA_GK20_rmc1-3pu-80	āmṛṣṭadehayātrasya māsaḥ prauṣṭhapado gataḥ // Rc_1.40 //	āmṛṣṭa dehayātrasya māsaḥ prauṣṭhapadaḥ gataḥ 
SA_GK20_rmc1-3pu-81	kriyatām adhunotsāhaś cintyatāṃ nidhanaṃ dviṣaḥ /	kriyatām adhunā utsāhaḥ cintyatām nidhanam dviṣaḥ 
SA_GK20_rmc1-3pu-82	kaḥ svabāhusahāyānāṃ mahatām ātmanigrahaḥ // Rc_1.41 //	kaḥ sva bāhu sahāyānām mahatām ātma nigrahaḥ 
SA_GK20_rmc1-3pu-83	bhadraṃ bhādrapadacchedacchinnābhrājinarajjave /	bhadram bhādrapada cheda chinna abhra ajina rajjave 
SA_GK20_rmc1-3pu-84	tubhyaṃ puruṣanāgāya nirvighnatarase 'dhunā // Rc_1.42 //	tubhyam puruṣa nāgāya nirvighna tarase dhunā 
SA_GK20_rmc1-3pu-85	prasīda kuru bhūyo 'pi dehayātrāṃ yathā tathā /	prasīda kuru dehayātrām yathā tathā 
SA_GK20_rmc1-3pu-86	anullaṅghitavijñaptir lakṣmaṇo 'varajeṣu te // Rc_1.43 //	an ullaṅghita vijñaptiḥ lakṣmaṇaḥ varajeṣu te 
SA_GK20_rmc1-3pu-87	agādhaṃ dhairyam āryasya triṣu lokeṣu gīyate /	agādham dhairyam āryasya triṣu lokeṣu gīyate 
SA_GK20_rmc1-3pu-88	janamātrocitaḥ ko 'yam ākalpakaparigrahaḥ // Rc_1.44 //	jana mātra ucitaḥ kaḥ yam ākalpaka parigrahaḥ 
SA_GK20_rmc1-3pu-89	aropaśamitodagrajāmadagnyāgnitejasaḥ /	ara upaśamita udagra jāmadagnya agni tejasaḥ 
SA_GK20_rmc1-3pu-90	pratīcchati śarāsāraṃ tavārya ruṣitasya kaḥ // Rc_1.45 //	pratīcchati śara āsāram tava ārya ruṣitasya kaḥ 
SA_GK20_rmc1-3pu-91	svakṛtyabhārasannyāsī yāvad itthaṃ viṣīdasi /	sva kṛtya bhāra sannyāsī yāvat ittham viṣīdasi 
SA_GK20_rmc1-3pu-92	tāvad antakadaṃṣṭrāṇām arātir atithir na te // Rc_1.46 //	tāvat antaka daṃṣṭrāṇām arātiḥ atithiḥ na te 
SA_GK20_rmc1-3pu-93	ātatāyī sa vijñāto jīvaty āryeti ca śrutam /	ātatāyī sa vijñātaḥ jīvati ārya iti ca śrutam 
SA_GK20_rmc1-3pu-94	prāpto yātrāsahaḥ kālaḥ kālakṣepasya ko guṇaḥ // Rc_1.47 //	prāptaḥ yātrā sahaḥ kālaḥ kālakṣepasya kaḥ guṇaḥ 
SA_GK20_rmc1-3pu-95	na jñāyate paraṃ vyaktam arer māyāvinaḥ padam /	na jñāyate param vyaktam areḥ māyāvinaḥ padam 
SA_GK20_rmc1-3pu-96	tanmārgaṇaṃ ca suhṛdā sugrīveṇa pratiśrutam // Rc_1.48 //	tat mārgaṇam ca suhṛdā sugrīveṇa pratiśrutam 
SA_GK20_rmc1-3pu-97	diṅmukhāhūtavikhyātakapiyūthaḥ kapīśvaraḥ /	           
SA_GK20_rmc1-3pu-98	kṣaṇān nūnam asav āryapādamūle patiṣyati // Rc_1.49 //	kṣaṇāt nūnam asau ārya pāda mūle patiṣyati 
SA_GK20_rmc1-3pu-99	śālipiṅgamahīpṛṣṭhaspardhayeva bhaviṣyati /	śāli piṅga mahī pṛṣṭha spardhayā iva bhaviṣyati 
SA_GK20_rmc1-3pu-100	raṃhasviharisaṃghātasampātakapilaṃ nabhaḥ // Rc_1.50 //	raṃhasvi hari saṃghāta sampāta kapilam nabhaḥ 
SA_GK20_rmc1-3pu-101	teṣām āroṣarucirair acirān mukhamaṇḍalaiḥ /	teṣām āroṣa ruciraiḥ acirāt mukha maṇḍalaiḥ 
SA_GK20_rmc1-3pu-102	drakṣyate taruṇādityaśatacchannam ivāmbaram // Rc_1.51 //	drakṣyate taruṇa āditya śata channam iva ambaram 
SA_GK20_rmc1-3pu-103	aho dīptir aho kāntir aho śīlam aho balam /	aho dīptiḥ aho kāntiḥ aho śīlam aho balam 
SA_GK20_rmc1-3pu-104	aho śaktir aho bhaktir aho prajñā hanūmataḥ // Rc_1.52 //	aho śaktiḥ aho bhaktiḥ aho prajñā hanūmataḥ 
SA_GK20_rmc1-3pu-105	pragalbhenāpramattena tenābhyantaramantriṇā /	pragalbhena apramattena tena abhyantara mantriṇā 
SA_GK20_rmc1-3pu-106	nūnam asmatkṛte svaptuṃ sugrīvāya na dīyate // Rc_1.53 //	nūnam asmad kṛte svaptum sugrīvāya na dīyate 
SA_GK20_rmc1-3pu-107	sa ca pratyupakārāya tvarayaty enam ādṛtaḥ /	sa ca pratyupakārāya tvarayati enam ādṛtaḥ 
SA_GK20_rmc1-3pu-108	dhruvaṃ buddhivayovṛddhaḥ sacivo jāmbavān api // Rc_1.54 //	dhruvam buddhi vayaḥ vṛddhaḥ sacivaḥ jāmbavān api 
SA_GK20_rmc1-3pu-109	tad evaṃ hetunā kena vānarendro vilambate /	tat evam hetunā kena vānara indraḥ vilambate 
SA_GK20_rmc1-3pu-110	nāsau kṛtaghnasya bhaved guṇavadbhṛtyasaṃgrahaḥ // Rc_1.55 //	na asau kṛtaghnasya bhavet guṇavat bhṛtya saṃgrahaḥ 
SA_GK20_rmc1-3pu-111	āgantavyaṃ dhruvaṃ tena mārgitāryā pravṛttinā /	āgantavyam dhruvam tena mārgita āryā pravṛttinā 
SA_GK20_rmc1-3pu-112	prapannaparakṛtyānām atyuṣṇo hi samudyamaḥ // Rc_1.56 //	prapanna para kṛtyānām ati uṣṇaḥ hi samudyamaḥ 
SA_GK20_rmc1-3pu-113	tvatprasādāptasambhogasukhasaṃmīlitena vā /	tvad prasāda āpta sambhoga sukha saṃmīlitena vā 
SA_GK20_rmc1-3pu-114	na tenāmūr dadṛśire diśaḥ proṣitakālikāḥ // Rc_1.57 //	na tena amūḥ dadṛśire diśaḥ proṣita kālikāḥ 
SA_GK20_rmc1-3pu-115	kiyacciraṃ punar asau tasya na śrutim eṣyati /	kiyat ciram punar asau tasya na śrutim eṣyati 
SA_GK20_rmc1-3pu-116	krīḍātaṭākahaṃsānāṃ ninādo madamūrchitaḥ // Rc_1.58 //	krīḍā taṭāka haṃsānām ninādaḥ mada mūrchitaḥ 
SA_GK20_rmc1-3pu-117	uktaiḥ kim atha bhūyobhir adya śvo vāgamiṣyati /	uktaiḥ kim atha bhūyobhiḥ adya śvas vā āgamiṣyati 
SA_GK20_rmc1-3pu-118	paryutsukitakiṣkindhaḥ satyasandho harīśvaraḥ // Rc_1.59 //	            
SA_GK20_rmc1-3pu-119	vyatireke 'pi yat kāryaṃ tadapyārya pradhāryatām /	vyatireke yat kāryam tat api ārya pradhāryatām 
SA_GK20_rmc1-3pu-120	gṛhyatāṃ kāryasiddhir nas tadvilambatiraskṛtā // Rc_1.60 //	gṛhyatām kārya siddhiḥ naḥ tad vilamba tiraskṛtā 
SA_GK20_rmc1-3pu-121	yas tathopakṛtaḥ pūrvam āryeṇāryākṛte 'dhunā /	yaḥ tathā upakṛtaḥ pūrvam āryeṇa āryā kṛte dhunā 
SA_GK20_rmc1-3pu-122	sa śītalaḥ syād athavā paracittāni vetti kaḥ // Rc_1.61 //	sa śītalaḥ syāt athavā para cittāni vetti kaḥ 
SA_GK20_rmc1-3pu-123	sa pratiśrutam arthaṃ naḥ sphīto vismṛtavān iva /	sa pratiśrutam artham naḥ sphītaḥ vismṛtavān iva 
SA_GK20_rmc1-3pu-124	gatvāśu smāryatām ārya kāryataptasya kā kṣamā // Rc_1.62 //	gatvā āśu smāryatām ārya kārya taptasya kā kṣamā 
SA_GK20_rmc1-3pu-125	tam ahaṃ bodhayiṣyāmi daṇḍagarbhābhir uktibhiḥ /	tam aham bodhayiṣyāmi daṇḍa garbhābhiḥ uktibhiḥ 
SA_GK20_rmc1-3pu-126	sāma saṃmīlayaty eva sukhasaktān pramādinaḥ // Rc_1.63 //	sāma saṃmīlayati eva sukha saktān pramādinaḥ 
SA_GK20_rmc1-3pu-127	prasīda jīyatāṃ mohaḥ ko 'ham ity avadhīyatām /	prasīda jīyatām mohaḥ kaḥ ham iti avadhīyatām 
SA_GK20_rmc1-3pu-128	drutam uttīrṇa evāste vyasanābdhiḥ kiyān ayam // Rc_1.64 //	drutam uttīrṇaḥ evā āste vyasana abdhiḥ kiyān ayam 
SA_GK20_rmc1-3pu-129	sūnṛtair iti saumitreḥ prītaḥ pīyūṣavarṣibhiḥ /	sūnṛtaiḥ iti saumitreḥ prītaḥ pīyūṣa varṣibhiḥ 
SA_GK20_rmc1-3pu-130	tam antarvedanāvegaṃ jigāyeva raghūdvahaḥ // Rc_1.65 //	tam antar vedanā vegam jigāya iva raghūdvahaḥ 
SA_GK20_rmc1-3pu-131	unmīlayāmāsa dṛśau diśaḥ kiṃcid alokata /	unmīlayāmāsa dṛśau diśaḥ kiṃcid alokata 
SA_GK20_rmc1-3pu-132	unnanāma ca talpāntān mocayan pakṣmalā jaṭāḥ // Rc_1.66 //	unnanāma ca talpa antāt mocayan pakṣmalāḥ jaṭāḥ 
SA_GK20_rmc1-3pu-133	satvaraprahvasaumitricīrotsāritareṇuni /	satvara prahva saumitri cīra utsārita reṇuni 
SA_GK20_rmc1-3pu-134	śucini kvacid āsanne niṣasāda śilātale // Rc_1.67 //	śucini kvacid āsanne niṣasāda śilā tale 
SA_GK20_rmc1-3pu-135	upaviṣṭas tadā rāmo na reje sītayā vinā /	upaviṣṭaḥ tadā rāmaḥ na reje sītayā vinā 
SA_GK20_rmc1-3pu-136	dhvajo nirvaijayantīkaḥ paurandara ivocchritaḥ // Rc_1.68 //	dhvajaḥ nirvaijayantīkaḥ paurandaraḥ iva ucchritaḥ 
SA_GK20_rmc1-3pu-137	anūpaviṣṭam anujaṃ danujārim ivādrijit /	anūpaviṣṭam anujam danuja arim iva adrijit 
SA_GK20_rmc1-3pu-138	pratyabhāṣata vātsalyagadgadāni padāni saḥ // Rc_1.69 //	pratyabhāṣata vātsalya gadgadāni padāni saḥ 
SA_GK20_rmc1-3pu-139	ehy ehi priyasaṃlāpa hlādayāliṅgitena mām /	ehi ehi priya saṃlāpa hlādaya āliṅgitena mām 
SA_GK20_rmc1-3pu-140	ruddhaṃ ruddham upaity aśru tvām apīkṣe na lakṣmaṇa // Rc_1.70 //	ruddham ruddham upaiti aśru tvām api īkṣe na lakṣmaṇa 
SA_GK20_rmc1-3pu-141	hā vatsa bhavato 'pīyam avasthāṅgeṣu vartate /	hā vatsa bhavataḥ pi iyam avasthā aṅgeṣu vartate 
SA_GK20_rmc1-3pu-142	dhriyatāṃ rāmahatakaḥ kleśayann ekabāndhavam // Rc_1.71 //	dhriyatām rāma hatakaḥ kleśayan eka bāndhavam 
SA_GK20_rmc1-3pu-143	nāsti vatsa cikitsāsya vyādher vidhurajanmanaḥ /	nā asti vatsa cikitsā asya vyādheḥ vidhura janmanaḥ 
SA_GK20_rmc1-3pu-144	yasya yāpanayā kṣīṇam idaṃ te sāntvanāmṛtam // Rc_1.72 //	yasya yāpanayā kṣīṇam idam te sāntvana amṛtam 
SA_GK20_rmc1-3pu-145	naikadurvāraghorādhighaṭṭanācalitā api /	na eka durvāra ghora adhighaṭṭana acalitāḥ api 
SA_GK20_rmc1-3pu-146	tavāśvāsanayā vatsa na gacchanti mamāsavaḥ // Rc_1.73 //	tava āśvāsanayā vatsa na gacchanti mama asavaḥ 
SA_GK20_rmc1-3pu-147	pitur naḥ priyamitrasya lūnapakṣasya maddviṣā /	pituḥ naḥ priya mitrasya lūna pakṣasya mad dviṣā 
SA_GK20_rmc1-3pu-148	saṃsmaran notsahe vatsa marmacchedaṃ jaṭāyuṣaḥ // Rc_1.74 //	saṃsmaran nā utsahe vatsa marma chedam jaṭāyuṣaḥ 
SA_GK20_rmc1-3pu-149	tātasya tātamitrasya vatsavatsalayos tayoḥ /	tātasya tāta mitrasya vatsa vatsalayoḥ tayoḥ 
SA_GK20_rmc1-3pu-150	aham eva gataḥ pāpo nidhanāya nimittatām // Rc_1.75 //	aham eva gataḥ pāpaḥ nidhanāya nimitta tām 
SA_GK20_rmc1-3pu-151	priyāpahārajaḥ śāmyet samyag unmūlite ripau /	priya apahāra jaḥ śāmyet samyak unmūlite ripau 
SA_GK20_rmc1-3pu-152	manyur dehāvadhir ayaṃ tātamitravipattibhūḥ // Rc_1.76 //	manyuḥ deha avadhiḥ ayam tāta mitra vipatti bhūḥ 
SA_GK20_rmc1-3pu-153	nabhastalāt khagapatau patati cchinnapakṣatau /	nabhastalāt khaga patau patati chinna pakṣatau 
SA_GK20_rmc1-3pu-154	ko 'paras tāṃ mama suhṛn mā bhaiṣīr ity abhāṣata // Rc_1.77 //	kaḥ paraḥ tām mama suhṛd mā bhaiṣīḥ iti abhāṣata 
SA_GK20_rmc1-3pu-155	syād vatsa rāmahatakāt klībaḥ kaḥ puruṣo 'paraḥ /	syāt vatsa rāmahatakāt klībaḥ kaḥ paraḥ 
SA_GK20_rmc1-3pu-156	ekapatnīm anugatām arāter yo na rakṣati // Rc_1.78 //	eka patnīm anugatām arāteḥ yaḥ na rakṣati 
SA_GK20_rmc1-3pu-157	tayā teṣu tapasvinyā sīdator āvayor api /	tayā teṣu tapasvinyā sīdatoḥ āvayoḥ api 
SA_GK20_rmc1-3pu-158	daṇḍakāraṇyakaṣṭeṣu mukhaṃ na vidhurīkṛtam // Rc_1.79 //	daṇḍaka araṇya kaṣṭeṣu mukham na vidhurīkṛtam 
SA_GK20_rmc1-3pu-159	videharājasya sutā snuṣā daśarathasya sā /	videha rājasya sutā snuṣā daśarathasya sā 
SA_GK20_rmc1-3pu-160	hatarāmasya jāyeti bhramati sma vane vane // Rc_1.80 //	hata rāmasya jāyā iti bhramati sma vane vane 
SA_GK20_rmc1-3pu-161	svam apy apuṣṇatā kāyam api jāyām arakṣatā /	svam api a puṣṇatā kāyam api jāyām a rakṣatā 
SA_GK20_rmc1-3pu-162	mayā samaḥ śrutaḥ ko 'pi jātaḥ klībo raghoḥ kule // Rc_1.81 //	mayā samaḥ śrutaḥ kaḥ api jātaḥ klībaḥ raghoḥ kule 
SA_GK20_rmc1-3pu-163	tvaṃ kevalaṃ na subhrātā tathā vilapatā muhuḥ /	tvam kevalam na su bhrātā tathā vilapatā muhur 
SA_GK20_rmc1-3pu-164	tiryañco 'pi mayāmuṣmin vane lakṣmaṇa roditāḥ // Rc_1.82 //	tiryañcaḥ pi mayā amuṣmin vane lakṣmaṇa roditāḥ 
SA_GK20_rmc1-3pu-165	dikṣu sannaddhameghāsu mama ghorādhisākṣiṇām /	dikṣu sannaddha meghāsu mama ghora adhi sākṣiṇām 
SA_GK20_rmc1-3pu-166	avahan nirjharanibhān nagānām aśrunimnagāḥ // Rc_1.83 //	avahat nirjhara nibhān nagānām aśru nimnagāḥ 
SA_GK20_rmc1-3pu-167	ārād ākarṇitasnigdhanavābdaninadair api /	ārāt ākarṇita snigdha nava abda ninadaiḥ api 
SA_GK20_rmc1-3pu-168	matkāruṇyād araṇye 'pi nānṛtyata kalāpibhiḥ // Rc_1.84 //	mad kāruṇyāt araṇye nā anṛtyata kalāpibhiḥ 
SA_GK20_rmc1-3pu-169	satyam eṣyati sugrīvaḥ satyaṃ jīvati jānakī /	satyam eṣyati sugrīvaḥ satyam jīvati jānakī 
SA_GK20_rmc1-3pu-170	tvadvaco na viparyeti bhrātar brūhi punaḥ punaḥ // Rc_1.85 //	tvad vacaḥ na viparyeti bhrātar brūhi punar punar 
SA_GK20_rmc1-3pu-171	tvadvākyaśīkarair ebhir niruddhabahirudgamaḥ /	tvad vākya śīkaraiḥ ebhiḥ niruddha bahis udgamaḥ 
SA_GK20_rmc1-3pu-172	mamāntar leḍhi marmāṇi sītāvirahamurmuraḥ // Rc_1.86 //	mama antar leḍhi marmāṇi sītā viraha murmuraḥ 
SA_GK20_rmc1-3pu-173	tasmād api dahaty uccair ayaṃ mām aparaḥ śikhī /	tasmāt api dahati uccais ayam mām aparaḥ śikhī 
SA_GK20_rmc1-3pu-174	yad vanaukasi nirvaire mukto vālini mārgaṇaḥ // Rc_1.87 //	yat vanaukasi nirvaire muktaḥ vālini mārgaṇaḥ 
SA_GK20_rmc1-3pu-175	gurvī punaś ca lajjeyam uttamarṇair ivādhunā /	gurvī punar ca lajjā iyam uttamarṇaiḥ iva adhunā 
SA_GK20_rmc1-3pu-176	mārgitavyo yad asmābhiḥ plavagāḥ pratyupakriyām // Rc_1.88 //	mārgitavyaḥ yat asmābhiḥ plavagāḥ pratyupakriyām 
SA_GK20_rmc1-3pu-177	nāsti pratyupakārāśā tatra naś capale kapau /	nā asti pratyupakāra āśā tatra naḥ capale kapau 
SA_GK20_rmc1-3pu-178	yenātilaghunottuṅgo laṅghitaḥ satyapādapaḥ // Rc_1.89 //	yena ati laghunā uttuṅgaḥ laṅghitaḥ satya pādapaḥ 
SA_GK20_rmc1-3pu-179	uttiṣṭha vatsa gacchāvaḥ sādhayāmo 'nyato 'dhunā /	uttiṣṭha vatsa gacchāvaḥ sādhayāmaḥ nyatas dhunā 
SA_GK20_rmc1-3pu-180	navaiśvaryasukhavyagraḥ sugrīvo nāgam iṣyati // Rc_1.90 //	nava aiśvarya sukha vyagraḥ sugrīvaḥ nāgam iṣyati 
SA_GK20_rmc1-3pu-181	tapasvī ramatām evaṃ cirād dāraiḥ samāgataḥ /	tapasvī ramatām evam cirāt dāraiḥ samāgataḥ 
SA_GK20_rmc1-3pu-182	sa pīḍyamānaḥ praṇayād virasaḥ kiṃ kariṣyati // Rc_1.91 //	sa pīḍyamānaḥ praṇayāt virasaḥ kim kariṣyati 
SA_GK20_rmc1-3pu-183	kiṃ ca vatsa daśāsāmyāj jātāḥ smaḥ suhṛdaḥ purā /	kim ca vatsa daśā sāmyāt jātāḥ smaḥ suhṛdaḥ purā 
SA_GK20_rmc1-3pu-184	tasyādhunā tu vistīrṇavibhavāndhasya ke vayam // Rc_1.92 //	tasya adhunā tu vistīrṇa vibhava andhasya ke vayam 
SA_GK20_rmc1-3pu-185	gṛhītasādhuvartmāpi sadyaḥ samprāpya sampadam /	gṛhīta sādhu vartmā api sadyas samprāpya sampadam 
SA_GK20_rmc1-3pu-186	patati skhalito 'tīva pramattaḥ prahate pathi // Rc_1.93 //	patati tīva pramattaḥ prahate pathi 
SA_GK20_rmc1-3pu-187	sa vatsa viralo jantur vipatkālapratiśrutam /	sa vatsa viralaḥ jantuḥ vipad kāla pratiśrutam 
SA_GK20_rmc1-3pu-188	sadyaḥ sampanmado yasya na vilumpati cetasi // Rc_1.94 //	sadyas sampad madaḥ yasya na vilumpati cetasi 
SA_GK20_rmc1-3pu-189	astu sādhur asādhur vā na vicāryaḥ sa me 'dhunā /	astu sādhuḥ asādhuḥ vā na vicāryaḥ sa me dhunā 
SA_GK20_rmc1-3pu-190	vatsa notsahate cetas tatra dogdhum upakriyām // Rc_1.95 //	vatsa nā utsahate cetaḥ tatra dogdhum upakriyām 
SA_GK20_rmc1-3pu-191	asāv anāgataḥ śreyān āgacchan vatsa vāryatām /	asau anāgataḥ śreyān āgacchan vatsa vāryatām 
SA_GK20_rmc1-3pu-192	praveśayanti suhṛdaṃ na dhīrāḥ svārthasaṃkaṭe // Rc_1.96 //	praveśayanti suhṛdam na dhīrāḥ sva artha saṃkaṭe 
SA_GK20_rmc1-3pu-193	kartavyopakṛtiḥ sadbhir yatra tatra vipadgate /	kartavyā upakṛtiḥ sadbhiḥ yatra tatra vipad gate 
SA_GK20_rmc1-3pu-194	avimṛśya kṛto 'smābhiḥ sa punaḥ kṛpaṇaḥ paṇaḥ // Rc_1.97 //	a vimṛśya kṛtaḥ smābhiḥ sa punar kṛpaṇaḥ paṇaḥ 
SA_GK20_rmc1-3pu-195	kiṃ kṣiptam acalaprāntād antaḥsuptaśivāśatam /	kim kṣiptam acala prāntāt antar supta śivā śatam 
SA_GK20_rmc1-3pu-196	nirdeśapuruṣeṇeva kaṅkālaṃ dundubher mayā // Rc_1.98 //	nirdeśa puruṣeṇa iva kaṅkālam dundubheḥ mayā 
SA_GK20_rmc1-3pu-197	kasyārthasya kṛte viddhāḥ sapta sālās tapasvinaḥ /	kasya arthasya kṛte viddhāḥ sapta sālāḥ tapasvinaḥ 
SA_GK20_rmc1-3pu-198	sa mā pratyetu vaidheyaḥ kiṃ na sādhitam anyataḥ // Rc_1.99 //	sa mā pratyetu vaidheyaḥ kim na sādhitam anyatas 
SA_GK20_rmc1-3pu-199	akṣātraṃ kṣatriyayuvā ko nu rāma iva kṣipet /	akṣātram kṣatriya yuvā kaḥ nu rāmaḥ iva kṣipet 
SA_GK20_rmc1-3pu-200	viśikhaṃ vālini vyagre sugrīvasya paśoḥ kṛte // Rc_1.100 //	viśikham vālini vyagre sugrīvasya paśoḥ kṛte 
SA_GK20_rmc1-3pu-201	na parityajyate mārgas tāvan nirvācyakardamaḥ /	na parityajyate mārgaḥ tāvat nirvācya kardamaḥ 
SA_GK20_rmc1-3pu-202	yāvat pihitakaṣṭāya kāryāyātmā na dīyate // Rc_1.101 //	yāvat pihita kaṣṭāya kāryāya ātmā na dīyate 
SA_GK20_rmc1-3pu-203	iṣvaikayā mayā viddho bāliśena valīmukhaḥ /	iṣvā ekayā mayā viddhaḥ bāliśena valīmukhaḥ 
SA_GK20_rmc1-3pu-204	anuddhārāḥ śarās tena ropitā mayi vāṅmayāḥ // Rc_1.102 //	an uddhārāḥ śarāḥ tena ropitāḥ mayi vāc mayāḥ 
SA_GK20_rmc1-3pu-205	anavāptavipatpāraḥ smariṣyāmi kiyanti vā /	an avāpta vipad pāraḥ smariṣyāmi kiyanti vā 
SA_GK20_rmc1-3pu-206	vatsa kālocitaṃ śādhi na rāmaḥ kiṃcid īkṣate // Rc_1.103 //	vatsa kāla ucitam śādhi na rāmaḥ kiṃcid īkṣate 
SA_GK20_rmc1-3pu-207	avalambasva māṃ bhrātaḥ sītāsmaraṇanissaham /	avalambasva mām bhrātar sītā smaraṇa nissaham 
SA_GK20_rmc1-3pu-208	dūraṃ punaḥ prabhavatā mano mohena lupyate // Rc_1.104 //	dūram punar prabhavatā manaḥ mohena lupyate 
SA_GK20_rmc1-3pu-209	sanāthobhayapārśvasya tvayā vatsa tayā ca me /	sa nātha ubhaya pārśvasya tvayā vatsa tayā ca me 
SA_GK20_rmc1-3pu-210	vaneṣu ca sataḥ kaṣṭam ajaniṣṭa na kiṃcana // Rc_1.105 //	vaneṣu ca sataḥ kaṣṭam ajaniṣṭa na kiṃcana 
SA_GK20_rmc1-3pu-211	hā bhīru hā priyatame hā madvirahakātare /	hā bhīru hā priyatame hā mad viraha kātare 
SA_GK20_rmc1-3pu-212	kvāsīty ardhoktinissaṃjño jagāma sa mahītalam // Rc_1.106 //	kva asi iti ardha ukti nissaṃjñaḥ jagāma sa mahī talam 
SA_GK20_rmc1-3pu-213	mātaḥ kaikeyi tuṣṭāsi bhuṅkṣva rājyam akaṇṭakam /	mātar kaikeyi tuṣṭā asi bhuṅkṣva rājyam akaṇṭakam 
SA_GK20_rmc1-3pu-214	vadann ity apatat tasya lakṣmaṇaś caraṇābjayoḥ // Rc_1.107 //	vadan iti apatat tasya lakṣmaṇaḥ caraṇa abjayoḥ 
SA_GK20_rmc1-3pu-215	tatas tau sāśrunayanau mṛgair vidhuravīkṣitau /	tatas tau sa aśru nayanau mṛgaiḥ vidhura vīkṣitau 
SA_GK20_rmc1-3pu-216	nipetatur diva iva bhraṣṭau vidhuravī kṣitau // Rc_1.108 //	nipetatuḥ divaḥ iva bhraṣṭau vidhuravī kṣitau 
SA_GK20_rmc1-3pu-217	iti nipatitayos tayor dvayor daśarathanandanayor mahītale /	iti nipatitayoḥ tayoḥ dvayoḥ daśaratha nandanayoḥ mahī tale 
SA_GK20_rmc1-3pu-218	daśabhir api digaṅganāmukhair adhṛtivaśād iva tatyaje ruciḥ // Rc_1.109 //	daśabhiḥ api diś aṅganā mukhaiḥ adhṛti vaśāt iva tatyaje ruciḥ 
SA_GK20_rmc1-3pu-219	ete nikāmarasikasya jayanti pādāḥ śrīhāravarṣayuvarājamahītalendoḥ /	ete nikāma rasikasya jayanti pādāḥ śrī hāra varṣa yuvarāja mahī tala indoḥ 
SA_GK20_rmc1-3pu-220	yair dvādaśārkakiraṇotkaradurnivāraḥ sṛṣṭo 'bhinandakumudasya mahāvikāsaḥ // Rc_1.110 //	yaiḥ dvādaśa arka kiraṇa utkara durnivāraḥ sṛṣṭaḥ bhinanda kumudasya mahā vikāsaḥ 
SA_GK20_rmc1-3pu-221	ity abhinandakṛtau rāmacarite mahākāvye prathamaḥ sargaḥ samāptaḥ // ***********************************************************************	iti abhinanda kṛtau rāmacarite mahākāvye prathamaḥ sargaḥ samāptaḥ 
SA_GK20_rmc1-3pu-222	dvitīyaḥ sargaḥ	dvitīyaḥ sargaḥ 
SA_GK20_rmc1-3pu-223	tām anīkṣitacarīm adhīratām ātmano 'tha viniyamya lakṣmaṇaḥ /	tām anīkṣita carīm adhīra tām viniyamya lakṣmaṇaḥ 
SA_GK20_rmc1-3pu-224	sāntvanārtham iti vācam abravīt tīvramanyurayamūḍham agrajam // Rc_2.1 //	sāntvana artham iti vācam abravīt tīvra manyuḥ ayam ūḍham agrajam 
SA_GK20_rmc1-3pu-225	kāryam ārya pariśiṣṭam ucyatāṃ mucyatām idam ayogajaṃ tamaḥ /	kāryam ārya pariśiṣṭam ucyatām mucyatām idam a yoga jam tamaḥ 
SA_GK20_rmc1-3pu-226	rājatūdyamadivākarodayasmeram āśu mukhapaṅkajaṃ tava // Rc_2.2 //	rājatu udyama divākara udaya smeram āśu mukha paṅkajam tava 
SA_GK20_rmc1-3pu-227	āsituṃ samaya eṣa nāvayor moham ittham avalambituṃ na ca /	āsitum samayaḥ eṣa nā āvayoḥ moham ittham avalambitum na ca 
SA_GK20_rmc1-3pu-228	utsahasva nanu hṛṣyatāṃ cirādiṣv adhīnam adhunābhikāṅkṣitam // Rc_2.3 //	utsahasva nanu hṛṣyatām cira ādiṣu adhīnam adhunā abhikāṅkṣitam 
SA_GK20_rmc1-3pu-229	kevalaṃ phalabhujo na tasya nas taskarasya nilaye 'sti niścayaḥ /	kevalam phala bhujaḥ na tasya naḥ taskarasya nilaye sti niścayaḥ 
SA_GK20_rmc1-3pu-230	abhyupaitu ravinandanaḥ kṣaṇād andhakāram idam apy apaiṣyati // Rc_2.4 //	abhyupaitu ravinandanaḥ kṣaṇāt andhakāram idam api apaiṣyati 
SA_GK20_rmc1-3pu-231	aurasān api sutān arīn iva ghnanti kāraṇavaśān mahībhujaḥ /	aurasān api sutān arīn iva ghnanti kāraṇa vaśāt mahībhujaḥ 
SA_GK20_rmc1-3pu-232	nigrahād anujavidviṣaḥ kapeḥ kiṃ pṛthagjana ivānutapyase // Rc_2.5 //	nigrahāt anuja vidviṣaḥ kapeḥ kim pṛthagjanaḥ iva anutapyase 
SA_GK20_rmc1-3pu-233	krīḍatāṃ mṛgavaneṣu dhanvināṃ jīvakoṭikadane 'pi kā kṣatiḥ /	krīḍatām mṛga vaneṣu dhanvinām jīva koṭi kadane pi kā kṣatiḥ 
SA_GK20_rmc1-3pu-234	khidyase kim aniśaṃ prayojanād ekavānaravadhaḥ kutaḥ kṛtaḥ // Rc_2.6 //	khidyase kim aniśam prayojanāt eka vānara vadhaḥ kutas kṛtaḥ 
SA_GK20_rmc1-3pu-235	tasya ca pravayaso jaṭāyuṣaḥ svargiṇaḥ kim adhunānuśocyate /	tasya ca pravayasaḥ jaṭāyuṣaḥ svargiṇaḥ kim adhunā anuśocyate 
SA_GK20_rmc1-3pu-236	yena jarjarakalevaravyayāt krītam indukiraṇojjvalaṃ yaśaḥ // Rc_2.7 //	yena jarjara kalevara vyayāt krītam indu kiraṇa ujjvalam yaśaḥ 
SA_GK20_rmc1-3pu-237	etad ekam ativāhyatām ahaḥ śvo na sa plavagarāṭpratīkṣyate /	etat ekam ativāhyatām ahar śvas na sa plavaga rāj pratīkṣyate 
SA_GK20_rmc1-3pu-238	tat prasīda parito vicīyatātmanaiva sanagārṇavāvaniḥ // Rc_2.8 //	tat prasīda paritas vicīyatā ātmanā eva sa naga arṇava avaniḥ 
SA_GK20_rmc1-3pu-239	tat kabandhaśabarīhanūmatām āvayor ajani saṅgataṃ yathā /	tat kabandha śabarī hanūmatām āvayoḥ ajani saṅgatam yathā 
SA_GK20_rmc1-3pu-240	iṣṭaśaṃsi vanaśailapānthayoḥ kiṃ tathānyad api nāpatet punaḥ // Rc_2.9 //	iṣṭa śaṃsi vana śaila pānthayoḥ kim tathā anyat api nā āpatet punar 
SA_GK20_rmc1-3pu-241	yatra yatra tava siddhir agrataḥ kaḥ kariṣyati na te samīhitam /	yatra yatra tava siddhiḥ agratas kaḥ kariṣyati na te samīhitam 
SA_GK20_rmc1-3pu-242	ujjvale kṛtavidāṃ na kevalaṃ tena vartmani durātmanā sthitam // Rc_2.10 //	ujjvale kṛta vidām na kevalam tena vartmani durātmanā sthitam 
SA_GK20_rmc1-3pu-243	sambhavaty abhimaraḥ pure 'thavā tasya tīvram ayaśaḥ kim ucyate /	sambhavati abhimaraḥ pure thavā tasya tīvram ayaśaḥ kim ucyate 
SA_GK20_rmc1-3pu-244	duḥkham utkhanati kaṇṭakāvalīr aṅgasandhiṣu navaḥ kileśvaraḥ // Rc_2.11 //	duḥkham utkhanati kaṇṭaka āvalīḥ aṅga sandhiṣu navaḥ kila īśvaraḥ 
SA_GK20_rmc1-3pu-245	samprati prathamam ārya gṛhyatāṃ tatpravṛttim upalabdhum udyamaḥ /	samprati prathamam ārya gṛhyatām tad pravṛttim upalabdhum udyamaḥ 
SA_GK20_rmc1-3pu-246	marṣaṇīyaparilambadūṣaṇaḥ so 'dhunāpy akapaṭo ghaṭate cet // Rc_2.12 //	marṣaṇīya parilamba dūṣaṇaḥ saḥ dhunā api a kapaṭaḥ ghaṭate ced 
SA_GK20_rmc1-3pu-247	muñca moham avatīryatām itaḥ sevyatām iyam anāvilā nadī /	muñca moham avatīryatām itas sevyatām iyam anāvilā nadī 
SA_GK20_rmc1-3pu-248	eṣa gacchati javāj japāruṇo vāruṇīm aruṇasārathir diśam // Rc_2.13 //	eṣa gacchati javāt japa aruṇaḥ vāruṇīm aruṇa sārathiḥ diśam 
SA_GK20_rmc1-3pu-249	unmimīla raghunandanaś cirāt tan niśamya vacanaṃ camatkṛtaḥ /	unmimīla raghunandanaḥ cirāt tat niśamya vacanam camatkṛtaḥ 
SA_GK20_rmc1-3pu-250	apy ayogavidhurā na śerate saṃmukhīnavidhayas tathāvidhāḥ // Rc_2.14 //	api a yoga vidhurāḥ na śerate saṃmukhīna vidhayaḥ tathāvidhāḥ 
SA_GK20_rmc1-3pu-251	muktamoham avalokya lakṣmaṇas taṃ mṛgāṅkam iva meghanirgatam /	mukta moham avalokya lakṣmaṇaḥ tam mṛgāṅkam iva megha nirgatam 
SA_GK20_rmc1-3pu-252	ādade 'tha śaśikāntabhūdharasyandabinduśiśirāṃ sarasvatīm // Rc_2.15 //	ādade tha śaśi kānta bhūdhara syanda bindu śiśirām sarasvatīm 
SA_GK20_rmc1-3pu-253	eṣa paśya patito nabhastalād astaśailagahaneṣu naśyati /	eṣa paśya patitaḥ nabhastalāt asta śaila gahaneṣu naśyati 
SA_GK20_rmc1-3pu-254	sandhyayā caramadikpragalbhayā bhagnasāndrakarapañjaraḥ khagaḥ // Rc_2.16 //	sandhyayā carama diś pragalbhayā bhagna sāndra kara pañjaraḥ khagaḥ 
SA_GK20_rmc1-3pu-255	śakyam arcitum anuccapāṇibhiḥ pāśapāṇinagarīnivāsibhiḥ /	śakyam arcitum an ucca pāṇibhiḥ pāśapāṇi nagarī nivāsibhiḥ 
SA_GK20_rmc1-3pu-256	sānurodha iva dūrabandhuro bandhujīvakusumāruṇo raviḥ // Rc_2.17 //	sa anurodhaḥ iva dūra bandhuraḥ bandhujīva kusuma aruṇaḥ raviḥ 
SA_GK20_rmc1-3pu-257	eṣa muktakarapāṭavo ravir nāṭayaty anuguṇatvam appatau /	eṣa mukta kara pāṭavaḥ raviḥ nāṭayati anuguṇa tvam appatau 
SA_GK20_rmc1-3pu-258	āpadi prakṛtir ujjhitā varaṃ nāśrayasya visadṛg viceṣṭitam // Rc_2.18 //	āpadi prakṛtiḥ ujjhitā varam na āśrayasya visadṛś viceṣṭitam 
SA_GK20_rmc1-3pu-259	bimbamūlarucirā raver amī recayanti gaganaṃ gabhastayaḥ /	bimba mūla rucirāḥ raveḥ amī recayanti gaganam gabhastayaḥ 
SA_GK20_rmc1-3pu-260	pūrayanti ca mahīṃ mahīruhām āyatāḥ pratiśarīrayaṣṭayaḥ // Rc_2.19 //	pūrayanti ca mahīm mahīruhām āyatāḥ pratiśarīra yaṣṭayaḥ 
SA_GK20_rmc1-3pu-261	agrataḥ śikharaśākhisaṃhateś chāyayopacitayāpasāritaḥ /	agratas śikhara śākhi saṃhateḥ chāyayā upacitayā apasāritaḥ 
SA_GK20_rmc1-3pu-262	pṛṣṭhato 'tinibhṛtaṃ mahībhṛtām ātapaḥ kaṭakam āśu nojjhati // Rc_2.20 //	pṛṣṭhatas ti nibhṛtam mahībhṛtām ātapaḥ kaṭakam āśu na ujjhati 
SA_GK20_rmc1-3pu-263	svīkaroti śanakair anokahacchāyam adriśikharasthalīr api /	svīkaroti śanakais anokaha chāyam adri śikhara sthalīḥ api 
SA_GK20_rmc1-3pu-264	hīyate nijavapuṣy api kramād ātapasya mamatā tapasvinaḥ // Rc_2.21 //	hīyate nija vapuṣi api kramāt ātapasya mamatā tapasvinaḥ 
SA_GK20_rmc1-3pu-265	appater diśi viceṣṭate ravir vyākulāḥ śakunayaḥ svananty amī /	appateḥ diśi viceṣṭate raviḥ vyākulāḥ śakunayaḥ svananti amī 
SA_GK20_rmc1-3pu-266	dhvāntadṛṣṭiviṣadarśanād dine durnivāranidhane nimīlati // Rc_2.22 //	dhvānta dṛṣṭi viṣa darśanāt dine durnivāra nidhane nimīlati 
SA_GK20_rmc1-3pu-267	kīryate kṛtaravaiḥ khagavrajair eṣa tallataṭacaityapādapaḥ /	kīryate kṛta ravaiḥ khaga vrajaiḥ eṣa talla taṭa caitya pādapaḥ 
SA_GK20_rmc1-3pu-268	sāyam adhvanikaṭe nirargalaḥ sajjanālaya iva pravāsibhiḥ // Rc_2.23 //	sāyam adhva nikaṭe nirargalaḥ sat jana ālayaḥ iva pravāsibhiḥ 
SA_GK20_rmc1-3pu-269	yānti khinnajanasevyatām amī saumya sormiśucivālukācayāḥ /	yānti khinna jana sevya tām amī saumya sa ūrmi śuci vālukā cayāḥ 
SA_GK20_rmc1-3pu-270	prāntasuptakalahaṃsapaṅktayaḥ svairanīramaruto nadītaṭāḥ // Rc_2.24 //	prānta supta kalahaṃsa paṅktayaḥ svaira nīra marutaḥ nadī taṭāḥ 
SA_GK20_rmc1-3pu-271	dhik taṭāntavasatīn sitacchadān paśyataḥ kamalaṣaṇḍavaiśasam /	dhik taṭa anta vasatīn sitacchadān paśyataḥ kamala ṣaṇḍa vaiśasam 
SA_GK20_rmc1-3pu-272	staumi taṃ divasam ārya kevalaṃ yo 'stam eti samam abjabandhunā // Rc_2.25 //	staumi tam divasam ārya kevalam eti samam abja bandhunā 
SA_GK20_rmc1-3pu-273	dantamūlanihitaikasallakīpallavo 'lasavilokitānugaḥ /	                       
SA_GK20_rmc1-3pu-274	eṣa muktagirikandaraḥ śanair vāri vāraṇapatiḥ pratiṣṭhate // Rc_2.26 //	eṣa mukta giri kandaraḥ śanais vāri vāraṇa patiḥ pratiṣṭhate 
SA_GK20_rmc1-3pu-275	śīlayanti kariṇaḥ svavāsitāvāri sairibhasamūharecitam /	śīlayanti kariṇaḥ sva vāsita āvāri sairibha samūha recitam 
SA_GK20_rmc1-3pu-276	mālatīvanavikāsavāsitā vānti palvalataṭāntavāyavaḥ // Rc_2.27 //	mālatī vana vikāsa vāsitāḥ vānti palvala taṭa anta vāyavaḥ 
SA_GK20_rmc1-3pu-277	saṃtyajanti masṛṇaṃ saraḥsarittallamūlasalilāni sairibhāḥ /	saṃtyajanti masṛṇam saraḥ sarit talla mūla salilāni sairibhāḥ 
SA_GK20_rmc1-3pu-278	sambhajanti sahasā bhayadrutair īkṣitāḥ kurarasārasairibhāḥ // Rc_2.28 //	sambhajanti sahasā bhaya drutaiḥ īkṣitāḥ kurara sāra sairibhāḥ 
SA_GK20_rmc1-3pu-279	saṃmukhīnaghanapatrabandhanāt paśya paṅkajavanād anāratam /	saṃmukhīna ghana patra bandhanāt paśya paṅkaja vanāt anāratam 
SA_GK20_rmc1-3pu-280	pītakośamakarandasaṃcayāḥ saṃcaranti madhupāḥ kumudvatīm // Rc_2.29 //	pīta kośa makaranda saṃcayāḥ saṃcaranti madhupāḥ kumudvatīm 
SA_GK20_rmc1-3pu-281	nopanītamukhamudram ambujaṃ muktamudram atha naiva kairavam /	na upanīta mukha mudram ambujam mukta mudram atha nā eva kairavam 
SA_GK20_rmc1-3pu-282	etadīkṣitaparasparaṃ punaḥ patriyugmam apanidravaiśasam // Rc_2.30 //	etad īkṣita parasparam punar patri yugmam apanidra vaiśasam 
SA_GK20_rmc1-3pu-283	rodhasaḥ pulinam abjinīṃ tatas tām atītya bhajate kumudvatīm /	rodhasaḥ pulinam abjinīm tatas tām atītya bhajate kumudvatīm 
SA_GK20_rmc1-3pu-284	tatra tapta iva gāhate payaḥ sāyam ārdraviraho vihaṅgamaḥ // Rc_2.31 //	tatra taptaḥ iva gāhate payaḥ sāyam ārdra virahaḥ vihaṅgamaḥ 
SA_GK20_rmc1-3pu-285	svīkṛtaṃ na nalinair nimīlitaṃ na sphuṭaṃ kumudakuḍmalasmitam /	svīkṛtam na nalinaiḥ nimīlitam na sphuṭam kumuda kuḍmala smitam 
SA_GK20_rmc1-3pu-286	etadīkṣitaparasparaṃ paraṃ mūḍham ambhasi vihaṅgamadvayam // Rc_2.32 //	etad īkṣita parasparam param mūḍham ambhasi vihaṅgama dvayam 
SA_GK20_rmc1-3pu-287	jarjaraṃ tyajati vāsaraplavaṃ na prasārayati mantharān karān /	jarjaram tyajati vāsara plavam na prasārayati mantharān karān 
SA_GK20_rmc1-3pu-288	ety adṛṣṭam avalambya kevalaṃ vyomavārinidhiśeṣam aṃśumān // Rc_2.33 //	eti adṛṣṭam avalambya kevalam vyoma vārinidhi śeṣam aṃśumān 
SA_GK20_rmc1-3pu-289	śrāvitāgamam iva dvijāravair dhvāntam oṃ iti jagat pratīcchati /	śrāvita āgamam iva dvija āravaiḥ dhvāntam om iti jagat pratīcchati 
SA_GK20_rmc1-3pu-290	trātum ūṣmarahitaḥ kṣamo 'dhunā na svamaṇḍalam api prabhākaraḥ // Rc_2.34 //	trātum ūṣma rahitaḥ kṣamaḥ dhunā na sva maṇḍalam api prabhākaraḥ 
SA_GK20_rmc1-3pu-291	dṛśyatām udayati sma yādṛśas tādṛśas taraṇir astam īyate /	dṛśyatām udayati sma yādṛśaḥ tādṛśaḥ taraṇiḥ astam īyate 
SA_GK20_rmc1-3pu-292	utsavavyasanayoḥ prabhur vidhir vikriyāsu mahatām anīśvaraḥ // Rc_2.35 //	utsava vyasanayoḥ prabhuḥ vidhiḥ vikriyāsu mahatām anīśvaraḥ 
SA_GK20_rmc1-3pu-293	sphītam abjakulam īkṣyatām itas tallam ullasitahaṃsasārasam /	sphītam abja kulam īkṣyatām itas tallam ullasita haṃsa sārasam 
SA_GK20_rmc1-3pu-294	niścalācchaparimaṇḍalodakaprāntamantharamṛṇālakaṇṭakam // Rc_2.36 //	niścala accha parimaṇḍala udaka prānta manthara mṛṇāla kaṇṭakam 
SA_GK20_rmc1-3pu-295	śīlayanty acalamekhalāsv amī śītalāsu ruravo nirudyamāḥ /	śīlayanti acala mekhalāsu amī śītalāsu ruravaḥ nirudyamāḥ 
SA_GK20_rmc1-3pu-296	pūrvaśaṣpakabalānuvartinaḥ stokacañcalamukhāḥ sukhāsikām // Rc_2.37 //	pūrva śaṣpaka bala anuvartinaḥ stoka cañcala mukhāḥ sukhāsikām 
SA_GK20_rmc1-3pu-297	dīdhitīḥ paricitāḥ parityajaty abjinīr api ca nānurudhyate /	dīdhitīḥ paricitāḥ parityajati abjinīḥ api ca na anurudhyate 
SA_GK20_rmc1-3pu-298	sandhyayā varuṇadigvadhūm anuprāpitaḥ kam api rāgam aṃśumān // Rc_2.38 //	sandhyayā varuṇa diś vadhūm anuprāpitaḥ kam api rāgam aṃśumān 
SA_GK20_rmc1-3pu-299	dyaū ravīndurahitāpi nirmalā bhūr avṛkṣasalilāpi śītalā /	dyauḥ ravi indu rahitā api nirmalā bhūḥ avṛkṣa salilā api śītalā 
SA_GK20_rmc1-3pu-300	antarālam avalambya śobhate vāsarakṣaṇadayoḥ kṣaṇaṃ jagat // Rc_2.39 //	antarālam avalambya śobhate vāsa rakṣaṇa dayoḥ kṣaṇam jagat 
SA_GK20_rmc1-3pu-301	nirjharo 'yam iyam āpagā saraḥ palvalaṃ ca vimalaṃ vibhāty adaḥ /	nirjharaḥ yam iyam āpagā saraḥ palvalam ca vimalam vibhāti adaḥ 
SA_GK20_rmc1-3pu-302	yatra cittam iha paryupāsyatāṃ tatra tatrabhavatī pitṛprasūḥ // Rc_2.40 //	yatra cittam iha paryupāsyatām tatra tatrabhavatī pitṛ prasūḥ 
SA_GK20_rmc1-3pu-303	ity ubhau vyavahitāntaravyathau tau samāpya samayocitaṃ vidhim /	iti ubhau vyavahita antara vyathau tau samāpya samaya ucitam vidhim 
SA_GK20_rmc1-3pu-304	satkṛtiṃ dadhatur ānane mithaḥ prārthanāṃ kim api rāmalakṣmaṇau // Rc_2.41 //	satkṛtim dadhatuḥ ānane mithas prārthanām kim api rāma lakṣmaṇau 
SA_GK20_rmc1-3pu-305	yatra vāti na kumudvatīmarut kaumudī bata na yatra vīkṣyate /	yatra vāti na kumudvatī marut kaumudī bata na yatra vīkṣyate 
SA_GK20_rmc1-3pu-306	taṃ nirūpitasamantam añjasā bhejatuḥ parisaraṃ raghūdvahau // Rc_2.42 //	tam nirūpita samantam añjasā bhejatuḥ parisaram raghu udvahau 
SA_GK20_rmc1-3pu-307	dṛṣṭipāṇitalappātaśodhitām uddhṛtasthagitakaṇṭakāvaṭām /	dṛṣṭi pāṇi tala ppāta śodhitām uddhṛta sthagita kaṇṭaka avaṭām 
SA_GK20_rmc1-3pu-308	astṛṇān navatṛṇena medināṃ rāmabhadraśayanāya lakṣmaṇaḥ // Rc_2.43 //	astṛṇāt nava tṛṇena medinām rāma bhadra śayanāya lakṣmaṇaḥ 
SA_GK20_rmc1-3pu-309	nirṇineja sahasā suṣupsataḥ pādapadmayugam agrajanmanaḥ /	nirṇineja sahasā suṣupsataḥ pāda padma yugam agrajanmanaḥ 
SA_GK20_rmc1-3pu-310	svāṃśukoddhṛtajalaṃ karābjayoḥ kauśalāc ca samavāhayat punaḥ // Rc_2.44 //	sva aṃśuka uddhṛta jalam kara abjayoḥ kauśalāt ca samavāhayat punar 
SA_GK20_rmc1-3pu-311	adhvajarjaritarājalakṣaṇaṃ lakṣmaṇaś caraṇam agrajanmanaḥ /	adhva jarjarita rāja lakṣaṇam lakṣmaṇaḥ caraṇam agrajanmanaḥ 
SA_GK20_rmc1-3pu-312	āmamarśa ciram aśru vartayan kevalopakaraṇena pāṇinā // Rc_2.45 //	āmamarśa ciram aśru vartayan kevala upakaraṇena pāṇinā 
SA_GK20_rmc1-3pu-313	svairam agrakarajair vivṛtya ca vyākulāṃ samanayaj jaṭāṭavīm /	svairam agra kara jaiḥ vivṛtya ca vyākulām samanayat jaṭā aṭavīm 
SA_GK20_rmc1-3pu-314	aṅgadeśam anayad vidhūya ca srastarātisṛtam añcalaṃ tvacaḥ // Rc_2.46 //	aṅga deśam anayat vidhūya ca srasta rāti sṛtam añcalam tvacaḥ 
SA_GK20_rmc1-3pu-315	pārśvayor upadadhe maheṣudhī ādade śirasi pūjitaṃ dhanuḥ /	pārśvayoḥ upadadhe mahā iṣudhī ādade śirasi pūjitam dhanuḥ 
SA_GK20_rmc1-3pu-316	unmamārja dhutasaṃhṛtena ca svāñcalena punaruktam āstaram // Rc_2.47 //	unmamārja dhuta saṃhṛtena ca sva añcalena punar uktam āstaram 
SA_GK20_rmc1-3pu-317	ity ajasram anujātasevayā jīyamānavanavāsayātanaḥ /	iti ajasram anujāta sevayā jīyamāna vana vāsa yātanaḥ 
SA_GK20_rmc1-3pu-318	svaptukāma iva sālasendriyaḥ saṃviveśa raghunandanaḥ kṣaṇam // Rc_2.48 //	svaptu kāmaḥ iva sa alasa indriyaḥ saṃviveśa raghunandanaḥ kṣaṇam 
SA_GK20_rmc1-3pu-319	mīlitonmiṣitalocanaḥ śanair jāgarūkam avalokya so 'nujam /	mīlita unmiṣita locanaḥ śanais jāgarūkam avalokya saḥ nujam 
SA_GK20_rmc1-3pu-320	uccavāmakarapaṅkajodaranyastamaulir avadan mitaṃ vacaḥ // Rc_2.49 //	ucca vāma kara paṅkaja udara nyasta mauliḥ avadat mitam vacaḥ 
SA_GK20_rmc1-3pu-321	gaccha vatsa śayanīyam ātmanaḥ kliśyase kṛśataraḥ kiyac ciram /	gaccha vatsa śayanīyam ātmanaḥ kliśyase kṛśataraḥ kiyat ciram 
SA_GK20_rmc1-3pu-322	nidrayā viśadatāṃ vraja kṣaṇaṃ na kṣamaḥ pratiniśīthajāgaraḥ // Rc_2.50 //	nidrayā viśada tām vraja kṣaṇam na kṣamaḥ prati niśītha jāgaraḥ 
SA_GK20_rmc1-3pu-323	prātar asti bahu kṛtyam āvayor bhrātar ātmani kim asy atatparaḥ /	prātar asti bahu kṛtyam āvayoḥ bhrātar ātmani kim asi a tatparaḥ 
SA_GK20_rmc1-3pu-324	cintyatām uṣasi tasya saṃgatiḥ śītalasya kapicakravartinaḥ // Rc_2.51 //	cintyatām uṣasi tasya saṃgatiḥ śītalasya kapi cakravartinaḥ 
SA_GK20_rmc1-3pu-325	āspadādhigamagarvito 'stu vāpy astu vānuditabhūtivikriyaḥ /	āspada adhigama garvitaḥ stu vā api astu vā anudita bhūti vikriyaḥ 
SA_GK20_rmc1-3pu-326	āvayoḥ samayabaddhayoḥ puno niścayārtham adhigamya eva saḥ // Rc_2.52 //	āvayoḥ samaya baddhayoḥ punar niścaya artham adhigamyaḥ eva saḥ 
SA_GK20_rmc1-3pu-327	tad vibhātu rajanī sukhena te yāsyataḥ plavagarājamandiram /	tat vibhātu rajanī sukhena te yāsyataḥ plavaga rāja mandiram 
SA_GK20_rmc1-3pu-328	pakṣayor yad anurūpamuktayos tat tadaiva ca samarthayiṣyate // Rc_2.53 //	pakṣayoḥ yat anurūpa muktayoḥ tat tadā eva ca samarthayiṣyate 
SA_GK20_rmc1-3pu-329	ūcivān iti babhūva nirvacāḥ kuḍmalīkṛtavilocanotpalaḥ /	ūcivān iti babhūva nirvacāḥ kuḍmalīkṛta vilocana utpalaḥ 
SA_GK20_rmc1-3pu-330	adhyaśeta caraṇāmbujāntikaṃ tasya joṣam anagho jaghanyajaḥ // Rc_2.54 //	adhyaśeta caraṇa ambuja antikam tasya joṣam anaghaḥ jaghanyajaḥ 
SA_GK20_rmc1-3pu-331	tatra tatra ca śayānayoś cirād vīrayor vigatasādhvasā iva /	tatra tatra ca śayānayoḥ cirāt vīrayoḥ vigata sādhvasāḥ iva 
SA_GK20_rmc1-3pu-332	uddhatair dadur ulūkahuṃkṛtair andhakārajayaghoṣaṇāṃ drumāḥ // Rc_2.55 //	uddhataiḥ daduḥ ulūka huṃkṛtaiḥ andhakāra jaya ghoṣaṇām drumāḥ 
SA_GK20_rmc1-3pu-333	vyātatoḍudaśanāpi mucyase na tvam arkacirasaṃstutādhunā /	vyātata uḍu daśanā api mucyase na tvam arka cira saṃstutā adhunā 
SA_GK20_rmc1-3pu-334	ity ariṣṭaripukūjitais tamo dyāṃ bruvāṇam iva dūram udyayau // Rc_2.56 //	iti ariṣṭa ripu kūjitaiḥ tamaḥ dyām bruvāṇam iva dūram udyayau 
SA_GK20_rmc1-3pu-335	kevalaṃ śakunayo na nīḍagāḥ śākhino 'pi śayitāḥ samantataḥ /	kevalam śakunayaḥ na nīḍa gāḥ śākhinaḥ pi śayitāḥ samantataḥ 
SA_GK20_rmc1-3pu-336	jajñire timirataskarāvalīlupyamānavibhavāś ca bhūbhṛtaḥ // Rc_2.57 //	jajñire timira taskara āvalī lupyamāna vibhavāḥ ca bhūbhṛtaḥ 
SA_GK20_rmc1-3pu-337	na sthalī na pulinaṃ na sindhavo nācalā na taravaś cakāśire /	na sthalī na pulinam na sindhavaḥ na acalāḥ na taravaḥ cakāśire 
SA_GK20_rmc1-3pu-338	dūṣitadvitayavādam udbabhāv ekam eva timiraṃ vibhūtimat // Rc_2.58 //	dūṣita dvitaya vādam udbabhau ekam eva timiram vibhūtimat 
SA_GK20_rmc1-3pu-339	tatra mugdhapṛṣatas tamoghane pārśvagām api mṛgīm ahārayat /	tatra mugdha pṛṣataḥ tamaḥ ghane pārśva gām api mṛgīm ahārayat 
SA_GK20_rmc1-3pu-340	prāpa kokayuvatir yadṛcchayā patyur ādhitaralasya saṃgamam // Rc_2.59 //	prāpa koka yuvatiḥ yadṛcchayā patyuḥ ādhi taralasya saṃgamam 
SA_GK20_rmc1-3pu-341	vṛddham aṅkam anayac chiśubhramāc cumbati sma dayiteti yūthapam /	vṛddham aṅkam anayat śiśu bhramāt cumbati sma dayitā iti yūthapam 
SA_GK20_rmc1-3pu-342	svīyam apy uditasaṃśayaḥ śanair aṅgam aṅgam amṛśad valīmukhaḥ // Rc_2.60 //	svīyam api udita saṃśayaḥ śanais aṅgam aṅgam amṛśat valīmukhaḥ 
SA_GK20_rmc1-3pu-343	sarvataḥ parigateva parvatair āciteva tarubhir nirantaram /	sarvatas parigatā iva parvataiḥ ācitā iva tarubhiḥ nirantaram 
SA_GK20_rmc1-3pu-344	āpluteva salilair itas tataḥ śakyate sma cirasaṃstutāpi bhūḥ // Rc_2.61 //	āplutā iva salilaiḥ itas tatas śakyate sma cira saṃstutā api bhūḥ 
SA_GK20_rmc1-3pu-345	dikṣu dakṣam avanāv anākulaṃ khe 'tikhelam aṭavīṣu bhīṣaṇam /	dikṣu dakṣam avanau an ākulam khe ti khelam aṭavīṣu bhīṣaṇam 
SA_GK20_rmc1-3pu-346	mattam adriṣu darīṣu durjayaṃ prādurāsa viṣame samaṃ tamaḥ // Rc_2.62 //	mattam adriṣu darīṣu durjayam prādurāsa viṣame samam tamaḥ 
SA_GK20_rmc1-3pu-347	bhejur aikyam iva tulyavaiśasāḥ sāyam eva malinair mukhair diśaḥ /	bhejuḥ aikyam iva tulya vaiśasāḥ sāyam eva malinaiḥ mukhaiḥ diśaḥ 
SA_GK20_rmc1-3pu-348	gṛhyamāṇaśikharā tamaścayair dyauḥ papāta vasudhāsakhītale // Rc_2.63 //	gṛhyamāṇa śikharā tamaḥ cayaiḥ dyauḥ papāta vasudhā sakhī tale 
SA_GK20_rmc1-3pu-349	pratyabhān na purato na pṛṣṭhataḥ pārśvayoś ca viśadaṃ na kiṃcana /	pratyabhāt na puratas na pṛṣṭhatas pārśvayoḥ ca viśadam na kiṃcana 
SA_GK20_rmc1-3pu-350	vyānaśe bhuvanam añjanācalaprasthapaṅktinibiḍaṃ niśātamaḥ // Rc_2.64 //	vyānaśe bhuvanam añjana acala prastha paṅkti nibiḍam niśā tamaḥ 
SA_GK20_rmc1-3pu-351	na dvitīyam anubhūyate sma vastv antikād api tamas tiraskṛtam /	na dvitīyam anubhūyate sma vastu antikāt api tamaḥ tiraskṛtam 
SA_GK20_rmc1-3pu-352	kevalātmaviṣayaṃ tadābhavaj jñānam ulbaparivāsinām iva // Rc_2.65 //	kevala ātma viṣayam tadā abhavat jñānam ulba parivāsinām iva 
SA_GK20_rmc1-3pu-353	dūramiśritaparasparāṅgakair apy ayogajanitajvarair iva /	dūra miśrita paraspara aṅgakaiḥ api ayoga janita jvaraiḥ iva 
SA_GK20_rmc1-3pu-354	durlabhānanavilokanāmṛtair dūyate sma mithunair mitho bhṛśam // Rc_2.66 //	durlabha ānana vilokana amṛtaiḥ dūyate sma mithunaiḥ mithas bhṛśam 
SA_GK20_rmc1-3pu-355	so 'tiśītahimaśīkaro marun nūnam ulmukacayān avākirat /	saḥ tiśīta hima śīkaraḥ marut nūnam ulmuka cayān avākirat 
SA_GK20_rmc1-3pu-356	yac cukūja bhṛśam ārtikāhalaṃ cakravākayuvatis tapasvinī // Rc_2.67 //	yat cukūja bhṛśam ārti kāhalam cakravāka yuvatiḥ tapasvinī 
SA_GK20_rmc1-3pu-357	uccacāra na vanasthalīṣv asau marmaraḥ patitapatranisvanaḥ /	uccacāra na vana sthalīṣu asau marmaraḥ patita patra nisvanaḥ 
SA_GK20_rmc1-3pu-358	nāvirāsa karikṛṣṭasallakībhaṅgayonir asakṛc caṭatkṛtiḥ // Rc_2.68 //	na avirāsa kari kṛṣṭa sallakī bhaṅga yoniḥ asakṛt caṭatkṛtiḥ 
SA_GK20_rmc1-3pu-359	tasthur āsthitamanuṣyamūrtayo yāmikā iva vidūrato 'drayaḥ /	tasthuḥ āsthita manuṣya mūrtayaḥ yāmikāḥ iva vidūrataḥ drayaḥ 
SA_GK20_rmc1-3pu-360	prahvabālaviṭapāgrapāṇayas tau parītya taravaḥ siṣevire // Rc_2.69 //	prahva bāla viṭapa agra pāṇayaḥ tau parītya taravaḥ siṣevire 
SA_GK20_rmc1-3pu-361	drāṅ nidāgham anudadrajo 'dhunād viślathāṃ bṛhatikām asārayat /	drāk nidāgham anudadrajaḥ dhunāt viślathām bṛhatikām asārayat 
SA_GK20_rmc1-3pu-362	pratyapadyata vanānilas tayor ekasannihitayāmikavratam // Rc_2.70 //	pratyapadyata vana anilaḥ tayoḥ eka sannihita yāmika vratam 
SA_GK20_rmc1-3pu-363	sānujasya tamasi pramīlatas tasya bhāvimamatāhṛtā iva /	sa anujasya tamasi pramīlataḥ tasya bhāvi mamatā hṛtāḥ iva 
SA_GK20_rmc1-3pu-364	ujjvalāyataviṣāṇasūcitāś cakrire parikaraṃ mataṅgajāḥ // Rc_2.71 //	ujjvala āyata viṣāṇa sūcitāḥ cakrire parikaram mataṅga jāḥ 
SA_GK20_rmc1-3pu-365	dīpakṛtyam akarod upāntike niṣprakamparuciroṣadhīgaṇaḥ /	dīpa kṛtyam akarot upāntike niṣprakampa rucira oṣadhī gaṇaḥ 
SA_GK20_rmc1-3pu-366	tenur adrivanamadhyasuptayor maṅgalāni vanadevatās tayoḥ // Rc_2.72 //	tenuḥ adri vana madhya suptayoḥ maṅgalāni vana devatāḥ tayoḥ 
SA_GK20_rmc1-3pu-367	ehi jānaki bhujāntaraṃ kharaḥ prastaro 'yam asi kiṃ parāṅmukhī /	ehi jānaki bhujāntaram kharaḥ prastaraḥ yam asi kim parāṅmukhī 
SA_GK20_rmc1-3pu-368	matkapolam upadhāya supyatām aprasaktir iyatī kadā nu te // Rc_2.73 //	mad kapolam upadhāya supyatām aprasaktiḥ iyatī kadā nu te 
SA_GK20_rmc1-3pu-369	kṣiptam aṃśukam idaṃ mayorasi prīyatāṃ tava nirānandaḥ stanaḥ /	kṣiptam aṃśukam idam mayā urasi prīyatām tava nirānandaḥ stanaḥ 
SA_GK20_rmc1-3pu-370	nīvinodini kare kuru kṣamām āyatākṣi nudasīva kiṃ punaḥ // Rc_2.74 //	nīvi nodini kare kuru kṣamām āyata akṣi nudasi iva kim punar 
SA_GK20_rmc1-3pu-371	suptavākyam iti maithilīpater maithilīvirahadūyamānayā /	supta vākyam iti maithilī pateḥ maithilī viraha dūyamānayā 
SA_GK20_rmc1-3pu-372	diksakhīnivahavāritāsrayā śuśruve vasudhayopasannayā // Rc_2.75 //	diś sakhī nivaha vārita asrayā śuśruve vasudhayā upasannayā 
SA_GK20_rmc1-3pu-373	mad bibheti virahī raghūdvaho mad vinā ca na jagat pramodate /	mat bibheti virahī raghūdvahaḥ mat vinā ca na jagat pramodate 
SA_GK20_rmc1-3pu-374	tat karomi kim itīva cintayan nojjagāma sahasā niśākaraḥ // Rc_2.76 //	tat karomi kim iti iva cintayan na ujjagāma sahasā niśākaraḥ 
SA_GK20_rmc1-3pu-375	na sma bhāti kim api sphuṭaṃ puraḥ kiṃcid īritakareṇa kevalam /	na sma bhāti kim api sphuṭam puras kiṃcid īrita kareṇa kevalam 
SA_GK20_rmc1-3pu-376	dṛśyate sma divi dūravartinā tarjyamānam iva kenacit tamaḥ // Rc_2.77 //	dṛśyate sma divi dūra vartinā tarjyamānam iva kenacid tamaḥ 
SA_GK20_rmc1-3pu-377	jāyate sma ghanamālatīguṇaśreṇigarbhakabarīmanoharam /	jāyate sma ghana mālatī guṇa śreṇi garbha kabarī manoharam 
SA_GK20_rmc1-3pu-378	meghavāhanadigaṅganāmukhe mugdhacandrakarakarburaṃ tamaḥ // Rc_2.78 //	meghavāhana diś aṅganā mukhe mugdha candrakara karburam tamaḥ 
SA_GK20_rmc1-3pu-379	sānurāgam upagūḍham agrimair aṃśubhiḥ śaśabhṛto davīyasaḥ /	sa anurāgam upagūḍham agrimaiḥ aṃśubhiḥ śaśabhṛtaḥ davīyasaḥ 
SA_GK20_rmc1-3pu-380	unnanāma namucidviṣo diśi srastastaṃtamasabhāram ambaram // Rc_2.79 //	unnanāma namuci dviṣaḥ diśi srastaḥ staṃtamasa bhāram ambaram 
SA_GK20_rmc1-3pu-381	ujjvalāgrakiraṇapraveśakaproktasatvarasamāgamo 'pi san /	ujjvala agra kiraṇa praveśaka prokta satvara samāgamaḥ pi san 
SA_GK20_rmc1-3pu-382	prekṣyate sma janitotsukaś cirād vyomaraṅgamukhasaṃmukhaḥ śaśī // Rc_2.80 //	prekṣyate sma janita utsukaḥ cirāt vyomaraṅga mukha saṃmukhaḥ śaśī 
SA_GK20_rmc1-3pu-383	audayena śaśino gabhastinā bhinnaśeṣatimiraṃ vyarājata /	audayena śaśinaḥ gabhastinā bhinna śeṣa timiram vyarājata 
SA_GK20_rmc1-3pu-384	mṛjyamānam iva śakradiṅmukhaṃ kuṅkumena mṛganābhoyogin // Rc_2.81 //	mṛjyamānam iva śakra diṅmukham kuṅkumena mṛganābhaḥ yogin 
SA_GK20_rmc1-3pu-385	taṃ babhāra na vidhur navodayaṃ kiṃ tu kuṅkumavilepanāruṇam /	tam babhāra na vidhuḥ nava udayam kim tu kuṅkuma vilepana aruṇam 
SA_GK20_rmc1-3pu-386	ekam utsukavaśāt payodharaṃ vyācakāra haridigvilāsinī // Rc_2.82 //	ekam utsuka vaśāt payodharam vyācakāra hari digvilāsinī 
SA_GK20_rmc1-3pu-387	āttajaitranijapuṣpadhanvano manmathasya bhuvanāni jeṣyataḥ /	ātta jaitra nija puṣpadhanvanaḥ manmathasya bhuvanāni jeṣyataḥ 
SA_GK20_rmc1-3pu-388	unnanāma purataḥ śaśicchalāt pūrṇarukmakalaśaḥ payonidheḥ // Rc_2.83 //	unnanāma puratas śaśi chalāt pūrṇa rukma kalaśaḥ payonidheḥ 
SA_GK20_rmc1-3pu-389	diksarāgamukhasannidhāpitasphītacandracaṣakā śatakratoḥ /	diś sa rāga mukha sannidhāpita sphīta candra caṣakā śatakratoḥ 
SA_GK20_rmc1-3pu-390	kṣībabhāvam iva bibhratī babhau viślathācchatimirāṃśukoccayā // Rc_2.84 //	kṣība bhāvam iva bibhratī babhau viślatha accha timira aṃśuka uccayā 
SA_GK20_rmc1-3pu-391	nandayan bhuvanam unmukhaṃ cirān mandayan smaraviruddham udyamam /	nandayan bhuvanam unmukham cirāt mandayan smara viruddham udyamam 
SA_GK20_rmc1-3pu-392	krandayan virahiṇo vihaṅgamān sāndrayan pramadam indur udyayau // Rc_2.85 //	krandayan virahiṇaḥ vihaṅgamān sāndrayan pramadam induḥ udyayau 
SA_GK20_rmc1-3pu-393	locanālinivahaikapaṅkajaṃ cittahaṃsaśayanīyasaikatam /	locana ali nivaha eka paṅkajam citta haṃsa śayanīya saikatam 
SA_GK20_rmc1-3pu-394	ujjagāma ratikelimandiraṃ yāminīyuvatijīvitaṃ śaśī // Rc_2.86 //	ujjagāma rati keli mandiram yāminī yuvati jīvitam śaśī 
SA_GK20_rmc1-3pu-395	āliliṅga rajanīm ahāsayad bidyamānamukulāṃ kumudvatīm /	āliliṅga rajanīm ahāsayat bidyamāna mukulām kumudvatīm 
SA_GK20_rmc1-3pu-396	agrahīd uḍuvadhūkarān karair dyāṃ prasādam anayat samaṃ śasśī // Rc_2.87 //	agrahīt uḍuvadhū karān karaiḥ dyām prasādam anayat samam śasśī 
SA_GK20_rmc1-3pu-397	ādade viyad alāñchanavrataṃ lāñchanaṃ nijam agūhad aṃśubhiḥ /	ādade viyat a lāñchana vratam lāñchanam nijam agūhat aṃśubhiḥ 
SA_GK20_rmc1-3pu-398	prāhiṇod apasṛtāsu kaumudīṃ dikṣu dakṣatanayāparigrahī // Rc_2.88 //	prāhiṇot apasṛtāsu kaumudīm dikṣu dakṣa tanayā parigrahī 
SA_GK20_rmc1-3pu-399	vyāpya dūram atha nirmalaṃ viyad vītapaṅkam iva paṅkajākaram /	vyāpya dūram atha nirmalam viyat vīta paṅkam iva paṅkaja ākaram 
SA_GK20_rmc1-3pu-400	rejur agrakiraṇāḥ kṣapāpateḥ pūtakokanadakandakomalāḥ // Rc_2.89 //	rejuḥ agra kiraṇāḥ kṣapāpateḥ pūta kokanada kanda komalāḥ 
SA_GK20_rmc1-3pu-401	khe kakupsu bhuvi ca kṣapāpateḥ petur ūḍhanicayā marīcayaḥ /	khe kakupsu bhuvi ca kṣapāpateḥ petuḥ ūḍha nicayāḥ marīcayaḥ 
SA_GK20_rmc1-3pu-402	yatra tatra kuharāṇi kānicit kampamānam aviśan niśātamaḥ // Rc_2.90 //	yatra tatra kuharāṇi kānicid kampamānam aviśat niśātamaḥ 
SA_GK20_rmc1-3pu-403	kṣiptam indurucibhir vyalambata tryambakasya śikhinaś ca diṅmukhe /	kṣiptam indu rucibhiḥ vyalambata tryambakasya śikhinaḥ ca diṅmukhe 
SA_GK20_rmc1-3pu-404	tatra nunnam anubandhaniḥsahaṃ kāndiśīkam iva niṣṭhitaṃ tamaḥ // Rc_2.91 //	tatra nunnam anubandha niḥsaham kāndiśīkam iva niṣṭhitam tamaḥ 
SA_GK20_rmc1-3pu-405	kandarāṇi ca mahāmahībhṛtāṃ koṭarāṇi ca jaranmahīruhām /	kandarāṇi ca mahā mahībhṛtām koṭarāṇi ca jarat mahīruhām 
SA_GK20_rmc1-3pu-406	adhyuvāsa kamalodarāṇi ca dhvāntam adhvagavadhūmukhāni ca // Rc_2.92 //	adhyuvāsa kamala udarāṇi ca dhvāntam adhvaga vadhū mukhāni ca 
SA_GK20_rmc1-3pu-407	svīcakāra karakoṭilālanālambitoḍutatimekhalāṃ divam /	svīcakāra kara koṭi lālana ālambita uḍu tati mekhalām divam 
SA_GK20_rmc1-3pu-408	rāgabhaṅgam atisaṃstavād gatāṃ devarājadiśam indur atyajat // Rc_2.93 //	rāga bhaṅgam ati saṃstavāt gatām devarāja diśam induḥ atyajat 
SA_GK20_rmc1-3pu-409	ātatāna gaganāṅgaṇādhikair medinīm amṛtavarṣibhir vidhuḥ /	ātatāna gagana aṅgaṇa adhikaiḥ medinīm amṛta varṣibhiḥ vidhuḥ 
SA_GK20_rmc1-3pu-410	viprayuktajanadhūmaketubhiḥ ketakāgraśucibhir marīcibhiḥ // Rc_2.94 //	viprayukta jana dhūma ketubhiḥ ketaka agra śucibhiḥ marīcibhiḥ 
SA_GK20_rmc1-3pu-411	saṃkucadbhir abhirāmatādhike sādhu candramasi puṣkaraiḥ kṛtam /	saṃkucadbhiḥ abhirāma tā adhike sādhu candramasi puṣkaraiḥ kṛtam 
SA_GK20_rmc1-3pu-412	udyatā jayini kāminīmukhe tena sāhasam anuṣṭhitaṃ punaḥ // Rc_2.95 //	udyatā jayini kāminī mukhe tena sāhasam anuṣṭhitam punar 
SA_GK20_rmc1-3pu-413	uccakhāna ruṣam uccamaṇḍalaḥ khaṇḍanām agamayad viṣahyatām /	uccakhāna ruṣam ucca maṇḍalaḥ khaṇḍanām agamayat viṣahya tām 
SA_GK20_rmc1-3pu-414	mānapaṅkam apanīya kāminīḥ kāntahastam anayan niśāpatiḥ // Rc_2.96 //	māna paṅkam apanīya kāminīḥ kānta hastam anayat niśāpatiḥ 
SA_GK20_rmc1-3pu-415	vyaktavartmabilavāhinīvanagrāmagulmagahanādribhedayā /	vyakta vartma bila vāhinī vana grāma gulma gahana adri bhedayā 
SA_GK20_rmc1-3pu-416	saumyatādhikaviśeṣayājani jyotsnayā divasaniḥspṛho janaḥ // Rc_2.97 //	saumya tā adhika viśeṣayā ajani jyotsnayā divasa niḥspṛhaḥ janaḥ 
SA_GK20_rmc1-3pu-417	pīyate sma kumudaṃ na locanaiś candrikā tapati rohitacchadam /	pīyate sma kumudam na locanaiḥ candrikā tapati rohitacchadam 
SA_GK20_rmc1-3pu-418	prādurāsa param utpibann aliḥ saurabhaṃ niravalambam ambuni // Rc_2.98 //	prādurāsa param utpiban aliḥ saurabham niravalambam ambuni 
SA_GK20_rmc1-3pu-419	ekikeva nijavṛndamadhyagāpy uccukūja sabhayā sitacchadī /	ekikā iva nija vṛnda madhya gā api uccukūja sabhayā sitacchadī 
SA_GK20_rmc1-3pu-420	dantamūlam asakṛc ca saṃśayād āmamarśa kariṇaḥ kareṇukā // Rc_2.99 //	danta mūlam asakṛt ca saṃśayāt āmamarśa kariṇaḥ kareṇukā 
SA_GK20_rmc1-3pu-421	ketakīṣu kadalīṣu vālukāsv aśmasu sphuṭitakairave 'mbhasi /	ketakīṣu kadalīṣu vālukāsu aśmasu sphuṭita kairave mbhasi 
SA_GK20_rmc1-3pu-422	lambhiteva laharīparamparām ullalāsa śaśikāntivāhinī // Rc_2.100 //	lambhitā iva laharī paramparām ullalāsa śaśi kānti vāhinī 
SA_GK20_rmc1-3pu-423	prāptasūkṣmaghanapallavāntaraiś citritāḥ śaśikarair itas tataḥ /	prāpta sūkṣma ghana pallava antaraiḥ citritāḥ śaśi karaiḥ itas tatas 
SA_GK20_rmc1-3pu-424	bibhrati sma tarumūlaśāyinaḥ śambarāḥ pṛṣatayūthavibhramam // Rc_2.101 //	bibhrati sma taru mūla śāyinaḥ śambarāḥ pṛṣata yūtha vibhramam 
SA_GK20_rmc1-3pu-425	kṛcchralabdhanagaśṛṅgasandhayo dattamanmathajayābhisandhayaḥ /	kṛcchra labdha naga śṛṅga sandhayaḥ datta manmatha jaya abhisandhayaḥ 
SA_GK20_rmc1-3pu-426	maithilītaravadhūdurāsadaṃ rāghavāṅkam aviśac chaśitviṣaḥ // Rc_2.102 //	maithilī tara vadhū durāsadam rāghava aṅkam aviśat śaśi tviṣaḥ 
SA_GK20_rmc1-3pu-427	jāgarṣi kāśmari niṣīdasi kovidāra kutrāsi vatsa kṛtamāla tamāla paśya /	jāgarṣi kāśmari niṣīdasi kovidāra kutra asi vatsa kṛtamāla tamāla paśya 
SA_GK20_rmc1-3pu-428	kiṃ vartate raghupater iti satvarābhir uktaṃ drumaugham avalokya vanasthalībhiḥ // Rc_2.103 //	kim vartate raghu pateḥ iti sa tvarābhiḥ uktam druma ogham avalokya vana sthalībhiḥ 
SA_GK20_rmc1-3pu-429	anyonyadūrapariṣaktaviśālasāndraśākhāśatais tarubhir antarayāṃbabhūve /	anyonya dūra pariṣakta viśāla sāndra śākhā śataiḥ tarubhiḥ antarayāṃbabhūve 
SA_GK20_rmc1-3pu-430	udbhūtaghoravirahajvaralaṅghitasya candrātapaḥ sa khalu dāśarather apathyaḥ // Rc_2.104 //	udbhūta ghora viraha jvara laṅghitasya candra ātapaḥ sa khalu dāśaratheḥ apathyaḥ 
SA_GK20_rmc1-3pu-431	kumudavanam ahetu tyaktanidraṃ tadāsīd gaganam uḍuvitānair dhig vṛthaiva praphullam /	kumuda vanam tyakta nidram tadā āsīt gaganam uḍu vitānaiḥ dhik vṛthā eva praphullam 
SA_GK20_rmc1-3pu-432	ajani jagad adhīśasyāgṛhītes tadānīṃ vidhur api vidhavastrīyauvanodbhedaśocyaḥ // Rc_2.105 //	ajani jagat adhīśasya agṛhīteḥ tadānīm vidhuḥ api vidhavā strī yauvana udbheda śocyaḥ 
SA_GK20_rmc1-3pu-433	śvasiti janakaputrī satvaro bhānuputraḥ kapipatir upasannaṃ suprabhātaṃ taveti /	śvasiti janakaputrī sa tvaraḥ bhānu putraḥ kapi patiḥ upasannam su prabhātam tava iti 
SA_GK20_rmc1-3pu-434	jagur iva raghunāthāyārdhabuddhāḥ svananto madhuram apararātre patriṇaḥ ke 'pi ke 'pi // Rc_2.106 //	jaguḥ iva raghunāthāya ardha buddhāḥ svanantaḥ madhuram apararātre patriṇaḥ ke pi ke pi 
SA_GK20_rmc1-3pu-435	ity abhinandakṛtau rāmacarite mahākāvye sandhyātamaścandrodayavarṇano nāma dvitīyaḥ sargaḥ samāptaḥ //	iti abhinanda kṛtau rāmacarite mahākāvye sandhyātamaścandrodayavarṇanaḥ nāma dvitīyaḥ sargaḥ samāptaḥ 
SA_GK20_rmc1-3pu-436	kavīnāṃ kiṃ dattair nṛpapaśubhir anyair avasare paraṃ pṛthvīpālaḥ kṣaṇam api sa karṇo vitaratu /	kavīnām kim dattaiḥ nṛpa paśubhiḥ anyaiḥ avasare param pṛthvīpālaḥ kṣaṇam api sa karṇaḥ vitaratu 
SA_GK20_rmc1-3pu-437	anāttaṃ tattvajñair api suvipulārthavyayabhiyā pratiṣṭhāṃ yenoccair jagati gamitaṃ rāmacaritam //	an āttam tattva jñaiḥ api su vipula artha vyaya bhiyā pratiṣṭhām yena uccais jagati gamitam rāma caritam 
SA_GK20_rmc1-3pu-438	% NB /msC/ reads here (instead of this verse?)	nb msc reads here instead of this verse 
SA_GK20_rmc1-3pu-439	pālānvayāmbujavanaikavirocanāya tasmai namo 'stu yuvarājanareśvarāya /	pāla anvaya ambuja vana eka virocanāya tasmai namaḥ stu yuvarāja nareśvarāya 
SA_GK20_rmc1-3pu-440	koṭipradānaghaṭitojjvalakīrtimūrtir yenāmaratvapadavīṃ gamito 'bhinandaḥ // ***********************************************************************	koṭi pradāna ghaṭita ujjvala kīrti mūrtiḥ yena amara tva padavīm gamitaḥ bhinandaḥ  /
SA_GK20_rmc1-3pu-441	tṛtīyaḥ sargaḥ	tṛtīyaḥ sargaḥ 
SA_GK20_rmc1-3pu-442	atha prabuddhaḥ prathamaṃ vibuddham āsīnam ādāya tadaṅghriyugmam /	atha prabuddhaḥ prathamam vibuddham āsīnam ādāya tad aṅghri yugmam 
SA_GK20_rmc1-3pu-443	prakāmanidrābhigamābhirāmo rāmaḥ sumitrāsutam ity uvāca // Rc_3.1 //	prakāma nidrā abhigama abhirāmaḥ rāmaḥ sumitrā sutam iti uvāca 
SA_GK20_rmc1-3pu-444	kim ittham eva kṣapito niśīthaḥ kaccin muhūrārdham asi prasuptaḥ /	kim ittham eva kṣapitaḥ niśīthaḥ kaccit muhūra ardham asi prasuptaḥ 
SA_GK20_rmc1-3pu-445	asmin prasādāvasare dhiyāṃ ca pratiṣṭhitaś cetasi kas tavārthaḥ // Rc_3.2 //	asmin prasāda avasare dhiyām ca pratiṣṭhitaḥ cetasi kaḥ tava arthaḥ 
SA_GK20_rmc1-3pu-446	vanaukasas tasya naveśvarasya bhāvāvabodhāya punar vimṛśya /	vanaukasaḥ tasya nava īśvarasya bhāva avabodhāya punar vimṛśya 
SA_GK20_rmc1-3pu-447	yat prāptakālaṃ tad udāharāśu prasthānakālo 'yam atipraśastaḥ // Rc_3.3 //	yat prāpta kālam tat udāhara āśu prasthāna kālaḥ yam ati praśastaḥ 
SA_GK20_rmc1-3pu-448	svakāryalābhastimitaḥ kapiś cen na kaścid artho 'nusṛtena tena /	sva kārya lābha stimitaḥ kapiḥ ced na kaścid arthaḥ nusṛtena tena 
SA_GK20_rmc1-3pu-449	ripaūpetaṃ varam arthibhāvād vikārasaṃdehasahe na mitre // Rc_3.4 //	ripaḥ upetam varam arthi bhāvāt vikāra saṃdeha sahe na mitre 
SA_GK20_rmc1-3pu-450	kāryāntarāśārahitena tena vyaktaṃ khalenādya vayaṃ nirastāḥ /	kārya antara āśā rahitena tena vyaktam khalena adya vayam nirastāḥ 
SA_GK20_rmc1-3pu-451	dattaḥ pradīrghāgrahaṇābhidhāno yenāyam ārād api no 'rdhacandraḥ // Rc_3.5 //	dattaḥ pradīrgha agrahaṇa abhidhānaḥ yena ayam ārāt api naḥ ūrdhva candraḥ 
SA_GK20_rmc1-3pu-452	ruddhas tapasvī sa kathaṃ na kaiścin mohāndhakūpe nipatan madāndhaḥ /	ruddhaḥ tapasvī sa katham na kaiścid moha andhakūpe nipatan mada andhaḥ 
SA_GK20_rmc1-3pu-453	kiṃ deśakās te 'pi hanūmadādyāḥ sadyaḥ padaṃ prāpya samaṃ vipannāḥ // Rc_3.6 //	kim deśakāḥ te pi hanūmat ādyāḥ sadyas padam prāpya samam vipannāḥ 
SA_GK20_rmc1-3pu-454	riṣṭaṃ na dṛṣṭaṃ pavamānasūnor na cāgnisūnor na ca vālisūnoḥ /	riṣṭam na dṛṣṭam pavamāna sūnoḥ na ca agni sūnoḥ na ca vāli sūnoḥ 
SA_GK20_rmc1-3pu-455	sarve 'pi kiṃkāraṇam ekadaiva pramītakalpāḥ kapidārakās te // Rc_3.7 //	sarve pi kiṃkāraṇam ekadā eva pramīta kalpāḥ kapi dārakāḥ te 
SA_GK20_rmc1-3pu-456	sa durnivāro harir adya śetām āsvāditaiśvaryamadhur madena /	sa durnivāraḥ hariḥ adya śetām āsvādita aiśvarya madhuḥ madena 
SA_GK20_rmc1-3pu-457	kathaṃ punar jāgarakāla eva suptās tadāptā iti me vitarkaḥ // Rc_3.8 //	katham punar jāgara kāle eva suptāḥ tad āptāḥ iti me vitarkaḥ 
SA_GK20_rmc1-3pu-458	devāt prasūtena himetarāṃśor ūrjasvalais taiḥ sakhibhir vṛtena /	devāt prasūtena himetarāṃśoḥ ūrjasvalaiḥ taiḥ sakhibhiḥ vṛtena 
SA_GK20_rmc1-3pu-459	udāradehadyutināsmadarthe niranvayaṃ tena tamaḥ prapannam // Rc_3.9 //	udāra deha dyutinā asmad arthe niranvayam tena tamaḥ prapannam 
SA_GK20_rmc1-3pu-460	aho mahan mohajam andhakāraṃ yenādya madhyesabham uddhureṇa /	aho mahat moha jam andhakāram yena adya madhyesabham uddhureṇa 
SA_GK20_rmc1-3pu-461	utsārya tān mantrimaṇipradīpān plavaṅgarājaḥ prasabhaṃ gṛhītaḥ // Rc_3.10 //	utsārya tān mantri maṇi pradīpān plavaṅga rājaḥ prasabham gṛhītaḥ 
SA_GK20_rmc1-3pu-462	lobhasya mohasya manobhavasya madasya cātiprasaro na ruddhaḥ /	lobhasya mohasya manobhavasya madasya ca ati prasaraḥ na ruddhaḥ 
SA_GK20_rmc1-3pu-463	ruddhaḥ paraṃ pūrṇamanorathena tenādya naḥ pratyupakāravegaḥ // Rc_3.11 //	ruddhaḥ param pūrṇa manorathena tena adya naḥ pratyupakāra vegaḥ 
SA_GK20_rmc1-3pu-464	samrāṭpadasthasya padād apetāḥ samprītaye samprati mā sma bhūmaḥ /	samrāj pada sthasya padāt apetāḥ samprītaye samprati mā sma bhūmaḥ 
SA_GK20_rmc1-3pu-465	dṛṣṭāstrasārā api tasya bhīroḥ kiṃ bhītaye vatsa vayaṃ na bhūtāḥ // Rc_3.12 //	dṛṣṭa astra sārāḥ api tasya bhīroḥ kim bhītaye vatsa vayam na bhūtāḥ 
SA_GK20_rmc1-3pu-466	sthāne nirastaḥ sudhiyāgrajena sa tena māyāmasṛṇo durātmā /	sthāne nirastaḥ sudhiyā agrajena sa tena māyā masṛṇaḥ durātmā 
SA_GK20_rmc1-3pu-467	mayā madāndhena punar vṛthaiva kroṣṭā mṛgendrasya pade 'bhiṣiktaḥ // Rc_3.13 //	mayā mada andhena punar vṛthā eva kroṣṭā mṛgendrasya pade bhiṣiktaḥ 
SA_GK20_rmc1-3pu-468	nirveśaniryātanaśāṭhyanidrāṃ nīceṣu daṇḍaḥ paruṣo nihanti /	nirveśa niryātana śāṭhya nidrām nīceṣu daṇḍaḥ paruṣaḥ nihanti 
SA_GK20_rmc1-3pu-469	tathāpi dākṣiṇyavilambitavyam idaṃ dhanus taṃ prati māmakīnam // Rc_3.14 //	tathā api dākṣiṇya vilambitavyam idam dhanuḥ tam prati māmakīnam 
SA_GK20_rmc1-3pu-470	yāvan na viśrāmyati vegajanmā dikṣu dhvanir vālibhidaḥ śarasya /	yāvat na viśrāmyati vega janmā dikṣu dhvaniḥ vāli bhidaḥ śarasya 
SA_GK20_rmc1-3pu-471	tāvat punas taṅka iha trilokyām ākrāntakiṣkindham upakrameta // Rc_3.15 //	tāvat punar taṅkaḥ iha trilokyām ākrānta kiṣkindham upakrameta 
SA_GK20_rmc1-3pu-472	asmāsu nāvedayati sma garvāt kurvīta śeṣārivadhaṃ bhujābhyām /	asmāsu nā āvedayati sma garvāt kurvīta śeṣa ari vadham bhujābhyām 
SA_GK20_rmc1-3pu-473	vidhāya saurājyam asaūpeyād ity arthitā paśyati na pramāṇam // Rc_3.16 //	vidhāya saurājyam asau upeyāt iti arthi tā paśyati na pramāṇam 
SA_GK20_rmc1-3pu-474	tad eṣa me nirmalasargasargaḥ ṣaḍvargaruddho ripuvat sa heyaḥ /	tat eṣa me nirmala sarga sargaḥ ṣaḍvarga ruddhaḥ ripu vat sa heyaḥ 
SA_GK20_rmc1-3pu-475	nāsau niṣiddhas tava yānapakṣo mayā bata prāg asamāhitena // Rc_3.17 //	na asau niṣiddhaḥ tava yāna pakṣaḥ mayā bata prāk asamāhitena 
SA_GK20_rmc1-3pu-476	asaṃśayaṃ sa pratihārapālīsasambhramāveditasannikarṣam /	asaṃśayam sa pratihāra pālī sa sambhrama āvedita sannikarṣam 
SA_GK20_rmc1-3pu-477	tvāṃ praty asūyāṃ hṛdayena dhāsyaty upasthitāntaḥpuraviprayogaḥ // Rc_3.18 //	tvām prati asūyām hṛdayena dhāsyati upasthita antaḥpura viprayogaḥ 
SA_GK20_rmc1-3pu-478	tadvaktram ārkes taruṇārkatāmraṃ tvatprītivākyair akṛtapramodam /	tad vaktram ārkeḥ taruṇa arka tāmram tvad prīti vākyaiḥ a kṛta pramodam 
SA_GK20_rmc1-3pu-479	bhaviṣyati pratyupakārabhāranirvāhacintāgamasāndhakāram // Rc_3.19 //	bhaviṣyati pratyupakāra bhāra nirvāha cintā āgama sa andhakāram 
SA_GK20_rmc1-3pu-480	smariṣyati tvāṃ na sa bodhyamāno 'py ālokayiṣyaty athavā na pṛṣṭaḥ /	smariṣyati tvām na sa bodhyamānaḥ pi ālokayiṣyati athavā na pṛṣṭaḥ 
SA_GK20_rmc1-3pu-481	pratyeṣi kāntājanamadhyavartī sa cintayāsmadgatayādhunāste // Rc_3.20 //	pratyeṣi kāntā jana madhya vartī sa cintayā asmad gatayā adhunā āste 
SA_GK20_rmc1-3pu-482	āvāṃ yadaivādritaṭe niviṣṭau sa kālikāṃ vīkṣya purīṃ praviṣṭaḥ /	āvām yadā eva adri taṭe niviṣṭau sa kālikām vīkṣya purīm praviṣṭaḥ 
SA_GK20_rmc1-3pu-483	āmṛṣṭam āsīc capalena tena sauhārdam asmadviṣayaṃ tadaiva // Rc_3.21 //	āmṛṣṭam āsīt capalena tena sauhārdam asmad viṣayam tadā eva 
SA_GK20_rmc1-3pu-484	ahaḥsv amīṣu kṣaṇa eva nāsīd āsīn na saṃdeśaharo 'nurūpaḥ /	ahaḥsu amīṣu kṣaṇaḥ eva na āsīt āsīt na saṃdeśa haraḥ nurūpaḥ 
SA_GK20_rmc1-3pu-485	ityādi sa vyaktam alīkam eva tvatprītyupālambhapadeṣu vaktā // Rc_3.22 //	ityādi sa vyaktam alīkam eva tvad prīti upālambha padeṣu vaktā 
SA_GK20_rmc1-3pu-486	kṛtāvahelaḥ praṇayaprasannaṃ niruttaraḥ satvarakāryavādam /	kṛta avahelaḥ praṇaya prasannam niruttaraḥ sa tvara kārya vādam 
SA_GK20_rmc1-3pu-487	prekṣiṣyate roṣalavānuraktaṃ valīmukhaḥ śuṣkamukho mukhaṃ te // Rc_3.23 //	prekṣiṣyate roṣa lava anuraktam valīmukhaḥ śuṣka mukhaḥ mukham te 
SA_GK20_rmc1-3pu-488	tasyāgamād yaḥ sahasā bhaviṣyaty arthasya tasyābhavanaṃ mamāstu /	tasya āgamāt yaḥ sahasā bhaviṣyati arthasya tasya abhavanam mama astu 
SA_GK20_rmc1-3pu-489	bādhiṣyate vālivadhātiriktas tadveśmayātrānuśayaḥ sadā nau // Rc_3.24 //	bādhiṣyate vāli vadha atiriktaḥ tad veśma yātrā anuśayaḥ sadā nau 
SA_GK20_rmc1-3pu-490	sa prāktano nūnam anarthabhājā nītas talaṃ tena hitaiṣivargaḥ /	sa prāktanaḥ nūnam anartha bhājā nītaḥ talam tena hita eṣi vargaḥ 
SA_GK20_rmc1-3pu-491	utthāpitair dūram asāv idānīṃ divāniśaṃ dīvyati durvidagdhaiḥ // Rc_3.25 //	utthāpitaiḥ dūram asau idānīm divāniśam dīvyati durvidagdhaiḥ 
SA_GK20_rmc1-3pu-492	akṣā mṛgākṣyo mṛgayā madhūni prekṣāś ca tasyādya haranti kālam /	akṣāḥ mṛga akṣyaḥ mṛgayāḥ madhūni prekṣāḥ ca tasya adya haranti kālam 
SA_GK20_rmc1-3pu-493	na prāpnuvanti kṣaṇam āptavācaḥ sadādṛtāś cāraṇacāṭuvādāḥ // Rc_3.26 //	na prāpnuvanti kṣaṇam āpta vācaḥ sadā ādṛtāḥ cāraṇa cāṭu vādāḥ 
SA_GK20_rmc1-3pu-494	vadanti bhītāḥ sacivā na kiṃcit kiṃ cintayāsmadgatayā viṭānām /	vadanti bhītāḥ sacivāḥ na kiṃcid kim cintayā asmad gatayā viṭānām 
SA_GK20_rmc1-3pu-495	svayaṃ na sampraty anusaṃdadhāti pūrvāparaṃ kāmaparaḥ sa rājā // Rc_3.27 //	svayam na samprati anusaṃdadhāti pūrva aparam kāma paraḥ sa rājā 
SA_GK20_rmc1-3pu-496	na sūrayo na sthavirā na dhīrāḥ puraḥsthitāḥ prāśnikatāṃ prayānti /	na sūrayaḥ na sthavirāḥ na dhīrāḥ puraḥsthitāḥ prāśnika tām prayānti 
SA_GK20_rmc1-3pu-497	saṃtiṣṭhate saṃsadi saṃśayānaḥ pṛṣṭhopaviṣṭāsu vilāsinīṣu // Rc_3.28 //	saṃtiṣṭhate saṃsadi saṃśayānaḥ pṛṣṭha upaviṣṭāsu vilāsinīṣu 
SA_GK20_rmc1-3pu-498	itthaṃgate tatra gatasya kena manyus tavodīrṇarayo nivāryaḥ /	itthaṃgate tatra gatasya kena manyuḥ tava udīrṇa rayaḥ nivāryaḥ 
SA_GK20_rmc1-3pu-499	vicāyamāṇo na guṇāya naḥ syād asau kapīnāṃ kadanānubandhaḥ // Rc_3.29 //	vicāyamāṇaḥ na guṇāya naḥ syāt asau kapīnām kadana anubandhaḥ 
SA_GK20_rmc1-3pu-500	prapannaśāṭhyasya haṭhopanāmād āneṣyamāṇasya guṇaṃ na vīkṣe /	prapanna śāṭhyasya haṭha upanāmāt āneṣyamāṇasya guṇam na vīkṣe 
SA_GK20_rmc1-3pu-501	tathāvidhā hi dviṣatāṃ stavena kaṣanti karṇau param antikasthāḥ // Rc_3.30 //	tathāvidhāḥ hi dviṣatām stavena kaṣanti karṇau param antika sthāḥ 
SA_GK20_rmc1-3pu-502	spṛṣ.o na ced vikriyayā kayāpi nopasthitaḥ kāryavaśād idānīm /	na ced vikriyayā kayā api nā upasthitaḥ kārya vaśāt idānīm 
SA_GK20_rmc1-3pu-503	etu svayaṃ na kriyate vṛthaiva sa tvadbalātkāraniruddhaśobhaḥ // Rc_3.31 //	etu svayam na kriyate vṛthā eva sa tvad balātkāra niruddha śobhaḥ 
SA_GK20_rmc1-3pu-504	yathāvayos tātajaṭāyuṣoktam uktaṃ kabandhena yathā ca tena /	yathā āvayoḥ tāta jaṭāyuṣa uktam uktam kabandhena yathā ca tena 
SA_GK20_rmc1-3pu-505	tathopayāsyaty acirād avaśyam āhūtacakro haricakravartī // Rc_3.32 //	tathā upayāsyati acirāt avaśyam āhūta cakraḥ hari cakravartī 
SA_GK20_rmc1-3pu-506	yat satyam ādityasamudbhavatvād udbhūtim eṣyanti guṇās tadīyāḥ /	yat satyam āditya samudbhava tvāt udbhūtim eṣyanti guṇāḥ tadīyāḥ 
SA_GK20_rmc1-3pu-507	tulāgrasampātavilambadoṣe tasmin visaṃvādam ahaṃ na śaṅke // Rc_3.33 //	tulā agra sampāta vilamba doṣe tasmin visaṃvādam aham na śaṅke 
SA_GK20_rmc1-3pu-508	viropataptasya videśavāsād ājagmuṣas tasya nijādhivāsam /	vira upataptasya videśa vāsāt ājagmuṣaḥ tasya nija adhivāsam 
SA_GK20_rmc1-3pu-509	iyanty ahāny utsukabandhuvargasaṃvargaṇavyagratayaiva yānti // Rc_3.34 //	iyanti ahāni utsuka bandhu varga saṃvargaṇa vyagra tayā eva yānti 
SA_GK20_rmc1-3pu-510	sa nūnam āyāsyati vānarendraḥ saṃdeśakārpaṇyam asaṃmataṃ me /	sa nūnam āyāsyati vānara indraḥ saṃdeśa kārpaṇyam a saṃmatam me 
SA_GK20_rmc1-3pu-511	sarvasvabhūtaṃ visṛjanti vatsa kāryātipāte 'pi na dhairyam āryāḥ // Rc_3.35 //	sarva sva bhūtam visṛjanti vatsa kārya atipāte na dhairyam āryāḥ 
SA_GK20_rmc1-3pu-512	vyatītavighnaḥ suhṛdarthanighno na śītalaḥ sthāsyati kiṃ gatena /	vyatīta vighnaḥ suhṛd artha nighnaḥ na śītalaḥ sthāsyati kim gatena 
SA_GK20_rmc1-3pu-513	sa tvaryamāṇas tvaramāṇa eva dhairyasya naḥ pāram avāpsyatīva // Rc_3.36 //	sa tvaryamāṇaḥ tvaramāṇaḥ eva dhairyasya naḥ pāram avāpsyati iva 
SA_GK20_rmc1-3pu-514	dhig astu māṃ taṃ prati vipratīpam āśaṅkitaṃ tad bahu yena yad vā /	dhik astu mām tam prati vipratīpam āśaṅkitam tat bahu yena yat vā 
SA_GK20_rmc1-3pu-515	svakāryadolāsu jano 'lpabhāgyaḥ prāṅ niścinoti vyatirekam eva // Rc_3.37 //	sva kārya dolāsu janaḥ lpabhāgyaḥ prāk niścinoti vyatirekam eva 
SA_GK20_rmc1-3pu-516	itthaṃ na māṃ pratyupapattim eti tatrādyapakṣadvitaye 'pi yātrā /	ittham na mām pratyupapattim eti tatra ādya pakṣa dvitaye yātrā 
SA_GK20_rmc1-3pu-517	varaṃ visoḍhāni kiyanty apīha saṅkhyātakālābhyadhikāny ahāni // Rc_3.38 //	varam visoḍhāni kiyanti api iha saṅkhyāta kāla abhyadhikāni ahāni 
SA_GK20_rmc1-3pu-518	svālocitaṃ vaktu bhavān idānīm ity anuṣṭheyam asaṃśayaṃ yat /	sva ālocitam bhavān idānīm iti anuṣṭheyam asaṃśayam yat 
SA_GK20_rmc1-3pu-519	bālyāt prabhṛty eva tavottarā dhīr na pūrvapakṣe 'bhiniveśam eti // Rc_3.39 //	bālyāt prabhṛti eva tava uttarā dhīḥ na pūrvapakṣe bhiniveśam eti 
SA_GK20_rmc1-3pu-520	iti prasannāṃ giram agrajasya śrutvā cirād vītaviṣādapaṅkaḥ /	iti prasannām giram agrajasya śrutvā cirāt vīta viṣāda paṅkaḥ 
SA_GK20_rmc1-3pu-521	mukhaśriyaivojjvalayābhinandann idaṃ sumitrātanayo jagāda // Rc_3.40 //	mukha śriyā evā ujjvalayā abhinandan idam sumitrā tanayaḥ jagāda 
SA_GK20_rmc1-3pu-522	samarthitaṃ sādhu samastam eva kṛtī kapiḥ kiṃ bahunoditena /	samarthitam sādhu samastam eva kṛtī kapiḥ kim bahunā uditena 
SA_GK20_rmc1-3pu-523	pravyaktam apy etad adoṣadṛṣṭyā gṛhītam āryeṇa na yat tadāgaḥ // Rc_3.41 //	pravyaktam api etat adoṣa dṛṣṭyā gṛhītam āryeṇa na yat tad āgaḥ 
SA_GK20_rmc1-3pu-524	tasyorjitenātiraver avadyaṃ naivekṣate 'ntaḥkaraṇaṃ mamāpi /	tasya ūrjitena ati raveḥ avadyam nā evā īkṣate ntaḥkaraṇam mama api 
SA_GK20_rmc1-3pu-525	ayaṃ punas tena kuto na jānāmy atikramaḥ kālakṛto na dṛṣṭaḥ // Rc_3.42 //	ayam punar tena kutas na jānāmi atikramaḥ kāla kṛtaḥ na dṛṣṭaḥ 
SA_GK20_rmc1-3pu-526	visarjitā vā punarāgamāya samāpatanty adya na te nalādyāḥ /	visarjitāḥ vā punarāgamāya samāpatanti adya na te nala ādyāḥ 
SA_GK20_rmc1-3pu-527	samāharatiudyatavittavarṣo varṣāntarebhyaḥ pravarān harīn vā // Rc_3.43 //	samāharati udyata vitta varṣaḥ varṣa antarebhyaḥ pravarān harīn vā 
SA_GK20_rmc1-3pu-528	aṣṭādaśadvīpakapīndramaulir maulān asau vālivadhapralīnān /	aṣṭādaśa dvīpa kapi indra mauliḥ maulān asau vāli vadha pralīnān 
SA_GK20_rmc1-3pu-529	naikābhyupāyopahitān idānīm uta pratīcchaty atisatkriyābhiḥ // Rc_3.44 //	na eka abhyupāya upahitān idānīm uta pratīcchati ati satkriyābhiḥ 
SA_GK20_rmc1-3pu-530	aprāptasaṃtoṣam asaṃvibhaktasambhuktasarvasvam anuplaveṣu /	a prāpta saṃtoṣam a saṃvibhakta sambhukta sarvasvam anuplaveṣu 
SA_GK20_rmc1-3pu-531	athādiśaty arpitasārakośaḥ prakāmapātheyaparigrahāya // Rc_3.45 //	atha ādiśati arpita sāra kośaḥ prakāma pātheya parigrahāya 
SA_GK20_rmc1-3pu-532	atho sa bhītāturabālavṛddhān vṛddhopasevī sanibhaṃ niyuṅkte /	atho sa bhīta ātura bāla vṛddhān vṛddha upasevī sanibham niyuṅkte 
SA_GK20_rmc1-3pu-533	yathāyathaṃ sadmani padmasaṃkhyāsametaśākhāmṛgayūthanāthaḥ // Rc_3.46 //	yathāyatham sadmani padma saṃkhyā sameta śākhāmṛga yūtha nāthaḥ 
SA_GK20_rmc1-3pu-534	tad ittham utthānasamākulatvān na tvaryamāṇo 'pi sa dūṣaṇāya /	tat ittham utthāna samākula tvāt na tvaryamāṇaḥ sa dūṣaṇāya 
SA_GK20_rmc1-3pu-535	āryeṇa tatrāpy asamāgatasya chāyācyutiḥ kaiva nirūpitā me // Rc_3.47 //	āryeṇa tatra api a samāgatasya chāyā cyutiḥ kā eva nirūpitā me 
SA_GK20_rmc1-3pu-536	jñeyo 'sti naḥ pūrvam arer udantas tatas tadantāya vidheyam asti /	jñeyaḥ u sti naḥ pūrvam areḥ udantaḥ tatas tad antāya vidheyam asti 
SA_GK20_rmc1-3pu-537	ity ākulatvān mama tāvad ārya kāryopataptiḥ kṣamate na dhairyam // Rc_3.48 //	iti ākula tvāt mama tāvat ārya kārya upataptiḥ kṣamate na dhairyam 
SA_GK20_rmc1-3pu-538	anarthibhāvād upacāravādād ākāragupteś ca parībhavanti /	anarthi bhāvāt upacāra vādāt ākāra gupteḥ ca parībhavanti 
SA_GK20_rmc1-3pu-539	yathātathārthapratipādanena prayānti mitrāṇi nirantaratvam // Rc_3.49 //	yathā tathā artha pratipādanena prayānti mitrāṇi nirantara tvam 
SA_GK20_rmc1-3pu-540	mithaḥ prasādaskhalanād upādher upaiti sakhyaṃ khalayoḥ khilatvam /	mithas prasāda skhalanāt upādheḥ upaiti sakhyam khalayoḥ khila tvam 
SA_GK20_rmc1-3pu-541	gṛhṇāti satpūruṣayor na doṣam audāryasaṃvādakṛtā tu maitrī // Rc_3.50 //	gṛhṇāti sat pūruṣayoḥ na doṣam audārya saṃvāda kṛtā tu maitrī 
SA_GK20_rmc1-3pu-542	niryantraṇaṃ yatra na vartitavyaṃ na moditavyaṃ praṇayātivāde /	niryantraṇam yatra na vartitavyam na moditavyam praṇaya ativāde 
SA_GK20_rmc1-3pu-543	viśaṅkitānyonyabhayaṃ vidūrān namaskriyām arhati sauhṛdaṃ tat // Rc_3.51 //	viśaṅkita anyonya bhayam vidūrāt namaskriyām arhati sauhṛdam tat 
SA_GK20_rmc1-3pu-544	visrabdham ājñāpaya kiṃ karomi kathaṃ ghaṭena plavagādhirājaḥ /	visrabdham ājñāpaya kim karomi katham ghaṭena plavaga adhirājaḥ 
SA_GK20_rmc1-3pu-545	yat kiṃcid ādiśya nibhena kiṃ māṃ niṣedhasi kleśam ivekṣamāṇaḥ // Rc_3.52 //	yat kiṃcid ādiśya nibhena kim mām niṣedhasi kleśam iva īkṣamāṇaḥ 
SA_GK20_rmc1-3pu-546	sthito 'smi tāvad dinam etad eṣyaty anyedyur ājñāṃ tava na pratīkṣe /	sthitaḥ smi tāvat dinam etat eṣyati anyedyus ājñām tava na pratīkṣe 
SA_GK20_rmc1-3pu-547	āryo 'nurodhān na yunakti yatra tatrāham ambāniyamāt svatantraḥ // Rc_3.53 //	āryaḥ anurodhāt na yunakti yatra tatra aham ambā niyamāt svatantraḥ 
SA_GK20_rmc1-3pu-548	tad eṣa niṣkramya tathā karomi tatpūrvasaṅgaḥ plavago yathāśu /	tat eṣa niṣkramya tathā karomi tad pūrva saṅgaḥ plavagaḥ yathā āśu 
SA_GK20_rmc1-3pu-549	taṃ vairisaṃhāramahopakāram āryāya niryātayituṃ yatena // Rc_3.54 //	tam vairi saṃhāra mahā upakāram āryāya niryātayitum yatena 
SA_GK20_rmc1-3pu-550	dhik taṃ dhanuṣpāṇim anuplavaṃ māṃ mudhā manaḥparyuṣitāvalepam /	dhik tam dhanuṣpāṇim anuplavam mām mudhā manaḥ paryuṣita avalepam 
SA_GK20_rmc1-3pu-551	anvīkṣate yasya mamāvasādād āryaḥ sahāyāntaram antarajñaḥ // Rc_3.55 //	anvīkṣate yasya mama avasādāt āryaḥ sahāya antaram antara jñaḥ 
SA_GK20_rmc1-3pu-552	dhikśātatāṃ sannataparvatāṃ dhig dhik pātavegaṃ ca mamāśugānām /	dhik śātatām sannata parvatām dhik dhik pāta vegam ca mama āśugānām 
SA_GK20_rmc1-3pu-553	alakṣitoddeśam api dviṣantaṃ nihatya nāyānti hi yat kṣaṇena // Rc_3.56 //	a lakṣita uddeśam api dviṣantam nihatya na āyānti hi yat kṣaṇena 
SA_GK20_rmc1-3pu-554	kharādirakṣaḥkadaneṣu dīrgham amī parijñātarasāḥ kim anyat /	khara ādi rakṣaḥ kadaneṣu dīrgham amī parijñāta rasāḥ kim anyat 
SA_GK20_rmc1-3pu-555	asṛgbhujāṃ bhoktum asṛk tvarantāṃ bhūyo 'pi bhūcandra tavārdhacandrāḥ // Rc_3.57 //	asṛj bhujām bhoktum asṛj tvarantām bhūyas bhū candra tava ardhacandrāḥ 
SA_GK20_rmc1-3pu-556	ātāṭakāsaṃjñapanāt prapannas tvayaiṣa varṇāśramarakṣaṇāya /	ātāṭakā saṃjñapanāt prapannaḥ tvayā eṣa varṇa āśrama rakṣaṇāya 
SA_GK20_rmc1-3pu-557	samāpyatāṃ śeṣanibarhaṇena kṣapācarāṇāṃ nidhanādhikāraḥ // Rc_3.58 //	samāpyatām śeṣa nibarhaṇena kṣapācarāṇām nidhana adhikāraḥ 
SA_GK20_rmc1-3pu-558	uddhṛtya ghorāyudhavṛndavṛṣṭim anuṣṭhitām oghaśaravyayena /	uddhṛtya ghora āyudha vṛnda vṛṣṭim anuṣṭhitām ogha śara vyayena 
SA_GK20_rmc1-3pu-559	sa rākṣasebhyo 'mbaragocarebhyas trātas tvayaikena makho maharṣeḥ // Rc_3.59 //	sa rākṣasebhyaḥ mbara gocarebhyaḥ trātaḥ tvayā ekena makhaḥ mahā ṛṣeḥ 
SA_GK20_rmc1-3pu-560	taṃ kālakalpaṃ kiyatā śrameṇa tathāvadhīr mārgarudhaṃ virādham /	tam kāla kalpam kiyatā śrameṇa tathā avadhīḥ mārga rudham virādham 
SA_GK20_rmc1-3pu-561	āsan muhūrtāḥ kati ca ghnatas te sainyaṃ janasthānapateḥ svarasya // Rc_3.60 //	āsan muhūrtāḥ kati ca ghnataḥ te sainyam janasthānapateḥ svarasya 
SA_GK20_rmc1-3pu-562	āsīt kṣuraprasya kiyān vilambaḥ krūreṣu teṣu triśiraḥśiraḥsu /	āsīt kṣuraprasya kiyān vilambaḥ krūreṣu teṣu triśiraḥ śiraḥsu 
SA_GK20_rmc1-3pu-563	katīṣavo dūṣaṇadehayātrānivāraṇārthaṃ ca raṇe visṛṣṭāḥ // Rc_3.61 //	kati iṣavaḥ dūṣaṇa dehayātrā nivāraṇa artham ca raṇe visṛṣṭāḥ 
SA_GK20_rmc1-3pu-564	kasyāvalambād akarot parāsuṃ mārīcam uccāvacamāyam āryaḥ /	kasya avalambāt akarot parāsum mārīcam uccāvacam āyam āryaḥ 
SA_GK20_rmc1-3pu-565	jñātā ca diksaṃjñapitas tvayaiva kṣapācarāṇām adhipaś ca so 'pi // Rc_3.62 //	jñātā ca diś saṃjñapitaḥ tvayā eva kṣapācarāṇām adhipaḥ ca saḥ pi 
SA_GK20_rmc1-3pu-566	ity aprapañcoditakāraṇāni mithas tayos tathyaguṇagrahāṇi /	iti a prapañca udita kāraṇāni mithas tayoḥ tathya guṇa grahāṇi 
SA_GK20_rmc1-3pu-567	neduḥ stuvānā iva sūnṛtāni khagāḥ kulāyeṣu kṛtaikamatyāḥ // Rc_3.63 //	neduḥ stuvānāḥ iva sūnṛtāni khagāḥ kulāyeṣu kṛta ekamatyāḥ 
SA_GK20_rmc1-3pu-568	āropya sandhyāṃ diśi vajrapāṇeḥ paryasya candraṃ kakubhi pratīcyām /	āropya sandhyām diśi vajrapāṇeḥ paryasya candram kakubhi pratīcyām 
SA_GK20_rmc1-3pu-569	utsaṅgitoḍuprakarā khagānām ādāya nidrāṃ rajanī jagāma // Rc_3.64 //	utsaṅgita uḍu prakarā khagānām ādāya nidrām rajanī jagāma 
SA_GK20_rmc1-3pu-570	kaviś ca jīvaś ca sutaś ca bhūmeḥ sa dakṣiṇāśātilako muniś ca /	kaviḥ ca jīvaḥ ca sutaḥ ca bhūmeḥ sa dakṣiṇa āśā tilakaḥ muniḥ ca 
SA_GK20_rmc1-3pu-571	āsannasūryāṃśubhayadrutasya kṣaṇaṃ rarakṣur bhagaṇasya pṛṣṭham // Rc_3.65 //	āsanna sūrya aṃśu bhaya drutasya kṣaṇam rarakṣuḥ bhagaṇasya pṛṣṭham 
SA_GK20_rmc1-3pu-572	dig darśayāmāsa mukhaṃ sarāgaṃ na yāvad aindrī gaṇikeva mattā /	diś darśayāmāsa mukham sa rāgam na yāvat aindrī gaṇikā iva mattā 
SA_GK20_rmc1-3pu-573	tāvad dvijeśo 'ṅkam iyāya sindhoḥ sandhyāsurāśīkarasekaśaṅkī // Rc_3.66 //	tāvat dvijeśaḥ ṅkam iyāya sindhoḥ sandhyā sura āśīkara seka śaṅkī 
SA_GK20_rmc1-3pu-574	visarjitoḍuḥ kṣaṇam indur āsīd āsīd upānteṣv api nāndhakāram /	visarjita uḍuḥ kṣaṇam induḥ āsīt āsīt upānteṣu api nā andhakāram 
SA_GK20_rmc1-3pu-575	bhṛśaṃ diśīndrasya rarāja sandhyā sindūriṇīva graharājamudrā // Rc_3.67 //	bhṛśam diśi indrasya rarāja sandhyā sindūriṇī iva graharāja mudrā 
SA_GK20_rmc1-3pu-576	uccetum uccair uḍukuḍmalāni vyākurvatī rāgam atipragāḍham /	uccetum uccais uḍu kuḍmalāni vyākurvatī rāgam ati pragāḍham 
SA_GK20_rmc1-3pu-577	śākhām ivālambya diśaṃ maghonaḥ sandhyā viyad bhūruham āruroha // Rc_3.68 //	śākhām iva ālambya diśam maghonaḥ sandhyā viyat bhūruham āruroha 
SA_GK20_rmc1-3pu-578	śeṣoḍupuṣpastabakoccayāya saṃjātarāgātiśayeva sandhyā /	śeṣa uḍu puṣpa stabaka uccayāya saṃjāta rāga atiśayā iva sandhyā 
SA_GK20_rmc1-3pu-579	apy uccakaiḥ pūrvamahīdhramūrdhni sthitvā viyadbhūruham āruroha // Rc_3.69 //	api uccakais pūrva mahīdhra mūrdhni sthitvā viyat bhūruham āruroha 
SA_GK20_rmc1-3pu-580	(tad evedam)	tat eva idam 
SA_GK20_rmc1-3pu-581	visṛjya pāṇḍucchadanaughatulyaṃ tārāgaṇaṃ vyomatarus tadānīm /	visṛjya pāṇḍu chadana ogha tulyam tārā gaṇam vyomataruḥ tadānīm 
SA_GK20_rmc1-3pu-582	babhāra sandhyārucimañjarīṇāṃ jālāni bālādharakomalāni // Rc_3.70 //	babhāra sandhyā ruci mañjarīṇām jālāni bāla adhara komalāni 
SA_GK20_rmc1-3pu-583	utsāritevābhrakareṇukumbhāj jambhāriyugyādhikṛtair marudbhiḥ /	utsāritā iva abhraka reṇu kumbhāt jambhāri yugya adhikṛtaiḥ marudbhiḥ 
SA_GK20_rmc1-3pu-584	tatāna sandhyeti samullasantī nabhoṅgaṇaṃ raṅgavikāradhūliḥ // Rc_3.71 //	tatāna sandhyā iti samullasantī nabhaḥ uṅgaṇam raṅga vikāra dhūliḥ 
SA_GK20_rmc1-3pu-585	saṃvittayas tattvavigāhaśubhrāḥ sāṃsārike rāga ivādhirūḍhe /	saṃvittayaḥ tattva vigāha śubhrāḥ sāṃsārike rāge iva adhirūḍhe 
SA_GK20_rmc1-3pu-586	śanaiḥ śanair mlānaruco mamajjus tārāḥ prasarpaty aruṇe cireṇa // Rc_3.72 //	śanais śanais mlāna rucaḥ mamajjuḥ tārāḥ prasarpati aruṇe cireṇa 
SA_GK20_rmc1-3pu-587	kaiḥ śikṣitā vartayituṃ tadāsīd unmīlitaṃ tūlikayeva citram /	kaiḥ śikṣitāḥ vartayitum tadā āsīt unmīlitam tūlikayā iva citram 
SA_GK20_rmc1-3pu-588	taraṅgavat tuṅgaśaradghanālīvisaṃsthule vyomani bālasandhyā // Rc_3.73 //	taraṅga vat tuṅga śarad ghana ālī visaṃsthule vyomani bāla sandhyā 
SA_GK20_rmc1-3pu-589	pratyuptamātraṃ diśi devabhartur abhyaktakhaṇḍābhrataraṅgamālam /	pratyupta mātram diśi devabhartuḥ abhyakta khaṇḍa abhra taraṅga mālam 
SA_GK20_rmc1-3pu-590	babhau visarpaty ayasīva tailaṃ nabhastale bālapataṅgatejaḥ // Rc_3.74 //	babhau visarpati ayasi iva tailam nabhastale bāla pataṅga tejaḥ 
SA_GK20_rmc1-3pu-591	prasattinirvyūḍhasudhāmayūkhaṃ kham uṣṇaraśmāv api raktim ūhe /	prasatti nirvyūḍha sudhā mayūkham kham uṣṇaraśmau api raktim ūhe 
SA_GK20_rmc1-3pu-592	bharaṃ pratīcchanti mahodayānāṃ pātrāṇi paryāyavaśaṃvadāni // Rc_3.75 //	bharam pratīcchanti mahā udayānām pātrāṇi paryāya vaśaṃvadāni 
SA_GK20_rmc1-3pu-593	tāpiñchakalpaḥ kakubhi pratīcyām ācchādayāmāsa mṛgo mṛgāṅkam /	tāpiñcha kalpaḥ kakubhi pratīcyām ācchādayāmāsa mṛgaḥ mṛgāṅkam 
SA_GK20_rmc1-3pu-594	dūrādhirūḍhaṃ janam āpadīva prakāśamāno 'tiśayād avarṇaḥ // Rc_3.76 //	dūra adhirūḍham janam āpadi iva prakāśamānaḥ tiśayāt avarṇaḥ 
SA_GK20_rmc1-3pu-595	pradīptasandhyāgni nadaddvijaughaṃ niraṃśukadhvastaparāṅmukhendu /	pradīpta sandhyā agni nadat dvija ogham niḥ aṃśuka dhvasta parāṅmukha indu 
SA_GK20_rmc1-3pu-596	viyadviluptoḍukulaṃ tadābhūc cakrāntarākrāntapuropameyam // Rc_3.77 //	viyat vilupta uḍu kulam tadā abhūt cakra antara ākrānta pura upameyam 
SA_GK20_rmc1-3pu-597	mithaḥ kṛtālokamahotsavānāṃ kṛtāravaḥ sārasadampatīnām /	mithas kṛta āloka mahā utsavānām kṛta āravaḥ sārasa dampatīnām 
SA_GK20_rmc1-3pu-598	na bālabhānoḥ kiraṇād abhaiṣīn nadīṣu nīhāramayo 'ndhakāraḥ // Rc_3.78 //	na bāla bhānoḥ kiraṇāt abhaiṣīt nadīṣu nīhāra mayaḥ ndhakāraḥ 
SA_GK20_rmc1-3pu-599	tatāra saṃtīrya himāndhakāraṃ tatā rasantī saritaḥ khagālī /	tatāra saṃtīrya hima andhakāram tatā rasantī saritaḥ khagālī 
SA_GK20_rmc1-3pu-600	raktāravindasya rajobhir ārdrair aktā raviṃ vāriṇi vīkṣamāṇā // Rc_3.79 //	rakta aravindasya rajobhiḥ ārdraiḥ aktā ravim vāriṇi vīkṣamāṇā 
SA_GK20_rmc1-3pu-601	smaravyayaklāntavalatpulindīsarvāṅgasaṃvāhakalāvidagdhaḥ /	                         
SA_GK20_rmc1-3pu-602	vilambya kośeṣu kuśeśayānāṃ sasāra kāsārataraṅgavātaḥ // Rc_3.80 //	vilambya kośeṣu kuśeśayānām sasāra kāsāra taraṅga vātaḥ 
SA_GK20_rmc1-3pu-603	atītya śaityaṃ taṭavālukānāṃ koṣṇāsu sasnur munayo nadīṣu /	atītya śaityam taṭa vālukānām koṣṇāsu sasnuḥ munayaḥ nadīṣu 
SA_GK20_rmc1-3pu-604	apām apūryanta ca nairjharīṇāṃ kuṭā girigrāmakuṭumbinībhiḥ // Rc_3.81 //	apām apūryanta ca nairjharīṇām kuṭāḥ giri grāma kuṭumbinībhiḥ 
SA_GK20_rmc1-3pu-605	jātaprakāśāsu bahiḥsthalīṣu prakāmacārotsavajāgarūkaḥ /	jāta prakāśāsu bahis sthalīṣu prakāma cāra utsava jāgarūkaḥ 
SA_GK20_rmc1-3pu-606	ibho bhuvi praskhaladagrahastaḥ sasmāra śayyodarakuñjaśayyām // Rc_3.82 //	ibhaḥ bhuvi praskhalat agra hastaḥ sasmāra śayyā udara kuñja śayyām 
SA_GK20_rmc1-3pu-607	sametya jṛmbhānupadaṃ svayūthyair mithaḥ kṣaṇaṃ līḍhatuṣāralepāḥ /	sametya jṛmbhā anu padam sva yūthyaiḥ mithas kṣaṇam līḍha tuṣāra lepāḥ 
SA_GK20_rmc1-3pu-608	pratasthire digvalayaṃ vilokya yathāyathaṃ kacchabhuvaḥ kuraṅgāḥ // Rc_3.83 //	pratasthire diś valayam vilokya yathāyatham kaccha bhuvaḥ kuraṅgāḥ 
SA_GK20_rmc1-3pu-609	adṛśyatārāt taralaiḥ sthalīṣu vanecarāṇāṃ pṛtanā kuraṅgaiḥ /	adṛśyata ārāt taralaiḥ sthalīṣu vanecarāṇām pṛtanā kuraṅgaiḥ 
SA_GK20_rmc1-3pu-610	papau raveḥ saṃjvalitograbhāsaṃ bhujaṅgam aughaḥ śritanākurandhraiḥ // Rc_3.84 //	papau raveḥ saṃjvalita ugra bhāsam bhujaṅgam aughaḥ śrita nāku randhraiḥ 
SA_GK20_rmc1-3pu-611	sthalaṃ kuraṅgīnayanair anidrair unmuktamudrair jalajair jalaṃ ca /	sthalam kuraṅgī nayanaiḥ anidraiḥ unmukta mudraiḥ jalajaiḥ jalam ca 
SA_GK20_rmc1-3pu-612	vilolatārais taraladvirephair uvāha bhedaṃ na mithas tadānīm // Rc_3.85 //	vilola tāraiḥ tarala dvirephaiḥ uvāha bhedam na mithas tadānīm 
SA_GK20_rmc1-3pu-613	jṛmbhābharād dūravisaṃgatānāṃ mudrāvilambena dalāvalīnām /	jṛmbhā bharāt dūra visaṃgatānām mudrā vilambena dala āvalīnām 
SA_GK20_rmc1-3pu-614	nirviśya niḥśeṣam aliḥ parāgam agād abaddhaḥ kumudākarebhyaḥ // Rc_3.86 //	nirviśya niḥśeṣam aliḥ parāgam agāt a baddhaḥ kumuda ākarebhyaḥ 
SA_GK20_rmc1-3pu-615	viveśa gartaṃ gatam uttamohir uccaiḥ padaṃ santatam uttamo hi /	viveśa gartam gatam uttamaḥ ūhiḥ uccais padam santatam uttamaḥ hi 
SA_GK20_rmc1-3pu-616	āsīn mahaḥ sampadi tuṅgatāyāṃ nabho na kaiścid gadituṃ gatāyām // Rc_3.87 //	āsīt mahaḥ sampadi tuṅga tāyām nabhaḥ na kaiścid gaditum gatāyām 
SA_GK20_rmc1-3pu-617	naiḥsaṅgyam ālambyata kairaveṣu yaiḥ śāntimadbhiḥ śanakaī raveṣu /	naiḥsaṅgyam ālambyata kairaveṣu yaiḥ śāntimadbhiḥ śanakaī raveṣu 
SA_GK20_rmc1-3pu-618	saujanyam ambhojagṛhe sametaiś cirād dvirephair jagṛhe same taiḥ // Rc_3.88 //	saujanyam ambhoja gṛhe sametaiḥ cirāt dvirephaiḥ jagṛhe same taiḥ 
SA_GK20_rmc1-3pu-619	reje 'ravindair aravindabandhoḥ saṃdarśane darśitaharṣavegaiḥ /	reje ravindaiḥ aravinda bandhoḥ saṃdarśane darśita harṣa vegaiḥ 
SA_GK20_rmc1-3pu-620	vidhor viṣehe virahaḥ kathaṃcin nidrāvalambāt kumudākareṇa // Rc_3.89 //	vidhoḥ viṣehe virahaḥ kathaṃcid nidrā avalambāt kumuda ākareṇa 
SA_GK20_rmc1-3pu-621	ūhe jalair āhitakoparāgaḥ kṣobhād alnīnāṃ nalinīparāgaḥ /	ūhe jalaiḥ āhitaka uparāgaḥ kṣobhāt alnīnām nalinī parāgaḥ 
SA_GK20_rmc1-3pu-622	vyasarjayad dyāṃ vivṛtāparāgaḥ śaśī cirād adhyuṣitāparāgaḥ // Rc_3.90 //	vyasarjayat dyām vivṛta aparāgaḥ śaśī cirāt adhyuṣita aparāgaḥ 
SA_GK20_rmc1-3pu-623	yathā viluptoḍukadambakāyāṃ bālārkapādair divi dīpyate sma /	yathā vilupta uḍu kadambakāyām bāla arka pādaiḥ divi dīpyate sma 
SA_GK20_rmc1-3pu-624	tathaiva suptākhilakairavāyāṃ raktāravindair abhitaḥ sarasyām // Rc_3.91 //	tathā eva supta akhila kairavāyām rakta aravindaiḥ abhitas sarasyām 
SA_GK20_rmc1-3pu-625	mukhena bhāti sma sahasrapatraṃ mitrodayālokavikasvareṇa /	mukhena bhāti sma sahasra patram mitra udaya āloka vikasvareṇa 
SA_GK20_rmc1-3pu-626	mañjusvanānām alimārgaṇānāṃ svayaṃgrahāyaiav vimudrakośam // Rc_3.92 //	mañju svanānām ali mārgaṇānām svayaṃgrahāya eau vimudra kośam 
SA_GK20_rmc1-3pu-627	ślathena kecid viviśur mukhena talena kecid dalasaṃhatīnām /	ślathena kecid viviśuḥ mukhena talena kecid dala saṃhatīnām 
SA_GK20_rmc1-3pu-628	madhūtsukānāṃ madhupavrajānām abjeṣu na dvāraviniścayo 'bhūt // Rc_3.93 //	madhu utsukānām madhupa vrajānām abjeṣu na dvāra viniścayaḥ bhūt 
SA_GK20_rmc1-3pu-629	luloṭha dhūlīṣu papau madhūni pakṣmāṇi līḍhāni punar lileha /	luloṭha dhūlīṣu papau madhūni pakṣmāṇi līḍhāni punar lileha 
SA_GK20_rmc1-3pu-630	āgantave stokam api dvirephaḥ sthito dadau nāntaram abjamadhye // Rc_3.94 //	āgantave stokam api dvirephaḥ sthitaḥ dadau nā antaram abja madhye 
SA_GK20_rmc1-3pu-631	bheje vinidrāṃ nalinīṃ na kūlān na śīlayāmāsa navārkabhāsam /	bheje vinidrām nalinīm na kūlāt na śīlayāmāsa nava arka bhāsam 
SA_GK20_rmc1-3pu-632	priyāṃ pratīyāya tathaiva mūḍhāṃ khagaḥ svabodhāgamasābhyasūyaḥ // Rc_3.95 //	priyām pratīyāya tathā eva mūḍhām khagaḥ sva bodha āgama sa abhyasūyaḥ 
SA_GK20_rmc1-3pu-633	bahūn asau patrarathas tapasvī cakāra cāṭūn upakaṇṭhalīnaḥ /	bahūn asau patrarathaḥ tapasvī cakāra cāṭūn upakaṇṭha līnaḥ 
SA_GK20_rmc1-3pu-634	dṛśaṃ pramīlāpagamāt kaṣāyām unmīlayāmāsa cireṇa cakrī // Rc_3.96 //	dṛśam pramīlā apagamāt kaṣāyām unmīlayāmāsa cireṇa cakrī 
SA_GK20_rmc1-3pu-635	pāraṃ tuṣārakṣaṇasāndhakāram api smarārtitvaritaḥ pavitrī /	pāram tuṣāra kṣaṇasa andhakāram api smara ārti tvaritaḥ pavitrī 
SA_GK20_rmc1-3pu-636	śrutapriyāhnvānaravaḥ pratasthe sīmantayann abjavanaṃ vinidram // Rc_3.97 //	pratasthe sīmantayan abja vanam vinidram 
SA_GK20_rmc1-3pu-637	jagāma bhañjanKamalāni kokaḥ kokīpariṣvaṅgamanorathotkaḥ /	jagāma bhañjan kamalāni kokaḥ kokī pariṣvaṅga manoratha utkaḥ 
SA_GK20_rmc1-3pu-638	sāpy utsukā tatkṣaṇam ājagāma vilokayantī vanam utpalānām // Rc_3.98 //	sā api utsukā tad kṣaṇam ājagāma vilokayantī vanam utpalānām 
SA_GK20_rmc1-3pu-639	kurvāṇayoḥ sarasi padmavanāvanaddhe bhinnādhvanor vitatham eva gatāgatāni /	kurvāṇayoḥ sarasi padma vana avanaddhe bhinna adhvanoḥ vitatham eva gatāgatāni 
SA_GK20_rmc1-3pu-640	saṃvādidikpatitayoḥ patatoḥ kathaṃcid dvandvaṃ cirād ghaṭitam ardhapathe babhūva // Rc_3.99 //	saṃvādi diś patitayoḥ patatoḥ kathaṃcid dvandvam cirāt ghaṭitam ardha pathe babhūva 
SA_GK20_rmc1-3pu-641	vyasmaryatām ṛtamarīcikarābhitāpaḥ prātaḥ patatrimithunais tapanaṃ vilokya /	vyasmaryatām ṛta marīci kara abhitāpaḥ prātar patatri mithunaiḥ tapanam vilokya 
SA_GK20_rmc1-3pu-642	jātyaiva śītalam athoṣṇam alaṃ na kiṃcic citrā gatir jagati jantudaśāvaśena // Rc_3.100 //	jātyā eva śītalam atha uṣṇam alam na kiṃcid citrā gatiḥ jagati jantu daśā vaśena 
SA_GK20_rmc1-3pu-643	kartavyanirṇayavirūḍhamanaḥprasādaśaṃsismitena mukhacandramasā virājan /	kartavya nirṇaya virūḍha manaḥ prasāda śaṃsi smitena mukha candramasā virājan 
SA_GK20_rmc1-3pu-644	rāmaḥ prabhātapavanāhitavīcikampāṃ pampām iyāya sarasīṃ saha lakṣmaṇena // Rc_3.101 //	rāmaḥ prabhāta pavana āhita vīci kampām pampām iyāya sarasīm saha lakṣmaṇena 
SA_GK20_rmc1-3pu-645	pārśvasthāvarajasasambhramopanītapratyagrasphuṭitavilohitāravindaḥ /	pārśva sthāvara jasa sambhrama upanīta pratyagra sphuṭita vilohita aravindaḥ 
SA_GK20_rmc1-3pu-646	susnātaḥ kṛtavidhir añjasopatasthe kākutsthaḥ kanakarasāvadātam arkam // Rc_3.102 //	su snātaḥ kṛta vidhiḥ añjasā upatasthe kākutsthaḥ kanaka rasa avadātam arkam 
SA_GK20_rmc1-3pu-647	tau dīrghaṃ vidhivad upāsya pūrvasandhyāṃ pūṣṇīṣatprakaṭitaraśmibarbarīke /	tau dīrgham vidhivat upāsya pūrva sandhyām pūṣṇī īṣat prakaṭita raśmi barbarīke 
SA_GK20_rmc1-3pu-648	āsātāṃ rahitamahīruhopakaṇṭhaūdvellastimitajaṭāvanau vanānte // Rc_3.103 //	āsātām rahita mahīruha upakaṇṭha udvella stimita jaṭā vanau vanānte 
SA_GK20_rmc1-3pu-649	ity abhinandakavikṛtau rāmacarite mahākāvye mantraviniścayapūrvakaprātaḥssandhyāvarṇano nāma tṛtīyaḥ sargaḥ samāptaḥ //	iti abhinandaka vikṛtau rāmacarite mahākāvye mantraviniścayapūrvakaprātaḥssandhyāvarṇanaḥ nāma tṛtīyaḥ sargaḥ samāptaḥ 
