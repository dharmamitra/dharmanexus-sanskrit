[
  {
    "segmentnr":"SA_T11_bsa059_u:0",
    "original":"Dharmakīrtipraṇītā Santānāntarasiddhiḥ",
    "analyzed":"           "
  },
  {
    "segmentnr":"SA_T11_bsa059_u:1",
    "original":"buddhipūrvāṃ kriyāṃ dṛṣṭvā svadehe 'nyatra tadgrahāt \/",
    "analyzed":"buddhi pūrvām kriyām dṛṣṭvā sva dehe anyatra tad grahāt "
  },
  {
    "segmentnr":"SA_T11_bsa059_u:2",
    "original":"jñāyate yadi dhīścittamātre 'pyeṣa nayaḥ samaḥ \/\/",
    "analyzed":"jñāyate yadi dhīḥ cittamātre api eṣa nayaḥ samaḥ "
  },
  {
    "segmentnr":"SA_T11_bsa059_u:3",
    "original":"ātmani cittaspandanapūrvau kriyābhilāpau dṛṣṭvānyatra tayordarśanādyadi spandanamanumīyeta,",
    "analyzed":"ātmani citta spandana pūrvau kriyā abhilāpau dṛṣṭvā anyatra tayoḥ darśanāt yadi spandanam anumīyeta "
  },
  {
    "segmentnr":"SA_T11_bsa059_u:4",
    "original":"cittamātre 'pyaṣa nayaḥ samaḥ \/",
    "analyzed":"cittamātre nayaḥ samaḥ "
  },
  {
    "segmentnr":"SA_T11_bsa059_u:5",
    "original":"ataḥ cittamātratāvādī api paracittamanumātuṃ śaknoti \/",
    "analyzed":"atas cittamātra tā vādī api para cittam anumātum śaknoti "
  },
  {
    "segmentnr":"SA_T11_bsa059_u:6",
    "original":"tacca kāyavāgvijñaptipratibhāsi jñānaṃ jñānāntaraspandanaveśeṣeṇa vinā bhavatyevaṃ na matam \/ [1-3]",
    "analyzed":"tat ca kāya vāc vijñapti pratibhāsi jñānam jñāna antara spandana veśeṣeṇa vinā bhavati evam na matam "
  },
  {
    "segmentnr":"SA_T11_bsa059_u:7",
    "original":"atha parajñānasya kriyānupalambhāt paradhīranumātuṃ na yujyata iti cet?",
    "analyzed":"atha para jñānasya kriyā anupalambhāt para dhīḥ anumātum na yujyate iti ced "
  },
  {
    "segmentnr":"SA_T11_bsa059_u:8",
    "original":"na; tulyatvāt paro 'pi parajñānapūrvau tau kadāpi na paśyati 'taḥ tenāpi tanna jñāyate \/ [4-5]",
    "analyzed":"na tulya tvāt paraḥ api para jñāna pūrvau tau kadāpi na paśyati atas tena api tat na jñāyate "
  },
  {
    "segmentnr":"SA_T11_bsa059_u:9",
    "original":"ātmanaścittasya paravartinornimittatvānupapatteḥ paracittaṃ jñāyata iti cet \/",
    "analyzed":"ātmanaḥ cittasya para vartinoḥ nimitta tva anupapatteḥ para cittam jñāyate iti ced "
  },
  {
    "segmentnr":"SA_T11_bsa059_u:10",
    "original":"kiṃ na yujyate?",
    "analyzed":"kim na yujyate "
  },
  {
    "segmentnr":"SA_T11_bsa059_u:11",
    "original":"svasamutthāpakacittasya pratisaṃvedanābhāvāt,",
    "analyzed":"sva samutthāpaka cittasya pratisaṃvedana abhāvāt "
  },
  {
    "segmentnr":"SA_T11_bsa059_u:12",
    "original":"ātmacittaśrayiṇoścātmani darśanāt \/",
    "analyzed":"ātma citta śrayiṇoḥ ca ātmani darśanāt "
  },
  {
    "segmentnr":"SA_T11_bsa059_u:13",
    "original":"tāvapi yadi yathā syātāṃ tādṛśāvupalabhyeyātām \/",
    "analyzed":"tau api yadi yathā syātām tādṛśau upalabhyeyātām "
  },
  {
    "segmentnr":"SA_T11_bsa059_u:14",
    "original":"anyathā darśanādanyanimittaṃ sidhyatīti cet?",
    "analyzed":"anyathā darśanāt anya nimittam sidhyati iti ced "
  },
  {
    "segmentnr":"SA_T11_bsa059_u:15",
    "original":"aparasminnapi samānameva,",
    "analyzed":"aparasmin api samānam eva "
  },
  {
    "segmentnr":"SA_T11_bsa059_u:16",
    "original":"svasamutthāpakacittasya saṃvedanābhāvāt \/",
    "analyzed":"sva samutthāpaka cittasya saṃvedana abhāvāt "
  },
  {
    "segmentnr":"SA_T11_bsa059_u:17",
    "original":"svacittaspandananimittake vijñaptipratibhāsinī jñāne cāntarmukhapratibhāsinī pratīteḥ bahirmukhapratibhāsinī anyanimittadutpadyete \/ [6-12]",
    "analyzed":"sva citta spandana nimittake vijñapti pratibhāsinī jñāne ca antar mukha pratibhāsinī pratīteḥ bahis mukha pratibhāsinī "
  },
  {
    "segmentnr":"SA_T11_bsa059_u:18",
    "original":"animitte eva bahirmukhapratibhāsinīti kinneṣyate cet?",
    "analyzed":"animitte eva bahirmukha pratibhāsini iti kim na iṣyate ced "
  },
  {
    "segmentnr":"SA_T11_bsa059_u:19",
    "original":"animittatve sarvasyānimittatvaṃ prasajyeta \/",
    "analyzed":"a nimitta tve sarvasya a nimitta tvam prasajyeta "
  },
  {
    "segmentnr":"SA_T11_bsa059_u:20",
    "original":"vicchinnāvicchinnapratibhāsakṛto bhedo na jñānayoḥ spandanatvanimittabhedavibhāgakṛt \/",
    "analyzed":"vicchinna avicchinna pratibhāsa kṛtaḥ bhedaḥ na jñānayoḥ spandana tva nimitta bheda vibhāga kṛt "
  },
  {
    "segmentnr":"SA_T11_bsa059_u:21",
    "original":"tenāvicchinnapratibhāsinorapyanimittatvaṃ bhavet,",
    "analyzed":"tena avicchinna pratibhāsinoḥ api animitta tvam bhavet "
  },
  {
    "segmentnr":"SA_T11_bsa059_u:22",
    "original":"viśeṣābhāvāt \/",
    "analyzed":"viśeṣa abhāvāt "
  },
  {
    "segmentnr":"SA_T11_bsa059_u:23",
    "original":"tathā sati, avicchinnatvaviśiṣṭaḥ pratibhāsabheda eva spandanapūrvako na bhavati \/",
    "analyzed":"tathā sati avicchinna tva viśiṣṭaḥ pratibhāsa bhedaḥ eva spandana pūrvakaḥ na bhavati "
  },
  {
    "segmentnr":"SA_T11_bsa059_u:24",
    "original":"kintarhi? vicchinnasyāpi kriyāviśeṣasya pratibhāsa eva \/",
    "analyzed":"kintarhi vicchinnasya api kriyā viśeṣasya pratibhāsaḥ eva "
  },
  {
    "segmentnr":"SA_T11_bsa059_u:25",
    "original":"śaropalaprakṣepaṇayantranirmāṇaparapracālanādikriyāviśeṣapratibhāsināṃ vicchinnasyāpi pratibhāsasya spandanapūrvakatvāt \/",
    "analyzed":"śara upala prakṣepaṇa yantra nirmāṇa para pracālana ādi kriyā viśeṣa pratibhāsinām vicchinnasya api pratibhāsasya spandana pūrvaka tvāt "
  },
  {
    "segmentnr":"SA_T11_bsa059_u:26",
    "original":"parakṛtacālanādināṃ cāvicchinnasyāpyatadpūrvakatvāt \/ [13-19]",
    "analyzed":"para kṛta cālana ādinām ca avicchinnasya api a tad pūrvaka tvāt "
  },
  {
    "segmentnr":"SA_T11_bsa059_u:27",
    "original":"tena hyatra kriyāviśeṣamātreṇa spandanasya pratītiritī yujyate \/",
    "analyzed":"tena hi atra kriyā viśeṣa mātreṇa spandanasya pratītiḥ iti yujyate "
  },
  {
    "segmentnr":"SA_T11_bsa059_u:28",
    "original":"tatra yadi kasyacidpūrvakatvam,",
    "analyzed":"tatra yadi kasyacid pūrvaka tvam "
  },
  {
    "segmentnr":"SA_T11_bsa059_u:29",
    "original":"na ko 'pi tatpūrvakaḥ syāt,",
    "analyzed":"na kaḥ api tad pūrvakaḥ syāt "
  },
  {
    "segmentnr":"SA_T11_bsa059_u:30",
    "original":"viśeṣābhāvāt \/",
    "analyzed":"viśeṣa abhāvāt "
  },
  {
    "segmentnr":"SA_T11_bsa059_u:31",
    "original":"ataḥ kriyāviśeṣasāmānyaṃ spandanaviśeṣasāmānyasya gamakam \/",
    "analyzed":"atas kriyā viśeṣa sāmānyam spandana viśeṣa sāmānyasya gamakam "
  },
  {
    "segmentnr":"SA_T11_bsa059_u:32",
    "original":"tatra yathā kriyāmupalabhya,",
    "analyzed":"tatra yathā kriyām upalabhya "
  },
  {
    "segmentnr":"SA_T11_bsa059_u:33",
    "original":"ātmani spandanānupalambhādanyatra spandanapratītiḥ;",
    "analyzed":"ātmani spandana anupalambhāt anyatra spandana pratītiḥ "
  },
  {
    "segmentnr":"SA_T11_bsa059_u:34",
    "original":"tathā kriyāpratibhāsopalambhane 'pi \/",
    "analyzed":"tathā kriyā pratibhāsa upalambhane api "
  },
  {
    "segmentnr":"SA_T11_bsa059_u:35",
    "original":"samānametat;",
    "analyzed":"samānam etat "
  },
  {
    "segmentnr":"SA_T11_bsa059_u:36",
    "original":"paro 'pi parakriyābhilāpayornimittaṃ nāstīti kinnecchati?",
    "analyzed":"paraḥ api para kriyā abhilāpayoḥ nimittam na asti iti kin nā icchati "
  },
  {
    "segmentnr":"SA_T11_bsa059_u:37",
    "original":"tenāvaśyaṃ tau spandananimittakatvāt tadbhāve na bhavata iti vaktavyam \/",
    "analyzed":"tena avaśyam tau spandana nimittaka tvāt tad bhāve na bhavataḥ iti vaktavyam "
  },
  {
    "segmentnr":"SA_T11_bsa059_u:38",
    "original":"paro 'pi tayoḥ pratibhāsau tathaiva vadet \/",
    "analyzed":"paraḥ api tayoḥ pratibhāsau tathā eva vadet "
  },
  {
    "segmentnr":"SA_T11_bsa059_u:39",
    "original":"ataḥ nānayoḥ parasparaṃ bhedaḥ \/ [20-26]",
    "analyzed":"atas na anayoḥ parasparam bhedaḥ "
  },
  {
    "segmentnr":"SA_T11_bsa059_u:40",
    "original":"yadi tatra pratibhāsinyoḥ spandananimittakatvamucyate,",
    "analyzed":"yadi tatra pratibhāsinyoḥ spandana nimittaka tvam ucyate "
  },
  {
    "segmentnr":"SA_T11_bsa059_u:41",
    "original":"svapnāvasthāyāmapi kinnocyate?",
    "analyzed":"svapna avasthāyām api kin nā ucyate "
  },
  {
    "segmentnr":"SA_T11_bsa059_u:42",
    "original":"sarva samānam \/",
    "analyzed":"sarva samānam "
  },
  {
    "segmentnr":"SA_T11_bsa059_u:43",
    "original":"paro 'pi svapnopalabdhaparakriyābhilāpau spandananimittakāviti kinna vadati?",
    "analyzed":"paraḥ api svapna upalabdha para kriyā abhilāpau spandana nimittakau iti kin na vadati "
  },
  {
    "segmentnr":"SA_T11_bsa059_u:44",
    "original":"tayorabhāvāditi cet \/",
    "analyzed":"tayoḥ abhāvāt iti ced "
  },
  {
    "segmentnr":"SA_T11_bsa059_u:45",
    "original":"tathopalabdhisāpyāt kinna staḥ?",
    "analyzed":"tathā upalabdhi sāpyāt kim na staḥ "
  },
  {
    "segmentnr":"SA_T11_bsa059_u:46",
    "original":"atha middhenopahatatvāt puruṣasya arthaśūnyaṃ vijñānaṃ jāyata iti cet \/",
    "analyzed":"atha middhena upahata tvāt puruṣasya artha śūnyam vijñānam jāyate iti ced "
  },
  {
    "segmentnr":"SA_T11_bsa059_u:47",
    "original":"paramate 'pi tasmādeva parādhipatyaśūnyaṃ vijñānamupajāyate \/ [27-32]",
    "analyzed":"para mate api tasmāt eva para ādhipatya śūnyam vijñānam upajāyate "
  },
  {
    "segmentnr":"SA_T11_bsa059_u:48",
    "original":"atha svapne 'pi jñānasyārthavattvāttadopalabhyamānā api parasantānā eveti cet \/",
    "analyzed":"atha svapne api jñānasya arthavat tvāt tadā upalabhyamānāḥ api para santānāḥ eva iti ced "
  },
  {
    "segmentnr":"SA_T11_bsa059_u:49",
    "original":"paraṃ prativigrahītuṃ yadi yuktyāgamarahitastathāvidho 'sad vādaḥ samāśriyeta,",
    "analyzed":"param prativigrahītum yadi yukti āgama rahitaḥ tathāvidhaḥ asat vādaḥ samāśriyeta "
  },
  {
    "segmentnr":"SA_T11_bsa059_u:50",
    "original":"tadā parābhimataṃ tasya parāyattatvaṃ na ko 'pi nivārayet \/",
    "analyzed":"tadā para abhimatam tasya parāyatta tvam na kaḥ api nivārayet "
  },
  {
    "segmentnr":"SA_T11_bsa059_u:51",
    "original":"etatkeṣañcinmata eva sarvāṇi tathāvidhāni jñānāni santānāntarāyattāni \/",
    "analyzed":"etat keṣañcid mate eva sarvāṇi tathāvidhāni jñānāni santāna antara āyattāni "
  },
  {
    "segmentnr":"SA_T11_bsa059_u:52",
    "original":"viṣeṣastu sākṣātparamparayā ca \/",
    "analyzed":"viṣeṣaḥ tu sākṣāt paramparayā ca "
  },
  {
    "segmentnr":"SA_T11_bsa059_u:53",
    "original":"kadācit svapne 'pi tasya sākṣāt santānāntarayattā iṣṭaiva;",
    "analyzed":"kadācid svapne api tasya sākṣāt santāna antara yattā iṣṭā eva "
  },
  {
    "segmentnr":"SA_T11_bsa059_u:54",
    "original":"devādyadhiṣṭhānataḥ satyasvapnadarśanāt \/",
    "analyzed":"deva ādi adhiṣṭhānataḥ satya svapna darśanāt "
  },
  {
    "segmentnr":"SA_T11_bsa059_u:55",
    "original":"tasmādasya naitadasadvādasamāśrayaḥ \/ [33-38]",
    "analyzed":"tasmāt asya na etad asat vāda samāśrayaḥ "
  },
  {
    "segmentnr":"SA_T11_bsa059_u:56",
    "original":"tāvattayā kriyayāpi taccittaṃ kathaṃ jñāyate?",
    "analyzed":"tāvat tayā kriyayā api tat cittam katham jñāyate "
  },
  {
    "segmentnr":"SA_T11_bsa059_u:57",
    "original":"cittasya kāryatvāt \/",
    "analyzed":"cittasya kārya tvāt "
  },
  {
    "segmentnr":"SA_T11_bsa059_u:58",
    "original":"tasya kāryatvaṃ tu cittāntare 'pi tulyamiti kathanna jñāyate?",
    "analyzed":"tasya kārya tvam tu citta antare api tulyam iti katham na jñāyate "
  },
  {
    "segmentnr":"SA_T11_bsa059_u:59",
    "original":"api ca, yadi tatkriyā svasattāmātreṇa svasantānaṃ pratyāyet,",
    "analyzed":"api ca yadi tad kriyā sva sattā mātreṇa sva santānam pratyāyet "
  },
  {
    "segmentnr":"SA_T11_bsa059_u:60",
    "original":"tadānupalabhyamānenāpi syāttathā pratipattiḥ \/",
    "analyzed":"tadā an upalabhyamānena api syāt tathā pratipattiḥ "
  },
  {
    "segmentnr":"SA_T11_bsa059_u:61",
    "original":"na; jñānāpekṣatvālliṅgasya iti cet \/",
    "analyzed":"na jñāna apekṣa tvāt liṅgasya iti ced "
  },
  {
    "segmentnr":"SA_T11_bsa059_u:62",
    "original":"tada tatra kimanayā paramparayā - paracittāt kriyā,",
    "analyzed":"tada tatra kim anayā paramparayā para cittāt kriyā "
  },
  {
    "segmentnr":"SA_T11_bsa059_u:63",
    "original":"kriyātaḥ jñānam,",
    "analyzed":"kriyātaḥ jñānam "
  },
  {
    "segmentnr":"SA_T11_bsa059_u:64",
    "original":"jñānāt tasya pratipattiriti \/ [39-44]",
    "analyzed":"jñānāt tasya pratipattiḥ iti "
  },
  {
    "segmentnr":"SA_T11_bsa059_u:65",
    "original":"paracittaprabhavadharmi kriyāpratibhāsijñānamevāsya gamakaṃ bhavati \/",
    "analyzed":"para citta prabhava dharmi kriyā pratibhāsi jñānam eva asya gamakam bhavati "
  },
  {
    "segmentnr":"SA_T11_bsa059_u:66",
    "original":"tasyādhigatistu antaśaḥ tadāśritatvāt \/",
    "analyzed":"tasya adhigatiḥ tu antaśas tad āśrita tvāt "
  },
  {
    "segmentnr":"SA_T11_bsa059_u:67",
    "original":"spandanamātrasāmānyaṃ kriyābhilāpajñānasāmānyasya kāraṇatvāt kāryeṇa kāraṇasya gatiḥ \/",
    "analyzed":"spandana mātra sāmānyam kriyā abhilāpa jñāna sāmānyasya kāraṇa tvāt kāryeṇa kāraṇasya gatiḥ "
  },
  {
    "segmentnr":"SA_T11_bsa059_u:68",
    "original":"tatra ātmaspandananimittakasyāntarmukhavṛttiḥ,",
    "analyzed":"tatra ātma spandana nimittakasya antar mukha vṛttiḥ "
  },
  {
    "segmentnr":"SA_T11_bsa059_u:69",
    "original":"anyasyānyathā \/",
    "analyzed":"anyasya anyathā "
  },
  {
    "segmentnr":"SA_T11_bsa059_u:70",
    "original":"prāyeṇādhikṛtyāsau bhedaḥ \/",
    "analyzed":"prāyeṇa adhikṛtya asau bhedaḥ "
  },
  {
    "segmentnr":"SA_T11_bsa059_u:71",
    "original":"etayoḥ saḥ kāryakāraṇabhāvaḥ svāpādyavasthāyāmitarasyāmapi ca samānaḥ \/",
    "analyzed":"etayoḥ saḥ kārya kāraṇa bhāvaḥ svāpa ādi avasthāyām itarasyām api ca samānaḥ "
  },
  {
    "segmentnr":"SA_T11_bsa059_u:72",
    "original":"bhrāntyavasthāyāṃ yathāsvaṃ pratyayaviśeṣopāśrayāt paraspandanadinimittodbhūtavijñānavāsanaiva kadācitparābhogādeḥ vyavahitādapi vṛttiṃ labhate:",
    "analyzed":"bhrānti avasthāyām yathāsvam pratyaya viśeṣa upāśrayāt para spandana di nimitta udbhūta vijñāna vāsanā eva kadācid para ābhoga ādeḥ vyavahitāt api vṛttim labhate "
  },
  {
    "segmentnr":"SA_T11_bsa059_u:73",
    "original":"na tvatyantāsadābhogāt \/",
    "analyzed":"na tu atyanta asat ābhogāt "
  },
  {
    "segmentnr":"SA_T11_bsa059_u:74",
    "original":"tasmāt sarvāvasthāsu kriyādivijñapteḥ cittaspandanamanumīyata eva \/ [45-51]",
    "analyzed":"tasmāt sarva avasthāsu kriyā ādi vijñapteḥ citta spandanam anumīyate eva "
  },
  {
    "segmentnr":"SA_T11_bsa059_u:75",
    "original":"kriyātaḥ spandanapratipattau svāpa itarasmiñca syātpratipattiratha vā naiva kadācana \/",
    "analyzed":"kriyātaḥ spandana pratipattau svāpe itarasmin ca syāt pratipattiḥ atha vā nā eva kadācana "
  },
  {
    "segmentnr":"SA_T11_bsa059_u:76",
    "original":"paraspandanabhāve 'pi kriyālambanodayāt \/",
    "analyzed":"para spandana bhāve api kriyā ālambana udayāt "
  },
  {
    "segmentnr":"SA_T11_bsa059_u:77",
    "original":"bhavatvālambanodayaḥ, na tu kriyā \/",
    "analyzed":"bhavatu ālambana udayaḥ na tu kriyā "
  },
  {
    "segmentnr":"SA_T11_bsa059_u:78",
    "original":"kriyayā spandanaṃ gamyate \/",
    "analyzed":"kriyayā spandanam gamyate "
  },
  {
    "segmentnr":"SA_T11_bsa059_u:79",
    "original":"bhrāntyavasthānāṃ kriyaiva na bhavati,",
    "analyzed":"bhrānti avasthānām kriyā eva na bhavati "
  },
  {
    "segmentnr":"SA_T11_bsa059_u:80",
    "original":"arthaśūnyajñānodayānna doṣaḥ \/",
    "analyzed":"artha śūnya jñāna udayāt na doṣaḥ "
  },
  {
    "segmentnr":"SA_T11_bsa059_u:81",
    "original":"sarvaprakāravyapadeśasāmyāt kadācijjñānamarthaśūnyam,",
    "analyzed":"sarva prakāra vyapadeśa sāmyāt kadācid jñānam artha śūnyam "
  },
  {
    "segmentnr":"SA_T11_bsa059_u:82",
    "original":"anyadānyathā ityeṣo 'dhikāraḥ kuto labdhaḥ?",
    "analyzed":"anyadā anyathā iti eṣaḥ adhikāraḥ kutas labdhaḥ "
  },
  {
    "segmentnr":"SA_T11_bsa059_u:83",
    "original":"atha middhādināvasthānyathābhāvaścet \/",
    "analyzed":"atha middha ādinā avasthā anyathābhāvaḥ ced "
  },
  {
    "segmentnr":"SA_T11_bsa059_u:84",
    "original":"yadyevaṃ sambhavet,",
    "analyzed":"yadi evam sambhavet "
  },
  {
    "segmentnr":"SA_T11_bsa059_u:85",
    "original":"bhavatu avidyopaplutatvāttathodayaḥ \/",
    "analyzed":"bhavatu avidyā upapluta tvāt tathā udayaḥ "
  },
  {
    "segmentnr":"SA_T11_bsa059_u:86",
    "original":"tathā sati arthāntaravādahānyā ete 'nekāśakyanigūhanadoṣaprasaṅgāḥ mahākṛcchrā uttereṇaikena nihatā bhavanti \/ [52-58]",
    "analyzed":"tathā sati artha antara vāda hānyāḥ ete aneka aśakya nigūhana doṣa prasaṅgāḥ mahā kṛcchrāḥ uttereṇa ekena nihatāḥ bhavanti  \/"
  },
  {
    "segmentnr":"SA_T11_bsa059_u:87",
    "original":"nanu tayoḥ darśanāt kāyavāgvijñaptibhyāṃ svamutthāpakacittasyānumānamiti nyāyyam \/",
    "analyzed":"nanu tayoḥ darśanāt kāya vāc vijñaptibhyām svam utthāpaka cittasya anumānam iti nyāyyam "
  },
  {
    "segmentnr":"SA_T11_bsa059_u:88",
    "original":"na tu santānāntarasambaddhavijñaptipratibhāsijñāne paravijñaptī bhavitumarhataḥ,",
    "analyzed":"na tu santāna antara sambaddha vijñapti pratibhāsi jñāne para vijñaptī bhavitum arhataḥ "
  },
  {
    "segmentnr":"SA_T11_bsa059_u:89",
    "original":"tayoranupādānopādeyatvāditi cet \/",
    "analyzed":"tayoḥ anupādāna upādeya tvāt iti ced "
  },
  {
    "segmentnr":"SA_T11_bsa059_u:90",
    "original":"nocyate paracittasamutthitavijñaptirūpatvāttatra pratibhāsijñānena samutthāpakacittaṃ gamyata iti \/",
    "analyzed":"nā ucyate para citta samutthita vijñapti rūpa tvāt tatra pratibhāsi jñānena samutthāpaka cittam gamyate iti "
  },
  {
    "segmentnr":"SA_T11_bsa059_u:91",
    "original":"kiṃ tarhi? tasya kāryatvāt \/",
    "analyzed":"kim tarhi tasya kārya tvāt "
  },
  {
    "segmentnr":"SA_T11_bsa059_u:92",
    "original":"vijñaptiriti samutthāpakacittasantānājjāte kriyāvāgākārake jñāne eva \/",
    "analyzed":"vijñaptiḥ iti samutthāpaka citta santānāt jāte kriyā vāc ākārake jñāne eva "
  },
  {
    "segmentnr":"SA_T11_bsa059_u:93",
    "original":"samutthāpakacittaṃ ca tayorevopādānakāraṇam,",
    "analyzed":"samutthāpaka cittam ca tayoḥ eva upādāna kāraṇam "
  },
  {
    "segmentnr":"SA_T11_bsa059_u:94",
    "original":"santānāntarajñānayoḥ tvadhipatipratyayaḥ \/",
    "analyzed":"santāna antara jñānayoḥ tu adhipati pratyayaḥ "
  },
  {
    "segmentnr":"SA_T11_bsa059_u:95",
    "original":"vijñapterupādānātte janite \/",
    "analyzed":"vijñapteḥ upādānāt te janite "
  },
  {
    "segmentnr":"SA_T11_bsa059_u:96",
    "original":"tatsambandhenopacārād vijñaptī bhavataḥ \/",
    "analyzed":"tad sambandhena upacārāt vijñaptī bhavataḥ "
  },
  {
    "segmentnr":"SA_T11_bsa059_u:97",
    "original":"bhavatu svaparayoḥ svasvapratibhāsasyānubhavaḥ,",
    "analyzed":"bhavatu sva parayoḥ sva sva pratibhāsasya anubhavaḥ "
  },
  {
    "segmentnr":"SA_T11_bsa059_u:98",
    "original":"taimirikadvayadṛṣṭadvicandravat;",
    "analyzed":"taimirika dvaya dṛṣṭa dvi candra vat "
  },
  {
    "segmentnr":"SA_T11_bsa059_u:99",
    "original":"tathāvidhavijñānasya hetuḥ vāsanotpādasvabhāvabiśeṣo 'nādikālikaikārthagrāhādhyavasāyitvāt \/",
    "analyzed":"tathāvidha vijñānasya hetuḥ vāsanā utpāda svabhāva biśeṣaḥ anādi kālika eka artha grāha adhyavasāyi tvāt "
  },
  {
    "segmentnr":"SA_T11_bsa059_u:100",
    "original":"ekahetusambhūtayoḥ svaparavoijñaptijñānayoḥ vijñaptivenopacāraḥ \/ [59-64]",
    "analyzed":"eka hetu sambhūtayoḥ sva para voijñapti jñānayoḥ vijñapti vena upacāraḥ "
  },
  {
    "segmentnr":"SA_T11_bsa059_u:101",
    "original":"kiñca kriyādipratibhāsivijñānāt kāryaliṅgājjātaṃ yatparacittajñānaṃ tatparacittaṃ viṣayīkriyata āhosvinna?",
    "analyzed":"kiñca kriyā ādi pratibhāsi vijñānāt kārya liṅgāt jātam yat para citta jñānam tat para cittam viṣayīkriyate āhosvit na "
  },
  {
    "segmentnr":"SA_T11_bsa059_u:102",
    "original":"viṣayīkaraṇe 'rthāntaraṃ syāt \/",
    "analyzed":"viṣayīkaraṇe artha antaram syāt "
  },
  {
    "segmentnr":"SA_T11_bsa059_u:103",
    "original":"aviṣayatve tu kathaṃ jñānena paracittasattā pratīyate?",
    "analyzed":"aviṣaya tve tu katham jñānena para citta sattā pratīyate "
  },
  {
    "segmentnr":"SA_T11_bsa059_u:104",
    "original":"tatsvarūpājñāne tatsiddhairasambhavāditi cet 3?",
    "analyzed":"tad svarūpa ajñāne tad siddhaiḥ asambhavāt iti ced "
  },
  {
    "segmentnr":"SA_T11_bsa059_u:105",
    "original":"eṣa prasaṅgo 'pi samaḥ \/",
    "analyzed":"eṣa prasaṅgaḥ api samaḥ "
  },
  {
    "segmentnr":"SA_T11_bsa059_u:106",
    "original":"kriyāvāgbhyāṃ paracittaṃ pratipattimatāmapi tatsvarūpaviṣayīkaraṇe svacittajñānavat tadākārasyāpi jñānaṃ prasajyeta \/",
    "analyzed":"kriyā vāgbhyām para cittam pratipattimatām api tad svarūpa viṣayīkaraṇe sva citta jñāna vat tad ākārasya api jñānam prasajyeta "
  },
  {
    "segmentnr":"SA_T11_bsa059_u:107",
    "original":"tadajñāne tu tena tatsvarūpasya grahaṇaṃ katham? [65-67]",
    "analyzed":"tad ajñāne tu tena tad svarūpasya grahaṇam katham "
  },
  {
    "segmentnr":"SA_T11_bsa059_u:108",
    "original":"atha liṅgāt sāmānyadhigateḥ nākārasya pratītiriti cet?",
    "analyzed":"atha liṅgāt sāmāni adhigateḥ na ākārasya pratītiḥ iti ced "
  },
  {
    "segmentnr":"SA_T11_bsa059_u:109",
    "original":"kiñca tatsāmānyaṃ paracittam evānyadvāhosvidavācyam \/",
    "analyzed":"kiñca tat sāmānyam para cittam eva anyat vā āhosvit avācyam "
  },
  {
    "segmentnr":"SA_T11_bsa059_u:110",
    "original":"anyatvāvācyatvayorekatve tvanena tatsāmānyameva gṛhyeta,",
    "analyzed":"anyatva avācya tvayoḥ eka tve tu anena tat sāmānyam eva gṛhyeta "
  },
  {
    "segmentnr":"SA_T11_bsa059_u:111",
    "original":"na paracittam \/",
    "analyzed":"na para cittam "
  },
  {
    "segmentnr":"SA_T11_bsa059_u:112",
    "original":"tatkathamanena tad gamyate?",
    "analyzed":"tat katham anena tat gamyate "
  },
  {
    "segmentnr":"SA_T11_bsa059_u:113",
    "original":"nāpi sāmānyaṃ paracittameva \/",
    "analyzed":"nā api sāmānyam para cittam eva "
  },
  {
    "segmentnr":"SA_T11_bsa059_u:114",
    "original":"tathā sati tadākārasyāpi jñānaṃ prasahyeta ityuktam \/ [86-71]",
    "analyzed":"tathā sati tad ākārasya api jñānam prasahyeta iti uktam "
  },
  {
    "segmentnr":"SA_T11_bsa059_u:115",
    "original":"na hyeṣā anumānaprakriyā \/",
    "analyzed":"na hi eṣā anumāna prakriyā "
  },
  {
    "segmentnr":"SA_T11_bsa059_u:116",
    "original":"na hyanumānamarthasvarūpasya grāhakam \/",
    "analyzed":"na hi anumānam artha svarūpasya grāhakam "
  },
  {
    "segmentnr":"SA_T11_bsa059_u:117",
    "original":"pratyakṣavat pratibhāsāviśiṣṭatvādeḥ prasaṅgāt \/",
    "analyzed":"pratyakṣa vat pratibhāsa aviśiṣṭa tva ādeḥ prasaṅgāt "
  },
  {
    "segmentnr":"SA_T11_bsa059_u:118",
    "original":"tena nāsya prāmāṇyam \/",
    "analyzed":"tena na asya prāmāṇyam "
  },
  {
    "segmentnr":"SA_T11_bsa059_u:119",
    "original":"tatsvarūpāgrahe 'pyabhipretārthāvisaṃvādāt prāmāṇyam \/",
    "analyzed":"tad svarūpa agrahe api abhipreta artha avisaṃvādāt prāmāṇyam "
  },
  {
    "segmentnr":"SA_T11_bsa059_u:120",
    "original":"dhūmādiliṅgājjātamapi na vahnayādisvarūpaviṣayi,",
    "analyzed":"dhūma ādi liṅgāt jātam api na vahnaya ādi svarūpa viṣayi "
  },
  {
    "segmentnr":"SA_T11_bsa059_u:121",
    "original":"dṛṣṭenāviśeṣaprasaṅgāt \/",
    "analyzed":"dṛṣṭena aviśeṣa prasaṅgāt "
  },
  {
    "segmentnr":"SA_T11_bsa059_u:122",
    "original":"anumānasyātītādau niḥsvabhāvatāyā cāpravṛtteḥ,",
    "analyzed":"anumānasya atīta ādau ca apravṛtteḥ "
  },
  {
    "segmentnr":"SA_T11_bsa059_u:123",
    "original":"arthakriyāprasaṅgācca \/ [72-76]",
    "analyzed":"artha kriyā prasaṅgāt ca "
  },
  {
    "segmentnr":"SA_T11_bsa059_u:124",
    "original":"paracittānumāne 'pyabhipretārthāvisaṃvādo 'styeva \/",
    "analyzed":"para citta anumāne api abhipreta artha avisaṃvādaḥ asti eva "
  },
  {
    "segmentnr":"SA_T11_bsa059_u:125",
    "original":"tatpravartanadvāreṇa prāṇyantarasattāṃ pratipadya punaḥ punarvyavahārapravṛttau tadādhipatyādāgārthasya prāpteḥ \/",
    "analyzed":"tad pravartana dvāreṇa prāṇi antara sattām pratipadya punar punar vyavahāra pravṛttau tad ādhipatyāt āga arthasya prāpteḥ "
  },
  {
    "segmentnr":"SA_T11_bsa059_u:126",
    "original":"tanmātraphalacintakasyalokasya prāṇyantarānumāne pravṛtteśca \/",
    "analyzed":"tanmātra phala cintakasya lokasya prāṇi antara anumāne pravṛtteḥ ca "
  },
  {
    "segmentnr":"SA_T11_bsa059_u:127",
    "original":"uttarārthaviśeṣapratibhāsijñānānubhavodayamātreṇa puruṣasya nirākāṅkṣatvāt \/",
    "analyzed":"                                   "
  },
  {
    "segmentnr":"SA_T11_bsa059_u:128",
    "original":"pūrvajñānena vyavahārasamāpteḥ kṛtārthatatvaṃ pramāṇatvena siddhatvāt \/ [77-81]",
    "analyzed":"pūrva jñānena vyavahāra samāpteḥ pramāṇa tvena siddha tvāt "
  },
  {
    "segmentnr":"SA_T11_bsa059_u:129",
    "original":"nanu svapne 'pi pūrvajñānāduttarārthapratibhāsijñānamutpadyate \/",
    "analyzed":"nanu svapne api pūrva jñānāt uttara artha pratibhāsi jñānam utpadyate "
  },
  {
    "segmentnr":"SA_T11_bsa059_u:130",
    "original":"na tanmātreṇa pūrvajñānasya prāmāṇyaṃ yujyate,",
    "analyzed":"na tad mātreṇa pūrva jñānasya prāmāṇyam yujyate "
  },
  {
    "segmentnr":"SA_T11_bsa059_u:131",
    "original":"tadānīṃ sarveṣāṃ jñānānāṃ bhrāntatvāt \/",
    "analyzed":"tadānīm sarveṣām jñānānām bhrānta tvāt "
  },
  {
    "segmentnr":"SA_T11_bsa059_u:132",
    "original":"tatra vijñaptijñānaṃ na kadāciccittaspandanādhipatyena vinā udbhavatītyataḥ tābhyāṃ ye anumīyate \/",
    "analyzed":"tatra vijñapti jñānam na kadācid citta spandana ādhipatyena vinā udbhavati iti atas tābhyām ye anumīyate "
  },
  {
    "segmentnr":"SA_T11_bsa059_u:133",
    "original":"bhrāntivaśāt kadācid vyavahite 'pi udeti,",
    "analyzed":"bhrānti vaśāt kadācid vyavahite api udeti "
  },
  {
    "segmentnr":"SA_T11_bsa059_u:134",
    "original":"na tu tadādhipatyarahitatvam \/",
    "analyzed":"na tu tad ādhipatya rahita tvam "
  },
  {
    "segmentnr":"SA_T11_bsa059_u:135",
    "original":"viśeṣastvasti sākṣātparamparayā cetyuktam \/",
    "analyzed":"viśeṣaḥ tu asti sākṣāt paramparayā ca iti uktam "
  },
  {
    "segmentnr":"SA_T11_bsa059_u:136",
    "original":"tatra yathā pūrvavijñaptijñānānāṃ paramparayā spandanādhipatyādudayaḥ tathā taduttarāvasthābhāvināmapi \/",
    "analyzed":"tatra yathā pūrva vijñapti jñānānām paramparayā spandana ādhipatyāt udayaḥ tathā tad uttara avasthā bhāvinām api "
  },
  {
    "segmentnr":"SA_T11_bsa059_u:137",
    "original":"vijñaptijñānāśrayaspandanottarāvasthācittasantānādeva paramparayotpādaḥ \/",
    "analyzed":"vijñapti jñāna āśraya spandana uttara avasthā citta santānāt eva paramparayā utpādaḥ "
  },
  {
    "segmentnr":"SA_T11_bsa059_u:138",
    "original":"tatrāpi yādṛganumānaṃ tādṛgavisaṃvādo vyavahāraścāpyastyeveti kenāpi na gṛhyate \/ [82-86]",
    "analyzed":"tatra api yādṛś anumānam tādṛś avisaṃvādaḥ vyavahāraḥ ca api asti eva iti kena api na gṛhyate "
  },
  {
    "segmentnr":"SA_T11_bsa059_u:139",
    "original":"paracittānumānena tatsvarūpāgrahe 'pyavisaṃvādād bhavatu tathā prāmāṇyam \/",
    "analyzed":"                                "
  },
  {
    "segmentnr":"SA_T11_bsa059_u:140",
    "original":"sākṣāt paracittavidāṃ tu katham?",
    "analyzed":"sākṣāt para citta vidām tu katham "
  },
  {
    "segmentnr":"SA_T11_bsa059_u:141",
    "original":"yadi te paracittasya svarūpaṃ sākṣājjānanti,",
    "analyzed":"yadi te para cittasya svarūpam sākṣāt jānanti "
  },
  {
    "segmentnr":"SA_T11_bsa059_u:142",
    "original":"tadā tasyārthāntaragrahaṇaṃ syāt \/",
    "analyzed":"tadā tasya artha antara grahaṇam syāt "
  },
  {
    "segmentnr":"SA_T11_bsa059_u:143",
    "original":"atha na jānanti,",
    "analyzed":"atha na jānanti "
  },
  {
    "segmentnr":"SA_T11_bsa059_u:144",
    "original":"kathaṃ te sākṣādvidaḥ?",
    "analyzed":"katham te sākṣāt vidaḥ "
  },
  {
    "segmentnr":"SA_T11_bsa059_u:145",
    "original":"kathaṃ nāma pratyakṣeṇārthasvarūpasya agrahaṇaṃ ca bhavati \/",
    "analyzed":"katham nāma pratyakṣeṇa artha svarūpasya agrahaṇam ca bhavati "
  },
  {
    "segmentnr":"SA_T11_bsa059_u:146",
    "original":"atha na gṛhyate,",
    "analyzed":"atha na gṛhyate "
  },
  {
    "segmentnr":"SA_T11_bsa059_u:147",
    "original":"kathaṃ tarhi pramāṇamiti cet?",
    "analyzed":"katham tarhi pramāṇam iti ced "
  },
  {
    "segmentnr":"SA_T11_bsa059_u:148",
    "original":"aprahīṇagrāhyagrāhaka vikalpayogināṃ paracittajñānamapi vyavahāre 'visaṃvādādeva pramāṇam,",
    "analyzed":"aprahīṇa grāhya grāhaka vikalpa yoginām para citta jñānam api vyavahāre avisaṃvādāt eva pramāṇam "
  },
  {
    "segmentnr":"SA_T11_bsa059_u:149",
    "original":"rūpādidarśanavat;",
    "analyzed":"rūpa ādi darśana vat "
  },
  {
    "segmentnr":"SA_T11_bsa059_u:150",
    "original":"āśrayāparāvṛteḥ \/",
    "analyzed":"āśraya a parāvṛteḥ "
  },
  {
    "segmentnr":"SA_T11_bsa059_u:151",
    "original":"yogabalāddhi teṣāṃ jñānaṃ paracittākāraviśeṣānukāri sphuṭābhamupajāyate,",
    "analyzed":"yoga balāt hi teṣām jñānam para citta ākāra viśeṣa anukāri sphuṭa ābham upajāyate "
  },
  {
    "segmentnr":"SA_T11_bsa059_u:152",
    "original":"karmadevādyadhiṣṭhānabalāt satyasvapnadarśanavat \/",
    "analyzed":"karma deva ādi adhiṣṭhāna balāt satya svapna darśana vat "
  },
  {
    "segmentnr":"SA_T11_bsa059_u:153",
    "original":"teṣāmapi na paracittaviṣayitvena jñānamudeti,",
    "analyzed":"teṣām api na para citta viṣayi tvena jñānam udeti "
  },
  {
    "segmentnr":"SA_T11_bsa059_u:154",
    "original":"te 'pi tadākārasadṛśasvacittapratibhāsameva jānantītyevamavadhāraṇād paracittavida iti vyavahāraḥ \/",
    "analyzed":"te api tad ākāra sadṛśa sva citta pratibhāsam eva jānanti iti evam avadhāraṇāt para citta vidaḥ iti vyavahāraḥ "
  },
  {
    "segmentnr":"SA_T11_bsa059_u:155",
    "original":"tadākārānukārisfuṭābhatvāt tatpratyakṣam,",
    "analyzed":"tad ākāra anukāri sfuṭa ābha tvāt tat pratyakṣam "
  },
  {
    "segmentnr":"SA_T11_bsa059_u:156",
    "original":"avisaṃvāditvācca pramāṇam iti matam \/",
    "analyzed":"avisaṃvādi tvāt ca pramāṇam iti matam "
  },
  {
    "segmentnr":"SA_T11_bsa059_u:157",
    "original":"acintyo hi bhagavataḥ sarvārthādhigamaḥ,",
    "analyzed":"acintyaḥ hi bhagavataḥ sarva artha adhigamaḥ "
  },
  {
    "segmentnr":"SA_T11_bsa059_u:158",
    "original":"sarvathā jñānabhidhānaviṣayātītatvāt \/\/ [87-93]",
    "analyzed":"sarvathā jñāna abhidhāna viṣaya atīta tvāt "
  },
  {
    "segmentnr":"SA_T11_bsa059_u:159",
    "original":"\/\/ ācāryadharmakīrtipraṇītaṃ santānāntarasiddhiprakaraṇaṃ samāptam \/\/",
    "analyzed":"ācārya dharmakīrti praṇītam santāna antara siddhi prakaraṇam samāptam "
  }
]