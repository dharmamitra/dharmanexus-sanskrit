segmentnr	original	analyzed
SA_XX_n633u-0	vajracchedikā nāma triśatikā prajñāpāramitā |	vajracchedikā nāma triśatikā prajñāpāramitā 
SA_XX_n633u-1	|namo bhagavatyā āryaprajñāpāramitāyai ||	namaḥ bhagavatyai ārya prajñāpāramitāyai 
SA_XX_n633u-2	evaṃ mayā śrutam |	evam mayā śrutam 
SA_XX_n633u-3	ekasmin samaye bhagavān śrāvastyāṃ viharati sma jetavane'nāthapiṇḍadasyārāme mahatā bhikṣusaṃghena sārthaṃ trayodaśabhirbhikṣuśataiḥ saṃbahulaiśca bodhisattvairmahāsattvaiḥ |	ekasmin samaye bhagavān śrāvastyām viharati sma jetavanena athapiṇḍadasya ārāme mahatā bhikṣu saṃghena sārtham trayodaśabhiḥ bhikṣu śataiḥ saṃbahulaiḥ ca bodhisattvaiḥ mahāsattvaiḥ 
SA_XX_n633u-4	atha khalu bhagavān pūrvāhṇakālasamaye nivāsya pātracīvaramādāya śrāvastīṃ mahānagarīṃ piṇḍāya prāvikṣat |	atha khalu bhagavān pūrvāhṇa kāla samaye nivāsya pātra cīvaram ādāya śrāvastīm mahā nagarīm piṇḍāya prāvikṣat 
SA_XX_n633u-5	atha khalu bhagavān śrāvastīṃ mahānagarīṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ pātracīvaraṃ pratiśāmya pādau prakṣālya nyaṣīdatprajñapta evāsane paryaṅkamābhujya ṛjuṃ kāyaṃ praṇidhāya pratimukhīṃ smṛtimupasthāpya |	atha khalu bhagavān śrāvastīm mahā nagarīm piṇḍāya caritvā kṛta bhakta kṛtyaḥ paścāt bhakta piṇḍapāta pratikrāntaḥ pātra cīvaram pratiśāmya pādau prakṣālya nyaṣīdat prajñapte eva āsane paryaṅkam ābhujya ṛjum kāyam praṇidhāya pratimukhīm smṛtim upasthāpya 
SA_XX_n633u-6	atha khalu saṃbahulā bhikṣavo yena bhagavāṃstenopasaṃkrāman |	atha khalu saṃbahulāḥ bhikṣavaḥ yena bhagavān tena upasaṃkrāman 
SA_XX_n633u-7	upasaṃkramya bhagavataḥ pādau śirobhirabhivandya bhagavantaṃ triṣpradakṣiṇīkṛtya ekānte nyaṣīdan ||1 ||	upasaṃkramya bhagavataḥ pādau śirobhiḥ abhivandya bhagavantam tris pradakṣiṇīkṛtya ekānte nyaṣīdan  /
SA_XX_n633u-8	tena khalu punaḥ samayenāyuṣmān subhutistasyāmeva parṣadi saṃnipatito'bhūtsaṃniṣaṇṇaḥ |	tena khalu punar samayena āyuṣmān subhutiḥ tasyām eva parṣadi saṃnipatitaḥ abhūt saṃniṣaṇṇaḥ 
SA_XX_n633u-9	atha khalvāyuṣmān subhūtirutthāyāsanādekāṃsamuttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat- āścaryaṃ bhagavan,	atha khalu āyuṣmān subhūtiḥ utthāya āsanāt eka aṃsam uttarāsaṅgam kṛtvā dakṣiṇam jānu maṇḍalam pṛthivyām pratiṣṭhāpya yena bhagavān tena añjalim praṇamya bhagavantam etat avocat āścaryam bhagavan 
SA_XX_n633u-10	paramāścaryaṃ sugata,	parama āścaryam sugata 
SA_XX_n633u-11	yāvadeva tathāgatenārhatā samyaksaṃbuddhena bodhisattvā mahāsattvā anuparigṛhītāḥ parameṇānugraheṇa |	yāvat eva tathāgatena arhatā samyaksaṃbuddhena bodhisattvāḥ mahāsattvāḥ anuparigṛhītāḥ parameṇa anugraheṇa 
SA_XX_n633u-12	āścaryaṃ bhagavan yāvadeva tathāgatenārhatā samyaksaṃbuddhena bodhisattvā mahāsattvāḥ parīnditāḥ paramayā parīndanayā |	āścaryam bhagavan yāvat eva tathāgatena arhatā samyaksaṃbuddhena bodhisattvāḥ mahāsattvāḥ parīnditāḥ paramayā parīndanayā 
SA_XX_n633u-13	tatkathaṃ bhagavan bodhisattvayānasaṃprasthitena kulaputreṇa vā kuladuhitrā vā sthātavyaṃ kathaṃ pratipattavyaṃ kathaṃ cittaṃ pragrahītavyam	tat katham bhagavan bodhisattva yāna saṃprasthitena kula putreṇa vā kula duhitrā vā sthātavyam katham pratipattavyam katham cittam pragrahītavyam 
SA_XX_n633u-14	evamukte bhagavānāyuṣmantaṃ subhūtimetadavocat- sādhu sādhu subhūte,	evam ukte bhagavān āyuṣmantam subhūtim etat avocat sādhu sādhu subhūte 
SA_XX_n633u-15	evametatsubhūte,	evam etat subhūte 
SA_XX_n633u-16	evametadyathā vadasi |	evam etat yathā vadasi 
SA_XX_n633u-17	anuparigṛhītāstathāgatena bodhisattvā mahāsattvāḥ parameṇānugraheṇa |	anuparigṛhītāḥ tathāgatena bodhisattvāḥ mahāsattvāḥ parameṇa anugraheṇa 
SA_XX_n633u-18	parīnditāstathāgatena bodhisattvā mahāsattvāḥ paramayā parīndanayā |	parīnditāḥ tathāgatena bodhisattvāḥ mahāsattvāḥ paramayā parīndanayā 
SA_XX_n633u-19	tena hi subhūte śṛṇu,	tena hi subhūte śṛṇu 
SA_XX_n633u-20	sādhu ca suṣṭhu ca manasi kuru,	sādhu ca suṣṭhu ca manasi kuru 
SA_XX_n633u-21	bhāṣiṣye'haṃ te-yathā bodhisattvayānasaṃprasthitena sthātavyaṃ yathā pratipattavyaṃ yathā cittaṃ pragrahītavyam |	bhāṣiṣye iham te yathā bodhisattva yāna saṃprasthitena sthātavyam yathā pratipattavyam yathā cittam pragrahītavyam 
SA_XX_n633u-22	evaṃ bhagavan ityāyuṣyān subhūtirbhagavataḥ pratyaśrauṣīt ||2 ||	evam bhagavan iti āyuṣyān subhūtiḥ bhagavataḥ pratyaśrauṣīt 
SA_XX_n633u-23	bhagavānasyaitadavocat-iha subhūte bodhisattvayānasaṃprasthitenaiva cittamutpādayitavyam-yāvantaḥ subhūte sattvāḥ sattvadhātau sattvasaṃgraheṇa saṃgṛhītā aṇḍajā vā jarāyujā vā saṃsvedajā vā aupapādukā vā rūpiṇo vā arūpiṇo vā saṃjñino vā asaṃjñino vā naivasaṃjñino nāsaṃjñino vā,	bhagavān asya etat avocat iha subhūte bodhisattva yāna saṃprasthitena eva cittam utpādayitavyam yāvantaḥ subhūte sattvāḥ sattvadhātau sattva saṃgraheṇa saṃgṛhītāḥ aṇḍa jāḥ vā jarāyu jāḥ vā saṃsveda jāḥ vā aupapādukāḥ vā rūpiṇaḥ vā arūpiṇaḥ vā saṃjñinaḥ vā asaṃjñinaḥ vā na eva saṃjñinaḥ na asaṃjñinaḥ vā 
SA_XX_n633u-24	yāvān kaścitsattvadhātuḥ prajñapyamānaḥ prajñapyate,	yāvān kaścid sattvadhātuḥ prajñapyamānaḥ prajñapyate 
SA_XX_n633u-25	te ca mayā sarve'nupadhiśeṣe nirvāṇadhātau parinirvāpayitavyāḥ |	te ca mayā sarve na upadhi śeṣe nirvāṇa dhātau parinirvāpayitavyāḥ 
SA_XX_n633u-26	evamaparimāṇānapi sattvān parinirvāpya na kaścitsattvaḥ parinirvāpito bhavati |	evam aparimāṇān api sattvān parinirvāpya na kaścid sattvaḥ parinirvāpitaḥ bhavati 
SA_XX_n633u-27	tatkasya hetoḥ ?	tat kasya hetoḥ 
SA_XX_n633u-28	sacetsubhūte bodhisattvasya sattvasaṃjñā pravarteta,	saced subhūte bodhisattvasya sattva saṃjñā pravarteta 
SA_XX_n633u-29	na sa bodhisattva iti vaktavyaḥ |	na sa bodhisattvaḥ iti vaktavyaḥ 
SA_XX_n633u-30	tatkasya hetoḥ ?	tat kasya hetoḥ 
SA_XX_n633u-31	na sa subhūte bodhisattvo vaktavyo yasya sattvasaṃjñā pravarteta,	na sa subhūte bodhisattvaḥ vaktavyaḥ yasya sattva saṃjñā pravarteta 
SA_XX_n633u-32	jīvasaṃjñā vā pudgalasaṃjñā va pravarteta ||3 ||	jīva saṃjñā vā pudgala saṃjñā pravarteta 
SA_XX_n633u-33	api tu khalu punaḥ subhute na bodhisattvena vastupratiṣṭhitena dānaṃ dātavyam,	api tu khalu punar subhute na bodhisattvena vastu pratiṣṭhitena dānam dātavyam 
SA_XX_n633u-34	na kvacitpratiṣṭhitena dānaṃ dātavyam |	na kvacid pratiṣṭhitena dānam dātavyam 
SA_XX_n633u-35	na rūpapratiṣṭhitena dānaṃ dātavyam |	na rūpa pratiṣṭhitena dānam dātavyam 
SA_XX_n633u-36	na śabdagandharasaspraṣṭavyadharmeṣu pratiṣṭhitena dānaṃ dātavyam |	na śabda gandha rasa spraṣṭavya dharmeṣu pratiṣṭhitena dānam dātavyam 
SA_XX_n633u-37	evaṃ hi sūbhūte bodhisattvena mahāsattvena dānaṃ dātavyaṃ yathā na nimittasaṃjñāyāmapi pratitiṣṭhet |	evam hi sūbhūte bodhisattvena mahāsattvena dānam dātavyam yathā na nimitta saṃjñāyām api pratitiṣṭhet 
SA_XX_n633u-38	tatkasya hetoḥ ?	tat kasya hetoḥ 
SA_XX_n633u-39	yaḥ subhūte bodhisattvo'pratiṣṭhito dānaṃ dadāti,	yaḥ subhūte dānam dadāti 
SA_XX_n633u-40	tasya subhūte puṇyaskandhasya na sukaraṃ pramāṇāmudgrahītum |	tasya subhūte puṇya skandhasya na sukaram pramāṇām udgrahītum 
SA_XX_n633u-41	tatkiṃ manyase subhūte sukaraṃ pūrvasyāṃ diśi ākāśasya pramāṇamudgrahītum ?	tat kim manyase subhūte sukaram pūrvasyām diśi ākāśasya pramāṇam udgrahītum 
SA_XX_n633u-42	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-43	bhagavānāha- evaṃ dakṣiṇapaścimottarāsu adha ūrdhvaṃ digvidikṣu samantāddaśasu dikṣu sukaramākāśasya pramāṇamudgrahītum ?	bhagavān āha evam dakṣiṇa paścima uttarāsu adhas ūrdhvam diś vidikṣu samantāt daśasu dikṣu sukaram ākāśasya pramāṇam udgrahītum 
SA_XX_n633u-44	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-45	bhagavānāha-evameva subhūte yo bodhisattvo'pratiṣṭhito dānaṃ dadāti,	bhagavān āha evam eva subhūte yaḥ dānam dadāti 
SA_XX_n633u-46	tasya subhūte puṇyaskandhasya na sukaraṃ pramāṇamudgrahītum |	tasya subhūte puṇya skandhasya na sukaram pramāṇam udgrahītum 
SA_XX_n633u-47	evaṃ hi subhūte bodhisattvayānasaṃprasthitena dānaṃ dātavyaṃ yathā na nimittasaṃjñāyāmapi pratitiṣṭhet ||4 ||	evam hi subhūte bodhisattva yāna saṃprasthitena dānam dātavyam yathā na nimitta saṃjñāyām api pratitiṣṭhet 
SA_XX_n633u-48	tatkiṃ manyase subhūte lakṣaṇasaṃpadā tathāgato draṣṭavyaḥ ?	tat kim manyase subhūte lakṣaṇa saṃpadā tathāgataḥ draṣṭavyaḥ 
SA_XX_n633u-49	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-50	na lakṣaṇasaṃpadā tathāgato draṣṭavyaḥ |	na lakṣaṇa saṃpadā tathāgataḥ draṣṭavyaḥ 
SA_XX_n633u-51	tatkasya hetoḥ ?	tat kasya hetoḥ 
SA_XX_n633u-52	yā sā bhagavan lakṣaṇasaṃpattathāgatena bhāṣitā saivālakṣaṇasaṃpat |	yā sā bhagavan lakṣaṇa saṃpad tathāgatena bhāṣitā sā eva a lakṣaṇa saṃpad 
SA_XX_n633u-53	evamukte bhagavānāyuṣmantaṃ subhūtimetadavocat yāvatsubhūte lakṣaṇasaṃpat tāvanmṛṣā,	evam ukte bhagavān āyuṣmantam subhūtim etat avocat yāvat subhūte lakṣaṇa saṃpad tāvat mṛṣā 
SA_XX_n633u-54	yāvadalakṣaṇasaṃpat tāvanna mṛṣeti hi lakṣaṇālakṣaṇatastathāgato draṣṭavyaḥ ||5 ||	yāvat alakṣaṇa saṃpad tāvat na mṛṣā iti hi lakṣaṇa alakṣaṇataḥ tathāgataḥ draṣṭavyaḥ 
SA_XX_n633u-55	evamukte āyuṣmān subhūtirbhagavantametadavocat- asti bhagavan |	evam ukte āyuṣmān subhūtiḥ bhagavantam etat avocat asti bhagavan 
SA_XX_n633u-56	kecitsattvā bhaviṣyantyanāgate'dhvani paścime kāle paścime samaye paścimāyāṃ pañcaśatyāṃ saddharmavipralopakāle vartamāne,	kecid sattvāḥ bhaviṣyanti anāgata idhvani paścime kāle paścime samaye paścimāyām pañcaśatyām saddharma vipralopa kāle vartamāne 
SA_XX_n633u-57	ye imeṣvevaṃrūpeṣu sūtrāntapadeṣu bhāṣyamāṇeṣu bhūtasaṃjñāmutpādayiṣyanti |	ye imeṣu evaṃrūpeṣu sūtrānta padeṣu bhāṣyamāṇeṣu bhūta saṃjñām utpādayiṣyanti 
SA_XX_n633u-58	api tu khalu punaḥ subhūte bhaviṣyantyanāgate'dhvani bodhisattvā mahāsattvāḥ paścime kāle paścime samaye paścimāyāṃ pañcaśatyāṃ saddharmavipralope vartamāne guṇavantaḥ śīlavantaḥ prajñāvantaśca bhaviṣyanti,	api tu khalu punar subhūte bhaviṣyanti anāgata idhvani bodhisattvāḥ mahāsattvāḥ paścime kāle paścime samaye paścimāyām pañcaśatyām saddharma vipralope vartamāne guṇavantaḥ śīlavantaḥ prajñāvantaḥ ca bhaviṣyanti 
SA_XX_n633u-59	ye imeṣvevaṃrūpeṣu sūtrāntapadeṣu bhāṣyamāṇeṣu bhūtasaṃjñāmutpāadayiṣyanti |	ye imeṣu evaṃrūpeṣu sūtrānta padeṣu bhāṣyamāṇeṣu bhūta saṃjñām utpāadayiṣyanti 
SA_XX_n633u-60	na khalu punaste subhūte bodhisattvā mahāsattvā ekabuddhaparyupāsitā bhaviṣyanti,	na khalu punar te subhūte bodhisattvāḥ mahāsattvāḥ ekabuddha paryupāsitāḥ bhaviṣyanti 
SA_XX_n633u-61	naikabuddhāvaropitakuśalamūlā bhaviṣyanti |	na ekabuddha avaropita kuśala mūlāḥ bhaviṣyanti 
SA_XX_n633u-62	api tu khalu punaḥ subhūte anekabuddhaśatasahasraparyupāsitā anekabuddhaśatasahasrāvaropitakuśalamūlāste bodhisattvā mahāsattvā bhaviṣyanti,	api tu khalu punar subhūte aneka buddha śata sahasra paryupāsitāḥ aneka buddha śata sahasra avaropita kuśala mūlāḥ te bodhisattvāḥ mahāsattvāḥ bhaviṣyanti 
SA_XX_n633u-63	ye imeṣvevaṃrūpeṣu sūtrāntapadeṣu bhāṣyamāṇeṣu ekacittaprasādamapi pratilapsyante |	ye imeṣu evaṃrūpeṣu sūtrānta padeṣu bhāṣyamāṇeṣu eka citta prasādam api pratilapsyante 
SA_XX_n633u-64	jñātāste subhūte tathāgatena buddhajñānena,	jñātāḥ te subhūte tathāgatena buddha jñānena 
SA_XX_n633u-65	dṛṣṭāste subhūte tathāgatena buddhacakṣuṣā,	dṛṣṭāḥ te subhūte tathāgatena buddha cakṣuṣā 
SA_XX_n633u-66	buddhāste subhūte tathāgatena |	buddhāḥ te subhūte tathāgatena 
SA_XX_n633u-67	sarve te subhūte aprameyamasaṃkhyeyaṃ puṇyaskandhaṃ prasaviṣyanti pratigrahīṣyanti |	sarve te subhūte aprameyam asaṃkhyeyam puṇya skandham prasaviṣyanti pratigrahīṣyanti 
SA_XX_n633u-68	tatkasya hetoḥ ?	tat kasya hetoḥ 
SA_XX_n633u-69	na hi subhūte teṣāṃ bodhisattvānāṃ mahāsattvānāmātmasaṃjñā pravartate,	na hi subhūte teṣām bodhisattvānām mahāsattvānām ātma saṃjñā pravartate 
SA_XX_n633u-70	na sattvasaṃjñā,	na sattva saṃjñā 
SA_XX_n633u-71	na jīvasaṃjñā,	na jīva saṃjñā 
SA_XX_n633u-72	na pudgalasaṃjñā pravartate |	na pudgala saṃjñā pravartate 
SA_XX_n633u-73	nāpi teṣāṃ subhūte bodhisattvānāṃ mahāsattvānāṃ dharmasaṃjñā pravartate |	na api teṣām subhūte bodhisattvānām mahāsattvānām dharma saṃjñā pravartate 
SA_XX_n633u-74	evaṃ nādharmasaṃjñā |	evam na adharma saṃjñā 
SA_XX_n633u-75	nāpi teṣāṃ subhūte saṃjñā nāsaṃjñā pravartate |	na api teṣām subhūte saṃjñā na asaṃjñā pravartate 
SA_XX_n633u-76	tatkasya hetoḥ ?	tat kasya hetoḥ 
SA_XX_n633u-77	sacetsubhūte teṣāṃ bodhisattvānāṃ mahāsattvānāṃ dharmasaṃjñā pravarteta,	saced subhūte teṣām bodhisattvānām mahāsattvānām dharma saṃjñā pravarteta 
SA_XX_n633u-78	sa eva teṣāmātmagrāho bhavet,	saḥ eva teṣām ātma grāhaḥ bhavet 
SA_XX_n633u-79	sattvagrāho jīvagrāhaḥ pudgalagrāho bhavet |	sattva grāhaḥ jīva grāhaḥ pudgala grāhaḥ bhavet 
SA_XX_n633u-80	sacedadharmasaṃjñā pravarteta,	saced adharma saṃjñā pravarteta 
SA_XX_n633u-81	sa eva teṣāmātmagrāho bhavet,	saḥ eva teṣām ātma grāhaḥ bhavet 
SA_XX_n633u-82	sattvagrāho jīvagrāhaḥ pudgalagrāha iti |	sattva grāhaḥ jīva grāhaḥ pudgala grāhaḥ iti 
SA_XX_n633u-83	tatkasya hetoḥ ?	tat kasya hetoḥ 
SA_XX_n633u-84	na khalu punaḥ subhūte bodhisattvena mahāsattvena dharma udgrahītavyo nādharmaḥ |	na khalu punar subhūte bodhisattvena mahāsattvena dharmaḥ udgrahītavyaḥ na adharmaḥ 
SA_XX_n633u-85	tasmādiyaṃ tathāgatena saṃdhāya vāgbhāṣitā-kolopamaṃ dharmaparyāyamājānadbhidharmā eva prahātavyāḥ prāgevādharmā iti ||6 ||	tasmāt iyam tathāgatena saṃdhāya vāc bhāṣitā akola upamam dharmaparyāyam ājānadbhi dharmāḥ eva prahātavyāḥ prāk eva adharmāḥ iti 
SA_XX_n633u-86	punaraparaṃ bhagavānāyuṣmantaṃ subhūtimetadavocat- tatkiṃ manyase subhūte,	punar aparam bhagavān āyuṣmantam subhūtim etat avocat tat kim manyase subhūte 
SA_XX_n633u-87	asti sa kaściddharmo yastathāgatenānuttarā samyaksaṃbodhirityabhisaṃbuddhaḥ,	asti sa kaścid dharmaḥ yaḥ tathāgatena anuttarā samyaksaṃbodhiḥ iti abhisaṃbuddhaḥ 
SA_XX_n633u-88	kaścidvā dharmastathāgatena deśitaḥ ?	kaścid vā dharmaḥ tathāgatena deśitaḥ 
SA_XX_n633u-89	evamukte āyuṣmān subhūtirbhagavantametadavocat-yathāhaṃ bhagavan bhagavato bhāṣitasyārthamājānāmi,	evam ukte āyuṣmān subhūtiḥ bhagavantam etat avocat atha aham bhagavan bhagavataḥ bhāṣitasya artham ājānāmi 
SA_XX_n633u-90	nāsti sa kaściddharmo yastathāgatena anuttarā samyaksaṃbodhirityabhisaṃbuddhaḥ,	na asti sa kaścid dharmaḥ yaḥ tathāgatena anuttarā samyaksaṃbodhiḥ iti abhisaṃbuddhaḥ 
SA_XX_n633u-91	nāsti dharmo yastathāgatena deśitaḥ |	na asti dharmaḥ yaḥ tathāgatena deśitaḥ 
SA_XX_n633u-92	tatkasya hetoḥ ?	tat kasya hetoḥ 
SA_XX_n633u-93	yo'sau tathāgatena dharmo'bhisaṃbuddho deśito vā,	yaḥ asau tathāgatena dharmaḥ abhisaṃbuddhaḥ deśitaḥ vā 
SA_XX_n633u-94	agrāhyaḥ so'nabhilapyaḥ |	a grāhyaḥ saḥ na abhilapyaḥ 
SA_XX_n633u-95	na sa dharmo nādharmaḥ |	na sa dharmaḥ na adharmaḥ 
SA_XX_n633u-96	tatkasya hetoḥ ?	tat kasya hetoḥ 
SA_XX_n633u-97	asaṃskṛtaprabhāvitā hyāryapudgalāḥ ||7 ||	a saṃskṛta prabhāvitāḥ hi ārya pudgalāḥ 
SA_XX_n633u-98	bhagavānāha- tatkiṃ manyase subhūte yaḥ kaścitkulaputro vā kuladuhitā vā imaṃ trisāhasramahāsāhasraṃ lokadhātuṃ saptaratnaparipūrṇaṃ kṛtvā tathāgatebhyo'rhadbhayaḥ samyaksaṃbuddhebhyo dānaṃ dadyāt,	bhagavān āha tat kim manyase subhūte yaḥ kaścid kula putraḥ vā kula duhitā vā imam tri sāhasra mahā sāhasram lokadhātum sapta ratna paripūrṇam kṛtvā tathāgatebhyaḥ samyaksaṃbuddhebhyaḥ dānam dadyāt 
SA_XX_n633u-99	api nu sa kulaputro vā kuladuhitā vā tatonidānaṃ bahu puṇyaskandhaṃ prasunuyāt |	api nu sa kula putraḥ vā kula duhitā vā tatonidānam bahu puṇya skandham prasunuyāt 
SA_XX_n633u-100	subhūtirāha-bahu bhagavan,	subhūtiḥ āha bahu bhagavan 
SA_XX_n633u-101	bahu sugata sa kulaputro vā kuladuhitā vā tatonidānaṃ puṇyaskandhaṃ prasunuyāt |	bahu sugata sa kula putraḥ vā kula duhitā vā tatonidānam puṇya skandham prasunuyāt 
SA_XX_n633u-102	tatkasya hetoḥ ?	tat kasya hetoḥ 
SA_XX_n633u-103	yo'sau bhagavan puṇyaskandhastathāgatena bhāṣitaḥ,	yaḥ asau bhagavan puṇya skandhaḥ tathāgatena bhāṣitaḥ 
SA_XX_n633u-104	askandhaḥ sa tathāgatena bhāṣitaḥ |	askandhaḥ sa tathāgatena bhāṣitaḥ 
SA_XX_n633u-105	tasmāttathāgato bhāṣate- puṇyaskandhaḥ puṇyaskandha iti |	tasmāt tathāgataḥ bhāṣate puṇya skandhaḥ puṇya skandhaḥ iti 
SA_XX_n633u-106	bhagavānāha-yaśca khalu punaḥ subhūte kulaputro vā kuladuhitā va imaṃ trisāhasramahāsāhasraṃ lokadhātuṃ saptaratnaparipūrṇaṃ kṛtvā tathāgatebhyo'rhadbhyaḥ samyaksaṃbuddhebhyo dānaṃ dadyāt,	bhagavān āha yaḥ ca khalu punar subhūte kula putraḥ vā kula duhitā vaḥ imam tri sāhasra mahā sāhasram lokadhātum sapta ratna paripūrṇam kṛtvā tathāgatebhyaḥ hadbhyaḥ samyaksaṃbuddhebhyaḥ dānam dadyāt 
SA_XX_n633u-107	yaśca ito dharmaparyāyādantaśaścatuṣpādikāmapi gāthāmudgṛhya parebhyo vistareṇa deśayet saṃprakāśayet,	yaḥ ca itas dharmaparyāyāt antaśas catuṣpādikām api gāthām udgṛhya parebhyaḥ vistareṇa deśayet saṃprakāśayet 
SA_XX_n633u-108	ayameva tatonidānaṃ bahutaraṃ puṇyaskandhaṃ prasunuyādaprameyasaṃkhyeyam |	ayam eva tatonidānam bahutaram puṇya skandham prasunuyāt aprameya saṃkhyeyam 
SA_XX_n633u-109	tatkasya hetoḥ ?	tat kasya hetoḥ 
SA_XX_n633u-110	atonirjātā hi subhūte tathāgatānāmarhatāṃ samyaksaṃbuddhānāmanuttarā samyaksaṃbodhiḥ,	atonirjātā hi subhūte tathāgatānām arhatām samyaksaṃbuddhānām anuttarā samyaksaṃbodhiḥ 
SA_XX_n633u-111	atonirjātāśca buddhā bhagavantaḥ |	atonirjātāḥ ca buddhāḥ bhagavantaḥ 
SA_XX_n633u-112	tatkasya hetoḥ ?	tat kasya hetoḥ 
SA_XX_n633u-113	buddhadharmā buddhadharmā iti subhūte abuddhadharmāścaiva te tathāgatena bhāṣitāḥ |	buddha dharmāḥ buddha dharmāḥ iti subhūte abuddha dharmāḥ ca eva te tathāgatena bhāṣitāḥ 
SA_XX_n633u-114	tenocyante buddhadharmā iti ||8 ||	tena ucyante buddha dharmāḥ iti 
SA_XX_n633u-115	tatkiṃ manyase subhūte api nu srotaāpannasyaivaṃ bhavati-mayā srotaāpattiphalaṃ prāptamiti?	tat kim manyase subhūte api nu srotaāpannasya evam bhavati mayā srotaāpatti phalam prāptam iti 
SA_XX_n633u-116	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-117	na srotaāpannasyaivaṃ bhavati-mayā srotaāpattiphalaṃ prāptamiti |	na srotaāpannasya evam bhavati mayā srotaāpatti phalam prāptam iti 
SA_XX_n633u-118	tatkasya hetoḥ ?	tat kasya hetoḥ 
SA_XX_n633u-119	na hi sa bhagavan kaṃciddharmamāpannaḥ,	na hi sa bhagavan kaṃcid dharmam āpannaḥ 
SA_XX_n633u-120	tenocyate srotaāpanna iti |	tena ucyate srotaāpannaḥ iti 
SA_XX_n633u-121	na rūpamāpanno na śabdān na gandhān na rasān na spraṣṭavyān dharmānāpannaḥ |	na rūpam āpannaḥ na śabdān na gandhān na rasān na spraṣṭavyān dharmān āpannaḥ 
SA_XX_n633u-122	tenocyate srotaāpanna iti |	tena ucyate srotaāpannaḥ iti 
SA_XX_n633u-123	sacedbhagavan srotaāpannasyaivaṃ bhavet- mayā srotaāpattiphalaṃ prāptamiti,	saced bhagavan srotaāpannasya evam bhavet mayā srotaāpatti phalam prāptam iti 
SA_XX_n633u-124	sa eva tasyātmagrāho bhavet,	saḥ eva tasya ātma grāhaḥ bhavet 
SA_XX_n633u-125	sattvagrāho jīvagrāhaḥ pudgalagrāho bhavediti ||	sattva grāhaḥ jīva grāhaḥ pudgala grāhaḥ bhavet iti 
SA_XX_n633u-126	bhagavānāha- takiṃ manyase subhūte api nu sakṛdāgāmina evaṃ bhavati-mayā sakṛdāgāmiphalaṃ prāptamiti ?	bhagavān āha takim manyase subhūte api nu sakṛdāgāminaḥ evam bhavati mayā sakṛdāgāmi phalam prāptam iti 
SA_XX_n633u-127	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-128	sa sakṛdāgāmina evaṃ bhavati-mayā sakṛdāgāmiphalaṃ prāptamiti |	sa sakṛdāgāminaḥ evam bhavati mayā sakṛdāgāmi phalam prāptam iti 
SA_XX_n633u-129	tatkasya hetoḥ ?	tat kasya hetoḥ 
SA_XX_n633u-130	na hi sa kaściddharmo yaḥ sakṛdāgāmitvamāpannaḥ |	na hi sa kaścid dharmaḥ yaḥ sakṛdāgāmi tvam āpannaḥ 
SA_XX_n633u-131	tenocyate sakṛdāgāmīti ||	tena ucyate sakṛdāgāmi iti 
SA_XX_n633u-132	bhagavānāha-tatkiṃ manyase subhūte api nu anāgāmina evaṃ bhavati-mayānāgāmiphalaṃ prāptamiti ?	bhagavān āha tat kim manyase subhūte api nu anāgāminaḥ evam bhavati mayā anāgāmi phalam prāptam iti 
SA_XX_n633u-133	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-134	na anāgāmina evaṃ bhavati-mayā anāgāmiphalaṃ prāptamiti |	na anāgāminaḥ evam bhavati mayā anāgāmi phalam prāptam iti 
SA_XX_n633u-135	tatkasya hetoḥ ?	tat kasya hetoḥ 
SA_XX_n633u-136	na hi sa bhagavan kaściddharmo yo'nāgāmitvamāpannaḥ |	na hi sa bhagavan kaścid dharmaḥ yonāgāmi tvam āpannaḥ 
SA_XX_n633u-137	tenocyate anāgāmīti ||	tena ucyate anāgāmi iti 
SA_XX_n633u-138	bhagavānāha- tatkiṃ manyase subhūte api nu arhata evaṃ bhavati-mayā arhattvaṃ prāptamiti ?	bhagavān āha tat kim manyase subhūte api nu arhataḥ evam bhavati mayā arhat tvam prāptam iti 
SA_XX_n633u-139	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-140	nārhata evaṃ bhavati-mayā arhattvaṃ prāptamiti |	na arhataḥ evam bhavati mayā arhat tvam prāptam iti 
SA_XX_n633u-141	tatkasya hetoḥ ?	tat kasya hetoḥ 
SA_XX_n633u-142	na hi sa bhagavan kaściddharmo yo'rhannāma |	na hi sa bhagavan kaścid dharmaḥ yorhan nāma 
SA_XX_n633u-143	tenocyate-arhanniti |	tena ucyate arhan iti 
SA_XX_n633u-144	sacedbhagavan arhata evaṃ bhavet-mayā arhattvaṃ prāptamiti,	saced bhagavan arhataḥ evam bhavet mayā arhat tvam prāptam iti 
SA_XX_n633u-145	sa eva tasyātmagrāho bhavet,	saḥ eva tasya ātma grāhaḥ bhavet 
SA_XX_n633u-146	sattvagrāho jīvagrāhaḥ pudgalagrāho bhavet |	sattva grāhaḥ jīva grāhaḥ pudgala grāhaḥ bhavet 
SA_XX_n633u-147	tatkasya hetoḥ ?	tat kasya hetoḥ 
SA_XX_n633u-148	ahamasmi bhagavaṃstathāgatenārhatā samyaksaṃbuddhena araṇāvihāriṇāmagryo nirdiṣṭaḥ |	aham asmi bhagavan tathāgatena arhatā samyaksaṃbuddhena araṇā vihāriṇām agryaḥ nirdiṣṭaḥ 
SA_XX_n633u-149	ahamasmi bhagavan arhan vītarāgaḥ |	aham asmi bhagavan arhan vīta rāgaḥ 
SA_XX_n633u-150	na ca me bhagavannevaṃ bhavati- arhannasmyahaṃ vītarāga iti |	na ca me bhagavan evam bhavati arhan asmi aham vīta rāgaḥ iti 
SA_XX_n633u-151	sacenmama bhagavannevaṃ bhavet-mayā arhattvaṃ prāptamiti,	saced mama bhagavan evam bhavet mayā arhat tvam prāptam iti 
SA_XX_n633u-152	na māṃ tathāgato vyākariṣyadaraṇāvihāriṇāmagryaḥ subhūtiḥ kulaputro na kvacidviharati,	na mām tathāgataḥ vyākariṣyat araṇā vihāriṇām agryaḥ subhūtiḥ kula putraḥ na kvacid viharati 
SA_XX_n633u-153	tenocyate araṇāvihārī araṇāvihārīti ||9 ||	tena ucyate araṇā vihārī araṇā vihārī iti 
SA_XX_n633u-154	bhagavānāha-tatkiṃ manyase subhūte-asti sa kaściddharmo yastathāgatena dīpaṃkarasya tathāgatasyārhata-samyaksaṃbuddhasyāntikādudgṛhītaḥ ?	bhagavān āha tat kim manyase subhūte asti sa kaścid dharmaḥ yaḥ tathāgatena dīpaṃkarasya tathāgatasya ārhata samyaksaṃbuddhasya antikāt udgṛhītaḥ 
SA_XX_n633u-155	subhūtirāha- no hīdaṃ bhagavan |	subhūtiḥ āha no hi idam bhagavan 
SA_XX_n633u-156	nāsti sa kaściddharmo yastathāgatena dīpaṃkarasya tathāgatasyārhataḥ samyaksaṃbuddhasyāntikādudgṛhītaḥ ||	na asti sa kaścid dharmaḥ yaḥ tathāgatena dīpaṃkarasya tathāgatasya arhataḥ samyaksaṃbuddhasya antikāt udgṛhītaḥ 
SA_XX_n633u-157	bhagavānāha-yaḥ kaścitsubhūte bodhisattva evaṃ vadet-ahaṃ kṣetravyūhān niṣpādayiṣyāmīti,	bhagavān āha yaḥ kaścid subhūte bodhisattvaḥ evam vadeta aham kṣetravyūhān niṣpādayiṣyāmi iti 
SA_XX_n633u-158	sa vitathaṃ vadet |	sa vitatham vadet 
SA_XX_n633u-159	tatkasya hetoḥ ?	tat kasya hetoḥ 
SA_XX_n633u-160	kṣetravyūhāḥ kṣetravyūhā iti subhūte avyūhāste tathāgatena bhāṣitāḥ |	kṣetra vyūhāḥ kṣetra vyūhāḥ iti subhūte a vyūhāḥ te tathāgatena bhāṣitāḥ 
SA_XX_n633u-161	tenocyante kṣetravyūhā iti |	tena ucyante kṣetravyūhāḥ iti 
SA_XX_n633u-162	tasmāttarhi subhūte bodhisattvena mahāsattvena evamapratiṣṭhitaṃ cittamutpādayitavyaṃ yanna kvacitpratiṣṭhitaṃ cittamutpādayitavyam |	tasmāt tarhi subhūte bodhisattvena mahāsattvena evam apratiṣṭhitam cittam utpādayitavyam yat na kvacid pratiṣṭhitam cittam utpādayitavyam 
SA_XX_n633u-163	na rūpapratiṣṭhitaṃ cittamutpādayitavyaṃ na śabdagandharasaspraṣṭavyadharmapratiṣṭhitaṃ cittamutpādayitavyam |	na rūpa pratiṣṭhitam cittam utpādayitavyam na śabda gandha rasa spraṣṭavya dharma pratiṣṭhitam cittam utpādayitavyam 
SA_XX_n633u-164	tadyathāpi nāma subhūte puruṣo bhavedupetakāyo mahākāyo yattasyaivaṃ rūpa ātmabhāvaḥ syāt tadyathāpi nāma sumeruḥ parvatarājaḥ |	tat yathā api nāma subhūte puruṣaḥ bhavet upeta kāyaḥ mahā kāyaḥ yat tasya evam rūpe ātma bhāvaḥ syāt tat yathā api nāma sumeruḥ parvata rājaḥ 
SA_XX_n633u-165	tatkiṃ manyase subhūte api nu mahān sa ātmabhāvo bhavet ?	tat kim manyase subhūte api nu mahān saḥ ātma bhāvaḥ bhavet 
SA_XX_n633u-166	subhūtirāha-mahān sa bhagavān,	subhūtiḥ āham ahān sa bhagavān 
SA_XX_n633u-167	mahān sugata sa ātmabhāvo bhavet |	mahān sugata saḥ ātmabhāvaḥ bhavet 
SA_XX_n633u-168	tatkasya hetoḥ ?	tat kasya hetoḥ 
SA_XX_n633u-169	ātmabhāva ātmabhāva iti bhagavan na bhāvaḥ sa tathāgatena bhāṣitaḥ |	ātma bhāvaḥ ātma bhāvaḥ iti bhagavat na bhāvaḥ sa tathāgatena bhāṣitaḥ 
SA_XX_n633u-170	tenocyata ātmabhāva iti |	tena ucyate ātma bhāvaḥ iti 
SA_XX_n633u-171	na hi bhagavan sa bhāvo nābhāvaḥ |	na hi bhagavan sa bhāvaḥ na abhāvaḥ 
SA_XX_n633u-172	tenocyate ātmabhāva iti ||10 ||	tena ucyate ātma bhāvaḥ iti 
SA_XX_n633u-173	bhagavānāha- tatkiṃ manyase subhūte-yāvatyo gaṅgāyāṃ mahānadyāṃ vālukāstāvatya eva gaṅgānadyo bhaveyuḥ ?	bhagavān āha tat kim manyase subhūte yāvatyaḥ gaṅgāyām mahā nadyām vālukāḥ tāvatyaḥ eva gaṅgā nadyaḥ bhaveyuḥ 
SA_XX_n633u-174	tāsu yā vālukāḥ,	tāsu yāḥ vālukāḥ 
SA_XX_n633u-175	api nu tā bahvayo bhaveyuḥ ?	api nu tāḥ bahvayaḥ bhaveyuḥ 
SA_XX_n633u-176	subhūtirāha-tā eva tāvadbhagavan bahvayo gaṅgānadyo bhaveyuḥ,	subhūtiḥ āhatāḥ eva tāvat bhagavan bahvayaḥ gaṅgā nadyaḥ bhaveyuḥ 
SA_XX_n633u-177	prāgeva yāstāsu gaṅgānadīṣu vālukāḥ |	prāk eva yāḥ tāsu gaṅgā nadīṣu vālukāḥ 
SA_XX_n633u-178	bhagavānāha- ārocayāmi te subhūte,	bhagavān āha ārocayāmi te subhūte 
SA_XX_n633u-179	prativedayāmi te |	prativedayāmi te 
SA_XX_n633u-180	yāvatyastāsu gaṅgānadīṣu vālukā bhaveyustāvato lokadhātūn kaścideva strī vā puruṣo vā saptaratnaparipurṇaṃ kṛtvā tathāgatebhyo'rhadbhayaḥ samyaksaṃbuddhebhyo dānaṃ dadyāt,	yāvatyaḥ tāsu gaṅgā nadīṣu vālukāḥ bhaveyuḥ tāvataḥ lokadhātūn kaścid eva strī vā puruṣaḥ vā sapta ratna paripurṇam kṛtvā tathāgatebhyaḥ hadbhayaḥ samyaksaṃbuddhebhyaḥ dānam dadyāt 
SA_XX_n633u-181	tat kiṃ manyase subhūte-api nu sā strī vā puruṣo vā tatonidānaṃ bahu puṇyaskandhaṃ prasunuyāt ?	tat kim manyase subhūte api nu sā strī vā puruṣaḥ vā tatonidānam bahu puṇya skandham prasunuyāt 
SA_XX_n633u-182	subhūtirāha-bahu bhagavan,	subhūtiḥ āha bahu bhagavan 
SA_XX_n633u-183	bahu sugata strī vā puruṣo vā tatonidānaṃ puṇyaskandhaṃ prasunuyādaprameyamasaṃkhyeyam |	bahu sugata strī vā puruṣaḥ vā tatonidānam puṇya skandham prasunuyāt aprameyam asaṃkhyeyam 
SA_XX_n633u-184	bhagavānāha- yaśca khalu punaḥ subhūte strī vā puruṣo vā tāvato lokadhātūn saptaratnaparipūrṇaṃ kṛtvā tathāgatebhyo'rhadbhayaḥ samyaksaṃbuddhebhyo dānaṃ dadyāt,	bhagavān āha yaḥ ca khalu punar subhūte strī vā puruṣaḥ vā tāvataḥ lokadhātūn sapta ratna paripūrṇam kṛtvā tathāgatebhyaḥ ṛhadbhayaḥ samyaksaṃbuddhebhyaḥ dānam dadyāt 
SA_XX_n633u-185	yaśca kulaputro vā kuladuhitā vā ito dharmaparyāyādantaśaścatuṣpādikāmapi gāthāmudgṛhya parebhyo deśayet saṃprakāśayet,	yaḥ ca kula putraḥ vā kula duhitā vā itas dharmaparyāyāt antaśas catuṣpādikām api gāthām udgṛhya parebhyaḥ deśayet saṃprakāśayet 
SA_XX_n633u-186	ayameva tatonidānaṃ bahutaraṃ puṇyaskandhaṃ prasunuyādaprameyamasaṃkhyeyam ||11 ||	ayam eva tatonidānam bahutaram puṇya skandham prasunuyāt aprameyam asaṃkhyeyam 
SA_XX_n633u-187	api tu khalu punaḥ subhute yasmin pṛthivīpradeśe ito dharmaparyāyādantaśaścatuṣpādikāmapi gāthāmudgṛhya bhāṣyeta vā saṃprakāśyeta vā,	api tu khalu punar subhute yasmin pṛthivī pradeśe itas dharmaparyāyāt antaśas catuṣpādikām api gāthām udgṛhya bhāṣyeta vā saṃprakāśyeta vā 
SA_XX_n633u-188	sa pṛthivīpradeśaścaityabhūto bhavet sadevamānuṣāsurasya lokasya,	sa pṛthivī pradeśaḥ caitya bhūtaḥ bhavet sa deva mānuṣa asurasya lokasya 
SA_XX_n633u-189	kaḥ punarvādo ye imaṃ dharmaparyāyaṃ sakalasamāptaṃ dhārayiṣyanti vācayiṣyanti paryavāpsyanti,	kaḥ punar vādaḥ ye imam dharmaparyāyam sakala samāptam dhārayiṣyanti vācayiṣyanti paryavāpsyanti 
SA_XX_n633u-190	parebhyaśca vistareṇa saṃprakāśayiṣyanti |	parebhyaḥ ca vistareṇa saṃprakāśayiṣyanti 
SA_XX_n633u-191	parameṇa te subhūte āścaryeṇa samanvāgatā bhaviṣyanti |	parameṇa te subhūte āścaryeṇa samanvāgatāḥ bhaviṣyanti 
SA_XX_n633u-192	tasmiṃśca subhūte pṛthivīpradeśe śāstā viharatyanyatarānyataro vā vijñagurusthānīyaḥ ||12 ||	tasmin ca subhūte pṛthivī pradeśe śāstā viharati anyatara anyataraḥ vā vijña guru sthānīyaḥ 
SA_XX_n633u-193	evamukte āyuṣmān subhūtirbhagavantametadavocat-ko nāma ayaṃ bhagavan dharmaparyāyaḥ,	evam ukte āyuṣmān subhūtiḥ bhagavantam etat avocat kaḥ nāma ayam bhagavan dharmaparyāyaḥ 
SA_XX_n633u-194	kathaṃ cainaṃ dhārayāmi ?	katham ca enam dhārayāmi 
SA_XX_n633u-195	evamukte bhagavānāyuṣmantaṃ subhūtimetadavocat- prajñāpāramitā nāmāyaṃ subhūte dharmaparyāyaḥ |	evam ukte bhagavān āyuṣmantam subhūtim etat avocat prajñāpāramitā nāma ayam subhūte dharmaparyāyaḥ 
SA_XX_n633u-196	evaṃ cainaṃ dhāraya |	evam ca enam dhāraya 
SA_XX_n633u-197	tatkasya hetoḥ ?	tat kasya hetoḥ 
SA_XX_n633u-198	yaiva subhūte prajñāpāramitā tathāgatena bhāṣitā,	yā eva subhūte prajñāpāramitā tathāgatena bhāṣitā 
SA_XX_n633u-199	saiva apāramitā tathāgatena bhāṣitā |	sā eva apāramitā tathāgatena bhāṣitā 
SA_XX_n633u-200	tenocyate prajñāpāramiteti ||	tena ucyate prajñāpāramitā iti 
SA_XX_n633u-201	tatkiṃ manyase subhūte-api nu asti sa kaściddharmo yastathāgatena bhāṣitaḥ ?	tat kim manyase subhūte api nu asti sa kaścid dharmaḥ yaḥ tathāgatena bhāṣitaḥ 
SA_XX_n633u-202	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-203	nāsti sa kaściddharmo yastathāgatena bhāṣitaḥ ||	na asti sa kaścid dharmaḥ yaḥ tathāgatena bhāṣitaḥ 
SA_XX_n633u-204	bhagavānāha-tatkiṃ manyase subhūte-yāvat trisāhasramahāsāhasre lokadhātau pṛthivīrajaḥ kaccit,	bhagavān āha tat kim manyase subhūte yāvat tri sāhasra mahā sāhasre lokadhātau pṛthivī rajaḥ kaccit 
SA_XX_n633u-205	tadbahu bhavet ?	tat bahu bhavet 
SA_XX_n633u-206	subhūtirāha-bahu bhagavan,	subhūtiḥ āha bahu bhagavan 
SA_XX_n633u-207	bahu sugata pṛthivīrajo bhavet |	bahu sugata pṛthivī rajaḥ bhavet 
SA_XX_n633u-208	tatkasya hetoḥ ?	tat kasya hetoḥ 
SA_XX_n633u-209	yattadbhagavan pṛthivīrajastathāgatena bhāṣitam,	yat tat bhagavan pṛthivī rajaḥ tathāgatena bhāṣitam 
SA_XX_n633u-210	arajastadbhagavaṃstathāgatena bhāṣitam |	arajaḥ tat bhagavan tathāgatena bhāṣitam 
SA_XX_n633u-211	tenocyate pṛthivīraja iti |	tena ucyate pṛthivī rajaḥ iti 
SA_XX_n633u-212	yo'pyasau lokadhātustathāgatena bhāṣitaḥ,	yaḥ pi asau lokadhātuḥ tathāgatena bhāṣitaḥ 
SA_XX_n633u-213	adhātuḥ sa tathāgatena bhāṣitaḥ |	adhātuḥ sa tathāgatena bhāṣitaḥ 
SA_XX_n633u-214	tenocyate lokadhāturiti ||	tena ucyate lokadhātuḥ iti 
SA_XX_n633u-215	bhagavānāha- tatkiṃ manyase subhūte dvātriṃśanmahāpuruṣalakṣaṇaistathāgato'rhan samyaksaṃbuddho draṣṭavyaḥ ?	bhagavān āha tat kim manyase subhūte dvātriṃśat mahāpuruṣa lakṣaṇaiḥ tathāgataḥ ūrhan samyaksaṃbuddhaḥ draṣṭavyaḥ 
SA_XX_n633u-216	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-217	dvātriṃśanmahāpuruṣalakṣaṇaistathāgato'rhan samyaksaṃbuddho draṣṭavyaḥ |	dvātriṃśat mahāpuruṣa lakṣaṇaiḥ tathāgataḥ ūrhan samyaksaṃbuddhaḥ draṣṭavyaḥ 
SA_XX_n633u-218	tatkasya hetoḥ ?	tat kasya hetoḥ 
SA_XX_n633u-219	yāni hi tāni bhagavan dvātriṃśanmahāpuruṣalakṣaṇāni tathāgatena bhāṣitāni,	yāni hi tāni bhagavan dvātriṃśat mahāpuruṣa lakṣaṇāni tathāgatena bhāṣitāni 
SA_XX_n633u-220	alakṣaṇāni tāni bhagavaṃstathāgatena bhāṣitāni |	alakṣaṇāni tāni bhagavan tathāgatena bhāṣitāni 
SA_XX_n633u-221	tenocyante dvātriṃśanmahāpuruṣalakṣaṇānīti ||	tena ucyante dvātriṃśat mahāpuruṣa lakṣaṇāni iti 
SA_XX_n633u-222	bhagavānāha-yaśca khalu punaḥ subhūte strī vā puruṣo vā dine dine gaṅgānadīvālukāsamānātmabhāvān parityajet,	bhagavān āha yaḥ ca khalu punar subhūte strī vā puruṣaḥ vā dine dine gaṅgā nadī vālukā samāna ātmabhāvān parityajet 
SA_XX_n633u-223	evaṃ parityajan gaṅgānadīvālukāsamān kalpāṃstānātmabhāvān parityajet,	evam parityajan gaṅgā nadī vālukā samān kalpān tān ātma bhāvān parityajet 
SA_XX_n633u-224	yaśca ito dharmaparyāyadantaśaścatuṣpādikāmapi gāthāmudgṛhyaparebhyo deśayet saṃprakāśayet,	yaḥ ca itas catuṣpādikām api gāthām udgṛhya parebhyaḥ deśayet saṃprakāśayet 
SA_XX_n633u-225	ayameva tatonidānaṃ bahutaraṃ puṇyaskandhaṃ prasunuyādaprameyamasaṃkhyeyam ||13 ||	ayam eva tatonidānam bahutaram puṇya skandham prasunuyāt aprameyam asaṃkhyeyam 
SA_XX_n633u-226	atha khalvāyuṣmān subhūtirdharmavegenāśrūṇi prāmuñcat |	atha khalu āyuṣmān subhūtiḥ dharma vegena aśrūṇi prāmuñcat 
SA_XX_n633u-227	so'śrūṇi pramṛjya bhagavantametadavocat-āścaryaṃ bhagavan,	sā uśrūṇi pramṛjya bhagavantam etat avocata āścaryam bhagavan 
SA_XX_n633u-228	paramāścaryaṃ sugata,	parama āścaryam sugata 
SA_XX_n633u-229	yāvadayaṃ dharmaparyāyastathāgatena bhāṣito'grayānasaṃprasthitānāṃ sattvānāmarthāya,	yāvat ayam dharmaparyāyaḥ tathāgatena bhāṣita ugra yāna saṃprasthitānām sattvānām arthāya 
SA_XX_n633u-230	śreṣṭhayānasaṃprasthitānāmarthāya,	śreṣṭha yāna saṃprasthitānām arthāya 
SA_XX_n633u-231	yato me bhagavan jñānamutpannam |	yatas me bhagavan jñānam utpannam 
SA_XX_n633u-232	na mayā bhagavan jātvevaṃrūpo dharmaparyāyaḥ śrutapūrvaḥ |	na mayā bhagavan jātu evaṃrūpaḥ dharmaparyāyaḥ śruta pūrvaḥ 
SA_XX_n633u-233	parameṇa te bhagavan āścaryeṇa samanvāgatā bodhisattvā bhaviṣyanti,	parameṇa te bhagavan āścaryeṇa samanvāgatāḥ bodhisattvāḥ bhaviṣyanti 
SA_XX_n633u-234	ye iha sūtre bhāṣyamāṇe śrutvā bhūtasaṃjñāmutpādayiṣyanti |	ye iha sūtre bhāṣyamāṇe śrutvā bhūta saṃjñām utpādayiṣyanti 
SA_XX_n633u-235	tatkasya hetoḥ ?	tat kasya hetoḥ 
SA_XX_n633u-236	yā caiṣā bhagavan bhūtasaṃjñā,	yā ca eṣā bhagavan bhūta saṃjñā 
SA_XX_n633u-237	saiva abhūtasaṃjñā |	sā eva abhūta saṃjñā 
SA_XX_n633u-238	tasmāttathāgato bhāṣatebhūtasaṃjñā bhūtasaṃjñeti ||	tasmāt tathāgataḥ bhāṣate bhūta saṃjñā bhūta saṃjñā iti 
SA_XX_n633u-239	na mama bhagavan āścaryaṃ yadahamimaṃ dharmaparyāyaṃ bhāṣyamāṇamavakalpayāmi adhimucye |	na mama bhagavan āścaryam yat aham imam dharmaparyāyam bhāṣyamāṇam avakalpayāmi adhimucye 
SA_XX_n633u-240	ye'pi te bhagavan sattvā bhaviṣyantyanāgate'dhvani paścime kāle paścime samaye paścimāyāṃ pañcaśatyāṃ saddharmavipralope vartamāne,	ye api te bhagavan sattvāḥ bhaviṣyanti anāgata idhvani paścime kāle paścime samaye paścimāyām pañcaśatyām saddharma vipralope vartamāne 
SA_XX_n633u-241	ye imaṃ bhagavan dharmaparyāyamudgrahīṣyanti dhārayiṣyanti vācayiṣyanti paryavāpsyanti,	ye imam bhagavan dharmaparyāyam udgrahīṣyanti dhārayiṣyanti vācayiṣyanti paryavāpsyanti 
SA_XX_n633u-242	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_XX_n633u-243	te paramāścaryeṇa samanvāgatā bhaviṣyanti |	te parama āścaryeṇa samanvāgatāḥ bhaviṣyanti 
SA_XX_n633u-244	api tu khalu punarbhagavan na teṣāmātmasaṃjñā pravartiṣyate,	api tu khalu punar bhagavat na teṣām ātma saṃjñā pravartiṣyate 
SA_XX_n633u-245	na sattvasaṃjñā na jīvasaṃjñā na pudgalasaṃjñā pravartiṣyate,	na sattva saṃjñā na jīva saṃjñā na pudgala saṃjñā pravartiṣyate 
SA_XX_n633u-246	nāpi teṣāṃ kācitsaṃjñā nāsaṃjñā pravartate |	na api teṣām kācid saṃjñā na asaṃjñā pravartate 
SA_XX_n633u-247	tatkasya hetoḥ ?	tat kasya hetoḥ 
SA_XX_n633u-248	yā sā bhagavan ātmasaṃjñā,	yā sā bhagavan ātma saṃjñā 
SA_XX_n633u-249	saivāsaṃjñā |	sā eva asaṃjñā 
SA_XX_n633u-250	yā sattvasaṃjñā jīvasaṃjñā pudgalasaṃjñā,	yā sattva saṃjñā jīva saṃjñā pudgala saṃjñā 
SA_XX_n633u-251	saivāsaṃjñā |	sā eva asaṃjñā 
SA_XX_n633u-252	tatkasya hetoḥ ?	tat kasya hetoḥ 
SA_XX_n633u-253	sarvasaṃjñāpagatā hi buddha bhagavantaḥ ||	sarva saṃjñā apagatāḥ hi buddha bhagavantaḥ 
SA_XX_n633u-254	evamukte bhagavānāyuṣmantaṃ subhūtimetadavocat-evametat subhūte, evametat |	evam ukte bhagavān āyuṣmantam subhūtim etat avocat evam etat subhūte evam etat 
SA_XX_n633u-255	paramāścaryasamanvāgatāste sattvā bhaviṣyanti,	parama āścarya samanvāgatāḥ te sattvāḥ bhaviṣyanti 
SA_XX_n633u-256	ye iha subhūte sūtre bhāṣyamāṇe notrasiṣyanti na saṃtrasiṣyanti na saṃtrāsamāpatsyante |	ye iha subhūte sūtre bhāṣyamāṇe na utrasiṣyanti na saṃtrasiṣyanti na saṃtrāsam āpatsyante 
SA_XX_n633u-257	tatkasya hetoḥ ?	tat kasya hetoḥ 
SA_XX_n633u-258	paramapāramiteyaṃ subhūte tathāgatena bhāṣitā yadutāpāramitā |	parama pāramitā iyam subhūte tathāgatena bhāṣitā yat uta a pāramitā 
SA_XX_n633u-259	yāṃ ca subhūte tathāgataḥ paramapāramitāṃ bhāṣate,	yām ca subhūte tathāgataḥ parama pāramitām bhāṣate 
SA_XX_n633u-260	tāmaparimāṇā api buddhā bhagavanto bhāṣante |	tām aparimāṇāḥ api buddhāḥ bhagavantaḥ bhāṣante 
SA_XX_n633u-261	tenocyante paramapāramiteti ||	tena ucyante parama pāramitā iti 
SA_XX_n633u-262	api tu khalu punaḥ subhute yā tathāgatasya kṣāntipāramitā,	api tu khalu punar subhute yā tathāgatasya kṣānti pāramitā 
SA_XX_n633u-263	saiva apāramitā |	sā eva apāramitā 
SA_XX_n633u-264	tatkasya hetoḥ ?	tat kasya hetoḥ 
SA_XX_n633u-265	yadā me subhūte kalirājā aṅgapratyaṅgamāṃsānyacchaitsīt,	yadā me subhūte kali rājā aṅga pratyaṅga māṃsāni acchaitsīt 
SA_XX_n633u-266	nāsīnme tasmin samaye ātmasaṃjñā vā sattvasaṃjñā vā jīvasaṃjñā vā pudgalasaṃjñā vā,	na āsīt me tasmin samaye ātma saṃjñā vā sattva saṃjñā vā jīva saṃjñā vā pudgala saṃjñā vā 
SA_XX_n633u-267	nāpi me kācitsaṃjñā vā asaṃjñā vā babhūva |	na api me kācid saṃjñā vā asaṃjñā vā babhūva 
SA_XX_n633u-268	tatkasya hetoḥ ?	tat kasya hetoḥ 
SA_XX_n633u-269	sacenme subhūte tasmin samaye ātmasaṃjñā abhaviṣyat,	saced me subhūte tasmin samaye ātma saṃjñā abhaviṣyat 
SA_XX_n633u-270	vyāpādasaṃjñāpi me tasmin samaye'bhaviṣyat |	vyāpāda saṃjñā api me tasmin samaye bhaviṣyat 
SA_XX_n633u-271	sacetsattvasaṃjñā jīvasaṃjñā pudgalasaṃjñābhaviṣyat,	saced sattva saṃjñā jīva saṃjñā pudgala saṃjñā abhaviṣyat 
SA_XX_n633u-272	vyāpādasaṃjñāpi me tasmin samaye'bhaviṣyat |	vyāpāda saṃjñā api me tasmin samaye bhaviṣyat 
SA_XX_n633u-273	tatkasya hetoḥ ?	tat kasya hetoḥ 
SA_XX_n633u-274	abhijānāmyahaṃ subhūte atīte'dhvani pañca jātiśatāni yadahaṃ kṣāntivādī ṛṣirabhūvam |	abhijānāmi aham subhūte atīta idhvani pañca jāti śatāni yat aham kṣānti vādī ṛṣiḥ abhūvam 
SA_XX_n633u-275	tatrāpi me nātmasaṃjñā babhūva,	tatra api me na ātma saṃjñā babhūva 
SA_XX_n633u-276	na sattvasaṃjñā,	na sattva saṃjñā 
SA_XX_n633u-277	na jīvasaṃjñā,	na jīva saṃjñā 
SA_XX_n633u-278	na pudgalasaṃjñā babhūva |	na pudgala saṃjñā babhūva 
SA_XX_n633u-279	tasmāttarhi subhūte bodhisattvena mahāsattvena sarvasaṃjñā vivarjayitvā anuttarāyāṃ samyaksaṃbodhau cittamutpādayitavyam |	tasmāt tarhi subhūte bodhisattvena mahāsattvena sarva saṃjñāḥ vivarjayitvā anuttarāyām samyaksaṃbodhau cittam utpādayitavyam 
SA_XX_n633u-280	na rūpapratiṣṭhitaṃ cittamutpādayitavyam,	na rūpa pratiṣṭhitam cittam utpādayitavyam 
SA_XX_n633u-281	na śabdagandharasaspraṣṭavyadharmapratiṣṭhitaṃ cittamutpādayitavyam,	na śabda gandha rasa spraṣṭavya dharma pratiṣṭhitam cittam utpādayitavyam 
SA_XX_n633u-282	na dharmapratiṣṭhitaṃ cittamutpādayitavyam,	na dharma pratiṣṭhitam cittam utpādayitavyam 
SA_XX_n633u-283	nādharmapratiṣṭhitaṃ cittamutpādayitavyam,	na adharma pratiṣṭhitam cittam utpādayitavyam 
SA_XX_n633u-284	na kvacitpratiṣṭhitaṃ cittamutpādayitavyam |	na kvacid pratiṣṭhitam cittam utpādayitavyam 
SA_XX_n633u-285	tatkasya hetoḥ ?	tat kasya hetoḥ 
SA_XX_n633u-286	yatpratiṣṭhitaṃ tadevāpratiṣṭhitam |	yat pratiṣṭhitam tat eva a pratiṣṭhitam 
SA_XX_n633u-287	tasmādeva tathāgato bhāṣate-apratiṣṭhitena bodhisattvena dānaṃ dātavyam |	tasmāt eva tathāgataḥ bhāṣate apratiṣṭhitena bodhisattvena dānam dātavyam 
SA_XX_n633u-288	na rūpaśabdagandharasasparśadharmapratiṣṭhitena dānaṃ dātavyam ||	na rūpa śabda gandha rasa sparśa dharma pratiṣṭhitena dānam dātavyam 
SA_XX_n633u-289	api tu khalu punaḥ subhūte bodhisattvena evaṃrūpo dānaparityāgaḥ kartavyaḥ sarvasattvānāmarthāya |	api tu khalu punar subhūte bodhisattvena evaṃrūpaḥ dāna parityāgaḥ kartavyaḥ sarva sattvānām arthāya 
SA_XX_n633u-290	tatkasya hetoḥ ?	tat kasya hetoḥ 
SA_XX_n633u-291	yā caiṣā subhūte sattvasaṃjñā,	yā ca eṣā subhūte sattva saṃjñā 
SA_XX_n633u-292	saiva asaṃjñā |	sā eva asaṃjñā 
SA_XX_n633u-293	ya evaṃ te sarvasattvāstathāgatena bhāṣitāsta eva asattvāḥ |	ye evam te sarva sattvāḥ tathāgatena bhāṣitāḥ te eva asattvāḥ 
SA_XX_n633u-294	tatkasya hetoḥ ?	tat kasya hetoḥ 
SA_XX_n633u-295	bhūtavādī subhūte tathāgataḥ,	bhūta vādī subhūte tathāgataḥ 
SA_XX_n633u-296	satyavādī tathāvādī ananyathāvādī tathāgataḥ,	satya vādī tathāvādī an anyathāvādī tathāgataḥ 
SA_XX_n633u-297	na vitathavādī tathāgataḥ ||	na vitatha vādī tathāgataḥ 
SA_XX_n633u-298	api tu khalu punaḥ subhūte yastathāgatena dharmo'bhisaṃbuddho deśito nidhyātaḥ,	api tu khalu punar subhūte yaḥ tathāgatena dharmaḥ abhisaṃbuddhaḥ deśitaḥ nidhyātaḥ 
SA_XX_n633u-299	na tatra satyaṃ na mṛṣā |	na tatra satyam na mṛṣā 
SA_XX_n633u-300	tadyathāpi nāma subhūte puruṣo'ndhakārapraviṣṭo na kiṃcidapi paśyet,	tat yathā api nāma subhūte puruṣaḥ undhakāra praviṣṭaḥ na kiṃcid api paśyet 
SA_XX_n633u-301	evaṃ vastupatito bodhisattvo draṣṭavyo yo vastupatito dānaṃ parityajati |	evam vastu patitaḥ bodhisattvaḥ draṣṭavyaḥ yaḥ vastu patitaḥ dānam parityajati 
SA_XX_n633u-302	tadyathāpi nāma subhūte cakṣuṣmān puruṣaḥ prabhātāyāṃ rātrau sūrye'bhyudgate nānavidhāni rūpāṇi paśyet,	tat yathā api nāma subhūte cakṣuṣmān puruṣaḥ prabhātāyām rātrau sūryebhyaḥ udgate nānavidhāni rūpāṇi paśyet 
SA_XX_n633u-303	evamavastupatito bodhisattvo draṣṭavyo yo'vastupatito dānaṃ parityajati ||	evam avastu patitaḥ bodhisattvaḥ draṣṭavyaḥ yaḥ vastu patitaḥ dānam parityajati 
SA_XX_n633u-304	api tu khalu punaḥ subhūte ye kulaputrā vā kuladuhitaro vā imaṃ dharmaparyāyamudgrahīṣyanti dhārayiṣyanti vācayiṣyanti paryavāpsyanti,	api tu khalu punar subhūte ye kula putrāḥ vā kula duhitaraḥ vā imam dharmaparyāyam udgrahīṣyanti dhārayiṣyanti vācayiṣyanti paryavāpsyanti 
SA_XX_n633u-305	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_XX_n633u-306	jñātāste subhūte tathāgatena buddhajñānena,	jñātāḥ te subhūte tathāgatena buddha jñānena 
SA_XX_n633u-307	dṛṣṭāste subhūte tathāgatena buddhacakṣuṣā,	dṛṣṭāḥ te subhūte tathāgatena buddha cakṣuṣā 
SA_XX_n633u-308	buddhāste tathāgatena |	buddhāḥ te tathāgatena 
SA_XX_n633u-309	sarve te subhūte sattvā aprameyamasaṃkhyeyaṃ puṇyaskandhaṃ prasaviṣyanti pratigrahīṣyanti ||14 ||	sarve te subhūte sattvāḥ aprameyam asaṃkhyeyam puṇya skandham prasaviṣyanti pratigrahīṣyanti 
SA_XX_n633u-310	yaśca khalu punaḥ subhūte strī vā puruṣo vā purvāhṇakālasamaye gaṅgānadīvālukāsamānātmabhāvān parityajet,	yaḥ ca khalu punar subhūte strī vā puruṣaḥ vā purvāhṇa kāla samaye gaṅgā nadī vālukā samāna ātmabhāvān parityajet 
SA_XX_n633u-311	evaṃ madhyāhnakālasamaye gaṅgānadīvālukāsamānātmabhāvān parityajet,	evam madhyāhna kāla samaye gaṅgā nadī vālukā samāna ātmabhāvān parityajet 
SA_XX_n633u-312	sāyāhnakālasamaye gaṅgānadīvālukāsamānātmabhāvān parityajet,	sāyāhna kāla samaye gaṅgā nadī vālukā samāna ātmabhāvān parityajet 
SA_XX_n633u-313	anena paryāyeṇa bahūni kalpakoṭiniyutaśatasahasrāṇyātmabhāvān parityajet,	anena paryāyeṇa bahūni kalpa koṭi niyuta śata sahasrāṇi ātmabhāvān parityajet 
SA_XX_n633u-314	yaścemaṃ dharmaparyāyaṃ śrutvā na pratikṣipet,	yaḥ ca imam dharmaparyāyam śrutvā na pratikṣipet 
SA_XX_n633u-315	ayameva tatonidānaṃ bahutaraṃ puṇyaskandhaṃ prasunuyādaprameyamasaṃkhyeyam,	ayam eva tatonidānam bahutaram puṇya skandham prasunuyāt aprameyam asaṃkhyeyam 
SA_XX_n633u-316	kaḥ punarvādo yo likhitvā udgṛhṇīyāddhārayedvācayetparyavāpnuyāt,	kaḥ punar vādaḥ yaḥ likhitvā udgṛhṇīyāt dhārayet vācayet paryavāpnuyāt 
SA_XX_n633u-317	parebhyaśca vistareṇa saṃprakāśayet ||	parebhyaḥ ca vistareṇa saṃprakāśayet 
SA_XX_n633u-318	api tu khalu punaḥ subhūte acintyo'tulyo'yaṃ dharmaparyāyaḥ |	api tu khalu punar subhūte acintya utulyaḥ yam dharmaparyāyaḥ 
SA_XX_n633u-319	ayaṃ ca subhūte dharmaparyāyastathāgatena bhāṣito'grayānasaṃprasthitānāṃ sattvānāmarthāya,	ayam ca subhūte dharmaparyāyaḥ tathāgatena bhāṣita ugra yāna saṃprasthitānām sattvānām arthāya 
SA_XX_n633u-320	śreṣṭhayānasaṃprasthitānāṃ sattvānāmarthāya |	śreṣṭha yāna saṃprasthitānām sattvānām arthāya 
SA_XX_n633u-321	ye imaṃ dharmaparyāyamudgrahīṣyanti dhārayiṣyanti vācayiṣyanti paryavāpsyanti,	ye imam dharmaparyāyam udgrahīṣyanti dhārayiṣyanti vācayiṣyanti paryavāpsyanti 
SA_XX_n633u-322	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_XX_n633u-323	jñātāste subhūte tathāgatena buddhajñānena,	jñātāḥ te subhūte tathāgatena buddha jñānena 
SA_XX_n633u-324	dṛṣṭāste subhūte tathāgatena buddhacakṣuṣā,	dṛṣṭāḥ te subhūte tathāgatena buddha cakṣuṣā 
SA_XX_n633u-325	buddhāste tathāgatena |	buddhāḥ te tathāgatena 
SA_XX_n633u-326	sarve te subhūte sattvā aprameyeṇa puṇyaskandhenāṃ samanvāgatā bhaviṣyanti |	sarve te subhūte sattvāḥ aprameyeṇa puṇya skandhena ām samanvāgatāḥ bhaviṣyanti 
SA_XX_n633u-327	acintyenātulyenāmāpyenāparimāṇena puṇyaskandhena samanvāgatā bhaviṣyanti |	acintyena atulyena amāpyena aparimāṇena puṇya skandhena samanvāgatāḥ bhaviṣyanti 
SA_XX_n633u-328	sarve te subhūte sattvāḥ samāṃśena bodhiṃ dhārayiṣyanti vacayiṣyanti paryavāpsyanti |	sarve te subhūte sattvāḥ sama aṃśena bodhim dhārayiṣyanti vacayiṣyanti paryavāpsyanti 
SA_XX_n633u-329	tatkasya hetoḥ ?	tat kasya hetoḥ 
SA_XX_n633u-330	na hi śakyaṃ subhūte ayaṃ dharmaparyāyo hīnādhimuktiakaiḥ sattvaiḥ śrotum,	na hi śakyam subhūte ayam dharmaparyāyaḥ hīna adhimuktiakaiḥ sattvaiḥ śrotum 
SA_XX_n633u-331	nātmadṛṣṭikairna sattvadṛṣṭikairna jīvadṛṣṭikairna pudgaladṛṣṭikaiḥ |	na ātma dṛṣṭikaiḥ na sattva dṛṣṭikaiḥ na jīva dṛṣṭikaiḥ na pudgala dṛṣṭikaiḥ 
SA_XX_n633u-332	nābodhisattvapratijñai sattvaiḥ śakyamayaṃ dharmaparyāyaḥ śrotuṃ vā udgrahītuṃ vā dhārayituṃ vā vācayituṃ vā paryavāptuṃ vā |	na a bodhisattva pratijñaiḥ sattvaiḥ śakyam ayam dharmaparyāyaḥ śrotum vā udgrahītum vā dhārayitum vā vācayitum vā paryavāptum vā 
SA_XX_n633u-333	nedaṃ sthānaṃ vidyate ||	na idam sthānam vidyate 
SA_XX_n633u-334	api tu khalu punaḥ subhūte yatra pṛthivīpradeśe idaṃ sūtraṃ prakaśayiṣyate,	api tu khalu punar subhūte yatra pṛthivī pradeśe idam sūtram prakaśayiṣyate 
SA_XX_n633u-335	pūjanīyaḥ sa pṛthivīpradeśo bhaviṣyati sadevamānuṣāsurasya lokasya |	pūjanīyaḥ sa pṛthivī pradeśaḥ bhaviṣyati sa deva mānuṣa asurasya lokasya 
SA_XX_n633u-336	vandanīyaḥ pradakṣiṇīyaśca sa pṛthivīpradeśo bhaviṣyati,	vandanīyaḥ pradakṣiṇīyaḥ ca sa pṛthivī pradeśaḥ bhaviṣyati 
SA_XX_n633u-337	caityabhūtaḥ sa pṛthivīpradeśo bhaviṣyati ||15 ||	caitya bhūtaḥ sa pṛthivī pradeśaḥ bhaviṣyati 
SA_XX_n633u-338	api tu ye te subhūte kulaputrā vā kuladuhitaro vā imānevaṃrūpān sūtrāntānudgrahīṣyanti dhārayiṣyanti vācayiṣyanti paryavāpsyanti,	api tu ye te subhūte kula putrāḥ vā kula duhitaraḥ vā imān evaṃrūpān sūtrāntān udgrahīṣyanti dhārayiṣyanti vācayiṣyanti paryavāpsyanti 
SA_XX_n633u-339	yoniśaśca manasikariṣyanti,	yoniśas ca manasi kariṣyanti 
SA_XX_n633u-340	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_XX_n633u-341	te paribhūtā bhaviṣyanti,	te paribhūtāḥ bhaviṣyanti 
SA_XX_n633u-342	suparibhūtāśca bhaviṣyanti |	su paribhūtāḥ ca bhaviṣyanti 
SA_XX_n633u-343	tatkasya hetoḥ ?	tat kasya hetoḥ 
SA_XX_n633u-344	yāni ca teṣāṃ subhūte sattvānāṃ paurvajanmikānyaśubhāni karmāṇi kṛtānyapāyasaṃvartanīyāni,	yāni ca teṣām subhūte sattvānām paurvajanmikāni aśubhāni karmāṇi kṛtāni apāya saṃvartanīyāni 
SA_XX_n633u-345	dṛṣṭa eva dharme paribhūtatayā tāni paurvajanmikānyaśubhāni karmāṇi kṣapayiṣyanti,	dṛṣṭe eva dharme paribhūta tayā tāni paurvajanmikāni aśubhāni karmāṇi kṣapayiṣyanti 
SA_XX_n633u-346	buddhabodhiṃ cānuprāpsyanti ||	buddha bodhim ca anuprāpsyanti 
SA_XX_n633u-347	abhijānāmyahaṃ subhūte atīte'dhvanyasaṃkhyeyaiḥ kalpairasaṃkhyeyatarairdīpaṃkarasya tathāgatasyārhataḥ samyaksaṃbuddhasya pareṇa paratareṇa caturaśītibuddhakoṭiniyutaśatasahasrāṇyabhūvan ye mayārāgitāḥ,	abhijānāmi aham subhūte atīta idhvani asaṃkhyeyaiḥ kalpaiḥ asaṃkhyeyataraiḥ dīpaṃkarasya tathāgatasya arhataḥ samyaksaṃbuddhasya pareṇa paratareṇa caturaśīti buddha koṭi niyuta śata sahasrāṇi abhūvan ye mayā ārāgitāḥ 
SA_XX_n633u-348	ārāgya na virāgitāḥ |	ārāgya na virāgitāḥ 
SA_XX_n633u-349	yacca mayā subhūte te buddhā bhagavanta ārāgitāḥ,	yat ca mayā subhūte te buddhāḥ bhagavantaḥ ārāgitāḥ 
SA_XX_n633u-350	ārāgya na virāgitāḥ,	ārāgya na virāgitāḥ 
SA_XX_n633u-351	yacca paścime kāle paścime samaye paścimāyāṃ pañcaśatyāṃ saddharmavipralopakāle vartamāne imānevaṃrūpān sūtrāntānudgrahīṣyanti dhārayiṣyanti vācayiṣyanti paryavāpsyanti,	yat ca paścime kāle paścime samaye paścimāyām pañcaśatyām saddharma vipralopa kāle vartamāne imān evaṃrūpān sūtrāntān udgrahīṣyanti dhārayiṣyanti vācayiṣyanti paryavāpsyanti 
SA_XX_n633u-352	parebhyaśca vistareṇa saṃprakāśayiṣyanti,	parebhyaḥ ca vistareṇa saṃprakāśayiṣyanti 
SA_XX_n633u-353	asya khalu punaḥ subhūte puṇyaskandhasyāntikādasau paurvakaḥ puṇyaskandhaḥ śatatamīmapi kalāṃ nopaiti,	asya khalu punar subhūte puṇya skandhasya antikāt asau paurvakaḥ puṇya skandhaḥ śatatamīm api kalām na upaiti 
SA_XX_n633u-354	sahasratamīmapi śatasahasratamīmapi koṭimamipi koṭiśatatamīmapi koṭiśatasahasratamīmapi koṭiniyutaśatasahasratamīmapi |	sahasratamīm api śata sahasratamīm api koṭim amipi koṭi śatatamīm api koṭi śata sahasratamīm api koṭi niyuta śata sahasratamīm api 
SA_XX_n633u-355	saṃkhyāmapi kalāmapi gaṇanāmapi upamāmapi upaniṣadamapi yāvadaupamyamapi na kṣamate ||	saṃkhyām api kalām api gaṇanām api upamām api upaniṣadam api yāvat aupamyam api na kṣamate 
SA_XX_n633u-356	sacetpunaḥ subhūte teṣāṃ kulaputrāṇāṃ kuladuhitṝṇāṃ vā ahaṃ puṇyaskandhaṃ bhāṣeyam,	saced punar subhūte teṣām kula putrāṇām kula duhitṝṇām vā aham puṇya skandham bhāṣeyam 
SA_XX_n633u-357	yāvatte kulaputrā vā kuladuhitaro vā tasmin samaye puṇyaskandhaṃ prasaviṣyanti,	yāvat te kula putrāḥ vā kula duhitaraḥ vā tasmin samaye puṇya skandham prasaviṣyanti 
SA_XX_n633u-358	pratigrahīṣyanti,	pratigrahīṣyanti 
SA_XX_n633u-359	unmādaṃ sattvā anuprāpnuyuścittavikṣepaṃ vā gaccheyuḥ |	unmādam sattvāḥ anuprāpnuyuḥ citta vikṣepam vā gaccheyuḥ 
SA_XX_n633u-360	api tu khalu punaḥ subhūte acintyo'tulyo'yaṃ dharmaparyāyastathāgatena bhāṣitaḥ |	api tu khalu punar subhūte acintya utulyaḥ yam dharmaparyāyaḥ tathāgatena bhāṣitaḥ 
SA_XX_n633u-361	asya acintya eva vipākaḥ pratikāṅkṣitavyaḥ ||16 ||	asya acintyaḥ eva vipākaḥ pratikāṅkṣitavyaḥ 
SA_XX_n633u-362	atha khalvāyuṣmān subhūtirbhagavantametadavocat-kathaṃ bhagavan bodhisattvayānasaṃprasthitena sthātavyam,	atha khalu āyuṣmān subhūtiḥ bhagavantam etat avocat katham bhagavan bodhisattva yāna saṃprasthitena sthātavyam 
SA_XX_n633u-363	kathaṃ pratipattavyam,	katham pratipattavyam 
SA_XX_n633u-364	kathaṃ cittaṃ pragrahītavyam ?	katham cittam pragrahītavyam 
SA_XX_n633u-365	bhagavānāha-iha subhūte bodhisattvayānasaṃprasthitena evaṃ cittamutpādayitavyam-sarve sattvā mayā anupadhiśeṣe nirvāṇadhātau parinirvāpayitavyāḥ	bhagavān āha eha subhūte bodhisattva yāna saṃprasthitena evam cittam utpādayitavyam sarve sattvāḥ mayā an upadhi śeṣe nirvāṇa dhātau parinirvāpayitavyāḥ 
SA_XX_n633u-366	evaṃ sa sattvān parinirvāpya na kaścitsattvaḥ parinirvāpito bhavati |	evam sa sattvān parinirvāpya na kaścid sattvaḥ parinirvāpitaḥ bhavati 
SA_XX_n633u-367	tatkasya hetoḥ ?	tat kasya hetoḥ 
SA_XX_n633u-368	sacetsubhūte bodhisattvasya sattvasaṃjñā pravarteta,	saced subhūte bodhisattvasya sattva saṃjñā pravarteta 
SA_XX_n633u-369	na sa bodhisattva iti vaktavyaḥ |	na sa bodhisattvaḥ iti vaktavyaḥ 
SA_XX_n633u-370	jīvasaṃjñā vā yāvatpudgalasaṃjñā vā pravarteta,	jīva saṃjñā vā yāvat pudgala saṃjñā vā pravarteta 
SA_XX_n633u-371	na sa bodhisattva iti vaktavyaḥ |	na sa bodhisattvaḥ iti vaktavyaḥ 
SA_XX_n633u-372	tatkasya hetoḥ ?	tat kasya hetoḥ 
SA_XX_n633u-373	nāsti subhūte sa kaściddharmo yo bodhisattvayānasaṃprasthito nāma ||	na asti subhūte sa kaścid dharmaḥ yaḥ bodhisattva yāna saṃprasthitaḥ nāma 
SA_XX_n633u-374	tatkiṃ manyase subhūte asti sa kaściddharmo yastathāgatena dīpaṃkarasya tathāgatasyāntikādanuttarāṃ samyaksaṃbodhimabhisaṃbuddhaḥ ?	tat kim manyase subhūte asti sa kaścid dharmaḥ yaḥ tathāgatena dīpaṃkarasya tathāgatasya antikāt anuttarām samyaksaṃbodhim abhisaṃbuddhaḥ 
SA_XX_n633u-375	evamukte āyuṣmān subhūtirbhagavantametadavocat- yathāhaṃ bhagavato bhāṣitasyārthamājānāmi,	evam ukte āyuṣmān subhūtiḥ bhagavantam etat avocat yathā aham bhagavataḥ bhāṣitasya artham ājānāmi 
SA_XX_n633u-376	nāsti sa bhagavan kaściddharmo yastathāgatena dīpaṃkarasya tathāgatasyārhataḥ samyaksaṃbuddhasyāntikādanuttarāṃ samyaksaṃbodhimabhisaṃbuddhaḥ	na asti sa bhagavan kaścid dharmaḥ yaḥ tathāgatena dīpaṃkarasya tathāgatasya arhataḥ samyaksaṃbuddhasya antikāt anuttarām samyaksaṃbodhim abhisaṃbuddhaḥ 
SA_XX_n633u-377	evamukte bhagavānāyuṣmantaṃ subhūtimetadavocat-evametatsubhūte, evametat |	evam ukte bhagavān āyuṣmantam subhūtim etat avocat evam etat subhūte evam etat 
SA_XX_n633u-378	nāsti subhūte sa kaściddharmo yastathāgatena dīpaṃkarasya tathāgatasyārhataḥ samyaksaṃbuddhasyāntikādanuttarāṃ samyaksaṃbodhimabhisaṃbuddhaḥ	na asti subhūte sa kaścid dharmaḥ yaḥ tathāgatena dīpaṃkarasya tathāgatasya arhataḥ samyaksaṃbuddhasya antikāt anuttarām samyaksaṃbodhim abhisaṃbuddhaḥ 
SA_XX_n633u-379	sacetpunaḥ subhūte kaściddharmastathāgatenābhisaṃbuddho'bhaviṣyat,	saced punar subhūte kaścid dharmaḥ tathāgatena abhisaṃbuddhaḥ bhaviṣyat 
SA_XX_n633u-380	na māṃ dīpaṃkarastathāgato vyākariṣyat-bhaviṣyasi tvaṃ māṇava anāgate'dhvani śākyamunirnāma tathāgato'rhan samyaksaṃbuddha iti |	na mām dīpaṃkaraḥ tathāgataḥ vyākariṣyat bhaviṣyasi tvam māṇava anāgata idhvani śākyamuniḥ nāma tathāgataḥ ūrhan samyaksaṃbuddhaḥ iti 
SA_XX_n633u-381	yasmāttarhi subhūte tathāgatenārhatā samyaksaṃbuddhena nāsti sa kaściddharmo yo'nuttarāṃ samyaksaṃbodhimabhisaṃbuddhaḥ,	yasmāt tarhi subhūte tathāgatena arhatā samyaksaṃbuddhena na asti sa kaścid dharmaḥ yaḥ unuttarām samyaksaṃbodhim abhisaṃbuddhaḥ 
SA_XX_n633u-382	tasmādahaṃ dīpaṃkareṇa tathāgatena vyākṛta- bhaviṣyasi tvaṃ māṇava anāgate'dhvani śākyamunirnāma tathāgato'rhan samyaksaṃbuddha |	tasmāt aham dīpaṃkareṇa tathāgatena vyākṛta bhaviṣyasi tvam māṇava anāgata idhvani śākyamuniḥ nāma tathāgataḥ ūrhan samyaksaṃbuddha 
SA_XX_n633u-383	tatkasya hetoḥ ?	tat kasya hetoḥ 
SA_XX_n633u-384	tathāgata iti subhūte bhūtatathatāyā etadadhivacanam |	tathāgataḥ iti subhūte bhūta tathatāyāḥ etat adhivacanam 
SA_XX_n633u-385	tathāgata iti subhūte anutpādadharmatāyā etadadhivacanam |	tathāgataḥ iti subhūte anutpāda dharma tāyāḥ etat adhivacanam 
SA_XX_n633u-386	tathāgata iti subhūte dharmocchedasyaitadadhivacanam |	tathāgataḥ iti subhūte dharma ucchedasya etat adhivacanam 
SA_XX_n633u-387	tathāgata iti subhūte atyantānutpannasyaitadadhivacanam |	tathāgataḥ iti subhūte atyanta anutpannasya etat adhivacanam 
SA_XX_n633u-388	tatkasya hetoḥ ?	tat kasya hetoḥ 
SA_XX_n633u-389	eṣa subhūte anutpādo yaḥ paramārthaḥ |	eṣa subhūte anutpādaḥ yaḥ parama arthaḥ 
SA_XX_n633u-390	yaḥ kaścitsubhūte evaṃ vadet-tathāgatenārhatā samyaksaṃbuddhena anuttarā samyaksaṃbodhirabhisaṃbuddheti,	yaḥ kaścid subhūte evam vadet tathāgatena arhatā samyaksaṃbuddhena anuttarā samyaksaṃbodhiḥ abhisaṃbuddhā iti 
SA_XX_n633u-391	sa vitathaṃ vadet |	sa vitatham vadet 
SA_XX_n633u-392	abhyācakṣīta māṃ sa subhūte asatodgṛhītena |	abhyācakṣīta mām sa subhūte asatā udgṛhītena 
SA_XX_n633u-393	tatkasya hetoḥ- ?	tat kasya hetoḥ 
SA_XX_n633u-394	nāsti subhūte sa kaściddharmo yastathāgatena anuttarāṃ samyaksaṃbodhimabhisaṃbuddhaḥ |	na asti subhūte sa kaścid dharmaḥ yaḥ tathāgatena anuttarām samyaksaṃbodhim abhisaṃbuddhaḥ 
SA_XX_n633u-395	yaśca subhūte tathāgatena dharmo'bhisaṃbuddho deśito vā tatra na satyaṃ na mṛṣā |	yaḥ ca subhūte tathāgatena dharmaḥ abhisaṃbuddhaḥ deśitaḥ vā tatra na satyam na mṛṣā 
SA_XX_n633u-396	tasmāttathāgato bhāṣate-sarvadharmā buddhadharmā iti |	tasmāt tathāgataḥ bhāṣate sarva dharmāḥ buddha dharmāḥ iti 
SA_XX_n633u-397	tatkasya hetoḥ ?	tat kasya hetoḥ 
SA_XX_n633u-398	sarvadharmā iti subhūte adharmāstathāgatena bhāṣitāḥ |	sarva dharmāḥ iti subhūte adharmāḥ tathāgatena bhāṣitāḥ 
SA_XX_n633u-399	tasmāducyante sarvadharmā buddhadharmā iti ||	tasmāt ucyante sarva dharmāḥ buddha dharmāḥ iti 
SA_XX_n633u-400	tadyathāpi nāma subhūte puruṣo bhavedupetakāyo mahākāyaḥ ?	tat yathā api nāma subhūte puruṣaḥ bhavet upeta kāyaḥ mahā kāyaḥ 
SA_XX_n633u-401	āyuṣmān subhūtirāha- yo'sau bhagavaṃstathāgatena puruṣo bhāṣita upetakāyo mahākāya iti,	āyuṣmān subhūtiḥ āha yaḥ asau bhagavan tathāgatena puruṣaḥ bhāṣitaḥ upeta kāyaḥ mahā kāyaḥ iti 
SA_XX_n633u-402	akāyaḥ sa bhagavaṃstathāgatena bhāṣitaḥ |	akāyaḥ sa bhagavan tathāgatena bhāṣitaḥ 
SA_XX_n633u-403	tenocyate upetakāyo mahākāya iti ||	tena ucyate upeta kāyaḥ mahā kāyaḥ iti 
SA_XX_n633u-404	bhagavānāha -evametatsubhūte |	bhagavān āha evam etat subhūte 
SA_XX_n633u-405	yo bodhisattva evaṃ vadet-ahaṃ sattvān parinirvāpayiṣyāmiti,	yaḥ bodhisattvaḥ evam vadeta aham sattvān parinirvāpayiṣyāmi iti 
SA_XX_n633u-406	na sa bodhisattva iti vaktavyaḥ |	na sa bodhisattvaḥ iti vaktavyaḥ 
SA_XX_n633u-407	tatkasya hetoḥ ?	tat kasya hetoḥ 
SA_XX_n633u-408	asti subhūte sa kaściddharmo yo bodhisattvo nāma ?	asti subhūte sa kaścid dharmaḥ yaḥ bodhisattvaḥ nāma 
SA_XX_n633u-409	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-410	nāsti sa kaściddharmo yo bodhisattvo nāma |	na asti sa kaścid dharmaḥ yaḥ bodhisattvaḥ nāma 
SA_XX_n633u-411	bhagavānāha- sattvāḥ sattvā iti subhūte asattvāste tathāgatena bhāṣitāḥ,	bhagavān āha sattvāḥ sattvāḥ iti subhūte asattvāḥ te tathāgatena bhāṣitāḥ 
SA_XX_n633u-412	tenocyante sattvā iti |	tena ucyante sattvāḥ iti 
SA_XX_n633u-413	tasmāttathāgato bhāṣate-nirātmānaḥ sarvadharmā nirjīvā niṣpoṣā niṣpudgalāḥ sarvadharmā iti ||	tasmāt tathāgataḥ bhāṣate nirātmānaḥ sarva dharmāḥ nirjīvāḥ niṣpoṣāḥ niṣpudgalāḥ sarva dharmāḥ iti 
SA_XX_n633u-414	yaḥ subhūte bodhisattva evaṃ vadet- ahaṃ kṣetravyūhānniṣpādayiṣyāmīti,	yaḥ subhūte bodhisattvaḥ evam vadet aham kṣetravyūhān niṣpādayiṣyāmi iti 
SA_XX_n633u-415	sa vitathaṃ vadet |	sa vitatham vadet 
SA_XX_n633u-416	tatkasya hetoḥ ?	tat kasya hetoḥ 
SA_XX_n633u-417	kṣetravyūhāḥ kṣetravyūhā iti subhūte avyūhāste tathāgatena bhāṣitāḥ |	kṣetra vyūhāḥ kṣetra vyūhāḥ iti subhūte a vyūhāḥ te tathāgatena bhāṣitāḥ 
SA_XX_n633u-418	tenocyante kṣetravyūhā iti ||	tena ucyante kṣetravyūhāḥ iti 
SA_XX_n633u-419	yaḥ subhūte bodhisattvo nirātmāno dharmā nirātmāno dharmā ityadhimucyate,	yaḥ subhūte bodhisattvaḥ nirātmānaḥ dharmāḥ nirātmānaḥ dharmāḥ iti adhimucyate 
SA_XX_n633u-420	tathāgatenārhatā samyaksaṃbuddhena bodhisattvo mahāsattva ityākhyātaḥ ||17 ||	tathāgatena arhatā samyaksaṃbuddhena bodhisattvaḥ mahāsattvaḥ iti ākhyātaḥ 
SA_XX_n633u-421	bhagavānāha-tatkiṃ manyase subhūte-saṃvidyate tathāgatasya māṃsacakṣuḥ ?	bhagavān āha tat kim manyase subhūte saṃvidyate tathāgatasya māṃsa cakṣuḥ 
SA_XX_n633u-422	subhūtirāha- evametadbhagavan,	subhūtiḥ āha evam etat bhagavan 
SA_XX_n633u-423	saṃvidyate tathāgatasya māṃsacakṣuḥ |	saṃvidyate tathāgatasya māṃsa cakṣuḥ 
SA_XX_n633u-424	bhagavānāha-tatkiṃ manyase subhūte saṃvidyate tathāgatasya divyaṃ cakṣuḥ ?	bhagavān āha tat kim manyase subhūte saṃvidyate tathāgatasya divyam cakṣuḥ 
SA_XX_n633u-425	subhūtirāha-evametadbhagavan,	subhūtiḥ āha evam etat bhagavan 
SA_XX_n633u-426	saṃvidyate tathāgatasya divyaṃ cakṣuḥ |	saṃvidyate tathāgatasya divyam cakṣuḥ 
SA_XX_n633u-427	bhagavānāha-tatkiṃ manyase subhūte saṃvidyate tathāgatasya prajñācakṣuḥ ?	bhagavān āha tat kim manyase subhūte saṃvidyate tathāgatasya prajñācakṣuḥ 
SA_XX_n633u-428	subhūtirāha-evametadbhagavan,	subhūtiḥ āha evam etat bhagavan 
SA_XX_n633u-429	saṃvidyate tathāgatasya prajñācakṣuḥ |	saṃvidyate tathāgatasya prajñācakṣuḥ 
SA_XX_n633u-430	bhagavānāha-tatkiṃ manyase subhūte saṃvidyate tathāgatasya dharmacakṣuḥ ?	bhagavān āha tat kim manyase subhūte saṃvidyate tathāgatasya dharma cakṣuḥ 
SA_XX_n633u-431	subhūtirāha-evametadbhagavan,	subhūtiḥ āha evam etat bhagavan 
SA_XX_n633u-432	saṃvidyate tathāgatasya dharmacakṣuḥ |	saṃvidyate tathāgatasya dharma cakṣuḥ 
SA_XX_n633u-433	bhagavānāha- tatkiṃ manyase subhūte saṃvidyate tathāgatasya buddhacakṣuḥ ?	bhagavān āha tat kim manyase subhūte saṃvidyate tathāgatasya buddha cakṣuḥ 
SA_XX_n633u-434	subhūtirāha-evametadbhagavan,	subhūtiḥ āha evam etat bhagavan 
SA_XX_n633u-435	saṃvidyate tathāgata buddhacakṣuḥ |	saṃvidyate tathāgata buddha cakṣuḥ 
SA_XX_n633u-436	bhagavānāha-tatkiṃ manyase subhūte yāvantyo gaṅgāyāṃ mahānadyāṃ vālukāḥ,	bhagavān āha tat kim manyase subhūte yāvantyaḥ gaṅgāyām mahā nadyām vālukāḥ 
SA_XX_n633u-437	api nu tā vālukāstathāgatena bhāṣitāḥ ?	api nu tāḥ vālukāḥ tathāgatena bhāṣitāḥ 
SA_XX_n633u-438	subhūtirāha-evametadbhagavan,	subhūtiḥ āha evam etat bhagavan 
SA_XX_n633u-439	evametat sugata |	evam etat sugata 
SA_XX_n633u-440	bhāṣitāstathāgatena vālukāḥ |	bhāṣitāḥ tathāgatena vālukāḥ 
SA_XX_n633u-441	bhagavānāha-tatkiṃ manyase subhūte yāvatyo gaṅgāyāṃ mahānadyāṃ vālukāḥ,	bhagavān āha tat kim manyase subhūte yāvatyaḥ gaṅgāyām mahā nadyām vālukāḥ 
SA_XX_n633u-442	tāvatya eva gaṅgānadyo bhaveyuḥ,	tāvatyaḥ eva gaṅgā nadyaḥ bhaveyuḥ 
SA_XX_n633u-443	tāsu vā vālukāḥ,	tāsu vā vālukāḥ 
SA_XX_n633u-444	tāvantaśca lokadhātavo bhaveyuḥ,	tāvantaḥ ca lokadhātavaḥ bhaveyuḥ 
SA_XX_n633u-445	kaccidbahavaste lokadhātavo bhaveyuḥ ?	kaccit bahavaḥ te lokadhātavaḥ bhaveyuḥ 
SA_XX_n633u-446	subhūtirāha-evametadbhagavan,	subhūtiḥ āha evam etat bhagavan 
SA_XX_n633u-447	evametat sugata |	evam etat sugata 
SA_XX_n633u-448	bahavaste lokadhātavo bhaveyuḥ |	bahavaḥ te lokadhātavaḥ bhaveyuḥ 
SA_XX_n633u-449	bhagavānāha-yāvantaḥ subhūte teṣu lokadhātuṣu sattvāḥ,	bhagavān āha yāvantaḥ subhūte teṣu lokadhātuṣu sattvāḥ 
SA_XX_n633u-450	teṣāmahaṃ nānābhāvāṃ cittadhārāṃ prajānāmi |	teṣām aham nānābhāvām citta dhārām prajānāmi 
SA_XX_n633u-451	tatkasya hetoḥ ?	tat kasya hetoḥ 
SA_XX_n633u-452	cittadhārā cittadhāreti subhūte adhāraiṣā tathāgatena bhāṣitā,	citta dhārā citta dhārā iti subhūte adhārā eṣā tathāgatena bhāṣitā 
SA_XX_n633u-453	tenocyate cittadhāreti |	tena ucyate citta dhārā iti 
SA_XX_n633u-454	tatkasya hetoḥ ?	tat kasya hetoḥ 
SA_XX_n633u-455	atītaṃ subhūte cittaṃ nopalabhyate |	atītam subhūte cittam na upalabhyate 
SA_XX_n633u-456	anāgataṃ cittaṃ nopalabhyate |	anāgatam cittam na upalabhyate 
SA_XX_n633u-457	pratyutpannaṃ cittaṃ nopalabhyate ||18 ||	pratyutpannam cittam na upalabhyate 
SA_XX_n633u-458	tatkiṃ manyase subhūte yaḥ kaścitkulaputro vā kuladuhitā vā imaṃ trisāhasramahāsāhasraṃ lokadhātuṃ saptaratnaparipūrṇaṃ kṛtvā tathāgatebhyo'rhadbhayaḥ samyaksaṃbuddhebhyo dānaṃ dadyāt,	tat kim manyase subhūte yaḥ kaścid kula putraḥ vā kula duhitā vā imam tri sāhasra mahā sāhasram lokadhātum sapta ratna paripūrṇam kṛtvā tathāgatebhyaḥ ṛhadbhayaḥ samyaksaṃbuddhebhyaḥ dānam dadyāt 
SA_XX_n633u-459	api nu sa kulaputro vā kuladuhitā vā tatonidānaṃ bahu puṇyaskandhaṃ prasunuyāt ?	api nu sa kula putraḥ vā kula duhitā vā tatonidānam bahu puṇya skandham prasunuyāt 
SA_XX_n633u-460	subhūtirāha- bahu bhagavan,	subhūtiḥ āha bahu bhagavan 
SA_XX_n633u-461	bahu sugata |	bahu sugata 
SA_XX_n633u-462	bhagavānāha-evametatsubhūte, evametat |	bhagavān āha evam etat subhūte evam etat 
SA_XX_n633u-463	bahu sa kulaputro vā kuladuhitā vā tatonidānaṃ puṇyaskandhaṃ prasunuyādaprameyamasaṃkhyeyam |	bahu sa kula putraḥ vā kula duhitā vā tatonidānam puṇya skandham prasunuyāt aprameyam asaṃkhyeyam 
SA_XX_n633u-464	tatkasya hetoḥ ?	tat kasya hetoḥ 
SA_XX_n633u-465	puṇyaskandhaḥ puṇyaskandha iti subhūte askandhaḥ sa tathāgatena bhāṣitaḥ |	puṇya skandhaḥ puṇya skandhaḥ iti subhūte askandhaḥ sa tathāgatena bhāṣitaḥ 
SA_XX_n633u-466	tenocyate puṇyaskandha iti |	tena ucyate puṇya skandhaḥ iti 
SA_XX_n633u-467	sacet punaḥ subhūte puṇyaskandho'bhaviṣyat,	saced punar subhūte puṇya skandhaḥ bhaviṣyat 
SA_XX_n633u-468	na tathāgato'bhāṣiṣyat puṇyaskandhaḥ puṇyaskandha iti ||19 ||	na tathāgataḥ bhāṣiṣyat puṇya skandhaḥ puṇya skandhaḥ iti 
SA_XX_n633u-469	tatkiṃ manyase subhūte rūpakāyapariniṣpattyā tathāgato draṣṭavyaḥ ?	tat kim manyase subhūte rūpa kāya pariniṣpattyā tathāgataḥ draṣṭavyaḥ 
SA_XX_n633u-470	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-471	na rūpakāyapariniṣpattyā tathāgato draṣṭavyaḥ |	na rūpa kāya pariniṣpattyā tathāgataḥ draṣṭavyaḥ 
SA_XX_n633u-472	tatkasya hetoḥ ?	tat kasya hetoḥ 
SA_XX_n633u-473	rūpakāyapariniṣpattī rūpakāyapariniṣpattiriti bhagavan apariniṣpattireṣā tathāgatena bhāṣitā |	rūpa kāya pariniṣpattī rūpa kāya pariniṣpattiḥ iti bhagavan a pariniṣpattiḥ eṣā tathāgatena bhāṣitā 
SA_XX_n633u-474	tenocyate rūpakāyapariniṣpattiriti ||	tena ucyate rūpa kāya pariniṣpattiḥ iti 
SA_XX_n633u-475	bhagavānāha- tatkiṃ manyase subhūte lakṣaṇasaṃpadā tathāgato draṣṭavyaḥ ?	bhagavān āha tat kim manyase subhūte lakṣaṇa saṃpadā tathāgataḥ draṣṭavyaḥ 
SA_XX_n633u-476	subhūtirāha-no hīdaṃ bhagavān |	subhūtiḥ āha no hi idam bhagavān 
SA_XX_n633u-477	na lakṣaṇasaṃpadā tathāgato draṣṭavyaḥ |	na lakṣaṇa saṃpadā tathāgataḥ draṣṭavyaḥ 
SA_XX_n633u-478	tatkasya hetoḥ ?	tat kasya hetoḥ 
SA_XX_n633u-479	yaiṣā bhagavan lakṣaṇasaṃpattathāgatena bhāṣitā,	yā eṣā bhagavan lakṣaṇa saṃpad tathāgatena bhāṣitā 
SA_XX_n633u-480	alakṣaṇasaṃpadeṣā tathāgatena bhāṣitā |	alakṣaṇa saṃpad eṣā tathāgatena bhāṣitā 
SA_XX_n633u-481	tenocyate lakṣaṇasaṃpaditi ||20 ||	tena ucyate lakṣaṇa saṃpad iti 
SA_XX_n633u-482	bhagavānāha- tatkiṃ manyase subhūte api nu tathāgatasyaivaṃ bhavati-mayā dharmo deśita iti ?	bhagavān āha tat kim manyase subhūte api nu tathāgatasya evam bhavati mayā dharmaḥ deśitaḥ iti 
SA_XX_n633u-483	subhūtirāha-no hīdaṃ bhagavan tathāgatasyaivaṃ bhavati-mayā dharmo deśita iti |	subhūtiḥ āha no hi idam bhagavan tathāgatasya evam bhavati mayā dharmaḥ deśitaḥ iti 
SA_XX_n633u-484	bhagavānāha-yaḥ subhūte evaṃ vadet- tathāgatena dharmo deśita iti,	bhagavān āhayaḥ subhūte evam vadet tathāgatena dharmaḥ deśitaḥ iti 
SA_XX_n633u-485	sa vitathaṃ vadet |	sa vitatham vadet 
SA_XX_n633u-486	abhyācakṣīta māṃ sa subhūte asatodgṛhītena |	abhyācakṣīta mām sa subhūte asatā udgṛhītena 
SA_XX_n633u-487	tatkasya hetoḥ ?	tat kasya hetoḥ 
SA_XX_n633u-488	dharmadeśanā dharmadeśaneti subhūte nāsti sa kaściddharmo yo dharmadeśanā nāmopalabhyate ||	dharma deśanā dharma deśanā iti subhūte na asti sa kaścid dharmaḥ yaḥ dharma deśanā nāma upalabhyate 
SA_XX_n633u-489	evamukte āyuṣmān subhūtirbhagavantametadavocat-asti bhagavan kecitsattvā bhaviṣyantyanāgate'dhvani paścime kāle paścime samaye paścimāyāṃ pañcaśatyāṃ saddharmavipralope vartamāne,	evam ukte āyuṣmān subhūtiḥ bhagavantam etat avocat asti bhagavan kecid sattvāḥ bhaviṣyanti anāgata idhvani paścime kāle paścime samaye paścimāyām pañcaśatyām saddharma vipralope vartamāne 
SA_XX_n633u-490	ya imānevaṃrūpān dharmān śrutvā abhiśraddhāsyanti |	ye imān evaṃrūpān dharmān śrutvā abhiśraddhāsyanti 
SA_XX_n633u-491	bhagavānāha- na te subhūte sattvā nāsattvāḥ |	bhagavān āha na te subhūte sattvāḥ na asattvāḥ 
SA_XX_n633u-492	tatkasya hetoḥ ?	tat kasya hetoḥ 
SA_XX_n633u-493	sattvāḥ sattvā iti subhūte sarve te subhūte asattvāstathāgatena bhāṣitāḥ |	sattvāḥ sattvāḥ iti subhūte sarve te subhūte asattvāḥ tathāgatena bhāṣitāḥ 
SA_XX_n633u-494	tenocyante sattvā iti ||21 ||	tena ucyante sattvāḥ iti 
SA_XX_n633u-495	tatkiṃ manyase subhūte-api nu asti sa kaściddharmaḥ,	tat kim manyase subhūte api nu asti sa kaścid dharmaḥ 
SA_XX_n633u-496	yastathāgatenānuttarāṃ samyaksaṃbodhimabhisaṃbuddhaḥ ?	yaḥ tathāgatena anuttarām samyaksaṃbodhim abhisaṃbuddhaḥ 
SA_XX_n633u-497	āyuṣmān subhūtirāha-no hīdaṃ bhagavan |	āyuṣmān subhūtiḥ āha no hi idam bhagavan 
SA_XX_n633u-498	nāsti sa bhagavan kaściddharmo yastathāgatenānuttarāṃ samyaksaṃbodhimabhisaṃbuddhaḥ |	na asti sa bhagavan kaścid dharmaḥ yaḥ tathāgatena anuttarām samyaksaṃbodhim abhisaṃbuddhaḥ 
SA_XX_n633u-499	bhagavānāha-evametatsubhūte, evametat |	bhagavān āha evam etat subhūte evam etat 
SA_XX_n633u-500	aṇurapi tatra dharmo na saṃvidyate nopalabhyate |	aṇuḥ api tatra dharmaḥ na saṃvidyate na upalabhyate 
SA_XX_n633u-501	tenocyate anuttarā samyaksaṃbodhiriti ||22 ||	tena ucyate anuttarā samyaksaṃbodhiḥ iti 
SA_XX_n633u-502	api tu khalu punaḥ subhūte samaḥ sa dharmo na tatra kaścidviṣamaḥ |	api tu khalu punar subhūte samaḥ sa dharmaḥ na tatra kaścid viṣamaḥ 
SA_XX_n633u-503	tenocyate anuttarā samyaksaṃbodhiriti |	tena ucyate anuttarā samyaksaṃbodhiḥ iti 
SA_XX_n633u-504	nirātmatvena niḥsattvatvena nirjīvatvena niṣpudgalatvena samā sā anuttarā samyaksaṃbodhiḥ sarvaiḥ kuśalairdharmairabhisaṃbudhyate |	nirātma tvena niḥsattva tvena nirjīva tvena niṣpudgala tvena samā sā anuttarā samyaksaṃbodhiḥ sarvaiḥ kuśalaiḥ dharmaiḥ abhisaṃbudhyate 
SA_XX_n633u-505	tatkasya hetoḥ ?	tat kasya hetoḥ 
SA_XX_n633u-506	kuśalā dharmāḥ kuśalā dharmā iti subhūte adharmāścaiva te tathāgatena bhāṣitāḥ |	kuśalāḥ dharmāḥ kuśalāḥ dharmāḥ iti subhūte adharmāḥ ca eva te tathāgatena bhāṣitāḥ 
SA_XX_n633u-507	tenocyante kuśalā dharmā iti ||23 ||	tena ucyante kuśalāḥ dharmāḥ iti 
SA_XX_n633u-508	yaśca khalu punaḥ subhute strī vā puruṣo vā yāvantastrisāhasramahāsāhasre lokadhātau sumeravaḥ parvatarājānaḥ,	yaḥ ca khalu punar subhute strī vā puruṣaḥ vā yāvantaḥ tri sāhasra mahā sāhasre lokadhātau sumeravaḥ parvata rājānaḥ 
SA_XX_n633u-509	tāvato rāśīn saptānāṃ ratnānāmabhisaṃhṛtya tathāgatebhyo'rhadbhayaḥ samyaksaṃbuddhebhyo dānaṃ dadyāt,	tāvataḥ rāśīn saptānām ratnānām abhisaṃhṛtya tathāgatebhyaḥ ṛhadbhayaḥ samyaksaṃbuddhebhyaḥ dānam dadyāt 
SA_XX_n633u-510	yaśca kulaputro vā kuladuhitā vā itaḥ prajñāpāramitāyā dharmaparyāyādantaśaścatuṣpādikāmapi gāthāmudgṛhya parebhyo deśayet,	yaḥ ca kula putraḥ vā kula duhitā vā itas prajñāpāramitāyāḥ dharmaparyāyāt antaśas catuṣpādikām api gāthām udgṛhya parebhyaḥ deśayet 
SA_XX_n633u-511	asya subhūte puṇyaskandhasya asau paurvakaḥ puṇyaskandhaḥ śatatamīmapi kalāṃ nopaiti,	asya subhūte puṇya skandhasya asau paurvakaḥ puṇya skandhaḥ śatatamīm api kalām na upaiti 
SA_XX_n633u-512	yāvadupaniṣadamapi na kṣamate ||24 ||	yāvat upaniṣadam api na kṣamate 
SA_XX_n633u-513	tatkiṃ manyase subhūte-api nu tathāgatasyaivaṃ bhavati-mayā sattvāḥ parimocitā iti?	tat kim manyase subhūte api nu tathāgatasya evam bhavati mayā sattvāḥ parimocitāḥ iti 
SA_XX_n633u-514	na khalu punaḥ subhūte evaṃ draṣṭavyam |	na khalu punar subhūte evam draṣṭavyam 
SA_XX_n633u-515	tatkasya hetoḥ ?	tat kasya hetoḥ 
SA_XX_n633u-516	nāsti subhūte kaścitsattvo yastathāgatena parimocitaḥ |	na asti subhūte kaścid sattvaḥ yaḥ tathāgatena parimocitaḥ 
SA_XX_n633u-517	yadi punaḥ subhūte kaścitsattvo'bhaviṣyadyastathāgatena parimocitaḥ syāt,	yadi punar subhūte kaścid sattvaḥ bhaviṣyat yaḥ tathāgatena parimocitaḥ syāt 
SA_XX_n633u-518	sa eva tathāgatasyātmagrāho'bhaviṣyat,	saḥ eva tathāgatasya ātma grāhaḥ bhaviṣyat 
SA_XX_n633u-519	sattvagrāho jīvagrāhaḥ pudgalagrāho'bhaviṣyat |	sattva grāhaḥ jīva grāhaḥ pudgala grāhaḥ bhaviṣyat 
SA_XX_n633u-520	ātmagrāha iti subhūte agrāha eṣa tathāgatena bhāṣitaḥ |	ātma grāhaḥ iti subhūte agrāhaḥ eṣa tathāgatena bhāṣitaḥ 
SA_XX_n633u-521	sa ca bālapṛthagjanairudgṛhītaḥ |	sa ca bāla pṛthagjanaiḥ udgṛhītaḥ 
SA_XX_n633u-522	bālapṛthagjanā iti subhūte ajanā eva te tathāgatena bhāṣitāḥ |	bāla pṛthagjanāḥ iti subhūte ajanāḥ eva te tathāgatena bhāṣitāḥ 
SA_XX_n633u-523	tenocyante bālapṛthagjanā iti ||25 ||	tena ucyante bāla pṛthagjanāḥ iti 
SA_XX_n633u-524	tatkiṃ manyase subhūte-lakṣaṇasaṃpadā tathāgato draṣṭavyaḥ ?	tat kim manyase subhūte lakṣaṇa saṃpadā tathāgataḥ draṣṭavyaḥ 
SA_XX_n633u-525	subhūtirāha-no hīdaṃ bhagavan |	subhūtiḥ āha no hi idam bhagavan 
SA_XX_n633u-526	yathāhaṃ bhagavato bhāṣitasyārthamājānāmi,	yathā aham bhagavataḥ bhāṣitasya artham ājānāmi 
SA_XX_n633u-527	na lakṣaṇasaṃpadā tathāgato draṣṭavyaḥ |	na lakṣaṇa saṃpadā tathāgataḥ draṣṭavyaḥ 
SA_XX_n633u-528	bhagavānāha-sādhu sādhu subhūte,	bhagavān āha sādhu sādhu subhūte 
SA_XX_n633u-529	evametatsubhūte,	evam etat subhūte 
SA_XX_n633u-530	evametadyathā vadasi |	evam etat yathā vadasi 
SA_XX_n633u-531	na lakṣaṇasaṃpadā tathāgato draṣṭavyaḥ |	na lakṣaṇa saṃpadā tathāgataḥ draṣṭavyaḥ 
SA_XX_n633u-532	tatkasya hetoḥ ?	tat kasya hetoḥ 
SA_XX_n633u-533	sacetpunaḥ subhūte lakṣaṇasaṃpadā tathāgato draṣṭavyo'bhaviṣyat,	saced punar subhūte lakṣaṇa saṃpadā tathāgataḥ draṣṭavyaḥ bhaviṣyat 
SA_XX_n633u-534	rājāpi cakravartī tathāgato'bhaviṣyat |	rājā api cakravartī tathāgataḥ bhaviṣyat 
SA_XX_n633u-535	tasmānna lakṣaṇasaṃpadā tathāgato draṣṭavyaḥ |	tasmāt na lakṣaṇa saṃpadā tathāgataḥ draṣṭavyaḥ 
SA_XX_n633u-536	āyuṣmān subhutirbhagavantametadavocat-yathāhaṃ bhagavato bhāṣitasyārthamājānāmi,	āyuṣmān subhutiḥ bhagavantam etat avocat atha aham bhagavataḥ bhāṣitasya artham ājānāmi 
SA_XX_n633u-537	na lakṣaṇasaṃpadā tathāgato draṣṭavyaḥ ||	na lakṣaṇa saṃpadā tathāgataḥ draṣṭavyaḥ 
SA_XX_n633u-538	atha khalu bhagavāṃstasyāṃ velāyāmime gāthe abhāṣata-	atha khalu bhagavān tasyām velāyām ime gāthe abhāṣata 
SA_XX_n633u-539	ye māṃ rūpeṇa cādrākṣurye māṃ ghoṣeṇa cānvaguḥ |	ye mām rūpeṇa ca adrākṣuḥ ye mām ghoṣeṇa ca anvaguḥ 
SA_XX_n633u-540	mithyāprahāṇaprasṛtā na māṃ drakṣyanti te janāḥ ||1 ||	mithyā prahāṇa prasṛtāḥ na mām drakṣyanti te janāḥ 
SA_XX_n633u-541	dharmato buddho draṣṭavyo dharmakāyā hi nāyakāḥ |	dharmataḥ buddhaḥ draṣṭavyaḥ dharma kāyāḥ hi nāyakāḥ 
SA_XX_n633u-542	dharmatā ca na vijñeyā na sā śakyā vijānitum ||2 ||26 ||	dharmatā ca na vijñeyā na sā śakyā vijānitum 
SA_XX_n633u-543	tatkiṃ manyase subhūte lakṣaṇasaṃpadā tathāgatena anuttarā samyaksaṃbodhirabhisaṃbuddhā?	tat kim manyase subhūte lakṣaṇa saṃpadā tathāgatena anuttarā samyaksaṃbodhiḥ abhisaṃbuddhā 
SA_XX_n633u-544	na khalu punaste subhūte evaṃ draṣṭavyam |	na khalu punar te subhūte evam draṣṭavyam 
SA_XX_n633u-545	tatkasya hetoḥ ?	tat kasya hetoḥ 
SA_XX_n633u-546	na hi subhūte lakṣaṇasaṃpadā tathāgatena anuttarā samyaksaṃbodhirabhisaṃbuddhā syāt |	na hi subhūte lakṣaṇa saṃpadā tathāgatena anuttarā samyaksaṃbodhiḥ abhisaṃbuddhā syāt 
SA_XX_n633u-547	na khalu punaste subhūte kaścidevaṃ vadet-bodhisattvayānasaṃprasthitaiḥ kasyaciddharmasya vināśaḥ prajñaptaḥ ucchedo veti |	na khalu punar te subhūte kaścid evam vadet bodhisattva yāna saṃprasthitaiḥ kasyacid dharmasya vināśaḥ prajñaptaḥ ucchedaḥ vā iti 
SA_XX_n633u-548	na khalu punaste subhūte evaṃ draṣṭavyam |	na khalu punar te subhūte evam draṣṭavyam 
SA_XX_n633u-549	tatkasya hetoḥ ?	tat kasya hetoḥ 
SA_XX_n633u-550	na bodhisattvayānasaṃprasthitaiḥ kasyaciddharmasya vināśaḥ prajñapto nocchedaḥ ||27 ||	na bodhisattva yāna saṃprasthitaiḥ kasyacid dharmasya vināśaḥ prajñaptaḥ na ucchedaḥ 
SA_XX_n633u-551	yaśca khalu punaḥ subhūte kulaputro vā kuladuhitā vā gaṅgānadīvālukāsamāllokadhātūn saptaratnaparipūrṇaṃ kṛtvā tathāgatebhyo'rhadbhayaḥ samyaksaṃbuddhebhyo dānaṃ dadyāt,	yaḥ ca khalu punar subhūte kula putraḥ vā kula duhitā vā gaṅgā nadī vālukā samān lokadhātūn sapta ratna paripūrṇam kṛtvā tathāgatebhyaḥ hadbhayaḥ samyaksaṃbuddhebhyaḥ dānam dadyāt 
SA_XX_n633u-552	yaśca bodhisattvo nirātmakeṣvanutpattikeṣu dharmeṣu kṣāntiṃ pratilabhate,	yaḥ ca bodhisattvaḥ nirātmakeṣu anutpattikeṣu dharmeṣu kṣāntim pratilabhate 
SA_XX_n633u-553	ayameva tatonidānaṃ bahutaraṃ puṇyaskandhaṃ prasavedaprameyamasaṃkhyeyam |	ayam eva tatonidānam bahutaram puṇya skandham prasavet aprameyam asaṃkhyeyam 
SA_XX_n633u-554	na khalu punaḥ subhūte bodhisattvena mahāsattvena puṇyaskandhaḥ parigrahītavyaḥ |	na khalu punar subhūte bodhisattvena mahāsattvena puṇya skandhaḥ parigrahītavyaḥ 
SA_XX_n633u-555	āyuṣmān subhūtirāha- nanu bhagavan bodhisattvena puṇyaskandhaḥ parigrahītavyaḥ ?	āyuṣmān subhūtiḥ āha nanu bhagavan bodhisattvena puṇya skandhaḥ parigrahītavyaḥ 
SA_XX_n633u-556	bhagavānāha-parigrahītavyaḥ subhūte no grahītavyaḥ |	bhagavān āha parigrahītavyaḥ subhūte no grahītavyaḥ 
SA_XX_n633u-557	tenocyate parigrahītavya iti ||28 ||	tena ucyate parigrahītavyaḥ iti 
SA_XX_n633u-558	api tu khalu punaḥ subhūte yaḥ kaścidevaṃ vadet-tathāgato gacchati vā āgacchati vā tiṣṭhati vā niṣīdati vā,	api tu khalu punar subhūte yaḥ kaścid evam vadet tathāgataḥ gacchati vā āgacchati vā tiṣṭhati vā niṣīdati vā 
SA_XX_n633u-559	śayyāṃ vā kalpayati,	śayyām vā kalpayati 
SA_XX_n633u-560	na me subhūte (sa)	na me subhūte sa 
SA_XX_n633u-561	bhāṣitasyārthamājānāti |	bhāṣitasya artham ājānāti 
SA_XX_n633u-562	tatkasya hetoḥ ?	tat kasya hetoḥ 
SA_XX_n633u-563	tathāgata iti subhūte ucyate na kvacidgato na kutaścidāgataḥ |	tathāgataḥ iti subhūte ucyate na kvacid gataḥ na kutaścid āgataḥ 
SA_XX_n633u-564	tenocyate tathāgato'rhan samyaksaṃbuddha iti ||29 ||	tena ucyate tathāgataḥ ūrhan samyaksaṃbuddhaḥ iti 
SA_XX_n633u-565	yaśca khalu punaḥ subhūte kulaputro vā kuladuhitā vā yāvanti trisāhasramahāsāhasre lokadhātau pṛthivīrajāṃsi,	yaḥ ca khalu punar subhūte kula putraḥ vā kula duhitā vā yāvanti tri sāhasra mahā sāhasre lokadhātau pṛthivī rajāṃsi 
SA_XX_n633u-566	tāvatāṃ lokadhātūnāmevaṃrūpaṃ maṣiṃ kuryāt yāvadevamasaṃkhyeyena vīryeṇa tadyathāpi nāma paramāṇusaṃcayaḥ,	tāvatām lokadhātūnām evaṃrūpam maṣim kuryāt yāvat evam asaṃkhyeyena vīryeṇa tat yathā api nāma paramāṇu saṃcayaḥ 
SA_XX_n633u-567	tatkiṃ manyase subhūte-api nu bahuḥ sa paramāṇusaṃcayo bhavet ?	tat kim manyase subhūte api nu bahuḥ sa paramāṇu saṃcayaḥ bhavet 
SA_XX_n633u-568	subhūtirāha-evametadbhagavan,	subhūtiḥ āha evam etat bhagavan 
SA_XX_n633u-569	evametatsugata |	evam etat sugata 
SA_XX_n633u-570	bahuḥ sa paramāṇusaṃcayo bhavet |	bahuḥ sa paramāṇu saṃcayaḥ bhavet 
SA_XX_n633u-571	tatkasya hetoḥ ?	tat kasya hetoḥ 
SA_XX_n633u-572	sacedbhagavan bahuḥ paramāṇusaṃcayo'bhaviṣyat,	saced bhagavan bahuḥ paramāṇu saṃcayaḥ bhaviṣyat 
SA_XX_n633u-573	na bhagavānavakṣyat-paramāṇusaṃcaya iti |	na bhagavān avakṣyat paramāṇu saṃcayaḥ iti 
SA_XX_n633u-574	tatkasya hetoḥ ?	tat kasya hetoḥ 
SA_XX_n633u-575	yo'sau bhagavan paramāṇusaṃcayastathāgatena bhāṣitaḥ,	yaḥ asau bhagavan paramāṇu saṃcayaḥ tathāgatena bhāṣitaḥ 
SA_XX_n633u-576	asaṃcayaḥ sa tathāgatena bhāṣitaḥ |	asaṃcayaḥ sa tathāgatena bhāṣitaḥ 
SA_XX_n633u-577	tenocyate paramāṇusaṃcaya iti |	tena ucyate paramāṇu saṃcayaḥ iti 
SA_XX_n633u-578	yaśca tathāgatena bhāṣitastrisāhasramahāsāhasro lokadhāturiti,	yaḥ ca tathāgatena bhāṣitaḥ tri sāhasra mahā sāhasraḥ lokadhātuḥ iti 
SA_XX_n633u-579	adhātuḥ sa tathāgatena bhāṣitaḥ |	adhātuḥ sa tathāgatena bhāṣitaḥ 
SA_XX_n633u-580	tenocyate trisāhasramahāsāhasro lokadhāturiti |	tena ucyate tri sāhasra mahā sāhasraḥ lokadhātuḥ iti 
SA_XX_n633u-581	tatkasya hetoḥ ?	tat kasya hetoḥ 
SA_XX_n633u-582	sacedbhagavan lokadhāturabhaviṣyat,	saced bhagavan lokadhātuḥ abhaviṣyat 
SA_XX_n633u-583	sa eva piṇḍagrāho'bhaviṣyat |	saḥ eva piṇḍagrāhaḥ bhaviṣyat 
SA_XX_n633u-584	yaścaiva piṇḍagrāhastathāgatena bhāṣitaḥ,	yaḥ ca eva piṇḍa grāhaḥ tathāgatena bhāṣitaḥ 
SA_XX_n633u-585	agrāhaḥ sa tathāgatena bhāṣitaḥ |	agrāhaḥ sa tathāgatena bhāṣitaḥ 
SA_XX_n633u-586	tenocyate piṇḍagrāha iti |	tena ucyate piṇḍa grāhaḥ iti 
SA_XX_n633u-587	bhagavānāha- piṇḍagrāhaścaiva subhūte avyavahāro'nabhilāpyaḥ |	bhagavān āha piṇḍa grāhaḥ ca eva subhūte avyavahāraḥ anabhilāpyaḥ 
SA_XX_n633u-588	na sa dharmo nādharmaḥ |	na sa dharmaḥ na adharmaḥ 
SA_XX_n633u-589	sa ca bālapṛthagjanairudgṛhītaḥ ||30 ||	sa ca bāla pṛthagjanaiḥ udgṛhītaḥ 
SA_XX_n633u-590	tatkasya hetoḥ ?	tat kasya hetoḥ 
SA_XX_n633u-591	yo hi kaścitsubhūte evaṃ vadet-ātmadṛṣṭistathāgatena bhāṣitā,	yaḥ hi kaścid subhūte evam vadeta ātma dṛṣṭiḥ tathāgatena bhāṣitā 
SA_XX_n633u-592	sattvadṛṣṭirjīvadṛṣṭiḥ pudgaladṛṣṭistathāgatena bhāṣitā,	sattva dṛṣṭiḥ jīva dṛṣṭiḥ pudgala dṛṣṭiḥ tathāgatena bhāṣitā 
SA_XX_n633u-593	api nu sa subhūte samyagvadamāno vadet ?	api nu sa subhūte samyak vadamānaḥ vadet 
SA_XX_n633u-594	subhūtirāha-no hīdaṃ bhagavan,	subhūtiḥ āha no hi idam bhagavan 
SA_XX_n633u-595	no hīdaṃ sugata,	no hi idam sugata 
SA_XX_n633u-596	na samyagvadamāno vadet |	na samyak vadamānaḥ vadet 
SA_XX_n633u-597	tatkasya hetoḥ ?	tat kasya hetoḥ 
SA_XX_n633u-598	yā sā bhagavan ātmadṛṣṭistathāgatena bhāṣitā,	yā sā bhagavan ātma dṛṣṭiḥ tathāgatena bhāṣitā 
SA_XX_n633u-599	adṛṣṭiḥ sā tathāgatena bhāṣitā |	adṛṣṭiḥ sā tathāgatena bhāṣitā 
SA_XX_n633u-600	tenocyate ātmadṛṣṭiriti ||	tena ucyate ātma dṛṣṭiḥ iti 
SA_XX_n633u-601	bhagavānāha-evaṃ hi subhūte bodhisattvayānasaṃprasthitena sarvadharmā jñātavyā draṣṭavyā adhimoktavyāḥ |	bhagavān āha evam hi subhūte bodhisattva yāna saṃprasthitena sarva dharmāḥ jñātavyāḥ draṣṭavyāḥ adhimoktavyāḥ 
SA_XX_n633u-602	tathāca jñātavyā draṣṭavyā adhimoktavyāḥ,	tathā ca jñātavyāḥ draṣṭavyāḥ adhimoktavyāḥ 
SA_XX_n633u-603	yathā na dharmasaṃjñāyāmapi pratyupatiṣṭhennādharmasaṃjñāyām |	yathā na dharma saṃjñāyām api pratyupatiṣṭhet na adharma saṃjñāyām 
SA_XX_n633u-604	tatkasya hetoḥ ?	tat kasya hetoḥ 
SA_XX_n633u-605	dharmasaṃjñā dharmasaṃjñeti subhūte asaṃjñaiṣā tathāgatena bhāṣitā |	dharma saṃjñā dharma saṃjñā iti subhūte asaṃjñā eṣā tathāgatena bhāṣitā 
SA_XX_n633u-606	tenocyate dharmasaṃjñeti ||31 ||	tena ucyate dharma saṃjñā iti 
SA_XX_n633u-607	yaśca khalu punaḥ subhūte bodhisattvo mahāsattvo'prameyānasaṃkhyeyāṃllokadhātūn saptaratnaparipūrṇaṃ kṛtvā tathāgatebhyo'rhadbhayaḥ samyaksaṃbuddhebhyo dānaṃ dadyāt,	yaḥ ca khalu punar subhūte bodhisattvaḥ mahāsattva uprameyān asaṃkhyeyān lokadhātūn sapta ratna paripūrṇam kṛtvā tathāgatebhyaḥ orhadbhayaḥ samyaksaṃbuddhebhyaḥ dānam dadyāt 
SA_XX_n633u-608	yaśca kulaputro vā kuladuhitā vā itaḥ prajñāpāramitāyā dharmaparyāyādantaśaścatuṣpādikāmapi gāthāmudgṛhya dhārayeddeśayedvācayet paryavāpnuyāt,	yaḥ ca kula putraḥ vā kula duhitā vā itas prajñāpāramitāyāḥ dharmaparyāyāt antaśas catuṣpādikām api gāthām udgṛhya dhārayet deśayet vācayet paryavāpnuyāt 
SA_XX_n633u-609	parebhyaśca vistareṇa saṃprakāśayet,	parebhyaḥ ca vistareṇa saṃprakāśayet 
SA_XX_n633u-610	ayameva tatonidānaṃ bahutaraṃ puṇyaskandhaṃ prasunuyādaprameyamasaṃkhyeyam |	ayam eva tatonidānam bahutaram puṇya skandham prasunuyāt aprameyam asaṃkhyeyam 
SA_XX_n633u-611	kathaṃ ca saṃprakāśayet ?	katham ca saṃprakāśayet 
SA_XX_n633u-612	tadyathākāśe-	tat yathā ākāśe 
SA_XX_n633u-613	tārakā timiraṃ dīpo māyāvaśyāya budbudam |	tārakā timiram dīpaḥ māyā vaśyāya budbudam 
SA_XX_n633u-614	svapnaṃ ca vidyudabhraṃ ca evaṃ draṣṭavya saṃskṛtam ||	svapnam ca vidyut abhram ca evam draṣṭavya saṃskṛtam 
SA_XX_n633u-615	tathā prakāśayet,	tathā prakāśayet 
SA_XX_n633u-616	tenocyate saṃprakāśayediti ||	tena ucyate saṃprakāśayet iti 
SA_XX_n633u-617	idamavocadbhagavān āttamanāḥ |	idam avocat bhagavān ātta manāḥ 
SA_XX_n633u-618	sthavirasubhūtiste ca bhikṣubhikṣuṇyupāsakopāsikāste ca bodhisattvāḥ sadevamānuṣāsuragandharvaśca loko bhagavato bhāṣitamabhyanandanniti ||32	sthavira subhūtiḥ te ca bhikṣu bhikṣuṇī upāsaka upāsikāḥ te ca bodhisattvāḥ sa deva mānuṣa asura gandharvaḥ ca lokaḥ bhagavataḥ bhāṣitam abhyanandan iti 
SA_XX_n633u-619	||āryavajracchedikā bhagavatī prajñāpāramitā samāptā ||	ārya vajracchedikā bhagavatī prajñāpāramitā samāptā 
