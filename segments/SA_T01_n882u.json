[
  {
    "segmentnr":"SA_T01_n882u:0",
    "original":"saptabuddhastotram",
    "analyzed":"sapta buddha stotram "
  },
  {
    "segmentnr":"SA_T01_n882u:1",
    "original":"utpanno vandhumatyāṃ nṛpativarakule yo vipaśyītināmnā",
    "analyzed":"utpannaḥ vandhumatyām nṛpati vara kule yaḥ vipaśyi iti nāmnā "
  },
  {
    "segmentnr":"SA_T01_n882u:2",
    "original":"yasyāśītisahasrāṇyamaranaragurorāyurāsīd gatānām |",
    "analyzed":"yasya aśīti sahasrāṇi amara nara guroḥ āyuḥ āsīt gatānām "
  },
  {
    "segmentnr":"SA_T01_n882u:3",
    "original":"yena prāptaṃ jinatvaṃ daśabalabalinā potalāvṛkṣamūle",
    "analyzed":"yena prāptam jina tvam daśa bala balinā potalā vṛkṣa mūle "
  },
  {
    "segmentnr":"SA_T01_n882u:4",
    "original":"taṃ vande jñānavāri praṇamitasakalaṃ kleśavahniṃ jinendram || 1 ||",
    "analyzed":"tam vande jñāna vāri praṇamita sakalam kleśa vahnim jinendram "
  },
  {
    "segmentnr":"SA_T01_n882u:5",
    "original":"vaṃśe pṛthvīśvarāṇāṃ mahati puravare yaḥ prajāto'rūṇākṣo",
    "analyzed":"vaṃśe pṛthvīśvarāṇām mahati pura vare yaḥ prajātaḥ arūṇākṣaḥ "
  },
  {
    "segmentnr":"SA_T01_n882u:6",
    "original":"varṣāṇāmāyurāsīt sakalaguṇanidheryasya saptāyutānām |",
    "analyzed":"varṣāṇām āyuḥ āsīt sakala guṇa nidheḥ yasya sapta ayutānām "
  },
  {
    "segmentnr":"SA_T01_n882u:7",
    "original":"saṃprāptā yena bodhiḥ parahitapaṭunā puṇḍarīkasya mūle",
    "analyzed":"saṃprāptā yena bodhiḥ para hita paṭunā puṇḍarīkasya mūle "
  },
  {
    "segmentnr":"SA_T01_n882u:8",
    "original":"taṃ vande jñānarāśiṃ śikhinamṛṣivaraṃ prāptasaṃsārapāram || 2 ||",
    "analyzed":"tam vande jñāna rāśim śikhinam ṛṣi varam prāpta saṃsāra pāram "
  },
  {
    "segmentnr":"SA_T01_n882u:9",
    "original":"yo jāto nopamāyāṃ suprathitayaśasāmanvaye pārthivānā-",
    "analyzed":"yaḥ jātaḥ nā upamāyām su prathita yaśasām anvaye pārthivānā "
  },
  {
    "segmentnr":"SA_T01_n882u:10",
    "original":"māyuḥ ṣaṣṭisahasrādabhavadurumateryasya saṃvatsarāṇām |",
    "analyzed":"māyuḥ ṣaṣṭi sahasrāt abhavat urumateḥ yasya saṃvatsarāṇām "
  },
  {
    "segmentnr":"SA_T01_n882u:11",
    "original":"jitvā kleśānaśeṣānamṛtamadhigataṃ yena śālasya mūle",
    "analyzed":"jitvā kleśān aśeṣān amṛtam adhigatam yena śālasya mūle "
  },
  {
    "segmentnr":"SA_T01_n882u:12",
    "original":"taṃ vande dharmarājaṃ bhuvanahitakaraṃ viśvabhūnāmadheyam || 3 ||",
    "analyzed":"tam vande dharmarājam bhuvana hita karam viśva bhū nāmadheyam "
  },
  {
    "segmentnr":"SA_T01_n882u:13",
    "original":"kṣemāvatyāṃ prajāto manujapatisame yo vaśī vipravaṃśe",
    "analyzed":"kṣemāvatyām prajātaḥ manuja pati same yaḥ vaśī vipra vaṃśe "
  },
  {
    "segmentnr":"SA_T01_n882u:14",
    "original":"āyurvarṣāyutāni pravaraguṇanidheraṣṭacatvāri caiva |",
    "analyzed":"āyuḥ varṣa ayutāni pravara guṇa nidheḥ aṣṭa catvāri ca eva "
  },
  {
    "segmentnr":"SA_T01_n882u:15",
    "original":"jainendraṃ yena labdhaṃ tribhavavadhakaraṃ jñānakhaḍgeśvareṇa",
    "analyzed":"jaina indram yena labdham tri bhava vadha karam jñāna khaḍga īśvareṇa "
  },
  {
    "segmentnr":"SA_T01_n882u:16",
    "original":"vande'haṃ siṃhakāyaṃ sugatamanupamaṃ kakupchandaṃ munīndram || 4 ||",
    "analyzed":"vande aham siṃha kāyam sugatam anupamam kakup chandam muni indram "
  },
  {
    "segmentnr":"SA_T01_n882u:17",
    "original":"śobhāvatyāṃ dvijānāṃ narapatimahite yo'nvaye saṃprasūta-",
    "analyzed":"śobhāvatyām dvijānām narapati mahite yaḥ anvaye saṃprasūta "
  },
  {
    "segmentnr":"SA_T01_n882u:18",
    "original":"stasyāmāyuḥ sahasrāṇyatiśayavapuṣastriṃśadevaṃ babhūva |",
    "analyzed":"s tasyām āyuḥ sahasrāṇi atiśaya vapuṣaḥ triṃśat evam babhūva "
  },
  {
    "segmentnr":"SA_T01_n882u:19",
    "original":"buddhatvaṃ yena ratnācalavaraguruṇaudumbare prāptamāsīd",
    "analyzed":"buddha tvam yena ratnācala vara guruṇā audumbare prāptam āsīt "
  },
  {
    "segmentnr":"SA_T01_n882u:20",
    "original":"taṃ vande śāsitāraṃ kanakamunimṛṣiṃ dhvastamohāndhakāram || 5 ||",
    "analyzed":"tam vande śāsitāram kanaka munim ṛṣim dhvasta moha andhakāram "
  },
  {
    "segmentnr":"SA_T01_n882u:21",
    "original":"vārāṇasyāṃ kṛṣīśakṣitipatimahite vipravaṃśe'bhijāto",
    "analyzed":"vārāṇasyām kṛṣīśa kṣitipati mahite vipra vaṃśe abhijātaḥ "
  },
  {
    "segmentnr":"SA_T01_n882u:22",
    "original":"yasyāmāyuḥ sahasrāṇyatiśayamahitaṃ viṃśatirvatsarāṇām |",
    "analyzed":"yasyām āyuḥ sahasrāṇi atiśayam ahitam viṃśatiḥ vatsarāṇām "
  },
  {
    "segmentnr":"SA_T01_n882u:23",
    "original":"yena nyagrodhamūle tribhavajalanidhiḥ poṣito divyagatyā",
    "analyzed":"yena nyagrodha mūle tri bhava jalanidhiḥ poṣitaḥ divya gatyā "
  },
  {
    "segmentnr":"SA_T01_n882u:24",
    "original":"taṃ vande vandanīyaṃ munivaramanaghaṃ kāśyapaṃ lokanātham || 6 ||",
    "analyzed":"tam vande vandanīyam muni varam anagham kāśyapam loka nātham "
  },
  {
    "segmentnr":"SA_T01_n882u:25",
    "original":"yo jātaḥ śrīviśāle kapilapuravare śākyarājendravaṃśe",
    "analyzed":"yaḥ jātaḥ śrī viśāle kapila pura vare śākya rāja indra vaṃśe "
  },
  {
    "segmentnr":"SA_T01_n882u:26",
    "original":"yasyāsīdāyurekaṃśatamiha śaradāṃ sarvalokaikabandhoḥ |",
    "analyzed":"yasya āsīt āyuḥ ekam śatam iha śaradām sarva loka eka bandhoḥ "
  },
  {
    "segmentnr":"SA_T01_n882u:27",
    "original":"nirgatyāśvatthamūle namucimapi satā'nuttarā yena bodhi-",
    "analyzed":"nirgatya aśvattha mūle namucim api satā anuttarā yena bodhi "
  },
  {
    "segmentnr":"SA_T01_n882u:28",
    "original":"staṃ vande śākyasiṃhaṃ suranaranamitaṃ buddhamādityabandhum || 7 ||",
    "analyzed":"stam vande śākyasiṃham sura nara namitam buddham āditya bandhum "
  },
  {
    "segmentnr":"SA_T01_n882u:29",
    "original":"jātiṃ vipretivaṃśe nṛpavaramahite ketumatyāṃ gṛhītvā",
    "analyzed":"jātim vipra iti vaṃśe nṛpa vara mahite ketumatyām gṛhītvā "
  },
  {
    "segmentnr":"SA_T01_n882u:30",
    "original":"buddhatvaṃ yena labdhamatiguṇanidhinā nāgavṛkṣasya mūle |",
    "analyzed":"buddha tvam yena labdha mati guṇa nidhinā nāgavṛkṣasya mūle "
  },
  {
    "segmentnr":"SA_T01_n882u:31",
    "original":"aṣṭāvabdāyutāni kṣapitabhagavato bhāvi yasyāgramāyu-",
    "analyzed":"aṣṭau abda ayutāni kṣapita bhagavataḥ bhāvi yasya agram āyu "
  },
  {
    "segmentnr":"SA_T01_n882u:32",
    "original":"rvande maitreyanāthaṃ tuṣitapuravare bhāvinaṃ lokanātham || 8 ||",
    "analyzed":"rvande maitreya nātham tuṣita pura vare bhāvinam loka nātham "
  },
  {
    "segmentnr":"SA_T01_n882u:33",
    "original":"stutvā vai saptabuddhān sakalamupagatān saptasaptārkabhāso",
    "analyzed":"stutvā vai sapta buddhān sakalam upagatān sapta sapta arka bhāsaḥ "
  },
  {
    "segmentnr":"SA_T01_n882u:34",
    "original":"maitreyaṃ ca stuvan vai tuṣitapuragataṃ bhāvinaṃ lokanātham |",
    "analyzed":"maitreyam ca stuvan vai tuṣita pura gatam bhāvinam loka nātham "
  },
  {
    "segmentnr":"SA_T01_n882u:35",
    "original":"yatpuṇyaṃ saṃprasūtaṃ śubhagatiphaladaṃ dehināmeva sarvaṃ",
    "analyzed":"yat puṇyam saṃprasūtam śubha gati phala dam dehinām eva sarvam "
  },
  {
    "segmentnr":"SA_T01_n882u:36",
    "original":"chitvā saṃkleśapāśān munaya iva caran nirvṛtiṃ sa prayātu || 9 ||",
    "analyzed":"chitvā saṃkleśa pāśān munayaḥ iva caran nirvṛtim sa prayātu "
  },
  {
    "segmentnr":"SA_T01_n882u:37",
    "original":"śrīsaptabuddhastotraṃ samāptam |",
    "analyzed":"śrī saptabuddha stotram samāptam "
  }
]