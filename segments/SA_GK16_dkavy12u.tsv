segmentnr	original	analyzed
SA_GK16_dkavy12u-0	ācāryadaṇḍinaḥ kāvyādarśaḥ	ācārya daṇḍinaḥ kāvya ādarśaḥ 
SA_GK16_dkavy12u-1	caturmukhamukhāmbhoja- vanahaṃsavadhūr mama &	caturmukha mukha ambhoja vana haṃsa vadhūḥ mama 
SA_GK16_dkavy12u-2	manase ramatāṃ nityaṃ sarvaśuklā sarasvatī // DKd_1.1 //	manase ramatām nityam sarva śuklā sarasvatī 
SA_GK16_dkavy12u-3	pūrvaśāstrāṇi saṃhṛtya prayogān upalakṣya ca &	pūrva śāstrāṇi saṃhṛtya prayogān upalakṣya ca 
SA_GK16_dkavy12u-4	yathāsāmarthyam asmābhiḥ kriyate kāvyalakṣaṇam // DKd_1.2 //	yathāsāmarthyam asmābhiḥ kriyate kāvya lakṣaṇam 
SA_GK16_dkavy12u-5	iha śiṣṭānuśiṣṭānāṃ śiṣṭānām api sarvathā &	iha śiṣṭa anuśiṣṭānām śiṣṭānām api sarvathā 
SA_GK16_dkavy12u-6	vācām eva prasādena lokayātrā pravartate // DKd_1.3 //	vācām eva prasādena lokayātrā pravartate 
SA_GK16_dkavy12u-7	idam andhatamaḥ kṛtsnaṃ jāyeta bhuvanatrayam &	idam andhatamaḥ kṛtsnam jāyeta bhuvanatrayam 
SA_GK16_dkavy12u-8	yadi śabdāhavayaṃ jyotir āsaṃsārān na dīpyate // DKd_1.4 //	yadi jyotiḥ ā saṃsārāt na dīpyate 
SA_GK16_dkavy12u-9	ādirājayaśobimbam ādarśaṃ prāpya vāṅmayam &	ādirāja yaśaḥ bimbam ādarśam prāpya vāc mayam 
SA_GK16_dkavy12u-10	teṣām asaṃnidhāne 'pi na svayaṃ paśya naśyati // DKd_1.5 //	teṣām asaṃnidhāne na svayam paśya naśyati 
SA_GK16_dkavy12u-11	gaur gauḥ kāmadughā samyak prayuktā smaryate budhaiḥ &	gauḥ gauḥ kāmadughā samyak prayuktā smaryate budhaiḥ 
SA_GK16_dkavy12u-12	duṣprayuktā punār gotvaṃ prayoktuḥ saiva śaṃsati // DKd_1.6 //	duṣprayuktā go tvam prayoktuḥ sā eva śaṃsati 
SA_GK16_dkavy12u-13	tad alpam api nopekṣyaṃ kāvye duṣṭaṃ kathaṃ cana &	tat alpam api nā upekṣyam kāvye duṣṭam katham cana 
SA_GK16_dkavy12u-14	syād vapuḥ sundaram api śvitreṇaikena durbhagam // DKd_1.7 //	syāt vapuḥ sundaram api śvitreṇa ekena durbhagam 
SA_GK16_dkavy12u-15	guṇadoṣān aśāstrajñaḥ kathaṃ vibhajate janaḥ &	guṇa doṣān aśāstra jñaḥ katham vibhajate janaḥ 
SA_GK16_dkavy12u-16	kim andhasyādhikāro 'sti rūpabhedopalabdhiṣu // DKd_1.8 //	kim andhasya adhikāraḥ sti rūpa bheda upalabdhiṣu 
SA_GK16_dkavy12u-17	ataḥ prajānāṃ (vl. padānāṃ)	a taḥ prajānām v l padānām 
SA_GK16_dkavy12u-18	vyutpattim abhisaṃdhāya sūrayaḥ &	vyutpattim abhisaṃdhāya sūrayaḥ 
SA_GK16_dkavy12u-19	vācāṃ vicitramārgāṇāṃ nibabandhuḥ kriyāvidhiṃ // DKd_1.9 //	vācām vicitra mārgāṇām nibabandhuḥ kriyā vidhim 
SA_GK16_dkavy12u-20	taiḥ śarīraṃ ca kāvyānām alaṃkārāś ca darśitāḥ &	taiḥ śarīram ca kāvyānām alaṃkārāḥ ca darśitāḥ 
SA_GK16_dkavy12u-21	śarīraṃ tāvad iṣṭārthavyavacchinnā padāvalī // DKd_1.10 //	śarīram tāvat iṣṭa artha vyavacchinnā pada āvalī 
SA_GK16_dkavy12u-22	padyaṃ gadyaṃ ca miśraṃ ca tat tridhaiva vyavasthitam &	padyam gadyam ca miśram ca tat tridhā eva vyavasthitam 
SA_GK16_dkavy12u-23	padyaṃ catuṣpadī tac ca vṛttaṃ jātir iti dvidhā // DKd_1.11 //	padyam catuṣpadī tat ca vṛttam jātiḥ iti dvidhā 
SA_GK16_dkavy12u-24	chandovicityāṃ sakalas taprapañco nidarśitaḥ &	chandovicityām sakalaḥ ta prapañcaḥ nidarśitaḥ 
SA_GK16_dkavy12u-25	sā vidyā naur vivikṣūṇāṃ gambhīraṃ kāvyasāgaram // DKd_1.12 //	sā vidyā nauḥ vivikṣūṇām gambhīram kāvya sāgaram 
SA_GK16_dkavy12u-26	muktakaṃ kulakaṃ koṣaḥ saṃghāta iti tādṛśaḥ &	muktakam kulakam koṣaḥ saṃghātaḥ iti tādṛśaḥ 
SA_GK16_dkavy12u-27	sargabandhāṃśarūpatvād anuktaḥ padyavistaraḥ // DKd_1.13 //	sargabandha aṃśa rūpa tvāt anuktaḥ padya vistaraḥ 
SA_GK16_dkavy12u-28	sargabandho mahākavyam ucyate tasya lakṣaṇam &	sargabandhaḥ mahā kavyam ucyate tasya lakṣaṇam 
SA_GK16_dkavy12u-29	āśīrnamaskriyā vastunirdeśo vāpi tanmukham // DKd_1.14 //	āśīḥ namaskriyā vastunirdeśaḥ vā api tad mukham 
SA_GK16_dkavy12u-30	itihāsakathodbhūtam itarad vā sadāśrayam &	itihāsa kathā udbhūtam itarat vā sat āśrayam 
SA_GK16_dkavy12u-31	caturvargaphalāyattaṃ caturudāttanāyakam // DKd_1.15 //	caturvarga phala āyattam catur udātta nāyakam 
SA_GK16_dkavy12u-32	nagarārṇavaśailārtucandrārkodayavarṇanaiḥ &	nagara arṇava śaila ārtu candra arka udaya varṇanaiḥ 
SA_GK16_dkavy12u-33	udyānasalilakṛīḍāmadhupānaratotsavaiḥ // DKd_1.16 //	udyāna salila kṛīḍā madhu pāna ratotsavaiḥ 
SA_GK16_dkavy12u-34	vipralambhair vivāhaiś ca kumārodayavarṇanaiḥ &	vipralambhaiḥ vivāhaiḥ ca kumāra udaya varṇanaiḥ 
SA_GK16_dkavy12u-35	mantradūtaprayāṇājināyakābhyudayair api // DKd_1.17 //	mantra dūta prayāṇa āji nāyaka abhyudayaiḥ api 
SA_GK16_dkavy12u-36	alaṃkṛtam asaṃkṣiptaṃ rasabhāvanirantaram &	alaṃkṛtam asaṃkṣiptam rasa bhāva nirantaram 
SA_GK16_dkavy12u-37	sargair anativistīrṇaiḥ śravyavṛttaiḥ susaṃdhibhiḥ // DKd_1.18 //	sargaiḥ anativistīrṇaiḥ śravya vṛttaiḥ susaṃdhibhiḥ 
SA_GK16_dkavy12u-38	sarvatra bhinnavṛttāntair upetaṃ lokarañjanam &	sarvatra bhinna vṛttāntaiḥ upetam loka rañjanam 
SA_GK16_dkavy12u-39	kāvyaṃ kalpāntarasthāyi jāyate sad alaṃkṛti // DKd_1.19 //	kāvyam kalpa antara sthāyi jāyate sat alaṃkṛti 
SA_GK16_dkavy12u-40	nyūnam apy atra yaiḥ kaiś cid aṅgaiḥ kāvyaṃ na duṣyati &	nyūnam api atra yaiḥ kaiḥ cit aṅgaiḥ kāvyam na duṣyati 
SA_GK16_dkavy12u-41	yady upātteṣu saṃpattir ārādhayati tadvidhaḥ // DKd_1.20 //	yadi upātteṣu saṃpattiḥ ārādhayati tadvidhaḥ 
SA_GK16_dkavy12u-42	guṇataḥ prāg upanyasya nāyakaṃ tena vidviṣām &	guṇatas prāk upanyasya nāyakam tena vidviṣām 
SA_GK16_dkavy12u-43	nirākaraṇam ity eṣa mārgaḥ prakṛtisundaraḥ // DKd_1.21 //	nirākaraṇam iti eṣa mārgaḥ prakṛti sundaraḥ 
SA_GK16_dkavy12u-44	vaṃśavīryaśrutādīni varṇayitvā ripor api &	vaṃśa vīrya śruta ādīni varṇayitvā ripoḥ api 
SA_GK16_dkavy12u-45	tajjayān nāyakotkarṣakathanaṃ ca dhinoti naḥ // DKd_1.22 //	tad jayāt nāyaka utkarṣa kathanam ca dhinoti naḥ 
SA_GK16_dkavy12u-46	apādaḥ padasaṃtāno gadyam ākhyāyikā kathā &	a pādaḥ pada saṃtānaḥ gadyam ākhyāyikā kathā 
SA_GK16_dkavy12u-47	iti tasya prabhedau dvau tayor ākhyāyikā kila // DKd_1.23 //	iti tasya prabhedau dvau tayoḥ ākhyāyikā kila 
SA_GK16_dkavy12u-48	nāyakenaiva vācyānyā nāyakenetareṇa vā &	nāyakena eva vācyā anyā nāyakena itareṇa vā 
SA_GK16_dkavy12u-49	svaguṇāviṣkriyādoṣo nātrā bhūrtārthaśaṃsinaḥ // DKd_1.24 //	sva guṇa āviṣkriyā doṣaḥ na atrā bhūrta artha śaṃsinaḥ 
SA_GK16_dkavy12u-50	api tv aniyamo dṛṣṭas tatrāpy anyair udīraṇāt &	api tu aniyamaḥ dṛṣṭaḥ tatra api anyaiḥ udīraṇāt 
SA_GK16_dkavy12u-51	anyo vaktā svayaṃ veti kīdṛg vā bhedakāraṇam (vl. lakṣaṇam) // DKd_1.25 //	anyaḥ vaktā svayam vā iti kīdṛś vā bheda kāraṇa lakṣaṇa 
SA_GK16_dkavy12u-52	vaktraṃ cāparavaktraṃ ca socchvāsatvaṃ ca bhedakam &	vaktram ca aparavaktram ca sa ucchvāsa tvam ca bhedakam 
SA_GK16_dkavy12u-53	cihnam ākhyāyikāyāś cet prasaṅgena kathāsv api // DKd_1.26 //	cihnam ākhyāyikāyāḥ ced prasaṅgena kathāsu api 
SA_GK16_dkavy12u-54	āryādivat praveśaḥ kiṃ na vaktrāparavaktrayoḥ &	āryā ādi vat praveśaḥ kim na vaktra aparavaktrayoḥ 
SA_GK16_dkavy12u-55	bhedaś ca dṛṣṭo lambhādir ucchvāso vastu kiṃ tataḥ // DKd_1.27 //	bhedaḥ ca dṛṣṭaḥ lambha ādiḥ ucchvāsaḥ vastu kim tatas 
SA_GK16_dkavy12u-56	tat kathākhyāyiketyuktā jātiḥ saṃjñādvayāṅkitā &	tat kathā ākhyāyikā iti uktā jātiḥ saṃjñā dvaya aṅkitā 
SA_GK16_dkavy12u-57	atraivāntarbhaviṣyanti śeṣāś cākhyānajātayaḥ // DKd_1.28 //	atra eva antarbhaviṣyanti śeṣāḥ ca ākhyāna jātayaḥ 
SA_GK16_dkavy12u-58	kanyāharaṇasaṃgrāmavipralambhodayādayaḥ &	kanyā haraṇa saṃgrāma vipralambha udaya ādayaḥ 
SA_GK16_dkavy12u-59	sargabandhasamā eva naite vaiśeṣikā guṇāḥ // DKd_1.29 //	sargabandha samāḥ eva na ete vaiśeṣikāḥ guṇāḥ 
SA_GK16_dkavy12u-60	kavibhāvakṛtaṃ cihnam anyatrāpi na duṣyati &	kavi bhāva kṛtam cihnam anyatra api na duṣyati 
SA_GK16_dkavy12u-61	mukham iṣṭāsrthasaṃsiddhau kiṃ hi na syāt kṛtātmanām // DKd_1.30 //	mukham iṣṭa asrtha saṃsiddhau kim hi na syāt kṛtātmanām 
SA_GK16_dkavy12u-62	miśrāṇi nāṭakādīni teṣām anyatra vistaraḥ &	miśrāṇi nāṭaka ādīni teṣām anyatra vistaraḥ 
SA_GK16_dkavy12u-63	gadyapadyamayī kā cic campūr ity abhidhīyate // DKd_1.31 //	gadyapadya mayī kā cit campūḥ iti abhidhīyate 
SA_GK16_dkavy12u-64	tad etad vāṅmayaṃ bhūyaḥ saṃskṛtaṃ prākṛtaṃ tathā &	tat etat vāc mayam bhūyaḥ saṃskṛtam prākṛtam tathā 
SA_GK16_dkavy12u-65	apabhraṃśāś ca miśraṃ cety āhur āryāś caturvidhaṃ // DKd_1.32 //	apabhraṃśāḥ ca miśram ca iti āhuḥ āryāḥ caturvidham 
SA_GK16_dkavy12u-66	saṃskṛtaṃ nāma daivī vāg anvākhyātā maharṣibhiḥ &	saṃskṛtam nāma daivī vāc anvākhyātā mahā ṛṣibhiḥ 
SA_GK16_dkavy12u-67	tadbhavas tatsamo deśīty anekaḥ prākṛtakramaḥ // DKd_1.33 //	tadbhavaḥ tatsamaḥ deśī iti anekaḥ prākṛta kramaḥ 
SA_GK16_dkavy12u-68	mahārāṣṭrāśrayāṃ bhāṣāṃ prakṛṣṭaṃ prākṛtaṃ viduḥ &	mahārāṣṭra āśrayām bhāṣām prakṛṣṭam prākṛtam viduḥ 
SA_GK16_dkavy12u-69	sāgaraḥ sūktiratnānāṃ setubandhādi yanmayaṃ // DKd_1.34 //	sāgaraḥ sūkti ratnānām setubandha ādi yad mayam 
SA_GK16_dkavy12u-70	śaurasenī ca gauḍī ca lāṭī cānyā ca tādṛśī &	śaurasenī ca gauḍī ca lāṭī ca anyā ca tādṛśī 
SA_GK16_dkavy12u-71	yāti prākṛtam ity evaṃ vyavahāreṣu saṃnidhim // DKd_1.35 //	yāti prākṛtam iti evam vyavahāreṣu saṃnidhim 
SA_GK16_dkavy12u-72	ābhīrādigiraḥ kāvyeṣv apabhraṃśa iti smṛtāḥ &	ābhīra ādi giraḥ kāvyeṣu apabhraṃśaḥ iti smṛtāḥ 
SA_GK16_dkavy12u-73	śāstreṣu saṃskṛtād anyad apabhraṃśatayoditam // DKd_1.36 //	śāstreṣu saṃskṛtāt anyat apabhraṃśa tayā uditam 
SA_GK16_dkavy12u-74	saṃskṛtaṃ sargabandhādi prākṛtaṃ skandhakādi yat &	saṃskṛtam sargabandha ādi prākṛtam skandhaka ādi yat 
SA_GK16_dkavy12u-75	osarādir apabhraṃśo nāṭakādi tu miśrakam // DKd_1.37 //	osara ādiḥ apabhraṃśaḥ nāṭaka ādi tu miśrakam 
SA_GK16_dkavy12u-76	kathā hi sarvabhāṣābhiḥ saṃskṛtena ca badhyate &	kathā hi sarva bhāṣābhiḥ saṃskṛtena ca badhyate 
SA_GK16_dkavy12u-77	bhūtabhāṣāmayīṃ prāhur adbhutārthāṃ bṛhatkathām // DKd_1.38 //	bhūta bhāṣā mayīm prāhuḥ adbhuta arthām bṛhat kathām 
SA_GK16_dkavy12u-78	lāsyacchalitaśampādi prekṣārtham itarat punaḥ &	lāsya chalita śampā ādi prekṣā artham itarat punar 
SA_GK16_dkavy12u-79	śravyam eveti saiṣāpi dvayī gatir udāhṛtā // DKd_1.39 //	śravyam evā iti sā eṣā api dvayī gatiḥ udāhṛtā 
SA_GK16_dkavy12u-80	asty aneko girāṃ mārgaḥ sūkṣmabhedaḥ parasparam &	asti anekaḥ girām mārgaḥ sūkṣma bhedaḥ parasparam 
SA_GK16_dkavy12u-81	tatra vaidarbhagauḍīyau varṇyete prasphuṭāntarau // DKd_1.40 //	tatra vaidarbha gauḍīyau varṇyete prasphuṭa antarau 
SA_GK16_dkavy12u-82	śleṣaḥ prasādaḥ samatā mādhuryaṃ sukumāratā &	śleṣaḥ prasādaḥ samatā mādhuryam sukumāratā 
SA_GK16_dkavy12u-83	arthavyaktir udāratvam ojaḥkāntisamādhayaḥ // DKd_1.41 //	artha vyaktiḥ udāra tvam ojaḥ kānti samādhayaḥ 
SA_GK16_dkavy12u-84	iti vaidarbhamārgasya prāṇā daśa guṇāḥ smṛtāḥ &	iti vaidarbha mārgasya prāṇāḥ daśa guṇāḥ smṛtāḥ 
SA_GK16_dkavy12u-85	eṣāṃ viparyayaḥ prāyo dṛśyate gauḍavartmani // DKd_1.42 //	eṣām viparyayaḥ prāyas dṛśyate gauḍa vartmani 
SA_GK16_dkavy12u-86	śliṣṭam aspṛṣṭaśaithilyam alpaprāṇākṣarottaram &	śliṣṭam a spṛṣṭa śaithilyam alpa prāṇa akṣara uttaram 
SA_GK16_dkavy12u-87	śithilaṃ mālatīmālā lolālikalilā yathā // DKd_1.43 //	śithilam mālatī mālā lola ali kalilā yathā 
SA_GK16_dkavy12u-88	anuprāsadhiyā gauḍais tad iṣṭaṃ bandhagauravāt &	anuprāsa dhiyā gauḍaiḥ tat iṣṭam bandha gauravāt 
SA_GK16_dkavy12u-89	vaidarbhamālatīdāma laṅghitaṃ bhramarair iti // DKd_1.44 //	vaidarbha mālatī dāma laṅghitam bhramaraiḥ iti 
SA_GK16_dkavy12u-90	prasādavat prasiddhārtham indor indīvaradyuti &	prasādavat prasiddha artham indoḥ indīvara dyuti 
SA_GK16_dkavy12u-91	lakṣma lakṣmīṃ tanotīti pratītisubhagaṃ vacaḥ // DKd_1.45 //	lakṣma lakṣmīm tanoti iti pratīti subhagam vacaḥ 
SA_GK16_dkavy12u-92	vyutpannam iti gauḍīyair nātirūḍham apīṣyate &	vyutpannam iti gauḍīyaiḥ na atirūḍham api iṣyate 
SA_GK16_dkavy12u-93	yathānatyarjunābjanmasadṛkṣāṅko valakṣaguḥ // DKd_1.46 //	yathā anatyarjuna abjanma sadṛkṣa aṅkaḥ valakṣaguḥ 
SA_GK16_dkavy12u-94	samaṃ bandheṣv aviṣamaṃ te mṛdusphuṭamadhyamāḥ &	samam bandheṣu aviṣamam te mṛdu sphuṭa madhyamāḥ 
SA_GK16_dkavy12u-95	bandhā mṛdusphuṭonmiśravarṇavinyāsayonayaḥ // DKd_1.47 //	bandhāḥ mṛdu sphuṭa unmiśra varṇa vinyāsa yonayaḥ 
SA_GK16_dkavy12u-96	kokilālāpavācālo mamaiti malayānilaḥ &	kokila ālāpa vācālaḥ mama eti malaya anilaḥ 
SA_GK16_dkavy12u-97	ucchalacchīkarācchācchanirjharāmbhaḥkaṇokṣitaḥ // DKd_1.48 //	ucchalat śīkara accha accha nirjhara ambhaḥ kaṇā ukṣitaḥ 
SA_GK16_dkavy12u-98	candanapraṇayodgandhir mando malayamārutaḥ &	            
SA_GK16_dkavy12u-99	spardhate ruddhamaddhairyo vararāmāmukhānilaiḥ // DKd_1.49 //	spardhate ruddha mad dhairyaḥ vara rāmā mukha anilaiḥ 
SA_GK16_dkavy12u-100	ity anālocya vaiṣamyam arthālaṃkāraḍamabarau &	iti an ālocya vaiṣamyam arthālaṃkāra ḍamabarau 
SA_GK16_dkavy12u-101	avekṣamāṇā vavṛdhe paurastyā kāvyapaddhatiḥ // DKd_1.50 //	avekṣamāṇā vavṛdhe paurastyā kāvya paddhatiḥ 
SA_GK16_dkavy12u-102	madhuraṃ rasavad vāci vastuny api rasasthitiḥ &	madhuram rasavat vāci vastuni api rasa sthitiḥ 
SA_GK16_dkavy12u-103	yena mādyanti dhīmanto madhuneva madhuvratāḥ // DKd_1.51 //	yena mādyanti dhīmantaḥ madhunā iva madhu vratāḥ 
SA_GK16_dkavy12u-104	yayā kayā cic chrutyā yat samānam anubhūyate &	yayā kayā cit śrutyā yat samānam anubhūyate 
SA_GK16_dkavy12u-105	tadrūpā hi padāsattiḥ sānuprāsā rasāvahā // DKd_1.52 //	tad rūpā hi pada āsattiḥ sānuprāsā rasa āvahā 
SA_GK16_dkavy12u-106	eṣa rājā yadā lakṣmīṃ prāptavān brāhmaṇapriyaḥ &	eṣa rājā yadā lakṣmīm prāptavān brāhmaṇa priyaḥ 
SA_GK16_dkavy12u-107	tadā prabhṛti dharmasya loke 'sminn utsavo 'bhavat // DKd_1.53 //	tadā prabhṛti dharmasya loke smin utsavaḥ bhavat 
SA_GK16_dkavy12u-108	itīdaṃ nādṛtaṃ gauḍair anuprāsas tu tatpriyaḥ &	iti idam na ādṛtam gauḍaiḥ anuprāsaḥ tu tad priyaḥ 
SA_GK16_dkavy12u-109	anuprāsād api prāyo vaidarbhair idam īpsitam // DKd_1.54 //	anuprāsāt api prāyas vaidarbhaiḥ idam īpsitam 
SA_GK16_dkavy12u-110	varṇāvṛttir anuprāsaḥ pādeṣu ca padeṣu ca &	varṇa āvṛttiḥ anuprāsaḥ pādeṣu ca padeṣu ca 
SA_GK16_dkavy12u-111	pūrvānubhavasaṃskārabodhinī yady adūratā // DKd_1.55 //	            
SA_GK16_dkavy12u-112	candre śaranniśottaṃse kundastabakavibhrame &	candre kunda stabaka vibhrame 
SA_GK16_dkavy12u-113	indranīlanibhaṃ lakṣma saṃdadhāty alinaḥ śriyam // DKd_1.56 //	indranīla nibham lakṣma saṃdadhāti alinaḥ śriyam 
SA_GK16_dkavy12u-114	cāru cāndramasaṃ bhīru bimbaṃ paśyaitad ambare &	cāru cāndramasam bhīru bimbam paśya etat ambare 
SA_GK16_dkavy12u-115	manmano manmathākrāntaṃ nirdayaṃ hantum udyataṃ // DKd_1.57 //	mad manaḥ manmatha ākrāntam nirdayam hantum udyatam 
SA_GK16_dkavy12u-116	ity anuprāsam icchanti nātidūrāntaraśrutim &	iti anuprāsam icchanti na ati dūra antara śrutim 
SA_GK16_dkavy12u-117	na tu rāmāmukhāmbhojasadṛśaś candramā iti // DKd_1.58 //	na tu rāmā mukha ambhoja sadṛśaḥ candramāḥ iti 
SA_GK16_dkavy12u-118	smaraḥ kharaḥ khalaḥ kāntaḥ kāyaḥ kopaś ca naḥ kṛśaḥ &	smaraḥ kharaḥ khalaḥ kāntaḥ kāyaḥ kopaḥ ca naḥ kṛśaḥ 
SA_GK16_dkavy12u-119	cyuto mānodhiko rāgo moho jātosavo gatāḥ // DKd_1.59 //	cyutaḥ māna adhikaḥ rāgaḥ mohaḥ jāta usavaḥ gatāḥ 
SA_GK16_dkavy12u-120	ityādi bandhapāruṣyaṃ śaithilyaṃ ca niyacchati &	ityādi bandha pāruṣyam śaithilyam ca niyacchati 
SA_GK16_dkavy12u-121	ato naivam anuprāsaṃ dākṣiṇātyāḥ prayuñjate // DKd_1.60 //	atas na evam anuprāsam dākṣiṇātyāḥ prayuñjate 
SA_GK16_dkavy12u-122	āvṛttiṃ varṇasaṃghātagocarāṃ yamakaṃ viduḥ &	āvṛttim varṇa saṃghāta gocarām yamakam viduḥ 
SA_GK16_dkavy12u-123	tat tu naikāntamadhuramataḥ paścād vidhāsyate // DKd_1.61 //	tat tu nā ekānta madhuram atas paścāt vidhāsyate 
SA_GK16_dkavy12u-124	kāmaṃ sarvo 'py alaṃkāro rasam arthe niṣiñcati &	kāmam sarvaḥ pi alaṃkāraḥ rasam arthe niṣiñcati 
SA_GK16_dkavy12u-125	tathāpy agrāmyataivainaṃ bhāraṃ vahati bhūyasā // DKd_1.62 //	tathā api agrāmya tā eva enam bhāram vahati bhūyasā 
SA_GK16_dkavy12u-126	kanye kāmayamānaṃ māṃ na tvaṃ kāmayase katham &	kanye kāmayamānam mām na tvam kāmayase katham 
SA_GK16_dkavy12u-127	iti grāmyo 'yam arthātmā vairasyāya prakalpate // DKd_1.63 //	iti grāmyaḥ yam artha ātmā vairasyāya prakalpate 
SA_GK16_dkavy12u-128	kāmaṃ kandarpacāṇḍālo mayi vāmākṣi nirdayaḥ &	kāmam kandarpa cāṇḍālaḥ mayi vāma akṣi nirdayaḥ 
SA_GK16_dkavy12u-129	tvayi nirmatsaro diṣṭyety agrāmo 'rtho rasāvahaḥ // DKd_1.64 //	tvayi nirmatsaraḥ diṣṭyā iti a grāmaḥ rthaḥ rasa āvahaḥ 
SA_GK16_dkavy12u-130	śabde 'pi grāmyatāsty eva sā sabhyetarakīrtanāt &	śabde pi grāmya tā asti eva sā sabhyetara kīrtanāt 
SA_GK16_dkavy12u-131	yathā yakārādipadaṃ ratyutsavanirūpaṇe // DKd_1.65 //	yathā yakāra ādi padam rati utsava nirūpaṇe 
SA_GK16_dkavy12u-132	padasaṃdhānavṛttyā vā vākyārthatvena vā punaḥ &	pada saṃdhāna vṛttyā vā vākya artha tvena vā punar 
SA_GK16_dkavy12u-133	duṣpratītikaraṃ grāmyaṃ yathā yā bhavataḥ priyā // DKd_1.66 //	duṣpratīti karam grāmyam yathā yā bhavataḥ priyā 
SA_GK16_dkavy12u-134	kharaṃ prahatya viśrāntaḥ puruṣo vīryavān iti &	kharam prahatya viśrāntaḥ puruṣaḥ vīryavān iti 
SA_GK16_dkavy12u-135	evamādi na śaṃsanti mārgayor ubhayor api // DKd_1.67 //	evamādi na śaṃsanti mārgayoḥ ubhayoḥ api 
SA_GK16_dkavy12u-136	bhaginībhagavatyādi sarvatraivānumanyate &	bhaginī bhagavatī ādi sarvatra eva anumanyate 
SA_GK16_dkavy12u-137	vibhaktam iti mādhuryam ucyate sukumāratā // DKd_1.68 //	vibhaktam iti mādhuryam ucyate sukumāratā 
SA_GK16_dkavy12u-138	aniṣṭhurākṣaraprāyaṃ sukumāram iheṣyate &	aniṣṭhura akṣara prāyam su kumāram iha iṣyate 
SA_GK16_dkavy12u-139	bandhaśaithilyadoṣo 'pi darśitaḥ sarvakomale // DKd_1.69 //	bandha śaithilya doṣaḥ darśitaḥ sarva komale 
SA_GK16_dkavy12u-140	maṇḍalīkṛtya barhāṇi kaṇṭhair madhuragītibhiḥ &	maṇḍalīkṛtya barhāṇi kaṇṭhaiḥ madhura gītibhiḥ 
SA_GK16_dkavy12u-141	kalāpinaḥ pranṛtyanti kāle jīmūtamālini // DKd_1.70 //	kalāpinaḥ pranṛtyanti kāle jīmūta mālini 
SA_GK16_dkavy12u-142	ity anūrjita evārtho nālaṃkāro 'pi tādṛśaḥ &	iti anūrjitaḥ eva arthaḥ tādṛśaḥ 
SA_GK16_dkavy12u-143	sukumāratayaivaitad ārohati satāṃ manaḥ // DKd_1.71 //	sukumāra tayā eva etat ārohati satām manaḥ 
SA_GK16_dkavy12u-144	dīptam ity aparair bhūmnā kṛcchrodyam api badhyate &	dīptam iti aparaiḥ bhūmnā kṛcchra udyam api badhyate 
SA_GK16_dkavy12u-145	nyakṣeṇa kṣapitaḥ pakṣaḥ kṣatriyāṇāṃ kṣaṇād iti // DKd_1.72 //	nyakṣeṇa kṣapitaḥ pakṣaḥ kṣatriyāṇām kṣaṇāt iti 
SA_GK16_dkavy12u-146	arthavyaktir aneyatvam arthasya hariṇoddhṛtā &	artha vyaktiḥ aneyatvam arthasya hariṇā uddhṛtā 
SA_GK16_dkavy12u-147	bhūḥ khurakṣuṇṇanāgāsṛglohitād udadher iti // DKd_1.73 //	bhūḥ khura kṣuṇṇa nāga asṛj lohitāt udadheḥ iti 
SA_GK16_dkavy12u-148	mahī mahāvarāheṇa lohitād uddhṛtodadheḥ &	mahī mahāvarāheṇa lohitāt uddhṛtā udadheḥ 
SA_GK16_dkavy12u-149	itīyaty eva nirdiṣṭe neyatvam uragāsṛjaḥ // DKd_1.74 //	iti iyati eva nirdiṣṭe neyatvam uraga asṛjaḥ 
SA_GK16_dkavy12u-150	nedṛśaṃ bahu manyatne mārgayor ubhayor api &	na īdṛśam bahu manyatne mārgayoḥ ubhayoḥ api 
SA_GK16_dkavy12u-151	na hi pratītiḥ subhagā śabdanyāyavilaṅghinī // DKd_1.75 //	na hi pratītiḥ subhagā śabda nyāya vilaṅghinī 
SA_GK16_dkavy12u-152	utkarṣavān guṇaḥ kaś cid yasminn ukte pratīyate &	utkarṣavān guṇaḥ kaḥ cit yasmin ukte pratīyate 
SA_GK16_dkavy12u-153	tadudārāhvayaṃ tena sanāthā kāvyapaddhatiḥ // DKd_1.76 //	tad udāra āhvayam tena sanāthā kāvya paddhatiḥ 
SA_GK16_dkavy12u-154	arthiṇāṃ kṛpaṇā dṛṣṭis tvanmukhe patitā sakṛt &	arthiṇām kṛpaṇā dṛṣṭiḥ tvad mukhe patitā sakṛt 
SA_GK16_dkavy12u-155	tadavasthā punar deva nānyasya mukham īkṣate // DKd_1.77 //	tad avasthā punar deva na anyasya mukham īkṣate 
SA_GK16_dkavy12u-156	iti tyāgasya vākye 'sminn utkarṣaḥ sādhu lakṣyate &	iti tyāgasya vākye smin utkarṣaḥ sādhu lakṣyate 
SA_GK16_dkavy12u-157	anenaiva pathānyac ca samānanyāyam ūhyatām // DKd_1.78 //	anena eva pathā anyat ca samāna nyāyam ūhyatām 
SA_GK16_dkavy12u-158	ślāghyair viśeṣaṇair yuktam udāraṃ kaiś cid iṣyate &	ślāghyaiḥ viśeṣaṇaiḥ yuktam udāram kaiḥ cit iṣyate 
SA_GK16_dkavy12u-159	yathā līlāmbujakrīḍāsarohemāṅgadādayaḥ // DKd_1.79 //	yathā līlāmbuja krīḍāsaraḥ hema aṅgada ādayaḥ 
SA_GK16_dkavy12u-160	ojaḥ samāsabhūyastvam etad gadyasya jīvitam &	ojaḥ samāsa bhūyaḥ tvam etat gadyasya jīvitam 
SA_GK16_dkavy12u-161	padye 'py adakṣiṇātyānām idam ekaṃ parāyaṇam // DKd_1.80 //	padye pi adakṣiṇātyānām idam ekam parāyaṇam 
SA_GK16_dkavy12u-162	tadgurūṇāṃ laghūnāṃ ca bāhulyālpatvamiśraṇaiḥ &	tad gurūṇām laghūnām ca bāhulya alpatva miśraṇaiḥ 
SA_GK16_dkavy12u-163	uccāvacaprakāraṃ tad dṛśyam ākhyāyikādiṣu // DKd_1.81 //	uccāvaca prakāram tat dṛśyam ākhyāyikā ādiṣu 
SA_GK16_dkavy12u-164	astamastakaparyastasamastārkāṃśusaṃstarā &	asta mastaka paryasta samasta arka aṃśu saṃstarā 
SA_GK16_dkavy12u-165	pīnastanasthitātāṃrakamravastreva vāruṇī // DKd_1.82 //	pīna stana sthita ātāṃra kamra vastrā iva vāruṇī 
SA_GK16_dkavy12u-166	iti padye 'pi paurastyā badhnanty ojasvinīgiraḥ &	iti padye pi paurastyāḥ badhnanti ojasvinī giraḥ 
SA_GK16_dkavy12u-167	anye tv anākulaṃ hṛdyam icchanty ojo girāṃ yathā // DKd_1.83 //	anye tu an ākulam hṛdyam icchanti ojaḥ girām yathā 
SA_GK16_dkavy12u-168	payodharataṭotsaṅgalagnasaṃdhyātapāṃśukā &	              
SA_GK16_dkavy12u-169	kasya kāmāturaṃ ceto vāruṇī na kariṣyati // DKd_1.84 //	kasya kāma āturam cetaḥ vāruṇī na kariṣyati 
SA_GK16_dkavy12u-170	kāntaṃ sarvajagatkāntaṃ laukikārthān atikramāt &	kāntam sarva jagat kāntam laukika arthān atikramāt 
SA_GK16_dkavy12u-171	tac ca vārtābhidhāneṣu varṇanāsv api dṛśyate // DKd_1.85 //	tat ca vārttā abhidhāneṣu varṇanāsu api dṛśyate 
SA_GK16_dkavy12u-172	gṛhāṇi nāma tāny eva taporāśir bhavādṛśaḥ &	gṛhāṇi nāma tāni eva tapaḥ rāśiḥ bhavādṛśaḥ 
SA_GK16_dkavy12u-173	saṃbhāvayati yāny eva pāvanaiḥ pādapāṃsubhiḥ // DKd_1.86 //	saṃbhāvayati yāni eva pāvanaiḥ pāda pāṃsubhiḥ 
SA_GK16_dkavy12u-174	anayor anavadyāṅgi stanayor jṛmbhamāṇayoḥ &	anayoḥ anavadya aṅgi stanayoḥ jṛmbhamāṇayoḥ 
SA_GK16_dkavy12u-175	avakāśo na paryāptas tava bāhulatāntare // DKd_1.87 //	avakāśaḥ na paryāptaḥ tava bāhu latā antare 
SA_GK16_dkavy12u-176	iti sambhāvyam evaitad viśeṣākhyānasaṃskṛtam &	iti sambhāvyam eva etat viśeṣa ākhyāna saṃskṛtam 
SA_GK16_dkavy12u-177	kāntaṃ bhavati sarvasya lokayātrānuvartinaḥ // DKd_1.88 //	kāntam bhavati sarvasya lokayātrā anuvartinaḥ 
SA_GK16_dkavy12u-178	lokātīta ivātyartham adhyāropya vivakṣitaḥ &	loka atītaḥ iva atyartham adhyāropya vivakṣitaḥ 
SA_GK16_dkavy12u-179	yo 'rthas tenātituṣyanti vidagdhā netare janāḥ // DKd_1.89 //	yaḥ rthaḥ tena atituṣyanti vidagdhāḥ na itare janāḥ 
SA_GK16_dkavy12u-180	devādhiṣṇyam ivārādhyam adyaprabhṛti no gṛham &	deva adhiṣṇyam iva ārādhyam adyaprabhṛti naḥ gṛham 
SA_GK16_dkavy12u-181	yuṣmatpādarajaḥpātadhautaniḥśeṣakilbiṣam // DKd_1.90 //	yuṣmad pāda rajaḥ pāta dhauta niḥśeṣa kilbiṣam 
SA_GK16_dkavy12u-182	alpaṃ nirmitam ākāśam anālocyaiva vedhasā &	alpam nirmitam ākāśam an ālocya eva vedhasā 
SA_GK16_dkavy12u-183	idam evaṃvidhiṃ bhāvi bhavatyāḥ stanajṛmbhaṇam // DKd_1.91 //	idam evaṃvidhim bhāvi bhavatyāḥ stana jṛmbhaṇam 
SA_GK16_dkavy12u-184	idam atyuktir ity uktam etad gauḍopalālitam &	idam atyuktiḥ iti uktam etat gauḍa upalālitam 
SA_GK16_dkavy12u-185	prasthānaṃ prākpraṇītaṃ tu sāram anyasya vartmanaḥ // DKd_1.92 //	prasthānam prāc praṇītam tu sāram anyasya vartmanaḥ 
SA_GK16_dkavy12u-186	anyadharmas tato 'nyatra lokasīmānurodhinā &	anya dharmaḥ tatas nyatra loka sīmā anurodhinā 
SA_GK16_dkavy12u-187	samyag ādhīyate yatra sa samādhiḥ smṛto yathā // DKd_1.93 //	samyak ādhīyate yatra sa samādhiḥ smṛtaḥ yathā 
SA_GK16_dkavy12u-188	kumudāni nimīlanti kamalāny unmiṣanti ca &	kumudāni nimīlanti kamalāni unmiṣanti ca 
SA_GK16_dkavy12u-189	iti netrakriyādhyāsāl labdhā tadvācinī śrutiḥ // DKd_1.94 //	iti netra kriyā adhyāsāt labdhā tad vācinī śrutiḥ 
SA_GK16_dkavy12u-190	niṣṭḥyūtodgīrṇavāntādi gauṇavṛttivyapāśrayam &	gauṇa vṛtti vyapāśrayam 
SA_GK16_dkavy12u-191	atisundaram anyatra grāmyakakṣāṃ vigāhate // DKd_1.95 //	ati sundaram anyatra grāmya kakṣām vigāhate 
SA_GK16_dkavy12u-192	padmāny arkāṃśuniṣṭhyūtāḥ pītvā pāvakavipruṣaḥ &	padmāni arka aṃśu niṣṭhyūtāḥ pītvā pāvaka vipruṣaḥ 
SA_GK16_dkavy12u-193	bhūyo vamantīva mukhair udgīrṇāruṇareṇubhiḥ // DKd_1.96 //	bhūyas vamanti iva mukhaiḥ udgīrṇa aruṇa reṇubhiḥ 
SA_GK16_dkavy12u-194	iti hṛdamahṛdyaṃ tu niṣṭhīvati vadhūr iti &	iti hṛdam ahṛdyam tu niṣṭhīvati vadhūḥ iti 
SA_GK16_dkavy12u-195	yugapan naikadharmāṇām adhyāsaś ca smṛto yathā // DKd_1.97 //	yugapad na eka dharmāṇām adhyāsaḥ ca smṛtaḥ yathā 
SA_GK16_dkavy12u-196	gurugarbhabharaklāntāḥ stanantyo meghapaṅktayaḥ &	guru garbha bhara klāntāḥ stanantyaḥ megha paṅktayaḥ 
SA_GK16_dkavy12u-197	acalādhityakotsaṅgam imāḥ samadhiśerate // DKd_1.98 //	acala adhityakā utsaṅgam imāḥ samadhiśerate 
SA_GK16_dkavy12u-198	utsaṅgaśayanaṃ sakhyāḥ stananaṃ gauravaṃ klamaḥ &	utsaṅga śayanam sakhyāḥ stananam gauravam klamaḥ 
SA_GK16_dkavy12u-199	itīme garbhiṇīdharmā bahavo 'py atra darśitāḥ // DKd_1.99 //	iti ime garbhiṇī dharmāḥ api atra darśitāḥ 
SA_GK16_dkavy12u-200	tad etat kāvyasarvasvaṃ samādhir nāma yo guṇaḥ &	tat etat kāvya sarvasvam samādhiḥ nāma yaḥ guṇaḥ 
SA_GK16_dkavy12u-201	kavisārthaḥ samagro 'pi tam enam anugacchati // DKd_1.100 //	kavi sārthaḥ samagraḥ pi tam enam anugacchati 
SA_GK16_dkavy12u-202	iti mārgadvayaṃ bhinnaṃ tatsvarūpanirūpaṇāt &	iti mārga dvayam bhinnam tad svarūpa nirūpaṇāt 
SA_GK16_dkavy12u-203	tadbhedās tu na śakyante vaktuṃ pratikavisthitāḥ // DKd_1.101 //	tad bhedāḥ tu na śakyante vaktum pratika visthitāḥ 
SA_GK16_dkavy12u-204	ikṣukṣīraguḍādīnāṃ mādhuryasyāntaraṃ mahat &	ikṣu kṣīra guḍa ādīnām mādhuryasya antaram mahat 
SA_GK16_dkavy12u-205	tathāpi na tad ākhyātuṃ sarasvatyāpi śakyate // DKd_1.102 //	tathā api na tat ākhyātum sarasvatyā api śakyate 
SA_GK16_dkavy12u-206	naisargikī ca pratibhā śrutaṃ ca bahunirmalam &	naisargikī ca pratibhā śrutam ca bahu nirmalam 
SA_GK16_dkavy12u-207	amandaś cābhiyogo 'syāḥ kāraṇaṃ kāvyasaṃpadaḥ // DKd_1.103 //	amandaḥ syāḥ kāraṇam kāvya saṃpadaḥ 
SA_GK16_dkavy12u-208	na vidyate yady api pūrvavāsanāguṇānubandhi pratibhānam adbhutam &	na vidyate yadi api pūrva vāsanā guṇa anubandhi pratibhānam adbhutam 
SA_GK16_dkavy12u-209	śrutena yatnena ca vāgupāsitā dhruvaṃ karoty eva kam apy anugraham // DKd_1.104 //	śrutena yatnena ca vāc upāsitā dhruvam karoti eva kam api anugraham 
SA_GK16_dkavy12u-210	tadastatandrair aniśaṃ sarasvatī śramād upāsyā khalu kīrtim īpsubhiḥ &	tad asta tandraiḥ aniśam sarasvatī śramāt upāsyā khalu kīrtim īpsubhiḥ 
SA_GK16_dkavy12u-211	kṛśe kavitve 'pi janāḥ kṛtaśramā vidagdhagoṣṭhīṣu vihartum īśate // DKd_1.105 //	kṛśe kavi tve pi janāḥ kṛta śramāḥ vidagdha goṣṭhīṣu vihartum īśate 
SA_GK16_dkavy12u-212	ity ācāryadaṇḍinaḥ kṛtau kāvyādarśe mārgavibhāgo nāma prathamaḥ paricchedaḥ	iti ācārya daṇḍinaḥ kṛtau kāvyādarśe mārgavibhāgaḥ nāma prathamaḥ paricchedaḥ 
SA_GK16_dkavy12u-213	kāvyaśobhākārān dharmān alaṃkārān pracakṣate &	kāvya śobhā ākārān dharmān alaṃkārān pracakṣate 
SA_GK16_dkavy12u-214	te cādyāpi vikalpyante kas tān kārtsnyena vakṣyati // DKd_2.1 //	te ca adya api vikalpyante kaḥ tān kārtsnyena vakṣyati 
SA_GK16_dkavy12u-215	kiṃ tu bījaṃ vikalpānāṃ pūrvācāryaiḥ pradarśitam &	kim tu bījam vikalpānām pūrva ācāryaiḥ pradarśitam 
SA_GK16_dkavy12u-216	tad eva parisaṃskartum ayam asmatpariśramaḥ // DKd_2.2 //	tat eva parisaṃskartum ayam asmad pariśramaḥ 
SA_GK16_dkavy12u-217	kāś cin mārgavibhāgārtham uktāḥ prāg apy alaṃkriyāḥ &	kāḥ cit mārga vibhāga artham uktāḥ prāk api alaṃkriyāḥ 
SA_GK16_dkavy12u-218	sādhāraṇam alaṃkārajātam anyat pradarśyate // DKd_2.3 //	sādhāraṇam alaṃkāra jātam anyat pradarśyate 
SA_GK16_dkavy12u-219	svabhāvākhyānam upamā rūpakaṃ dīpakāvṛttī &	svabhāva ākhyānam upamā rūpakam dīpaka āvṛttī 
SA_GK16_dkavy12u-220	ākṣepo 'rthāntanyāso vyatireko vibhāvanā // DKd_2.4 //	ākṣepaḥ rthāntanyāsaḥ vyatirekaḥ vibhāvanā 
SA_GK16_dkavy12u-221	samāsātiśayotprekṣā hetuḥ sūkṣmo lavaḥ kramaḥ &	          
SA_GK16_dkavy12u-222	preyo rasavad ūrjasvi paryāyoktaṃ samāhitam // DKd_2.5 //	preyaḥ rasavat ūrjasvi paryāya uktam samāhitam 
SA_GK16_dkavy12u-223	udāttāpahnutiśleṣaviśeṣās tulyayogitā &	udātta apahnuti śleṣa viśeṣāḥ tulya yogi tā 
SA_GK16_dkavy12u-224	virodhāprastutastotre vyājastutinidarśane // DKd_2.6 //	virodha aprastuta stotre vyāja stuti nidarśane 
SA_GK16_dkavy12u-225	sahoktiḥ parivṛttyāśīḥ saṃkīrṇam atha bhāvikam &	sahoktiḥ parivṛtti āśīḥ saṃkīrṇam atha bhāvikam 
SA_GK16_dkavy12u-226	iti vācām alaṃkārā darśitāḥ pūrvasūribhiḥ // DKd_2.7 //	iti vācām alaṃkārāḥ darśitāḥ pūrva sūribhiḥ 
SA_GK16_dkavy12u-227	nānāvasthaṃ padārthānāṃ rūpaṃ sākṣād vivṛṇvatī &	nānā avastham padārthānām rūpam sākṣāt vivṛṇvatī 
SA_GK16_dkavy12u-228	svabhāvoktiś ca jātiś cetyādyā sālaṃkṛtir yathā // DKd_2.8 //	svabhāva uktiḥ ca jātiḥ ca ityādyā sa alaṃkṛtiḥ yathā 
SA_GK16_dkavy12u-229	tuṇḍair ātāmrakuṭilaiḥ pakṣair haritakomalaiḥ &	tuṇḍaiḥ ātāmra kuṭilaiḥ pakṣaiḥ harita komalaiḥ 
SA_GK16_dkavy12u-230	trivarṇarājibhiḥ kaṇṭhair ete mañjugiraḥ śukāḥ // DKd_2.9 //	tri varṇa rājibhiḥ kaṇṭhaiḥ ete mañju giraḥ śukāḥ 
SA_GK16_dkavy12u-231	kalakvaṇitagarbheṇa kaṇṭhenāghūrṇitekṣaṇaḥ &	kala kvaṇita garbheṇa kaṇṭhena āghūrṇita īkṣaṇaḥ 
SA_GK16_dkavy12u-232	pārāvataḥ paribhramya riraṃsuś cumbati priyām // DKd_2.10 //	pārāvataḥ paribhramya riraṃsuḥ cumbati priyām 
SA_GK16_dkavy12u-233	badhnann aṅgeṣu romāñcaṃ kurvan manasi nirvṛtim &	badhnan aṅgeṣu romāñcam kurvan manasi nirvṛtim 
SA_GK16_dkavy12u-234	netre cāmīlayann eṣa priyāsparśaḥ pravartate // DKd_2.11 //	netre ca āmīlayan eṣa priyā sparśaḥ pravartate 
SA_GK16_dkavy12u-235	kaṇṭhekālaḥ karasthena kapālenenduśekharaḥ &	kaṇṭhekālaḥ kara sthena kapālena induśekharaḥ 
SA_GK16_dkavy12u-236	jaṭābhiḥ snigdhatāmrābhir āvir āsīd vṛṣadhvajaḥ // DKd_2.12 //	jaṭābhiḥ snigdha tāmrābhiḥ āvis āsīt vṛṣadhvajaḥ 
SA_GK16_dkavy12u-237	jātikriyāguṇadravyasvabhāvākhyānam īdṛśam &	jāti kriyā guṇa dravya svabhāva ākhyānam īdṛśam 
SA_GK16_dkavy12u-238	śāstreṣv asyaiva sāmrājyaṃ kāvyeṣv apy etad īpsitam // DKd_2.13 //	śāstreṣu asya eva sāmrājyam kāvyeṣu api etat īpsitam 
SA_GK16_dkavy12u-239	yathākathaṃcit sādṛśyaṃ yatrodbhūtaṃ pratīyate &	yathā kathaṃcid sādṛśyam yatra udbhūtam pratīyate 
SA_GK16_dkavy12u-240	upamā nāma tasyāḥ prapañcodayaṃ pradarśyate // DKd_2.14 //	upamā nāma tasyāḥ prapañca udayam pradarśyate 
SA_GK16_dkavy12u-241	ambhoruham ivātāmraṃ mugdhe karatalaṃ tava &	ambhoruham iva ātāmram mugdhe kara talam tava 
SA_GK16_dkavy12u-242	iti dharmopamā sākṣāt tulyadharmapradarśanāt // DKd_2.15 //	iti dharma upamā sākṣāt tulya dharma pradarśanāt 
SA_GK16_dkavy12u-243	rājīvam iva te vaktraṃ netre nīlotpale iva &	rājīvam iva te vaktram netre nīlotpale iva 
SA_GK16_dkavy12u-244	iyaṃ pratīyamānaikadharmā vastūpamaiva sā // DKd_2.16 //	iyam pratīyamāna eka dharmā vastu upamā eva sā 
SA_GK16_dkavy12u-245	tvadānanam ivonnidram aravindam abhūd iti &	tvad ānanam iva unnidram aravindam abhūt iti 
SA_GK16_dkavy12u-246	sā prasiddhiviparyāsād viparyāsopameṣyate // DKd_2.17 //	sā prasiddhi viparyāsāt viparyāsa upamā iṣyate 
SA_GK16_dkavy12u-247	tavānanam ivāmbhojam ambhojam iva te mukham &	tava ānanam iva ambhojam ambhojam iva te mukham 
SA_GK16_dkavy12u-248	ity anyonyopamā seyam anyonyotkarṣaśaṃsinī // DKd_2.18 //	iti anyonya upamā sā iyam anyonya utkarṣa śaṃsinī 
SA_GK16_dkavy12u-249	tvanmukhaṃ kamalenaiva tulyaṃ nānyena kena cit &	tvad mukham kamalena eva tulyam na anyena kena cit 
SA_GK16_dkavy12u-250	ity anyasāmyavyāvṛtter iyaṃ sā niyamopamā // DKd_2.19 //	iti anya sāmya vyāvṛtteḥ iyam sā niyamopamā 
SA_GK16_dkavy12u-251	padmaṃ tāvat tavānveti mukham anyac ca tādṛśam &	padmam tāvat tava anveti mukham anyat ca tādṛśam 
SA_GK16_dkavy12u-252	asti ced astu tatkārīty asāv aniyamopamā // DKd_2.20 //	asti ced astu tad kārī iti asau aniyama upamā 
SA_GK16_dkavy12u-253	samuccayopamāpy asti na kāntyaiva mukhaṃ tava &	samuccaya upamā api asti na kāntyā eva mukham tava 
SA_GK16_dkavy12u-254	hlādanākhyena cānveti karmaṇendum itīdṛśī // DKd_2.21 //	hlādana ākhyena ca anveti karmaṇā indum iti īdṛśī 
SA_GK16_dkavy12u-255	tvayy eva tvanmukhaṃ dṛṣṭaṃ dṛśyate divi candramāḥ &	tvayi eva tvad mukham dṛṣṭam dṛśyate divi candramāḥ 
SA_GK16_dkavy12u-256	iyaty eva bhidā nānyety asāv atiśayopamā // DKd_2.22 //	iyatī eva bhidā na anyā iti asau atiśayopamā 
SA_GK16_dkavy12u-257	mayy evāsyā mukahśrīr ity alam indor vikatthanaiḥ &	mayi eva asyāḥ muka hśrīḥ iti alam indoḥ vikatthanaiḥ 
SA_GK16_dkavy12u-258	padme 'pi sā yad asty evety asāv utprekṣitopamā // DKd_2.23 //	padme pi sā yat asti evā iti asau utprekṣita upamā 
SA_GK16_dkavy12u-259	yadi kiṃ cid bhavet padmaṃ subhru vibhrāntalocanam &	yadi kim cit bhavet padmam subhru vibhrānta locanam 
SA_GK16_dkavy12u-260	tat te mukhaśriyaṃ dhattām ity asāv adbhutopamā // DKd_2.24 //	tat te mukha śriyam dhattām iti asau adbhuta upamā 
SA_GK16_dkavy12u-261	śaśīty utprekṣya tanvaṅgi tvanmukhaṃ tvanmukhāśayā &	śaśī iti utprekṣya tanu aṅgi tvad mukham tvad mukha āśayā 
SA_GK16_dkavy12u-262	indum apy anudhāvāmīty eṣā mohopamā smṛtā // DKd_2.25 //	indum api anudhāvāmi iti eṣā moha upamā smṛtā 
SA_GK16_dkavy12u-263	kiṃ padmam antarbhrāntāli kiṃ te lolekṣaṇaṃ mukham &	kim padmam antar bhrānta ali kim te lola īkṣaṇam mukham 
SA_GK16_dkavy12u-264	mama dolāyate cittam itīyaṃ saṃśayopamā // DKd_2.26 //	mama dolāyate cittam iti iyam saṃśaya upamā 
SA_GK16_dkavy12u-265	na padmasyendunigrāhyasyendulajjākarī dyutiḥ &	na padmasya indu nigrāhyasya indu lajjā karī dyutiḥ 
SA_GK16_dkavy12u-266	atas tvanmukham evedam ity asau nirṇayopamā // DKd_2.27 //	atas tvad mukham evā idam iti asau nirṇaya upamā 
SA_GK16_dkavy12u-267	śiśirāṃśupratspardhi śrīmat surabhigandhi ca &	śiśira aṃśu pratspardhi śrīmat surabhi gandhi ca 
SA_GK16_dkavy12u-268	ambhojam iva te vaktram iti śleṣopamā smṛtā // DKd_2.28 //	ambhojam iva te vaktram iti śleṣa upamā smṛtā 
SA_GK16_dkavy12u-269	sarūpaśabdavācyatvāt sā samānopamā yathā &	sarūpa śabda vācya tvāt sā samānopamā yathā 
SA_GK16_dkavy12u-270	bālevodyānamāleyaṃ sālakānanaśobhinī // DKd_2.29 //	bālā iva udyāna mālā iyam sāla kānana śobhinī 
SA_GK16_dkavy12u-271	padmaṃ bahurajaś candraḥ kṣayī tābhyāṃ tavānanam &	padmam bahu rajaḥ candraḥ kṣayī tābhyām tava ānanam 
SA_GK16_dkavy12u-272	samānam api sotsekam iti nindopamā smṛtā // DKd_2.30 //	samānam api sa utsekam iti nindā upamā smṛtā 
SA_GK16_dkavy12u-273	brahmaṇo 'py udbhavaḥ padmaś candraḥ śaṃbhuśirodhṛtaḥ &	brahmaṇaḥ pi udbhavaḥ padmaḥ candraḥ śaṃbhu śiraḥ dhṛtaḥ 
SA_GK16_dkavy12u-274	tau tulyau tvanmukheneti sā praśaṃsopamocyate // DKd_2.31 //	tau tulyau tvad mukhena iti sā praśaṃsā upamā ucyate 
SA_GK16_dkavy12u-275	candreṇa tvanmukhaṃ tulyam ity ācikhyāsu me manaḥ &	candreṇa tvad mukham tulyam iti me manaḥ 
SA_GK16_dkavy12u-276	sa guṇo vāstu doṣo vety ācikhyāsopamāṃ viduḥ // DKd_2.32 //	sa guṇaḥ vā astu doṣaḥ vā iti ācikhyāsa upamām viduḥ 
SA_GK16_dkavy12u-277	śatapatraṃ śaraccandras tvadānanam iti trayam &	śata patram śarad candraḥ tvad ānanam iti trayam 
SA_GK16_dkavy12u-278	parasparavirodhīti sā virodhopamā matā // DKd_2.33 //	paraspara virodhi iti sā virodhopamā matā 
SA_GK16_dkavy12u-279	na jātu śaktir indos te mukhena pratigarjitum &	na jātu śaktiḥ indoḥ te mukhena pratigarjitum 
SA_GK16_dkavy12u-280	kalaṅkino jaḍasyeti pratiṣedhopamaiva sā // DKd_2.34 //	kalaṅkinaḥ jaḍasya iti pratiṣedha upamā eva sā 
SA_GK16_dkavy12u-281	mṛgekṣaṇāṅkaṃ te vaktraṃ mṛgeṇaivāṅkitaḥ śaśī &	mṛga īkṣaṇa aṅkam te vaktram mṛgeṇa eva aṅkitaḥ śaśī 
SA_GK16_dkavy12u-282	tathāpi sama evāsau notkarṣīti caṭūpamā // DKd_2.35 //	tathā api samaḥ evā asau nā utkarṣī iti caṭu upamā 
SA_GK16_dkavy12u-283	na padmaṃ mukham evedaṃ na bhṛṅgau cakṣuṣī ime &	na padmam mukham eva idam na bhṛṅgau cakṣuṣī ime 
SA_GK16_dkavy12u-284	iti vispaṣṭasādṛśyāt tattvākhyānopamaiva sā // DKd_2.36 //	iti vispaṣṭa sādṛśyāt tattva ākhyāna upamā eva sā 
SA_GK16_dkavy12u-285	candrāravindayoḥ kāntim atikramya mukhaṃ tava &	candra aravindayoḥ kāntim atikramya mukham tava 
SA_GK16_dkavy12u-286	ātmanaivābhavat tulyam ity asādhāraṇopamā // DKd_2.37 //	ātmanā eva abhavat tulyam iti asādhāraṇa upamā 
SA_GK16_dkavy12u-287	sarvapadmaprabhāsāraḥ samāhṛta iva kvacit &	sarva padma prabhā sāraḥ samāhṛtaḥ iva kvacid 
SA_GK16_dkavy12u-288	tvadānanaṃ vibhātīti tām abhūtopamāṃ viduḥ // DKd_2.38 //	tvad ānanam vibhāti iti tām abhūta upamām viduḥ 
SA_GK16_dkavy12u-289	candrabimbād iva viṣaṃ candanād iva pāvakaḥ &	candra bimbāt iva viṣam candanāt iva pāvakaḥ 
SA_GK16_dkavy12u-290	paruṣā vāg ito vaktrād ity asaṃbhāvitopamā // DKd_2.39 //	paruṣā vāc itas vaktrāt iti asaṃbhāvita upamā 
SA_GK16_dkavy12u-291	candanodakacandrāṃśucandrakāntādiśītalaḥ &	                
SA_GK16_dkavy12u-292	sparśas tavety atiśayaṃ bodhayanti bahūpamā // DKd_2.40 //	sparśaḥ tava iti atiśayam bodhayanti bahu upamā 
SA_GK16_dkavy12u-293	candrabimbād ivotkīrṇaṃ padmagarbhādivoddhṛtam &	candra bimbāt iva utkīrṇam padmagarbhāt iva uddhṛtam 
SA_GK16_dkavy12u-294	tava tanvaṅgi vadanam ity asau vikriyopamā // DKd_2.41 //	tava tanu aṅgi vadanam iti asau vikriyā upamā 
SA_GK16_dkavy12u-295	pūṣṇyātapa ivāhṇīva pūṣā vyomnīva vāsaraḥ &	pūṣṇi ātape iva ahṇi iva pūṣā vyomni iva vāsaraḥ 
SA_GK16_dkavy12u-296	vikramas tvayy adhāl lakṣmīm iti mālopamā matā // DKd_2.42 //	vikramaḥ tvayi adhāt lakṣmīm iti mālā upamā matā 
SA_GK16_dkavy12u-297	vākyarthenaiva vākyārthaḥ ko 'pi yady upamīyate &	vākya arthena eva vākya arthaḥ yadi upamīyate 
SA_GK16_dkavy12u-298	ekānekevaśabdatvāt sā vākyārthopamā dvidhā // DKd_2.43 //	eka aneka iva śabda tvāt sā vākya artha upamā dvidhā 
SA_GK16_dkavy12u-299	tvadānanam adhīrākṣam āvir daśanadīdhitiḥ &	tvad ānanam adhīra akṣam āvis daśana dīdhitiḥ 
SA_GK16_dkavy12u-300	bhramadbhṛṅgam ivālakṣyakesaraṃ bhāti paṅkajam // DKd_2.44 //	bhramat bhṛṅgam iva alakṣya kesaram bhāti paṅkajam 
SA_GK16_dkavy12u-301	nalinyā iva tanvaṅgyās tasyāḥ padmam ivānanam &	nalinyāḥ iva tanu aṅgyāḥ tasyāḥ padmam iva ānanam 
SA_GK16_dkavy12u-302	mayā madhuvrateneva pāyaṃ pāyam aramyata // DKd_2.45 //	mayā madhu vratena iva pāyam pāyam aramyata 
SA_GK16_dkavy12u-303	vastu kiṃcid upanyasya nyasanāt tatsadharmaṇaḥ &	vastu kiṃcid upanyasya nyasanāt tad sadharmaṇaḥ 
SA_GK16_dkavy12u-304	sāmyapratītir astīti prativastūpamā yathā // DKd_2.46 //	sāmya pratītiḥ asti iti prativastūpamā yathā 
SA_GK16_dkavy12u-305	naiko 'pi tvādṛśo 'dyāpi jāyamāneṣu rājasu &	na ekaḥ tvādṛśaḥ jāyamāneṣu rājasu 
SA_GK16_dkavy12u-306	nanu dvitīyo nāsty eva pārijātasya pādapaḥ // DKd_2.47 //	nanu dvitīyaḥ nā asti eva pārijātasya pādapaḥ 
SA_GK16_dkavy12u-307	adhikena samīkṛtya hīnam ekakriyāvidhau &	adhikena samīkṛtya hīnam eka kriyā vidhau 
SA_GK16_dkavy12u-308	yad bruvanti smṛtā seyaṃ tulyayogopamā yathā // DKd_2.48 //	yat bruvanti smṛtā sā iyam tulya yoga upamā yathā 
SA_GK16_dkavy12u-309	divo jagarti rakṣāyai pulomārir bhuvo bhavān &	divaḥ jagarti rakṣāyai pulomāriḥ bhuvaḥ bhavān 
SA_GK16_dkavy12u-310	asurās tena hanyante sāvalepās tvayā nṛpāḥ // DKd_2.49 //	asurāḥ tena hanyante sa avalepāḥ tvayā nṛpāḥ 
SA_GK16_dkavy12u-311	kāntyā candramasaṃ dhāmnā sūryaṃ dhairyeṇa cārṇavam &	kāntyā candramasam dhāmnā sūryam dhairyeṇa ca arṇavam 
SA_GK16_dkavy12u-312	rājann anukaroṣīti saiṣā hetūpamā matā // DKd_2.50 //	rājan anukaroṣi iti sā eṣā hetūpamā matā 
SA_GK16_dkavy12u-313	na liṅgavacane bhinne na hīnādhikatāpi vā &	na liṅga vacane bhinne na hīna adhika tā api vā 
SA_GK16_dkavy12u-314	upamādūṣaṇāyālaṃ yatrodvego na dhīmatām // DKd_2.51 //	upamā dūṣaṇāya alam yatra udvegaḥ na dhīmatām 
SA_GK16_dkavy12u-315	strīva gacchati ṣaṇḍho 'yaṃ vakty eṣā strī pumān iva &	strī iva gacchati ṣaṇḍhaḥ yam vakti eṣā strī pumān iva 
SA_GK16_dkavy12u-316	prāṇā iva priyo 'yaṃ me vidyā dhanam ivārjitā // DKd_2.52 //	prāṇāḥ iva priyaḥ yam me vidyā dhanam iva arjitā 
SA_GK16_dkavy12u-317	bhavān iva mahīpāla devarājo virājate &	bhavān iva mahīpāla devarājaḥ virājate 
SA_GK16_dkavy12u-318	alam aṃśumataḥ kakṣām āroḍhuṃ tejasā nṛpah // DKd_2.53 //	alam aṃśumataḥ kakṣām āroḍhum tejasā nṛpah 
SA_GK16_dkavy12u-319	ityevamādau saubhāgyaṃ na jahāty eva jātu cit &	iti evamādau saubhāgyam na jahāti eva jātu cit 
SA_GK16_dkavy12u-320	asty eva kva cid udvegaḥ prayoge vāgvidāṃ yathā // DKd_2.54 //	asti eva kva cit udvegaḥ prayoge vāc vidām yathā 
SA_GK16_dkavy12u-321	haṃsīva dhavalaś candraḥ sarāṃsīvāmalaṃ nabhaḥ &	haṃsī iva dhavalaḥ candraḥ sarāṃsī iva amalam nabhaḥ 
SA_GK16_dkavy12u-322	bhartṛbhakto bhaṭaḥ śveva khadyoto bhāti bhānuvat // DKd_2.55 //	bhartṛ bhaktaḥ bhaṭaḥ śvā iva khadyotaḥ bhāti bhānu vat 
SA_GK16_dkavy12u-323	īdṛśaṃ varjyate sadbhiḥ kāraṇaṃ tatra cintyatāṃ &	īdṛśam varjyate sadbhiḥ kāraṇam tatra cintyatām 
SA_GK16_dkavy12u-324	guṇadoṣavicārāya svayam eva manīṣibhiḥ // DKd_2.56 //	guṇa doṣa vicārāya svayam eva manīṣibhiḥ 
SA_GK16_dkavy12u-325	ivavadvāyathāśabdāḥ samānanibhasaṃnibhāḥ &	iva vat vā ayathā śabdāḥ samāna nibha saṃnibhāḥ 
SA_GK16_dkavy12u-326	tulyasaṃkāśanīkāśaprakāśapratirūpakāḥ // DKd_2.57 //	tulya saṃkāśa nīkāśa prakāśa pratirūpakāḥ 
SA_GK16_dkavy12u-327	pratipakṣapratidvandvipratyanīkavirodhinaḥ &	pratipakṣa pratidvandvi pratyanīka virodhinaḥ 
SA_GK16_dkavy12u-328	sadṛksadṛśasaṃvādisajātīyānuvādinaḥ // DKd_2.58 //	sadṛś sadṛśa saṃvādi sajātīya anuvādinaḥ 
SA_GK16_dkavy12u-329	pratibimbapraticchandasarūpasamasaṃmitāḥ &	pratibimba praticchandasa rūpa sama saṃmitāḥ 
SA_GK16_dkavy12u-330	salakṣaṇasadṛkṣābhasapakṣopamitopamāḥ // DKd_2.59 //	salakṣaṇa sadṛkṣa ābha sapakṣa upamita upamāḥ 
SA_GK16_dkavy12u-331	kalpadeśīyadeśyādiḥ prakhyapratinidhī api &	kalpa deśīya deśya ādiḥ prakhya pratinidhī api 
SA_GK16_dkavy12u-332	savarṇatulitau śabdau ye cānyūnārthavādinaḥ // DKd_2.60 //	savarṇa tulitau śabdau ye ca anyūna artha vādinaḥ 
SA_GK16_dkavy12u-333	samāsaś ca bahuvrīhiḥ śaśāṅkavadanādiṣu &	samāsaḥ ca bahuvrīhiḥ śaśāṅka vadana ādiṣu 
SA_GK16_dkavy12u-334	spardhate jayati dveṣṭi druhyati pratigarjati // DKd_2.61 //	spardhate jayati dveṣṭi druhyati pratigarjati 
SA_GK16_dkavy12u-335	ākrośaty avajānāti kadarthayati nindati &	ākrośati avajānāti kadarthayati nindati 
SA_GK16_dkavy12u-336	viḍambayati saṃdhatte hasatīrṣyaty asūyati // DKd_2.62 //	viḍambayati saṃdhatte hasati īrṣyati asūyati 
SA_GK16_dkavy12u-337	tasya muṣṇāti saubhāgyaṃ tasya kāntiṃ vilumpati &	tasya muṣṇāti saubhāgyam tasya kāntim vilumpati 
SA_GK16_dkavy12u-338	tena sārdhaṃ vigṛhṇāti tulāṃ tenādhirohati // DKd_2.63 //	tena sārdham vigṛhṇāti tulām tena adhirohati 
SA_GK16_dkavy12u-339	tatpadavyāṃ padaṃ dhatte tasya kakṣāṃ vigāhate &	tat padavyām padam dhatte tasya kakṣām vigāhate 
SA_GK16_dkavy12u-340	tam anvety anubadhnāti tacchīlaṃ tan niṣedhati // DKd_2.64 //	tam anveti anubadhnāti tad śīlam tat niṣedhati 
SA_GK16_dkavy12u-341	tasya cānukarotīti śabdāḥ sādṛśyasūcakāḥ &	tasya ca anukaroti iti śabdāḥ sādṛśya sūcakāḥ 
SA_GK16_dkavy12u-342	upamāyām ime proktāḥ kavīnāṃ buddhisaukhyadāḥ //	upamāyām ime proktāḥ kavīnām buddhi saukhya dāḥ 
SA_GK16_dkavy12u-343	ity upamācakram// // DKd_2.65 //	iti upamā cakram 
SA_GK16_dkavy12u-344	upamaiva tirobhūtabhedā rūpakam ucyate &	upamā eva tirobhūta bhedā rūpakam ucyate 
SA_GK16_dkavy12u-345	yathā bāhulatā pāṇipadmaṃ caraṇapallavaḥ // DKd_2.66 //	yathā bāhu latā pāṇi padmam caraṇa pallavaḥ 
SA_GK16_dkavy12u-346	aṅgulyaḥ pallavāny āsan kusumāni nakhārciṣaḥ &	aṅgulyaḥ pallavāni āsan kusumāni nakha arciṣaḥ 
SA_GK16_dkavy12u-347	bāhū late vasantaśrīs tvaṃ naḥ pratyakṣacāriṇī // DKd_2.67 //	bāhū late vasanta śrīḥ tvam naḥ pratyakṣa cāriṇī 
SA_GK16_dkavy12u-348	ity etad asamastākhyaṃ samastaṃ pūrvarūpakam &	iti etat asamasta ākhyam samastam pūrvarūpakam 
SA_GK16_dkavy12u-349	smitaṃ mukhendor jyotsneti samastavyastarūpakam // DKd_2.68 //	smitam mukha indoḥ jyotsnā iti samasta vyasta rūpakam 
SA_GK16_dkavy12u-350	tāmrāṅgulidalaśreṇi nakhadīdhitikesaram &	tāmra aṅguli dala śreṇi nakha dīdhiti kesaram 
SA_GK16_dkavy12u-351	dhriyate mūrdhni bhūpālair bhavaccaraṇapaṅkajam // DKd_2.69 //	dhriyate mūrdhni bhūpālaiḥ bhavat caraṇa paṅkajam 
SA_GK16_dkavy12u-352	aṅgulyādau dalāditvaṃ pāde cāropya padmatām &	aṅguli ādau dala ādi tvam pāde ca āropya padma tām 
SA_GK16_dkavy12u-353	tadyogyasthānavinyāsād etat sakalarūpakam // DKd_2.70 //	tad yogya sthāna vinyāsāt etat sakala rūpakam 
SA_GK16_dkavy12u-354	akasmād eva te caṇḍi sphuritādharapallavam &	akasmāt eva te caṇḍi sphurita adhara pallavam 
SA_GK16_dkavy12u-355	mukhaṃ muktāruco dhatte dharmāmbhaḥkaṇamañjarīḥ // DKd_2.71 //	mukham muktā rucaḥ dhatte dharma ambhaḥ kaṇa mañjarīḥ 
SA_GK16_dkavy12u-356	mañjarīkṛtyadharmāmbhaḥ pallavīkṛtya cādharam &	mañjarīkṛtya dharma ambhaḥ pallavīkṛtya ca adharam 
SA_GK16_dkavy12u-357	nānyathā kṛtam atrāsyam ato 'vayavarūpakam // DKd_2.72 //	na anyathā kṛtam atra āsyam atas vayava rūpakam 
SA_GK16_dkavy12u-358	valgitabhru galaddharmajalam ālohitekṣaṇam &	valgita bhru galat dharma jalam ālohita īkṣaṇam 
SA_GK16_dkavy12u-359	vivṛṇoti madāvasthām idaṃ vadanapaṅkajam // DKd_2.73 //	vivṛṇoti mada avasthām idam vadana paṅkajam 
SA_GK16_dkavy12u-360	avikṛtya mukhāṅgāni mukham evāravindatām &	a vikṛtya mukha aṅgāni mukham eva aravindatām 
SA_GK16_dkavy12u-361	āsīd gamitam atredam ato 'vayavirūpakam // DKd_2.74 //	āsīt gamitam atrā idam atas vayavi rūpakam 
SA_GK16_dkavy12u-362	madapāṭalagaṇḍena raktanetrotpalena te &	mada pāṭala gaṇḍena rakta netra utpalena te 
SA_GK16_dkavy12u-363	mukhena mugdhaḥ so 'py eṣa jano rāgamayaḥ krtaḥ // DKd_2.75 //	mukhena mugdhaḥ saḥ u pi eṣa janaḥ rāga mayaḥ krtaḥ 
SA_GK16_dkavy12u-364	ekāṅgarūpakaṃ caitad evaṃ dviprabhṛtīny api &	eka aṅga rūpakam ca etat evam dvi prabhṛtīni api 
SA_GK16_dkavy12u-365	aṅgāni rūpayanty atra yogāyogau bhidākarau // DKd_2.76 //	aṅgāni rūpayanti atra yoga ayogau bhidā karau 
SA_GK16_dkavy12u-366	smitapuṣpojjvalaṃ lolanetrabhṛṅgam idaṃ mukham &	smita puṣpa ujjvalam lola netra bhṛṅgam idam mukham 
SA_GK16_dkavy12u-367	iti puṣpadvirephāṇāṃ saṃgatyā yuktarūpakam // DKd_2.77 //	iti puṣpa dvirephāṇām saṃgatyā yukta rūpakam 
SA_GK16_dkavy12u-368	idam ārdrasmitajyotsnaṃ snigdhanetrotpalaṃ mukham &	idam ārdra smita jyotsnam snigdha netra utpalam mukham 
SA_GK16_dkavy12u-369	iti jyotsnotpalāyogād ayuktaṃ nāma rūpakam // DKd_2.78 //	iti jyotsnā utpala ayogāt ayuktam nāma rūpakam 
SA_GK16_dkavy12u-370	rūpaṇād aṅgino 'ṅgānāṃ rūpaṇārūpaṇāśrayāt &	rūpaṇāt aṅginaḥ ṅgānām rūpaṇa a rūpaṇa āśrayāt 
SA_GK16_dkavy12u-371	rūpakaṃ viṣamaṃ nāma lalitaṃ jāyate yathā // DKd_2.79 //	rūpakam viṣamam nāma lalitam jāyate yathā 
SA_GK16_dkavy12u-372	madaraktakapolena manmathas tvan mukhendunā &	mada rakta kapolena manmathaḥ tvat mukha indunā 
SA_GK16_dkavy12u-373	nartitabhrūlatenālaṃ mardituṃ bhuvanatrayam // DKd_2.80 //	nartita bhrū latena alam marditum bhuvanatrayam 
SA_GK16_dkavy12u-374	haripādaḥ śirolagnajahnukanyājalāṃśukaḥ &	             
SA_GK16_dkavy12u-375	jayaty asuraniḥśaṅkasurānandotsavadhvajaḥ // DKd_2.81 //	jayati asura niḥśaṅka sura ānanda utsava dhvajaḥ 
SA_GK16_dkavy12u-376	viśeṣaṇasamagrasya rūpaṃ ketor yadīdṛśam &	viśeṣaṇa samagrasya rūpam ketoḥ yat īdṛśam 
SA_GK16_dkavy12u-377	pāde tadarpaṇād etat saviśeṣaṇarūpakam // DKd_2.82 //	pāde tad arpaṇāt etat sa viśeṣaṇa rūpakam 
SA_GK16_dkavy12u-378	na mīlayati padmāni na nabho 'py avagāhate &	na mīlayati padmāni na nabhaḥ pi avagāhate 
SA_GK16_dkavy12u-379	tvanmukhendur mamāsūnāṃ haraṇāyaiva kalpate // DKd_2.83 //	tvad mukha induḥ mama asūnām haraṇāya eva kalpate 
SA_GK16_dkavy12u-380	akriyā candrakāryāṇām anyakāryasya ca kriyā &	akriyā candra kāryāṇām anya kāryasya ca kriyā 
SA_GK16_dkavy12u-381	atra saṃdarśyate yasmād viruddhaṃ nāma rūpakam // DKd_2.84 //	atra saṃdarśyate yasmāt viruddham nāma rūpakam 
SA_GK16_dkavy12u-382	gāmbhīryeṇa samudro 'si gauraveṇāsi parvataḥ &	gāmbhīryeṇa samudraḥ si gauraveṇa asi parvataḥ 
SA_GK16_dkavy12u-383	kāmadatvāc ca lokānām asi tvaṃ kalpapādapaḥ // DKd_2.85 //	kāma da tvāt ca lokānām asi tvam kalpapādapaḥ 
SA_GK16_dkavy12u-384	gāmbhīryapramukhair atra hetubhiḥ sāgaro giriḥ &	gāmbhīrya pramukhaiḥ atra hetubhiḥ sāgaraḥ giriḥ 
SA_GK16_dkavy12u-385	kalpadrumaś ca kriyate tad idaṃ heturūpakam // DKd_2.86 //	kalpadrumaḥ ca kriyate tat idam hetu rūpakam 
SA_GK16_dkavy12u-386	rājahaṃsopabhogārhaṃ bhramaraprārthyasaurabham &	rājahaṃsa upabhoga arham bhramara prārthya saurabham 
SA_GK16_dkavy12u-387	sakhi vaktrāmbujam idaṃ taveti śliṣṭarūpakam // DKd_2.87 //	sakhi vaktra ambujam idam tava iti śliṣṭa rūpakam 
SA_GK16_dkavy12u-388	iṣṭaṃ sādharmyavaidharmyadarśanād gauṇamukhyayoḥ &	iṣṭam sādharmya vaidharmya darśanāt gauṇa mukhyayoḥ 
SA_GK16_dkavy12u-389	upamāvyatirekākhyaṃ rūpakādvitayaṃ yathā // DKd_2.88 //	upamā vyatireka ākhyam rūpakā dvitayam yathā 
SA_GK16_dkavy12u-390	ayam ālohitacchāyo madena mukhacandramāḥ &	ayam ālohita chāyaḥ madena mukha candramāḥ 
SA_GK16_dkavy12u-391	saṃnaddhodayarāgasya candrasya pratigarjati // DKd_2.89 //	saṃnaddha udaya rāgasya candrasya pratigarjati 
SA_GK16_dkavy12u-392	candramāḥ pīyate devair mayā tvanmukhacandramāḥ &	candramāḥ pīyate devaiḥ mayā tvad mukha candramāḥ 
SA_GK16_dkavy12u-393	asamagro 'py asau śaśvadāpūrṇamaṇḍalaḥ // DKd_2.90 //	asamagraḥ pi asau śaśvat āpūrṇa maṇḍalaḥ 
SA_GK16_dkavy12u-394	mukhacandrasya candratvam ittham anyopatāpinaḥ &	mukha candrasya candra tvam ittham anya upatāpinaḥ 
SA_GK16_dkavy12u-395	na te sundari saṃvādīty etad ākṣeparūpakam // DKd_2.91 //	na te sundari saṃvādi iti etat ākṣepa rūpakam 
SA_GK16_dkavy12u-396	mukhendur api te caṇḍi māṃ nirdahati nirdayam &	mukha induḥ api te caṇḍi mām nirdahati nirdayam 
SA_GK16_dkavy12u-397	bhāgyadoṣān mamaiveti tat samādhānarūpakam // DKd_2.92 //	bhāgya doṣāt mama evā iti tat samādhāna rūpakam 
SA_GK16_dkavy12u-398	mukhapaṅkajaraṅge 'smin bhrūlatānartakī tava &	mukha paṅkaja raṅge smin bhrū latā ānartakī tava 
SA_GK16_dkavy12u-399	līlānṛtyaṃ karotīti ramyaṃ rūpakarūpakam // DKd_2.93 //	līlā nṛtyam karoti iti ramyam rūpaka rūpakam 
SA_GK16_dkavy12u-400	naitan mukham idaṃ padmaṃ ta netre bhramarāv imau &	na etat mukham idam padmam netre bhramarau imau 
SA_GK16_dkavy12u-401	etāni kesarāṇy eva naitā dantārciṣas tava // DKd_2.94 //	etāni kesarāṇi eva na etāḥ danta arciṣaḥ tava 
SA_GK16_dkavy12u-402	mukhāditvaṃ nivartyaiva padmāditvena rūpaṇāt &	mukha ādi tvam nivartya eva padma ādi tvena rūpaṇāt 
SA_GK16_dkavy12u-403	udbhāvitaguṇotkarṣaṃ tattvāpahnavarūpakam // DKd_2.95 //	udbhāvita guṇa utkarṣam tattva apahnava rūpakam 
SA_GK16_dkavy12u-404	na paryanto vikalpānāṃ rūpakopamayor ataḥ &	na paryantaḥ vikalpānām rūpaka upamayoḥ atas 
SA_GK16_dkavy12u-405	diṅmātraṃ darśitaṃ dhīrair anuktam anumīyatām //	diś mātram darśitam dhīraiḥ anuktam anumīyatām 
SA_GK16_dkavy12u-406	iti rūpakacakram// // DKd_2.96 //	iti rūpaka cakram 
SA_GK16_dkavy12u-407	jātikriyāguṇadravyavācinaikatra vartinā &	jāti kriyā guṇa dravya vācinā ekatra vartinā 
SA_GK16_dkavy12u-408	sarvavākyopakāraś cet tam āhur dīpakaṃ yathā // DKd_2.97 //	sarva vākya upakāraḥ ced tam āhuḥ dīpakam yathā 
SA_GK16_dkavy12u-409	pavano dakṣiṇaḥ pārṇaṃ jīrṇaṃ harati vīrudhām &	pavanaḥ dakṣiṇaḥ pārṇam jīrṇam harati vīrudhām 
SA_GK16_dkavy12u-410	sa evāvanatāṅgīnāṃ mānabhaṅgāya kalpate // DKd_2.98 //	saḥ eva avanata aṅgīnām māna bhaṅgāya kalpate 
SA_GK16_dkavy12u-411	caranti caturambhodhivelodyāneṣu dantinaḥ &	caranti catur ambhodhi velā udyāneṣu dantinaḥ 
SA_GK16_dkavy12u-412	cakravālādrikuñjeṣu kundabhāso guṇāś ca te // DKd_2.99 //	cakravāla adri kuñjeṣu kunda bhāsaḥ guṇāḥ ca te 
SA_GK16_dkavy12u-413	śyāmalāḥ prāvṛṣeṇyābhir diśo jīmūtapaṅktibhiḥ &	śyāmalāḥ prāvṛṣeṇyābhiḥ diśaḥ jīmūta paṅktibhiḥ 
SA_GK16_dkavy12u-414	bhuvaś ca sukumārābhir navaśādvalarājibhiḥ // DKd_2.100 //	bhuvaḥ ca su kumārābhiḥ nava śādvala rājibhiḥ 
SA_GK16_dkavy12u-415	viṣṇunā vikramasthena dānavānāṃ vibhūtayaḥ &	viṣṇunā vikrama sthena dānavānām vibhūtayaḥ 
SA_GK16_dkavy12u-416	kvāpi nītāḥ kuto 'py āsann ānītā devetarddhayaḥ // DKd_2.101 //	kvāpi nītāḥ kutas pi āsan ānītāḥ deva ita ṛddhayaḥ 
SA_GK16_dkavy12u-417	ityādidīpakāny uktāny evaṃ madhyāntayor api &	               
SA_GK16_dkavy12u-418	vākyayor darśayiṣyāmaḥ kāni cit tāni tad yathā // DKd_2.102 //	vākyayoḥ darśayiṣyāmaḥ kāni cit tāni tat yathā 
SA_GK16_dkavy12u-419	nṛtyanti niculotsaṅge gāyanti ca kalāpinaḥ &	nṛtyanti nicula utsaṅge gāyanti ca kalāpinaḥ 
SA_GK16_dkavy12u-420	badhnanti ca payodeṣu dṛśo harṣāśrugarbhiṇīḥ // DKd_2.103 //	badhnanti ca payodeṣu dṛśaḥ harṣa aśru garbhiṇīḥ 
SA_GK16_dkavy12u-421	mando gandhavahaḥ kṣāro vahnir induś ca jāyate &	mandaḥ gandha vahaḥ kṣāraḥ vahniḥ induḥ ca jāyate 
SA_GK16_dkavy12u-422	carcācandanapātaś ca śastrapātaḥ pravāsinām // DKd_2.104 //	carcā candana pātaḥ ca śastra pātaḥ pravāsinām 
SA_GK16_dkavy12u-423	jalaṃ jaladharodgīrṇaṃ kulaṃ gṛhaśikhaṇḍinām &	jalam jaladhara udgīrṇam kulam gṛha śikhaṇḍinām 
SA_GK16_dkavy12u-424	calaṃ ca taḍitāṃ dāma balaṃ kusumadhanvanaḥ // DKd_2.105 //	calam ca taḍitām dāma balam kusumadhanvanaḥ 
SA_GK16_dkavy12u-425	tvayā nīlotpalaṃ karṇe smareṇāstraṃ śarāsane &	tvayā nīlotpalam karṇe smareṇa astram śarāsane 
SA_GK16_dkavy12u-426	mayāpi maraṇe cetas trayam etat samaṃ kṛtam // DKd_2.106 //	mayā api maraṇe cetaḥ trayam etat samam kṛtam 
SA_GK16_dkavy12u-427	śuklaḥ śvetārciṣo vṛddhyai pakṣaḥ pañcaśarasya saḥ &	śuklaḥ śveta arciṣaḥ vṛddhyai pakṣaḥ pañcaśarasya saḥ 
SA_GK16_dkavy12u-428	sa ca rāgasya rāgo 'pi yūnāṃ ratyutsavaśriyaḥ // DKd_2.107 //	sa ca rāgasya rāgaḥ pi yūnām rati utsava śriyaḥ 
SA_GK16_dkavy12u-429	ityādidīpakatve 'pi pūrvapūrvavyapekṣiṇī &	ityādi dīpaka tve pi pūrva pūrva vyapekṣiṇī 
SA_GK16_dkavy12u-430	vākyamālā prayukteti tan mālādīpakaṃ matam // DKd_2.108 //	vākya mālā prayuktā iti tat mālādīpakam matam 
SA_GK16_dkavy12u-431	avalepam anaṅgasya vardhayanti balāhakāḥ &	avalepam anaṅgasya vardhayanti balāhakāḥ 
SA_GK16_dkavy12u-432	karśayanti tu dharmasya mārutoddhūtaśīkarāḥ // DKd_2.109 //	karśayanti tu dharmasya māruta uddhūta śīkarāḥ 
SA_GK16_dkavy12u-433	avalepapadenātra balāhakapadena ca &	avalepa padena atra balāhaka padena ca 
SA_GK16_dkavy12u-434	kriye viruddhe saṃyukte tadviruddhārthadīpakam // DKd_2.110 //	kriye viruddhe saṃyukte tad viruddha artha dīpakam 
SA_GK16_dkavy12u-435	haraty ābhogam āśānāṃ gṛhṇāti jyotiṣāṃ gaṇam &	harati ābhogam āśānām gṛhṇāti jyotiṣām gaṇam 
SA_GK16_dkavy12u-436	ādatte cādya me prāṇān asau jaladharāvalī // DKd_2.111 //	ādatte ca adya me prāṇān asau jaladhara āvalī 
SA_GK16_dkavy12u-437	anekaśābdopādānāt kriyaikavātra dīpyate &	aneka śābda upādānāt kriyā eka vā atra dīpyate 
SA_GK16_dkavy12u-438	yato jaladharāvalyā tasmād ekārthadīpakam // DKd_2.112 //	             
SA_GK16_dkavy12u-439	hṛdyagandhavahās tuṅgās tamālaśyāmalatviṣaḥ &	hṛdya gandha vahāḥ tuṅgāḥ tamāla śyāmala tviṣaḥ 
SA_GK16_dkavy12u-440	divi bhramanti jīmūtā bhuvi caite mataṅgajāḥ // DKd_2.113 //	divi bhramanti jīmūtāḥ bhuvi ca ete mataṅga jāḥ 
SA_GK16_dkavy12u-441	atra dharmair abhinnānām abhrāṇāṃ dantināṃ tathā &	atra dharmaiḥ abhinnānām abhrāṇām dantinām tathā 
SA_GK16_dkavy12u-442	bhramaṇenaiva saṃbandha iti śliṣṭārthadīpakam // DKd_2.114 //	bhramaṇena eva saṃbandhaḥ iti śliṣṭa artha dīpakam 
SA_GK16_dkavy12u-443	anenaiva prakāreṇa śeṣāṇām api dīpake &	anena eva prakāreṇa śeṣāṇām api dīpake 
SA_GK16_dkavy12u-444	vikalpānām avagatir vidhātavyā vicakṣaṇaiḥ //	vikalpānām avagatiḥ vidhātavyā vicakṣaṇaiḥ 
SA_GK16_dkavy12u-445	iti dīpakacakram// // DKd_2.115 //	iti dīpaka cakram 
SA_GK16_dkavy12u-446	arthāvṛttiḥ padāvṛttir ubhayāvṛttir eva ca &	artha āvṛttiḥ pada āvṛttiḥ ubhaya āvṛttiḥ eva ca 
SA_GK16_dkavy12u-447	dīpakasthāna eveṣṭam alaṃkāratrayaṃ yathā // DKd_2.116 //	dīpaka sthāne evā iṣṭam alaṃkāra trayam yathā 
SA_GK16_dkavy12u-448	vikasanti kadambāni sphuṭanti kuṭajadrumāḥ &	vikasanti kadambāni sphuṭanti kuṭaja drumāḥ 
SA_GK16_dkavy12u-449	unmīlanti ca kandalyo dalanti kakubhāni ca // DKd_2.117 //	unmīlanti ca kandalyaḥ dalanti kakubhāni ca 
SA_GK16_dkavy12u-450	utkaṇṭhayati meghānāṃ mālā vṛndaṃ kalāpinām &	utkaṇṭhayati meghānām mālā vṛndam kalāpinām 
SA_GK16_dkavy12u-451	yūnāṃ cotkaṇṭhayaty eṣa mānasaṃ makaradhvajaḥ // DKd_2.118 //	yūnām ca utkaṇṭhayati eṣa mānasam makaradhvajaḥ 
SA_GK16_dkavy12u-452	jitvā viśvaṃ bhavān atra viharaty avarodhanaiḥ &	jitvā viśvam bhavān atra viharati avarodhanaiḥ 
SA_GK16_dkavy12u-453	viharatv apsarobhis te ripuvargo divaṃ gataḥ //	viharatu apsarobhiḥ te ripu vargaḥ divam gataḥ 
SA_GK16_dkavy12u-454	ity āvṛtticakram// // DKd_2.119 //	iti āvṛtti cakram 
SA_GK16_dkavy12u-455	pratiṣedhoktir ākṣepas traikālyāpekṣayā tridhā &	          
SA_GK16_dkavy12u-456	athāsya punar ākṣepyabhedānantyād anantatā // DKd_2.120 //	atha asya punar ākṣepya bheda ānantyāt ananta tā 
SA_GK16_dkavy12u-457	anaṅgaḥ pañcabhiḥ puṣpair viśvaṃ vyajayateṣubhiḥ &	anaṅgaḥ pañcabhiḥ puṣpaiḥ viśvam vyajayata iṣubhiḥ 
SA_GK16_dkavy12u-458	ityasaṃbhāvyam athavā vicitrā vastuśaktayaḥ // DKd_2.121 //	iti asaṃbhāvyam athavā vicitrāḥ vastu śaktayaḥ 
SA_GK16_dkavy12u-459	ityanaṅgajayāyogabuddhir hetubalād iha &	iti anaṅga jaya ayoga buddhiḥ hetu balāt iha 
SA_GK16_dkavy12u-460	pravṛttaiva yad ākṣiptā vṛttākṣepaḥ sa īdṛśaḥ // DKd_2.122 //	pravṛttā eva yat ākṣiptā vṛttākṣepaḥ saḥ īdṛśaḥ 
SA_GK16_dkavy12u-461	kutaḥ kuvalayaṃ karṇe karoṣi kalabhāṣiṇi &	kutas kuvalayam karṇe karoṣi kala bhāṣiṇi 
SA_GK16_dkavy12u-462	kim apāṅgam aparyāptam asmin karmaṇi manyase // DKd_2.123 //	kim apāṅgam a paryāptam asmin karmaṇi manyase 
SA_GK16_dkavy12u-463	sa vartamānākṣepo 'yaṃ kurvaty evāsitotpalam &	sa vartamāna ākṣepaḥ yam kurvati evā asitotpalam 
SA_GK16_dkavy12u-464	karṇe kā cit priyeṇaivaṃ cāṭukāreṇa rudhyate // DKd_2.124 //	karṇe kā cit priyeṇa evam cāṭu kāreṇa rudhyate 
SA_GK16_dkavy12u-465	satyaṃ bravīmi na tvaṃ māṃ draṣṭuṃ vallabha lapsyase &	satyam bravīmi na tvam mām draṣṭum vallabha lapsyase 
SA_GK16_dkavy12u-466	anyacumbanasaṃkrāntalākṣāraktena cakṣuṣa // DKd_2.125 //	anya cumbana saṃkrānta lākṣā raktena 
SA_GK16_dkavy12u-467	so 'yaṃ bhaviṣyad ākṣepaḥ prāg evātimanasvinī &	saḥ yam bhaviṣyat ākṣepaḥ prāk eva ati manasvinī 
SA_GK16_dkavy12u-468	kadācid aparādho 'sya bhāvīty evam arunddha yat // DKd_2.126 //	kadācid aparādhaḥ sya bhāvi iti evam arunddha yat 
SA_GK16_dkavy12u-469	tava tanvaṅgi mithyaiva rūḍham aṅgeṣu mārdavam &	tava tanu aṅgi mithyā eva rūḍham aṅgeṣu mārdavam 
SA_GK16_dkavy12u-470	yadi satyaṃ mṛdūny eva kim akāṇḍe rujanti mām // DKd_2.127 //	yadi satyam mṛdūni eva kim akāṇḍe rujanti mām 
SA_GK16_dkavy12u-471	dharmākṣepo 'yam ākṣiptam aṅganāgātramārdavam &	dharma ākṣepaḥ yam ākṣiptam aṅganā gātra mārdavam 
SA_GK16_dkavy12u-472	kāmukena yad atraivaṃ karmaṇā tadvirodhinā // DKd_2.128 //	kāmukena yat atrā evam karmaṇā tad virodhinā 
SA_GK16_dkavy12u-473	sundarī sā na vety eṣa vivekaḥ kena jāyate &	sundarī sā na vā iti eṣa vivekaḥ kena jāyate 
SA_GK16_dkavy12u-474	prabhāmātraṃ hi taralaṃ dṛśyate na tadāśrayaḥ // DKd_2.129 //	prabhā mātram hi taralam dṛśyate na tad āśrayaḥ 
SA_GK16_dkavy12u-475	dharmyākṣepo 'yam ākṣipto dharmī dharmaṃ prabhāhvayam &	dharmya ākṣepaḥ yam ākṣiptaḥ dharmī dharmam prabhā āhvayam 
SA_GK16_dkavy12u-476	anujñāyaiva yadrūpam atyāścaryaṃ vivakṣatā // DKd_2.130 //	anujñāya eva yat rūpam ati āścaryam vivakṣatā 
SA_GK16_dkavy12u-477	cakṣuṣī tava rajyete sphuraty adharapallavaḥ &	cakṣuṣī tava rajyete sphurati adhara pallavaḥ 
SA_GK16_dkavy12u-478	bhruvau ca bhugne na tathāpy aduṣṭasyāsti me bhayam // DKd_2.131 //	bhruvau ca bhugne na tathā api aduṣṭasya asti me bhayam 
SA_GK16_dkavy12u-479	sa eṣa kāraṇākṣepaḥ pradhānaṃ kāraṇaṃ bhiyaḥ &	saḥ eṣa kāraṇa ākṣepaḥ pradhānam kāraṇam bhiyaḥ 
SA_GK16_dkavy12u-480	svāparādho niṣiddho 'tra yat priyeṇa paṭīyasā // DKd_2.132 //	sva aparādhaḥ niṣiddhaḥ yat priyeṇa paṭīyasā 
SA_GK16_dkavy12u-481	dūre priyatamaḥ so 'yam āgato jaladāgamaḥ &	dūre priyatamaḥ saḥ yam āgataḥ jaladāgamaḥ 
SA_GK16_dkavy12u-482	dṛṣṭaś ca phullā niculā na mṛtā cāsmi kiṃ nv idam // DKd_2.133 //	dṛṣṭaḥ ca phullā niculā na mṛtā ca asmi kim nu idam 
SA_GK16_dkavy12u-483	kāryākṣepaḥ sa kāryasya maraṇasya nivartanāt &	kārya ākṣepaḥ sa kāryasya maraṇasya nivartanāt 
SA_GK16_dkavy12u-484	tatkāraṇam upanyasya dāruṇaṃ jaladāgamam // DKd_2.134 //	tad kāraṇam upanyasya dāruṇam jaladāgamam 
SA_GK16_dkavy12u-485	na ciraṃ mama tāpāya tava yātrā bhaviṣyati &	na ciram mama tāpāya tava yātrā bhaviṣyati 
SA_GK16_dkavy12u-486	yadi yāsyasi yātavyam alam āśaṅkayātra te // DKd_2.135 //	yadi yāsyasi yātavyam alam āśaṅkayā atra te 
SA_GK16_dkavy12u-487	ity anujñāmukhenaiva kantasyākṣipyate gatiḥ &	iti anujñā mukhena eva kantasya ākṣipyate gatiḥ 
SA_GK16_dkavy12u-488	maraṇaṃ sūcayantyaiva so 'nujñākṣepa ucyate // DKd_2.136 //	maraṇam sūcayantyā eva saḥ nujñā ākṣepaḥ ucyate 
SA_GK16_dkavy12u-489	dhanaṃ ca bahu labhyaṃ te sukhaṃ kṣemaṃ ca vartmani &	dhanam ca bahu labhyam te sukham kṣemam ca vartmani 
SA_GK16_dkavy12u-490	na ca me prāṇasaṃdehas tathāpi priya mā sma gāḥ // DKd_2.137 //	na ca me prāṇa saṃdehaḥ tathā api priya mā sma gāḥ 
SA_GK16_dkavy12u-491	ity ācakṣāṇayā hetūn priyayātrānubandhinaḥ &	iti ācakṣāṇayā hetūn priya yātrā anubandhinaḥ 
SA_GK16_dkavy12u-492	prabhutvenaiva ruddhas tat prabhutvākṣepa ucyate // DKd_2.138 //	prabhu tvena eva ruddhaḥ tat prabhu tva ākṣepaḥ ucyate 
SA_GK16_dkavy12u-493	jīvitāśā balavatī dhanāśā durbalā mama &	jīvita āśā balavatī dhana āśā durbalā mama 
SA_GK16_dkavy12u-494	gaccha tiṣṭha vā kānta svāvasthā tu niveditā // DKd_2.139 //	gaccha tiṣṭha vā kānta sva avasthā tu niveditā 
SA_GK16_dkavy12u-495	asāv anādarākṣepo yad anādaravad vacaḥ &	asau an ādara ākṣepaḥ yat an ādaravat vacaḥ 
SA_GK16_dkavy12u-496	priyaprayāṇaṃ rundhatyā prayuktam iha raktayā // DKd_2.140 //	priya prayāṇam rundhatyā prayuktam iha raktayā 
SA_GK16_dkavy12u-497	gaccha gacchasi cet kānta panthānaḥ santu te śivāḥ &	gaccha gacchasi ced kānta panthānaḥ santu te śivāḥ 
SA_GK16_dkavy12u-498	mamāpi janma tatraiva bhūyād yatra gato bhavān // DKd_2.141 //	mama api janma tatra eva bhūyāt yatra gataḥ bhavān 
SA_GK16_dkavy12u-499	ity āśīrvacanākṣepo yad āśīrvādavartmanā &	iti āśīrvacana ākṣepaḥ yat āśīrvāda vartmanā 
SA_GK16_dkavy12u-500	svāvasthāṃ sūcayantyaiva kāntayātrā niṣidhyate // DKd_2.142 //	sva avasthām sūcayantyā eva kānta yātrā niṣidhyate 
SA_GK16_dkavy12u-501	yadi satyaiva yātrā te kāpy anyā mṛgyatāṃ tvayā &	yadi satyā eva yātrā te kā api anyā mṛgyatām tvayā 
SA_GK16_dkavy12u-502	aham adyaiva ruddhāsmi randhrāpekṣeṇa mṛtyunā // DKd_2.143 //	aham adyā eva ruddhā asmi randhra apekṣeṇa mṛtyunā 
SA_GK16_dkavy12u-503	ity eṣa paruṣākṣepaḥ paruṣākṣarapūrvakam &	iti eṣa paruṣa ākṣepaḥ paruṣa akṣara pūrvakam 
SA_GK16_dkavy12u-504	kāntasyākṣipyate yasmāt prasthānaṃ premanighnayā // DKd_2.144 //	kāntasya ākṣipyate yasmāt prasthānam prema nighnayā 
SA_GK16_dkavy12u-505	gantā ced gaccha tūrṇaṃ te karṇau yānti purā ravāḥ &	gantā ced gaccha tūrṇam te karṇau yānti purā ravāḥ 
SA_GK16_dkavy12u-506	ārtabandhumukhodgīrṇāḥ prayāṇaparipanthinaḥ // DKd_2.145 //	ārta bandhu mukha udgīrṇāḥ prayāṇa paripanthinaḥ 
SA_GK16_dkavy12u-507	sācivyvākṣepa evaiṣa yad atra pratiṣidhyate &	sācivyu ākṣepaḥ eva eṣa yat atra pratiṣidhyate 
SA_GK16_dkavy12u-508	priyaprayāṇaṃ sācivyaṃ kurvaty evātiraktayā // DKd_2.146 //	priya prayāṇam sācivyam kurvati eva ati raktayā 
SA_GK16_dkavy12u-509	gaccheti vaktum icchāmi matpriya tvatpriyaiṣiṇī &	gaccha iti vaktum icchāmi mad priya tvad priya eṣiṇī 
SA_GK16_dkavy12u-510	nirgacchati mukhād vāṇī mā gā iti karomi kim // DKd_2.147 //	nirgacchati mukhāt vāṇī mā gāḥ iti karomi kim 
SA_GK16_dkavy12u-511	yatnākṣepaḥ sa yatnasya kṛtasyāniṣṭavastuni &	yatna ākṣepaḥ sa yatnasya kṛtasya aniṣṭa vastuni 
SA_GK16_dkavy12u-512	viparītaphalotpatter ānarthakyopadarśanāt // DKd_2.148 //	viparīta phala utpatteḥ ānarthakya upadarśanāt 
SA_GK16_dkavy12u-513	kṣaṇaṃ darśanavighnāya pakṣmaspandāya kupyataḥ &	kṣaṇam darśana vighnāya pakṣma spandāya kupyataḥ 
SA_GK16_dkavy12u-514	premṇaḥ prayāṇaṃ tvaṃ brūhi mayā tasyeṣṭam iṣyate // DKd_2.149 //	premṇaḥ prayāṇam tvam brūhi mayā tasya iṣṭam iṣyate 
SA_GK16_dkavy12u-515	so 'yaṃ paravaśākṣepo yat premaparatantrayā &	saḥ yam para vaśa ākṣepaḥ yat prema paratantrayā 
SA_GK16_dkavy12u-516	tayā niṣidhyate yātrānyasyārthasopasūcanat // DKd_2.150 //	tayā niṣidhyate yātrā anyasya 
SA_GK16_dkavy12u-517	sahiṣye virahaṃ nātha dehy adṛśyāñjanaṃ mama &	sahiṣye viraham nātha dehi adṛśya añjanam mama 
SA_GK16_dkavy12u-518	yad aktanetrāṃ kandarpaḥ prahartā māṃ na paśyati // DKd_2.151 //	yat akta netrām kandarpaḥ prahartā mām na paśyati 
SA_GK16_dkavy12u-519	duṣkaraṃ jīvanopāyam upanyasyoparudhyate &	duṣkaram jīvana upāyam upanyasya uparudhyate 
SA_GK16_dkavy12u-520	patyuḥ prasthānam ity āhur upāyākṣepam īdṛśam // DKd_2.152 //	patyuḥ prasthānam iti āhuḥ upāya ākṣepam īdṛśam 
SA_GK16_dkavy12u-521	pravṛttaiva prayāmīti vāṇī vallabha te mukhāt &	pravṛttā eva prayāmi iti vāṇī vallabha te mukhāt 
SA_GK16_dkavy12u-522	ayatāpi tvayedānīṃ mandapremṇā mamāsti kim // DKd_2.153 //	a yatā api tvayā idānīm manda premṇā mama asti kim 
SA_GK16_dkavy12u-523	roṣākṣepo 'yam udriktasnehaniryantritātmanā &	roṣa ākṣepaḥ yam udrikta sneha niryantrita ātmanā 
SA_GK16_dkavy12u-524	saṃrabdhayā priyārabdhaṃ prayāṇaṃ yan niṣidhyate // DKd_2.154 //	saṃrabdhayā priya ārabdham prayāṇam yat niṣidhyate 
SA_GK16_dkavy12u-525	mugdhā kāntasya yātroktiśravaṇād eva mūrchitā &	mugdhā kāntasya yātrā ukti śravaṇāt eva mūrchitā 
SA_GK16_dkavy12u-526	buddhvā vakti priyaṃ dṛṣṭvā kiṃ cireṇāgato bhavān // DKd_2.155 //	buddhvā vakti priyam dṛṣṭvā kim cireṇa āgataḥ bhavān 
SA_GK16_dkavy12u-527	iti tatkālasaṃbhūtamūrchayākṣipyate gatiḥ &	iti tad kāla saṃbhūta mūrchayā ākṣipyate gatiḥ 
SA_GK16_dkavy12u-528	kāntasya kātarākṣyā yan mūrchākṣepa sa īdṛśaḥ // DKd_2.156 //	kāntasya kātara akṣyāḥ yat mūrchā kṣepa saḥ īdṛśaḥ 
SA_GK16_dkavy12u-529	nāghrātaṃ na kṛtaṃ karṇe strībhir madhuni nārpitam &	na āghrātam na kṛtam karṇe strībhiḥ madhuni na arpitam 
SA_GK16_dkavy12u-530	tvaddviṣāṃ dīrghikāsyeva viśīrṇaṃ nīlam utpalam // DKd_2.157 //	tvad dviṣām dīrghikā asya iva viśīrṇam nīlam utpalam 
SA_GK16_dkavy12u-531	asāv anukrośākṣepaḥ sānukrośam ivotpale &	asau anukrośa ākṣepaḥ sa anukrośam iva utpale 
SA_GK16_dkavy12u-532	vyāvartya karma tadyogyaṃ śocyāvasthopadarśanāt // DKd_2.158 //	vyāvartya karma tad yogyam śocya avasthā upadarśanāt 
SA_GK16_dkavy12u-533	amṛtātmani padmānāṃ dveṣṭari snigdhatārake &	amṛta ātmani padmānām dveṣṭari snigdha tārake 
SA_GK16_dkavy12u-534	mukhendau tava satyasminn apareṇa kim indunā // DKd_2.159 //	mukha indau tava satyasmin apareṇa kim indunā 
SA_GK16_dkavy12u-535	iti mukhyendur ākṣipto guṇān gauṇenduvartinaḥ &	iti mukhya induḥ ākṣiptaḥ guṇān gauṇa indu vartinaḥ 
SA_GK16_dkavy12u-536	tatsamān darśayitveha śliṣṭākṣepas tathāvidhaḥ // DKd_2.160 //	tad samān darśayitvā iha śliṣṭa ākṣepaḥ tathāvidhaḥ 
SA_GK16_dkavy12u-537	artho na saṃbhṛtaḥ kaś cin na vidyā kā cid arcitā &	arthaḥ na saṃbhṛtaḥ kaḥ cit na vidyā kā cit arcitā 
SA_GK16_dkavy12u-538	na tapaḥ saṃcintaṃ kiṃ cid gataṃ ca sakalaṃ vayaḥ // DKd_2.161 //	na tapaḥ saṃcintam kim cit gatam ca sakalam vayaḥ 
SA_GK16_dkavy12u-539	asāv anuśayākṣepo yasmād anuśayottaram &	asau anuśaya ākṣepaḥ yasmāt anuśaya uttaram 
SA_GK16_dkavy12u-540	arthārjanāder vyāvṛttir darśiteha gatāyuṣā // DKd_2.162 //	artha arjana ādeḥ vyāvṛttiḥ darśitā iha gata āyuṣā 
SA_GK16_dkavy12u-541	kim ayaṃ śaradambhodaḥ kiṃ vā haṃsakadambakam &	kim ayam śarad ambhodaḥ kim vā haṃsa kadambakam 
SA_GK16_dkavy12u-542	rutaṃ nūpurasaṃvādi śrūyate tan na toyadaḥ // DKd_2.163 //	rutam nūpura saṃvādi śrūyate tat na toya daḥ 
SA_GK16_dkavy12u-543	ity ayaṃ saṃśayākṣepaḥ saṃśayo yan nivartyate &	iti ayam saṃśaya ākṣepaḥ saṃśayaḥ yat nivartyate 
SA_GK16_dkavy12u-544	dharmeṇa haṃsasulabhenāspṛṣṭaghanajānitā // DKd_2.164 //	dharmeṇa haṃsa sulabhena a spṛṣṭa ghana jānitā 
SA_GK16_dkavy12u-545	citram ākrāntaviśvo 'pi vikramas te na tṛpyati &	citram ākrānta viśvaḥ u pi vikramaḥ te na tṛpyati 
SA_GK16_dkavy12u-546	kadā vā dṛśyate tṛptir udīrṇasya havir bhujaḥ // DKd_2.165 //	kadā vā dṛśyate tṛptiḥ udīrṇasya haviḥ bhujaḥ 
SA_GK16_dkavy12u-547	ayam arthāntarākṣepaḥ prakrānto yan nivāryate &	ayam artha antara ākṣepaḥ prakrāntaḥ yat nivāryate 
SA_GK16_dkavy12u-548	vismayo 'rthantarasyeha darśanāt tatsadharmaṇaḥ // DKd_2.166 //	vismayaḥ ṛthantarasya iha darśanāt tad sadharmaṇaḥ 
SA_GK16_dkavy12u-549	na stūyase narendra tvaṃ dadāsīti kadā cana &	na stūyase narendra tvam dadāsi iti kadā cana 
SA_GK16_dkavy12u-550	svam eva matvā gṛhṇanti yatas tvad dhanam arthinaḥ // DKd_2.167 //	svam eva matvā gṛhṇanti yatas tvat dhanam arthinaḥ 
SA_GK16_dkavy12u-551	ityevamādir ākṣepo hetvākṣepa iti smṛtaḥ &	iti evamādiḥ ākṣepaḥ hetvākṣepaḥ iti smṛtaḥ 
SA_GK16_dkavy12u-552	anenaiva diśānye 'pi vikalpāḥ śakyam ūhitum //	anena eva diśā anye vikalpāḥ śakyam ūhitum 
SA_GK16_dkavy12u-553	ity ākṣepacakram// // DKd_2.168 //	iti ākṣepacakram 
SA_GK16_dkavy12u-554	jñeyah so 'rthāntaranyāso vastu prastutya kiṃ cana &	jñeyaḥ saḥ ṛthāntaranyāsaḥ vastu prastutya kim cana 
SA_GK16_dkavy12u-555	tatsādhanasamarthasya nyāso yo 'nyasya vastunaḥ // DKd_2.169 //	tad sādhana samarthasya nyāsaḥ yaḥ nyasya vastunaḥ 
SA_GK16_dkavy12u-556	viśvavyāpī viśeṣasthaḥ śleṣāviddho virodhavān &	            
SA_GK16_dkavy12u-557	ayuktakārī yuktātmā yuktāyukto viparyayaḥ // DKd_2.170 //	ayukta kārī yukta ātmā yukta ayuktaḥ viparyayaḥ 
SA_GK16_dkavy12u-558	ityevamādayo bhedāḥ prayogeṣv asya lakṣitāḥ &	iti evamādayaḥ bhedāḥ prayogeṣu asya lakṣitāḥ 
SA_GK16_dkavy12u-559	udāharaṇamālaiṣāṃ rūpavyaktyai nidarśyate // DKd_2.171 //	udāharaṇa mālā eṣām rūpa vyaktyai nidarśyate 
SA_GK16_dkavy12u-560	bhagavantau jagannetre sūryācandramasāv api &	bhagavantau jagat netre sūryācandramasau api 
SA_GK16_dkavy12u-561	paśya gacchata evāstaṃ niyatiḥ kena laṅghyate // DKd_2.172 //	paśya gacchataḥ eva astam niyatiḥ kena laṅghyate 
SA_GK16_dkavy12u-562	payomucaḥ parītāpaṃ haranty eva śarīriṇām &	payaḥ mucaḥ parītāpam haranti eva śarīriṇām 
SA_GK16_dkavy12u-563	nav ātmalābho mahatāṃ paraduḥkhopaśāntaye // DKd_2.173 //	nau ātma lābhaḥ mahatām para duḥkha upaśāntaye 
SA_GK16_dkavy12u-564	utpādayati lokasya prītiṃ malayamārutaḥ &	utpādayati lokasya prītim malaya mārutaḥ 
SA_GK16_dkavy12u-565	nanu dākṣiṇyasaṃpannaḥ sarvasya bhavati priyaḥ // DKd_2.174 //	nanu dākṣiṇya saṃpannaḥ sarvasya bhavati priyaḥ 
SA_GK16_dkavy12u-566	jagad ānandayaty eṣa malino 'pi niśākaraḥ &	jagat ānandayati eṣa malinaḥ pi niśākaraḥ 
SA_GK16_dkavy12u-567	anugṛhṇāti hi parān sadoṣo 'pi dvijeśvaraḥ // DKd_2.175 //	anugṛhṇāti hi parān sa doṣaḥ pi dvijeśvaraḥ 
SA_GK16_dkavy12u-568	madhupānakalāt kaṇṭhān nirgato 'py alināṃ dhvaniḥ &	madhu pāna kalāt kaṇṭhāt nirgataḥ u pi alinām dhvaniḥ 
SA_GK16_dkavy12u-569	kaṭur bhavati karṇasya kāmināṃ pāpam īdṛśam // DKd_2.176 //	kaṭuḥ bhavati karṇasya kāminām pāpam īdṛśam 
SA_GK16_dkavy12u-570	ayaṃ mama dahaty aṅgam ambhojadalasaṃstaraḥ &	ayam mama dahati aṅgam ambhoja dala saṃstaraḥ 
SA_GK16_dkavy12u-571	hutāśanapratinidhir dāhātmā nanu yujyate // DKd_2.177 //	hutāśana pratinidhiḥ dāha ātmā nanu yujyate 
SA_GK16_dkavy12u-572	kṣiṇotu kāmaṃ śītāṃśuḥ kiṃ vasanto dunoti mām &	kṣiṇotu kāmam śītāṃśuḥ kim vasantaḥ dunoti mām 
SA_GK16_dkavy12u-573	malinācaritaṃ karma surabher nanv asāṃpratam // DKd_2.178 //	malina ācaritam karma surabheḥ nanu asāṃpratam 
SA_GK16_dkavy12u-574	kumudāny api dāhāya kim ayaṃ kamalākaraḥ &	kumudāni api dāhāya kim ayam kamala ākaraḥ 
SA_GK16_dkavy12u-575	na hīndugṛhyeṣūgreṣu sūryagṛhyo madhur bhavet //	na hi indu gṛhyeṣu ugreṣu sūrya gṛhyaḥ madhuḥ bhavet 
SA_GK16_dkavy12u-576	ity arthāntaranyāsacakram// // DKd_2.179 //	iti artha antara nyāsa cakram 
SA_GK16_dkavy12u-577	śabdopātte prātīte vā sādṛśye vastunor dvayoḥ &	śabda upātte prātīte vā sādṛśye vastunoḥ dvayoḥ 
SA_GK16_dkavy12u-578	tatra yad bhedakathanaṃ vyatirekaḥ sa kathyate // DKd_2.180 //	tatra yat bheda kathanam vyatirekaḥ sa kathyate 
SA_GK16_dkavy12u-579	dhairyalāvaṇyagāmbhīryapramukhais tvam udanvataḥ &	dhairya lāvaṇya gāmbhīrya pramukhaiḥ tvam udanvataḥ 
SA_GK16_dkavy12u-580	guṇais tulyo 'si bhedas tu vapuṣaivedṛśena te // DKd_2.181 //	guṇaiḥ tulyaḥ si bhedaḥ tu vapuṣā evā īdṛśena te 
SA_GK16_dkavy12u-581	ity ekavyatireko 'yaṃ dharmeṇaikatravartinā &	iti eka vyatirekaḥ yam dharmeṇa ekatravartinā 
SA_GK16_dkavy12u-582	pratītiviṣayaprāpter bhedasyobhayavartinaḥ // DKd_2.182 //	pratīti viṣaya prāpteḥ bhedasya ubhaya vartinaḥ 
SA_GK16_dkavy12u-583	abhinnavelau gambhīrāv amburāśir bhavān api &	abhinna velau gambhīrau amburāśiḥ bhavān api 
SA_GK16_dkavy12u-584	asāv añjanasaṃkāśas tvaṃ tu cāmīkaradyutiḥ // DKd_2.183 //	asau añjana saṃkāśaḥ tvam tu cāmīkara dyutiḥ 
SA_GK16_dkavy12u-585	ubhayavyatireko 'yam ubhayor bhedakau guṇau &	ubhaya vyatirekaḥ yam ubhayoḥ bhedakau guṇau 
SA_GK16_dkavy12u-586	kārṣṇyaṃ piśaṅgatā cobhau yat pṛthag darśitāv iha // DKd_2.184 //	kārṣṇyam piśaṅga tā ca ubhau yat pṛthak darśitau iha 
SA_GK16_dkavy12u-587	tvaṃ samudraś ca durvārau mahāsattvau satejasau &	tvam samudraḥ ca durvārau mahā sattvau sa tejasau 
SA_GK16_dkavy12u-588	ayaṃ tu yuvayor bhedaḥ sa jaḍātmā paṭur bhavān // DKd_2.185 //	ayam tu yuvayoḥ bhedaḥ sa jaḍa ātmā paṭuḥ bhavān 
SA_GK16_dkavy12u-589	sa eṣa śleṣarūpatvāt saśleṣa iti gṛhyatām &	saḥ eṣa śleṣa rūpa tvāt saśleṣaḥ iti gṛhyatām 
SA_GK16_dkavy12u-590	sākṣepaś ca sahetuś ca darśyate tad api dvayam // DKd_2.186 //	sa ākṣepaḥ ca sa hetuḥ ca darśyate tat api dvayam 
SA_GK16_dkavy12u-591	sthitimān api dhīro 'pi ratnānām ākaro 'pi san &	sthitimān api dhīraḥ pi ratnānām ākaraḥ pi san 
SA_GK16_dkavy12u-592	tava kakṣāṃ na yāty eva malino makarālayaḥ // DKd_2.187 //	tava kakṣām na yāti eva malinaḥ makara ālayaḥ 
SA_GK16_dkavy12u-593	vahann api mahīṃ kṛtsnāṃ saśailadvīpasāgarām &	vahan api mahīm kṛtsnām sa śaila dvīpa sāgarām 
SA_GK16_dkavy12u-594	bhartṛbhāvād bhujaṅgānāṃ śeṣas tvatto nikṛṣyate // DKd_2.188 //	bhartṛ bhāvāt bhujaṅgānām śeṣaḥ tvattaḥ nikṛṣyate 
SA_GK16_dkavy12u-595	śabdopādānasādṛśyavyatireko 'yam īdṛśaḥ &	śabda upādāna sādṛśya vyatirekaḥ yam īdṛśaḥ 
SA_GK16_dkavy12u-596	pratīyamānasādṛśyo 'py asti so 'py abhidhīyate // DKd_2.189 //	pratīyamāna sādṛśyaḥ pi asti saḥ u pi abhidhīyate 
SA_GK16_dkavy12u-597	tvanmukhaṃ kamalaṃ ceti dvayor apy anayor bhidā &	tvad mukham kamalam ca iti dvayoḥ api anayoḥ bhidā 
SA_GK16_dkavy12u-598	kamalaṃ jalasaṃrohi tvanmukhaṃ tvadupāśrayam // DKd_2.190 //	kamalam jalasaṃrohi tvad mukham tvad upāśrayam 
SA_GK16_dkavy12u-599	abhrūvilāsam aspṛṣtamadarāgaṃ mṛgekṣaṇam &	a bhrū vilāsam a spṛṣta mada rāgam mṛga īkṣaṇam 
SA_GK16_dkavy12u-600	idaṃ tu nayanadvandvaṃ tava taguṇabhūṣitam // DKd_2.191 //	idam tu nayana dvandvam tava taguṇa bhūṣitam 
SA_GK16_dkavy12u-601	pūrvasmin bhedamātroktir asminn ādhikyadarśanam &	pūrvasmin bheda mātra uktiḥ asmin ādhikya darśanam 
SA_GK16_dkavy12u-602	sadṛśavyatirekaś ca punar anyaḥ pradarśyate // DKd_2.192 //	sadṛśa vyatirekaḥ ca punar anyaḥ pradarśyate 
SA_GK16_dkavy12u-603	tvanmukhaṃ puṇḍarīkaṃ ca phulle surabhigandhinī &	tvad mukham puṇḍarīkam ca phulle surabhi gandhinī 
SA_GK16_dkavy12u-604	bhramadbhramaram ambhojaṃ lolanetraṃ mukhaṃ tu te // DKd_2.193 //	bhramat bhramaram ambhojam lola netram mukham tu te 
SA_GK16_dkavy12u-605	candro 'yam ambarottaṃso haṃso 'yaṃ toyabhūṣaṇam &	candraḥ yam ambara uttaṃsaḥ haṃsaḥ yam toyabhūṣaṇam 
SA_GK16_dkavy12u-606	nabho nakṣatramālīdam utphullakumudaṃ payaḥ // DKd_2.194 //	nabhaḥ nakṣatra māli idam utphulla kumudam payaḥ 
SA_GK16_dkavy12u-607	pratīymānaśauklyādisāmyayor viyadambhasoḥ &	              
SA_GK16_dkavy12u-608	kṛtaḥ pratītaśuddhyoś ca bhedo 'smiṃś candrahaṃsayoḥ // DKd_2.195 //	kṛtaḥ pratīta śuddhyoḥ ca bhedaḥ smin candra haṃsayoḥ 
SA_GK16_dkavy12u-609	pūrvatra śābdavat sāmyam ubhayatrāpi bhedakam &	pūrvatra śābda vat sāmyam ubhayatra api bhedakam 
SA_GK16_dkavy12u-610	bhṛṅganetrādi tulyaṃ tat sadṛśavyatirekatā // DKd_2.196 //	bhṛṅga netra ādi tulyam tat sadṛśa vyatireka tā 
SA_GK16_dkavy12u-611	aratnālokasaṃhāryam ahāryaṃ sūryaraśmibhiḥ &	a ratna āloka saṃhāryam a hāryam sūrya raśmibhiḥ 
SA_GK16_dkavy12u-612	dṛṣṭirodhakaraṃ yūnāṃ yauvanaprabhavaṃ tamaḥ // DKd_2.197 //	dṛṣṭi rodha karam yūnām yauvana prabhavam tamaḥ 
SA_GK16_dkavy12u-613	sajātīvyatireko 'yaṃ tamojāter idaṃ tamaḥ &	sajātī vyatirekaḥ yam tamaḥ jāteḥ idam tamaḥ 
SA_GK16_dkavy12u-614	dṛṣṭirodhitayā tulyaṃ bhinnam anyair adarśi tat //	dṛṣṭi rodhi tayā tulyam bhinnam anyaiḥ adarśi tat 
SA_GK16_dkavy12u-615	iti vyatirekacakram// // DKd_2.198 //	iti vyatireka cakram 
SA_GK16_dkavy12u-616	prasiddhahetuvyāvṛttyā yat kiṃciṭ kāraṇāntaram &	prasiddha hetu vyāvṛttyā yat kiṃcid kāraṇa antaram 
SA_GK16_dkavy12u-617	yatra svābhāvikatvaṃ vā vibhāvyaṃ sā vibhāvanā // DKd_2.199 //	yatra svābhāvika tvam vā vibhāvyam sā vibhāvanā 
SA_GK16_dkavy12u-618	apītakṣībakādambam asaṃmṛṣṭābhalāmbaram &	a pīta kṣība kādambam a saṃmṛṣṭa ābhala ambaram 
SA_GK16_dkavy12u-619	aprasāditaśuddhāmbu jagad āsīn manoharam // DKd_2.200 //	a prasādita śuddha ambu jagat āsīt manoharam 
SA_GK16_dkavy12u-620	anañjitāsitā dṛṣṭir bhrūr anāvarjitā natā &	an añjitā asitā dṛṣṭiḥ bhrūḥ an āvarjitā natā 
SA_GK16_dkavy12u-621	arañjito 'ruṇaś cāyam adharas tava sundari // DKd_2.201 //	a rañjitaḥ ruṇaḥ ca ayam adharaḥ tava sundari 
SA_GK16_dkavy12u-622	yad apītādijanyaṃ syāt kṣībatvādyanyahetujam &	yat apīta ādi janyam syāt kṣība tva ādi anya hetu jam 
SA_GK16_dkavy12u-623	ahetukaṃ ca tasyeha vivakṣety aviruddhatā // DKd_2.202 //	ahetukam ca tasya iha vivakṣā iti aviruddha tā 
SA_GK16_dkavy12u-624	vaktraṃ nisargasurabhi vapur avyājasundaram &	vaktram nisarga surabhi vapuḥ a vyāja sundaram 
SA_GK16_dkavy12u-625	akāraṇaripuś candro nirnimittāsuhṛt smaraḥ // DKd_2.203 //	          
SA_GK16_dkavy12u-626	nisargādipadair atra hetuḥ sākṣān nivartitaḥ &	nisarga ādi padaiḥ atra hetuḥ sākṣāt nivartitaḥ 
SA_GK16_dkavy12u-627	uktaṃ ca surabhitvādi phalaṃ tat sā vibhāvanā //	uktam ca surabhi tva ādi phalam tat sā vibhāvanā 
SA_GK16_dkavy12u-628	iti vibhāvanācakram// // DKd_2.204 //	iti vibhāvanācakram 
SA_GK16_dkavy12u-629	vastu kiṃcid abhipretya tattulyasyānyavastunaḥ &	vastu kiṃcid abhipretya tad tulyasya anya vastunaḥ 
SA_GK16_dkavy12u-630	uktiḥ saṃkṣeparūpatvāt sā samāsoktir iṣyate // DKd_2.205 //	uktiḥ saṃkṣepa rūpa tvāt sā samāsoktiḥ iṣyate 
SA_GK16_dkavy12u-631	piban madhu yathākāmaṃ bhramaraḥ phullapaṅkaje &	piban madhu yathākāmam bhramaraḥ phulla paṅkaje 
SA_GK16_dkavy12u-632	apy asaṃnaddhasaurabhyaṃ paśya cumbati kuḍmalam // DKd_2.206 //	api a saṃnaddha saurabhyam paśya cumbati kuḍmalam 
SA_GK16_dkavy12u-633	iti prauḍhāṅganābaddharatilīlasya rāgiṇaḥ &	iti prauḍha aṅganā baddha rati līlasya rāgiṇaḥ 
SA_GK16_dkavy12u-634	kasyāṃ cid iha bālāyām icchāvṛttir vibhāvyate // DKd_2.207 //	kasyām cit iha bālāyām icchā vṛttiḥ vibhāvyate 
SA_GK16_dkavy12u-635	viśeṣyamātrabhinnāpi tulyākāraviśeṣaṇā &	viśeṣya mātra bhinnā api tulya ākāra viśeṣaṇā 
SA_GK16_dkavy12u-636	asty asāv aparāpy asti bhinnābhinnaviśeṣaṇā // DKd_2.208 //	asti asau aparā api asti bhinna abhinna viśeṣaṇā 
SA_GK16_dkavy12u-637	rūḍhamūlaḥ phalabharaiḥ puṣṇann aniśam arthinaḥ &	rūḍha mūlaḥ phala bharaiḥ puṣṇan aniśam arthinaḥ 
SA_GK16_dkavy12u-638	sāndracchāyo mahāvṛkṣaḥ so 'yam āsādito mayā // DKd_2.209 //	sāndra chāyaḥ mahā vṛkṣaḥ saḥ yam āsāditaḥ mayā 
SA_GK16_dkavy12u-639	analpaviṭapābhogaḥ phalapuṣpasamṛddhimān &	analpa viṭapa ābhogaḥ phala puṣpa samṛddhimān 
SA_GK16_dkavy12u-640	socchrayaḥ sthairyavān daivād eṣa labdho mayā drumaḥ // DKd_2.210 //	sa ucchrayaḥ sthairyavān daivāt eṣa labdhaḥ mayā drumaḥ 
SA_GK16_dkavy12u-641	ubhayatra pumān kaś cid vṛkṣatvenovarṇitaḥ &	ubhayatra pumān kaḥ cit vṛkṣa tvena u varṇitaḥ 
SA_GK16_dkavy12u-642	sarve sādhāraṇā dharmāḥ pūrvatrānyatra tu dvayam // DKd_2.211 //	sarve sādhāraṇāḥ dharmāḥ pūrvatra anyatra tu dvayam 
SA_GK16_dkavy12u-643	nivṛttavyālasaṃsargo nisargamadhurāśayaḥ &	nivṛtta vyāla saṃsargaḥ nisarga madhura āśayaḥ 
SA_GK16_dkavy12u-644	ayam ambhonidhiḥ kaṣṭaṃ kālena pariśuṣyati // DKd_2.212 //	ayam ambhonidhiḥ kaṣṭam kālena pariśuṣyati 
SA_GK16_dkavy12u-645	ity āpūrvasamāsoktiḥ pūrvadharmanivartanāt &	iti ā pūrva samāsa uktiḥ pūrva dharma nivartanāt 
SA_GK16_dkavy12u-646	samudreṇa samānasya puṃso vyāpattisūcanāt //	samudreṇa samānasya puṃsaḥ vyāpatti sūcanāt 
SA_GK16_dkavy12u-647	iti samāsokticakram// // DKd_2.213 //	iti samāsokti cakram 
SA_GK16_dkavy12u-648	vivakṣā yā viśeṣasya lokasīmātivartinī &	vivakṣā yā viśeṣasya loka sīmā ativartinī 
SA_GK16_dkavy12u-649	asāv atiśayoktiḥ syād alaṃkārottamā yathā // DKd_2.214 //	asau atiśayoktiḥ syāt alaṃkārottamā yathā 
SA_GK16_dkavy12u-650	mallikāmālabhāriṇyaḥ sarvāṅgīṇārdracandanāḥ [[com:	mallikā māla bhāriṇyaḥ com 
SA_GK16_dkavy12u-651	sarvāṅgaṃ vyāpnotīti sarvāṅgīṇam]] &	sarva aṅgam vyāpnoti iti sarvāṅgīṇam 
SA_GK16_dkavy12u-652	kṣaumavatyo na lakṣyante jyotsnāyām abhisārikāḥ // DKd_2.215 //	kṣaumavatyaḥ na lakṣyante jyotsnāyām abhisārikāḥ 
SA_GK16_dkavy12u-653	candrātapasya bāhulyam uktam utkarṣavattayā &	candra ātapasya bāhulyam uktam utkarṣavat tayā 
SA_GK16_dkavy12u-654	saṃśayātiśayādīnāṃ vyaktyai kiṃ cin nidarśyate // DKd_2.216 //	saṃśaya atiśaya ādīnām vyaktyai kim cit nidarśyate 
SA_GK16_dkavy12u-655	stanayor jaghanasyāpi madhye madhyaṃ priye tava &	stanayoḥ jaghanasya api madhye madhyam priye tava 
SA_GK16_dkavy12u-656	asti nāstīti saṃdeho na me 'dyāpi nivartate // DKd_2.217 //	asti na asti iti saṃdehaḥ na me dyā api nivartate 
SA_GK16_dkavy12u-657	nirṇetuṃ śakyam astīti madhyaṃ tava nitambini &	nirṇetum śakyam asti iti madhyam tava nitambini 
SA_GK16_dkavy12u-658	anyathānupapattyaiva payodharabharasthiteḥ // DKd_2.218 //	anyathā anupapattyā eva payodhara bhara sthiteḥ 
SA_GK16_dkavy12u-659	aho viśālaṃ bhūpāla bhuvanatritayodaram &	aho viśālam bhūpāla bhuvana tritaya udaram 
SA_GK16_dkavy12u-660	māti mātum aśakyo 'pi yaśorāśir yad atra te // DKd_2.219 //	māti mātum aśakyaḥ u pi yaśaḥ rāśiḥ yat atra te 
SA_GK16_dkavy12u-661	alaṃkārāntarāṇām apy ekam āhuḥ parāyaṇam &	alaṃkāra antarāṇām api ekam āhuḥ parāyaṇam 
SA_GK16_dkavy12u-662	vāgīśamahitām uktim imām atiśayāhvayam //	vāgīśa mahitām uktim imām atiśaya āhvayam 
SA_GK16_dkavy12u-663	ity atiśayokticakram// // DKd_2.220 //	iti atiśayokti cakram 
SA_GK16_dkavy12u-664	anyathaiva sthitā vṛttiś cetanasyetarasya vā &	anyathā eva sthitā vṛttiḥ cetanasya itarasya vā 
SA_GK16_dkavy12u-665	anyathotprekṣyate yatra tām utprekṣāṃ vidur yathā // DKd_2.221 //	anyathā utprekṣyate yatra tām utprekṣām viduḥ yathā 
SA_GK16_dkavy12u-666	mādhyaṃdinārkasaṃtaptaḥ sarasīṃ gāhate gajaḥ &	mādhyaṃdina arka saṃtaptaḥ sarasīm gāhate gajaḥ 
SA_GK16_dkavy12u-667	manye mārtaṇḍagṛhyāṇi padmāny uddhartum udyataḥ // DKd_2.222 //	manye mārtaṇḍa gṛhyāṇi padmāni uddhartum udyataḥ 
SA_GK16_dkavy12u-668	snātuṃ pātuṃ bisāny attuṃ kariṇo jalagāhanam &	snātum pātum bisāni attum kariṇaḥ jala gāhanam 
SA_GK16_dkavy12u-669	tadvairaniṣkrayāyeti kavinotprekṣya varṇyate // DKd_2.223 //	tad vaira niṣkrayāya iti kavinā utprekṣya varṇyate 
SA_GK16_dkavy12u-670	karṇasya bhūṣaṇam idaṃ mamāyātivirodhinaḥ &	karṇasya bhūṣaṇam idam mama āyāti virodhinaḥ 
SA_GK16_dkavy12u-671	iti karṇotpalaṃ prāyas tava dṛṣṭyā vilaṅghyate // DKd_2.224 //	iti karṇa utpalam prāyas tava dṛṣṭyā vilaṅghyate 
SA_GK16_dkavy12u-672	apāṅgabhāgapātinyā dṛṣṭer aṃśubhir utpalam &	apāṅga bhāga pātinyāḥ dṛṣṭeḥ aṃśubhiḥ utpalam 
SA_GK16_dkavy12u-673	spṛśyate vā na vety evaṃ kavinotprekṣya varṇyate // DKd_2.225 //	spṛśyate vā na vā iti evam kavinā utprekṣya varṇyate 
SA_GK16_dkavy12u-674	limpatīva tamo 'ṅgāni varṣatīvāñjanaṃ nabhaḥ &	limpati iva tamaḥ u ṅgāni varṣati iva añjanam nabhaḥ 
SA_GK16_dkavy12u-675	itīdam api bhūyiṣṭham utprekṣālakṣaṇānanvitam // DKd_2.226 //	iti idam api bhūyiṣṭham utprekṣā lakṣaṇa ananvitam 
SA_GK16_dkavy12u-676	keṣāṃ cid upamābhrāntir ivaśrutyeha jāyate &	keṣām cit upamā bhrāntiḥ iva śrutyā iha jāyate 
SA_GK16_dkavy12u-677	nopamānaṃ tiṅantenety atikramyāptabhāṣitam // DKd_2.227 //	na upamānam tiṅ antena iti atikramya āpta bhāṣitam 
SA_GK16_dkavy12u-678	upamānopameyatvaṃ tulyadharmavyapekṣayā &	upamāna upameya tvam tulya dharma vyapekṣayā 
SA_GK16_dkavy12u-679	limpates tamasaś cāsau dharmaḥ ko 'tra samīkṣyate // DKd_2.228 //	limpateḥ tamasaḥ ca asau dharmaḥ kaḥ tra samīkṣyate 
SA_GK16_dkavy12u-680	yadi lepanam eveṣṭaṃ limpatir nāma ko 'paraḥ &	yadi lepanam evā iṣṭam limpatiḥ nāma kaḥ paraḥ 
SA_GK16_dkavy12u-681	sa eva dharmo dharmī cety anunmatto na bhāṣate // DKd_2.229 //	saḥ eva dharmaḥ dharmī ca iti an unmattaḥ na bhāṣate 
SA_GK16_dkavy12u-682	kartā yady upamānaṃ syān nyagbhūto 'sau kriyāpade &	kartā yadi upamānam syāt sau kriyā pade 
SA_GK16_dkavy12u-683	svakriyāsādhanavyagro nālam anyad apekṣitum // DKd_2.230 //	sva kriyā sādhana vyagraḥ na alam anyat apekṣitum 
SA_GK16_dkavy12u-684	yo limpaty amunā tulyaṃ tama ity api śaṃsataḥ &	yaḥ limpati amunā tulyam tamaḥ iti api śaṃsataḥ 
SA_GK16_dkavy12u-685	aṅgānīti na saṃbaddhaṃ so 'pi mṛgyaḥ samo guṇaḥ // DKd_2.231 //	aṅgāni iti na saṃbaddham saḥ u pi mṛgyaḥ samaḥ guṇaḥ 
SA_GK16_dkavy12u-686	yathendur iva te vaktram iti kāntiḥ pratīyate &	yathā induḥ iva te vaktram iti kāntiḥ pratīyate 
SA_GK16_dkavy12u-687	na tathā limpater lepād anyad atra pratīyate // DKd_2.232 //	na tathā limpateḥ lepāt anyat atra pratīyate 
SA_GK16_dkavy12u-688	tad upaśleṣaṇārtho 'yaṃ limpatir dhvāntakartṛkaḥ &	tat upaśleṣaṇa arthaḥ yam limpatiḥ dhvānta kartṛkaḥ 
SA_GK16_dkavy12u-689	aṅgakarmā ca puṃsaivam utprekṣyata itīṣyatām // DKd_2.233 //	aṅga karmā ca puṃsā evam utprekṣyate iti iṣyatām 
SA_GK16_dkavy12u-690	manye śaṅke dhruvaṃ prāyo nūnam ityevamādibhiḥ &	manye śaṅke dhruvam prāyas nūnam iti evamādibhiḥ 
SA_GK16_dkavy12u-691	utprekṣā vyajyate śabdair ivaśabdo 'pi tādṛśaḥ //	utprekṣā vyajyate śabdaiḥ iva śabdaḥ pi tādṛśaḥ 
SA_GK16_dkavy12u-692	ity utprekṣācakram// // DKd_2.234 //	iti utprekṣā cakram 
SA_GK16_dkavy12u-693	hetuś ca sūkṣmaleśau ca vācām uttamabhūṣaṇam &	hetuḥ ca sūkṣma leśau ca vācām uttama bhūṣaṇam 
SA_GK16_dkavy12u-694	kārakajñāpakau hetū tau cānekavidhau yathā // DKd_2.235 //	kāraka jñāpakau hetū tau ca anekavidhau yathā 
SA_GK16_dkavy12u-695	ayam āndolitaprauḍhacandanadrumapallavaḥ &	ayam āndolita prauḍha candana druma pallavaḥ 
SA_GK16_dkavy12u-696	utpādayati sarvasya prītiṃ malayamārutaḥ // DKd_2.236 //	utpādayati sarvasya prītim malaya mārutaḥ 
SA_GK16_dkavy12u-697	prītyutpādanayogyasya rūpasyātropabṛṃhaṇam &	prīti utpādana yogyasya rūpasya atra upabṛṃhaṇam 
SA_GK16_dkavy12u-698	alaṃkāratayoddiṣṭaṃ nivṛttāv api tat samam // DKd_2.237 //	alaṃkāra tayā uddiṣṭam nivṛttau api tat samam 
SA_GK16_dkavy12u-699	candanāraṇyam ādhūya spṛṣṭvā malayanirjharān &	candanāraṇyam ādhūya spṛṣṭvā malaya nirjharān 
SA_GK16_dkavy12u-700	pathikānām abhāvāya pavano 'yam upasthitaḥ // DKd_2.238 //	pathikānām abhāvāya pavanaḥ yam upasthitaḥ 
SA_GK16_dkavy12u-701	abhāvasādhanāyālam evaṃbhūto hi mārutaḥ &	abhāva sādhanāya alam evaṃbhūtaḥ hi mārutaḥ 
SA_GK16_dkavy12u-702	virahajvarasaṃbhūtamanojñārocake jane // DKd_2.239 //	viraha jvara saṃbhūta manojña arocake jane 
SA_GK16_dkavy12u-703	nivartye ca vikārye ca hetutvaṃ tadapekṣayā &	nivartye ca vikārye ca hetu tvam tad apekṣayā 
SA_GK16_dkavy12u-704	prāpye tu karmaṇi prāyaḥ kriyāpekṣaiva hetutā // DKd_2.240 //	prāpye tu karmaṇi prāyas kriyā apekṣā eva hetu tā 
SA_GK16_dkavy12u-705	hetur nirvartanīyasya darśitaḥ śeṣayor dvayoḥ &	hetuḥ nirvartanīyasya darśitaḥ śeṣayoḥ dvayoḥ 
SA_GK16_dkavy12u-706	dattvodāharaṇadvandvaṃ jñāpako varṇayiṣyate // DKd_2.241 //	dattvā udāharaṇa dvandvam jñāpakaḥ varṇayiṣyate 
SA_GK16_dkavy12u-707	utpravālāṇy araṇyāni vāpyaḥ saṃphullapaṅkajāḥ &	utpravālāṇi araṇyāni vāpyaḥ saṃphulla paṅkajāḥ 
SA_GK16_dkavy12u-708	candraḥ pūrṇaś ca kāmena pānthadṛṣṭer viṣaṃ kṛtam // DKd_2.242 //	candraḥ pūrṇaḥ ca kāmena pāntha dṛṣṭeḥ viṣam kṛtam 
SA_GK16_dkavy12u-709	mānayogyāṃ karomīti priyasthānasthitāṃ sakhīm &	māna yogyām karomi iti priya sthāna sthitām sakhīm 
SA_GK16_dkavy12u-710	bālā bhrūbhaṅgajihmākṣī paśyati sphuritādharā // DKd_2.243 //	bālā bhrū bhaṅga jihma akṣī paśyati sphurita adharā 
SA_GK16_dkavy12u-711	gato 'stam arko bhātīndur yānti vāsāya pakṣiṇaḥ &	gataḥ u stam arkaḥ bhāti induḥ yānti vāsāya pakṣiṇaḥ 
SA_GK16_dkavy12u-712	itīdam api sādhv eva kālāvasthānivedane // DKd_2.244 //	iti idam api sādhu eva kāla avasthā nivedane 
SA_GK16_dkavy12u-713	avadhyair indupādānām asādhyaiś candanāmbhasām &	avadhyaiḥ indu pādānām asādhyaiḥ candana ambhasām 
SA_GK16_dkavy12u-714	dehoṣmabhiḥ subodhaṃ te sakhi kāmāturaṃ manaḥ // DKd_2.245 //	deha ūṣmabhiḥ su bodham te sakhi kāma āturam manaḥ 
SA_GK16_dkavy12u-715	iti lakṣyāḥ prayogeṣu ramyā jñāpakahetavaḥ &	iti lakṣyāḥ prayogeṣu ramyāḥ jñāpaka hetavaḥ 
SA_GK16_dkavy12u-716	abhāvahetavaḥ ke cid vyāhriyante manoharāḥ // DKd_2.246 //	abhāva hetavaḥ ke cid vyāhriyante manoharāḥ 
SA_GK16_dkavy12u-717	anabhyāsena vidyānām asaṃsargeṇa dhīmatām &	anabhyāsena vidyānām a saṃsargeṇa dhīmatām 
SA_GK16_dkavy12u-718	anigraheṇa cākṣāṇāṃjāyate vyasanaṃ nṛṇām // DKd_2.247 //	anigraheṇa ca akṣāṇām jāyate vyasanam nṛṇām 
SA_GK16_dkavy12u-719	gataḥ kāmakathonmādo galito yauvanajvaraḥ &	gataḥ kāma kathā unmādaḥ galitaḥ yauvana jvaraḥ 
SA_GK16_dkavy12u-720	kṣato mohaś cyutā tṛṣṇā kṛtaṃ puṇyāśrame manaḥ // DKd_2.248 //	kṣataḥ mohaḥ cyutā tṛṣṇā kṛtam puṇya āśrame manaḥ 
SA_GK16_dkavy12u-721	vanāny amūni na gṛhāṇy etā nadyo na yoṣitaḥ &	vanāni amūni na gṛhāṇi etāḥ nadyaḥ na yoṣitaḥ 
SA_GK16_dkavy12u-722	mṛgā ime na dāyādās tan me nandati mānasam // DKd_2.249 //	mṛgāḥ ime na dāyādāḥ tat me nandati mānasam 
SA_GK16_dkavy12u-723	atyantam asad āryāṇāṃ analocitaceṣṭitam &	atyantam asat āryāṇām anala ucita ceṣṭitam 
SA_GK16_dkavy12u-724	atas teṣāṃ vivardhante satataṃ sarvasaṃpadaḥ // DKd_2.250 //	atas teṣām vivardhante satatam sarva saṃpadaḥ 
SA_GK16_dkavy12u-725	udyānasahakārāṇām anudbhinnā na mañjarī &	udyāna sahakārāṇām anudbhinnā na mañjarī 
SA_GK16_dkavy12u-726	deyaḥ pathikanārīṇāṃ satilaḥ salilāñjaliḥ // DKd_2.251 //	deyaḥ pathika nārīṇām sa tilaḥ salila añjaliḥ 
SA_GK16_dkavy12u-727	prāgabhāvādirūpasya hetutvam iha vastunaḥ &	prāgabhāva ādi rūpasya hetu tvam iha vastunaḥ 
SA_GK16_dkavy12u-728	bhāvābhāvasvarūpasya kāryasyotpādanaṃ prati // DKd_2.252 //	bhāva abhāva svarūpasya kāryasya utpādanam prati 
SA_GK16_dkavy12u-729	dūrakāryas tatsahajaḥ kāryānantarajas tathā &	dūra kāryaḥ tad sahajaḥ kārya anantara jaḥ tathā 
SA_GK16_dkavy12u-730	ayuktayuktakāryau cety asaṃkhyāś citrahetavaḥ // DKd_2.253 //	ayukta yukta kāryau ca iti asaṃkhyāḥ citra hetavaḥ 
SA_GK16_dkavy12u-731	te 'mī prayogamārgeṣu gauṇavṛttivyapāśrayāḥ &	te mī prayoga mārgeṣu gauṇa vṛtti vyapāśrayāḥ 
SA_GK16_dkavy12u-732	atyantasundarā dṛṣṭās tadudāhṛtayo yathā // DKd_2.254 //	atyanta sundarāḥ dṛṣṭāḥ tad udāhṛtayaḥ yathā 
SA_GK16_dkavy12u-733	tvadapāṅgāhvayaṃ jaitram anaṅgāstraṃ yad aṅgane &	tvad apāṅga āhvayam jaitram anaṅga astram yat aṅgane 
SA_GK16_dkavy12u-734	muktaṃ tad anyatas tena so 'py ahaṃ manasi kṣataḥ // DKd_2.255 //	muktam tat anyatas tena saḥ u pi aham manasi kṣataḥ 
SA_GK16_dkavy12u-735	āvirbhavati nārīṇāṃ vayaḥ paryastaśaiśavaṃ &	āvirbhavati nārīṇām vayaḥ paryasta śaiśavam 
SA_GK16_dkavy12u-736	sahaiva vividhaiḥ puṃsām aṅgajonmādavibhramaiḥ // DKd_2.256 //	saha eva vividhaiḥ puṃsām aṅgaja unmāda vibhramaiḥ 
SA_GK16_dkavy12u-737	paścāt paryasya kiraṇānudīrṇaṃ candramaṇḍalam &	paścāt paryasya kiraṇa an udīrṇam candra maṇḍalam 
SA_GK16_dkavy12u-738	prāg eva hariṇākṣīṇām udīrṇo rāgasāgaraḥ // DKd_2.257 //	prāk eva hariṇa akṣīṇām udīrṇaḥ rāga sāgaraḥ 
SA_GK16_dkavy12u-739	rājñāṃ hastāravindāni kuḍmalīkurute kutaḥ &	rājñām hasta aravindāni kuḍmalīkurute kutas 
SA_GK16_dkavy12u-740	deva tvaccaraṇadvandvarāgabālātapaḥ spṛśan // DKd_2.258 //	deva tvad caraṇa dvandva rāga bāla ātapaḥ spṛśan 
SA_GK16_dkavy12u-741	pāṇipadmāni bhūpānāṃ saṃkocayitum īśate &	pāṇi padmāni bhūpānām saṃkocayitum īśate 
SA_GK16_dkavy12u-742	tvatpādanakhacandrāṇām arciṣaḥ kundanirmalāḥ // DKd_2.259 //	tvad pāda nakha candrāṇām arciṣaḥ kunda nirmalāḥ 
SA_GK16_dkavy12u-743	iti hetuvikalpānāṃ darśitā gatir īdṛśī //	iti hetu vikalpānām darśitā gatiḥ īdṛśī 
SA_GK16_dkavy12u-744	iti hetucakram// &	iti hetu cakram 
SA_GK16_dkavy12u-745	iṅgitākāralakṣyo 'rthaḥ saukṣmyāt sūkṣma iti smṛtaḥ // DKd_2.260 //	iṅgita ākāra lakṣyaḥ rthaḥ saukṣmyāt sūkṣmaḥ iti smṛtaḥ 
SA_GK16_dkavy12u-746	kadā nau saṃgamo bhāvīty ākīrṇe vaktum akṣamam &	kadā nau saṃgamaḥ bhāvi iti ākīrṇe vaktum akṣamam 
SA_GK16_dkavy12u-747	avetya kāntam abalā līlāpadmaṃ nyamīlayat // DKd_2.261 //	avetya kāntam abalā līlā padmam nyamīlayat 
SA_GK16_dkavy12u-748	padmasaṃmīlanād atra sūcito niśi saṃgamaḥ &	padma saṃmīlanāt atra sūcitaḥ niśi saṃgamaḥ 
SA_GK16_dkavy12u-749	āśvāsayitum icchantyā priyam aṅgajapīḍitam // DKd_2.262 //	āśvāsayitum icchantyā priyam aṅgaja pīḍitam 
SA_GK16_dkavy12u-750	madarpitadṛśas tasyā gītagoṣṭhyām avardhata &	mad arpita dṛśaḥ tasyāḥ gītagoṣṭhyām avardhata 
SA_GK16_dkavy12u-751	uddāmarāgataralā chāyā kāpi mukhāmbuje // DKd_2.263 //	uddāma rāga taralā chāyā kā api mukha ambuje 
SA_GK16_dkavy12u-752	ity anudbhinnarūpatvād ratyutsavamanorathah &	iti an udbhinna rūpa tvāt rati utsava manorathaḥ 
SA_GK16_dkavy12u-753	anullaṅhgyaiva sūkṣmatvam abhūd atra vyavasthitaḥ //	an ullaṅhgya eva sūkṣma tvam abhūt atra vyavasthitaḥ 
SA_GK16_dkavy12u-754	iti sūkṣmacakram// // DKd_2.264 //	iti sūkṣma cakram 
SA_GK16_dkavy12u-755	leśo leśena nirbhinnavasturūpanigūhanam &	leśaḥ leśena nirbhinna vastu rūpa nigūhanam 
SA_GK16_dkavy12u-756	udāharaṇa evāsya rūpam āvirbhaviṣyati // DKd_2.265 //	udāharaṇe eva asya rūpam āvirbhaviṣyati 
SA_GK16_dkavy12u-757	rājakanyānuraktaṃ māṃ romodbhedena rakṣakaḥ &	rāja kanyā anuraktam mām romodbhedena rakṣakaḥ 
SA_GK16_dkavy12u-758	avagaccheyur ā jñātam aho śītānilaṃ vanam // DKd_2.266 //	avagaccheyuḥ ā jñātam aho śīta anilam vanam 
SA_GK16_dkavy12u-759	ānandāśru pravṛttaṃ me kathaṃ dṛṣṭvaiva kanyakām &	ānanda aśru pravṛttam me katham dṛṣṭvā eva kanyakām 
SA_GK16_dkavy12u-760	akṣi me puṣparajasā vātoddhūtena dūṣitam // DKd_2.267 //	akṣi me puṣpa rajasā vāta uddhūtena dūṣitam 
SA_GK16_dkavy12u-761	ity evam ādisthāne 'yam alaṃkāro 'tiśobhate &	iti evam ādi sthāne yam alaṃkāraḥ atiśobhate 
SA_GK16_dkavy12u-762	leśam eke vidur nindāṃ stutiṃ vā leśataḥ kṛtām // DKd_2.268 //	leśam eke viduḥ nindām stutim vā leśataḥ kṛtām 
SA_GK16_dkavy12u-763	yuvaiṣa guṇavān rājā yogyas te patir ūrjitaḥ &	yuvā eṣa guṇavān rājā yogyaḥ te patiḥ ūrjitaḥ 
SA_GK16_dkavy12u-764	raṇotsave manaḥ saktaṃ yasya kāmotsavād api // DKd_2.269 //	raṇa utsave manaḥ saktam yasya kāma utsavāt api 
SA_GK16_dkavy12u-765	vīryotkarṣastutir nindaivāsmin bhāvanivṛttaye &	vīrya utkarṣa stutiḥ nindā eva asmin bhāva nivṛttaye 
SA_GK16_dkavy12u-766	kanyāyāḥ kalpate bhogān nirvivikṣor nirantaram // DKd_2.270 //	kanyāyāḥ kalpate bhogān nirvivikṣoḥ nirantaram 
SA_GK16_dkavy12u-767	capalo nirdayaś cāsau janaḥ kiṃ tena me sakhi &	capalaḥ nirdayaḥ ca asau janaḥ kim tena me sakhi 
SA_GK16_dkavy12u-768	āgaḥpramārjanāyaiva cāṭavo yena śikṣitāḥ // DKd_2.271 //	āgaḥ pramārjanāya eva ca aṭavaḥ yena śikṣitāḥ 
SA_GK16_dkavy12u-769	doṣābhāso guṇaḥ ko 'pi darśitaś cāṭukāritā &	doṣa ābhāsaḥ guṇaḥ darśitaḥ cāṭu kāri tā 
SA_GK16_dkavy12u-770	mānaṃ sakhijanoddiṣṭaṃ kartuṃ rāgād aśaktayā //	mānam sakhi jana uddiṣṭam kartum rāgāt aśaktayā 
SA_GK16_dkavy12u-771	iti leśacakram// // DKd_2.272 //	iti leśacakram 
SA_GK16_dkavy12u-772	uddiṣṭānāṃ padārthānām anūddeśo yathākramam &	uddiṣṭānām padārthānām anūddeśaḥ yathākramam 
SA_GK16_dkavy12u-773	yathāsaṃkhyam iti proktaṃ saṃkhyānaṃ krama ity api // DKd_2.273 //	yathāsaṃkhyam iti proktam saṃkhyānam kramaḥ iti api 
SA_GK16_dkavy12u-774	dhruvaṃ te coritā tanvi smitekṣaṇamukhadyutiḥ &	dhruvam te coritā tanvi smita īkṣaṇa mukha dyutiḥ 
SA_GK16_dkavy12u-775	snātum ambhaḥpraviṣṭāyāḥ kumudotpalapaṅkajaiḥ //	snātum ambhaḥ praviṣṭāyāḥ kumuda utpala paṅkajaiḥ 
SA_GK16_dkavy12u-776	iti kramaḥ// // DKd_2.274 //	iti kramaḥ 
SA_GK16_dkavy12u-777	preyaḥ priyatarākhyānaṃ rasavad rasapeśalam &	preyaḥ priyatara ākhyānam rasavat rasa peśalam 
SA_GK16_dkavy12u-778	ūrjasvi rūḍhāhaṃkāraṃ yuktotkarṣaṃ ca tat trayam // DKd_2.275 //	ūrjasvi rūḍha ahaṃkāram yukta utkarṣam ca tat trayam 
SA_GK16_dkavy12u-779	adya yā mama govinda jātā tvayi gṛhāgate &	adya yā mama govinda jātā tvayi gṛha āgate 
SA_GK16_dkavy12u-780	kālenaiṣā bhavet prītis tavaivāgamanāt punaḥ // DKd_2.276 //	kālena eṣā bhavet prītiḥ tava eva āgamanāt punar 
SA_GK16_dkavy12u-781	ity āha yuktaṃ viduro nānyatas tādṛśī dhṛtiḥ &	iti āha yuktam viduraḥ na anyatas tādṛśī dhṛtiḥ 
SA_GK16_dkavy12u-782	bhaktimātrasamārādhyaḥ suprītaś ca tato hariḥ // DKd_2.277 //	bhakti mātra samārādhyaḥ su prītaḥ ca tatas hariḥ 
SA_GK16_dkavy12u-783	somaḥ sūryo marudbhūmir vyoma hotānalo jalam &	somaḥ sūryaḥ marut bhūmiḥ vyoma hotā analaḥ jalam 
SA_GK16_dkavy12u-784	iti rūpāṇy atikramya tvāṃ draṣṭuṃ deva ke vayam // DKd_2.278 //	iti rūpāṇi atikramya tvām draṣṭum deva ke vayam 
SA_GK16_dkavy12u-785	iti sākṣātkṛte deve rājño yad rātavarmaṇaḥ &	iti sākṣātkṛte deve rājñaḥ yat rātavarmaṇaḥ 
SA_GK16_dkavy12u-786	prītiprakāśanaṃ tac ca preya ity avagamyatām // DKd_2.279 //	prīti prakāśanam tat ca preyaḥ iti avagamyatām 
SA_GK16_dkavy12u-787	mṛte 'ti pretya saṃgantuṃ yayā me maraṇaṃ matam &	mṛte pretya saṃgantum yayā me maraṇam matam 
SA_GK16_dkavy12u-788	saivāvantī mayā labdhā katham atraiva janmani // DKd_2.280 //	sā evā avantī mayā labdhā katham atrā eva janmani 
SA_GK16_dkavy12u-789	prāk prītir darśitā seyaṃ ratiḥ śṛṅgāratāṃ gatā &	prāk prītiḥ darśitā sā iyam ratiḥ śṛṅgāra tām gatā 
SA_GK16_dkavy12u-790	rūpabāhulyayogena tad idaṃ rasavadvacaḥ // DKd_2.281 //	rūpa bāhulya yogena tat idam rasavat vacaḥ 
SA_GK16_dkavy12u-791	nigṛhya keśeṣv ākṛṣṭā kṛṣṇā yenāgrato mama &	nigṛhya keśeṣu ākṛṣṭā kṛṣṇā yena agratas mama 
SA_GK16_dkavy12u-792	so 'yaṃ duḥśāsanaḥ pāpo labdhaḥ kiṃ jīvati kṣaṇam // DKd_2.282 //	saḥ yam duḥśāsanaḥ pāpaḥ labdhaḥ kim jīvati kṣaṇam 
SA_GK16_dkavy12u-793	ity āruhya parāṃ koṭiṃ krodho raudrātmatāṃ gataḥ &	iti āruhya parām koṭim krodhaḥ raudra ātma tām gataḥ 
SA_GK16_dkavy12u-794	bhīmasya paśyataḥ śatrum ity etad rasavadvacaḥ // DKd_2.283 //	bhīmasya paśyataḥ śatrum iti etat rasavat vacaḥ 
SA_GK16_dkavy12u-795	ajitvā sārṇavām urvīm aniṣṭvā vividhair makhaiḥ &	a jitvā sa arṇavām urvīm an iṣṭvā vividhaiḥ makhaiḥ 
SA_GK16_dkavy12u-796	adatvā cārtham arthibhyo bhaveyaḥ pārthivaḥ katham // DKd_2.284 //	a datvā ca artham arthibhyaḥ bhaveyaḥ pārthivaḥ katham 
SA_GK16_dkavy12u-797	ity utsāhaḥ prakṛṣṭātmā tiṣṭhan vīrarasātmanā &	iti utsāhaḥ prakṛṣṭa ātmā tiṣṭhan vīra rasa ātmanā 
SA_GK16_dkavy12u-798	rasavattvaṃ girām āsāṃ samarthayitum īśvaraḥ // DKd_2.285 //	rasavat tvam girām āsām samarthayitum īśvaraḥ 
SA_GK16_dkavy12u-799	yasyāḥ kusumaśayyāpi komalāṅgyā rujākarī &	yasyāḥ kusuma śayyā api komala aṅgyāḥ rujā karī 
SA_GK16_dkavy12u-800	sādhiśete kathaṃ tanvī hutāśanavatīṃ citām // DKd_2.286 //	sā adhiśete katham tanvī hutāśanavatīm citām 
SA_GK16_dkavy12u-801	iti kāruṇyam udriktam alaṃkāratayā smṛtam &	iti kāruṇyam udriktam alaṃkāra tayā smṛtam 
SA_GK16_dkavy12u-802	tathāpare 'pi bībhatsahāsyādbhutabhayānakāḥ // DKd_2.287 //	tathā apare bībhatsa hāsya adbhuta bhayānakāḥ 
SA_GK16_dkavy12u-803	pāyaṃ pāyaṃ tavārīṇāṃ śoṇitaṃ pāṇisaṃpuṭaiḥ &	pāyam pāyam tava arīṇām śoṇitam pāṇi saṃpuṭaiḥ 
SA_GK16_dkavy12u-804	kauṇapāḥ saha nṛtyanti kabandhair antrabhūṣaṇāḥ // DKd_2.288 //	kauṇapāḥ saha nṛtyanti kabandhaiḥ antra bhūṣaṇāḥ 
SA_GK16_dkavy12u-805	idam amlānamānāyā lagnaṃ stanataṭe tava &	idam a mlāna mānāyāḥ lagnam stana taṭe tava 
SA_GK16_dkavy12u-806	chādyatām uttarīyeṇa navaṃ nakhapadaṃ sakhi // DKd_2.289 //	chādyatām uttarīyeṇa navam nakha padam sakhi 
SA_GK16_dkavy12u-807	aṃśukāni pravālāni puṣpaṃ hārādibhūṣaṇam &	aṃśukāni pravālāni puṣpam hāra ādi bhūṣaṇam 
SA_GK16_dkavy12u-808	śākhāś ca mandirāṇy eṣāṃ citraṃ nandanaśākhinām // DKd_2.290 //	śākhāḥ ca mandirāṇi eṣām citram nandana śākhinām 
SA_GK16_dkavy12u-809	idaṃ maghonaḥ kuliśaṃ dhārāsaṃnihitānalam &	idam maghonaḥ kuliśam dhārā saṃnihita analam 
SA_GK16_dkavy12u-810	smaraṇaṃ yasya daityastrīgarbhapātāya kalpate // DKd_2.291 //	smaraṇam yasya daitya strī garbha pātāya kalpate 
SA_GK16_dkavy12u-811	vākyasyāgrāmyatāyonir mādhurye darśito rasaḥ &	vākyasya agrāmya tā yoniḥ mādhurye darśitaḥ rasaḥ 
SA_GK16_dkavy12u-812	iha tv aṣṭarasāyattā rasavattā smṛtā girām //	iha tu aṣṭa rasa āyattā rasavat tā smṛtā girām 
SA_GK16_dkavy12u-813	iti rasavaccakram// // DKd_2.292 //	iti rasavat cakram 
SA_GK16_dkavy12u-814	apakartāham asmīti hṛdi te mā sma bhūd bhayam &	apakartā aham asmi iti hṛdi te mā sma bhūt bhayam 
SA_GK16_dkavy12u-815	vimukheṣu na me khaḍgaḥ prahartuṃ jātu vāñchati // DKd_2.293 //	vimukheṣu na me khaḍgaḥ prahartum jātu vāñchati 
SA_GK16_dkavy12u-816	iti muktaḥ paro yuddhe niruddho darpaśalinā &	iti muktaḥ paraḥ yuddhe niruddhaḥ darpa śalinā 
SA_GK16_dkavy12u-817	puṃsā kenāpi taj jñeyam ūrjasvītyevamādikam //	puṃsā kena api tat jñeyam ūrjasvi iti evam ādikam 
SA_GK16_dkavy12u-818	ity ūrjasvi// // DKd_2.294 //	iti ūrjasvi 
SA_GK16_dkavy12u-819	artham iṣṭam anākhyāya sākṣāt tasyaiva siddhaye &	artham iṣṭam an ākhyāya sākṣāt tasya eva siddhaye 
SA_GK16_dkavy12u-820	yat prakārāntarākhyānaṃ paryāyoktaṃ tad iṣyate // DKd_2.295 //	yat prakāra antara ākhyānam paryāya uktam tat iṣyate 
SA_GK16_dkavy12u-821	daśaty asau parabhṛtah sahakārasya mañjarīm &	daśati asau parabhṛtaḥ sahakārasya mañjarīm 
SA_GK16_dkavy12u-822	tam ahaṃ vārayiṣyāmi yuvābhyāṃ svairam āsyatām // DKd_2.296 //	tam aham vārayiṣyāmi yuvābhyām svairam āsyatām 
SA_GK16_dkavy12u-823	saṃgamayya sakhīṃ yūnā saṃkete tadratotsavaṃ &	saṃgamayya sakhīm yūnā saṃkete tad rata utsavam 
SA_GK16_dkavy12u-824	nirvartayitum icchantyā kayāpy apasṛtaṃ tataḥ //	nirvartayitum icchantyā kayā api apasṛtam tatas 
SA_GK16_dkavy12u-825	iti paryāyoktam// // DKd_2.297 //	iti paryāya uktam 
SA_GK16_dkavy12u-826	kiṃcidārabhamāṇasya kāryaṃ daivavaśāt punaḥ &	kiṃcid ārabhamāṇasya kāryam daiva vaśāt punar 
SA_GK16_dkavy12u-827	tatsādhanasamāpattir yā tad āhuḥ samāhitam // DKd_2.298 //	tad sādhana samāpattiḥ yā tat āhuḥ samāhitam 
SA_GK16_dkavy12u-828	mānam asyā nirākartuṃ pādayor me patiṣyataḥ &	mānam asyāḥ nirākartum pādayoḥ me patiṣyataḥ 
SA_GK16_dkavy12u-829	upakārāya diṣṭyaitad udīrṇaṃ ghanagarjitam //	upakārāya diṣṭyā etat udīrṇam ghana garjitam 
SA_GK16_dkavy12u-830	iti samāhitam// // DKd_2.299 //	iti samāhitam 
SA_GK16_dkavy12u-831	āśayasya vibhūter vā yan mahatvam anuttamam &	āśayasya vibhūteḥ vā yat mahat tvam anuttamam 
SA_GK16_dkavy12u-832	udāttaṃ nāma taṃ prāhur alaṃkāraṃ manīṣibhiḥ // DKd_2.300 //	udāttam nāma tam prāhuḥ alaṃkāram manīṣibhiḥ 
SA_GK16_dkavy12u-833	guroḥ śasanam atyetuṃ na śaśāka sa rāghavaḥ &	guroḥ śasanam atyetum na śaśāka sa rāghavaḥ 
SA_GK16_dkavy12u-834	yo rāvaṇaśiraśchedakāryabhāre 'py aviklavaḥ // DKd_2.301 //	yaḥ rāvaṇa śiraḥ cheda kārya bhāre pi aviklavaḥ 
SA_GK16_dkavy12u-835	ratnabhittiṣu saṃkrāntaiḥ pratibimbaśatair vṛtaḥ &	ratna bhittiṣu saṃkrāntaiḥ pratibimba śataiḥ vṛtaḥ 
SA_GK16_dkavy12u-836	jñāto laṅkeśvaraḥ kṛcchrād āñjaneyena tattvataḥ // DKd_2.302 //	jñātaḥ laṅkā īśvaraḥ kṛcchrāt āñjaneyena tattvataḥ 
SA_GK16_dkavy12u-837	pūrvatrāśayamāhātmyam atrābhyudayagauravam &	pūrvatra āśaya māhātmyam atra abhyudaya gauravam 
SA_GK16_dkavy12u-838	suvyañjitam iti proktaṃ udāttadvayam apy adaḥ //	su vyañjitam iti proktam udātta dvayam api adaḥ 
SA_GK16_dkavy12u-839	ity udāttam// // DKd_2.303 //	iti udāttam 
SA_GK16_dkavy12u-840	apahnutir apahnutya kiṃcid anyārthadarśanam &	apahnutiḥ apahnutya kiṃcid anya artha darśanam 
SA_GK16_dkavy12u-841	na pañceṣu smaras tasya sahasraṃ patriṇām iti // DKd_2.304 //	na pañca iṣu smaraḥ tasya sahasram patriṇām iti 
SA_GK16_dkavy12u-842	candanaṃ candrikā mando gandhavāhaś ca dakṣiṇaḥ &	candanam candrikā mandaḥ gandhavāhaḥ ca dakṣiṇaḥ 
SA_GK16_dkavy12u-843	seyam agnimayī sṛṣṭir mayi śītā parān prati // DKd_2.305 //	sā iyam agni mayī sṛṣṭiḥ mayi śītā parān prati 
SA_GK16_dkavy12u-844	śaiśiryam abhyupetyaiva pareṣvātmani kāminā &	śaiśiryam abhyupetya eva pareṣu ātmani kāminā 
SA_GK16_dkavy12u-845	auṣṇyaprakāśanāt tasya seyaṃ viṣayaniḥnutiḥ // DKd_2.306 //	auṣṇya prakāśanāt tasya sā iyam viṣaya niḥnutiḥ 
SA_GK16_dkavy12u-846	amṛtasyandikiraṇaś candramā nāmato mataḥ &	           
SA_GK16_dkavy12u-847	anya evāyam arthātmā viṣaniṣyandidīdhitiḥ // DKd_2.307 //	anyaḥ eva ayam artha ātmā viṣa nisyandi dīdhitiḥ 
SA_GK16_dkavy12u-848	iti candratvam evendau nivartyārthāntarātmatā &	iti candra tvam eva indau nivartya artha antara ātma tā 
SA_GK16_dkavy12u-849	uktā smarārtenety eṣā svarūpāpahnutir matā // DKd_2.308 //	uktā smara ārtena iti eṣā svarūpa apahnutiḥ matā 
SA_GK16_dkavy12u-850	upamāpahnutiḥ pūrvam upamāsv eva darśitā &	upamā apahnutiḥ pūrvam upamāsu eva darśitā 
SA_GK16_dkavy12u-851	ity apahnutibhedānāṃ lakṣyo lakṣyeṣu vistaraḥ //	iti apahnuti bhedānām lakṣyaḥ lakṣyeṣu vistaraḥ 
SA_GK16_dkavy12u-852	ity apahanutiḥ// // DKd_2.309 //	iti apahanutiḥ 
SA_GK16_dkavy12u-853	śliṣṭam iṣṭam anekārtham ekarūpānvitaṃ vacaḥ &	śliṣṭam iṣṭam aneka artham eka rūpa anvitam vacaḥ 
SA_GK16_dkavy12u-854	tad abhinnapadaṃ bhinnapadaprāyam iti dvidhā // DKd_2.310 //	tat abhinna padam bhinna pada prāyam iti dvidhā 
SA_GK16_dkavy12u-855	asāv udayam ārūḍhaḥ kāntimān raktamaṇḍalaḥ &	asau udayam ārūḍhaḥ kāntimān rakta maṇḍalaḥ 
SA_GK16_dkavy12u-856	rājā harati lokasya hṛdayaṃ mṛdubhiḥ karaiḥ // DKd_2.311 //	rājā harati lokasya hṛdayam mṛdubhiḥ karaiḥ 
SA_GK16_dkavy12u-857	doṣākareṇa saṃbadhnannakṣatrapathavartinā &	doṣa ākareṇa saṃbadhnan nakṣatra patha vartinā 
SA_GK16_dkavy12u-858	rājñā pradoṣo mām ittham apriyaṃ kiṃ na bādhate // DKd_2.312 //	rājñā pradoṣaḥ mām ittham apriyam kim na bādhate 
SA_GK16_dkavy12u-859	upamārūpakākṣepavyatirekādigocarāḥ &	upamā rūpaka ākṣepa vyatireka ādi gocarāḥ 
SA_GK16_dkavy12u-860	prāg eva darśitāḥ śleṣā darśyante ke canāpare // DKd_2.313 //	prāk eva darśitāḥ śleṣāḥ darśyante ke cana apare 
SA_GK16_dkavy12u-861	asty abhinnakriyaḥ kaś cid aviruddhakriyo 'paraḥ &	asti abhinna kriyaḥ kaḥ cit aviruddha kriyaḥ paraḥ 
SA_GK16_dkavy12u-862	viruddhakarmā cāsty anyaḥ śleṣo niyamavān api // DKd_2.314 //	viruddha karmā ca asti anyaḥ śleṣaḥ niyamavān api 
SA_GK16_dkavy12u-863	niyamākṣeparūpoktir avirodhī virodhy api &	              
SA_GK16_dkavy12u-864	teṣāṃ nidarśaneṣv eva rūpam āvirbhaviṣyati // DKd_2.315 //	teṣām nidarśaneṣu eva rūpam āvirbhaviṣyati 
SA_GK16_dkavy12u-865	vakrāḥ svabhāvamadhurāḥ śaṃsantyo rāgam ulbaṇam &	vakrāḥ svabhāva madhurāḥ śaṃsantyaḥ rāgam ulbaṇam 
SA_GK16_dkavy12u-866	dṛśo dūtyaś ca karṣanti kāntābhiḥ preṣitāḥ priyān // DKd_2.316 //	dṛśaḥ dūtyaḥ ca karṣanti kāntābhiḥ preṣitāḥ priyān 
SA_GK16_dkavy12u-867	madhurā rāgavardhinyaḥ komalāḥ kokilāgiraḥ &	madhurāḥ rāga vardhinyaḥ komalāḥ kokilā giraḥ 
SA_GK16_dkavy12u-868	ākarṇyante madakalāh śliṣyante cāsitekṣanāḥ // DKd_2.317 //	ākarṇyante mada kalāḥ śliṣyante ca asita īkṣanāḥ 
SA_GK16_dkavy12u-869	rāgam ādarśayann eṣa vāruṇīyogavardhitam &	rāgam ādarśayan eṣa vāruṇī yoga vardhitam 
SA_GK16_dkavy12u-870	tirobhavati dharmāṃśur aṅgajas tu vijṛṃbhate // DKd_2.318 //	tirobhavati dharmāṃśuḥ aṅgajaḥ tu vijṛṃbhate 
SA_GK16_dkavy12u-871	nistriṃśatvam asāv eva dhanuṣy evāsya vakratā &	nistriṃśa tvam asau eva dhanuṣi eva asya vakra tā 
SA_GK16_dkavy12u-872	śareṣv eva narendrasya mārgaṇatvaṃ ca vartate // DKd_2.319 //	śareṣu eva narendrasya mārgaṇa tvam ca vartate 
SA_GK16_dkavy12u-873	padmānām eva daṇḍeṣu kaṇṭakas tvayi rakṣati &	padmānām eva daṇḍeṣu kaṇṭakaḥ tvayi rakṣati 
SA_GK16_dkavy12u-874	athavā dṛśyate rāgimithunāliṅganeṣv api // DKd_2.320 //	athavā dṛśyate rāgi mithuna āliṅganeṣu api 
SA_GK16_dkavy12u-875	mahībhṛdbhūrikaṭakas tejasvī niyatodayaḥ &	           
SA_GK16_dkavy12u-876	dakṣaḥ prajāpatiś cāsīt svāmī śaktidharaś ca saḥ // DKd_2.321 //	dakṣaḥ prajāpatiḥ ca āsīt svāmī śaktidharaḥ ca saḥ 
SA_GK16_dkavy12u-877	acyuto 'py avṛṣacchedī rājāpy aviditakṣayaḥ &	acyutaḥ pi a vṛṣa chedī rājā api a vidita kṣayaḥ 
SA_GK16_dkavy12u-878	devo 'py avibudho jajñe śaṃkaro 'py abhujaṅgavān //	a vibudhaḥ jajñe śaṃkaraḥ pi a bhujaṅgavān 
SA_GK16_dkavy12u-879	iti śleṣacakram// // DKd_2.322 //	iti śleṣa cakram 
SA_GK16_dkavy12u-880	guṇajātikriyādīnāṃ yat tu vaikalyadarśanam &	guṇa jāti kriyā ādīnām yat tu vaikalya darśanam 
SA_GK16_dkavy12u-881	viśeṣadarśanāyaiva sā viśeṣoktir iṣyate // DKd_2.323 //	viśeṣa darśanāya eva sā viśeṣa uktiḥ iṣyate 
SA_GK16_dkavy12u-882	na kaṭhoraṃ na vā tīkṣṇam āyudhaṃ puṣpadhanvanaḥ &	na kaṭhoram na vā tīkṣṇam āyudham puṣpadhanvanaḥ 
SA_GK16_dkavy12u-883	tathāpi jitam evāsīd amunā bhuvanatrayam // DKd_2.324 //	tathā api jitam evā āsīt amunā bhuvanatrayam 
SA_GK16_dkavy12u-884	na devakanyakā nāpi gandharvakulasaṃbhavā &	na deva kanyakā nā api gandharva kula saṃbhavā 
SA_GK16_dkavy12u-885	tathāpy eṣā tapobhaṅgaṃ vidhātuṃ vedhaso 'py alam // DKd_2.325 //	tathā api eṣā tapaḥ bhaṅgam vidhātum alam 
SA_GK16_dkavy12u-886	na baddhā bhrūkuṭir nāpi sphurito daśanacchadaḥ &	na baddhā bhrūkuṭiḥ na api sphuritaḥ daśanacchadaḥ 
SA_GK16_dkavy12u-887	na ca raktābhavad dṛṣṭir jitaṃ ca dviṣatāṃ kulam // DKd_2.326 //	na ca raktā abhavat dṛṣṭiḥ jitam ca dviṣatām kulam 
SA_GK16_dkavy12u-888	na rathā na ca mātaṅgā na hayā na ca pattayaḥ &	na rathāḥ na ca mātaṅgāḥ na hayāḥ na ca pattayaḥ 
SA_GK16_dkavy12u-889	strīṇām apāṅgadṛṣṭyaiva jīyate jagatāṃ trayam // DKd_2.327 //	strīṇām apāṅga dṛṣṭyā eva jīyate jagatām trayam 
SA_GK16_dkavy12u-890	ekacakro ratho yantā vikalo viṣamā hayāḥ &	eka cakraḥ rathaḥ yantā vikalaḥ viṣamāḥ hayāḥ 
SA_GK16_dkavy12u-891	ākrāmaty eva tejasvī tathāpy arko nabhastalam // DKd_2.328 //	ākrāmati eva tejasvī tathā api arkaḥ nabhastalam 
SA_GK16_dkavy12u-892	saiṣā hetuviśeṣoktis tejasvīti viśeṣaṇāt &	sā eṣā hetu viśeṣa uktiḥ tejasvī iti viśeṣaṇāt 
SA_GK16_dkavy12u-893	ayam eva kramo 'nyeṣāṃ bhedānām api kalpane//	ayam eva kramaḥ nyeṣām bhedānām api kalpane 
SA_GK16_dkavy12u-894	iti viśeṣokticakram// // DKd_2.329 //	iti viśeṣa ukti cakram 
SA_GK16_dkavy12u-895	vivakṣitaguṇotkṛṣtair yat samīkṛtya kasya cit &	vivakṣita guṇa utkṛṣtaiḥ yat samīkṛtya kasya cit 
SA_GK16_dkavy12u-896	kīrtanaṃ stutinindārthaṃ sā matā tulyayogitā // DKd_2.330 //	kīrtanam stuti nindā artham sā matā tulya yogitā 
SA_GK16_dkavy12u-897	yamaḥ kubero varuṇaḥ sahasrākṣo bhavān api &	yamaḥ kuberaḥ varuṇaḥ sahasrākṣaḥ bhavān api 
SA_GK16_dkavy12u-898	bibhranty ananyaviṣayāṃ lokapāla iti śrutim // DKd_2.331 //	bibhranti an anya viṣayām lokapālaḥ iti śrutim 
SA_GK16_dkavy12u-899	saṃgatāni mṛgākṣīṇāṃ taḍidvilasitāni ca &	saṃgatāni mṛga akṣīṇām taḍit vilasitāni ca 
SA_GK16_dkavy12u-900	kṣaṇadvayaṃ na tiṣṭhanti ghanārabdhāny api svayam //	kṣaṇa dvayam na tiṣṭhanti ghana ārabdhāni api svayam 
SA_GK16_dkavy12u-901	iti tulyayogitā// // DKd_2.332 //	iti tulya yogitā 
SA_GK16_dkavy12u-902	viruddhānāṃ padārthānāṃ yatra saṃsargadarśanam &	viruddhānām padārthānām yatra saṃsarga darśanam 
SA_GK16_dkavy12u-903	viśeṣadarśanāyaiva sa virodhaḥ smṛto yathā // DKd_2.333 //	viśeṣa darśanāya eva sa virodhaḥ smṛtaḥ yathā 
SA_GK16_dkavy12u-904	kūjitaṃ rājahaṃsānāṃ vardhate madamañjulam &	kūjitam rājahaṃsānām vardhate mada mañjulam 
SA_GK16_dkavy12u-905	kṣīyate ca mayūrāṇāṃ rutam utkrāntasauṣṭhavam // DKd_2.334 //	kṣīyate ca mayūrāṇām rutam utkrānta sauṣṭhavam 
SA_GK16_dkavy12u-906	prāvṛṣeṇyair jaladharair ambaraṃ durdināyate &	prāvṛṣeṇyaiḥ jaladharaiḥ ambaram durdināyate 
SA_GK16_dkavy12u-907	rāgeṇa punar ākrāntaṃ jāyate jagatāṃ manaḥ // DKd_2.335 //	rāgeṇa punar ākrāntam jāyate jagatām manaḥ 
SA_GK16_dkavy12u-908	tanumadhyaṃ pṛthuśroṇi raktauṣṭham asitekṣaṇam &	tanu madhyam pṛthu śroṇi rakta oṣṭham asita īkṣaṇam 
SA_GK16_dkavy12u-909	natanābhi vapuḥ strīṇāṃ kaṃ na haraty unnatastanam // DKd_2.336 //	nata nābhi vapuḥ strīṇām kam na harati unnata stanam 
SA_GK16_dkavy12u-910	mṛṇālabāhu rambhoru padmotpalamukhekṣaṇam &	            
SA_GK16_dkavy12u-911	api te rūpam asmākaṃ tanvi tāpāya kalpate // DKd_2.337 //	api te rūpam asmākam tanvi tāpāya kalpate 
SA_GK16_dkavy12u-912	udyānamārutoddhūtāś cūtacampakareṇavaḥ &	udyāna māruta uddhūtāḥ cūta campaka reṇavaḥ 
SA_GK16_dkavy12u-913	udaśrayanti pānthānām aspṛśanto 'pi locane // DKd_2.338 //	udaśrayanti pānthānām a spṛśantaḥ pi locane 
SA_GK16_dkavy12u-914	kṛṣṇārjunānuraktāpi dṛṣṭiḥ karṇāvalambinī &	kṛṣṇa arjuna anuraktā api dṛṣṭiḥ karṇa avalambinī 
SA_GK16_dkavy12u-915	yāti viśvasanīyatvaṃ kasya te kalabhāṣini // DKd_2.339 //	yāti viśvasanīya tvam kasya te kala bhāṣini 
SA_GK16_dkavy12u-916	ity anekaprakāro 'yam alaṃkāraḥ pratīyate //	iti aneka prakāraḥ yam alaṃkāraḥ pratīyate 
SA_GK16_dkavy12u-917	iti virodhacakram// &	iti virodha cakram 
SA_GK16_dkavy12u-918	aprastutapraśaṃsā syād aprakrānteṣu yā stutiḥ // DKd_2.340 //	a prastuta praśaṃsā syāt a prakrānteṣu yā stutiḥ 
SA_GK16_dkavy12u-919	sukhaṃ jīvanti hariṇā vaneṣv aparasevinaḥ &	sukham jīvanti hariṇāḥ vaneṣu apara sevinaḥ 
SA_GK16_dkavy12u-920	annair ayatnasulabhais tṛṇadarbhāṅkurādibhiḥ // DKd_2.341 //	annaiḥ ayatna sulabhaiḥ tṛṇa darbha aṅkura ādibhiḥ 
SA_GK16_dkavy12u-921	seyam aprastutaivātra mṛgavṛttiḥ praśasyate &	sā iyam aprastutā eva atra mṛga vṛttiḥ praśasyate 
SA_GK16_dkavy12u-922	rājānuvartanakleśanirviṇṇena manasvinā //	rāja anuvartana kleśa nirviṇṇena manasvinā 
SA_GK16_dkavy12u-923	ity aprastutapraśaṃsā// // DKd_2.342 //	iti aprastuta praśaṃsā 
SA_GK16_dkavy12u-924	yadi nindann iva stauti vyājastutir asau smrtā &	yadi nindan iva stauti vyāja stutiḥ asau smrtā 
SA_GK16_dkavy12u-925	doṣābhāsā guṇā eva labhante hy atra saṃnidhim // DKd_2.343 //	doṣa ābhāsāḥ guṇāḥ eva labhante hi atra saṃnidhim 
SA_GK16_dkavy12u-926	tāpasenāpi rāmeṇa jiteyaṃ bhūtadhāriṇī &	tāpasena api rāmeṇa jitā iyam bhūta dhāriṇī 
SA_GK16_dkavy12u-927	tvayā rājñāpi saiveyaṃ jitā mā bhūn madas tava // DKd_2.344 //	tvayā rājñā api sā evā iyam jitā mā bhūt madaḥ tava 
SA_GK16_dkavy12u-928	puṃsaḥ purāṇād ācchidya śrīs tvayā paribhujyate &	puṃsaḥ purāṇāt ācchidya śrīḥ tvayā paribhujyate 
SA_GK16_dkavy12u-929	rājann ikṣākuvaṃśasya kim idaṃ tava yujyate // DKd_2.345 //	rājan ikṣāku vaṃśasya kim idam tava yujyate 
SA_GK16_dkavy12u-930	bhujaṅgabhogasaṃsaktā kalatraṃ tava medinī &	bhujaṅga bhoga saṃsaktā kalatram tava medinī 
SA_GK16_dkavy12u-931	ahaṅkāraḥ parāṃ koṭim ārohati kutas tava // DKd_2.346 //	ahaṅkāraḥ parām koṭim ārohati kutas tava 
SA_GK16_dkavy12u-932	iti śleṣānuviddhānām anyeṣāṃ copalakṣyatām &	iti śleṣa anuviddhānām anyeṣām ca upalakṣya tām 
SA_GK16_dkavy12u-933	vyājastutiprakārāṇām aparyantas tu vistaraḥ //	vyāja stuti prakārāṇām aparyantaḥ tu vistaraḥ 
SA_GK16_dkavy12u-934	iti vyājastutiḥ// // DKd_2.347 //	iti vyāja stutiḥ 
SA_GK16_dkavy12u-935	arthāntarapravṛttena kiṃ cit tatsadṛśaṃ phalam &	artha antara pravṛttena kim cit tad sadṛśam phalam 
SA_GK16_dkavy12u-936	sad asad vā nidarśyeta yadi tat syān nidarśanam // DKd_2.348 //	sat asat vā nidarśyeta yadi tat syāt nidarśanam 
SA_GK16_dkavy12u-937	udayann eṣa savitā padmeṣv arpayati śriyam &	udayan eṣa savitā padmeṣu arpayati śriyam 
SA_GK16_dkavy12u-938	vibhāvayitum ṛddhīnāṃ phalaṃ suhṛdanugraham // DKd_2.349 //	vibhāvayitum ṛddhīnām phalam suhṛd anugraham 
SA_GK16_dkavy12u-939	yāti candrāṃśubhiḥ spṛṣṭā dhvāntarājī parābhavam &	yāti candra aṃśubhiḥ spṛṣṭā dhvānta rājī parābhavam 
SA_GK16_dkavy12u-940	sadyo rājaviruddhānāṃ sūcayantī durantatām //	sadyas rāja viruddhānām sūcayantī duranta tām 
SA_GK16_dkavy12u-941	iti nidarśanam// // DKd_2.350 //	iti nidarśanam 
SA_GK16_dkavy12u-942	sahoktiḥ sahabhāvena kathanaṃ guṇakarmaṇām &	saha uktiḥ sahabhāvena kathanam guṇa karmaṇām 
SA_GK16_dkavy12u-943	arthānāṃ yo vinimayaḥ parivṛttis tu sā smṛtā // DKd_2.351 //	arthānām yaḥ vinimayaḥ parivṛttiḥ tu sā smṛtā 
SA_GK16_dkavy12u-944	saha dīrghā mama śvāsair imāḥ samprati rātrayaḥ &	saha dīrghāḥ mama śvāsaiḥ imāḥ samprati rātrayaḥ 
SA_GK16_dkavy12u-945	pāṇḍurāś ca mamaivāṅgeḥ saha tāś candrabhūṣaṇāh // DKd_2.352 //	pāṇḍurāḥ ca saha tāḥ 
SA_GK16_dkavy12u-946	vardhate saha pānthānāṃ mūrcchayā cūtamañjarī &	vardhate saha pānthānām mūrcchayā cūta mañjarī 
SA_GK16_dkavy12u-947	patanti ca samaṃ teṣām asubhir malayānilāḥ // DKd_2.353 //	patanti ca samam teṣām asubhiḥ malaya anilāḥ 
SA_GK16_dkavy12u-948	kokilālāpasubhagā sugandhivanavāyavaḥ &	kokila ālāpa subhagā sugandhi vana vāyavaḥ 
SA_GK16_dkavy12u-949	yānti sārdhaṃ janānandair vṛddhiṃ surabhivāsarāḥ // DKd_2.354 //	yānti sārdham jana ānandaiḥ vṛddhim surabhi vāsarāḥ 
SA_GK16_dkavy12u-950	ity udāhṛtayo dattāḥ sahokter atra kāś cana //	iti udāhṛtayaḥ dattāḥ sahokteḥ atra kāḥ cana 
SA_GK16_dkavy12u-951	iti sahoktiḥ// &	iti saha uktiḥ 
SA_GK16_dkavy12u-952	kriyate parivṛtteś ca kiṃ cid rūpanidarśanam // DKd_2.355 //	kriyate parivṛtteḥ ca kim cit rūpa nidarśanam 
SA_GK16_dkavy12u-953	śastraprahāraṃ dadatā bhujena tava bhūbhujām &	śastra prahāram dadatā bhujena tava bhūbhujām 
SA_GK16_dkavy12u-954	cirārjitaṃ hṛtaṃ teṣāṃ yaśaḥ kumudapāṇḍuram //	cira arjitam hṛtam teṣām yaśaḥ kumuda pāṇḍuram 
SA_GK16_dkavy12u-955	iti parivṛttiḥ// // DKd_2.356 //	iti parivṛttiḥ 
SA_GK16_dkavy12u-956	āśīrnāmābhilaṣite vastuny āśaṃsanaṃ yathā &	āśīḥ nāma abhilaṣite vastuni āśaṃsanam yathā 
SA_GK16_dkavy12u-957	pātu vaḥ paramaṃ jyotir avāṅmanasagocaram //	pātu vaḥ paramam jyotiḥ a vāc manasa gocaram 
SA_GK16_dkavy12u-958	ity āśīḥ// // DKd_2.357 //	iti āśīḥ 
SA_GK16_dkavy12u-959	ananvayasasaṃdehāv upamāsv eva darśitau &	ananvaya sa saṃdehau upamāsu eva darśitau 
SA_GK16_dkavy12u-960	upamārūpakaṃ cāpi rūpakeṣv eva darśitam // DKd_2.358 //	upamā rūpakam ca api rūpakeṣu eva darśitam 
SA_GK16_dkavy12u-961	utprekṣābheda evāsāv utprekṣāvayavo 'pi ca &	utprekṣā bhedaḥ eva asau utprekṣā avayavaḥ ca 
SA_GK16_dkavy12u-962	nānālaṃkārasaṃsṛṣṭiḥ saṃsṛṣṭis tu nigadyate // DKd_2.359 //	nānā alaṃkāra saṃsṛṣṭiḥ saṃsṛṣṭiḥ tu nigadyate 
SA_GK16_dkavy12u-963	aṅgāṅgibhāvāvasthānaṃ sarveṣāṃ samakakṣatā &	aṅga aṅgi bhāva avasthānam sarveṣām samakakṣa tā 
SA_GK16_dkavy12u-964	ity alaṃkārasaṃsṛṣṭer lakṣaṇīyā dvayī gatiḥ // DKd_2.360 //	iti alaṃkāra saṃsṛṣṭeḥ lakṣaṇīyā dvayī gatiḥ 
SA_GK16_dkavy12u-965	ākṣipanty aravindāni mugdhe tava mukhaśriyam &	ākṣipanti aravindāni mugdhe tava mukha śriyam 
SA_GK16_dkavy12u-966	kośadaṇḍasamagrāṇāṃ kim eṣām asti duṣkaram // DKd_2.361 //	kośa daṇḍa samagrāṇām kim eṣām asti duṣkaram 
SA_GK16_dkavy12u-967	limpatīva tamo 'ṅgāni varṣatīvāñjanaṃ nabhaḥ &	limpati iva tamaḥ u ṅgāni varṣati iva añjanam nabhaḥ 
SA_GK16_dkavy12u-968	asatpuruṣaseveva dṛṣṭir niṣphalatāṃ gatā // DKd_2.362 //	asat puruṣa sevā iva dṛṣṭiḥ niṣphala tām gatā 
SA_GK16_dkavy12u-969	śleṣaḥ sarvāsu puṣṇāti prāyo vakroktiṣu śriyam &	śleṣaḥ sarvāsu puṣṇāti prāyas vakroktiṣu śriyam 
SA_GK16_dkavy12u-970	bhinnaṃ dvidhā svabhāvoktir vakroktiś ceti vāṅmayam //	bhinnam dvidhā svabhāvoktiḥ vakroktiḥ ca iti vāṅmayam 
SA_GK16_dkavy12u-971	iti saṃsṛṣtiḥ// // DKd_2.363 //	iti saṃsṛṣtiḥ 
SA_GK16_dkavy12u-972	tad bhāvikam iti prāhuḥ prabandhaviṣayaṃ guṇam &	tat bhāvikam iti prāhuḥ prabandha viṣayam guṇam 
SA_GK16_dkavy12u-973	bhāvaḥ kaver abhiprāyaḥ kāvyeṣv āsiddhi saṃsthitaḥ // DKd_2.364 //	bhāvaḥ kaveḥ abhiprāyaḥ kāvyeṣu saṃsthitaḥ 
SA_GK16_dkavy12u-974	parasparopakāritvaṃ sarveṣāṃ vastuparvaṇām &	paraspara upakāri tvam sarveṣām vastu parvaṇām 
SA_GK16_dkavy12u-975	viśeṣāṇāṃ vyarthānām akriyā sthānavarṇanā // DKd_2.365 //	viśeṣāṇām vyarthānām akriyā sthāna varṇanā 
SA_GK16_dkavy12u-976	vyaktir uktikramabalād gambhīrasyāpi vastunaḥ &	vyaktiḥ ukti krama balāt gambhīrasya api vastunaḥ 
SA_GK16_dkavy12u-977	bhāvāyattām idaṃ sarvam iti tad bhāvikaṃ viduḥ //	bhāva āyattām idam sarvam iti tat bhāvikam viduḥ 
SA_GK16_dkavy12u-978	iti bhāvikam// // DKd_2.366 //	iti bhāvikam 
SA_GK16_dkavy12u-979	yac ca saṃdhyaṅgavṛttyaṅgalakṣaṇādy āgamāntare &	yat ca saṃdhi aṅga vṛtti aṅga lakṣaṇa ādi āgama antare 
SA_GK16_dkavy12u-980	vyāvarṇitam idaṃ ceṣṭam alaṅkāratayāiva naḥ // DKd_2.367 //	vyāvarṇitam idam ceṣṭam alaṅkāra tayā iva naḥ 
SA_GK16_dkavy12u-981	panthāḥ sa eṣa vivṛtaḥ parimāṇavṛttyā saṃhṛtya vistaram anantam alaṅkriyāṇām &	panthāḥ saḥ eṣa vivṛtaḥ parimāṇa vṛttyā saṃhṛtya vistaram anantam alaṅkriyāṇām 
SA_GK16_dkavy12u-982	vācām atītya viṣayaṃ parivartamānān abhyāsa eva vivarītum alaṃ viśeṣān // DKd_2.368 //	vācām atītya viṣayam parivartamānān abhyāsaḥ eva vivarītum alam viśeṣān 
SA_GK16_dkavy12u-983	ity ācāryadaṇḍinaḥ kṛtau kāvyādarśe 'rthālaṅkāravibhāgo nāma dvitīyo paricchedaḥ //	iti ācārya daṇḍinaḥ kṛtau kāvyādarśe rthālaṅkāravibhāgaḥ nāma dvitīyaḥ paricchedaḥ 
