segmentnr	original	analyzed
SA_T10_subhrk_u-0	I. Puṇyaprotsāhanakathā	i puṇya protsāhana kathā 
SA_T10_subhrk_u-1	mānuṣyaṃ samavāpya duṣkaraśatair labdhvā durāpaṃ kṣaṇaṃ	mānuṣyam samavāpya duṣkara śataiḥ labdhvā durāpam kṣaṇam 
SA_T10_subhrk_u-2	mṛtyau niṣpratikāradāruṇatare nityaṃ puraḥsthāyini /	mṛtyau niṣpratikāra dāruṇatare nityam puras sthāyini 
SA_T10_subhrk_u-3	pātheyaṃ damadānasaṃyamamayaṃ yair na prabhūtaṃ kṛtaṃ	pātheyam dama dāna saṃyama mayam yaiḥ na prabhūtam kṛtam 
SA_T10_subhrk_u-4	saṃsārogramaruprapātapatitāḥ prāpsyanti duḥkhāni te // SRKK_1 //	saṃsāra ugra maru prapāta patitāḥ prāpsyanti duḥkhāni te 
SA_T10_subhrk_u-5	mānuṣyaṃ durlabhaṃ prāpya vidyutsaṃpātacañcalam /	mānuṣyam durlabham prāpya vidyut saṃpāta cañcalam 
SA_T10_subhrk_u-6	bhavakṣaye matiḥ kāryā bhavopakaraṇeṣu vā // SRKK_2 //	bhava kṣaye matiḥ kāryā bhava upakaraṇeṣu vā 
SA_T10_subhrk_u-7	manuṣyatvaṃ samāsādya vidyujjvālormicañcalam /	manuṣya tvam samāsādya vidyut jvālā ūrmi cañcalam 
SA_T10_subhrk_u-8	puṇyam evātra kurvīta yataś cintāmaṇir nṛṇām // SRKK_3 //	puṇyam eva atra kurvīta yatas cintāmaṇiḥ nṛṇām 
SA_T10_subhrk_u-9	yasyānubhāvān mānuṣyaṃ prāptaṃ bhūyo 'pi sāṃpratam /	yasya anubhāvāt mānuṣyam prāptam bhūyas sāṃpratam 
SA_T10_subhrk_u-10	puṇyaṃ tad vardhyasveha yasmād dhetuḥ sukhasya te // SRKK_4 //	puṇyam tat vardhyasva iha yasmāt hetuḥ sukhasya te 
SA_T10_subhrk_u-11	mānuṣyaṃ yadupāśrayeṇa bhavatā labdhaṃ punaḥ sāṃprataṃ	mānuṣyam yad upāśrayeṇa bhavatā labdham punar sāṃpratam 
SA_T10_subhrk_u-12	rūpaudāryakulonnatiprabhṛtibhir yuktaṃ vicitrair guṇaiḥ /	rūpa audārya kula unnati prabhṛtibhiḥ yuktam vicitraiḥ guṇaiḥ 
SA_T10_subhrk_u-13	tat puṇyaṃ suhṛd eka eva jagatāṃ bandhuś ca janmāntare	tat puṇyam suhṛd ekaḥ eva jagatām bandhuḥ ca janmāntare 
SA_T10_subhrk_u-14	tasmāt tūrṇam idaṃ kuru tvam asakṛt sarvārthasaṃpatkaram // SRKK_5 //	tasmāt tūrṇam idam kuru tvam asakṛt sarva artha saṃpad karam 
SA_T10_subhrk_u-15	lakṣmīniketaṃ yadupāśrayeṇa prāpto 'si lokābhimataṃ prabhutvam /	lakṣmīniketam yad upāśrayeṇa prāptaḥ si loka abhimatam prabhu tvam 
SA_T10_subhrk_u-16	tāny eva puṇyāni vivardhayethā na karṣaṇīyo hy upakāripakṣaḥ // SRKK_6 //	tāni eva puṇyāni vivardhayethāḥ na karṣaṇīyaḥ hi upakāri pakṣaḥ 
SA_T10_subhrk_u-17	viramata pāpataḥ kuruta puṇyam udārataraṃ	viramata pāpataḥ kuruta puṇyam udārataram 
SA_T10_subhrk_u-18	damayata durdamaṃ viṣayalolamanasturagam /	damayata durdamam viṣaya lola manaḥ turagam 
SA_T10_subhrk_u-19	bhavata munīndravat parahitābhiratāḥ satataṃ	bhavata muni indra vat para hita abhiratāḥ satatam 
SA_T10_subhrk_u-20	daśati na yāvad eva maraṇāhir asahyaviṣaḥ // SRKK_7 //	daśati na yāvat eva maraṇāhiḥ asahya viṣaḥ 
SA_T10_subhrk_u-21	// iti puṇyaprotsāhanakathā //	iti puṇya protsāhana kathā 
SA_T10_subhrk_u-22	II. Dharmaśravaṇaprotsāhanakathā	ii dharma śravaṇa protsāhana kathā 
SA_T10_subhrk_u-23	jalanidhikūrmakanṭhayugarandhrasamāgamavat	jalanidhi kūrma kanṭha yuga randhra samāgama vat 
SA_T10_subhrk_u-24	kṣaṇam anavāpyam adbhutam imaṃ samavetya calam /	kṣaṇam an avāpyam adbhutam imam samavetya calam 
SA_T10_subhrk_u-25	praśamapuraikavartma vinipātabhayāpaharaṃ	praśama pura eka vartma vinipāta bhaya apaharam 
SA_T10_subhrk_u-26	śṛṇuta sudurlabhaṃ kṣaṇam apīha muner vacanam // SRKK_8 //	śṛṇuta su durlabham kṣaṇam api iha muneḥ vacanam 
SA_T10_subhrk_u-27	yad durlabham kalpaśatair anekair mānuṣyam aṣṭākṣaṇadoṣamuktam /	yat durlabham kalpa śataiḥ anekaiḥ mānuṣyam aṣṭa akṣaṇa doṣa muktam 
SA_T10_subhrk_u-28	tat sāṃprataṃ prāptam ato bhavadbhiḥ kāryo hi dharmaśravaṇāya yatnaḥ // SRKK_9 //	tat sāṃpratam prāptam atas bhavadbhiḥ kāryaḥ hi dharma śravaṇāya yatnaḥ 
SA_T10_subhrk_u-29	pallavāgrajalabinducañcale kleśajālapariveṣṭite bhave /	pallava agra jala bindu cañcale kleśa jāla pariveṣṭite bhave 
SA_T10_subhrk_u-30	yo na cintayati karmasatpatham tasya janma bhavatīha niṣphalam // SRKK_10 //	yaḥ na cintayati karma sat patham tasya janma bhavati iha niṣphalam 
SA_T10_subhrk_u-31	na narakagataiḥ pretais tiryaggatair vikalendriyair	na naraka gataiḥ pretaiḥ tiryaggataiḥ vikala indriyaiḥ 
SA_T10_subhrk_u-32	amaragurubhiḥ pratyantasthaiḥ kudṛkkaravikṣataiḥ /	amara gurubhiḥ pratyanta sthaiḥ kudṛkkara vikṣataiḥ 
SA_T10_subhrk_u-33	munisavitari prajñālokena cānudite jine	muni savitari prajñā lokena ca anudite jine 
SA_T10_subhrk_u-34	sanaravibudhaiḥ śakyaṃ pātuṃ munīndravacomṛtam // SRKK_11 //	sa nara vibudhaiḥ śakyam pātum muni indra vacaḥ mṛtam 
SA_T10_subhrk_u-35	tasmāt kukāryam vyapahāya sarvaṃ matvā svakāryaṃ paramāryadharmam /	tasmāt kukāryam vyapahāya sarvam matvā sva kāryam parama ārya dharmam 
SA_T10_subhrk_u-36	śrotavya eva prayatena dharmo yasmād ataḥ sarvaguṇā bhavanti // SRKK_12 //	śrotavyaḥ eva prayatena dharmaḥ yasmāt atas sarva guṇāḥ bhavanti 
SA_T10_subhrk_u-37	maunīndraṃ vākyaratnam janayati sudhiyām etad ādau pramodaṃ	maunīndram vākya ratnam janayati sudhiyām etat ādau pramodam 
SA_T10_subhrk_u-38	śrotrāpāte tataś ca prabalagurughanadhvāntavṛndaṃ nihanti /	śrotra āpāte tatas ca prabala guru ghana dhvānta vṛndam nihanti 
SA_T10_subhrk_u-39	cintādhyānāvasāne sphuṭayati sakalam janmacakraprabandhaṃ	cintā dhyāna avasāne sphuṭayati sakalam janma cakra prabandham 
SA_T10_subhrk_u-40	niḥśeṣātaṅkapaṅktiṃ vighaṭayati sadā sarvasaṃpannidhānam // SRKK_13 //	niḥśeṣa ātaṅka paṅktim vighaṭayati sadā sarva saṃpad nidhānam 
SA_T10_subhrk_u-41	harati tīvrabhavaprabhavāpadaṃ diśati nirvṛtisaukhyam anuttaram /	harati tīvra bhava prabhava āpadam diśati nirvṛti saukhyam anuttaram 
SA_T10_subhrk_u-42	tad idam evam avetya muner vacaḥ śṛṇuta saṃprati nirmalamānasāḥ // SRKK_14 //	tat idam evam avetya muneḥ vacaḥ śṛṇuta saṃprati nirmala mānasāḥ 
SA_T10_subhrk_u-43	// iti dharmaśravanaprotsāhanakathā //	iti dharma śravana protsāhana kathā 
SA_T10_subhrk_u-44	III. Durlabhamanuṣyakatha	durlabha manuṣya katha 
SA_T10_subhrk_u-45	yat prāpya janmajaladher api yānti pāram āropayanti śivam uttamabodhibījam /	yat prāpya janma jaladheḥ api yānti pāram āropayanti śivam uttama bodhi bījam 
SA_T10_subhrk_u-46	cintāmaṇer api samabhyadhikaṃ guṇaughair mānuṣyakaṃ ka iha tad viphalī karoti // SRKK_15 //	cintāmaṇeḥ api samabhyadhikam guṇa oghaiḥ mānuṣyakam kaḥ iha tat viphalī karoti 
SA_T10_subhrk_u-47	yo manuṣyaṃ kuśalavibhavaiḥ prāpya kalpair analpair	yaḥ manuṣyam kuśala vibhavaiḥ prāpya kalpaiḥ analpaiḥ 
SA_T10_subhrk_u-48	mohāt puṇyadraviṇam iha na svalpam apy ācinoti /	mohāt puṇya draviṇam iha na su alpam api ācinoti 
SA_T10_subhrk_u-49	so 'smāl lokāt param upagatas tīvram abhyeti śokaṃ	saḥ smāt lokāt param upagataḥ tīvram abhyeti śokam 
SA_T10_subhrk_u-50	ratnadvīpād vaṇig iva gataḥ svaṃ gṛhaṃ śūnyahastaḥ // SRKK_16 //	ratna dvīpāt vaṇij iva gataḥ svam gṛham śūnya hastaḥ 
SA_T10_subhrk_u-51	nākuśalaiḥ karmapathair mānuṣyaṃ labhyate punaḥ /	na akuśalaiḥ karma pathaiḥ mānuṣyam labhyate punar 
SA_T10_subhrk_u-52	alabhyamāne mānuṣye duḥkham eva kutaḥ sukham // SRKK_17 //	a labhyamāne mānuṣye duḥkham eva kutas sukham 
SA_T10_subhrk_u-53	nātaḥ paraṃ vañcanāsti na ca moho 'sty ataḥ param /	na atas param vañcanā asti na ca mohaḥ sti atas param 
SA_T10_subhrk_u-54	yad īdṛśaṃ kṣaṇaṃ prāpya na kuryāt kuśalaṃ bahu // SRKK_18 //	yat īdṛśam kṣaṇam prāpya na kuryāt kuśalam bahu 
SA_T10_subhrk_u-55	ekakṣaṇakṛtāt pāpād avīcau kalpam āsyate /	eka kṣaṇa kṛtāt pāpāt avīcau kalpam āsyate 
SA_T10_subhrk_u-56	naikajanmakṛtāt pāpāt kā punaḥ sugatau kathā // SRKK_19 //	na eka janma kṛtāt pāpāt kā punar sugatau kathā 
SA_T10_subhrk_u-57	ata evāha bhagavān mānuṣyam atidurlabham /	atas eva āha bhagavān mānuṣyam ati durlabham 
SA_T10_subhrk_u-58	mahārṇavayugacchidrakūrmagrīvārpanopamam // SRKK_20 //	mahā arṇava yuga chidra kūrma grīvā arpana upamam 
SA_T10_subhrk_u-59	// iti durlabhamānuṣyakathā //	iti durlabha mānuṣya kathā 
SA_T10_subhrk_u-60	IV. Dānakathā	iv dāna kathā 
SA_T10_subhrk_u-61	annapānaśayanāsanasaṃpad ratnamālyavasanābharaṇāni /	anna pāna śayana āsana saṃpad ratna mālya vasana ābharaṇāni 
SA_T10_subhrk_u-62	kīrtir uttamaguṇāś ca yuvatyo dānataḥ kathitam etad aśesam // SRKK_21 //	kīrtiḥ uttama guṇāḥ ca yuvatyaḥ dānataḥ kathitam etat aśesam 
SA_T10_subhrk_u-63	ājñādīptir bhogasaṃpat prakṛṣṭā rūpaudāryaṃ varṇamādhuryam ojaḥ /	ājñā dīptiḥ bhoga saṃpad prakṛṣṭā rūpa audāryam varṇa mādhuryam ojaḥ 
SA_T10_subhrk_u-64	vāksaubhāgyaṃ kāntir ārogyam āyus tat tad dānād iṣṭam iṣṭaṃ phalaṃ ca // SRKK_22 //	vāc saubhāgyam kāntiḥ ārogyam āyuḥ tat tat dānāt iṣṭam iṣṭam phalam ca 
SA_T10_subhrk_u-65	aśvāḥ kṣaumāṇi nāgā bahukusumasitaṃ cāmaraṃ cātapatraṃ	aśvāḥ kṣaumāṇi nāgāḥ bahu kusuma sitam cāmaram ca ātapatram 
SA_T10_subhrk_u-66	saudhaṃ saṃgītigarbhaṃ madhupaṭaharavāḥ puṣpamālā yuvatyaḥ /	saudham saṃgīti garbham madhu paṭaha ravāḥ puṣpa mālāḥ yuvatyaḥ 
SA_T10_subhrk_u-67	bhojyaṃ ratnāni hārāḥ puranagaramahīṃ kuṅkumaṃ devalokaḥ	bhojyam ratnāni hārāḥ pura nagara mahīm kuṅkumam deva lokaḥ 
SA_T10_subhrk_u-68	saṃbuddhatvaṃ ca buddhaiḥ kathitam iha phalaṃ dānakalpadrumasya // SRKK_23 //	saṃbuddha tvam ca buddhaiḥ kathitam iha phalam dāna kalpadrumasya 
SA_T10_subhrk_u-69	yan nīlotpalakomalāmaladalapraspardhinetrāḥ striyaś	yat nīlotpala komala amala dala praspardhi netrāḥ striyaḥ 
SA_T10_subhrk_u-70	cañcanmekhalacumbitorujaghanā visrastaraktāṃśukāḥ /	cañcat mekhala cumbita ūru jaghanāḥ visrasta rakta aṃśukāḥ 
SA_T10_subhrk_u-71	dāsyaṃ yānti vikampitastanataṭā vyāvalgitabhrūlatās	dāsyam yānti vikampita stana taṭāḥ vyāvalgita bhrū latāḥ 
SA_T10_subhrk_u-72	tan mātsaryakapāṭapāṭanapaṭor dānasya visphūrjitam // SRKK_24 //	tat mātsarya kapāṭa pāṭana paṭoḥ dānasya visphūrjitam 
SA_T10_subhrk_u-73	aśvaiś cāmarabhāranāmitaśirorūpaiḥ khalīnonmukhair	aśvaiḥ cāmara bhāra nāmita śiraḥ rūpaiḥ khalīna unmukhaiḥ 
SA_T10_subhrk_u-74	nāgair bhinnamadaiś ca yan naravarā gacchanti chattrocchrayaiḥ /	nāgaiḥ bhinna madaiḥ ca yat nara varāḥ gacchanti chattra ucchrayaiḥ 
SA_T10_subhrk_u-75	bhṛtyaiḥ sābharaṇaiḥ kṛtāñjalipuṭair abhyarcyamānāḥ sadā	bhṛtyaiḥ sa ābharaṇaiḥ kṛta añjali puṭaiḥ abhyarcyamānāḥ sadā 
SA_T10_subhrk_u-76	tad dānasya phalaṃ vadanti munayaḥ pūrvārjitasyedṛśam // SRKK_25 //	tat dānasya phalam vadanti munayaḥ pūrva arjitasya īdṛśam 
SA_T10_subhrk_u-77	hārair vajravicitrahemavalayair yat pārthivā bhūṣitāḥ	hāraiḥ vajra vicitra hema valayaiḥ yat pārthivāḥ bhūṣitāḥ 
SA_T10_subhrk_u-78	keyūrair mukuṭaiś ca ratnakhacitaiḥ siṃhāsanasthāḥ sadā /	keyūraiḥ mukuṭaiḥ ca ratna khacitaiḥ siṃhāsana sthāḥ sadā 
SA_T10_subhrk_u-79	madhye 'ntaḥpurikājanasya vividhaiḥ krīḍanti vikrīḍitais	madhye ntaḥpurikā janasya vividhaiḥ krīḍanti vikrīḍitaiḥ 
SA_T10_subhrk_u-80	tad dānasya phalaṃ vadanti munayaḥ śārdūlavikrīḍitam // SRKK_26 //	tat dānasya phalam vadanti munayaḥ śārdūla vikrīḍitam 
SA_T10_subhrk_u-81	prāsāde maṇiratnahemakhacite chattradhvajālaṃkṛte	prāsāde maṇi ratna hema khacite chattra dhvaja alaṃkṛte 
SA_T10_subhrk_u-82	vīṇāvallariveṇugītamudite ratnaprabhodbhāsite /	vīṇā vallari veṇu gīta mudite ratna prabhā udbhāsite 
SA_T10_subhrk_u-83	yac chakro ramate śacīsahacaro yoṣitsahasrākule	yat śakraḥ ramate śacī sahacaraḥ yoṣit sahasra ākule 
SA_T10_subhrk_u-84	tad dānasya phalaṃ vadanti munayaḥ pūrvārjitasyedṛśam // SRKK_27 //	tat dānasya phalam vadanti munayaḥ pūrva arjitasya īdṛśam 
SA_T10_subhrk_u-85	dātā priyatvam upayāti janasya śaśvat saṃsevyate ca baḥubhiḥ samupetya sadbhiḥ /	dātā priya tvam upayāti janasya śaśvat saṃsevyate ca baḍubhiḥ samupetya sadbhiḥ 
SA_T10_subhrk_u-86	kīrtiś ca dikṣu visaraty amalaṃ yaśo 'sya tat tat padaṃ samupayāti viśārado 'sau // SRKK_28 //	kīrtiḥ ca dikṣu visarati amalam yaśaḥ tat tat padam samupayāti 
SA_T10_subhrk_u-87	bhedāt kāyasya deveṣv avikalavividhottaptabhogāspadeṣu	bhedāt kāyasya deveṣu avikala vividha uttapta bhoga āspadeṣu 
SA_T10_subhrk_u-88	prāpyotpattiṃ vicitrastabakakusumitasphītakalpadrumeṣu /	prāpya utpattim vicitra stabaka kusumita sphīta kalpadrumeṣu 
SA_T10_subhrk_u-89	udyāneṣu prakāmaṃ suciram atisukhaṃ nandanādiṣv akhinnaḥ	udyāneṣu prakāmam su ciram ati sukham nandana ādiṣu akhinnaḥ 
SA_T10_subhrk_u-90	prāpnoty utkṛṣṭarūpāmarayuvatijanaiḥ sevyamānaḥ pradānāt // SRKK_29 //	prāpnoti utkṛṣṭa rūpa amara yuvati janaiḥ sevyamānaḥ pradānāt 
SA_T10_subhrk_u-91	dānaṃ nāma mahānidhānam anugaṃ caurādyasādhāraṇaṃ	dānam nāma mahā nidhānam anugam caura ādi asādhāraṇam 
SA_T10_subhrk_u-92	dānaṃ matsaralobhadoṣarajasaḥ prakṣālaṇaṃ cetasaḥ /	dānam matsara lobha doṣa rajasaḥ prakṣālaṇam cetasaḥ 
SA_T10_subhrk_u-93	saṃsārādhvapariśramāpanayanaṃ dānaṃ sukhaṃ vāhanaṃ	saṃsāra adhva pariśrama apanayanam dānam sukham vāhanam 
SA_T10_subhrk_u-94	dānaṃ naikasukhopadhānasumukhaṃ sanmitram ātyantikam // SRKK_30 //	dānam na eka sukha upadhāna sumukham sat mitram ātyantikam 
SA_T10_subhrk_u-95	śroṇīsaṃgatamekhalāḥ kalagiro līlācalaikabhruvaḥ	śroṇī saṃgata mekhalāḥ kala giraḥ līlā acala eka bhruvaḥ 
SA_T10_subhrk_u-96	karṇāsannaviśālacārunayanāḥ keśāntasaktasrajaḥ /	karṇa āsanna viśāla cāru nayanāḥ keśānta sakta srajaḥ 
SA_T10_subhrk_u-97	yad dāsyaṃ svayam aṅganāḥ sukṛtinām āyānti pīnoravas	yat dāsyam svayam aṅganāḥ su kṛtinām āyānti pīna ūravaḥ 
SA_T10_subhrk_u-98	tan māhātmyam uvāca saṃbhṛtaphalaṃ dānasya śauddhodaniḥ // SRKK_31 //	tat māhātmyam uvāca saṃbhṛta phalam dānasya śauddhodaniḥ 
SA_T10_subhrk_u-99	paryasyatsahakārabhaṅgasurabhi preṅkhannimagnotpalaṃ	paryasyat sahakāra bhaṅga surabhi preṅkhat nimagna utpalam 
SA_T10_subhrk_u-100	śrīmatkāñcanabhājane vinihutaṃ bandhūkatāmraṃ madhu /	śrīmat kāñcana bhājane vinihutam bandhūka tāmram madhu 
SA_T10_subhrk_u-101	kāminyā śapathopanītam asakṛd yat pīyate kāminā	kāminyā śapatha upanītam asakṛt yat pīyate kāminā 
SA_T10_subhrk_u-102	hetuṃ tatra vadanti śuddhamatayo dānaṃ paraṃ śreyasaḥ // SRKK_32 //	hetum tatra vadanti śuddha matayaḥ dānam param śreyasaḥ 
SA_T10_subhrk_u-103	iti dānaguṇān niśamya saumya prayatātmā kuru dāna eva yatnam /	iti dāna guṇān niśamya saumya prayata ātmā kuru dāne eva yatnam 
SA_T10_subhrk_u-104	tribhavogramahābhaye narāṇāṃ na hi dānāt param asti bandhur anyaḥ // SRKK_33 //	tri bhava ugra mahā bhaye narāṇām na hi dānāt param asti bandhuḥ anyaḥ 
SA_T10_subhrk_u-105	// iti dānakathā //	iti dāna kathā 
SA_T10_subhrk_u-106	V. Puṇyakathā	v puṇya kathā 
SA_T10_subhrk_u-107	yad dṛśyate jagati cārutaraṃ priyaṃ vā rūpaṃ kulaṃ priyajano vibhavāḥ sukhaṃ vā /	yat dṛśyate jagati cārutaram priyam vā rūpam kulam priya janaḥ vibhavāḥ sukham vā 
SA_T10_subhrk_u-108	tat puṇyaśilpikṛtam eva vadanti santaḥ kalyāṇakāripuruṣasya na puṇyatulyam // SRKK_34 //	tat puṇya śilpi kṛtam eva vadanti santaḥ kalyāṇa kāri puruṣasya na puṇya tulyam 
SA_T10_subhrk_u-109	atyucchritonnatasitadhvajapaṅkticitrair nāgāśvapattirathasaṃkṣubhitair balaughaiḥ /	ati ucchrita unnata sita dhvaja paṅkti citraiḥ nāga aśva patti ratha saṃkṣubhitaiḥ bala oghaiḥ 
SA_T10_subhrk_u-110	uddhūtacāmaravirājitagātraśobhāḥ puṇyādhikāḥ kṣitibhujo bhuvi saṃcaranti // SRKK_35 //	uddhūta cāmara virājita gātra śobhāḥ puṇya adhikāḥ kṣitibhujaḥ bhuvi saṃcaranti 
SA_T10_subhrk_u-111	kauśeyakāśikadukūlavicitravastrā muktāvalīkanakaratnavibhūṣitāṅgāḥ /	kauśeya kāśika dukūla vicitra vastrāḥ muktā āvalī kanaka ratna vibhūṣita aṅgāḥ 
SA_T10_subhrk_u-112	yat ke cid eva puruṣāḥ śriyam udvahanti puṇyasya pūrvacaritasya kṛtajñatā sā // SRKK_36 //	yat ke cit eva puruṣāḥ śriyam udvahanti puṇyasya pūrva caritasya kṛtajña tā sā 
SA_T10_subhrk_u-113	āyuḥ sudīrghaṃ sukule ca janma kāntaṃ vapur vyādhibhayaṃ na cāsti /	āyuḥ su dīrgham su kule ca janma kāntam vapuḥ vyādhi bhayam na ca asti 
SA_T10_subhrk_u-114	dhanaṃ prabhūtaṃ parivārasaṃpad bhavanti puṇyasya mahāvipākāḥ // SRKK_37 //	dhanam prabhūtam parivāra saṃpad bhavanti puṇyasya mahā vipākāḥ 
SA_T10_subhrk_u-115	yac cakravartī pravarais tu ratnaiḥ sahasraputraiś ca samanvito 'pi	yat cakravartī pravaraiḥ tu ratnaiḥ sahasra putraiḥ ca samanvitaḥ pi 
SA_T10_subhrk_u-116	samudrasīmāṃ bubhuje dharitrīṃ tat puṇyaratnasya phalaṃ viśālam // SRKK_38 //	samudra sīmām bubhuje dharitrīm tat puṇya ratnasya phalam viśālam 
SA_T10_subhrk_u-117	vicitrapadmāsanamadhyasaṃsthitaḥ surāsurendrādinamaskṛtaḥ sadā /	vicitra padmāsana madhya saṃsthitaḥ sura asura indra ādi namaskṛtaḥ sadā 
SA_T10_subhrk_u-118	yad brahmalokaṃ tv abhibhūya tejasā brahmā sadā bhāti tad eva puṇyataḥ // SRKK_39 //	yat brahma lokam tu abhibhūya tejasā brahmā sadā bhāti tat eva puṇyataḥ 
SA_T10_subhrk_u-119	yad devanāgāsurasiddhasaṃghair gandharvayakṣottamakinnaraiś ca /	yat deva nāga asura siddha saṃghaiḥ gandharva yakṣa uttama kinnaraiḥ ca 
SA_T10_subhrk_u-120	saṃpūjyate devaguruḥ sadaiva tat puṇyaratnasya phalaṃ viśālam // SRKK_40 //	saṃpūjyate devaguruḥ sadā eva tat puṇya ratnasya phalam viśālam 
SA_T10_subhrk_u-121	rūpaṃ vīryaṃ ca śilpaṃ ca vihāya vivaśā narāḥ /	rūpam vīryam ca śilpam ca vihāya vivaśāḥ narāḥ 
SA_T10_subhrk_u-122	paralokam ito yānti karmavāyubhir īritāḥ // SRKK_41 //	para lokam itas yānti karma vāyubhiḥ īritāḥ 
SA_T10_subhrk_u-123	puṇyaṃ tv ekam ihātyantam anugāmi sukhodayam /	puṇyam tu ekam iha atyantam anugāmi sukha udayam 
SA_T10_subhrk_u-124	puṇyam anyair ahāryatvād dhanānāṃ pravaraṃ dhanam // SRKK_42 //	puṇyam anyaiḥ a hārya tvāt dhanānām pravaram dhanam 
SA_T10_subhrk_u-125	ye merum api vegena vikiranti diśo daśa /	ye merum api vegena vikiranti diśaḥ daśa 
SA_T10_subhrk_u-126	te 'pi puṇyasya bhaṅgāya nālaṃ pralayavāyavaḥ // SRKK_43 //	te pi puṇyasya bhaṅgāya na alam pralaya vāyavaḥ 
SA_T10_subhrk_u-127	saṃvartasalilodvṛttaniraṅkuśavisarpiṇā/	saṃvarta salila udvṛtta niraṅkuśa visarpiṇā 
SA_T10_subhrk_u-128	puṇyaṃ na kledam āyāti catuḥsāgaravāriṇā // SRKK_44 //	puṇyam na kledam āyāti catur sāgara vāriṇā 
SA_T10_subhrk_u-129	pradīptakiraṇāṅgāraiḥ saptabhir bhāskarānalaiḥ /	pradīpta kiraṇa aṅgāraiḥ saptabhiḥ bhāskara analaiḥ 
SA_T10_subhrk_u-130	kṣitau vā dahyamānāyāṃ puṇyam ekaṃ na dahyate // SRKK_45 //	kṣitau vā dahyamānāyām puṇyam ekam na dahyate 
SA_T10_subhrk_u-131	// iti puṇyakathā //	iti puṇya kathā 
SA_T10_subhrk_u-132	VI. Bimbakathā	vi bimba kathā 
SA_T10_subhrk_u-133	āḍhyo nirnaṣṭaśokaḥ kṣatasakalakalir locanānandapātraṃ	āḍhyaḥ nirnaṣṭa śokaḥ kṣata sakala kaliḥ locana ānanda pātram 
SA_T10_subhrk_u-134	saubhāgyaśrīnidhānaṃ samupacitabalākrāntagātro yaśasvī/	saubhāgya śrī nidhānam samupacita bala ākrānta gātraḥ yaśasvī 
SA_T10_subhrk_u-135	tejasvī kāntarūpaḥ pravacanacaturo dāntasarvendriyāśvo	tejasvī kānta rūpaḥ pravacana caturaḥ dānta sarva indriya aśvaḥ 
SA_T10_subhrk_u-136	vyakto dhīmān pradātā bhavati bhagavato buddhabimbaṃ vidhāya // SRKK_46 //	vyaktaḥ dhīmān pradātā bhavati bhagavataḥ buddha bimbam vidhāya 
SA_T10_subhrk_u-137	yāvantaḥ paramāṇavo bhagavataḥ stūpeṣu bimbeṣu vā	yāvantaḥ paramāṇavaḥ bhagavataḥ stūpeṣu bimbeṣu vā 
SA_T10_subhrk_u-138	tatkartur divi bhūtale ca niyataṃ tāvanti rājyāny api /	tad kartuḥ divi bhū tale ca niyatam tāvanti rājyāni api 
SA_T10_subhrk_u-139	rūpārūpyasamādhisaṃpad akhilaṃ bhuktvā ca sarvaṃ sukham	rūpa ārūpya samādhi saṃpad akhilam bhuktvā ca sarvam sukham 
SA_T10_subhrk_u-140	ante janmajarāvipattirahitaṃ prāpnoti bauddhaṃ padam // SRKK_47 //	ante janma jarā vipatti rahitam prāpnoti bauddham padam 
SA_T10_subhrk_u-141	dvātriṃśatā bhūṣitacārugātraḥ sallakṣaṇair lakṣitacakravartī /	dvātriṃśatā bhūṣita cāru gātraḥ sat lakṣaṇaiḥ lakṣita cakravartī 
SA_T10_subhrk_u-142	bhavej jino 'nte jitadoṣaśatruḥ tāthāgatīṃ yaḥ pratimāṃ vidhatte // SRKK_48 //	bhavet jinaḥ nte jita doṣa śatruḥ tāthāgatīm yaḥ pratimām vidhatte 
SA_T10_subhrk_u-143	indriyāṇām avaikalyaṃ strītvadurgatidūratā /	indriyāṇām avaikalyam strī tva durgati dūra tā 
SA_T10_subhrk_u-144	janma mānuṣyakaṃ vaṃśa uccair ādeyavākyatā // SRKK_49 //	janma mānuṣyakam vaṃśaḥ uccais ādeya vākya tā 
SA_T10_subhrk_u-145	jātiḥ śrutiḥ smṛtir dhairyam abhivāñchitasaṃpadaḥ /	jātiḥ śrutiḥ smṛtiḥ dhairyam abhivāñchita saṃpadaḥ 
SA_T10_subhrk_u-146	sthāneṣv abhiniveśaś ca rāgādibhir abādhanā // SRKK_50 //	sthāneṣu abhiniveśaḥ ca rāga ādibhiḥ abādhanā 
SA_T10_subhrk_u-147	saṃbodhir iti jāyante viśeṣāḥ sādhusaṃmatāḥ /	saṃbodhiḥ iti jāyante viśeṣāḥ sādhu saṃmatāḥ 
SA_T10_subhrk_u-148	vidhāya buddhapratimāṃ stūpaṃ vā prāṇināṃ sadā // SRKK_51 //	vidhāya buddha pratimām stūpam vā prāṇinām sadā 
SA_T10_subhrk_u-149	na yāti dāsyaṃ na daridrabhāvaṃ na preṣyatāṃ nāpi ca hīnajanma /	na yāti dāsyam na daridra bhāvam na preṣya tām nā api ca hīna janma 
SA_T10_subhrk_u-150	na cāpi vaikalyam ihendriyāṇāṃ yo lokanāthapratimāṃ karoti // SRKK_52 //	na ca api vaikalyam iha indriyāṇām yaḥ lokanātha pratimām karoti 
SA_T10_subhrk_u-151	// iti bimbakathā //	iti bimba kathā 
SA_T10_subhrk_u-152	VII. Snānakathā	vii snāna kathā 
SA_T10_subhrk_u-153	nānāgandhaiḥ sugandhaiḥ snapayati sugataṃ puṣpadhūpāṅgarāgair	nānā gandhaiḥ su gandhaiḥ snapayati sugatam puṣpa dhūpa aṅga rāgaiḥ 
SA_T10_subhrk_u-154	yo vā pūjāṃ karoti pramuditamanasā śravyavāditraśabdaiḥ /	yaḥ vā pūjām karoti pramudita manasā śravya vāditra śabdaiḥ 
SA_T10_subhrk_u-155	mandākinyāṃ vijṛmbhatkanakamayasarojasya kiñjalkareṇu-	mandākinyām vijṛmbhat kanaka maya sarojasya kiñjalka reṇu 
SA_T10_subhrk_u-156	vyāptāyāṃ snāti so 'nte sakalakalimalakṣālito yāti mokṣam // SRKK_53 //	vyāptāyām snāti saḥ nte sakala kali mala kṣālitaḥ yāti mokṣam 
SA_T10_subhrk_u-157	divyastrīpīnatuṅgastanajaghanaghanāghātavikṣobhitāyāṃ	divya strī pīna tuṅga stana jaghana ghana āghāta vikṣobhitāyām 
SA_T10_subhrk_u-158	jṛmbhajjāmbūnadābjacyutasurabhirasodgāragandhaṃ kṣipatyām /	jṛmbhat jāmbūnada abja cyuta surabhi rasa udgāra gandham kṣipatyām 
SA_T10_subhrk_u-159	mandākinyāṃ suraughāḥ pratidinam udakakrīḍayā yad ramante	mandākinyām sura oghāḥ pratidinam udaka krīḍayā yat ramante 
SA_T10_subhrk_u-160	nānāgandhodakena snapanaphalam idaṃ buddhabhaṭṭārakasya // SRKK_54 //	nānā gandha udakena snapana phalam idam buddha bhaṭṭārakasya 
SA_T10_subhrk_u-161	mṛgamadacandanaṃ vidhusukuṅkumasevyarasaṃ	              
SA_T10_subhrk_u-162	surabhimanoramāsitasitāruṇapītaruci /	surabhi manorama asita sita aruṇa pīta ruci 
SA_T10_subhrk_u-163	snapanam idaṃ ya eva vidadhāti muner manujaḥ	snapanam idam yaḥ eva vidadhāti muneḥ manujaḥ 
SA_T10_subhrk_u-164	sa bhavati vītamānasamalo jagur astamalāḥ // SRKK_55 //	sa bhavati vīta mānasa malaḥ jaguḥ asta malāḥ 
SA_T10_subhrk_u-165	// iti snānakathā //	iti snāna kathā 
SA_T10_subhrk_u-166	VIII. Kuṅkumādikathā	viii kuṅkuma ādi kathā 
SA_T10_subhrk_u-167	majjadvāravilāsinīkarakucaśroṇyūruvisphāritāṃ	            
SA_T10_subhrk_u-168	yat sphītasphuṭapaṅkajāṃ surapatir mandākinīṃ gāhate /	yat sphīta sphuṭa paṅkajām surapatiḥ mandākinīm gāhate 
SA_T10_subhrk_u-169	kāntābhiḥ smaravihvalābhir asakṛl lokottamāyādarāt	kāntābhiḥ smara vihvalābhiḥ asakṛt loka uttamāya ādarāt 
SA_T10_subhrk_u-170	tad gandhodakapādyadhūpakusumasraggandhadānāt phalam // SRKK_56 //	tat gandha udaka pādya dhūpa kusuma sraj gandha dānāt phalam 
SA_T10_subhrk_u-171	yad rājā cakravartī viyati gataghanaiḥ kuṅkumāmbhaḥpravāhaiḥ	yat rājā cakravartī viyati gata ghanaiḥ kuṅkuma ambhaḥ pravāhaiḥ 
SA_T10_subhrk_u-172	karpūrāmodavadbhir malayajasurabhiśleṣaśītair yutāyām /	karpūra āmodavadbhiḥ malayaja surabhi śleṣa śītaiḥ yutāyām 
SA_T10_subhrk_u-173	gaṅgāyām aṅgasaukhyaṃ paramam anubhavan modate sundarībhis	gaṅgāyām aṅga saukhyam paramam anubhavan modate sundarībhiḥ 
SA_T10_subhrk_u-174	tat tyāgāt kuṅkumāder guṇamaṇinidhaye buddhabhaṭṭārakāya // SRKK_57 //	tat tyāgāt kuṅkuma ādeḥ guṇa maṇi nidhaye buddha bhaṭṭārakāya 
SA_T10_subhrk_u-175	mṛdaṅgavīṇāpaṭahapradānaiḥ kṛtvā tu pūjāṃ sugatottamānām /	mṛdaṅga vīṇā paṭaha pradānaiḥ kṛtvā tu pūjām sugata uttamānām 
SA_T10_subhrk_u-176	śṛṇoti śabdān suramānuṣāṇāṃ śrotraṃ ca divyaṃ labhate viśiṣṭam // SRKK_58 //	śṛṇoti śabdān sura mānuṣāṇām śrotram ca divyam labhate viśiṣṭam 
SA_T10_subhrk_u-177	// iti kuṅkumādikathā //	iti kuṅkuma ādi kathā 
SA_T10_subhrk_u-178	IX. Chattrakathā	ix chattra kathā 
SA_T10_subhrk_u-179	gajaturagapadātisyandanaiḥ saptaratnair	gaja turaga padāti syandanaiḥ sapta ratnaiḥ 
SA_T10_subhrk_u-180	vrajati sutasahasrair vyomni yac cakravartī /	vrajati suta sahasraiḥ vyomni yat cakravartī 
SA_T10_subhrk_u-181	śaśadharapariveṣacchattraruddārkapādas	śaśadhara pariveṣa chattra rudda arka pādaḥ 
SA_T10_subhrk_u-182	tad api phalam udāraṃ chattradānāt prasūtam // SRKK_59 //	tat api phalam udāram chattra dānāt prasūtam 
SA_T10_subhrk_u-183	vācālapracalālicakracaraṇavyālolapuṣpotkaraṃ	vācāla pracala ali cakracaraṇa vyālola puṣpa utkaram 
SA_T10_subhrk_u-184	nānāvarṇasugandhibhūrikusumanyāsena citrīkṛtam /	nānā varṇa sugandhi bhūri kusuma nyāsena citrīkṛtam 
SA_T10_subhrk_u-185	chattraṃ cāruvicitrapattasahitaṃ caityāya yo yacchati	chattram cāru vicitra patta sahitam caityāya yaḥ yacchati 
SA_T10_subhrk_u-186	prāpnoti kṣitipārcitaṃ sa hi caturdvīpeśvaratvaṃ dhruvam // SRKK_60 //	prāpnoti kṣitipa arcitam sa hi catur dvīpa īśvara tvam dhruvam 
SA_T10_subhrk_u-187	hemacchattratiraskṛtārkakiraṇāḥ śrīmadvinītadvipa-	hema chattra tiraskṛta arka kiraṇāḥ śrīmat vinīta dvipa 
SA_T10_subhrk_u-188	skandhasthā bahuratnabhūṣaṇavarāḥ śakrarddhivispardhinaḥ /	skandha sthāḥ bahu ratna bhūṣaṇa varāḥ śakra ṛddhi vispardhinaḥ 
SA_T10_subhrk_u-189	cāturdvīpakacakravartyavanipā yad yānti khe līlayā	cāturdvīpaka cakravarti avanipāḥ yat yānti khe līlayā 
SA_T10_subhrk_u-190	tat tāthāgatadhātucaityakusumacchattrapradānāt phalam // SRKK_61 //	tat tāthāgata dhātu caitya kusuma chattra pradānāt phalam 
SA_T10_subhrk_u-191	// iti chattrakathā //	iti chattra kathā 
SA_T10_subhrk_u-192	X. Dhātvāropaṇakathā	dhātu āropaṇa kathā 
SA_T10_subhrk_u-193	pade sugatasaṃpadāṃ sapadi satpratiṣṭho bhuvi	pade sugata saṃpadām sapadi sat pratiṣṭhaḥ bhuvi 
SA_T10_subhrk_u-194	prakāśitayaśā bhavaty akhilasattvadhātvāśrayaḥ /	            
SA_T10_subhrk_u-195	samunnatatarasthiraprakṛtisaṃpadā saṃśrito	samunnatatara sthira prakṛti saṃpadā 
SA_T10_subhrk_u-196	jinapratikṛtau janena yadi dhātur āropyate // SRKK_62 //	jina pratikṛtau janena yadi dhātuḥ āropyate 
SA_T10_subhrk_u-197	śākrīṃ samantād adhigamya lakṣmīṃ dvīpāṃś ca bhuktvā caturo narendrāḥ /	śākrīm samantāt adhigamya lakṣmīm dvīpān ca bhuktvā caturaḥ narendrāḥ 
SA_T10_subhrk_u-198	ante viśuddhaṃ padam āpnuvanti dhātoḥ samāropaṇato jinasya // SRKK_63 //	ante viśuddham padam āpnuvanti dhātoḥ samāropaṇataḥ jinasya 
SA_T10_subhrk_u-199	dṛśyante kāntimantaḥ śaśadharavadanāḥ subhruvo dīrghanetrā	dṛśyante kāntimantaḥ śaśadhara vadanāḥ su bhruvaḥ dīrgha netrā 
SA_T10_subhrk_u-200	martyā yan martyaloke varakanakanibhāḥ kṣāntisauratyayuktāḥ /	martyāḥ yat martya loke vara kanaka nibhāḥ kṣānti sauratya yuktāḥ 
SA_T10_subhrk_u-201	pṛthvīṃ yac cāpi rājā jalanidhivasanāṃ pālayaṃś cakravartī	pṛthvīm yat ca api rājā jalanidhi vasanām pālayan cakravartī 
SA_T10_subhrk_u-202	tat sarvaṃ buddhabimbe bhavati tanubhṛtāṃ dhātum āropya bhaktyā // SRKK_64 //	tat sarvam buddha bimbe bhavati tanubhṛtām dhātum āropya bhaktyā 
SA_T10_subhrk_u-203	// iti dhātvāropaṇakathā //	iti dhātu āropaṇa kathā 
SA_T10_subhrk_u-204	XI. Maṇḍalakathā	maṇḍala kathā 
SA_T10_subhrk_u-205	bhavati kanakavarṇaḥ sarvarogair vimuktaḥ suramanujaviśiṣṭaś candravad dīptakāntiḥ /	bhavati kanaka varṇaḥ sarva rogaiḥ vimuktaḥ sura manuja viśiṣṭaḥ candra vat dīpta kāntiḥ 
SA_T10_subhrk_u-206	dhanakanakasamṛddho jāyate rājavaṃśe sugatavaragṛhe 'smin maṇḍalaṃ yaḥ karoti // SRKK_65 //	dhana kanaka samṛddhaḥ jāyate rāja vaṃśe sugata vara gṛhe smin maṇḍalam yaḥ karoti 
SA_T10_subhrk_u-207	te prāpnuvanti sahasaiva janādhipatyaṃ dīrghāyuṣo vividharogabhayair vimuktāḥ /	te prāpnuvanti sahasā eva jana ādhipatyam dīrgha āyuṣaḥ vividha roga bhayaiḥ vimuktāḥ 
SA_T10_subhrk_u-208	buddhasya ye hi bhuvanatrayapūjitasya kṛtvā bhavanti kusumaiḥ saha maṇḍalāni // SRKK_66 //	buddhasya ye hi bhuvana traya pūjitasya kṛtvā bhavanti kusumaiḥ saha maṇḍalāni 
SA_T10_subhrk_u-209	dānaṃ gomayam ambunā ca sahitaṃ śīlaṃ ca saṃmārjanaṃ	dānam gomayam ambunā ca sahitam śīlam ca saṃmārjanam 
SA_T10_subhrk_u-210	kṣāntiḥ kṣudrapipīlikāpanayanaṃ vīryaṃ kriyotthāpanam /	kṣāntiḥ kṣudra pipīlikā apanayanam vīryam kriyā utthāpanam 
SA_T10_subhrk_u-211	dhyānaṃ tatkṣaṇam ekacittakaraṇaṃ prajñā surekhojjvalā	dhyānam tad kṣaṇam eka citta karaṇam prajñā su rekhā ujjvalā 
SA_T10_subhrk_u-212	etāḥ pāramitāḥ ṣaḍ eva labhate kṛtvā muner maṇḍalam // SRKK_67 //	etāḥ pāramitāḥ ṣaḍ eva labhate kṛtvā muneḥ maṇḍalam 
SA_T10_subhrk_u-213	divyaiḥ sukhaiḥ sakalabhogavaraiś ca yuktā martyā bhavanti kanakādhikacāruvarṇāḥ /	divyaiḥ sukhaiḥ sakala bhoga varaiḥ ca yuktāḥ martyāḥ bhavanti kanaka adhika cāru varṇāḥ 
SA_T10_subhrk_u-214	padmānanāḥ svavikalāṅgaviśālanetrāḥ puṣpair gaṇasya vividhair vasudhāṃ vicitrya // SRKK_68 //	padma ānanāḥ sva vikala aṅga viśāla netrāḥ puṣpaiḥ gaṇasya vividhaiḥ vasudhām vicitrya 
SA_T10_subhrk_u-215	// iti maṇḍalakathā //	iti maṇḍala kathā 
SA_T10_subhrk_u-216	XII. Bhojanakathā	bhojana kathā 
SA_T10_subhrk_u-217	kāntāpāṇisarojapattravidhṛtāṃ sadvarṇagandhojjvalāṃ	kāntā pāṇi saroja pattra vidhṛtām sat varṇa gandha ujjvalām 
SA_T10_subhrk_u-218	svāḍusparśasukhāṃ surāḥ surapure yad devavṛndārakaiḥ /	svāḍu sparśa sukhām surāḥ surapure yat deva vṛndārakaiḥ 
SA_T10_subhrk_u-219	bhāsvatkāñcanabhājaneṣu nihitām aśnanti divyāṃ sudhāṃ	bhāsvat kāñcana bhājaneṣu nihitām aśnanti divyām sudhām 
SA_T10_subhrk_u-220	tad buddhapramukhāryasaṃghaviṣaye nyastānnadānāt phalam // SRKK_69 //	tat buddha pramukha ārya saṃgha viṣaye nyasta anna dānāt phalam 
SA_T10_subhrk_u-221	maitryā yaḥ saha kiṃkaraiḥ smararipuṃ nirjitya vajrāsane	maitryā yaḥ saha kiṃkaraiḥ smara ripum nirjitya vajrāsane 
SA_T10_subhrk_u-222	kleśārīn api yo durantaviṣayān antaścarān durjanān /	kleśa arīn api yaḥ duranta viṣayān antar carān durjanān 
SA_T10_subhrk_u-223	skandhārātim api prasahya sugato mṛtyuṃ ca nītvā vaśaṃ	skandha arātim api prasahya sugataḥ mṛtyum ca nītvā vaśam 
SA_T10_subhrk_u-224	prāptaḥ sarvarasāgrabhogavaśitāṃ so 'py annadānodayāt // SRKK_70 //	prāptaḥ sarva rasa agra bhoga vaśitām saḥ u pi anna dāna udayāt 
SA_T10_subhrk_u-225	saṃpūrṇasarvāṅgasamanvitaṃ ca śrīmatsukhādyapratibhānayuktam /	saṃpūrṇa sarva aṅga samanvitam ca śrīmat sukha ādya pratibhāna yuktam 
SA_T10_subhrk_u-226	āyur balaṃ varṇam udārarūpaṃ prāpnoti vidvān aśanapradānāt // SRKK_71 //	āyuḥ balam varṇam udāra rūpam prāpnoti vidvān aśana pradānāt 
SA_T10_subhrk_u-227	nirjitya śatrūn balavīryayuktān lakṣmīṃ samāsādya ca ye narendrāḥ /	nirjitya śatrūn bala vīrya yuktān lakṣmīm samāsādya ca ye narendrāḥ 
SA_T10_subhrk_u-228	svādūni bhojyāni samāpnuvanti bhojyapradānād dhi sadā tad etat // SRKK_72 //	svādūni bhojyāni samāpnuvanti bhojya pradānāt hi sadā tat etat 
SA_T10_subhrk_u-229	// iti bhojanakathā //	iti bhojana kathā 
SA_T10_subhrk_u-230	XIII. Pānakathā	pāna kathā 
SA_T10_subhrk_u-231	preṅkhannīlasarojagarbham amalaṃ yat padmarāgāruṇaṃ	preṅkhat nīla saroja garbham amalam yat padmarāga aruṇam 
SA_T10_subhrk_u-232	kāmyaṃ kāñcanabhājane vinihitaṃ prāleyamiśraṃ madhu /	kāmyam kāñcana bhājane vinihitam prāleya miśram madhu 
SA_T10_subhrk_u-233	kiṃcittāmravilocanapriyatamāpratyarpitaṃ pīyate	kiṃcid tāmra vilocana priyatamā pratyarpitam pīyate 
SA_T10_subhrk_u-234	saṃgītadhvanisaṃgataṃ naravarais tat pānadānāt phalam // SRKK_73 //	saṃgīta dhvani saṃgatam nara varaiḥ tat pāna dānāt phalam 
SA_T10_subhrk_u-235	yad vaiḍūryendranīlapravaramaṇicitair bhājanaiḥ śātakaumbhair	yat vaiḍūrya indranīla pravara maṇi citaiḥ bhājanaiḥ śātakaumbhaiḥ 
SA_T10_subhrk_u-236	devā divyāṅganābhiḥ stanakalaśabharavyāptavakṣaḥsthalābhiḥ /	devāḥ divya aṅganābhiḥ stana kalaśa bhara vyāpta vakṣaḥsthalābhiḥ 
SA_T10_subhrk_u-237	pānaṃ prītiprasaktāḥ saha madhu madhuraṃ mādhavaṃ vā pibanti	pānam prīti prasaktāḥ saha madhu madhuram mādhavam vā pibanti 
SA_T10_subhrk_u-238	proktaṃ prājñaiḥ phalaṃ tad guṇanicitagaṇe pānadānasya ramyam // SRKK_74 //	proktam prājñaiḥ phalam tat guṇa nicita gaṇe pāna dānasya ramyam 
SA_T10_subhrk_u-239	yat pānaṃ varṇagandhaprabhṛtiguṇayutaṃ kalpitaṃ tṛḍvināśi	yat pānam varṇa gandha prabhṛti guṇa yutam kalpitam tṛṣ vināśi 
SA_T10_subhrk_u-240	śleśmāghātogravātapraśamanacaturaṃ pipphalīkhaṇḍacūrṇam /	                
SA_T10_subhrk_u-241	grīṣme prāleyabhinnaṃ śaśikarasadṛśe bhājane saṃskṛtaṃ tad	grīṣme prāleya bhinnam śaśi kara sadṛśe bhājane saṃskṛtam tat 
SA_T10_subhrk_u-242	dattvā saṃghāya bhaktyāmarabhavanagato divyam āpnoti pānam // SRKK_75 //	dattvā saṃghāya bhaktyā amara bhavana gataḥ divyam āpnoti pānam 
SA_T10_subhrk_u-243	madhumadhuram udāram ādareṇa pravaragaṇāya dadāti pānakaṃ yaḥ /	madhu madhuram udāram ādareṇa pravara gaṇāya dadāti pānakam yaḥ 
SA_T10_subhrk_u-244	divi bhuvi sakale sa pānam agryaṃ pibati ciraṃ pravarāṅganopanītam // SRKK_76 //	divi bhuvi sakale sa pānam agryam pibati ciram pravara aṅganā upanītam 
SA_T10_subhrk_u-245	śraddhāprasannamanaso bhuvi ye manuṣyāḥ saṃghāya pānakavaraṃ pradiśanti kāle /	śraddhā prasanna manasaḥ bhuvi ye manuṣyāḥ saṃghāya pānaka varam pradiśanti kāle 
SA_T10_subhrk_u-246	saṃsāraparvatadarītaṭavāsasaṃsthās te prāpnuvanti satataṃ madhuraṃ supānam // SRKK_77 //	saṃsāra parvata darī taṭa vāsa saṃsthāḥ te prāpnuvanti satatam madhuram supānam 
SA_T10_subhrk_u-247	// iti pānakathā //	iti pāna kathā 
SA_T10_subhrk_u-248	XIV. Vastrakathā	vastra kathā 
SA_T10_subhrk_u-249	ye nīlapītaharitāruṇaśuklacitravarṇaprabhedaracitojjvalavastramālām /	ye nīla pīta harita aruṇa śukla citra varṇa prabheda racita ujjvala vastra mālām 
SA_T10_subhrk_u-250	yacchanti lokagurave sagaṇottamāya te prāpnuvanty abhimatapravarāmbarāṇi // SRKK_78 //	yacchanti loka gurave sa gaṇa uttamāya te prāpnuvanti abhimata pravara ambarāṇi 
SA_T10_subhrk_u-251	yaḥ saṃghāyāśeṣagaṇānāṃ pravarāya śrāddho bhaktyā cīvaramālāṃ pradadāti /	yaḥ saṃghāya aśeṣa gaṇānām pravarāya śrāddhaḥ bhaktyā cīvara mālām pradadāti 
SA_T10_subhrk_u-252	sa prāpnoti hrīvasanaṃ vastravariṣṭhaṃ kāṣāyaṃ ca kleśakaṣāyapratipakṣam // SRKK_79 //	sa prāpnoti hrī vasanam vastra variṣṭham kāṣāyam ca kleśa kaṣāya pratipakṣam 
SA_T10_subhrk_u-253	dattvā satpiṅgacitrastabakaviracitā nīlapītāvadātai	dattvā sat piṅga citra stabaka viracitāḥ 
SA_T10_subhrk_u-254	raktair anyaiś ca ramyaiḥ suruciravasanaiś cīvaraiś cārumālāḥ /	raktaiḥ anyaiḥ ca ramyaiḥ su rucira vasanaiḥ cīvaraiḥ cāru mālāḥ 
SA_T10_subhrk_u-255	divyaṃ vāmuktavastraṃ sugatasutagaṇāyābhirūpo manojño	divyam vā āmukta vastram sugata suta gaṇāya abhirūpaḥ manojñaḥ 
SA_T10_subhrk_u-256	hrīvastrālaṃkṛtātmā bhavati paṭumatiḥ sarvadharmeśvaraḥ saḥ // SRKK_80 //	hrī vastra alaṃkṛta ātmā bhavati paṭu matiḥ sarva dharma īśvaraḥ saḥ 
SA_T10_subhrk_u-257	// iti vastrakathā //	iti vastra kathā 
SA_T10_subhrk_u-258	XV. Puṣpādikathā	puṣpa ādi kathā 
SA_T10_subhrk_u-259	śakrādhikāḥ pravarabhogasamanvitās te padmendukāntivapuṣo varakīrtiyuktāḥ /	śakra adhikāḥ pravara bhoga samanvitāḥ te padma indu kānti vapuṣaḥ vara kīrti yuktāḥ 
SA_T10_subhrk_u-260	śatrūn vijitya rabhasā satataṃ bhavanti saṃghasya ye sukusumaiḥ prakiranti pūjām // SRKK_81 //	śatrūn vijitya rabhasā satatam bhavanti saṃghasya ye su kusumaiḥ prakiranti pūjām 
SA_T10_subhrk_u-261	nīlotpalapracayatulyaśarīragandhā vikhyātakīrtivimalāyatacārunetrāḥ /	nīlotpala pracaya tulya śarīra gandhāḥ vikhyāta kīrti vimala āyata cāru netrāḥ 
SA_T10_subhrk_u-262	ratnopamā bhuvi caranti manuṣyabhūtā dattvā jine pravaradhūpam udāragandham // SRKK_82 //	ratna upamāḥ bhuvi caranti manuṣya bhūtāḥ dattvā jine pravara dhūpam udāra gandham 
SA_T10_subhrk_u-263	vaiḍūryamuktāmaṇibhūṣitāṅgāḥ kauśeyavastrāvṛtasarvakāyāḥ /	vaiḍūrya muktā maṇi bhūṣita aṅgāḥ kauśeya vastra āvṛta sarva kāyāḥ 
SA_T10_subhrk_u-264	narottamāḥ sarvajanair upetā bhavanti buddhe surabhipradānāt // SRKK_83 //	nara uttamāḥ sarva janaiḥ upetāḥ bhavanti buddhe surabhi pradānāt 
SA_T10_subhrk_u-265	rogādibhiḥ prabaladuḥkhakarair vimuktāḥ snigdhānanāḥ kanakatulyamanojñavarṇāḥ /	roga ādibhiḥ prabala duḥkha karaiḥ vimuktāḥ snigdha ānanāḥ kanaka tulya manojña varṇāḥ 
SA_T10_subhrk_u-266	rājyaṃ hi ye vigatakaṇṭakam āpnuvanti bhaiṣajyadānavidhinā tad uśanti saṃghe // SRKK_84 //	rājyam hi ye vigata kaṇṭakam āpnuvanti bhaiṣajya dāna vidhinā tat uśanti saṃghe 
SA_T10_subhrk_u-267	// iti puṣpādikathā //	iti puṣpa ādi kathā 
SA_T10_subhrk_u-268	XVI. Praṇāmakathā	praṇāma kathā 
SA_T10_subhrk_u-269	yac cakravartī kṣitipapradhānaiḥ kṛtvāñjaliṃ kuṇḍalacārugaṇḍaiḥ /	yat cakravartī kṣitipa pradhānaiḥ kṛtvā añjalim kuṇḍala cāru gaṇḍaiḥ 
SA_T10_subhrk_u-270	bhaktyā svamūrdhnā bahu vandyate tad buddhapraṇāmāt kathayanti tajjñāḥ // SRKK_85 //	bhaktyā sva mūrdhnā bahu vandyate tat buddha praṇāmāt kathayanti tad jñāḥ 
SA_T10_subhrk_u-271	ye jātamātrāḥ prabhutāṃ prayānti śreṣṭhe kule janma sadaiva yeṣām /	ye jāta mātrāḥ prabhu tām prayānti śreṣṭhe kule janma sadā eva yeṣām 
SA_T10_subhrk_u-272	hastyaśvayānaiś ca paribhramanti kṛtvā tu te śreṣṭhatare praṇāmam // SRKK_86 //	hasti aśva yānaiḥ ca paribhramanti kṛtvā tu te śreṣṭhatare praṇāmam 
SA_T10_subhrk_u-273	prathayati yaśo dhatte śreyo vivardhayati dyutiṃ	prathayati yaśaḥ dhatte śreyaḥ vivardhayati dyutim 
SA_T10_subhrk_u-274	harati duritaṃ sarvaṃ sarvaṃ hy arātim apāhate /	harati duritam sarvam sarvam hi arātim apāhate 
SA_T10_subhrk_u-275	sugatiniyatāṃ loke nṝṇāṃ karoti ca saṃtatiṃ	sugati niyatām loke nṝṇām karoti ca saṃtatim 
SA_T10_subhrk_u-276	phalati ca śivāyānte 'vaśyaṃ munīndranamaskriyā // SRKK_87 //	phalati ca śivāya ante vaśyam muni indra namaskriyā 
SA_T10_subhrk_u-277	cakrī nṛpo yad balakīrtiyukto dvātriṃśatā lakṣaṇabhūṣitāṅgaḥ /	cakrī nṛpaḥ yat bala kīrti yuktaḥ dvātriṃśatā lakṣaṇa bhūṣita aṅgaḥ 
SA_T10_subhrk_u-278	saṃjāyate vai kṣitipapradhāno buddhapraṇāmād dhi phalaṃ tad uktam // SRKK_88 //	saṃjāyate vai kṣitipa pradhānaḥ buddha praṇāmāt hi phalam tat uktam 
SA_T10_subhrk_u-279	evaṃ bahuguṇaṃ matvā matvā kāyaṃ ca bhaṅguram /	evam bahuguṇam matvā matvā kāyam ca bhaṅguram 
SA_T10_subhrk_u-280	buddhapraṇāmāt ko vidvān kāyakarmānyad ācaret // SRKK_89 //	buddha praṇāmāt kaḥ vidvān kāya karma anyat ācaret 
SA_T10_subhrk_u-281	kas taṃ na namaḥ kuryād dṛṣṭvā dūrāt punarbhavād bhītaḥ /	kaḥ tam na namaḥ kuryāt dṛṣṭvā dūrāt punarbhavāt bhītaḥ 
SA_T10_subhrk_u-282	kṛtvaikanamaskāraṃ bhavapāram avāpa yaddhetoḥ // SRKK_90 //	kṛtvā eka namaskāram bhava pāram avāpa yaddhetoḥ 
SA_T10_subhrk_u-283	// iti praṇāmakathā //	iti praṇāma kathā 
SA_T10_subhrk_u-284	XVII. Ujjvālikādānakathā	ujjvālikā dāna kathā 
SA_T10_subhrk_u-285	nānāsāraṅgarūpaprabhavamṛdumahadromasaṃślāghyavastrā	nānā sāraṅga rūpa prabhava mṛdu mahat roma saṃślāghya vastrā 
SA_T10_subhrk_u-286	hemante garbhagehe priyatamavanitābāhuyugmopagūḍhāḥ /	hemante garbha gehe priyatama vanitā bāhu yugma upagūḍhāḥ 
SA_T10_subhrk_u-287	yat krīḍanti kṣitīśā vividharasavarair annapānaiḥ samṛddhās	yat krīḍanti kṣitīśāḥ vividha rasa varaiḥ anna pānaiḥ samṛddhāḥ 
SA_T10_subhrk_u-288	tat syād ujjvālikāyāḥ phalam atimadhuraṃ bhikṣusaṃghārpitāyāḥ // SRKK_91 //	tat syāt ujjvālikāyāḥ phalam ati madhuram bhikṣu saṃgha arpitāyāḥ 
SA_T10_subhrk_u-289	jvālātaraṅgavikasaddahanopagūḍhāṃ bhīmasvanāṃ śiśiraśītavināśakartrīm /	jvālā taraṅga vikasat dahana upagūḍhām bhīma svanām śiśira śīta vināśa kartrīm 
SA_T10_subhrk_u-290	ujjvālikāṃ munivarapravarāya dattvā dīptaprabho bhavati devamanuṣyaloke // SRKK_92 //	ujjvālikām muni vara pravarāya dattvā dīpta prabhaḥ bhavati deva manuṣya loke 
SA_T10_subhrk_u-291	gandharvāsurakinnaraiḥ sahacarā dedīpyamānānanā	gandharva asura kinnaraiḥ sahacarā dedīpyamāna ānanā 
SA_T10_subhrk_u-292	vidyujjvālaśaracchaśāṅkasadṛśāḥ kāntābhir āliṅgitāḥ /	vidyut jvāla śarad śaśāṅka sadṛśāḥ kāntābhiḥ āliṅgitāḥ 
SA_T10_subhrk_u-293	svarge yad vicaranti dīptavapuṣo līlāyamānāḥ surās	svarge yat vicaranti dīpta vapuṣaḥ līlāyamānāḥ surāḥ 
SA_T10_subhrk_u-294	tad dattvāryagaṇāya śītasamaye cojjvālikāṃ śraddhayā // SRKK_93 //	tat dattvā ārya gaṇāya śīta samaye ca ujjvālikām śraddhayā 
SA_T10_subhrk_u-295	jitvā ripūn ye gajavājiyuktān pṛthvīṃ samantād anuśāsayanti /	jitvā ripūn ye gaja vāji yuktān pṛthvīm samantāt anuśāsayanti 
SA_T10_subhrk_u-296	dīptānanā hemavibhūṣitāṅgā ujjvālikāyāḥ phalam eva teṣām // SRKK_94 //	dīpta ānanāḥ hema vibhūṣita aṅgāḥ ujjvālikāyāḥ phalam eva teṣām 
SA_T10_subhrk_u-297	// ity ujjvālikādānakathā //	iti ujjvālikā dāna kathā 
SA_T10_subhrk_u-298	XVIII. Pradīpakathā	pradīpa kathā 
SA_T10_subhrk_u-299	dharādharatiraskṛtaṃ paramadūradeśasthitaṃ	dharādhara tiraskṛtam parama dūra deśa sthitam 
SA_T10_subhrk_u-300	susūkṣmam api vastu cātitimirotkarair āvṛtam /	su sūkṣmam api vastu ca ati timira utkaraiḥ āvṛtam 
SA_T10_subhrk_u-301	karāgra iva saṃsthitaṃ yad aniruddhabhikṣur dṛśā	kara agre iva saṃsthitam yat aniruddhabhikṣuḥ dṛśā 
SA_T10_subhrk_u-302	dadarśa sugatasya dīpaparibodhanāt tat phalam // SRKK_95 //	dadarśa sugatasya dīpa paribodhanāt tat phalam 
SA_T10_subhrk_u-303	buddhatvaṃ kila sugataḥ pradīpakena vyākārṣīn nanu nagarāvalambikāyāḥ /	buddha tvam kila sugataḥ pradīpakena vyākārṣīt nanu nagara avalambikāyāḥ 
SA_T10_subhrk_u-304	ko dadyād bhagavati na pradīpamālāṃ prāptyarthaṃ vimalamunīndralocanasya // SRKK_96 //	kaḥ dadyāt bhagavati na pradīpa mālām prāpti artham vimala munīndra locanasya 
SA_T10_subhrk_u-305	dūraṃ sūkṣmaṃ vyavahitaṃ dṛśyaṃ paśyanti ye janāḥ /	dūram sūkṣmam vyavahitam dṛśyam paśyanti ye janāḥ 
SA_T10_subhrk_u-306	jinapradīpamālāyās tat phalaṃ munayo jaguḥ // SRKK_97 //	jina pradīpa mālāyāḥ tat phalam munayaḥ jaguḥ 
SA_T10_subhrk_u-307	dṛśyante yat kṣitīśāḥ śaśadharavapuṣo dīrghanīlotpalākṣā	dṛśyante yat kṣitīśāḥ śaśadhara vapuṣaḥ dīrgha nīlotpala akṣā 
SA_T10_subhrk_u-308	devā yad devalokaṃ varakanakanibhā bhāsayanti svakāntyā /	devāḥ yat deva lokam vara kanaka nibhāḥ bhāsayanti sva kāntyā 
SA_T10_subhrk_u-309	rājā yac cakravartī maṇikiraṇaśatair bhāsayan gāṃ prayāti	rājā yat cakravartī maṇi kiraṇa śataiḥ bhāsayan gām prayāti 
SA_T10_subhrk_u-310	tat sarvaṃ dīpadānād bhavati tanubhṛtāṃ śākyasiṃhāya bhaktyā // SRKK_98 //	tat sarvam dīpa dānāt bhavati tanubhṛtām śākyasiṃhāya bhaktyā 
SA_T10_subhrk_u-311	loke yad bhānti martyāḥ kuvalayanayanāḥ subhruvo hemavarṇāḥ	loke yat bhānti martyāḥ kuvalaya nayanāḥ su bhruvaḥ hema varṇāḥ 
SA_T10_subhrk_u-312	śakro yad devarājo daśaśatanayano bhāti divyāsanasthaḥ /	śakraḥ yat deva rājaḥ daśa śata nayanaḥ bhāti divya āsana sthaḥ 
SA_T10_subhrk_u-313	yad brahmā vītakāmaḥ pravarasuranato bhāti divye vimāne	yat brahmā vīta kāmaḥ pravara sura nataḥ bhāti divye vimāne 
SA_T10_subhrk_u-314	dattvā tad dīpamālāṃ prabhavati suphalaṃ śāstṛcaitye narāṇām // SRKK_99 //	dattvā tat dīpa mālām prabhavati su phalam śāstṛ caitye narāṇām 
SA_T10_subhrk_u-315	// iti pradīpakathā //	iti pradīpa kathā 
SA_T10_subhrk_u-316	XIX. Vihārakathā	vihāra kathā 
SA_T10_subhrk_u-317	sarvarturamyavaraharmyatale narendrāḥ saṃgītigarbhajayajīvagirā ramante /	sarva ṛtu ramya vara harmya tale narendrāḥ saṃgītigarbha jayajīva girā ramante 
SA_T10_subhrk_u-318	śuddhāntavāravanitābhir aśītatāyāś cāturdiśāryayatisaṃghavihāradānāt // SRKK_100 //	śuddhānta vāravanitābhiḥ a śīta tāyāḥ cāturdiśa ārya yati saṃgha vihāra dānāt 
SA_T10_subhrk_u-319	buddhapracodanavaco 'pi muner aśeṣam ārocya sāryayatisaṃghavihārahetoḥ /	buddha pracodana vacaḥ pi muneḥ aśeṣam ārocya sārya yati saṃgha vihāra hetoḥ 
SA_T10_subhrk_u-320	yaj jāgrato 'pi carataḥ svapataḥ sthitasya puṇyābhivṛddhir upariprabhavāpramāṇā // SRKK_101 //	yat jāgrataḥ upi carataḥ svapataḥ sthitasya puṇya abhivṛddhiḥ upari prabhavā apramāṇā 
SA_T10_subhrk_u-321	prajñāvajraprahārapravidalitakalikṣmādharasya prasādāt	prajñā vajra prahāra pravidalita kali kṣmādharasya prasādāt 
SA_T10_subhrk_u-322	saṃghasyoddiśya sarvopakaraṇasubhagaṃ yo vihāraṃ karoti /	saṃghasya uddiśya sarva upakaraṇa subhagam yaḥ vihāram karoti 
SA_T10_subhrk_u-323	prāsāde vaijayante pravaramaṇimaye stambhabhittau priyābhiḥ	prāsāde vaijayante pravara maṇi maye stambhabhittau priyābhiḥ 
SA_T10_subhrk_u-324	sārdhaṃ sarvarturamye ciram abhiramate devaloke sa eva // SRKK_102 //	sārdham sarva ṛtu ramye ciram abhiramate deva loke saḥ eva 
SA_T10_subhrk_u-325	śrīmadvitānavarapaṅkajacitravastraṃ nīlādisaṃsthagitabhittigṛhaṃ pradhānam /	śrīmat vitāna vara paṅkaja citra vastram nīla ādi saṃsthagita bhitti gṛham pradhānam 
SA_T10_subhrk_u-326	dattvā gaṇāya guṇine pravarāya śākraṃ prāsādaratnam adhigacchati vaijayantam // SRKK_103 //	dattvā gaṇāya guṇine pravarāya śākram prāsāda ratnam adhigacchati vaijayantam 
SA_T10_subhrk_u-327	// iti vihārakathā //	iti vihāra kathā 
SA_T10_subhrk_u-328	XX. Śayanāsanadānakathā	śayana āsana dāna kathā 
SA_T10_subhrk_u-329	paryaṅkaviṣṭarasamāstṛtatūlikāsu sīmantinīghanapayodharapīḍitāṅgāḥ /	paryaṅka viṣṭa rasam āstṛta tūlikāsu sīmantinī ghana payodhara pīḍita aṅgāḥ 
SA_T10_subhrk_u-330	saṃśerate kṣitibhujo niśi yaiḥ pradattaṃ śayyāsanaṃ śamitadoṣagaṇottamāya // SRKK_104 //	saṃśerate kṣitibhujaḥ niśi yaiḥ pradattam śayyā āsanam śamita doṣa gaṇa uttamāya 
SA_T10_subhrk_u-331	divyastrīcārikāṇāṃ kalaravakalite citravastrāvṛtāyām	divya strī cārikāṇām kala rava kalite citra vastra āvṛtāyām 
SA_T10_subhrk_u-332	śayyāyāṃ ratnamayyāṃ surabhiparimalāmodavatyāṃ mahatyām /	śayyāyām ratna mayyām surabhi parimala āmodavatyām mahatyām 
SA_T10_subhrk_u-333	kāntābāhūpadhānaś ciraṃ amarapure nirbhayas tatra śete	kāntā bāhu upadhānaḥ ciram amara pure nirbhayaḥ tatra śete 
SA_T10_subhrk_u-334	yat tac chayyāsanānāṃ phalam idam uditaṃ bhikṣusaṃghāya dānāt // SRKK_105 //	yat tat śayyā āsanānām phalam idam uditam bhikṣu saṃghāya dānāt 
SA_T10_subhrk_u-335	karpūracandanavarāguruliptagātrā divyāṅganāstanayugāntaravartidehāḥ /	karpūra candana vara aguru lipta gātrāḥ divya aṅganā stana yuga antara varti dehāḥ 
SA_T10_subhrk_u-336	nityaṃ svapanti varavastrasutūlikāyāṃ stūpāya cātra śayanāsanadānatas tat // SRKK_106 //	nityam svapanti vara vastra su tūlikāyām stūpāya ca atra śayana āsana dānataḥ tat 
SA_T10_subhrk_u-337	// iti śayanāsanadānakathā //	iti śayana āsana dāna kathā 
SA_T10_subhrk_u-338	XXI. Kṣetrakathā	kṣetra kathā 
SA_T10_subhrk_u-339	yad dvīpāṃś caturo vijitya rabhasād yāto maghonaḥ puraṃ	yat dvīpān caturaḥ vijitya rabhasāt yātaḥ maghonaḥ puram 
SA_T10_subhrk_u-340	māndhātā tridaśādhipāc ca mudito lebhe yad ardhāsanam /	māndhātā tridaśādhipāt ca muditaḥ lebhe yat ardhāsanam 
SA_T10_subhrk_u-341	saptāhaṃ ca hiraṇyavṛṣṭir atulāyātāsya yan mandire	sapta aham ca hiraṇya vṛṣṭiḥ atulā āyātā asya yat mandire 
SA_T10_subhrk_u-342	tat pātrapratipāditasya mahato dānasya citraṃ phalam // SRKK_107 //	tat pātra pratipāditasya mahataḥ dānasya citram phalam 
SA_T10_subhrk_u-343	tac ca pātraṃ caturdhā tu gatiduḥkhādibhedataḥ /	tat ca pātram caturdhā tu gati duḥkha ādi bhedataḥ 
SA_T10_subhrk_u-344	pṛthak pṛthak phalaṃ tasmād viśiṣṭaṃ jāyate nṛṇām // SRKK_108 //	pṛthak pṛthak phalam tasmāt viśiṣṭam jāyate nṛṇām 
SA_T10_subhrk_u-345	vṛttānanāḥ kuvalayendusamānavarṇā martyāḥ sadā vimaladṛṣṭiviśālavakṣāḥ /	vṛtta ānanāḥ kuvalaya indu samāna varṇāḥ martyāḥ sadā vimala dṛṣṭi viśāla vakṣāḥ 
SA_T10_subhrk_u-346	dānān manuṣyagatikeṣu samāpnuvanti ramyāṇi yānaśayanāsanabhojanāni // SRKK_109 //	dānāt manuṣyagatikeṣu samāpnuvanti ramyāṇi yāna śayana āsana bhojanāni 
SA_T10_subhrk_u-347	glāneṣu yan naravarāḥ pradiśanti dānaṃ dīneṣu durbaladhaneṣu kṛpānvitā ye /	glāneṣu yat nara varāḥ pradiśanti dānam dīneṣu durbala dhaneṣu kṛpā anvitāḥ ye 
SA_T10_subhrk_u-348	lakṣmīṃ hi te samadhigamya narendratulyāḥ krīḍanti nityamuditāḥ saha putrabhṛtyaiḥ // SRKK_110 //	lakṣmīm hi te samadhigamya narendra tulyāḥ krīḍanti nitya muditāḥ saha putra bhṛtyaiḥ 
SA_T10_subhrk_u-349	candrānanāḥ pravaradehaviśālanetrā bālārkatulyavapuṣaḥ śubhakīrtiyuktāḥ /	candra ānanāḥ pravara deha viśāla netrāḥ bāla arka tulya vapuṣaḥ śubha kīrti yuktāḥ 
SA_T10_subhrk_u-350	rājyaṃ narā vigataśatrubhayaṃ labhante sarvaṃ hi tat svagurumātṛjaneṣu dānāt // SRKK_111 //	rājyam narāḥ vigata śatru bhayam labhante sarvam hi tat sva guru mātṛ janeṣu dānāt 
SA_T10_subhrk_u-351	yad gacchanti kṣitīśā hayarathakaribhir vandyamānā janaughaiś	yat gacchanti kṣitīśāḥ haya ratha karibhiḥ vandyamānāḥ jana oghaiḥ 
SA_T10_subhrk_u-352	chattraiḥ sauvarṇadaṇḍaiḥ śaśikarasadṛśai ruddhatīkṣṇārkapādaḥ /	chattraiḥ sauvarṇa daṇḍaiḥ śaśi kara sadṛśaiḥ ruddha tīkṣṇa arka pādaḥ 
SA_T10_subhrk_u-353	rājā yac chakravartī varanṛpatiśatair yāti sārdhaṃ pṛthivyāṃ	rājā yat śakravartī vara nṛpati śataiḥ yāti sārdham pṛthivyām 
SA_T10_subhrk_u-354	kṣetre samyak tad etat pravaraguṇaphalaṃ śodhite dānabījāt // SRKK_112 //	kṣetre samyak tat etat pravara guṇa phalam śodhite dāna bījāt 
SA_T10_subhrk_u-355	māndhātā mudgadānāt kṣitipatir abhavat pāṃśudānād aśoko	māndhātā mudga dānāt kṣitipatiḥ abhavat pāṃśu dānāt aśokaḥ 
SA_T10_subhrk_u-356	rājā vai kapphiṇākhyas tridaśapatir abhūt pañcasārapradānāt /	rājā vai kapphiṇa ākhyaḥ tridaśa patiḥ abhūt pañca sāra pradānāt 
SA_T10_subhrk_u-357	citrākhyaḥ kṣīradānān madhu panasayutaṃ kṣīṇadoṣāya dattvā	citra ākhyaḥ kṣīra dānāt madhu panasa yutam kṣīṇa doṣāya dattvā 
SA_T10_subhrk_u-358	prāptaṃ vai kṣmāpatitvaṃ surapatibhavane siṃhanāmnādhipatyam // SRKK_113 //	prāptam vai kṣmāpati tvam surapati bhavane siṃha nāmnā ādhipatyam 
SA_T10_subhrk_u-359	dattaṃ bahv api naiva tad bahuphalaṃ satpātrahīnaṃ dhanaṃ	dattam bahu api nā eva tat bahu phalam sat pātra hīnam dhanam 
SA_T10_subhrk_u-360	kṣiptaṃ balbajakaṇṭakākulatale kṣetre kṣite bījavat /	kṣiptam balbaja kaṇṭaka ākula tale kṣetre kṣite bīja vat 
SA_T10_subhrk_u-361	rāgadveṣatamomalavyapagate pātre guṇālaṃkṛte	rāga dveṣa tamaḥ mala vyapagate pātre guṇa alaṃkṛte 
SA_T10_subhrk_u-362	dānaṃ svalpam api prayāti bahutāṃ nyagrodhabījaṃ yathā // SRKK_114 //	dānam su alpam api prayāti bahu tām nyagrodha bījam yathā 
SA_T10_subhrk_u-363	// iti kṣetrakathā //	iti kṣetra kathā 
SA_T10_subhrk_u-364	XXII. Vicitrakathā	vicitra kathā 
SA_T10_subhrk_u-365	yo dharmaratnaṃ likhatīha nityaṃ śṛṇoti tac cintayate sadaiva /	yaḥ dharma ratnam likhati iha nityam śṛṇoti tat cintayate sadā eva 
SA_T10_subhrk_u-366	saṃbhāvanāṃ vā yadi cātra kuryāj jātismaratvaṃ labhate sa nityam // SRKK_115 //	saṃbhāvanām vā yadi ca atra kuryāt jātismara tvam labhate sa nityam 
SA_T10_subhrk_u-367	yad devaloke varakalpavṛkṣāḥ sarvārthasaṃsiddhikarā bhavanti /	yat deva loke vara kalpavṛkṣāḥ sarva artha saṃsiddhi karāḥ bhavanti 
SA_T10_subhrk_u-368	devottamānāṃ sukhahetubhūtās tat gopradānasya phalaṃ viśālam // SRKK_116 //	deva uttamānām sukha hetu bhūtāḥ tat go pradānasya phalam viśālam 
SA_T10_subhrk_u-369	yad garbhe paripuṣṭim eti śucibhiḥ pronnīyamāno rasair	yat garbhe paripuṣṭim eti śucibhiḥ pronnīyamānaḥ rasaiḥ 
SA_T10_subhrk_u-370	bālye yan madhusarpiṣī ca pibati kṣīraṃ ca kāle punaḥ /	bālye yat madhu sarpiṣī ca pibati kṣīram ca kāle punar 
SA_T10_subhrk_u-371	bhinnendīvarakesaradyutiyutaṃ pānaṃ ca yad yauvane	bhinna indīvara kesara dyuti yutam pānam ca yat yauvane 
SA_T10_subhrk_u-372	vṛddhatve ca yathepsitaṃ vararasaṃ tad gopradānodbhavam // SRKK_117 //	vṛddha tve ca yathā īpsitam vara rasam tat go pradāna udbhavam 
SA_T10_subhrk_u-373	siṃhāsanaṃ pramudito ruciraṃ gaṇāya bhaktyā dadāti vidhivat khalu yaḥ sa dātā /	siṃhāsanam pramuditaḥ ruciram gaṇāya bhaktyā dadāti vidhivat khalu yaḥ sa dātā 
SA_T10_subhrk_u-374	siṃhāsanāni labhate pravarāṇy abhedyaṃ vajrāsanaṃ ca surapannagasiddhavandyam // SRKK_118 //	siṃhāsanāni labhate pravarāṇi abhedyam vajrāsanam ca sura pannaga siddha vandyam 
SA_T10_subhrk_u-375	sauvarṇapātre satataṃ narendrā yat kṣīram aśnanti rasādiyuktam /	sauvarṇa pātre satatam narendrāḥ yat kṣīram aśnanti rasa ādi yuktam 
SA_T10_subhrk_u-376	lakṣmīsamṛddhāś ca narīr labhante padmānanās tan mahiṣīpradānāt // SRKK_119 //	lakṣmī samṛddhāḥ ca narīḥ labhante padma ānanāḥ tat mahiṣī pradānāt 
SA_T10_subhrk_u-377	yānapradānena sadāturāṇāṃ sudurbalānāṃ vahanena caiva /	yāna pradānena sadā āturāṇām su durbalānām vahanena ca eva 
SA_T10_subhrk_u-378	saṃmānanāṃ vai kurute gurūṇām ṛddhiṃ samāpnoti naras tu tena // SRKK_120 //	saṃmānanām vai kurute gurūṇām ṛddhim samāpnoti naraḥ tu tena 
SA_T10_subhrk_u-379	aśvair vicitraiḥ satataṃ vahanti suvarṇapattracchuritair narendrāḥ /	aśvaiḥ vicitraiḥ satatam vahanti suvarṇa pattra churitaiḥ narendrāḥ 
SA_T10_subhrk_u-380	ṛddhyā ca gacchanti sudūradeśaṃ yānapradānāt tu tad eva martyāḥ // SRKK_121 //	ṛddhyā ca gacchanti su dūra deśam yāna pradānāt tu tat eva martyāḥ 
SA_T10_subhrk_u-381	hārārdhahāraiḥ kaṭakair upetāḥ krīḍanti deveṣu manojñavarṇāḥ /	hāra ardha hāraiḥ kaṭakaiḥ upetāḥ krīḍanti deveṣu manojña varṇāḥ 
SA_T10_subhrk_u-382	sārdhaṃ hi yat tat tridaśādhipena niḥsaṅgadānāt pravadanti santaḥ // SRKK_122 //	sārdham hi yat tat tridaśādhipena niḥsaṅga dānāt pravadanti santaḥ 
SA_T10_subhrk_u-383	bhītān samāśvāsayate sadaiva dhīmān naro vākpratipādanena /	bhītān samāśvāsayate sadā eva dhīmān naraḥ vāc pratipādanena 
SA_T10_subhrk_u-384	sarvair na māraiḥ paribhūyate 'sau vākyaṃ ca nityaṃ madhuraṃ śṛṇoti // SRKK_123 //	sarvaiḥ na māraiḥ paribhūyate sau vākyam ca nityam madhuram śṛṇoti 
SA_T10_subhrk_u-385	yad arhayantīha jinasya vākyaiḥ kleśāribhaṅgair bhuvi dharmadhātum /	yat arhayanti iha jinasya vākyaiḥ kleśa ari bhaṅgaiḥ bhuvi dharmadhātum 
SA_T10_subhrk_u-386	saṃsārasaukhyaṃ tv anubhūya sarvaṃ dharmeśvaratvaṃ pravaraṃ labhante // SRKK_124 //	saṃsāra saukhyam tu anubhūya sarvam dharma īśvara tvam pravaram labhante 
SA_T10_subhrk_u-387	pratiśrayaṃ te pradiśanti santaḥ sarvatra kāle śramapīḍitānām /	pratiśrayam te pradiśanti santaḥ sarvatra kāle śrama pīḍitānām 
SA_T10_subhrk_u-388	te yānti nākaṃ satataṃ prahṛṣṭāḥ śakreṇa sārdhaṃ ca sadā ramante // SRKK_125 //	te yānti nākam satatam prahṛṣṭāḥ śakreṇa sārdham ca sadā ramante 
SA_T10_subhrk_u-389	ye ropayantīha sukānanāni vṛkṣāṃś ca puṣpāṇi ca gandhavanti /	ye ropayanti iha su kānanāni vṛkṣān ca puṣpāṇi ca gandhavanti 
SA_T10_subhrk_u-390	cyutvāpi te yānti divaṃ manuṣyā udyānamālādyupabhogayuktāḥ // SRKK_126 //	cyutvā api te yānti divam manuṣyāḥ udyāna mālā ādi upabhoga yuktāḥ 
SA_T10_subhrk_u-391	kurvanti setuṃ viṣame pradeśe pānīyamadhye 'pi ca ye manuṣyāḥ /	kurvanti setum viṣame pradeśe pānīya madhye ca ye manuṣyāḥ 
SA_T10_subhrk_u-392	svargaṃ sadā bhogasamanvitaṃ hi yānty uttamaṃ te varahemagātrāḥ // SRKK_127 //	svargam sadā bhoga samanvitam hi yānti uttamam te vara hema gātrāḥ 
SA_T10_subhrk_u-393	vāpītaḍāgāni suśobhanāni kṛtvā narāḥ svargam avāpnuvanti /	vāpī taḍāgāni su śobhanāni kṛtvā narāḥ svargam avāpnuvanti 
SA_T10_subhrk_u-394	ihaiva loke ca manuṣyabhūtā rājyāni ramyāṇi sukhāvahāni // SRKK_128 //	iha eva loke ca manuṣya bhūtāḥ rājyāni ramyāṇi sukha āvahāni 
SA_T10_subhrk_u-395	kūpān maṭhān sattvasamāśrayāṃś ca vātātapatrāṇanimittabhūtān /	kūpān maṭhān sattva samāśrayān ca vāta ātapa trāṇa nimitta bhūtān 
SA_T10_subhrk_u-396	ye kārayanti pravarān manuṣyās te devabhūtāḥ sukhino bhavanti // SRKK_129 //	ye kārayanti pravarān manuṣyāḥ te deva bhūtāḥ sukhinaḥ bhavanti 
SA_T10_subhrk_u-397	chattrāṇi ye vā pratipādayanti sūryāṃśutāpena suduḥkhiteṣu /	chattrāṇi ye vā pratipādayanti sūrya aṃśu tāpena su duḥkhiteṣu 
SA_T10_subhrk_u-398	chattropagās te jitaśatrusaṃghā bhavanti nityaṃ varasaukhyayuktāḥ // SRKK_130 //	chattra upagāḥ te jita śatru saṃghāḥ bhavanti nityam vara saukhya yuktāḥ 
SA_T10_subhrk_u-399	pādāśrayaṃ citram upānahau ca sarveṣu sattveṣu diśanti bhaktyā /	pāda āśrayam citram upānahau ca sarveṣu sattveṣu diśanti bhaktyā 
SA_T10_subhrk_u-400	yānottamais te suciraṃ prayānti deveṣu martyesu sadopapannāḥ // SRKK_131 //	yāna uttamaiḥ te su ciram prayānti deveṣu martyesu sadā upapannāḥ 
SA_T10_subhrk_u-401	śaṃsanti ye jinavaraṃ guṇakīrtanena kāyapraṇāmakriyayā ca gurūṃś ca sarvān /	śaṃsanti ye jina varam guṇa kīrtanena kāya praṇāma kriyayā ca gurūn ca sarvān 
SA_T10_subhrk_u-402	saṃmānanāṃ gurukulāt samavāpnuvanti jātiṃ tathaiva vacanapratisaṃvidaṃ ca // SRKK_132 //	saṃmānanām guru kulāt samavāpnuvanti jātim tathā eva vacana pratisaṃvidam ca 
SA_T10_subhrk_u-403	mṛdaṅgavīṇāpaṭahādibhir ye kurvanti pūjāṃ sugatottamānām /	mṛdaṅga vīṇā paṭaha ādibhiḥ ye kurvanti pūjām sugata uttamānām 
SA_T10_subhrk_u-404	manuṣyabhūtāḥ sumanojñavākyāḥ śṛṇvanti śabdān sumanojñarūpān // SRKK_133 //	manuṣya bhūtāḥ su manojña vākyāḥ śṛṇvanti śabdān su manojña rūpān 
SA_T10_subhrk_u-405	yaṣṭiṃ samāropayati prahṛṣṭaś chattraṃ ca ghaṇṭāṃ sugatasya caitye /	yaṣṭim samāropayati prahṛṣṭaḥ chattram ca ghaṇṭām sugatasya caitye 
SA_T10_subhrk_u-406	chattrāvalīṃ vā kurute sa tena lakṣmīṃ samāpnoti naro viśālām // SRKK_134 //	chattra āvalīm vā kurute sa tena lakṣmīm samāpnoti naraḥ viśālām 
SA_T10_subhrk_u-407	manuṣyabhūto bhuvi yaḥ samantād īśatvam āpnoti balena yuktaḥ /	manuṣya bhūtaḥ bhuvi yaḥ samantāt īśa tvam āpnoti balena yuktaḥ 
SA_T10_subhrk_u-408	keyūramuktābharaṇair upeto bhūmipradānāt tad uśanti santaḥ // SRKK_135 //	keyūra muktā ābharaṇaiḥ upetaḥ bhūmi pradānāt tat uśanti santaḥ 
SA_T10_subhrk_u-409	bimbaṃ karoti pravaraṃ jinasya stūpaṃ ca vā chattravarair upetam /	bimbam karoti pravaram jinasya stūpam ca vā chattra varaiḥ upetam 
SA_T10_subhrk_u-410	dhātuṃ samāropayatīha yaś ca svargaṃ samāpnoti naras tu tena // SRKK_136 //	dhātum samāropayati iha yaḥ ca svargam samāpnoti naraḥ tu tena 
SA_T10_subhrk_u-411	ye buddham uddiśya mahānti nityaṃ kurvanti mṛdgomayalepanāni /	ye buddham uddiśya mahānti nityam kurvanti mṛd gomaya lepanāni 
SA_T10_subhrk_u-412	puṣpaṃ phalaṃ bhojanapānakaṃ vā yacchanti te rājabalaṃ labhante // SRKK_137 //	puṣpam phalam bhojana pānakam vā yacchanti te rāja balam labhante 
SA_T10_subhrk_u-413	dīpān udārān vividhāṃś ca gandhān puṣpāṇi dhūpaṃ guḍapānakaṃ vā /	dīpān udārān vividhān ca gandhān puṣpāṇi dhūpam guḍa pānakam vā 
SA_T10_subhrk_u-414	diśanti saṃghasya tathā ca hema bhavanti te devasukhena yuktāḥ // SRKK_138 //	diśanti saṃghasya tathā ca hema bhavanti te deva sukhena yuktāḥ 
SA_T10_subhrk_u-415	stūpāṅganaṃ dhātuvaraṃ vihāraṃ ye śodhayantīha narāḥ prayatnaiḥ /	stūpa aṅganam dhātu varam vihāram ye śodhayanti iha narāḥ prayatnaiḥ 
SA_T10_subhrk_u-416	nirmālyam ebhyaś ca samudvahanti te hemavarṇāḥ sudṛśo bhavanti // SRKK_139 //	nirmālyam ebhyaḥ ca samudvahanti te hema varṇāḥ sudṛśaḥ bhavanti 
SA_T10_subhrk_u-417	ujjvālikāṃ ye pradiśanti sadbhyaḥ śītāgame vastram athāpi geham /	ujjvālikām ye pradiśanti sadbhyaḥ śīta āgame vastram atha api geham 
SA_T10_subhrk_u-418	pānaṃ vicitraṃ varakanyakāṃ vā te janmabhūmau sukhino bhavanti // SRKK_140 //	pānam vicitram vara kanyakām vā te janma bhūmau sukhinaḥ bhavanti 
SA_T10_subhrk_u-419	dīrghāyur eva bhuvi sarvarujā vimuktaḥ prāpnoti saukḥyam atulaṃ satataṃ prahṛṣṭaḥ /	dīrgha āyuḥ eva bhuvi sarva rujā vimuktaḥ prāpnoti saukḥyam atulam satatam prahṛṣṭaḥ 
SA_T10_subhrk_u-420	devodbhavāni vividhāni sukhāni bhuṅkte prāṇātipātavirataḥ khalu yas tu vidvān // SRKK_141 //	deva udbhavāni vividhāni sukhāni bhuṅkte prāṇa atipāta virataḥ khalu yaḥ tu vidvān 
SA_T10_subhrk_u-421	dṛṣṭvā parasya vibhavaṃ na karoti cauryaṃ guptiṃ ca yaḥ prakurute parirakṣaṇārtham /	dṛṣṭvā parasya vibhavam na karoti cauryam guptim ca yaḥ prakurute parirakṣaṇa artham 
SA_T10_subhrk_u-422	prāpnoty asau draviṇasaṃpadam aprameyāṃ sarvais tu taskaranṛpādiśatair ahāryām // SRKK_142 //	prāpnoti asau draviṇa saṃpadam aprameyām sarvaiḥ tu taskara nṛpa ādi śataiḥ a hāryām 
SA_T10_subhrk_u-423	dārān parasya parivarjayatīha yo 'sau dārān asau labhata eva manojñarūpān /	dārān parasya parivarjayati iha yaḥ sau dārān asau labhate eva manojña rūpān 
SA_T10_subhrk_u-424	śatrūdbhavo na hi janasya kadā cid eva lokasya vai bhavati viśvasanīya eva // SRKK_143 //	śatru udbhavaḥ na hi janasya kadā cit eva lokasya vai bhavati viśvasanīyaḥ eva 
SA_T10_subhrk_u-425	nīlotpalasyaiva yathā hi gandho manojñarūpaḥ satataṃ pravāti /	nīlotpalasya eva yathā hi gandhaḥ manojña rūpaḥ satatam pravāti 
SA_T10_subhrk_u-426	tadvan manuṣyasya hi vāti gandho mukhād asatyaṃ tu na vakti yaś ca // SRKK_144 //	tadvat manuṣyasya hi vāti gandhaḥ mukhāt asatyam tu na vakti yaḥ ca 
SA_T10_subhrk_u-427	sanmitrasamdhiṃ nṛpateś ca pūjāṃ bhaktyānvitaṃ putrakalatrabhṛtyam /	sat mitra samdhim nṛpateḥ ca pūjām bhaktyā anvitam putra kalatra bhṛtyam 
SA_T10_subhrk_u-428	bhogān udārān sukham aprameyaṃ prāpnoti nityaṃ piśunād vimuktaḥ // SRKK_145 //	bhogān udārān sukham aprameyam prāpnoti nityam piśunāt vimuktaḥ 
SA_T10_subhrk_u-429	ānandaśabdaṃ madhuraṃ śṛṇoti vākyāni nityaṃ sumanojñakāni /	ānanda śabdam madhuram śṛṇoti vākyāni nityam su manojñakāni 
SA_T10_subhrk_u-430	deveṣu martyeṣu ca jāyate 'sau pāruṣyavākyād virato naro yaḥ // SRKK_146 //	deveṣu martyeṣu ca jāyate sau pāruṣya vākyāt virataḥ naraḥ yaḥ 
SA_T10_subhrk_u-431	dharmārthasatyaniratā khalu yasya vāṇī loke sadā priyatamā bhavatīha nityam /	dharma artha satya niratā khalu yasya vāṇī loke sadā priyatamā bhavati iha nityam 
SA_T10_subhrk_u-432	saṃpūjanāṃ sa labhate bahuratnajātair yāyāc cyuto vibudhalokam anantasaukhyam // SRKK_147 //	saṃpūjanām sa labhate bahu ratna jātaiḥ yāyāt cyutaḥ vibudha lokam ananta saukhyam 
SA_T10_subhrk_u-433	sa tīvrarāgo bhavatīha naiva bhogair udāraiḥ satataṃ ca yuktaḥ /	sa tīvra rāgaḥ bhavati iha nā eva bhogaiḥ udāraiḥ satatam ca yuktaḥ 
SA_T10_subhrk_u-434	ādeyavākyaḥ pṛthukīrtiyuktaḥ parasvatṛṣṇāvirato hi yo vai // SRKK_148 //	ādeya vākyaḥ pṛthu kīrti yuktaḥ para sva tṛṣṇā virataḥ hi yaḥ vai 
SA_T10_subhrk_u-435	prāsādikatvaṃ labhate sa nityaṃ sphītaṃ sukhaṃ rājyadhanādi loke /	prāsādika tvam labhate sa nityam sphītam sukham rājya dhana ādi loke 
SA_T10_subhrk_u-436	brahmatvam āsādayatīha samyaṅ maitrasya cittasya vaśān manuṣyaḥ // SRKK_149 //	brahmatvam āsādayati iha samyak maitrasya cittasya vaśāt manuṣyaḥ 
SA_T10_subhrk_u-437	svargāpavargaṃ samavāptukāmair narais tu nityaṃ samupārjanīyā /	svarga apavargam samavāptu kāmaiḥ naraiḥ tu nityam samupārjanīyā 
SA_T10_subhrk_u-438	astitvadṛṣṭiḥ paramā hi yasmāt sarvasya sā vai kuśalasya mūlam // SRKK_150 //	astitva dṛṣṭiḥ paramā hi yasmāt sarvasya sā vai kuśalasya mūlam 
SA_T10_subhrk_u-439	śraddhānirākṛtamater na virohatīha puṇyaṃ hy udārabhuvanatrayasaukhyakāri /	śraddhā nirākṛta mateḥ na virohati iha puṇyam hi udāra bhuvanatraya saukhya kāri 
SA_T10_subhrk_u-440	tasmān nareṇa viduṣā satataṃ niṣevyā śraddhā samastaguṇaratnanidhānabhūtā // SRKK_151 //	tasmāt nareṇa viduṣā satatam niṣevyā śraddhā samasta guṇa ratna nidhāna bhūtā 
SA_T10_subhrk_u-441	śraddhā śubhasya jananī jananī yathaiva saivādito manasi sādhujanair niveśyā /	śraddhā śubhasya jananī jananī yathā eva sā eva āditas manasi sādhu janaiḥ niveśyā 
SA_T10_subhrk_u-442	śraddhākarena rahito na hi bodhipakṣasaddharmaratnanikaragrahaṇe samarthaḥ // SRKK_152 //	śraddhākarena rahitaḥ na hi bodhi pakṣa saddharma ratna nikara grahaṇe samarthaḥ 
SA_T10_subhrk_u-443	bhraṣṭo yathādhipatyād aiśvaryaphalāni na hy avāpnoti /	bhraṣṭaḥ yathā ādhipatyāt aiśvarya phalāni na hi avāpnoti 
SA_T10_subhrk_u-444	śraddhendriyavibhraṣṭo na tathāryaphalāny avāpnoti // SRKK_153 //	śraddhā indriya vibhraṣṭaḥ na tathā ārya phalāni avāpnoti 
SA_T10_subhrk_u-445	tasmān nareṇa viduṣā sugatādikeṣu kāryaṃ manaḥprasadanaṃ satataṃ hiteṣu /	tasmāt nareṇa viduṣā sugata ādikeṣu kāryam manaḥ prasadanam satatam hiteṣu 
SA_T10_subhrk_u-446	niḥśeṣadoṣaśamanāya na cānyad asti śraddhā yathā dahati doṣagaṇaṃ samastam // SRKK_154 //	niḥśeṣa doṣa śamanāya na ca anyat asti śraddhā yathā dahati doṣa gaṇam samastam 
SA_T10_subhrk_u-447	dīnāḥ kuvāsavo mūḍhāḥ kapālāṅkitapāṇayaḥ /	dīnāḥ ku vāsavaḥ mūḍhāḥ kapāla aṅkita pāṇayaḥ 
SA_T10_subhrk_u-448	darśayanty eva lokasya hy adātuḥ phalam īdṛśam // SRKK_155 //	darśayanti eva lokasya hi adātuḥ phalam īdṛśam 
SA_T10_subhrk_u-449	dagdhasthūṇasamucchrayāḥ pratigṛhaṃ pretopamā bhaikṣukāḥ	dagdha sthūṇa samucchrayāḥ pratigṛham preta upamāḥ bhaikṣukāḥ 
SA_T10_subhrk_u-450	śaśvat kṣudvihatā bhramanti yad amī dehīti bāhūcchritāḥ /	śaśvat kṣudh vihatāḥ bhramanti yat amī dehi iti bāhu ucchritāḥ 
SA_T10_subhrk_u-451	dūropadrutasārameyanivahā vyāvṛtya tiṣṭhanty api	dūra upadruta sāra meya nivahāḥ vyāvṛtya tiṣṭhanti api 
SA_T10_subhrk_u-452	prāyo 'lpaṃ sakṛd apy amībhir aśanam dattaṃ na kasmai cana // SRKK_156 //	prāyas lpam sakṛt api amībhiḥ aśanam dattam na kasmai cana 
SA_T10_subhrk_u-453	sūcīmukhāḥ kuharanetraviśuṣkagātrāḥ keśāmbarā ravikaraiḥ paripītabhāsaḥ /	sūcī mukhāḥ kuhara netra viśuṣka gātrāḥ keśa ambarāḥ ravi karaiḥ paripīta bhāsaḥ 
SA_T10_subhrk_u-454	pretāḥ sadā salilalālasayā yad ārtās tat pānadānavikalasya phalaṃ vadanti // SRKK_157 //	pretāḥ sadā salila lālasayā yat ārtāḥ tat pāna dāna vikalasya phalam vadanti 
SA_T10_subhrk_u-455	dānaṃ sarvasukhaṃ mahābhayaharaṃ bhāgyaṃ mahac cārthadaṃ	dānam sarva sukham mahā bhaya haram bhāgyam mahat ca artha dam 
SA_T10_subhrk_u-456	nānākāraviśālakauśalapadaṃ sarvair guṇālaṃkṛtam /	nānā ākāra viśāla kauśala padam sarvaiḥ guṇa alaṃkṛtam 
SA_T10_subhrk_u-457	tasmād dānam anekadoṣaśamanaṃ saṃsāraghorāpahaṃ	tasmāt dānam aneka doṣa śamanam saṃsāra ghora apaham 
SA_T10_subhrk_u-458	kṣuttṛṣṇādisuśoṣaṇaṃ śubhakaraṃ kuryur narā yatnataḥ // SRKK_158 //	kṣut tṛṣṇā ādi su śoṣaṇam śubha karam kuryuḥ narāḥ yatnataḥ 
SA_T10_subhrk_u-459	// iti vicitrakathā //	iti vicitra kathā 
SA_T10_subhrk_u-460	Saṃgrahaślokāḥ	saṃgraha ślokāḥ 
SA_T10_subhrk_u-461	puṇyotsāhanaṃ śravaṇaṃ durlabhaṃ tyāgapuṇyayoḥ /	puṇya utsāhanam śravaṇam durlabham tyāga puṇyayoḥ 
SA_T10_subhrk_u-462	bimbaṃ snānaṃ tathā gandhaś chattraṃ dhātoś ca ropaṇam // 1 //	bimbam snānam tathā gandhaḥ chattram dhātoḥ ca ropaṇam 
SA_T10_subhrk_u-463	maṇḍalaṃ bhojanaṃ pānaṃ vastraṃ puṣpādivarṇanam /	maṇḍalam bhojanam pānam vastram puṣpa ādi varṇanam 
SA_T10_subhrk_u-464	praṇāmojjvālikādīpavihāraśayanāsanam // 2 //	praṇāma ujjvālikā dīpa vihāra śayana āsanam 
SA_T10_subhrk_u-465	kṣetraṃ vicitraṃ caivānta ity etā bahudhā bhṛśam /	kṣetram vicitram ca eva ante iti etāḥ bahudhā bhṛśam 
SA_T10_subhrk_u-466	kathā dvāviṃśatiḥ proktā bhūyo dānasya varṇane // 3 //	kathā dvāviṃśatiḥ proktā bhūyas dānasya varṇane 
SA_T10_subhrk_u-467	XXIII. Śīlakathā	śīla kathā 
SA_T10_subhrk_u-468	yathāmbupūrṇaḥ sabhujaṅgamo hradaḥ praphullaśākhaś ca sakaṇṭako drumaḥ /	yathā ambu pūrṇaḥ sa bhujaṅgamaḥ hradaḥ praphulla śākhaḥ ca sa kaṇṭakaḥ drumaḥ 
SA_T10_subhrk_u-469	śrutena vittena kulena cānvitas tathāvidhaḥ śīlaparāṅmukho janaḥ // SRKK_159 //	śrutena vittena kulena ca anvitaḥ tathāvidhaḥ śīla parāṅmukhaḥ janaḥ 
SA_T10_subhrk_u-470	varaṃ daridro 'pi suśīlavān bhaven na cārthavān apy analaṃkṛto guṇaiḥ /	varam su śīlavān bhavet na ca arthavān api an alaṃkṛtaḥ guṇaiḥ 
SA_T10_subhrk_u-471	daridrabhāve 'pi hi sajjanaḥ stuto raso guṇānām amṛtād viśiṣyate // SRKK_160 //	daridra bhāve pi hi sat janaḥ stutaḥ rasaḥ guṇānām amṛtāt viśiṣyate 
SA_T10_subhrk_u-472	saṃmānayanti guravo guṇavantam āryaṃ tejasvino 'pi dhanino 'pi manasvino 'pi /	saṃmānayanti guravaḥ guṇavantam āryam tejasvinaḥ pi dhaninaḥ pi manasvinaḥ pi 
SA_T10_subhrk_u-473	tasmān naro narapater api yaḥ sakāśāt saṃmānam icchati sa rakṣatu śīlam eva // SRKK_161 //	tasmāt naraḥ narapateḥ api yaḥ sakāśāt saṃmānam icchati sa rakṣatu śīlam eva 
SA_T10_subhrk_u-474	loke sukhaṃ viṣayajaṃ sabhayaṃ savairaṃ dharmātmanaḥ kṛtamateḥ sukham uttamaṃ tu /	loke sukham viṣaya jam sa bhayam sa vairam dharma ātmanaḥ kṛtamateḥ sukham uttamam tu 
SA_T10_subhrk_u-475	tasmān naraḥ sukham udāram ahāryam āryaṃ yaḥ prāptum icchati sa rakṣatu śīlam eva // SRKK_162 //	tasmāt naraḥ sukham udāram a hāryam āryam yaḥ prāptum icchati sa rakṣatu śīlam eva 
SA_T10_subhrk_u-476	yo bhraṣṭaśīlavinayasya vināśakāle trāsaḥ samāviśati śīlavato na so 'sti /	yaḥ bhraṣṭa śīla vinayasya vināśa kāle trāsaḥ samāviśati śīlavataḥ na saḥ sti 
SA_T10_subhrk_u-477	tasmāt prahṛṣṭavinayaḥ paralokam ante yo gantum icchati sa rakṣatu śīlam eva // SRKK_163 //	tasmāt prahṛṣṭa vinayaḥ para lokam ante yaḥ gantum icchati sa rakṣatu śīlam eva 
SA_T10_subhrk_u-478	śīlena niścayadṛḍhena divaṃ prayāti nātmaklamena na kudṛṣṭikṛtair vimārgaiḥ /	śīlena niścaya dṛḍhena divam prayāti na ātma klamena na kudṛṣṭi kṛtaiḥ vimārgaiḥ 
SA_T10_subhrk_u-479	tasmād ṛte 'pi vanavāsam ṛte 'pi liṅgaṃ yaḥ svargam icchati sa rakṣatu śīlam eva // SRKK_164 //	tasmāt ṛte pi vana vāsam ṛte pi liṅgam yaḥ svargam icchati sa rakṣatu śīlam eva 
SA_T10_subhrk_u-480	śīlaṃ vināśaharaṇāvaraṇādirakṣā śīlaṃ dhanaṃ paramam āryam ahāryam anyaiḥ /	śīlam vināśa haraṇa āvaraṇa ādi rakṣā śīlam dhanam paramam āryam a hāryam anyaiḥ 
SA_T10_subhrk_u-481	śīlaṃ sthiraṃ vyupaśame 'py anugāmi mitraṃ śīlaṃ vibhūṣaṇam ṛte 'pi vibhūṣaṇebhyaḥ // SRKK_165 //	śīlam sthiram vyupaśame pi anugāmi mitram śīlam vibhūṣaṇam ṛte pi vibhūṣaṇebhyaḥ 
SA_T10_subhrk_u-482	na hy asti śīlasadṛśaṃ hitakāri mitraṃ snigdhāśayo na khalu śīlasamo 'sti bandhuḥ /	na hi asti śīla sadṛśam hita kāri mitram snigdha āśayaḥ na khalu śīla samaḥ sti bandhuḥ 
SA_T10_subhrk_u-483	mātā pitā ca tanayāya vidhātum icched yaḥ śīlam ūrjitaphalaṃ hitam ādadhātu // SRKK_166 //	mātā pitā ca tanayāya vidhātum icchet yaḥ śīlam ūrjita phalam hitam ādadhātu 
SA_T10_subhrk_u-484	// iti śīlakathā //	iti śīla kathā 
SA_T10_subhrk_u-485	XXIV. Kṣāntikathā	kṣānti kathā 
SA_T10_subhrk_u-486	sarvam etat sucaritaṃ dānaṃ sugatapūjanam /	sarvam etat su caritam dānam sugata pūjanam 
SA_T10_subhrk_u-487	kṛtaṃ kalpasahasrair yat pratighaḥ pratihanti tat // SRKK_167 //	kṛtam kalpa sahasraiḥ yat pratighaḥ pratihanti tat 
SA_T10_subhrk_u-488	na ca dveṣasamaṃ pāpaṃ na ca kṣāntisamaṃ tapaḥ /	na ca dveṣa samam pāpam na ca kṣānti samam tapaḥ 
SA_T10_subhrk_u-489	tasmāt kṣāntiṃ prayatnena bhāvayed vividhair nayaiḥ // SRKK_168 //	tasmāt kṣāntim prayatnena bhāvayet vividhaiḥ nayaiḥ 
SA_T10_subhrk_u-490	manaḥ śamaṃ na gṛhṇāti na prītisukham aśnute /	manaḥ śamam na gṛhṇāti na prīti sukham aśnute 
SA_T10_subhrk_u-491	na nidrāṃ na dhṛtiṃ yāti dveṣaśalye hṛdi sthite // SRKK_169 //	na nidrām na dhṛtim yāti dveṣa śalye hṛdi sthite 
SA_T10_subhrk_u-492	na dviṣantaḥ kṣayaṃ yānti yāvajjīvam api ghnataḥ /	na dviṣantaḥ kṣayam yānti yāvajjīvam api ghnataḥ 
SA_T10_subhrk_u-493	krodham ekaṃ tu yo hanyāt tena sarvadviṣo hatāḥ // SRKK_170 //	krodham ekam tu yaḥ hanyāt tena sarva dviṣaḥ hatāḥ 
SA_T10_subhrk_u-494	vikalpendhanadīptena jantuḥ krodhahavirbhujā /	vikalpa indhana dīptena jantuḥ krodha havirbhujā 
SA_T10_subhrk_u-495	dahaty ātmānam evādau paraṃ dhakṣyati vā na vā // SRKK_171 //	dahati ātmānam eva ādau param dhakṣyati vā na vā 
SA_T10_subhrk_u-496	jarā rūpavatāṃ krodhaḥ tamaś cakṣuṣmatām api/	jarā rūpavatām krodhaḥ tamaḥ cakṣuṣmatām api 
SA_T10_subhrk_u-497	vadho dharmārthakāmānāṃ tasmāt krodhaṃ nivārayet // SRKK_172 //	vadhaḥ dharma artha kāmānām tasmāt krodham nivārayet 
SA_T10_subhrk_u-498	matkarmacoditā hy ete jātā mayy apakāriṇaḥ /	mad karma coditāḥ hi ete jātāḥ mayi apakāriṇaḥ 
SA_T10_subhrk_u-499	yena yāsyanti narakān mayaivaite hatā nanu // SRKK_173 //	yena yāsyanti narakān mayā eva ete hatāḥ nanu 
SA_T10_subhrk_u-500	etān āśritya me pāpaṃ kṣīyate kṣamato bahu /	etān āśritya me pāpam kṣīyate kṣamataḥ bahu 
SA_T10_subhrk_u-501	mām āśritya tu yānty ete narakān dīrghavedanān // SRKK_174 //	mām āśritya tu yānti ete narakān dīrgha vedanān 
SA_T10_subhrk_u-502	aham evāpakāry eṣāṃ mamaite copakāriṇaḥ /	aham eva apakārī eṣām mama ete ca upakāriṇaḥ 
SA_T10_subhrk_u-503	kasmād viparyayaṃ kṛtvā khalacetaḥ prakupyasi // SRKK_175 //	kasmāt viparyayam kṛtvā khala cetaḥ prakupyasi 
SA_T10_subhrk_u-504	mukhyaṃ daṇḍādikaṃ hitvā prerake yadi kupyasi /	mukhyam daṇḍa ādikam hitvā prerake yadi kupyasi 
SA_T10_subhrk_u-505	dveṣeṇa preritaḥ so 'pi dveṣe dveṣo 'stu me varam // SRKK_176 //	dveṣeṇa preritaḥ saḥ pi dveṣe dveṣaḥ astu me varam 
SA_T10_subhrk_u-506	// iti kṣāntikathā //	iti kṣānti kathā 
SA_T10_subhrk_u-507	XXV. Vīryakathā	vīrya kathā 
SA_T10_subhrk_u-508	vīryaṃ hi sarvaguṇaratnanidhānabhūtaṃ sarvāpadas tarati vīryamahāplavena /	vīryam hi sarva guṇa ratna nidhāna bhūtam sarva āpadaḥ tarati vīrya mahā plavena 
SA_T10_subhrk_u-509	naivāsti taj jagati vastu vicintyamānaṃ nāvāpnuyād yad iha vīryarathādhirūḍhaḥ // SRKK_177 //	na evā asti tat jagati vastu vicintyamānam na avāpnuyāt yat iha vīrya ratha adhirūḍhaḥ 
SA_T10_subhrk_u-510	yuddheṣu yat karituraṅgapadātimatsu nārācatomaraparaśvadhasaṃkuleṣu /	yuddheṣu yat kari turaṅga padātimatsu nārāca tomara paraśvadha saṃkuleṣu 
SA_T10_subhrk_u-511	hatvā ripūñ jayam anuttamam āpnuvanti visphūrjitaṃ tad iha vīryamahābhaṭasya // SRKK_178 //	hatvā ripūm jayam anuttamam āpnuvanti visphūrjitam tat iha vīrya mahā bhaṭasya 
SA_T10_subhrk_u-512	ambhonidhīn makaravṛndavighaṭṭitāmbūttuṅgākulākulataraṅgavibhaṅgabhīmān /	ambhonidhīn makara vṛnda vighaṭṭita ambu uttuṅga ākula ākula taraṅga vibhaṅga bhīmān 
SA_T10_subhrk_u-513	vīryeṇa goṣpadam iva pravilaṅghya śūrāḥ kurvanty anarghaguṇaratnadhanārjanāni // SRKK_179 //	vīryeṇa goṣpadam iva pravilaṅghya śūrāḥ kurvanti anargha guṇa ratna dhana arjanāni 
SA_T10_subhrk_u-514	rāgādīn uragān ivogravapuṣo viṣkambhavīryānvitāḥ	rāga ādīn uragān iva ugra vapuṣaḥ viṣkambha vīrya anvitāḥ 
SA_T10_subhrk_u-515	śīlaṃ sajjanacittanirmalataraṃ samyak samādāpayan /	śīlam sat jana citta nirmalataram samyak samādāpayan 
SA_T10_subhrk_u-516	martyāḥ kāntatareṣu meruśikharopānteṣu vīryānvitā	martyāḥ kāntatareṣu meru śikhara upānteṣu vīrya anvitā 
SA_T10_subhrk_u-517	modante surasundarībhujalatāpāśopagūḍhāś ciram // SRKK_180 //	modante surasundarī bhuja latā pāśa upagūḍhāḥ ciram 
SA_T10_subhrk_u-518	yad devā viyati vimānavāsino ye nirdvandvāḥ samanubhavanti saumanasyam /	yat devāḥ viyati vimāna vāsinaḥ ye nirdvandvāḥ samanubhavanti saumanasyam 
SA_T10_subhrk_u-519	atyantaṃ vipulaphalaprasūtihetor vīryasya sthiravihitasya sā vibhūtiḥ // SRKK_181 //	atyantam vipula phala prasūti hetoḥ vīryasya sthira vihitasya sā vibhūtiḥ 
SA_T10_subhrk_u-520	// iti vīryakathā //	iti vīrya kathā 
SA_T10_subhrk_u-521	XXVI. Dhyānakathā	dhyāna kathā 
SA_T10_subhrk_u-522	kleśārivargaṃ tv abhibhūya dhīrāḥ saṃbodhilakṣmīpadam āpnuvanti /	kleśa ari vargam tu abhibhūya dhīrāḥ saṃbodhi lakṣmī padam āpnuvanti 
SA_T10_subhrk_u-523	bodhyaṅgadānaṃ pradiśanti sadbhyo dhyānaṃ hi tatra pravadanti hetum // SRKK_182 //	bodhyaṅga dānam pradiśanti sadbhyaḥ dhyānam hi tatra pravadanti hetum 
SA_T10_subhrk_u-524	janmaprabandhakaraṇaikanimittabhūtān rāgādidoṣanicayān pravidārya sarvān /	janma prabandha karaṇa eka nimitta bhūtān rāga ādi doṣa nicayān pravidārya sarvān 
SA_T10_subhrk_u-525	ākāśatulyamanasaḥ samaloṣṭahemā dhyānād bhavanti manujā guṇahetubhūtāḥ // SRKK_183 //	ākāśa tulya manasaḥ sama loṣṭa hemāḥ dhyānāt bhavanti manujāḥ guṇa hetu bhūtāḥ 
SA_T10_subhrk_u-526	jitvā kleśārivṛndaṃ śubhabalamathane sarvathālabdhalakṣyaṃ	jitvā kleśa ari vṛndam śubha bala mathane sarvathā a labdha lakṣyam 
SA_T10_subhrk_u-527	prāptāḥ saṃbodhilakṣmīṃ pravaraguṇamayīṃ durlabhām anyabhūtaiḥ /	prāptāḥ saṃbodhi lakṣmīm pravara guṇa mayīm durlabhām anya bhūtaiḥ 
SA_T10_subhrk_u-528	sattve jñānādhipatyaṃ vigataripubhayāḥ kurvate yan narendrā	sattve jñāna ādhipatyam vigata ripu bhayāḥ kurvate yat narendrā 
SA_T10_subhrk_u-529	dhyānaṃ tatraikahetuṃ sakalaguṇanidhiṃ prāhur āryā guṇaughāḥ // SRKK_184 //	dhyānam tatra eka hetum sakala guṇa nidhim prāhuḥ āryāḥ guṇa oghāḥ 
SA_T10_subhrk_u-530	mohāndhakāraṃ pravidārya śaśvaj jñānāvabhāsaṃ kurute samantāt /	moha andhakāram pravidārya śaśvat jñāna avabhāsam kurute samantāt 
SA_T10_subhrk_u-531	saṃbuddhasūryaḥ suramānuṣāṇāṃ hetuḥ sa tatra pravaraḥ samādhiḥ // SRKK_185 //	saṃbuddha sūryaḥ sura mānuṣāṇām hetuḥ sa tatra pravaraḥ samādhiḥ 
SA_T10_subhrk_u-532	// iti dhyānakathā //	iti dhyāna kathā 
SA_T10_subhrk_u-533	XXVII. Prajñākathā	prajñākathā 
SA_T10_subhrk_u-534	prajñādhanena vikalaṃ tu narasya rūpam ālekhyarūpam iva sāravihīnam antaḥ /	prajñā dhanena vikalam tu narasya rūpam ālekhya rūpam iva sāra vihīnam antar 
SA_T10_subhrk_u-535	buddhyānvitasya phalam iṣṭam udeti vīryād vīryaṃ tu buddhirahitaṃ svavadhāya śatruḥ // SRKK_186 //	buddhyā anvitasya phalam iṣṭam udeti vīryāt vīryam tu buddhi rahitam sva vadhāya śatruḥ 
SA_T10_subhrk_u-536	yo 'nekajanmāntaritaṃ svajanma bhūtaṃ bhaviṣyat kulanāmagotraiḥ /	yaḥ na eka janma antaritam sva janma bhūtam bhaviṣyat kula nāma gotraiḥ 
SA_T10_subhrk_u-537	madhyāntavidyo 'pi janaḥ pravetti prajñābalaṃ tat kathayanti tajjñāḥ // SRKK_187 //	madhya anta vidyaḥ u pi janaḥ pravetti prajñā balam tat kathayanti tad jñāḥ 
SA_T10_subhrk_u-538	yad buddho martyaloke malatimiragaṇaṃ dārayitvā mahāntaṃ	yat buddhaḥ martya loke mala timira gaṇam dārayitvā mahāntam 
SA_T10_subhrk_u-539	jñānālokaṃ karoti praharati ca sadā doṣavṛndaṃ narāṇām /	jñāna ālokam karoti praharati ca sadā doṣa vṛndam narāṇām 
SA_T10_subhrk_u-540	ādeṣṭā cendriyāṇāṃ paramanujamano vetti sarvaiḥ prakāraiḥ	ādeṣṭā ca indriyāṇām param anuja manaḥ vetti sarvaiḥ prakāraiḥ 
SA_T10_subhrk_u-541	prajñāṃ tatrāpi nityaṃ śubhavarajananīṃ hetum utkīrtayanti // SRKK_188 //	prajñām tatra api nityam śubha vara jananīm hetum utkīrtayanti 
SA_T10_subhrk_u-542	kāryārṇave cāpi drdhaṃ nimagnāḥ saṃgrāmamadhye manujāḥ pradhānāḥ /	kārya arṇave ca api nimagnāḥ saṃgrāma madhye manujāḥ pradhānāḥ 
SA_T10_subhrk_u-543	prajñāvaśāt te vijayaṃ labhante prajñā yataḥ sā śubhahetubhūtā // SRKK_189 //	prajñā vaśāt te vijayam labhante prajñā yatas sā śubha hetu bhūtā 
SA_T10_subhrk_u-544	tasmāt sarvaguṇārthasādhanakarī prajñaiva saṃvardhyatāṃ	tasmāt sarva guṇa artha sādhana karī prajñā eva saṃvardhyatām 
SA_T10_subhrk_u-545	na prajñāvikalā vibhānti puruṣāḥ prātaḥ pradīpā iva /	na prajñā vikalāḥ vibhānti puruṣāḥ prātar pradīpāḥ iva 
SA_T10_subhrk_u-546	[matvaivaṃ svaparātmabhadracaraṇe saddharmasaṃsādhane	matvā evam sva para ātma bhadra caraṇe saddharma saṃsādhane 
SA_T10_subhrk_u-547	jitvā kleśagaṇāñ chubhārthaniratāḥ krīḍantu dharmārthinaḥ //] 190 //	jitvā kleśa gaṇām śubha artha niratāḥ krīḍantu dharma arthinaḥ 
SA_T10_subhrk_u-548	// iti prajñākathā //	iti prajñākathā 
SA_T10_subhrk_u-549	svargāpavargaguṇaratnanidhānabhūtā etāḥ ṣaḍ eva bhuvi pāramitā narāṇām /	svarga apavarga guṇa ratna nidhāna bhūtāḥ etāḥ ṣaḍ eva bhuvi pāramitāḥ narāṇām 
SA_T10_subhrk_u-550	jñātvā naraḥ svahitasādhanatatparaḥ san kuryān na kaḥ satatam āsu dṛḍhaṃ prayatnam // SRKK_191 //	jñātvā naraḥ sva hita sādhana tatparaḥ san kuryāt na kaḥ satatam āsu dṛḍham prayatnam 
SA_T10_subhrk_u-551	// iti pāramitāparikathā subhāṣitaratnakaraṇḍake samāptā //	iti pāramitā parikathā subhāṣita ratnakaraṇḍake samāptā 
SA_T10_subhrk_u-552	kṛtir ācāryaśūrasya //	kṛtiḥ ācārya śūrasya 
