[
  {
    "segmentnr":"SA_T04_n848u-0",
    "original":"niraupamyastavaḥ",
    "analyzed":"niraupamya stavaḥ "
  },
  {
    "segmentnr":"SA_T04_n848u-1",
    "original":"niraupamya namastubhyaṃ niḥsvabhāvārthavādine |",
    "analyzed":"niraupamya namaḥ tubhyam niḥsvabhāva artha vādine "
  },
  {
    "segmentnr":"SA_T04_n848u-2",
    "original":"yastvaṃ dṛṣṭivipannasya lokasyaiva hitodyataḥ || 1 ||",
    "analyzed":"yaḥ tvam dṛṣṭi vipannasya lokasya eva hita udyataḥ "
  },
  {
    "segmentnr":"SA_T04_n848u-3",
    "original":"na ca nāma tvayā kiñcid dṛṣṭaṃ bauddhena cakṣuṣā |",
    "analyzed":"na ca nāma tvayā kiñcid dṛṣṭam bauddhena cakṣuṣā "
  },
  {
    "segmentnr":"SA_T04_n848u-4",
    "original":"anuttarā ca te nātha dṛṣṭistattvārthadarśinī || 2 ||",
    "analyzed":"anuttarā ca te nātha dṛṣṭiḥ tattva artha darśinī  \/"
  },
  {
    "segmentnr":"SA_T04_n848u-5",
    "original":"na boddhā na ca boddhavyamastīha paramārthataḥ |",
    "analyzed":"na boddhā na ca boddhavyam asti iha paramārthataḥ "
  },
  {
    "segmentnr":"SA_T04_n848u-6",
    "original":"aho paramadurbodhāṃ dharmatāṃ buddhavānasi || 3 ||",
    "analyzed":"aho parama durbodhām dharmatām buddhavān asi "
  },
  {
    "segmentnr":"SA_T04_n848u-7",
    "original":"na tvayotpāditaḥ kaścid dharmo nāpi nirodhitaḥ |",
    "analyzed":"na tvayā utpāditaḥ kaścid dharmaḥ na api nirodhitaḥ "
  },
  {
    "segmentnr":"SA_T04_n848u-8",
    "original":"samatādarśanenaiva prāptaṃ padamanuttamam || 4 ||",
    "analyzed":"sama tā darśanena eva prāptam padam anuttamam "
  },
  {
    "segmentnr":"SA_T04_n848u-9",
    "original":"na saṃsārātprakarṣeṇa tvayā nirvāṇamīpsitam |",
    "analyzed":"na saṃsārāt prakarṣeṇa tvayā nirvāṇam īpsitam "
  },
  {
    "segmentnr":"SA_T04_n848u-10",
    "original":"śāntiste'dhigatā nātha saṃsārānaparādhitaḥ || 5 ||",
    "analyzed":"śāntiḥ te dhigatā nātha saṃsāra anaparādhitaḥ "
  },
  {
    "segmentnr":"SA_T04_n848u-11",
    "original":"tvaṃ vivedaikarasatāṃ saṃkleśavyavadānayoḥ |",
    "analyzed":"tvam viveda eka rasa tām saṃkleśa vyavadānayoḥ "
  },
  {
    "segmentnr":"SA_T04_n848u-12",
    "original":"dharmadhātvavinirbhedād viśuddhaścāsi sarvataḥ || 6 ||",
    "analyzed":"dharmadhātu avinirbhedāt viśuddhaḥ ca asi sarvatas "
  },
  {
    "segmentnr":"SA_T04_n848u-13",
    "original":"nodāhṛtaṃ tvayā kiñcidekamapyakṣaraṃ vibho |",
    "analyzed":"na udāhṛtam tvayā kiñcid ekam api akṣaram vibho "
  },
  {
    "segmentnr":"SA_T04_n848u-14",
    "original":"kṛtsnaśca vaineyajano dharmavarṣeṇa tarpitaḥ || 7 ||",
    "analyzed":"kṛtsnaḥ ca vaineya janaḥ dharma varṣeṇa tarpitaḥ "
  },
  {
    "segmentnr":"SA_T04_n848u-15",
    "original":"na te'sti saktiḥ skandheṣu na dhātvāyataneṣu ca |",
    "analyzed":"na teḥ asti saktiḥ skandheṣu na dhātu āyataneṣu ca "
  },
  {
    "segmentnr":"SA_T04_n848u-16",
    "original":"ākāśasamacittastvaṃ sarvadharmeṣu niśritaḥ || 8 ||",
    "analyzed":"ākāśa sama cittaḥ tvam sarva dharmeṣu niśritaḥ "
  },
  {
    "segmentnr":"SA_T04_n848u-17",
    "original":"sattvasaṃjñā ca te nātha sarvathā na pravartate |",
    "analyzed":"sattva saṃjñā ca te nātha sarvathā na pravartate "
  },
  {
    "segmentnr":"SA_T04_n848u-18",
    "original":"duḥkhārteṣu ca sattveṣu tvamatīva kṛpātmakaḥ || 9 ||",
    "analyzed":"duḥkha ārteṣu ca sattveṣu tvam atīva kṛpā ātmakaḥ "
  },
  {
    "segmentnr":"SA_T04_n848u-19",
    "original":"sukhaduḥkhātmanairātmyanityānityādiṣu prabho |",
    "analyzed":"sukha duḥkha ātma nairātmya nitya anitya ādiṣu prabho "
  },
  {
    "segmentnr":"SA_T04_n848u-20",
    "original":"iti nānāvikalpeṣu buddhistava na sajjate || 10 ||",
    "analyzed":"iti nānā vikalpeṣu buddhiḥ tava na sajjate "
  },
  {
    "segmentnr":"SA_T04_n848u-21",
    "original":"na gatirnāgatiḥ kāciddharmāṇāmiti te mati |",
    "analyzed":"na gatiḥ na agatiḥ kācid dharmāṇām iti te mati "
  },
  {
    "segmentnr":"SA_T04_n848u-22",
    "original":"na kvacidrāśitaḥ prokto dharmārthaparamārthavit || 11 ||",
    "analyzed":"na kvacid rāśitaḥ proktaḥ dharma artha parama artha vid "
  },
  {
    "segmentnr":"SA_T04_n848u-23",
    "original":"sarvatrānugataścāsi na ca yāto'si kutracit |",
    "analyzed":"sarvatra anugataḥ ca asi na ca yātaḥ asi kutracid "
  },
  {
    "segmentnr":"SA_T04_n848u-24",
    "original":"janmadharmaśarīrābhyāmacintyastvaṃ mahāmune || 12 ||",
    "analyzed":"janma dharma śarīrābhyām acintyaḥ tvam mahā mune "
  },
  {
    "segmentnr":"SA_T04_n848u-25",
    "original":"ekatvānyatvarahitaṃ pratiśrutkopamaṃ jagat |",
    "analyzed":"ekatva anyatva rahitam pratiśrutkā upamam jagat "
  },
  {
    "segmentnr":"SA_T04_n848u-26",
    "original":"saṃkrāntināśāya gataṃ buddhavān tvamanindita || 13 ||",
    "analyzed":"saṃkrānti nāśāya gatam buddhavān tvam anindita "
  },
  {
    "segmentnr":"SA_T04_n848u-27",
    "original":"śāśvatocchedarahitaṃ lakṣyalakṣaṇavarjitam |",
    "analyzed":"śāśvata uccheda rahitam lakṣya lakṣaṇa varjitam "
  },
  {
    "segmentnr":"SA_T04_n848u-28",
    "original":"saṃsāramavabuddhastvaṃ svapnamāyādivat prabho || 14 ||",
    "analyzed":"saṃsāram avabuddhaḥ tvam svapna māyā ādi vat prabho "
  },
  {
    "segmentnr":"SA_T04_n848u-29",
    "original":"vāsanāmūlaparyantakleśanadyo vinirjitāḥ |",
    "analyzed":"vāsanā mūla paryanta kleśa nadyaḥ vinirjitāḥ "
  },
  {
    "segmentnr":"SA_T04_n848u-30",
    "original":"kleśaprakṛtitaścaiva tvayāmṛtamupārjitam || 15 ||",
    "analyzed":"kleśa prakṛtitaḥ ca eva tvayā amṛtam upārjitam "
  },
  {
    "segmentnr":"SA_T04_n848u-31",
    "original":"alakṣaṇaṃ tvayā dhīraṃ dṛṣṭaṃ rūpamarūpavat |",
    "analyzed":"alakṣaṇam tvayā dhīram dṛṣṭam rūpam arūpa vat "
  },
  {
    "segmentnr":"SA_T04_n848u-32",
    "original":"lakṣaṇojjvalagātraśca dṛśyase rūpagocare || 16 ||",
    "analyzed":"lakṣaṇa ujjvala gātraḥ ca dṛśyase rūpa gocare "
  },
  {
    "segmentnr":"SA_T04_n848u-33",
    "original":"na ca rūpeṇa dṛṣṭena dṛṣṭa ityabhidhīyase |",
    "analyzed":"na ca rūpeṇa dṛṣṭena dṛṣṭaḥ iti abhidhīyase "
  },
  {
    "segmentnr":"SA_T04_n848u-34",
    "original":"dharmadṛṣṭyā sudṛṣṭo'si dharmatā na ca dṛśyate || 17 ||",
    "analyzed":"dharma dṛṣṭyā su dṛṣṭaḥ asi dharma tā na ca dṛśyate "
  },
  {
    "segmentnr":"SA_T04_n848u-35",
    "original":"śauṣīryo nāsti te kāyo māṃsāsthirudhiro na ca |",
    "analyzed":"śauṣīryaḥ nā asti te kāyaḥ māṃsa asthi rudhiraḥ na ca "
  },
  {
    "segmentnr":"SA_T04_n848u-36",
    "original":"indrāyudhamiva kāyaṃ vinā darśitavānasi || 18 ||",
    "analyzed":"indrāyudham iva kāyam vinā darśitavān asi "
  },
  {
    "segmentnr":"SA_T04_n848u-37",
    "original":"nāmayo nāśuciḥ kāye kṣuttṛṣṇāsambhavo na ca |",
    "analyzed":"na āmayaḥ na aśuciḥ kāye kṣudh tṛṣṇā sambhavaḥ na ca "
  },
  {
    "segmentnr":"SA_T04_n848u-38",
    "original":"tvayā lokānuvṛttyarthaṃ darśitā laukikī kriyā || 19 ||",
    "analyzed":"tvayā loka anuvṛtti artham darśitā laukikī kriyā "
  },
  {
    "segmentnr":"SA_T04_n848u-39",
    "original":"karmāvaraṇadoṣaśca sarvathā'nagha nāsti te |",
    "analyzed":"karma āvaraṇa doṣaḥ ca sarvathā anagha nā asti te "
  },
  {
    "segmentnr":"SA_T04_n848u-40",
    "original":"tvayā lokānukampāyai karmaplotiḥ pradarśitā || 20 ||",
    "analyzed":"tvayā loka anukampāyai karma plotiḥ pradarśitā "
  },
  {
    "segmentnr":"SA_T04_n848u-41",
    "original":"dharmadhātorasaṃbhedād yānabhedo'sti na prabho |",
    "analyzed":"dharmadhātoḥ asaṃbhedāt yāna bhedaḥ asti na prabho "
  },
  {
    "segmentnr":"SA_T04_n848u-42",
    "original":"yānatritayamākhyātaṃ tvayā sattvāvatārataḥ || 21 ||",
    "analyzed":"yāna tritayam ākhyātam tvayā sattva avatārataḥ "
  },
  {
    "segmentnr":"SA_T04_n848u-43",
    "original":"nityo dhruvaḥ śivaḥ kāyastava dharmamayo jina |",
    "analyzed":"nityaḥ dhruvaḥ śivaḥ kāyaḥ tava dharma mayaḥ jina "
  },
  {
    "segmentnr":"SA_T04_n848u-44",
    "original":"vineyajanahetośca darśitā nirvṛtistvayā || 22 ||",
    "analyzed":"vineya jana hetoḥ ca darśitā nirvṛtiḥ tvayā "
  },
  {
    "segmentnr":"SA_T04_n848u-45",
    "original":"lokadhātuṣvasaṃkhyeṣu tvadbhaktaiḥ punarīkṣase |",
    "analyzed":"lokadhātuṣu asaṃkhyeṣu tvad bhaktaiḥ punar īkṣase "
  },
  {
    "segmentnr":"SA_T04_n848u-46",
    "original":"cyutijanmābhisaṃbodhicakranirvṛtilālasaiḥ || 23 ||",
    "analyzed":"cyuti janma abhisaṃbodhi cakra nirvṛti lālasaiḥ "
  },
  {
    "segmentnr":"SA_T04_n848u-47",
    "original":"na te'sti manyanā nātha na vikalpo na ceñjanā |",
    "analyzed":"na testi manyanā nā atha na vikalpaḥ na ca iñjanā "
  },
  {
    "segmentnr":"SA_T04_n848u-48",
    "original":"anābhogena te loke buddhakṛtyaṃ pravartate || 24 ||",
    "analyzed":"anābhogena te loke buddha kṛtyam pravartate "
  },
  {
    "segmentnr":"SA_T04_n848u-49",
    "original":"iti sugatamacintyamaprameyaṃ",
    "analyzed":"iti sugatam acintyam aprameyam "
  },
  {
    "segmentnr":"SA_T04_n848u-50",
    "original":"guṇakusumairavakīrya mayā prāptam |",
    "analyzed":"guṇa kusumaiḥ avakīrya mayā prāptam "
  },
  {
    "segmentnr":"SA_T04_n848u-51",
    "original":"kuśalamiha bhavantu tena sattvāḥ",
    "analyzed":"kuśalam iha bhavantu tena sattvāḥ "
  },
  {
    "segmentnr":"SA_T04_n848u-52",
    "original":"paramagabhīramunīndradharmabhājanāḥ || 25 ||",
    "analyzed":"parama gabhīra muni indra dharma bhājanāḥ "
  },
  {
    "segmentnr":"SA_T04_n848u-53",
    "original":"niraupamyastavaḥ samāptaḥ ||",
    "analyzed":"niraupamya stavaḥ samāptaḥ "
  }
]