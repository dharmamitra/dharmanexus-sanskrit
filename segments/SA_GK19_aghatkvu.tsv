segmentnr	original	analyzed
SA_GK19_aghatkvu-0	ghaṭakarparakāvyam	ghaṭa karpara kāvyam 
SA_GK19_aghatkvu-1	śrīmanmahāmāheśvarācāryaśrīmadabhinavaguptapādaracitavivṛtyupetam	                                   
SA_GK19_aghatkvu-2	apūrvaḥ ko 'yaṃ te varada śirasaḥ śekharavidhir nanu jñātaṃ pluṣṭaṃ smaradhanur idaṃ mūrdhani dhṛtam /	apūrvaḥ kaḥ yam te vara da śirasaḥ śekhara vidhiḥ nanu jñātam pluṣṭam smaradhanuḥ idam mūrdhani dhṛtam 
SA_GK19_aghatkvu-3	yadālokāl loke viṣamaviśikhaḥ sphūrjatitarām iti prokte devyā galitaniyamaḥ śambur avatāt //	yad ālokāt loke viṣama viśikhaḥ sphūrjatitarām iti prokte devyā galita niyamaḥ śambuḥ avatāt 
SA_GK19_aghatkvu-4	idaṃ proṣitapramadayā hetubhūtayā proṣitapramadām uddiśya kathyate kulakam /	idam proṣita pramadayā hetu bhūtayā proṣita pramadām uddiśya kathyate kulakam 
SA_GK19_aghatkvu-5	tatra kiñcit kavinibaddhapramdāvaktṛkam,	tatra kiñcid kavi nibaddha pramdā vaktṛkam 
SA_GK19_aghatkvu-6	kiñcitkavinibaddhatatsakhībhāṣitam,	kiñcid kavi nibaddha tad sakhī bhāṣitam 
SA_GK19_aghatkvu-7	kiñcit kavinibaddhadūtībhāṣitam,	kiñcid kavi nibaddha dūtī bhāṣitam 
SA_GK19_aghatkvu-8	anyat kaviprakaṭitapratidūtīvacanam,	anyat kavi prakaṭita pratidūtī vacanam 
SA_GK19_aghatkvu-9	itarat svatantrakavikathitam iti bahuprakāraṃ darśayiṣyāmaḥ /	itarat svatantra kavi kathitam iti bahu prakāram darśayiṣyāmaḥ 
SA_GK19_aghatkvu-10	na tu saiva ekā kathanakartrī /	na tu sā eva ekā kathana kartrī 
SA_GK19_aghatkvu-11	proṣitaḥ pramado vallabho harṣaś ca yasyāḥ /	proṣitaḥ pramadaḥ vallabhaḥ harṣaḥ ca yasyāḥ 
SA_GK19_aghatkvu-12	athaca proṣitā vallabhena viyuktā,	atha ca proṣitā vallabhena viyuktā 
SA_GK19_aghatkvu-13	prakṛṣṭena yauvanaśṛṅgārajanitena madena ca yuktā /	prakṛṣṭena yauvana śṛṅgāra janitena madena ca yuktā 
SA_GK19_aghatkvu-14	anyadeśatayā viyuktatvam eva proṣitatvena lakṣyate	anya deśa tayā viyukta tvam eva proṣita tvena lakṣyate 
SA_GK19_aghatkvu-15	chādite dinakarasya bhāvane khāj jale patati śokabhāvane /	chādite dinakarasya bhāvane khāt jale patati śoka bhāvane 
SA_GK19_aghatkvu-16	manmathe ca hṛdi hantum udyate proṣitapramadayedam udyate // Ghk_1 //	manmathe ca hṛdi hantum udyate proṣita pramadayā idam udyate 
SA_GK19_aghatkvu-17	dinaṃ karotīti dinakaras tasya bhāvane raśmipuñje chādite tiraskṛte sati tāsāṃ tamaḥpratipakṣatayā	dinam karoti iti dinakaraḥ tasya bhāvane raśmi puñje chādite tiraskṛte sati tāsām tamaḥ pratipakṣa tayā 
SA_GK19_aghatkvu-18	suprasiddhānām api sa sūryo yatra ācchādyate tatra kathaṃ harṣāloko 'pi mānaso 'stu,	su prasiddhānām api sa sūryaḥ yatra ācchādyate tatra katham stu 
SA_GK19_aghatkvu-19	athaca virahiṇīnāṃ rajanisamayajanitaraṇaraṇakakaluṣitahṛdayāṇāṃ kadācit dinam api vividhavinodālokavitaraṇena bandhutāṃ yāyāt /	athaca virahiṇīnām rajani samaya janita raṇa raṇaka kaluṣita hṛdayāṇām kadācid dinam api vividha vinoda āloka vitaraṇena bandhu tām yāyāt 
SA_GK19_aghatkvu-20	adya tu yatprasādāt tādṛśadinam upajāyate tasya api kaścid ātmīyaḥ sahajaḥ svabhāvaḥ,	adya tu yad prasādāt tādṛśa dinam upajāyate tasya api kaścid ātmīyaḥ sahajaḥ svabhāvaḥ 
SA_GK19_aghatkvu-21	so 'pi ācchadita iti sātiśayaṃ bhāgyahīnatvaṃ dyotitam /	saḥ pi ācchaditaḥ iti sa atiśayam bhāgya hīna tvam dyotitam 
SA_GK19_aghatkvu-22	tathā jale ca ākāśāt patati /	tathā jale ca ākāśāt patati 
SA_GK19_aghatkvu-23	kīdṛśī /	kīdṛśī 
SA_GK19_aghatkvu-24	śokaṃ bhāvayati /	śokam bhāvayati 
SA_GK19_aghatkvu-25	jalaṃ hi nikaṭavartinā pārthivarajasā ātmānaṃ bhāvayati ekatayā yojayatīti śrutam idam,	jalam hi nikaṭa vartinā pārthiva rajasā ātmānam bhāvayati ekatayā yojayati iti śrutam idam 
SA_GK19_aghatkvu-26	adya tu apūrvaṃ vartate śokena virahiṇīr bhāvayati śokamayya eva sampādyante tāḥ /	adya tu apūrvam vartate śokena virahiṇīḥ bhāvayati śoka mayyaḥ eva sampādyante tāḥ 
SA_GK19_aghatkvu-27	na hi tāsāṃ prāvṛṭsamayamadhye priyāgamanaśaṅkāmātram api astīti tātkālaṃ nairāśyam eva khāt patatīty anena amuṣya duṣprasahasya apratīkāratayā  #	na hi tāsām prāvṛṣ samaya madhye priyā gamana śaṅkā mātram api asti iti tātkālam nairāśyam eva khāt patati iti anena amuṣya duṣprasahasya apratīkāra tayā 
SA_GK19_aghatkvu-28	sātiśayo 'nutāpaḥ sūcyate /	sa atiśayaḥ nu tāpaḥ sūcyate 
SA_GK19_aghatkvu-29	tathā manmatho hṛdayapraharaṇaṃ prati sasaṃrambhaḥ /	tathā manmathaḥ hṛdaya praharaṇam prati sa saṃrambhaḥ 
SA_GK19_aghatkvu-30	athaca bāhyo yaḥ kaścit hantā tasmād upāyaiḥ palāyyate 'pi,	atha ca bāhyaḥ yaḥ kaścid hantā tasmāt upāyaiḥ palāyyate 
SA_GK19_aghatkvu-31	ayaṃ punar hṛdayāvasthita eva antarhananaṃ prati sasaṃrambhaḥ /	ayam punar hṛdaya avasthitaḥ eva antarhananam prati sa saṃrambhaḥ 
SA_GK19_aghatkvu-32	caśabda ekakālatāsūcakaḥ /	caśabdaḥ eka kāla tā sūcakaḥ 
SA_GK19_aghatkvu-33	yathā kaścit durjano nirjane nirāloke durdina eva saśokaṃ janam ata eva nirudhyamānam ekākinaṃ prāpyaiva labdhacchidraḥ praharati,	yathā kaścid durjanaḥ nirjane nirāloke durdine eva sa śokam janam atas eva nirudhyamānam ekākinam prāpya eva labdha chidraḥ praharati 
SA_GK19_aghatkvu-34	tathāiva amuṣmin kāla īdṛśam iva kāminījanaṃ madanas tāḍayatīty arthaḥ // GhkV_1 //	tathā iva amuṣmin kāle īdṛśam iva kāminī janam madanaḥ tāḍayati iti arthaḥ 
SA_GK19_aghatkvu-35	sarvakālam ativāhya toyadā āgatāḥ stha dayito gato yadā /	sarvakālam ativāhya toya dāḥ āgatāḥ stha dayitaḥ gataḥ yadā 
SA_GK19_aghatkvu-36	nirdayena paradeśasevinā māriṣyatha hi tena māṃ vinā // Ghk_2 //	nirdayena para deśa sevinā māriṣyatha hi tena mām vinā 
SA_GK19_aghatkvu-37	iyaṃ nāyikāyā eva uktiḥ /	iyam nāyikāyāḥ eva uktiḥ 
SA_GK19_aghatkvu-38	he toyadāḥ /	he toya dāḥ 
SA_GK19_aghatkvu-39	macchokabhāvakajalavitaraṇodyatā yatra vayaṃ priyaviyuktā na abhūma,	mad śoka bhāvaka jala vitaraṇa udyatāḥ yatra vayam priya viyuktāḥ na abhūma 
SA_GK19_aghatkvu-40	tādṛśaṃ kālam ativāhya yatra kvacit yāpayitvā yadā adya dayito gatas tadā yūyam āgatāḥ /	tādṛśam kālam ativāhya yatra kvacid yāpayitvā yadā adya dayitaḥ gataḥ tadā yūyam āgatāḥ 
SA_GK19_aghatkvu-41	tathā sarvaṃ kālaṃ diṣṭam athaca kṛtāntarūpaṃ yeṣāṃ te tathā matibāhyā amanojñamanasaḥpīḍakatvāt te ca toyadāś ceti vigrahaḥ /	tathā sarvam kālam diṣṭam atha ca kṛtānta rūpam yeṣām te tathā mati bāhyāḥ amanojña manasaḥ pīḍaka tvāt te ca toyadāḥ ca iti vigrahaḥ 
SA_GK19_aghatkvu-42	ataś ca māṃ māriṣyatha,	atas ca mām māriṣyatha 
SA_GK19_aghatkvu-43	kākvā uktiḥ /	kākvā uktiḥ 
SA_GK19_aghatkvu-44	evaṃ nāma puṇyabhāginī bhūyāsaṃ,	evam nāma puṇya bhāginī bhūyāsam 
SA_GK19_aghatkvu-45	yena dayitajanavirahitā bhīṣaṇabhavadīyacaritāvalokanaparikhinnahṛdayā jīvitatyāgena api sukham āsīnā /	yena dayita jana virahitā bhīṣaṇa bhavadīya carita avalokana parikhinna hṛdayā jīvita tyāgena api sukham āsīnā 
SA_GK19_aghatkvu-46	athaca dayitena vinā yā jīvati sā avaśyavadhārhaiva /	atha ca dayitena vinā yā jīvati sā avaśya vadha arhā eva 
SA_GK19_aghatkvu-47	yaś ca dirdayaḥ san paradeśaṃ sevate,	yaḥ ca dirdayaḥ san para deśam sevate 
SA_GK19_aghatkvu-48	sa cet dayitāyā hṛdayaṃ praviṣṭaḥ,	sa ced dayitāyāḥ hṛdayam praviṣṭaḥ 
SA_GK19_aghatkvu-49	tatkaratalopanatam eva maraṇam /	tad kara tala upanatam eva maraṇam 
SA_GK19_aghatkvu-50	na hi asau jaladharasamaye kim api kāryaṃ kartum samartha iti avaśyam eka eva kvacana ciram āste iti /	na hi asau jaladhara samaye kim api kāryam kartum samarthaḥ iti avaśyam ekaḥ eva kvacana ciram āste iti 
SA_GK19_aghatkvu-51	tasmād asmāsu upari prema tāvad āstām;	tasmāt asmāsu upari prema tāvat āstām 
SA_GK19_aghatkvu-52	dayām api yadi akariṣyat,	dayām api yadi akariṣyat 
SA_GK19_aghatkvu-53	tad avaśyam ihaiva āgamiṣyad ity etāvatī kaṣṭaparampareti anena viśvāsaparipāṭījanitadauḥsthityasūcakena dhvanyate // GhkV_2 //	tat avaśyam iha eva āgamiṣyat iti etāvatī kaṣṭa paramparā iti anena viśvāsa paripāṭī janita dauḥsthitya sūcakena dhvanyate 
SA_GK19_aghatkvu-54	priyatamaṃ prati nijāvasthāṃ jijñāpayiṣur bhīṣaṇajaladavijṛmbhām asahiṣṇur yuktyā kathaṃcid vacanāt yadi amī deśāntaraṃ vrajeyus tat sarvaṃ  #	priyatamam prati nija avasthām jijñāpayiṣuḥ bhīṣaṇa jalada vijṛmbhām asahiṣṇuḥ yuktyā kathaṃcid vacanāt yadi amī deśa antaram vrajeyuḥ tat sarvam 
SA_GK19_aghatkvu-55	sampatsyate /	sampatsyate 
SA_GK19_aghatkvu-56	priyatamo 'pi ca taddeśaprāptajaladharadhvānākarṇanena kadācit madīyām avasthāṃ svayaṃ vā anubhaved api ity abhiprāyeṇa nāyikā idam āha	ca tad deśa prāpta jaladhara dhvāna ākarṇanena kadācid madīyām avasthām svayam vā anubhavet api iti abhiprāyeṇa nāyikā idam āha 
SA_GK19_aghatkvu-57	brūta taṃ pathikapāṃsulaṃ ghanā yūyam eva pathiśīghralaṅgan /	brūta tam pathika pāṃsulam ghanāḥ yūyam eva 
SA_GK19_aghatkvu-58	anyadeśaratir adya mucyatāṃ sāthavā tava vadhūḥ kim ucyatām // Ghk_3 //	anya deśa ratiḥ adya mucyatām sā athavā tava vadhūḥ kim ucyatām 
SA_GK19_aghatkvu-59	he ghanāḥ / meghāḥ,	he ghanāḥ meghāḥ 
SA_GK19_aghatkvu-60	athaca atinibiḍāḥ,	atha ca ati nibiḍāḥ 
SA_GK19_aghatkvu-61	ata eva hananaśīlāḥ,	atas eva hanana śīlāḥ 
SA_GK19_aghatkvu-62	tam pathikānām madhye pāṃsulaṃ nirmaryādaṃ nirdayaṃ brūta /	tam pathikānām madhye pāṃsulam nirmaryādam nirdayam brūta 
SA_GK19_aghatkvu-63	etad eva tasya abhijñānaṃ yat pathikeṣu madhye sa eva nirdaya ity arthaḥ /	etat eva tasya abhijñānam yat pathikeṣu madhye saḥ eva nirdayaḥ iti arthaḥ 
SA_GK19_aghatkvu-64	yato yūyam eva pathaḥ śīghraṃ laṅgayathety anena katham itaḥ kṣipram eva vrajeyur iti protsāhanā dhvanyate /	yatas yūyam eva pathaḥ śīghram laṅgayatha iti anena katham itas kṣipram eva vrajeyuḥ iti protsāhanā dhvanyate 
SA_GK19_aghatkvu-65	brūteti ca adhyeṣaṇā iyam,	brūta iti ca adhyeṣaṇā iyam 
SA_GK19_aghatkvu-66	laṅganaṃ ca ciravrajitasya api jhagiti āsādanam /	laṅganam ca ciravrajitasya api āsādanam 
SA_GK19_aghatkvu-67	priyatamo hi cirakālaṃ proṣitaḥ,	priyatamaḥ hi cira kālam proṣitaḥ 
SA_GK19_aghatkvu-68	sa katham yo mārgaṃ laṅghayitum na śakyas tena adya itaś calitena labhyeteti bhāvaḥ /	sa katham yaḥ mārgam laṅghayitum na śakyaḥ tena adya itas calitena labhyeta iti bhāvaḥ 
SA_GK19_aghatkvu-69	kiṃ brūta /	kim brūta 
SA_GK19_aghatkvu-70	anyasmin deśe yā iyaṃ ratir vinā api kāryam āsaktiḥ,	anyasmin deśe yā iyam ratiḥ vinā api kāryam āsaktiḥ 
SA_GK19_aghatkvu-71	athaca vallabhāntareṇa saha premavisrambho na hi anyathā ambudharakālo 'tivāhya iti,	atha ca vallabha antareṇa saha prema visrambhaḥ na hi anyathā iti 
SA_GK19_aghatkvu-72	sā ratir mucyatām /	sā ratiḥ mucyatām 
SA_GK19_aghatkvu-73	avaśyaṃ hi tayā ratyā bhavān grathita eveti upālambhagarbhā uktiḥ /	avaśyam hi tayā ratyā bhavān grathitaḥ evā iti upālambha garbhā uktiḥ 
SA_GK19_aghatkvu-74	adyeti /	adya iti 
SA_GK19_aghatkvu-75	adyaivety arthaḥ /	adya eva iti arthaḥ 
SA_GK19_aghatkvu-76	atha kathaṃ prema savisrambhaṃ śithilayituṃ śaktas tarhi sā tava vadhūr na punaḥ priyatamā,	atha katham prema sa visrambham śithilayitum śaktaḥ tarhi sā tava vadhūḥ na punar priyatamā 
SA_GK19_aghatkvu-77	api tu śāstrasamayapatnī /	api tu śāstra samaya patnī 
SA_GK19_aghatkvu-78	kiṃ kathyatām,	kim kathyatām 
SA_GK19_aghatkvu-79	na vayam apriyam āvedayāmaḥ,	na vayam apriyam āvedayāmaḥ 
SA_GK19_aghatkvu-80	niścitaṃ tu prāṇān naiva dhārayet /	niścitam tu prāṇān na eva dhārayet 
SA_GK19_aghatkvu-81	athavā sāthavā tava vadhūr ity etāvat sandeśavacanam abhidhāya kim ahaṃ kathaṃ vā bhaveyam iti kim alīkavikatthaneneti avaśyam eva na jīvāmīty  #	athavā sā athavā tava vadhūḥ iti etāvat sandeśa vacanam abhidhāya kim aham katham vā bhaveyam iti kim alīka vikatthanena iti avaśyam eva na jīvāmi iti 
SA_GK19_aghatkvu-82	arthaḥ // GhkV_3 //	arthaḥ 
SA_GK19_aghatkvu-83	haṃsapaṅktir api nātha samprati prasthitā viyati mānasaṃ prati /	haṃsa paṅktiḥ api nātha samprati prasthitā viyati mānasam prati 
SA_GK19_aghatkvu-84	cātakaś ca tṛṣito 'mbu yācate duḥkhitā pathika sā priyā ca te // Ghk_4 //	cātakaḥ ca tṛṣitaḥ mbu yācate duḥkhitā pathika sā priyā ca te 
SA_GK19_aghatkvu-85	yadi punar adya mārge gamanam āgamanaṃ ca na yujyate iti śaṅkyate,	yadi punar adya mārge gamanam āgamanam ca na yujyate iti śaṅkyate 
SA_GK19_aghatkvu-86	tad evaṃ brūteti nāyikā āha -- he pathika /	tat evam brūta iti nāyikā āha he pathika 
SA_GK19_aghatkvu-87	na hi bhavān nityaṃ yathā gacchati,	na hi bhavān nityam yathā gacchati 
SA_GK19_aghatkvu-88	ato yadā taddeśagato 'bhūt tadā sā priyā śrūyate sma /	atas yadā tad deśa gataḥ bhūt tadā sā priyā śrūyate sma 
SA_GK19_aghatkvu-89	ataḥ cātakas tṛṣākrānto jalaṃ yācate,	atas cātakaḥ tṛṣā ākrāntaḥ jalam yācate 
SA_GK19_aghatkvu-90	sā ca tava yāñcāṃ karoti /	sā ca tava karoti 
SA_GK19_aghatkvu-91	anena cātakayāñcāṃ prati jalasya kārakatā /	anena cātaka yāñcām prati jalasya kāraka tā 
SA_GK19_aghatkvu-92	tvaṃ tu tadīyayāñcāṃ prati na kārakaḥ /	tvam tu tadīya yāñcām prati na kārakaḥ 
SA_GK19_aghatkvu-93	sa hi yāñcāṃ prati kārako bhavati yaḥ kadācit āśāpūraṇaṃ karoti /	sa hi yāñcām prati kārakaḥ bhavati yaḥ kadācid āśā pūraṇam karoti 
SA_GK19_aghatkvu-94	tvaṃ tu sarvakālam evaṃvidhapratikūlācaraṇacuñcur eva /	tvam tu sarvakālam evaṃvidha pratikūla ācaraṇa cuñcuḥ eva 
SA_GK19_aghatkvu-95	tathāpi tu yācyase /	tathā api tu yācyase 
SA_GK19_aghatkvu-96	ata eva āha na prabhuḥ paryanuyogārhaḥ /	atas eva āha na prabhuḥ paryanuyoga arhaḥ 
SA_GK19_aghatkvu-97	haṃsānāṃ sambandhinī paṅktir atibahavo 'pi haṃsā adya ākāśamārge mānasaṃ prati pracalitāḥ /	haṃsānām sambandhinī paṅktiḥ haṃsāḥ adya ākāśa mārge mānasam prati pracalitāḥ 
SA_GK19_aghatkvu-98	eko 'pi hi yatra gacchati,	ekaḥ pi hi yatra gacchati 
SA_GK19_aghatkvu-99	tatra avaśyam aparasya api aniruddhena pathā bhāvyaṃ /	tatra avaśyam aparasya api aniruddhena pathā bhāvyam 
SA_GK19_aghatkvu-100	kiṃ punar bahavaḥ /	kim punar bahavaḥ 
SA_GK19_aghatkvu-101	yataś ca jaladharamuktajalapaṭale te viyato bhuvi sañcaranti tasya yad ekāyatanam ākāśaṃ tad eva haṃsānāṃ mārgatvena vartate /	yatas ca jaladhara mukta jala paṭale te viyataḥ bhuvi sañcaranti tasya yat eka āyatanam ākāśam tat eva haṃsānām mārga tvena vartate 
SA_GK19_aghatkvu-102	bhūmau mārge ko bhayasambhavaḥ /	bhūmau mārge kaḥ bhaya sambhavaḥ 
SA_GK19_aghatkvu-103	yatra ca atidūraṃ mānasaṃ gantuṃ nirbuddhīnām api haṃsānām udyamaḥ,	yatra ca ati dūram mānasam gantum nirbuddhīnām api haṃsānām udyamaḥ 
SA_GK19_aghatkvu-104	tatra parimitadeśanivṛttimātra eva na kim iti sā priyā bhavato yācate // GhkV_4 //	tatra parimita deśa nivṛtti mātre eva na kim iti sā priyā bhavataḥ yācate 
SA_GK19_aghatkvu-105	nīlaśaṣpam abhibhāti komalaṃ vāri vindati ca cātako 'malam /	nīla śaṣpam abhibhāti komalam vāri vindati ca cātakaḥ malam 
SA_GK19_aghatkvu-106	ambudaiḥ śikhigaṇo vinādyate kā ratiḥ priya mayā vinādya te // Ghk_5 //	ambudaiḥ śikhi gaṇaḥ vinādyate kā ratiḥ priya mayā vinādya te 
SA_GK19_aghatkvu-107	nīlaṃ śaṣpākhyaṃ tṛṇaṃ sarvato bhāti,	nīlam śaṣpa ākhyam tṛṇam sarvatas bhāti 
SA_GK19_aghatkvu-108	cātako nirmalaṃ jalaṃ vindati jalaṃ labhate,	cātakaḥ nirmalam jalam vindati jalam labhate 
SA_GK19_aghatkvu-109	mayūrakulaṃ ca meghaiḥ kekāyuktaṃ kriyate ity etair vākyair pratyuta iha āgacchatas tava kim api pathi manoharatvam iti dhvanyate /	mayūra kulam ca meghaiḥ kekā yuktam kriyate iti etaiḥ vākyaiḥ pratyuta iha āgacchataḥ tava kim api pathi manohara tvam iti dhvanyate 
SA_GK19_aghatkvu-110	nīlaṃ ca śaṣpam avalokayatas tatsukumāratarasparśānubhavasukhitacaraṇayugalasya gagananipatitāmalajaladalitaklamasya	nīlam ca śaṣpam avalokayataḥ tad sukumāratara sparśa anubhava sukhita caraṇa yugalasya gagana nipatita amala jala dalita klamasya 
SA_GK19_aghatkvu-111	muditamayūraracitakekākaraṇanirbharavikasvarakarṇadvayasya avaśyaṃ sarvam eva sukham /	mudita mayūra racita kekā karaṇa nirbhara vikasvara karṇa dvayasya avaśyam sarvam eva sukham 
SA_GK19_aghatkvu-112	adya tu tūṣṇīṃ sthitasya mayā vinā kā ratiḥ,	adya tu tūṣṇīm sthitasya mayā vinā kā ratiḥ 
SA_GK19_aghatkvu-113	na kācid iti svātmasaubhāgyasaṃbhāvanāgarbhā iyam uktiḥ /	na kācid iti sva ātma saubhāgya saṃbhāvanā garbhā iyam uktiḥ 
SA_GK19_aghatkvu-114	athaca mama īdṛśī avasthā yato vartate,	atha ca mama īdṛśī avasthā yatas vartate 
SA_GK19_aghatkvu-115	tato māṃ prati śaṣpaṃ nīlaṃ malinasvabhāvam api komalaṃ karuṇārdram iva bhāti /	tatas mām prati śaṣpam nīlam malina svabhāvam api komalam karuṇā ārdram iva bhāti 
SA_GK19_aghatkvu-116	cātakaś ca yo nāmnaiva priyagaganajalaḥ prasiddhaḥ,	cātakaḥ ca yaḥ nāmnā eva priya gagana jalaḥ prasiddhaḥ 
SA_GK19_aghatkvu-117	so 'pi jalam iha labhate,	saḥ pi jalam iha labhate 
SA_GK19_aghatkvu-118	na tathā pibatīti pratīyamānā utprekṣā /	na tathā pibati iti pratīyamānā utprekṣā 
SA_GK19_aghatkvu-119	ambudaiś ca virahihṛdayasphoṭanapaṭutaragarjitair api mamopari karuṇāvaśāt nijasuhṛtkulam ākrandavat sampādyate /	ambudaiḥ ca virahi hṛdaya sphoṭana paṭutara garjitaiḥ api mama upari karuṇā vaśāt nija suhṛd kulam ākranda vat sampādyate 
SA_GK19_aghatkvu-120	kā punar mayā vinā mama abhāve kā aratiḥ kaḥ khedaḥ, na kaścit /	kā punar mayā vinā mama abhāve kā aratiḥ kaḥ khedaḥ na kaścid 
SA_GK19_aghatkvu-121	tathā mama abhāve bhavataḥ kā iyaṃ ratiḥ ko 'yam anubandhaḥ,	tathā mama abhāve bhavataḥ kā iyam ratiḥ kaḥ yam anubandhaḥ 
SA_GK19_aghatkvu-122	sā mriyatām iti /	sā mriyatām iti 
SA_GK19_aghatkvu-123	athaca prāṅ mayā vinā tava ratir na kadācid abhūt,	atha ca prāk mayā vinā tava ratiḥ na kadācid abhūt 
SA_GK19_aghatkvu-124	adya tu kathaṃ sā ratiḥ /	adya tu katham sā ratiḥ 
SA_GK19_aghatkvu-125	adyety anena prāg atyantapremarasamānasatām kapaṭena kila prakaṭitavān asīti dhvanyate /	adyā iti anena prāk atyanta prema rasa mānasa tām kapaṭena kila prakaṭitavān asi iti dhvanyate 
SA_GK19_aghatkvu-126	ata eva sotprāsaṃ priyeti āmantraṇam iti upālambhagarbhā bhaṇitiḥ // GhkV_5 //	atas eva sa utprāsam priyā iti āmantraṇam iti upālambha garbhā bhaṇitiḥ 
SA_GK19_aghatkvu-127	meghaśabdamuditāḥ kalāpinaḥ proṣitāhṛdayaśokalāpinaḥ /	megha śabda muditāḥ kalāpinaḥ proṣitā hṛdaya śoka lāpinaḥ 
SA_GK19_aghatkvu-128	toyadāgamakṛśā ca sādya te durdhareṇa madanena sādyate // Ghk_6 //	toyada āgama kṛśā ca sā adya te durdhareṇa madanena sādyate 
SA_GK19_aghatkvu-129	amī ye bhavatā puraḥ paridṛśyante kalāpinas te meghānāṃ secanapradhānānāṃ sambandhinā śabdena muditāḥ kekāpriyatvāt,	amī ye bhavatā puras paridṛśyante kalāpinaḥ te meghānām secana pradhānānām sambandhinā śabdena muditāḥ kekā priya tvāt 
SA_GK19_aghatkvu-130	tathā ca proṣitānāṃ kāntānāṃ sambandhini hṛdaye śokaṃ lāpayanti samyak śleṣayanti avaśyaṃ,	tathā ca proṣitānām kāntānām sambandhini hṛdaye śokam lāpayanti samyak śleṣayanti avaśyam 
SA_GK19_aghatkvu-131	tathā proṣitānāṃ hṛdaye śokaṃ lapanti teṣu hi kūjatsu avaśyaṃ virahiṇyaḥ śokavatya iti niścīyate,	tathā proṣitānām hṛdaye śokam lapanti teṣu hi kūjatsu avaśyam virahiṇyaḥ śokavatyaḥ iti niścīyate 
SA_GK19_aghatkvu-132	tathā proṣitāhṛdayaṃ śokena lāpayanti dravīkurvate /	tathā śokena lāpayanti dravīkurvate 
SA_GK19_aghatkvu-133	sā ca te priyā adya ca tava durdhareṇa kāmena pūrvaṃ hi kāmabhayabhītāyās tvam eva śaraṇam abhūḥ,	sā ca te priyā adya ca tava durdhareṇa kāmena pūrvam hi kāma bhaya bhītāyāḥ tvam eva śaraṇam abhūḥ 
SA_GK19_aghatkvu-134	adya tu iha sthitasya tava madano durdhara iti durnivāraḥ /	adya tu iha sthitasya tava madanaḥ durdharaḥ iti durnivāraḥ 
SA_GK19_aghatkvu-135	sambandhamātre ṣaṣṭhī,	sambandha mātre ṣaṣṭhī 
SA_GK19_aghatkvu-136	na tu kartari “khalartha” (2.3.69)	na tu kartari khal artha 
SA_GK19_aghatkvu-137	iti pratiṣedhāt /	iti pratiṣedhāt 
SA_GK19_aghatkvu-138	tathā tavaiva sannihitasya sā toyadāgame kṛśā abhūt /	tathā tava eva sannihitasya sā toyadāgame kṛśā abhūt 
SA_GK19_aghatkvu-139	āgamiṣyati jaladharasamayaḥ pravatsyati ca priyatamaḥ iti raṇaraṇakavatī bhavatsannidhāne kṛśā babhūva /	āgamiṣyati jaladhara samayaḥ pravatsyati ca priyatamaḥ iti raṇaraṇakavatī bhavat sannidhāne kṛśā babhūva 
SA_GK19_aghatkvu-140	adya tatra madhye bhūyān kālo gata iti asyā adya hitena bhavitavyam iti kavinibaddhadūtīvacanam idam /	adya tatra madhye bhūyān kālaḥ gataḥ iti asyāḥ adya hitena bhavitavyam iti kavi nibaddha dūtī vacanam idam 
SA_GK19_aghatkvu-141	na hi meghānāṃ svayam eva “meghaśabdamuditāḥ” iti “toyadāgama-” iti ca svātantryeṇa kathayitum ucitam /	na hi meghānām svayam eva megha śabda muditāḥ iti toyada āgamaḥ iti ca svātantryeṇa kathayitum ucitam 
SA_GK19_aghatkvu-142	“ambudaiḥ śikhigaṇo vinādyate” ity atre tu prāktanaśloke meghamukhasañcāritākṣarā nāyikā eva kavinā vaktṛtvena upanibaddhā,	ambudaiḥ śikhi gaṇaḥ vinādyate iti atre tu prāktana śloke megha mukha sañcārita akṣarā nāyikā eva kavinā vaktṛ tvena upanibaddhā 
SA_GK19_aghatkvu-143	iha tu naivam // GhkV_6 //	iha tu na evam 
SA_GK19_aghatkvu-144	kiṃ kṣamāpi tava nāsti kāntayā pāṇḍugaṇḍapatitālakāntayā /	kim kṣamā api tava nā asti kāntayā pāṇḍu gaṇḍa pati tāla kāntayā 
SA_GK19_aghatkvu-145	śokasāgarajale ca pātitāṃ tvadguṇasmaraṇam eva pāti tām // Ghk_7 //	śoka sāgara jale ca pātitām tvad guṇa smaraṇam eva pāti tām 
SA_GK19_aghatkvu-146	sakhyā eva dūtītvena preṣitāyā iyaṃ bhaṇitiḥ /	sakhyāḥ eva dūtī tvena preṣitāyāḥ iyam bhaṇitiḥ 
SA_GK19_aghatkvu-147	āstāṃ tāvat premānubandhaḥ /	āstām tāvat prema anubandhaḥ 
SA_GK19_aghatkvu-148	tādṛśī api yā kāntā lāvaṇyadyasādhāraṇabhūtā,	tādṛśī api yā kāntā lāvaṇya dya sādhāraṇa bhūtā 
SA_GK19_aghatkvu-149	sā yadi īdṛśavat jāyate,	sā yadi īdṛśavat jāyate 
SA_GK19_aghatkvu-150	tat kiṃ tayā hetubhūtayā kṣamā api nāsti /	tat kim tayā hetu bhūtayā kṣamā api nā asti 
SA_GK19_aghatkvu-151	pānḍuracchāyayoḥ kapolayoḥ patitā alakāntā yasyāḥ tadīyakapolatalapāṇḍimānaṃ malinasvabhāvā alakā api prekṣituṃ na pārayantīty arthaḥ /	pānḍura chāyayoḥ kapolayoḥ patitā alaka antā yasyāḥ tadīya kapola tala pāṇḍimānam malina svabhāvāḥ alakāḥ api prekṣitum na pārayanti iti arthaḥ 
SA_GK19_aghatkvu-152	athaca kānteti āmantraṇam api /	athaca kānta iti āmantraṇam api 
SA_GK19_aghatkvu-153	tvaṃ yadi tasyā vallabhas tayā īdṛśyā janamātrakṛpābhājanabhūtayā api yā sāmānyajanasya kṛpā bhavati,	tvam yadi tasyāḥ vallabhaḥ tayā īdṛśyā jana mātra kṛpā bhājana bhūtayā api yā sāmānya janasya kṛpā bhavati 
SA_GK19_aghatkvu-154	sāpi na asti tava ātmani iyatāpi puruṣaguṇaṃ bahumānaṃ vahato 'pi /	sā api na asti tava ātmani iyatā api puruṣa guṇam bahu mānam 
SA_GK19_aghatkvu-155	tathāpi sā śokārṇavapānīye meghasamayavāriṇā pātitā bhavadīyaguṇasmaraṇena eva rakṣyate /	tathā api sā śoka arṇava pānīye megha samaya vāriṇā pātitā bhavadīya guṇa smaraṇena eva rakṣyate 
SA_GK19_aghatkvu-156	athaca tvattas tava sakāśāt patitā śoke,	athaca tvattaḥ tava sakāśāt patitā śoke 
SA_GK19_aghatkvu-157	bhavadviprayuktā ca jātā,	bhavat viprayuktā ca jātā 
SA_GK19_aghatkvu-158	śokajaladhau ca nimagnā sampannety arthaḥ /	śoka jaladhau ca nimagnā sampannā iti arthaḥ 
SA_GK19_aghatkvu-159	cakārād etad dhvanyate,	cakārāt etat dhvanyate 
SA_GK19_aghatkvu-160	vastutas tu tvadguṇānām eva sātiśayasambhogādīnāṃ smaraṇena eva śoke patitā /	vastutas tu tvad guṇānām eva sa atiśaya sambhoga ādīnām smaraṇena eva śoke patitā 
SA_GK19_aghatkvu-161	adya tu tathā kṛpāpātratāṃ prāptā,	adya tu tathā kṛpā pātra tām prāptā 
SA_GK19_aghatkvu-162	yad uta tena niṣkaruṇena pātitā api tvadguṇasmaraṇena eva rakṣyate /	yat uta tena niṣkaruṇena pātitāḥ api tvad guṇa smaraṇena eva rakṣyate 
SA_GK19_aghatkvu-163	mama kila sa priyatamo 'pagato nirbahumāno māṃ prati ca dṛḍhatarapremapavitritāntaḥkaraṇo	mama kila sa priyatamaḥ pagataḥ nirbahu mānaḥ mām prati ca dṛḍhatara prema pavitrita antaḥkaraṇaḥ 
SA_GK19_aghatkvu-164	nūnaṃ mām eva tadavasthāṃ yathā pūrvaṃ trātavaṃs tathā trāsyate iti tvadguṇānāṃ smarantī sā jīvatīti yāvat /	nūnam mām eva tad avasthām yathā pūrvam trātavan tathā trāsyate iti tvad guṇānām smarantī sā jīvati iti yāvat 
SA_GK19_aghatkvu-165	tathā yo 'yaṃ sāgare patitaḥ,	tathā yaḥ yam sāgare patitaḥ 
SA_GK19_aghatkvu-166	so 'pi avaśyaṃ guṇasmaraṇavṛttyā eva rakṣyate dṛḍhaguṇaviracitarajjvavalambanena jātucid uttareyam apīty arthaḥ // GhkV_7 //	saḥ pi avaśyam guṇa smaraṇa vṛttyā eva rakṣyate dṛḍha guṇa viracita rajju avalambanena jātucit uttarā iyam api iti arthaḥ 
SA_GK19_aghatkvu-167	kusumitakuṭajeṣu kānaneṣu priyarahiteṣu samutsukānaneṣu /	kusumita kuṭajeṣu kānaneṣu priya rahiteṣu samutsuka ānaneṣu 
SA_GK19_aghatkvu-168	dravati ca kaluṣaṃ jalaṃ nadīnāṃ kim iti ca māṃ samavekṣase na dīnām // Ghk_8 //	dravati ca kaluṣam jalam nadīnām kim iti ca mām samavekṣase na dīnām 
SA_GK19_aghatkvu-169	iyaṃ vilāpāvasthāṃ yātāyāḥ svayam eva nāyikāyā uktiḥ /	iyam vilāpa avasthām yātāyāḥ svayam eva nāyikāyāḥ uktiḥ 
SA_GK19_aghatkvu-170	puṣpitāni kuṭajāni yeṣu vaneṣu yāḥ samutsukā utkaṇṭhitā mādṛśyas tāsāṃ yāni ānanāni	puṣpitāni kuṭajāni yeṣu vaneṣu yāḥ samutsukāḥ utkaṇṭhitāḥ mādṛśyaḥ tāsām yāni ānanāni 
SA_GK19_aghatkvu-171	priyatamaviyuktāni teṣu tadviṣaye nadīnām api kaluṣaṃ jalaṃ galati asmādṛśīnāṃ virahiṇīnām	priyatama viyuktāni teṣu tad viṣaye nadīnām api kaluṣam jalam galati asmādṛśīnām virahiṇīnām 
SA_GK19_aghatkvu-172	ānanāni avalokya jaḍabhāvānām api kaluṣaṃ jalaṃ galati,	ānanāni avalokya jaḍa bhāvānām api kaluṣam jalam galati 
SA_GK19_aghatkvu-173	asmādṛśīnāṃ virahiṇīsaritāṃ śokāvilaṃ jalaṃ galatīty arthaḥ /	asmādṛśīnām virahiṇī saritām śoka āvilam jalam galati iti arthaḥ 
SA_GK19_aghatkvu-174	tvaṃ māṃ dīnāṃ kim iti samavekṣase 'pi na /	tvam mām dīnām kim iti samavekṣase na 
SA_GK19_aghatkvu-175	cakārāv apiśabdārthau bhinnakramau,	cakārau apiśabda arthau bhinnakramau 
SA_GK19_aghatkvu-176	eka nadīnām ity asya anantaram,	eka nadīnām iti asya anantaram 
SA_GK19_aghatkvu-177	aparas tu samavekṣaseśabdasya // GhkV_8 //	aparaḥ tu samavekṣase śabdasya 
SA_GK19_aghatkvu-178	mārgeṣu meghasalilena vināśiteṣu kāmo dhanuḥ spṛśati tena vinā śiteṣu /	mārgeṣu megha salilena vināśiteṣu kāmaḥ dhanuḥ spṛśati tena vinā śiteṣu 
SA_GK19_aghatkvu-179	gambhīramegharasitavyathitā kadāhaṃ jahyāṃ sakhi priyaviyogajaśokadāhaṃ // Ghk_9 //	gambhīra megha rasita vyathitā kadā aham jahyām sakhi priya viyoga ja śoka dāham 
SA_GK19_aghatkvu-180	visṛṣṭāyām api dūtyāṃ tadvacanākarṇanād api na āgata iti śokākulamanasi nāyikāyāṃ yadā,	visṛṣṭāyām api dūtyām tad vacana ākarṇanāt api naḥ āgataḥ iti śoka ākula manasi nāyikāyām yadā 
SA_GK19_aghatkvu-181	kadācit sakhī tatsamāśvāsanāya ittham abhihitavatī -- mārgāṇāṃ duḥsañcaratvād asau na prāptaḥ,	kadācid sakhī tad samāśvāsanāya ittham abhihitavatī mārgāṇām duḥsañcara tvāt asau na prāptaḥ 
SA_GK19_aghatkvu-182	tadā punar api nāyikāyāḥ sakhiṃ prati iyam uktiḥ -- sakhi /	tadā punar api nāyikāyāḥ sakhim prati iyam uktiḥ sakhi 
SA_GK19_aghatkvu-183	paśya , mārgā meghasalilena nāśitās tathāparo 'yaṃ doṣaḥ -- apratyayeṣu mārgeṣu śitā iṣavo yatra tādṛk dhanuḥ spṛśati,	paśya mārgāḥ megha salilena nāśitāḥ tathā aparaḥ yam doṣaḥ apratyayeṣu mārgeṣu śitāḥ iṣavaḥ yatra tādṛś dhanuḥ spṛśati 
SA_GK19_aghatkvu-184	śitaṃ śiraṃ sandhāya ākarṇākṛṣṭaṃ moktum icchatīty arthaḥ /	śitam śiram sandhāya ākarṇa ākṛṣṭam moktum icchati iti arthaḥ 
SA_GK19_aghatkvu-185	tena vinā tadviyuktāyāḥ /	tena vinā tad viyuktāyāḥ 
SA_GK19_aghatkvu-186	athaca yadi ahaṃ tam abhisareyam,	atha ca yadi aham tam abhisareyam 
SA_GK19_aghatkvu-187	tat mārgā durjñānāḥ,	tad mārgāḥ durjñānāḥ 
SA_GK19_aghatkvu-188	tathāvidheṣu api teṣu duḥsahaṃ smaraśarabhayaṃ smaraś ca tadvarjaṃ śarān sandhatte mām eva tāḍayati,	tathāvidheṣu api teṣu duḥsaham smara śara bhayam smaraḥ ca tad varjam śarān sandhatte mām eva tāḍayati 
SA_GK19_aghatkvu-189	anyathā kadācit tasyaiva gamanam iha sambhāvyate /	anyathā kadācid tasya eva gamanam iha sambhāvyate 
SA_GK19_aghatkvu-190	atha ihasthā eva jaladasamayam ativāhayāmi,	atha ihasthā eva jalada samayam ativāhayāmi 
SA_GK19_aghatkvu-191	tat gambhīreṇa ghangarjitena jātatrāsā tiṣṭhāmi /	tat gambhīreṇa ghan garjitena jāta trāsā tiṣṭhāmi 
SA_GK19_aghatkvu-192	ato he sakhi /	atas he sakhi 
SA_GK19_aghatkvu-193	kadā ahaṃ priyaviyogajam śokadāhaṃ jahyām /	kadā aham priya viyoga jam śoka dāham jahyām 
SA_GK19_aghatkvu-194	ahaṃ ca meghaśabdavyathitā,	aham ca megha śabda vyathitā 
SA_GK19_aghatkvu-195	madanaś ca niśitaśarapātanodyata iti avaśyaṃ mama jīvitāntena bhāvyaṃ /	madanaḥ ca niśita śara pātana udyataḥ iti avaśyam mama jīvita antena bhāvyam 
SA_GK19_aghatkvu-196	tac ca kadā bhavet,	tat ca kadā bhavet 
SA_GK19_aghatkvu-197	yatra ahaṃ sakalaśokanirmuktā sampadyeyeti /	yatra aham sakala śoka nirmuktā sampadyeya iti 
SA_GK19_aghatkvu-198	kecit sakhīpriyeti paṭhantaḥ sahṛdayāḥ katham adya api sakhī dūtītvena visṛṣṭā sā	kecid sakhī priyā iti paṭhantaḥ sahṛdayāḥ katham adya api sakhī dūtī tvena visṛṣṭā sā 
SA_GK19_aghatkvu-199	api na āgatā tat nūnaṃ tatsambhogarasalālasayā tayā bhāvyam iti sambhāvayantyāṃ nāyikāyāṃ	api na āgatā tat nūnam tad sambhoga rasa lālasayā tayā bhāvyam iti sambhāvayantyām nāyikāyām 
SA_GK19_aghatkvu-200	kayācit vayasyayā mārgadaurātmye tadāgamanavighnakāriṇi upanyaste svayaṃ nāyikāyā	kayācid vayasyayā mārga daurātmye tad āgamana vighna kāriṇi upanyaste svayam nāyikāyā 
SA_GK19_aghatkvu-201	idaṃ sūktam iti abhyūcuḥ /	idam sūktam iti abhyūcuḥ 
SA_GK19_aghatkvu-202	mārgas tāvat naṣṭāḥ tena ca vinā madanaḥ praharatīti tannikaṭāt calituṃ na yujyate 'syāḥ /	mārgaḥ tāvat naṣṭāḥ tena ca vinā madanaḥ praharati iti tad nikaṭāt calitum na yujyate syāḥ 
SA_GK19_aghatkvu-203	athaca tatsambhogarasavṛttismaraṇenaiva madanakadarthanārhā ato 'haṃ sakhyā /	athaca tad sambhoga rasa vṛtti smaraṇena eva madana kadarthana arhā atas ham sakhyā 
SA_GK19_aghatkvu-204	priyeṇa ca saha viyogaḥ,	priyeṇa ca saha viyogaḥ 
SA_GK19_aghatkvu-205	tathā tasyāḥ sakhyāḥ /	tathā tasyāḥ sakhyāḥ 
SA_GK19_aghatkvu-206	idānīṃ yaḥ priyas tena saha viyogaḥ,	idānīm yaḥ priyaḥ tena saha viyogaḥ 
SA_GK19_aghatkvu-207	tajjaṃ śokadāhaṃ kadā jīvitāntena api jahyām // GhkV_9 //	tajjam śoka dāham kadā jīvita antena api jahyām 
SA_GK19_aghatkvu-208	susugandhitayā vane 'jitānāṃ svanadambhodharavātavījitānām /	su sugandhi tayā vane jitānām svanat ambhodhara vāta vījitānām 
SA_GK19_aghatkvu-209	madanasya kṛte niketanānāṃ pratibhānty adya vanāni ketanānām // Ghk_10 //	madanasya kṛte niketanānām pratibhānti adya vanāni ketanānām 
SA_GK19_aghatkvu-210	yadā vinodārthaṃ sakhyā udyānopavanaṃ nītā,	yadā vinoda artham sakhyāḥ udyāna upavanam nītā 
SA_GK19_aghatkvu-211	tadā taddarśanadviguṇataropacitavilāpāvasthāyā nāyikāyā idaṃ sūktam /	tadā tad darśana dviguṇatara upacita vilāpa avasthāyāḥ nāyikāyāḥ idam su uktam 
SA_GK19_aghatkvu-212	ketananāmnāṃ tarūṇāṃ vanāni adya virājante /	ketana nāmnām tarūṇām vanāni adya virājante 
SA_GK19_aghatkvu-213	kīdṛśānām /	kīdṛśānām 
SA_GK19_aghatkvu-214	suṣṭhu saurabheṇa vanamadhye kenacid ajitānāṃ,	suṣṭhu saurabheṇa vana madhye kenacid ajitānām 
SA_GK19_aghatkvu-215	tathā garjatāṃ meghānāṃ pavanena vījitānāṃ prabodhitānām /	tathā garjatām meghānām pavanena vījitānām prabodhitānām 
SA_GK19_aghatkvu-216	ata eva kāmasya kṛte niketanānāṃ saṅketadhāmnām /	atas eva kāmasya kṛte niketanānām saṅketa dhāmnām 
SA_GK19_aghatkvu-217	ayam abhiprāyaḥ -- ketanavanāni madananiveśanasthānānīti atisukumārāṇi,	ayam abhiprāyaḥ ketana vanāni madana niveśana sthānāni iti ati su kumārāṇi 
SA_GK19_aghatkvu-218	jaladhararasitatadvimuktaśīkarāsārasahitaś ca pavanas teṣām eva prabodhanahetutayā sukumāratām āpta iti kim atra jaladasamaye mārgavaiṣamyam,	jaladhara rasita tad vimukta śīkara āsāra sahitaḥ ca pavanaḥ teṣām eva prabodhana hetu tayā sukumāra tām āptaḥ iti kim atra jalada samaye mārga vaiṣamyam 
SA_GK19_aghatkvu-219	tat nūnam eva ketanavānāvalokanaprabodhitamadanasthānasukhasaṃskāraḥ priyatama āgamiṣyatīti sambhāvayantyā nāyikāyā bhaṇitiḥ pratibhātīti /	tat nūnam eva ketana vāna avalokana prabodhita madanasthāna sukha saṃskāraḥ priyatamaḥ āgamiṣyati iti sambhāvayantyā nāyikāyāḥ bhaṇitiḥ pratibhāti iti 
SA_GK19_aghatkvu-220	apare tu vanaśabdapaunaruktyam amṛṣyamāṇā madanasya avane rakṣaṇe kṛte ajitānāṃ ketanānāṃ vanāni śobhante iti āhuḥ /	apare tu vana śabda paunaruktyam a mṛṣyamāṇāḥ madanasya avane rakṣaṇe kṛte ajitānām ketanānām vanāni śobhante iti āhuḥ 
SA_GK19_aghatkvu-221	athavā saurabheṇa ye vane ekānte yatra aparaḥ paritrātā na sambhāvyate tatra jitā	athavā saurabheṇa ye vane ekānte yatra aparaḥ paritrātā na sambhāvyate tatra jitā 
SA_GK19_aghatkvu-222	apahṛtadhairyavṛttayaḥ kṛtā vimohitāḥ kecana virahijanāḥ teṣāṃ daivavaśāt jaladharaśiśirapavanaprabodhitānām	apahṛta dhairya vṛttayaḥ kṛtāḥ vimohitāḥ kecana virahi janāḥ teṣām daiva vaśāt jaladhara śiśira pavana prabodhitānām 
SA_GK19_aghatkvu-223	api punar api etāni ketanavanāni kāmasya kṛte karaṇāya pratibhānti /	api punar api etāni ketana vanāni kāmasya kṛte karaṇāya pratibhānti 
SA_GK19_aghatkvu-224	madanātaṅkakaraṇād ṛte na eteṣāṃ kim api prayojanam iti yāvat /	madana ātaṅka karaṇāt ṛte na eteṣām kim api prayojanam iti yāvat 
SA_GK19_aghatkvu-225	svanaśabdena karuṇāvaśāt śabdāyamānatā dhvanyate /	svana śabdena karuṇā vaśāt śabdāyamāna tā dhvanyate 
SA_GK19_aghatkvu-226	yadā svananto garjanto 'mbhodharā yatra saṃjātakṛpāḥ saṃvṛttāḥ,	yadā svanantaḥ garjantaḥ mbhodharāḥ yatra saṃjāta kṛpāḥ saṃvṛttāḥ 
SA_GK19_aghatkvu-227	tatra amīṣāṃ ketanavanānāṃ kā iyaṃ niṣkaruṇatā // GhkV_10 //	tatra amīṣām ketana vanānām kā iyam niṣkaruṇa tā 
SA_GK19_aghatkvu-228	tat sādhu yat tvāṃ sutaruṃ sasarja prajāpatiḥ kāmanivāsa sarja /	tat sādhu yat tvām su tarum sasarja prajāpatiḥ kāma nivāsa sarja 
SA_GK19_aghatkvu-229	tvaṃ mañjarībhiḥ pravaro vanānāṃ netrotsavaś cāsi sayauvanānām // Ghk_11 //	tvam mañjarībhiḥ pravaraḥ vanānām netra utsavaḥ ca asi sayauvanānām 
SA_GK19_aghatkvu-230	iyam anantaravad eva uktiḥ /	iyam anantaravat eva uktiḥ 
SA_GK19_aghatkvu-231	he sarjanāmadheya /	he sarja nāmadheya 
SA_GK19_aghatkvu-232	prajāpatir yat tvām sasarja śobhanaṃ taruṃ,	prajāpatiḥ yat tvām sasarja śobhanam tarum 
SA_GK19_aghatkvu-233	tat sādhu,	tat sādhu 
SA_GK19_aghatkvu-234	yatas tvaṃ kāmasya nivāsaḥ /	yatas tvam kāmasya nivāsaḥ 
SA_GK19_aghatkvu-235	kākur iyaṃ evaṃ dhvanati -- prajānāṃ kila patyā avaśyaṃ prajāhitakāriṇā bhavitavyam,	kākuḥ iyam evam dhvanati prajānām kila patyā avaśyam prajā hita kāriṇā bhavitavyam 
SA_GK19_aghatkvu-236	evaṃvidhahṛdayadāhavitaraṇaniḥśeṣitanikhilajantoḥ kāmasya nivāsabhūtaṃ bhavantaṃ nirmimāṇena prajāpatinā suṣṭhu prajāpatitvam uddarśitaṃ,	evaṃvidha hṛdaya dāha vitaraṇa niḥśeṣita nikhila jantoḥ kāmasya nivāsa bhūtam bhavantam nirmimāṇena prajāpatinā suṣṭhu prajāpati tvam uddarśitam 
SA_GK19_aghatkvu-237	tvayi dṛṣṭamātra eva mama kāpi vyathā vijṛmbhate ity arthaḥ /	tvayi dṛṣṭa mātre eva mama kā api vyathā vijṛmbhate iti arthaḥ 
SA_GK19_aghatkvu-238	atha evaṃ api jānatī kim iti mām avalokitavaty asīti yadi,	atha evam api jānatī kim iti mām avalokitavatī asi iti yadi 
SA_GK19_aghatkvu-239	tat kila mañjarībhir bhavān sakalavanamadhye śreṣṭho bahvībhiḥ kantābhis tu parivṛta iti śṛṅgāriṇi bhavati bahumāna ity arthaḥ,	tat kila mañjarībhiḥ bhavān sakala vana madhye śreṣṭhaḥ bahvībhiḥ kantābhiḥ tu parivṛtaḥ iti śṛṅgāriṇi bhavati bahu mānaḥ iti arthaḥ 
SA_GK19_aghatkvu-240	tathāpi sayauvanānāṃ yuvatīnāṃ tu netrotsavaḥ /	tathā api sayauvanānām yuvatīnām tu netra utsavaḥ 
SA_GK19_aghatkvu-241	yadā kila ahaṃ yuvatiḥ priyasaṃyuktā tvām avalokitavatī,	yadā kila aham yuvatiḥ priya saṃyuktā tvām avalokitavatī 
SA_GK19_aghatkvu-242	tadā lokottaranayanānandavatī abhūvam,	tadā loka uttara nayana ānandavatī abhūvam 
SA_GK19_aghatkvu-243	adya tvam evaṃvidhabahutaravallabhāparivṛto bhūtvā kathaṃ māṃ priyaviyuktāṃ trātavyāṃ darśanamātreṇa api madanaparavaśāṃ karoṣīti vākyārthaḥ	adya tvam evaṃvidha bahutara vallabhā parivṛtaḥ bhūtvā katham mām priya viyuktām trātavyām darśana mātreṇa api madana paravaśām karoṣi iti vākya arthaḥ 
SA_GK19_aghatkvu-244	navakadamba śiro 'vanatāsmi te vasati vo madanaḥ kusumasmite /	nava kadamba śiraḥ vanatā asmi te vasati vaḥ madanaḥ kusuma smite 
SA_GK19_aghatkvu-245	kuṭaja kiṃ kusumair avahasyate praṇipatāmi ca duṣprahasya te // Ghk_12 //	kuṭaja kim kusumaiḥ avahasyate praṇipatāmi ca duṣprahasya te 
SA_GK19_aghatkvu-246	yadā sarjataror apakrāntā nāyikā jhagiti kadambam avalokayati,	yadā sarja taroḥ apakrāntā nāyikā kadambam avalokayati 
SA_GK19_aghatkvu-247	tadā prāktanamadanabhayabhītimatī jhagiti āha -- he navakadamba /	tadā prāktana madana bhaya bhītimatī āha he nava kadamba 
SA_GK19_aghatkvu-248	idānīm eva avalokitānubhūtatvadīyapratāpā ahaṃ tubhyaṃ śirasā avanatā asmi /	idānīm eva avalokita anubhūta tvadīya pratāpā aham tubhyam śirasā avanatā asmi 
SA_GK19_aghatkvu-249	evaṃ yāvat bhaṇati,	evam yāvat bhaṇati 
SA_GK19_aghatkvu-250	tāvat tadīyakusumavilokanajanitaraṇaraṇakā āha -- yuṣmākaṃ puṣpavikāse kāmo vasati,	tāvat tadīya kusuma vilokana janita raṇaraṇakā āha yuṣmākam puṣpa vikāse kāmaḥ vasati 
SA_GK19_aghatkvu-251	mayā jñātaṃ sarjasyaiva idaṃ vaiṣamyaṃ yāvatā tvam api evam eva,	mayā jñātam sarjasya eva idam vaiṣamyam yāvatā tvam api evam eva 
SA_GK19_aghatkvu-252	sarveṣām ekayogakṣamateti sarvathā mama hātāśāyā nayanaviṣayatākṣamaṃ na kiñcit samastīti va iti bahuvacanena dhvanyate /	sarveṣām eka yogakṣama tā iti sarvathā mama hāta āśāyāḥ nayana viṣaya tā kṣamam na kiñcid samasti iti vaḥ iti bahuvacanena dhvanyate 
SA_GK19_aghatkvu-253	itthamākārayatnī eva nāyikā yadā kusumitaṃ jhagiti kuṭajam avalokayati,	ittham ākāra yatnī eva nāyikā yadā kusumitam kuṭajam avalokayati 
SA_GK19_aghatkvu-254	tadā manyate nūnaṃ mām ayaṃ sarvato hi hatabhāgadheyām apahasatīti tata āha -- he kuṭaja /	tadā manyate nūnam mām ayam sarvatas hi hata bhāgadheyām apahasati iti tatas āha he kuṭaja 
SA_GK19_aghatkvu-255	kim iti avāṅmukhaṃ kṛtvā hasyate /	kim iti avāṅmukham kṛtvā hasyate 
SA_GK19_aghatkvu-256	kusumito 'pi pradeśo 'vaśyaṃ dharābhimukhaḥ,	kusumitaḥ pi pradeśaḥ vaśyam dharā abhimukhaḥ 
SA_GK19_aghatkvu-257	yaś ca sannihita eva param apahasati,	yaḥ ca sannihite eva param apahasati 
SA_GK19_aghatkvu-258	so 'pi avāṅmukha eva /	saḥ pi avāṅmukhaḥ eva 
SA_GK19_aghatkvu-259	ataś ca tvayi upacīyamāne bahutaravyathā /	atas ca tvayi upacīyamāne bahutara vyathā 
SA_GK19_aghatkvu-260	te duḥsahasya praṇāma eva śobhana iti kākuḥ /	te duḥsahasya praṇāmaḥ eva śobhanaḥ iti kākuḥ 
SA_GK19_aghatkvu-261	ata eva īpsitatamatvābhāvaḥ sambandhaṣaṣṭhyā vyajyate /	atas eva īpsitatama tva abhāvaḥ sambandha ṣaṣṭhyā vyajyate 
SA_GK19_aghatkvu-262	kiṃkusumair iti kutsitaiḥ parātaṅkavitaraṇacaturaiḥ puṣpair avahasyate iti sotprāsaṃ kākvā dhvanito 'rthaḥ // GhkV_12 //	kiṃkusumaiḥ iti kutsitaiḥ para ātaṅka vitaraṇa caturaiḥ puṣpaiḥ avahasyate iti sa utprāsam kākvā dhvanitaḥ rthaḥ 
SA_GK19_aghatkvu-263	taruvara vinatāsmi te sadāhaṃ hṛdayaṃ me prakaroṣi kiṃ sadāham /	taru vara vinatā asmi te sadā aham hṛdayam me prakaroṣi kim sadā aham 
SA_GK19_aghatkvu-264	tava puṣpanirīkṣitāpadehaṃ visṛjeyaṃ sahasaiva nīpa deham // Ghk_13 //	tava puṣpa nirīkṣita apadeham visṛjeyam sahasā eva nīpa deham 
SA_GK19_aghatkvu-265	he nīpābhidhāna taruśrṣṭha /	he nīpa abhidhāna taru śrṣṭha 
SA_GK19_aghatkvu-266	tava sarvakālam ahaṃ praṇatā,	tava sarvakālam aham praṇatā 
SA_GK19_aghatkvu-267	tat kim adya mama hṛdayaṃ dāhayuktaṃ prakarṣeṇa karoṣi /	tat kim adya mama hṛdayam dāha yuktam prakarṣeṇa karoṣi 
SA_GK19_aghatkvu-268	anye 'pi taravo na evaṃ māṃ dahanti yathā tvaṃ sarvakālam abhiṣṭuto 'pi,	anye pi taravaḥ naḥ evam mām dahanti yathā tvam sarvakālam 
SA_GK19_aghatkvu-269	sarvathā ayaṃ bhāgadheyaviparyayaḥ /	sarvathā ayam bhāgadheya viparyayaḥ 
SA_GK19_aghatkvu-270	athaca tava sadā ahaṃ praṇatā yena īdṛśaḥ upakāras tvat sambhāvyate,	athaca tava sadā aham praṇatā yena īdṛśaḥ upakāraḥ tvat sambhāvyate 
SA_GK19_aghatkvu-271	tvadīyapuṣpair nirīkṣitā dehaṃ visṛjeyam /	tvadīya puṣpaiḥ nirīkṣitā deham visṛjeyam 
SA_GK19_aghatkvu-272	kīdṛśam /	kīdṛśam 
SA_GK19_aghatkvu-273	apade 'kāṇḍa eva īhā dūtīvisarjanatatpratipālanamudhāvinodanaprabhṛtayo yasya tam /	a pade kāṇḍaḥ eva īhā dūtī visarjana tad pratipālana mudhā vinodana prabhṛtayaḥ yasya tam 
SA_GK19_aghatkvu-274	ahaṃ tāvat tādṛgupakāribhavadīyakusumāvalokane 'pi asamarthā,	aham tāvat tādṛś upakāri bhavadīya kusuma avalokane asamarthā 
SA_GK19_aghatkvu-275	tāni tu yadi mahāpuruṣatayā evaṃvidhām avasthāṃ prāptāṃ mām avalokeyuḥ,	tāni tu yadi mahā puruṣa tayā evaṃvidhām avasthām prāptām mām avalokeyuḥ 
SA_GK19_aghatkvu-276	tat ciravāñchitajīvitatyāgamanorathena api jhagiti yujyeya /	tat cira vāñchita jīvita tyāga manorathena api yujyeya 
SA_GK19_aghatkvu-277	atas tava sadā natā asmi /	atas tava sadā natā asmi 
SA_GK19_aghatkvu-278	na ca evaṃ sambhāvanīyam -- ahito hṛdayadāhakāri kathaṃ praṇamyate iti yataḥ kiṃ tvaṃ hṛdayaṃ sadāhaṃ karoṣi,	na ca evam sambhāvanīyam ahitaḥ hṛdaya dāha kāri katham praṇamyate iti yatas kim tvam hṛdayam sa dāham karoṣi 
SA_GK19_aghatkvu-279	kākvā na evam ity arthaḥ /	kākvā naḥ evam iti arthaḥ 
SA_GK19_aghatkvu-280	nijena eva virahahutavahena mama dahyate hṛdayaṃ,	nijena eva viraha hutavahena mama dahyate hṛdayam 
SA_GK19_aghatkvu-281	tad idānīṃ dāhakena api dagdhasya kiṃ dahyate iti sambandhaḥ /	tat idānīm dāhakena api dagdhasya kim dahyate iti sambandhaḥ 
SA_GK19_aghatkvu-282	yadi tu ahaṃśabdapaunaruktyaṃ sahṛdayāḥ kṣamante tadā evaṃ vyākhyā -- āpade viṣamavipadvahanārtham eva kevalaṃ yo mama dehas taṃ tyajeyam iti	yadi tu ahaṃśabda paunaruktyam sahṛdayāḥ kṣamante tadā evam vyākhyā āpade viṣama vipad vahana artham eva kevalam yaḥ mama dehaḥ tam tyajeyam iti 
SA_GK19_aghatkvu-283	tathā nīpa taruvara tava natā asmi /	tathā nīpa taru vara tava natā asmi 
SA_GK19_aghatkvu-284	evam uktvā duḥsahatayā dvitīyavākyam āha -- dāhayuktaṃ mama hṛdayaṃ prakaroṣi,	evam uktvā duḥsaha tayā dvitīya vākyam āha dāha yuktam mama hṛdayam prakaroṣi 
SA_GK19_aghatkvu-285	punar api vilāpavaśāt,	punar api vilāpa vaśāt 
SA_GK19_aghatkvu-286	vicinitya brūte -- kiṃ yathā adya,	vicinitya brūte kim yathā adya 
SA_GK19_aghatkvu-287	tathā sarvakālaṃ tvatpuṣpekṣitā aham akāṇḍa eva dehaṃ tyajeyaṃ,	tathā sarvakālam tvad puṣpa īkṣitā aham akāṇḍaḥ eva deham tyajeyam 
SA_GK19_aghatkvu-288	kākvā naivety arthaḥ // GhkV_13 //	kākvā na eva iti arthaḥ 
SA_GK19_aghatkvu-289	kusumair upaśobhitāṃ sitair ghanamuktāmbulavaprahāsitaiḥ /	kusumaiḥ upaśobhitām sitaiḥ ghana muktā ambu lava prahāsitaiḥ 
SA_GK19_aghatkvu-290	madhunaḥ samavekṣya kālatāṃ bhramaraś cumbati yūthikālatām // Ghk_14 //	madhunaḥ samavekṣya kāla tām bhramaraḥ cumbati yūthikā latām 
SA_GK19_aghatkvu-291	ayaṃ bhramaraḥ bhramaṇaśīlaḥ yūthikaṃ cumbati,	ayam bhramaraḥ bhramaṇa śīlaḥ yūthikam cumbati 
SA_GK19_aghatkvu-292	madīyapriyatamas tu pathika ekatra eva kvacit sthito mama nāma api na avekṣate iti /	madīya priyatamaḥ tu pathikaḥ ekatra eva kvacid sthitaḥ mama nāma api na avekṣate iti 
SA_GK19_aghatkvu-293	tāṃ kīdṛśīṃ yūthikāṃ /	tām kīdṛśīm yūthikām 
SA_GK19_aghatkvu-294	sitair baddhair na tāvat vikasitaiḥ,	sitaiḥ baddhaiḥ na tāvat vikasitaiḥ 
SA_GK19_aghatkvu-295	tato 'nantaraṃ tu ghanair muktās tyaktā ye 'mbulavās taiḥ karaṇabhūtaiḥ prahāsitaiḥ kusumair upalakṣitām /	tatas nantaram tu ghanaiḥ muktāḥ tyaktāḥ ye mbu lavāḥ taiḥ karaṇa bhūtaiḥ prahāsitaiḥ kusumaiḥ upalakṣitām 
SA_GK19_aghatkvu-296	athaca ghanā muktāphalasadṛśā ye jalakaṇāḥ tatkṛtāni yāni prahāsitāni prahāsitatvotpāditāni nijacchāyāsphuraṇāni yaiḥ pītāni api santi śuklāni  #	atha ca ghanāḥ muktāphala sadṛśāḥ ye jala kaṇāḥ tad kṛtāni yāni prahāsitāni prahāsita tva utpāditāni nija chāyā sphuraṇāni yaiḥ pītāni api santi śuklāni  /
SA_GK19_aghatkvu-297	jātāni kusumāni /	jātāni kusumāni 
SA_GK19_aghatkvu-298	kiṃ kṛtvā madhuno makarandasya kālatām atyantaparipākarasotpannāṃ vilokya /	kim kṛtvā madhunaḥ makarandasya kāla tām atyanta paripāka rasa utpannām vilokya 
SA_GK19_aghatkvu-299	athaca yo nāyakaś cirāt kāntām upabhuṅkte,	atha ca yaḥ nāyakaḥ cirāt kāntām upabhuṅkte 
SA_GK19_aghatkvu-300	so 'pi madhunaḥ pānagoṣṭhyāḥ kālatām avasaraprāptim avalokya paricumbati /	saḥ pi madhunaḥ pāna goṣṭhyāḥ kāla tām avasara prāptim avalokya paricumbati 
SA_GK19_aghatkvu-301	kāla iti matvarthīyākārānto 'pi,	kālaḥ iti matvarthīya ākāra antaḥ pi 
SA_GK19_aghatkvu-302	tathā sā api kāntā dhammillapuṣpair ghanair muktāphalair virahasmaraṇānandādikotpannaiś	tathā sā api kāntā dhammilla puṣpaiḥ ghanaiḥ muktāphalaiḥ viraha smaraṇa ānanda ādika utpannaiḥ 
SA_GK19_aghatkvu-303	ca ambulavair bāṣpair harṣacāṭvādijaiḥ prahasitaiḥ sitair baddhair vyāmiśrarūpatayā	ca ambu lavaiḥ bāṣpaiḥ harṣa cāṭu ādi jaiḥ prahasitaiḥ sitaiḥ baddhaiḥ vyāmiśra rūpa tayā 
SA_GK19_aghatkvu-304	sthitaiḥ parasparasaṃśliṣṭair upalakṣitā bhavati kilakiñcitaceṣṭālaṅkārayoginī bhavati	sthitaiḥ paraspara saṃśliṣṭaiḥ upalakṣitā bhavati kilakiñcita ceṣṭā alaṅkāra yoginī bhavati 
SA_GK19_aghatkvu-305	viśeṣataḥ pānagoṣṭhyavasare / yad uktaṃ	viśeṣataḥ pāna goṣṭhī avasare yat uktam 
SA_GK19_aghatkvu-306	“śuṣkaṃ muhuḥ praruditaṃ kṣaṇam aśrupātaḥ	śuṣkam muhur praruditam kṣaṇam aśru pātaḥ 
SA_GK19_aghatkvu-307	krodho muhur hasitam āśu ...“	krodhaḥ muhur hasitam āśu 
SA_GK19_aghatkvu-308	ityādi / ata īdṛśī kadā ahaṃ priyeṇa paricumbyamānā bhuyāsam ity arthaḥ // GhkV_14 //	ityādi atas īdṛśī kadā aham priyeṇa paricumbyamānā bhuyāsam iti arthaḥ 
SA_GK19_aghatkvu-309	nicitaṃ kham upetya nīradaiḥ priyahīnahṛdayāvanīradaiḥ /	nicitam kham upetya nīradaiḥ priya hīna hṛdaya avanīradaiḥ 
SA_GK19_aghatkvu-310	salilair vihataṃ rajaḥ kṣitau ravicandrāv api nopalakṣitau // Ghk_15 //	salilaiḥ vihatam rajaḥ kṣitau ravi candrau api nā upalakṣitau 
SA_GK19_aghatkvu-311	idaṃ nāyikavisṛṣṭāyāḥ pratidūtyā vacanam /	idam nāyika visṛṣṭāyāḥ pratidūtyāḥ vacanam 
SA_GK19_aghatkvu-312	mā tvam adhṛtiṃ kārṣīḥ,	mā tvam adhṛtim kārṣīḥ 
SA_GK19_aghatkvu-313	mārgavaiṣamyād eva asāv iyantaṃ kālaṃ na āgataḥ /	mārga vaiṣamyāt eva asau iyantam kālam na āgataḥ 
SA_GK19_aghatkvu-314	tathāhi nīradair meghair upetya sarvatodikkaṃ saṅghaṭya khaṃ gaganaṃ nicitam /	tathā hi nīradaiḥ meghaiḥ upetya sarvatodikkam saṅghaṭya kham gaganam nicitam 
SA_GK19_aghatkvu-315	kīdṛśaiḥ priyaiḥ priyābhiś ca ye vihīnā viyuktās teṣāṃ hṛdayāvanīṃ manobhūmīṃ radanti vilikhanti /	kīdṛśaiḥ priyaiḥ priyābhiḥ ca ye vihīnāḥ viyuktāḥ teṣām hṛdaya avanīm manaḥ bhūmīm radanti vilikhanti 
SA_GK19_aghatkvu-316	evaṃ tāvat sarvatodikkaṃ duṣprekṣaṃ kṣitau bhūmau rajaḥ salilair vihatam /	evam tāvat sarvatodikkam duṣprekṣam kṣitau bhūmau rajaḥ salilaiḥ vihatam 
SA_GK19_aghatkvu-317	āstāṃ tāvad anyat salilena abhibhūyate rajomātram api na avaśiṣṭam ity arthaḥ // GhkV_15 //	āstām tāvat anyat salilena abhibhūyate rajaḥ mātram api na avaśiṣṭam iti arthaḥ 
SA_GK19_aghatkvu-318	haṃsā nadanmeghabhayād dravanti niśāmukhāny adya na candravanti /	haṃsāḥ nadat megha bhayāt dravanti niśā mukhāni adya na candravanti 
SA_GK19_aghatkvu-319	navāmbumattāḥ śikhino nadanti meghāgame kundasamānadanti // Ghk_16 //	nava ambu mattāḥ śikhinaḥ nadanti megha āgame kunda samānadanti 
SA_GK19_aghatkvu-320	he kundakusumasadṛśadaśane /	he kunda kusuma sadṛśa daśane 
SA_GK19_aghatkvu-321	parivarjitatāmbūlādisambhoge /	parivarjita tāmbūla ādi sambhoge 
SA_GK19_aghatkvu-322	pratidūtyāś caiva nāyikāṃ prati uktiḥ -- evaṃ nāma meghāḥ śabdāyante yat haṃsā api palāyante,	pratidūtyāḥ ca eva nāyikām prati uktiḥ evam nāma meghāḥ śabdāyante yat haṃsāḥ api palāyante 
SA_GK19_aghatkvu-323	rātrāv api na sañcaraṇaṃ yujyate yataś candrayuktāni tanmukhāni na bhavanti,	rātrau api na sañcaraṇam yujyate yatas candra yuktāni tad mukhāni na bhavanti 
SA_GK19_aghatkvu-324	ete ca śikhino mayūrā udgatapraharṣavaśāt śabdāyante /	ete ca śikhinaḥ mayūrāḥ udgata praharṣa vaśāt śabdāyante 
SA_GK19_aghatkvu-325	etena tat pratyuktaṃ yat tu nāyikayā pūrvam uktaṃ	etena tat pratyuktam yat tu nāyikayā pūrvam uktam 
SA_GK19_aghatkvu-326	“haṃsapaṅktir api nātha samprati“	haṃsa paṅktiḥ api nātha samprati 
SA_GK19_aghatkvu-327	ityādinā mārgasaukumāryaṃ,	ityādinā mārga saukumāryam 
SA_GK19_aghatkvu-328	tad eva hi pratyuta raṇaraṇakapradīpakaṃ mārgasaṅkaṭatāṃ karotīty arthaḥ // GhkV_16 //	tat eva hi pratyuta raṇaraṇaka pradīpakam mārga saṅkaṭa tām karoti iti arthaḥ 
SA_GK19_aghatkvu-329	meghāvṛttaṃ niśi na bhāti nabho vitāraṃ nidrābhyupaiti ca hariṃ śubhasevitāram /	megha āvṛttam niśi na bhāti nabhaḥ vitāram nidrā abhyupaiti ca harim śubha sevitāram 
SA_GK19_aghatkvu-330	sendrayudhaś ca jalado 'dya rasann ibhānāṃ saṃrambham āvahati bhūdharasannibhānām // Ghk_17 //	sa indrayudhaḥ ca jaladaḥ rasan ibhānām saṃrambham āvahati bhūdhara sannibhānām 
SA_GK19_aghatkvu-331	rātrisamaye 'pi gamanāgamane na yujyete,	rātri samaye gamana āgamane na yujyete 
SA_GK19_aghatkvu-332	yato rātrisamaye vitāraṇ vigatatārāpaṭalaṃ nabho na bhāti yato meghāvṛttam /	yatas rātri samaye vitāran vigata tārā paṭalam nabhaḥ na bhāti yatas megha āvṛttam 
SA_GK19_aghatkvu-333	yac ca tayā uktaṃ “pathikapāmsulo 'sau mām upekṣate” iti,	yat ca tayā uktam pathika pāmsulaḥ sau mām upekṣate iti 
SA_GK19_aghatkvu-334	tad api na yuktaṃ;	tat api na yuktam 
SA_GK19_aghatkvu-335	śubhasevitāram akaluṣacaritam api bhagavantaṃ hariṃ nidrā abhyupaiti aśaknuvatī virahaṃ soḍhum nāyakam abhisarati pratyutety arthaḥ /	śubha sevitāram akaluṣa caritam api bhagavantam harim nidrā abhyupaiti aśaknuvatī viraham soḍhum nāyakam abhisarati pratyuta iti arthaḥ 
SA_GK19_aghatkvu-336	indrāyudhayuktajalado rasan śabdāyamāna ibhānāṃ kariṇāṃ parvatasadṛśānāṃ saṃrambhaṃ saṃrabdhatām āvahati samantāt darśayati /	indrāyudha yukta jaladaḥ rasan śabdāyamānaḥ ibhānām kariṇām parvata sadṛśānām saṃrambham saṃrabdha tām āvahati samantāt darśayati 
SA_GK19_aghatkvu-337	yaḥ kila atisukumāratayā suprasiddho jaladaḥ,	yaḥ kila ati su kumāra tayā su prasiddhaḥ jaladaḥ 
SA_GK19_aghatkvu-338	so 'pi anyānullaṅghanīyena śakrāyudhena vajreṇa sātiśayabhīṣaṇaḥ sādinā hatānāṃ kariṇāṃ sādṛśyam udvahatīty arthaḥ /	saḥ pi anya an ullaṅghanīyena śakrāyudhena vajreṇa sa atiśaya bhīṣaṇaḥ sādinā hatānām kariṇām sādṛśyam udvahati iti arthaḥ 
SA_GK19_aghatkvu-339	athavā meghaḥ śabdāyamāna ibhānāṃ kariṇāṃ parvatasadṛśānāṃ saṃrambhaṃ janayati pratigarjanaśaṅkayeti te 'pi kṣubhitāḥ sampannā iti sarvathā  #	athavā meghaḥ śabdāyamānaḥ ibhānām kariṇām parvata sadṛśānām saṃrambham janayati pratigarjana śaṅkayā iti te pi kṣubhitāḥ sampannāḥ iti sarvathā 
SA_GK19_aghatkvu-340	susaṅkaṭāḥ panthānaḥ // GhkV_17 //	su saṅkaṭāḥ panthānaḥ 
SA_GK19_aghatkvu-341	sataḍijjaladārpitaṃ nageṣu nadadambhodharabhītapannageṣu /	sa taḍit jalada arpitam nageṣu nadat ambhodhara bhīta pannageṣu 
SA_GK19_aghatkvu-342	paridhīraravaṃ jalaṃ darīṣu prapaty adbhutarūpasundarīṣu // Ghk_18 //	paridhīra ravam jalam darīṣu prapati adbhuta rūpa sundarīṣu 
SA_GK19_aghatkvu-343	pratidūtyā eva iyam uktir nāyikā yadā evam āha nanu aham eva tatra yāsyāmīti,	pratidūtyāḥ eva iyam uktiḥ nāyikā yadā evam āha nanu aham eva tatra yāsyāmi iti 
SA_GK19_aghatkvu-344	tadā tāṃ prati /	tadā tām prati 
SA_GK19_aghatkvu-345	darīṣu guhāsu api antaḥsthitā yā adbhutarūpasundaryās tāsu api upari jalaṃ patatīti vyadhikaraṇasaptamyau /	darīṣu guhāsu api antar sthitāḥ yāḥ adbhuta rūpa sundaryāḥ tāsu api upari jalam patati iti vyadhikaraṇa saptamyau 
SA_GK19_aghatkvu-346	kīdṛk jalam /	kīdṛś jalam 
SA_GK19_aghatkvu-347	saha vidyudbhir jalam dadati ye,	saha vidyudbhiḥ jalam dadati ye 
SA_GK19_aghatkvu-348	tair meghair arpitaṃ,	taiḥ meghaiḥ arpitam 
SA_GK19_aghatkvu-349	na te jalamātraṃ dadati,	na te jala mātram dadati 
SA_GK19_aghatkvu-350	yāvat vidyuto 'pi atibhīṣaṇā arpayantīti /	yāvat vidyutaḥ pi ati bhīṣaṇāḥ arpayanti iti 
SA_GK19_aghatkvu-351	kva /	kva 
SA_GK19_aghatkvu-352	nageṣu giriṣu garjanmeghatrastasarpeṣu /	nageṣu giriṣu garjat megha trasta sarpeṣu 
SA_GK19_aghatkvu-353	aparasya ye trāsadāyinas te 'pi yato jaladhararasitāt trasyanti,	aparasya ye trāsa dāyinaḥ te pi yatas jaladhara rasitāt trasyanti 
SA_GK19_aghatkvu-354	tatra kā vārtā bhavādṛśīnāṃ mālatīkusumasukumāramanasām iti tātparyārthaḥ /	tatra kā vārtā bhavādṛśīnām mālatī kusuma su kumāra manasām iti tātparyārthaḥ 
SA_GK19_aghatkvu-355	anyac ca kiṃbhūtaṃ jalaṃ /	anyat ca kiṃbhūtam jalam 
SA_GK19_aghatkvu-356	darīṣu antaḥ paritaḥ samantāt dhīro gambhīro ravo yasya,	darīṣu antar paritas samantāt dhīraḥ gambhīraḥ ravaḥ yasya 
SA_GK19_aghatkvu-357	kandarāsu antaḥ pratiśabdena dviguṇībhūta ity arthaḥ /	kandarāsu antar pratiśabdena dviguṇībhūtaḥ iti arthaḥ 
SA_GK19_aghatkvu-358	tena eṣā api āśā na asti -- toyadajalapaṭalaṃ gaganāt nipatat kvacana guhāmukhe 'tivāhya punar api gamiṣyāma iti // GhkV_18 //	tena eṣā api āśā na asti toyada jala paṭalam gaganāt nipatat kvacana guhā mukhe punar api gamiṣyāmaḥ iti 
SA_GK19_aghatkvu-359	kṣipraṃ prasādayati samprati ko 'pi tāni kāntāmukhāni rativigrahakopitāni /	kṣipram prasādayati samprati kaḥ pi tāni kāntā mukhāni rati vigraha kopitāni 
SA_GK19_aghatkvu-360	utkaṇṭhayanti pathikāṇ jaladāḥ svanantaḥ śoko vivardhati ca tadvinatāsv anantaḥ // Ghk_19 //	utkaṇṭhayanti jaladāḥ svanantaḥ śokaḥ vivardhati ca tad vinatāsu anantaḥ 
SA_GK19_aghatkvu-361	evam etābhir uktibhiḥ priyatamāgamanaṃ durghaṭam iti avagate āsthābandho nāyikāyā	evam etābhiḥ uktibhiḥ priyatamā gamanam durghaṭam iti avagate āsthā bandhaḥ nāyikāyāḥ 
SA_GK19_aghatkvu-362	vijāghaṭītīty abhiprayeṇa sā eva punar āśvāsasampādanāya asya mādhyasthye viśeṣānuddeśāt	vijāghaṭīti iti sā eva punar āśvāsa sampādanāya asya mādhyasthye viśeṣa an uddeśāt 
SA_GK19_aghatkvu-363	tadīyahṛdayaśokaśikhiśamanaśaktām uktim abhidhatte -- ko 'pi anirvaṇanīyapuṇyasambhārabṛṃhitaḥ	tadīya hṛdaya śoka śikhi śamana śaktām uktim abhidhatte anirvaṇanīya puṇya sambhāra bṛṃhitaḥ 
SA_GK19_aghatkvu-364	samprati jaladasamaye tāni kāntāmukhāni niratiśayasaundaryavanti rativigraheṇa praṇayakupitena	samprati jalada samaye tāni kāntā mukhāni niratiśaya saundaryavanti rati vigraheṇa praṇaya kupitena 
SA_GK19_aghatkvu-365	sañjātaroṣāṇi tathā yāni tadīyaviyogajanitapāṇḍimnā adya āsādhāraṇadharmasundarāṇi	sañjāta roṣāṇi tathā yāni tadīya viyoga janita pāṇḍimnā adya āsādhāraṇa dharma sundarāṇi 
SA_GK19_aghatkvu-366	kṣipram anāyāsena eva prasādayati tvām avaśyaṃ prasādayatīti yāvat /	kṣipram anāyāsena eva prasādayati tvām avaśyam prasādayati iti yāvat 
SA_GK19_aghatkvu-367	nanu na adyāpi asāv āgatas tat katham etat /	nanu na adyā api asau āgataḥ tat katham etat 
SA_GK19_aghatkvu-368	āha śabdāyamānā hi jaladharāḥ pathikān raṇaraṇakavataḥ kurvanti niścitaṃ dinād dinam upacīyamānajaladharadhvānākarṇanena parivardhitotkaṇṭhaḥ  #	āha śabdāyamānāḥ hi jaladharāḥ pathikān raṇaraṇakavataḥ kurvanti niścitam dināt dinam upacīyamāna jaladhara dhvāna ākarṇanena parivardhita utkaṇṭhaḥ 
SA_GK19_aghatkvu-369	priyatamas tāvad āgacchatīti yāvat /	priyatamaḥ tāvat āgacchati iti yāvat 
SA_GK19_aghatkvu-370	nanu priyatamāḥ kathaṃ śīghraṃ prasīdeyuḥ /	nanu priyatamāḥ katham śīghram prasīdeyuḥ 
SA_GK19_aghatkvu-371	āha tadvanitāsu pathikadayitāsu tathā śoko vivardhati vivṛddhavad ācarati yathā anantaḥ sampadyate /	āha tat vanitāsu pathika dayitāsu tathā śokaḥ vivardhati vivṛddha vat ācarati yathā anantaḥ sampadyate 
SA_GK19_aghatkvu-372	cakāreṇa evaṃ dhvanyate tad eva rasitaṃ tāsāṃ śokavivṛddhau kāraṇam iti // GhkV_19 //	cakāreṇa evam dhvanyate tat eva rasitam tāsām śoka vivṛddhau kāraṇam iti 
SA_GK19_aghatkvu-373	atra kecid iti paṭhanti	atra kecid iti paṭhanti 
SA_GK19_aghatkvu-374	tāsām ṛtuḥ saphala eva hi yā dineṣu sendrāyudhāmbudharagarjitadurdineṣu /	tāsām ṛtuḥ saphalaḥ eva hi yāḥ dineṣu sa indrāyudha ambudhara garjita durdineṣu 
SA_GK19_aghatkvu-375	ratyutsavaṃ priyatamaiḥ saha mānayanti meghāgamaṃ priyasakhi śvasamānayanti // Ghk_20 //	rati utsavam priyatamaiḥ saha mānayanti megha āgamam priya sakhi śvasam ānayanti 
SA_GK19_aghatkvu-376	ayaṃ śloko 'tratya iva na lakṣyate,	ayam tratyaḥ iva na lakṣyate 
SA_GK19_aghatkvu-377	pustakeṣu kena kāraṇena gata iti na vidmaḥ /	pustakeṣu kena kāraṇena gataḥ iti na vidmaḥ 
SA_GK19_aghatkvu-378	tathāhi pūrvaślokaucityaṃ tāvad arthena na bhajate /	tathā hi pūrvaśloka aucityam tāvat arthena na bhajate 
SA_GK19_aghatkvu-379	tāsām eva saphala ṛtur varṣākhyo yāti yā sendrāyudhair ambudair durdineṣu priyatamaiḥ saha ratyutsavaṃ mānayanti /	tāsām eva saphalaḥ ṛtuḥ varṣa ākhyaḥ yāti yā sa indrāyudhaiḥ ambudaiḥ durdineṣu priyatamaiḥ saha rati utsavam mānayanti 
SA_GK19_aghatkvu-380	anyathā kila he priyasakhi /	anyathā kila he priya sakhi 
SA_GK19_aghatkvu-381	meghāgamaṃ śvasamāḥ sārameyaprāyā api nayanti -- iti vyākhyāyāṃ prāktane nave (?)	megha āgamam śva samāḥ sārameya prāyāḥ api nayanti iti vyākhyāyām prāktane nave 
SA_GK19_aghatkvu-382	yamakam eva durlabham /	yamakam eva durlabham 
SA_GK19_aghatkvu-383	dinadurdinaśabdābhyām arthapaunaruktyam api durdharam /	dina durdina śabdābhyām artha paunaruktyam api durdharam 
SA_GK19_aghatkvu-384	yān astaṃ gacchann ino mārtaṇḍo yeṣu dineṣu -- ity api vyākhyāne tāsām iti apekṣito yadartho durupapādaḥ /	yān astam gacchan inaḥ mārtaṇḍaḥ yeṣu dineṣu iti api vyākhyāne tāsām iti apekṣitaḥ yad arthaḥ durupapādaḥ 
SA_GK19_aghatkvu-385	tāsām iti tu anapekṣitayadarthe padavyaṅgye dhvanau vyākhyāyamāne uttaravākyaṃ khaṇḍaṃ gacchet caramārdhe cānyatheti (?)	tāsām iti tu an apekṣita yad arthe pada vyaṅgye dhvanau vyākhyāyamāne uttara vākyam khaṇḍam gacchet carama ardhe ca anyathā iti 
SA_GK19_aghatkvu-386	madhye śāstranyāyopacitaḥ kāvyāmṛtakāluṣaikakāraṇam adhyāhāraḥ kalpyaḥ śvasamā meghāgamaṃ nayantīti param anaucityam /	madhye śāstra nyāya upacitaḥ kāvya amṛta kāluṣa eka kāraṇam adhyāhāraḥ kalpyaḥ śva samāḥ megha āgamam nayanti iti param anaucityam 
SA_GK19_aghatkvu-387	na ca evaṃvidhena anaucityena kulakaparisamāptiḥ kriyamāṇā sahṛdayacetaḥsu romanthād ṛte kiñcit vidadhyāt /	na ca evaṃvidhena anaucityena kulaka parisamāptiḥ kriyamāṇā sahṛdaya cetaḥsu romanthāt ṛte kiñcid vidadhyāt 
SA_GK19_aghatkvu-388	śvasatīti śvasas tadvad ācaratīti kvip tato 'pi tācchīlyādivivakṣāyāṃ cānaś /	śvasati iti śvasaḥ tadvat ācarati iti kvip tācchīlya ādi vivakṣāyām cānaḥ 
SA_GK19_aghatkvu-389	tataḥ priyasakhiśabdena sambandhaḥ prāg eva vā /	tatas priya sakhi śabdena sambandhaḥ prāk eva vā 
SA_GK19_aghatkvu-390	tathāpi na kiñcid arthasya pauṣkalyam,	tathā api na kiñcid arthasya pauṣkalyam 
SA_GK19_aghatkvu-391	kaṣṭakalpanāyasaṃ sat /	kaṣṭa kalpanāyasam sat 
SA_GK19_aghatkvu-392	kva /	kva 
SA_GK19_aghatkvu-393	priyasakhiṣv iti saptamyā samāsa iti bahuvacanānte 'pi na kaścit kṛtaḥ sambandhaḥ /	priya sakhiṣu iti saptamyā samāse iti bahuvacana ante na kaścid kṛtaḥ sambandhaḥ 
SA_GK19_aghatkvu-394	anyathāpāṭhakaraṇam api kleśamātraphalam eva /	anyathā pāṭha karaṇam api kleśa mātra phalam eva 
SA_GK19_aghatkvu-395	kiñca atra kartā mahākaviḥ kālidāsa iti anuśrutam asmābhiḥ /	kiñca atra kartā mahā kaviḥ kālidāsa iti anuśrutam asmābhiḥ 
SA_GK19_aghatkvu-396	na ca asya kāvye tṛṇamātram api kalaṅkapātram utprekṣitavanto manorathe';	na ca asya kāvye tṛṇa mātram api kalaṅka pātram utprekṣitavantaḥ manorathe 
SA_GK19_aghatkvu-397	pi supte 'pi sahṛdayāḥ /	pi supte pi sahṛdayāḥ 
SA_GK19_aghatkvu-398	tasmāt prāktana eva parisamāptiślokaḥ /	tasmāt prāktanaḥ eva parisamāpti ślokaḥ 
SA_GK19_aghatkvu-399	sa ca sakhyā pratidūtībhūtayā nāyikāyā āsthābandhadārḍhyotpādanāya yujyate /	sa ca sakhyā pratidūtī bhūtayā nāyikāyāḥ āsthā bandha dārḍhya utpādanāya yujyate 
SA_GK19_aghatkvu-400	utpannasamāśvāsā hi hṛdayaṃ sthāpayantī vipralambhayituṃ śakyā syāt	utpanna samāśvāsā hi hṛdayam sthāpayantī vipralambhayitum śakyā syāt 
SA_GK19_aghatkvu-401	“āsthābandhaḥ kusumasadṛśaṃ prāyaśo hy aṅganānāṃ /	āsthā bandhaḥ kusuma sadṛśam prāyaśas hi aṅganānām 
SA_GK19_aghatkvu-402	sadyaḥpāti praṇayi hṛdayaṃ viprayoge ruṇaddhi // (Meghadūta 10) //“	sadyaḥpāti praṇayi hṛdayam viprayoge ruṇaddhi meghadūta 
SA_GK19_aghatkvu-403	iti dṛṣṭyā / tena asya parisamāptidhurodvahasya api durandharatvam avikalam eveti /	iti dṛṣṭyā tena asya parisamāpti dhurā udvahasya api durandhara tvam avikalam eva iti 
SA_GK19_aghatkvu-404	tad idaṃ yuktam ayuktaṃ veti svayam eva vidāṃ kuruta sahṛdayāḥ // GhkV_20 //	tat idam yuktam ayuktam vā iti svayam eva vidām kuruta sahṛdayāḥ 
SA_GK19_aghatkvu-405	bhāvānuraktalalanāsurataiḥ śapeyam ālabhya cāmbu tṛṣitaḥ karakośapeyam /	bhāva anurakta lalanā surataiḥ śapeyam ālabhya ca ambu tṛṣitaḥ karakośapeyam 
SA_GK19_aghatkvu-406	jīyeya yena kavinā yamakaiḥ pareṇa tasmai vaheyam udakaṃ ghaṭakarpareṇa // Ghk_21 //	jīyeya yena kavinā yamakaiḥ pareṇa tasmai vaheyam udakam ghaṭa karpareṇa 
SA_GK19_aghatkvu-407	kavinā auddhatyaprakaṭanāya sahṛdayajanamānasarañjanāya pratijñā iyam upanibadhyate /	kavinā auddhatya prakaṭanāya sahṛdaya jana mānasa rañjanāya pratijñā iyam upanibadhyate 
SA_GK19_aghatkvu-408	sañjātapipāsaḥ karakośena hastasampuṭena peyaṃ pānārhaṃ tāvad avasaraprāptam api	sañjāta pipāsaḥ karakośena hasta sampuṭena peyam pāna arham tāvat avasara prāptam api 
SA_GK19_aghatkvu-409	jalam atyantābhilāṣautsukyapātram adrohayogyam api pratyuta ālabhya drugdhvā sahajapremapraṇayinīsambhogarasaiś ca śapeyam /	jalam atyanta abhilāṣa autsukya pātram adroha yogyam api pratyuta ālabhya drugdhvā sahaja prema praṇayinī sambhoga rasaiḥ ca śapeyam 
SA_GK19_aghatkvu-410	atra śarīrasparśanākhyasya upālambhasya na atīva spaṣṭateti “śapa upalāmbhane” (Vā-911)	atra śarīra sparśana ākhyasya upālambhasya na atīva spaṣṭa tā iti 
SA_GK19_aghatkvu-411	iti ātmanepadābhāvaḥ /	iti ātmanepada abhāvaḥ 
SA_GK19_aghatkvu-412	yena pareṇa kavinā yamakair jīyeya,	yena pareṇa kavinā yamakaiḥ jīyeya 
SA_GK19_aghatkvu-413	tasmai ghaṭakarpareṇa jalaṃ vaheyam /	tasmai ghaṭa karpareṇa jalam vaheyam 
SA_GK19_aghatkvu-414	karparaśabdena sātiśayakleśasamudvahatvam ātmani ucyate /	karpara śabdena sa atiśaya kleśa samudvaha tvam ātmani ucyate 
SA_GK19_aghatkvu-415	atra ca yamakānāṃ vipralambhaśṛṅgārarasātiśayavighnabhūtānām api mayā tathā apṛthagyatnanirvartyatayā nibandhaḥ kṛtaḥ,	atra ca yamakānām vipralambha śṛṅgāra rasa atiśaya vighna bhūtānām api mayā tathā apṛthak yatna nirvartya tayā nibandhaḥ kṛtaḥ 
SA_GK19_aghatkvu-416	yena pratyuta rasaparipoṣakaviśiṣṭavyākhyābhidhāyipadaparamparālābho yamakaiḥ sampannaḥ / tad uktaṃ	yena pratyuta rasa paripoṣaka viśiṣṭa vyākhyā abhidhāyi pada paramparā lābhaḥ yamakaiḥ sampannaḥ tat uktam 
SA_GK19_aghatkvu-417	“rasākṣiptatayā yasya bandhaḥ śakyakriyo bhavet /	rasa ākṣipta tayā yasya bandhaḥ śakya kriyaḥ bhavet 
SA_GK19_aghatkvu-418	apṛthagyatnanirvartyaḥ so 'laṅkāro dhvanau mataḥ // (Dhv- 2.16) //“	apṛthak yatna nirvartyaḥ saḥ laṅkāraḥ dhvanau mataḥ 
SA_GK19_aghatkvu-419	iti / etayā ca pratijñayā etat parihṛtaṃ	iti etayā ca pratijñayā etat parihṛtam 
SA_GK19_aghatkvu-420	“dhvanyātmabhūte śṛṅgāre yamakādinibandhanam /	dhvanya ātma bhūte śṛṅgāre yamaka ādi nibandhanam 
SA_GK19_aghatkvu-421	śaktāv api pramāditvaṃ vipralambhe viśeṣataḥ // (Dhv- 2.15) //“	śaktau api pramādi tvam vipralambhe viśeṣataḥ 
SA_GK19_aghatkvu-422	iti / na hi iyaṃ rājājñā,	iti na hi iyam rāja ājñā 
SA_GK19_aghatkvu-423	api tu rasabandhavighnakāritvapramādaḥ parihāryaḥ /	api tu rasa bandha vighna kāri tva pramādaḥ parihāryaḥ 
SA_GK19_aghatkvu-424	atra ca pratyuta ātmaparipoṣakatvam eva uktena prakāreṇa yamakānām iti /	atra ca pratyuta ātma paripoṣaka tvam eva uktena prakāreṇa yamakānām iti 
SA_GK19_aghatkvu-425	kavīnāṃ śaktir eva balīyasī,	kavīnām śaktiḥ eva balīyasī 
SA_GK19_aghatkvu-426	sā eva lokottarā vyutpattir iti abhidhīyate;	sā eva lokottarā vyutpattiḥ iti abhidhīyate 
SA_GK19_aghatkvu-427	na tu anyā kaviśakter vyutpattir nāma kācit /	na tu anyā kavi śakteḥ vyutpattiḥ nāma kācid 
SA_GK19_aghatkvu-428	yad uktaṃ mayā eva raurave vicāre	yat uktam mayā eva raurave vicāre 
SA_GK19_aghatkvu-429	“na vai doṣā doṣā na ca khalu guṇā eva ca guṇā	na vai doṣāḥ doṣāḥ na ca khalu guṇāḥ eva ca guṇā 
SA_GK19_aghatkvu-430	nibandhuḥ svātantryaṃ sapadi guṇadoṣān vibhajate /	nibandhuḥ svātantryam sapadi guṇa doṣān vibhajate 
SA_GK19_aghatkvu-431	iyaṃ sā vaidagdhī prakṛtimadhurā tasya sukaver	iyam sā vaidagdhī prakṛti madhurā tasya su kaveḥ 
SA_GK19_aghatkvu-432	yad atrotpādād apy atisubhagabhāvaḥ pariṇataḥ //“	yat atrā utpādāt api ati subhaga bhāvaḥ pariṇataḥ 
SA_GK19_aghatkvu-433	iti śivam // GhkV_21 //	iti śivam 
SA_GK19_aghatkvu-434	pramāṇapadamīmāṃsāgaganaṃ vai virājate /	pramāṇa pada mīmāṃsā gaganam vai virājate 
SA_GK19_aghatkvu-435	samuccalati yatspṛṣṭaḥ sāhityāmṛtasāgaraḥ // 1 //	samuccalati yad spṛṣṭaḥ sāhitya amṛta sāgaraḥ 
SA_GK19_aghatkvu-436	kavīndor indurājasya te maccittavikāsakāḥ /	kavi indoḥ indurājasya te mad citta vikāsakāḥ 
SA_GK19_aghatkvu-437	bodhāṃśavo vigāhantaṃ bhūrbhuvaḥsvastrayīm api // 2 //	bodha aṃśavaḥ vigāhantam bhūḥ bhuvaḥ svar trayīm api 
SA_GK19_aghatkvu-438	tatparāmarśadhavalamanaḥkokanado manāk /	tad parāmarśa dhavala manaḥ kokanadaḥ manāk 
SA_GK19_aghatkvu-439	kāvye 'bhinavaguptākhyo vivṛtiṃ samarīracat // 3 //	kāvye bhinavagupta ākhyaḥ vivṛtim samarīracat  /
SA_GK19_aghatkvu-440	// iti śrīmadabhinavaguptapādaracitavivṛtyupetaṃ ghaṭakarparakāvyaṃ samāptam //	iti śrīmat abhinavagupta pāda racita vivṛti upetam ghaṭakarparakāvyam samāptam 
