[
  {
    "segmentnr":"SA_T01_rahppspu:0",
    "original":"Rāhulabhadra:",
    "analyzed":"rāhulabhadra ",
    "folio":1
  },
  {
    "segmentnr":"SA_T01_rahppspu:1",
    "original":"Prajñāpāramitāstotra",
    "analyzed":"prajñāpāramitā stotra ",
    "folio":1
  },
  {
    "segmentnr":"SA_T01_rahppspu:2",
    "original":"nirvikalpe namas tubhyaṃ prajñāpāramite 'mite \/",
    "analyzed":"nirvikalpe namaḥ tubhyam prajñāpāramite amite ",
    "folio":1
  },
  {
    "segmentnr":"SA_T01_rahppspu:3",
    "original":"yā tvaṃ sarvānavadyāṅgi niravadyair nirīkṣyase \/\/ RahPps_1 \/\/",
    "analyzed":"yā tvam sarva anavadya aṅgi niravadyaiḥ nirīkṣyase ",
    "folio":1
  },
  {
    "segmentnr":"SA_T01_rahppspu:4",
    "original":"ākāśam iva nirlepāṃ niṣprapañcāṃ nirakṣarām \/",
    "analyzed":"ākāśam iva nirlepām niṣprapañcām nirakṣarām ",
    "folio":1
  },
  {
    "segmentnr":"SA_T01_rahppspu:5",
    "original":"yas tvāṃ paśyati bhāvena sa paśyati tathāgatam \/\/ RahPps_2 \/\/",
    "analyzed":"yaḥ tvām paśyati bhāvena sa paśyati tathāgatam ",
    "folio":1
  },
  {
    "segmentnr":"SA_T01_rahppspu:6",
    "original":"tava cārye guṇāḍhyāyā buddhasya ca jagadguroḥ \/",
    "analyzed":"tava ca ārye guṇāḍhyāyāḥ buddhasya ca jagadguroḥ ",
    "folio":1
  },
  {
    "segmentnr":"SA_T01_rahppspu:7",
    "original":"na paśyanty antaraṃ santaś candracandrikayor iva \/\/ RahPps_3 \/\/",
    "analyzed":"na paśyanti antaram santaḥ candra candrikayoḥ iva ",
    "folio":1
  },
  {
    "segmentnr":"SA_T01_rahppspu:8",
    "original":"kṛpātmakāḥ prapadya tvāṃ buddhadharmapuraḥsarīm \/",
    "analyzed":"kṛpā ātmakāḥ prapadya tvām buddha dharma puraḥsarīm ",
    "folio":1
  },
  {
    "segmentnr":"SA_T01_rahppspu:9",
    "original":"sukhenāyānti māhātmyam atulaṃ bhaktivatsale \/\/ RahPps_4 \/\/",
    "analyzed":"sukhena āyānti māhātmyam atulam bhakti vatsale ",
    "folio":1
  },
  {
    "segmentnr":"SA_T01_rahppspu:10",
    "original":"sakṛd apy āśaye śuddhe yas tvāṃ vidhivad īkṣate \/",
    "analyzed":"sakṛt api āśaye śuddhe yaḥ tvām vidhivat īkṣate ",
    "folio":2
  },
  {
    "segmentnr":"SA_T01_rahppspu:11",
    "original":"tenāpi niyataṃ siddhiḥ prāpyate 'moghadarśane \/\/ RahPps_5 \/\/",
    "analyzed":"tena api niyatam siddhiḥ prāpyate amogha darśane ",
    "folio":2
  },
  {
    "segmentnr":"SA_T01_rahppspu:12",
    "original":"sarveṣām api vīrāṇāṃ parārthaniratātmanām \/",
    "analyzed":"sarveṣām api vīrāṇām para artha nirata ātmanām ",
    "folio":2
  },
  {
    "segmentnr":"SA_T01_rahppspu:13",
    "original":"poṣikā janayitrī ca mātā tvam asi vatsalā \/\/ RahPps_6 \/\/",
    "analyzed":"poṣikā janayitrī ca mātā tvam asi vatsalā ",
    "folio":2
  },
  {
    "segmentnr":"SA_T01_rahppspu:14",
    "original":"yad buddhā lokaguravaḥ putrās tava kṛpālavaḥ \/",
    "analyzed":"yat buddhāḥ loka guravaḥ putrāḥ tava kṛpālavaḥ ",
    "folio":2
  },
  {
    "segmentnr":"SA_T01_rahppspu:15",
    "original":"tena tvam api kalyāṇi sarvasattvapitāmahī \/\/ RahPps_7 \/\/",
    "analyzed":"tena tvam api kalyāṇi sarva sattva pitāmahī ",
    "folio":2
  },
  {
    "segmentnr":"SA_T01_rahppspu:16",
    "original":"sarvapāramitābhis tvaṃ nirmalābhir anindite \/",
    "analyzed":"sarva pāramitābhiḥ tvam nirmalābhiḥ anindite ",
    "folio":2
  },
  {
    "segmentnr":"SA_T01_rahppspu:17",
    "original":"candralekheva tārābhir anuyātāsi sarvadā \/\/ RahPps_8 \/\/",
    "analyzed":"candra lekhā iva tārābhiḥ anuyātā asi sarvadā ",
    "folio":2
  },
  {
    "segmentnr":"SA_T01_rahppspu:18",
    "original":"vineyaṃ janam āsādya tatra tatra tathāgataiḥ \/",
    "analyzed":"vineyam janam āsādya tatra tatra tathāgataiḥ ",
    "folio":2
  },
  {
    "segmentnr":"SA_T01_rahppspu:19",
    "original":"bahurūpā tvam evaikā nānānāmabhir īḍyase \/\/ RahPps_9 \/\/",
    "analyzed":"bahu rūpā tvam eva ekā nānā nāmabhiḥ īḍyase ",
    "folio":2
  },
  {
    "segmentnr":"SA_T01_rahppspu:20",
    "original":"prabhāṃ prāpyeva dīptāṃśor avaśyāyodabindavaḥ \/",
    "analyzed":"prabhām prāpya iva dīpta aṃśoḥ avaśyāya uda bindavaḥ ",
    "folio":3
  },
  {
    "segmentnr":"SA_T01_rahppspu:21",
    "original":"tvāṃ prāpya pralayaṃ yānti doṣā vādāś ca vādinām \/\/ RahPps_10 \/\/",
    "analyzed":"tvām prāpya pralayam yānti doṣāḥ vādāḥ ca vādinām ",
    "folio":3
  },
  {
    "segmentnr":"SA_T01_rahppspu:22",
    "original":"tvam eva trāsajananī bālānāṃ bhīmadarśanā \/",
    "analyzed":"tvam eva trāsa jananī bālānām bhīma darśanā ",
    "folio":3
  },
  {
    "segmentnr":"SA_T01_rahppspu:23",
    "original":"āśvāsajananī cāsi viduṣāṃ saumyadarśanā \/\/ RahPps_11 \/\/",
    "analyzed":"āśvāsa jananī ca asi viduṣām saumya darśanā ",
    "folio":3
  },
  {
    "segmentnr":"SA_T01_rahppspu:24",
    "original":"yasya tvayy apy abhiṣvaṅgas tvannāthasya na vidyate \/",
    "analyzed":"yasya tvayi api abhiṣvaṅgaḥ tvad nāthasya na vidyate ",
    "folio":3
  },
  {
    "segmentnr":"SA_T01_rahppspu:25",
    "original":"tasyāmba katham anyatra rāgadveṣau bhaviṣyataḥ \/\/ RahPps_12 \/\/",
    "analyzed":"tasya amba katham anyatra rāga dveṣau bhaviṣyataḥ ",
    "folio":3
  },
  {
    "segmentnr":"SA_T01_rahppspu:26",
    "original":"nāgacchasi kutaś cit tvaṃ na ca kva cana gacchasi \/",
    "analyzed":"na āgacchasi kutas cit tvam na ca kva cana gacchasi ",
    "folio":3
  },
  {
    "segmentnr":"SA_T01_rahppspu:27",
    "original":"sthāneṣv api ca sarveṣu vidvadbhir nopalabhyase \/\/ RahPps_13 \/\/",
    "analyzed":"sthāneṣu api ca sarveṣu vidvadbhiḥ nā upalabhyase ",
    "folio":3
  },
  {
    "segmentnr":"SA_T01_rahppspu:28",
    "original":"ye tvām evaṃ na paśyanti prapadyante ca bhāvataḥ \/",
    "analyzed":"ye tvām evam na paśyanti prapadyante ca bhāvataḥ ",
    "folio":3
  },
  {
    "segmentnr":"SA_T01_rahppspu:29",
    "original":"prapadya ca vimucyante tad idaṃ mahad adbhutam \/\/ RahPps_14 \/\/",
    "analyzed":"prapadya ca vimucyante tat idam mahat adbhutam ",
    "folio":3
  },
  {
    "segmentnr":"SA_T01_rahppspu:30",
    "original":"tvām eva badhyate paśyann apaśyann api badhyate \/",
    "analyzed":"tvām eva badhyate paśyan a paśyan api badhyate ",
    "folio":4
  },
  {
    "segmentnr":"SA_T01_rahppspu:31",
    "original":"tvām eva mucyate paśyann apaśyann api mucyate \/\/ RahPps_15 \/\/",
    "analyzed":"tvām eva mucyate paśyan a paśyan api mucyate ",
    "folio":4
  },
  {
    "segmentnr":"SA_T01_rahppspu:32",
    "original":"aho vismayanīyāsi gambhīrāsi yaśasvini \/",
    "analyzed":"aho vismayanīyā asi gambhīrā asi yaśasvini ",
    "folio":4
  },
  {
    "segmentnr":"SA_T01_rahppspu:33",
    "original":"sudurbodhāsi māyeva dṛśyase na ca dṛśyase \/\/ RahPps_16 \/\/",
    "analyzed":"su durbodhā asi māyā iva dṛśyase na ca dṛśyase ",
    "folio":4
  },
  {
    "segmentnr":"SA_T01_rahppspu:34",
    "original":"buddhaiḥ pratyekabuddhaiś ca śrāvakaiś ca niṣevitā \/",
    "analyzed":"buddhaiḥ pratyekabuddhaiḥ ca śrāvakaiḥ ca niṣevitā ",
    "folio":4
  },
  {
    "segmentnr":"SA_T01_rahppspu:35",
    "original":"mārgas tvam ekā mokṣasya nāsty anya iti niścayaḥ \/\/ RahPps_17 \/\/",
    "analyzed":"mārgaḥ tvam ekā mokṣasya nā asti anyaḥ iti niścayaḥ ",
    "folio":4
  },
  {
    "segmentnr":"SA_T01_rahppspu:36",
    "original":"vyavahāraṃ puraskṛtya prajñaptyarthaṃ śarīriṇām \/",
    "analyzed":"vyavahāram puraskṛtya prajñapti artham śarīriṇām ",
    "folio":4
  },
  {
    "segmentnr":"SA_T01_rahppspu:37",
    "original":"kṛpayā lokanāthais tvam ucyase ca na cocyase \/\/ RahPps_18 \/\/",
    "analyzed":"kṛpayā lokanāthaiḥ tvam ucyase ca na ca ucyase ",
    "folio":4
  },
  {
    "segmentnr":"SA_T01_rahppspu:38",
    "original":"śaktaḥ kas tvām iha stotuṃ nirnimittāṃ nirañjanām \/",
    "analyzed":"śaktaḥ kaḥ tvām iha stotum nirnimittām nirañjanām ",
    "folio":4
  },
  {
    "segmentnr":"SA_T01_rahppspu:39",
    "original":"sarvavāgviśayātītāṃ yā tvaṃ kva cid aniśritā \/\/ RahPps_19 \/\/",
    "analyzed":"sarva vāc viśaya atītām yā tvam kva cit a niśritā ",
    "folio":4
  },
  {
    "segmentnr":"SA_T01_rahppspu:40",
    "original":"saty evam api saṃvṛtyā vākpathair vayam īdṛśaiḥ \/",
    "analyzed":"satī evam api saṃvṛtyā vākpathaiḥ vayam īdṛśaiḥ ",
    "folio":5
  },
  {
    "segmentnr":"SA_T01_rahppspu:41",
    "original":"tvām astutyām api satīṃ tuṣṭūṣantaḥ sunirvṛtāḥ \/\/ RahPps_20 \/\/",
    "analyzed":"tvām a stutyām api satīm tuṣṭūṣantaḥ su nirvṛtāḥ ",
    "folio":5
  },
  {
    "segmentnr":"SA_T01_rahppspu:42",
    "original":"prajñāpāramitāṃ stutvā yan mayopacitaṃ śubham \/",
    "analyzed":"prajñāpāramitām stutvā yat mayā upacitam śubham ",
    "folio":5
  },
  {
    "segmentnr":"SA_T01_rahppspu:43",
    "original":"tenāstv āśu jagat kṛtsnaṃ prajñāpāraparāyaṇam \/\/ RahPps_21 \/\/",
    "analyzed":"tena astu āśu jagat kṛtsnam prajñā pāra parāyaṇam ",
    "folio":5
  }
]