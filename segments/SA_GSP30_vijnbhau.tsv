segmentnr	original	analyzed
SA_GSP30_vijnbhau-0	śrī devy uvāca /	śrī devī uvāca 
SA_GSP30_vijnbhau-1	śrutaṃ deva mayā sarvaṃ rudrayāmalasambhavam /	śrutam deva mayā sarvam rudrayāmala sambhavam 
SA_GSP30_vijnbhau-2	trikabhedam aśeṣeṇa sārāt sāravibhāgaśaḥ // 1 //	trika bhedam aśeṣeṇa sārāt sāra vibhāgaśaḥ 
SA_GSP30_vijnbhau-3	adyāpi na nivṛtto me saṃśayaḥ parameśvara /	adyā api na nivṛttaḥ me saṃśayaḥ parameśvara 
SA_GSP30_vijnbhau-4	kiṃ rūpaṃ tattvato deva śabdarāśikalāmayam // 2 //	kim rūpam tattvataḥ deva śabda rāśi kalā mayam 
SA_GSP30_vijnbhau-5	kiṃ vā navātmabhedena bhairave bhairavākṛtau /	kim vā nava ātma bhedena bhairave bhairava ākṛtau 
SA_GSP30_vijnbhau-6	triśirobhedabhinnaṃ vā kiṃ vā śaktitrayātmakam // 3 //	tri śiraḥ bheda bhinnam vā kim vā śakti traya ātmakam 
SA_GSP30_vijnbhau-7	nādabindumayaṃ vāpi kiṃ candrārdhanirodhikāḥ /	nādabindu mayam vā api kim candrārdha nirodhikāḥ 
SA_GSP30_vijnbhau-8	cakrārūḍham anackaṃ vā kiṃ vā śaktisvarūpakam // 4 //	            
SA_GSP30_vijnbhau-9	parāparāyāḥ sakalam aparāyāś ca vā punaḥ /	parāparāyāḥ sakalam aparāyāḥ ca vā punar 
SA_GSP30_vijnbhau-10	parāyā yadi tadvat syāt paratvaṃ tad virudhyate // 5 //	parāyāḥ yadi tadvat syāt para tvam tat virudhyate 
SA_GSP30_vijnbhau-11	na hi varṇavibhedena dehabhedena vā bhavet /	na hi varṇa vibhedena deha bhedena vā bhavet 
SA_GSP30_vijnbhau-12	paratvaṃ niṣkalatvena sakalatve na tad bhavet // 6 //	paratvam niṣkala tvena sakala tve na tat bhavet 
SA_GSP30_vijnbhau-13	prasādaṃ kuru me nātha niḥśeṣaṃ chinddhi saṃśayam /	prasādam kuru me nātha niḥśeṣam chinddhi saṃśayam 
SA_GSP30_vijnbhau-14	bhairava uvāca /	bhairavaḥ uvāca 
SA_GSP30_vijnbhau-15	sādhu sādhu tvayā pṛṣṭaṃ tantrasāram idam priye // 7 //	sādhu sādhu tvayā pṛṣṭam tantra sāram idam priye 
SA_GSP30_vijnbhau-16	gūhanīyatamam bhadre tathāpi kathayāmi te /	gūhanīyatamam bhadre tathā api kathayāmi te 
SA_GSP30_vijnbhau-17	yatkiṃcit sakalaṃ rūpaṃ bhairavasya prakīrtitam // 8 //	yat kiṃcid sakalam rūpam bhairavasya prakīrtitam 
SA_GSP30_vijnbhau-18	tad asāratayā devi vijñeyaṃ śakrajālavat /	tat asāra tayā devi vijñeyam śakrajāla vat 
SA_GSP30_vijnbhau-19	māyāsvapnopamaṃ caiva gandharvanagarabhramam // 9 //	māyā svapna upamam ca eva gandharvanagara bhramam 
SA_GSP30_vijnbhau-20	dhyānārtham bhrāntabuddhīnāṃ kriyāḍambaravartinām /	dhyāna artham bhrānta buddhīnām kriyā āḍambara vartinām 
SA_GSP30_vijnbhau-21	kevalaṃ varṇitam puṃsāṃ vikalpanihatātmanām // 10 //	kevalam varṇitam puṃsām vikalpa nihata ātmanām 
SA_GSP30_vijnbhau-22	tattvato na navātmāsau śabdarāśir na bhairavaḥ /	tattvataḥ na nava ātmā asau śabdarāśiḥ na bhairavaḥ 
SA_GSP30_vijnbhau-23	na cāsau triśirā devo na ca śaktitrayātmakaḥ // 11 //	na ca asau triśirāḥ devaḥ na ca śakti traya ātmakaḥ 
SA_GSP30_vijnbhau-24	nādabindumayo vāpi na candrārdhanirodhikāḥ /	nādabindu mayaḥ vā api na candrārdha nirodhikāḥ 
SA_GSP30_vijnbhau-25	na cakrakramasambhinno na ca śaktisvarūpakaḥ // 12 //	na cakra krama sambhinnaḥ na ca śakti svarūpakaḥ 
SA_GSP30_vijnbhau-26	aprabuddhamatīnāṃ hi etā balavibhīṣikāḥ /	aprabuddha matīnām hi etāḥ bala vibhīṣikāḥ 
SA_GSP30_vijnbhau-27	mātṛmodakavat sarvaṃ pravṛttyarthaṃ udāhṛtam // 13 //	mātṛ modaka vat sarvam pravṛtti artham udāhṛtam 
SA_GSP30_vijnbhau-28	dikkālakalanonmuktā deśoddeśāviśeṣinī /	diś kāla kalanā unmuktā deśa uddeśa a viśeṣinī 
SA_GSP30_vijnbhau-29	vyapadeṣṭum aśakyāsāv akathyā paramārthataḥ // 14 //	vyapadeṣṭum aśakyā asau akathyā paramārthataḥ 
SA_GSP30_vijnbhau-30	antaḥsvānubhavānandā vikalponmuktagocarā /	antar sva anubhava ānandā vikalpa unmukta gocarā 
SA_GSP30_vijnbhau-31	yāvasthā bharitākārā bhairavī bhairavātmanaḥ // 15 //	yā avasthā bharita ākārā bhairavī bhairava ātmanaḥ 
SA_GSP30_vijnbhau-32	tad vapus tattvato jñeyaṃ vimalaṃ viśvapūraṇam /	tat vapuḥ tattvataḥ jñeyam vimalam viśva pūraṇam 
SA_GSP30_vijnbhau-33	evaṃvidhe pare tattve kaḥ pūjyaḥ kaś ca tṛpyati // 16 //	evaṃvidhe pare tattve kaḥ pūjyaḥ kaḥ ca tṛpyati  /
SA_GSP30_vijnbhau-34	evaṃvidhā bhairavasya yāvasthā parigīyate /	evaṃvidhā bhairavasya yā avasthā parigīyate 
SA_GSP30_vijnbhau-35	sā parā pararūpeṇa parā devī prakīrtitā // 17 //	sā parā para rūpeṇa parā devī prakīrtitā 
SA_GSP30_vijnbhau-36	śaktiśaktimator yadvad abhedaḥ sarvadā sthitaḥ /	śakti śaktimatoḥ yadvat abhedaḥ sarvadā sthitaḥ 
SA_GSP30_vijnbhau-37	atas taddharmadharmitvāt parā śaktiḥ parātmanaḥ // 18 //	atas tad dharma dharmi tvāt parā śaktiḥ para ātmanaḥ 
SA_GSP30_vijnbhau-38	na vahner dāhikā śaktir vyatiriktā vibhāvyate /	na vahneḥ dāhikā śaktiḥ vyatiriktā vibhāvyate 
SA_GSP30_vijnbhau-39	kevalaṃ jñānasattāyām prārambho 'yam praveśane // 19 //	kevalam jñāna sattāyām prārambhaḥ yam praveśane 
SA_GSP30_vijnbhau-40	śaktyavasthāpraviṣṭasya nirvibhāgena bhāvanā /	śakti avasthā praviṣṭasya nirvibhāgena bhāvanā 
SA_GSP30_vijnbhau-41	tadāsau śivarūpī syāt śaivī mukham ihocyate // 20 //	tadā asau śiva rūpī syāt śaivī mukham iha ucyate  /
SA_GSP30_vijnbhau-42	yathālokena dīpasya kiraṇair bhāskarasya ca /	yathā ālokena dīpasya kiraṇaiḥ bhāskarasya ca 
SA_GSP30_vijnbhau-43	jñāyate digvibhāgādi tadvac chaktyā śivaḥ priye // 21 //	jñāyate diś vibhāga ādi tadvat śaktyā śivaḥ priye  /
SA_GSP30_vijnbhau-44	śrī devy uvāca /	śrī devī uvāca 
SA_GSP30_vijnbhau-45	devadeva triśūlāṅka kapālakṛtabhūṣaṇa /	devadeva triśūla aṅka kapāla kṛta bhūṣaṇa 
SA_GSP30_vijnbhau-46	digdeśakālaśūnyā ca vyapadeśavivarjitā // 22 //	diś deśa kāla śūnyā ca vyapadeśa vivarjitā 
SA_GSP30_vijnbhau-47	yāvasthā bharitākārā bhairavasyopalabhyate /	yā avasthā bharita ākārā bhairavasya upalabhyate 
SA_GSP30_vijnbhau-48	kair upāyair mukhaṃ tasya parā devi katham bhavet /	kaiḥ upāyaiḥ mukham tasya parā devi katham bhavet 
SA_GSP30_vijnbhau-49	yathā samyag ahaṃ vedmi tathā me brūhi bhairava // 23 //	yathā samyak aham vedmi tathā me brūhi bhairava 
SA_GSP30_vijnbhau-50	bhairava uvāca /	bhairavaḥ uvāca 
SA_GSP30_vijnbhau-51	ūrdhve prāṇo hy adho jīvo visargātmā paroccaret /	ūrdhve prāṇaḥ hi adhas jīvaḥ visarga ātmā paroccaret 
SA_GSP30_vijnbhau-52	utpattidvitayasthāne bharaṇād bharitā sthitiḥ // 24 //	utpatti dvitaya sthāne bharaṇāt bharitā sthitiḥ 
SA_GSP30_vijnbhau-53	maruto 'ntar bahir vāpi viyadyugmānivartanāt /	marutaḥ ntar bahis vā api viyat yugma a nivartanāt 
SA_GSP30_vijnbhau-54	bhairavyā bhairavasyettham bhairavi vyajyate vapuḥ // 25 //	bhairavyā bhairavasya ittham bhairavi vyajyate vapuḥ   
SA_GSP30_vijnbhau-55	na vrajen na viśec chaktir marudrūpā vikāsite /	na vrajet na viśet śaktiḥ marut rūpā vikāsite 
SA_GSP30_vijnbhau-56	nirvikalpatayā madhye tayā bhairavarūpatā // 26 //	nirvikalpa tayā madhye tayā bhairava rūpa tā 
SA_GSP30_vijnbhau-57	kumbhitā recitā vāpi pūritā vā yadā bhavet /	kumbhitā recitā vā api pūritā vā yadā bhavet 
SA_GSP30_vijnbhau-58	tadante śāntanāmāsau śaktyā śāntaḥ prakāśate // 27 //	tad ante śānta nāmā asau śaktyā śāntaḥ prakāśate 
SA_GSP30_vijnbhau-59	āmūlāt kiraṇābhāsāṃ sūkṣmāt sūkṣmatarātmikam /	ā mūlāt kiraṇa ābhāsām sūkṣmāt sūkṣmatara ātmikam 
SA_GSP30_vijnbhau-60	cintayet tāṃ dviṣaṭkānte śyāmyantīm bhairavodayaḥ // 28 //	cintayet tām dvi ṣaṭka ante śyāmyantīm bhairava udayaḥ 
SA_GSP30_vijnbhau-61	udgacchantīṃ taḍitrūpām praticakraṃ kramāt kramam /	udgacchantīm taḍit rūpām praticakram kramāt kramam 
SA_GSP30_vijnbhau-62	ūrdhvaṃ muṣṭitrayaṃ yāvat tāvad ante mahodayaḥ // 29 //	ūrdhvam muṣṭi trayam yāvat tāvat ante mahā udayaḥ 
SA_GSP30_vijnbhau-63	kramadvādaśakaṃ samyag dvādaśākṣarabheditam /	krama dvādaśakam samyak dvādaśa akṣara bheditam 
SA_GSP30_vijnbhau-64	sthūlasūkṣmaparasthityā muktvā muktvāntataḥ śivaḥ // 30 //	sthūla sūkṣma para sthityā muktvā muktvā antatas śivaḥ   
SA_GSP30_vijnbhau-65	tayāpūryāśu mūrdhāntaṃ bhaṅktvā bhrūkṣepasetunā /	tayā āpūrya āśu mūrdha antam bhaṅktvā bhrū kṣepa setunā 
SA_GSP30_vijnbhau-66	nirvikalpaṃ manaḥ kṛtvā sarvordhve sarvagodgamaḥ // 31 //	nirvikalpam manaḥ kṛtvā sarva ūrdhve sarvaga udgamaḥ 
SA_GSP30_vijnbhau-67	śikhipakṣaiś citrarūpair ma.ṅdalaiḥ śūnyapañcakam /	śikhi pakṣaiḥ citra rūpaiḥ maṅdalaiḥ śūnyapañcakam 
SA_GSP30_vijnbhau-68	dhyāyato 'nuttare śūnye praveśo hṛdaye bhavet // 32 //	dhyāyataḥ nuttare śūnye praveśaḥ hṛdaye bhavet 
SA_GSP30_vijnbhau-69	īdṛśena krameṇaiva yatra kutrāpi cintanā /	īdṛśena krameṇa eva yatra kutra api cintanā 
SA_GSP30_vijnbhau-70	śūnye kuḍye pare pātre svayaṃ līnā varapradā // 33 //	śūnye kuḍye pare pātre svayam līnā vara pradā 
SA_GSP30_vijnbhau-71	kapālāntar mano nyasya tiṣṭhan mīlitalocanaḥ /	kapāla antar manaḥ nyasya tiṣṭhan mīlita locanaḥ 
SA_GSP30_vijnbhau-72	krameṇa manaso dārḍhyāt lakṣayet laṣyam uttamam // 34 //	krameṇa manasaḥ dārḍhyāt lakṣayet laṣyam uttamam 
SA_GSP30_vijnbhau-73	madhyanāḍī madhyasaṃsthā bisasūtrābharūpayā /	madhyanāḍī madhya saṃsthā bisa sūtra ābha rūpayā 
SA_GSP30_vijnbhau-74	dhyātāntarvyomayā devyā tayā devaḥ prakāśate // 35 //	dhyāta antar vyomayā devyā tayā devaḥ prakāśate 
SA_GSP30_vijnbhau-75	kararuddhadṛgastreṇa bhrūbhedād dvārarodhanāt /	kara ruddha dṛś astreṇa bhrū bhedāt dvāra rodhanāt 
SA_GSP30_vijnbhau-76	dṛṣṭe bindau kramāl līne tanmadhye paramā sthitiḥ // 36 //	dṛṣṭe bindau kramāt līne tad madhye paramā sthitiḥ 
SA_GSP30_vijnbhau-77	dhāmāntaḥkṣobhasambhūtasūkṣmāgnitilakākṛtim /	              
SA_GSP30_vijnbhau-78	binduṃ śikhānte hṛdaye layānte dhyāyato layaḥ // 37 //	bindum śikhā ante hṛdaye laya ante dhyāyataḥ layaḥ 
SA_GSP30_vijnbhau-79	anāhate pātrakarṇe 'bhagnaśabde sariddrute /	anāhate pātra karṇe bhagna śabde sarit drute 
SA_GSP30_vijnbhau-80	śabdabrahmaṇi niṣṇātaḥ param brahmādhigacchati // 38 //	śabdabrahmaṇi niṣṇātaḥ param brahma adhigacchati 
SA_GSP30_vijnbhau-81	praṇavādisamuccārāt plutānte śūnyabhāvānāt /	praṇava ādi samuccārāt pluta ante 
SA_GSP30_vijnbhau-82	śūnyayā parayā śaktyā śūnyatām eti bhairavi // 39 //	śūnyayā parayā śaktyā śūnyatām eti bhairavi 
SA_GSP30_vijnbhau-83	yasya kasyāpi varṇasya pūrvāntāv anubhāvayet /	yasya kasya api varṇasya pūrva antau anubhāvayet 
SA_GSP30_vijnbhau-84	śūnyayā śūnyabhūto 'sau śūnyākāraḥ pumān bhavet // 40 //	śūnyayā śūnya bhūtaḥ sau śūnya ākāraḥ pumān bhavet  
SA_GSP30_vijnbhau-85	tantryādivādyaśabdeṣu dīrgheṣu kramasaṃsthiteḥ /	tantrī ādi vādya śabdeṣu dīrgheṣu krama saṃsthiteḥ 
SA_GSP30_vijnbhau-86	ananyacetāḥ pratyante paravyomavapur bhavet // 41 //	an anya cetāḥ pratyante para vyoma vapuḥ bhavet 
SA_GSP30_vijnbhau-87	pi.ṅdamantrasya sarvasya sthūlavarṇakrameṇa tu /	piṅda mantrasya sarvasya sthūla varṇa krameṇa tu 
SA_GSP30_vijnbhau-88	ardhendubindunādāntaḥ śūnyoccārād bhavec chivaḥ // 42 //	                   
SA_GSP30_vijnbhau-89	nijadehe sarvadikkaṃ yugapad bhāvayed viyat /	            
SA_GSP30_vijnbhau-90	nirvikalpamanās tasya viyat sarvam pravartate // 43 //	nirvikalpa manāḥ tasya viyat sarvam pravartate  /
SA_GSP30_vijnbhau-91	pṛṣṭaśūnyaṃ mūlaśūnyaṃ yugapad bhāvayec ca yaḥ /	pṛṣṭa śūnyam mūla śūnyam yugapad bhāvayet ca yaḥ 
SA_GSP30_vijnbhau-92	śarīranirapekṣiṇyā śaktyā śūnyamanā bhavet // 44 //	śarīra nirapekṣiṇyā śaktyā śūnya manāḥ bhavet 
SA_GSP30_vijnbhau-93	pṛṣṭaśūnyaṃ mūlaśūnyaṃ hṛcchūnyam bhāvayet sthiram /	pṛṣṭa śūnyam mūla śūnyam hṛd śūnyam bhāvayet sthiram 
SA_GSP30_vijnbhau-94	yugapan nirvikalpatvān nirvikalpodayas tataḥ // 45 //	yugapad nirvikalpa tvāt nirvikalpa udayaḥ tatas 
SA_GSP30_vijnbhau-95	tanūdeśe śūnyataiva kṣaṇamātraṃ vibhāvayet /	tanū deśe śūnya tā eva kṣaṇa mātram vibhāvayet 
SA_GSP30_vijnbhau-96	nirvikalpaṃ nirvikalpo nirvikalpasvarūpabhāk // 46 //	          
SA_GSP30_vijnbhau-97	sarvaṃ dehagataṃ dravyaṃ viyadvyāptaṃ mṛgekṣaṇe /	sarvam deha gatam dravyam viyat vyāptam mṛga īkṣaṇe 
SA_GSP30_vijnbhau-98	vibhāvayet tatas tasya bhāvanā sā sthirā bhavet // 47 //	vibhāvayet tatas tasya bhāvanā sā sthirā bhavet   
SA_GSP30_vijnbhau-99	dehāntare tvagvibhāgam bhittibhūtaṃ vicintayet /	deha antare tvac vibhāgam bhitti bhūtam vicintayet 
SA_GSP30_vijnbhau-100	na kiṃcid antare tasya dhyāyann adhyeyabhāg bhavet // 48 //	na kiṃcid antare tasya dhyāyan adhyeya bhāj bhavet  /
SA_GSP30_vijnbhau-101	hṛdyākāśe nilīnākṣaḥ padmasampuṭamadhyagaḥ /	hṛdi ākāśe nilīna akṣaḥ padma sampuṭa madhya gaḥ 
SA_GSP30_vijnbhau-102	ananyacetāḥ subhage paraṃ saubhāgyam āpnuyāt // 49 //	an anya cetāḥ subhage param saubhāgyam āpnuyāt 
SA_GSP30_vijnbhau-103	sarvataḥ svaśarīrasya dvādaśānte manolayāt /	sarvatas sva śarīrasya dvādaśānte manaḥ layāt 
SA_GSP30_vijnbhau-104	dṛḍhabuddher dṛḍhībhūtaṃ tattvalakṣyam pravartate // 50 //	dṛḍha buddheḥ dṛḍhībhūtam tattva lakṣyam pravartate 
SA_GSP30_vijnbhau-105	yathā tathā yatra tatra dvādaśānte manaḥ kṣipet //	yathā tathā yatra tatra dvādaśānte manaḥ kṣipet 
SA_GSP30_vijnbhau-106	pratikṣaṇaṃ kṣīṇavṛtter vailakṣaṇyaṃ dinair bhavet // 51 //	pratikṣaṇam kṣīṇa vṛtteḥ vailakṣaṇyam dinaiḥ bhavet 
SA_GSP30_vijnbhau-107	kālāgninā kālapadād utthitena svakam puram /	kālāgninā kālapadāt utthitena svakam puram 
SA_GSP30_vijnbhau-108	pluṣṭam vicintayed ante śāntābhāsas tadā bhavet // 52 //	            
SA_GSP30_vijnbhau-109	evam eva jagat sarvaṃ dagdhaṃ dhyātvā vikalpataḥ /	evam eva jagat sarvam dagdham dhyātvā vikalpataḥ 
SA_GSP30_vijnbhau-110	ananyacetasaḥ puṃsaḥ pumbhāvaḥ paramo bhavet // 53 //	an anya cetasaḥ puṃsaḥ pumbhāvaḥ paramaḥ bhavet 
SA_GSP30_vijnbhau-111	svadehe jagato vāpi sūkṣmasūkṣmatarāṇi ca /	sva dehe jagataḥ vā api sūkṣma sūkṣmatarāṇi ca 
SA_GSP30_vijnbhau-112	tattvāni yāni nilayaṃ dhyātvānte vyajyate parā // 54 //	tattvāni yāni nilayam dhyātvā ante vyajyate parā 
SA_GSP30_vijnbhau-113	pināṃ ca durbalāṃ śaktiṃ dhyātvā dvādaśagocare /	ca durbalām śaktim dhyātvā dvādaśagocare 
SA_GSP30_vijnbhau-114	praviśya hṛdaye dhyāyan muktaḥ svātantryam āpnuyāt // 55 //	praviśya hṛdaye dhyāyan muktaḥ svātantryam āpnuyāt 
SA_GSP30_vijnbhau-115	bhuvanādhvādirūpeṇa cintayet kramaśo 'khilam /	bhuvana adhva ādi rūpeṇa cintayet kramaśas khilam 
SA_GSP30_vijnbhau-116	sthūlasūkṣmaparasthityā yāvad ante manolayaḥ // 56 //	sthūla sūkṣma para sthityā yāvat ante manaḥ layaḥ  /
SA_GSP30_vijnbhau-117	asya sarvasya viśvasya paryanteṣu samantataḥ /	asya sarvasya viśvasya paryanteṣu samantataḥ 
SA_GSP30_vijnbhau-118	adhvaprakriyayā tattvaṃ śaivaṃ dhyatvā mahodayaḥ // 57 //	adhva prakriyayā tattvam śaivam dhyatvā mahodayaḥ 
SA_GSP30_vijnbhau-119	viśvam etan mahādevi śūnyabhūtaṃ vicintayet /	viśvam etat mahādevi śūnya bhūtam vicintayet 
SA_GSP30_vijnbhau-120	tatraiva ca mano līnaṃ tatas tallayabhājanam // 58 //	tatra eva ca manaḥ līnam tatas tad laya bhājanam 
SA_GSP30_vijnbhau-121	ghatādibhājane dṛṣṭim bhittis tyaktvā vinikṣipet /	ghata ādi bhājane dṛṣṭim bhittiḥ tyaktvā vinikṣipet 
SA_GSP30_vijnbhau-122	tallayaṃ tatkṣaṇād gatvā tallayāt tanmayo bhavet // 59 //	tad layam tad kṣaṇāt gatvā tad layāt tad mayaḥ bhavet   
SA_GSP30_vijnbhau-123	nirvṛkṣagiribhittyādideśe dṛṣṭiṃ vinikṣipet /	nirvṛkṣa giri bhitti ādi deśe dṛṣṭim vinikṣipet 
SA_GSP30_vijnbhau-124	vilīne mānase bhāve vṛttikṣiṇaḥ prajāyate // 60 //	vilīne mānase bhāve vṛtti kṣiṇaḥ prajāyate 
SA_GSP30_vijnbhau-125	ubhayor bhāvayor jñāne dhyātvā madhyaṃ samāśrayet /	ubhayoḥ bhāvayoḥ jñāne dhyātvā madhyam samāśrayet 
SA_GSP30_vijnbhau-126	yugapac ca dvayaṃ tyaktvā madhye tattvam prakāśate // 61 //	yugapad ca dvayam tyaktvā madhye tattvam prakāśate  /
SA_GSP30_vijnbhau-127	bhāve tyakte niruddhā cin naiva bhāvāntaraṃ vrajet /	bhāve tyakte niruddhā cit nā eva bhāva antaram vrajet 
SA_GSP30_vijnbhau-128	tadā tanmadhyabhāvena vikasatyati bhāvanā // 62 //	tadā tad madhya bhāvena vikasati ati bhāvanā 
SA_GSP30_vijnbhau-129	sarvaṃ dehaṃ cinmayaṃ hi jagad vā paribhāvayet /	sarvam deham cit mayam hi jagat vā paribhāvayet 
SA_GSP30_vijnbhau-130	yugapan nirvikalpena manasā paramodayaḥ // 63 //	yugapad nirvikalpena manasā parama udayaḥ  /
SA_GSP30_vijnbhau-131	vāyudvayasya saṃghaṭṭād antar vā bahir antataḥ /	vāyu dvayasya saṃghaṭṭāt antar vā bahis antatas 
SA_GSP30_vijnbhau-132	yogī samatvavijñānasamudgamanabhājanam // 64 //	yogī samatva vijñāna samudgamana bhājanam 
SA_GSP30_vijnbhau-133	sarvaṃ jagat svadehaṃ vā svānandabharitaṃ smaret /	sarvam jagat sva deham vā sva ānanda bharitam smaret 
SA_GSP30_vijnbhau-134	yugapat svāmṛtenaiva parānandamayo bhavet // 65 //	yugapad sva amṛtena eva para ānanda mayaḥ bhavet 
SA_GSP30_vijnbhau-135	kuhanena prayogeṇa sadya eva mṛgekṣaṇe /	kuhanena prayogeṇa sadyas eva mṛga īkṣaṇe 
SA_GSP30_vijnbhau-136	samudeti mahānando yena tattvaṃ prakāśate // 66 //	samudeti mahānandaḥ yena tattvam prakāśate 
SA_GSP30_vijnbhau-137	sarvasrotonibandhena prāṇaśaktyordhvayā śanaiḥ /	sarva srotaḥ nibandhena prāṇa śaktyā ūrdhvayā śanais 
SA_GSP30_vijnbhau-138	pipīlasparśavelāyām prathate paramaṃ sukham // 67 //	pipīla sparśa velāyām prathate paramam sukham 
SA_GSP30_vijnbhau-139	vahner viṣasya madhye tu cittaṃ sukhamayaṃ kṣipet /	vahneḥ viṣasya madhye tu cittam sukha mayam kṣipet 
SA_GSP30_vijnbhau-140	kevalaṃ vāyupūrṇaṃ vā smarānandena yujyate // 68 //	kevalam vāyu pūrṇam vā smara ānandena yujyate 
SA_GSP30_vijnbhau-141	śaktisaṃgamasaṃkṣubdhaśaktyāveśāvasānikam /	           
SA_GSP30_vijnbhau-142	yat sukham brahmatattvasya tat sukhaṃ svākyam ucyate // 69 //	yat sukham brahma tattvasya tat sukham su ākyam ucyate 
SA_GSP30_vijnbhau-143	lehanāmanthanākoṭaiḥ strīsukhasya bharāt smṛteḥ /	lehanā manthanā koṭaiḥ strī sukhasya bharāt smṛteḥ 
SA_GSP30_vijnbhau-144	śaktyabhāve 'pi deveśi bhaved ānandasamplavaḥ // 70 //	śakti abhāve pi deveśi bhavet ānanda samplavaḥ 
SA_GSP30_vijnbhau-145	ānande mahati prāpte dṛṣṭe vā bāndhave cirāt /	ānande mahati prāpte dṛṣṭe vā bāndhave cirāt 
SA_GSP30_vijnbhau-146	ānandam udgataṃ dhyātvā tallayas tanmanā bhavet // 71 //	ānandam udgatam dhyātvā tad layaḥ tad manāḥ bhavet 
SA_GSP30_vijnbhau-147	jagdhipānakṛtollāsarasānandavijṛmbhaṇāt /	jagdhi pāna kṛta ullāsa rasa ānanda vijṛmbhaṇāt 
SA_GSP30_vijnbhau-148	bhāvayed bharitāvasthāṃ mahānandas tato bhavet // 72 //	bhāvayet bharita avasthām mahā ānandaḥ tatas bhavet 
SA_GSP30_vijnbhau-149	gitādiviṣayāsvādāsamasaukhyaikatātmanaḥ /	              
SA_GSP30_vijnbhau-150	yoginas tanmayatvena manorūḍhes tadātmatā // 73 //	yoginaḥ tad maya tvena manaḥ rūḍheḥ tad ātma tā 
SA_GSP30_vijnbhau-151	yatra yatra manas tuṣṭir manas tatraiva dhārayet /	yatra yatra manaḥ tuṣṭiḥ manaḥ tatra eva dhārayet 
SA_GSP30_vijnbhau-152	tatra tatra parānandasvārūpaṃ sampravartate // 74 //	tatra tatra parānanda svārūpam sampravartate 
SA_GSP30_vijnbhau-153	anāgatāyāṃ nidrāyām praṇaṣṭe bāhyagocare /	anāgatāyām nidrāyām praṇaṣṭe bāhya gocare 
SA_GSP30_vijnbhau-154	sāvasthā manasā gamyā parā devī prakāśate // 75 //	sā avasthā manasā gamyā parā devī prakāśate 
SA_GSP30_vijnbhau-155	tejasā sūryadīpāder ākāśe śabalīkṛte /	tejasā sūrya dīpa ādeḥ ākāśe śabalīkṛte 
SA_GSP30_vijnbhau-156	dṛṣṭir niveśyā tatraiva svātmarūpam prakāśate // 76 //	dṛṣṭiḥ niveśyā tatra eva sva ātma rūpam prakāśate 
SA_GSP30_vijnbhau-157	karaṅkiṇyā krodhanayā bhairavyā lelihānayā /	karaṅkiṇyā krodhanayā bhairavyā lelihānayā 
SA_GSP30_vijnbhau-158	khecaryā dṛṣṭikāle ca parāvāptiḥ prakāśate // 77 //	khecaryāḥ dṛṣṭi kāle ca para avāptiḥ prakāśate 
SA_GSP30_vijnbhau-159	mṛdvāsane sphijaikena hastapādau nirāśrayam /	mṛdu āsane sphijā ekena hasta pādau nirāśrayam 
SA_GSP30_vijnbhau-160	nidhāya tatprasaṅgena parā pūrṇā matir bhavet // 78 //	nidhāya tad prasaṅgena parā pūrṇā matiḥ bhavet  /
SA_GSP30_vijnbhau-161	upaviśyāsane samyag bāhū kṛtvārdhakuñcitau /	upaviśya āsane samyak bāhū kṛtvā ardha kuñcitau 
SA_GSP30_vijnbhau-162	kakṣavyomni manaḥ kurvan śamam āyāti tallayāt // 79 //	kakṣa vyomni manaḥ kurvan śamam āyāti tad layāt 
SA_GSP30_vijnbhau-163	sthūlarūpasya bhāvasya stabdhāṃ dṛṣṭiṃ nipātya ca /	sthūla rūpasya bhāvasya stabdhām dṛṣṭim nipātya ca 
SA_GSP30_vijnbhau-164	acireṇa nirādhāraṃ manaḥ kṛtvā śivaṃ vrajet // 80 //	acireṇa nirādhāram manaḥ kṛtvā śivam vrajet  /
SA_GSP30_vijnbhau-165	madhyajihve sphāritāsye madhye nikṣipya cetanām /	madhya jihve sphārita āsye madhye nikṣipya cetanām 
SA_GSP30_vijnbhau-166	hoccāraṃ manasā kurvaṃs tataḥ śānte pralīyate // 81 //	ha uccāram manasā kurvan tatas śānte pralīyate   
SA_GSP30_vijnbhau-167	āsane śayane sthitvā nirādhāraṃ vibhāvayan /	āsane śayane sthitvā nirādhāram vibhāvayan 
SA_GSP30_vijnbhau-168	svadehaṃ manasi kṣiṇe kṣaṇāt kṣīṇāśayo bhavet // 82 //	sva deham manasi kṣiṇe kṣaṇāt kṣīṇa āśayaḥ bhavet 
SA_GSP30_vijnbhau-169	calāsane sthitasyātha śanair vā dehacālanāt /	cala āsane sthitasya atha śanais vā deha cālanāt 
SA_GSP30_vijnbhau-170	praśānte mānase bhāve devi divyaugham āpnuyāt // 83 //	praśānte mānase bhāve devi divya ogham āpnuyāt 
SA_GSP30_vijnbhau-171	ākāśaṃ vimalam paśyan kṛtvā dṛṣṭiṃ nirantarām /	ākāśam vimalam paśyan kṛtvā dṛṣṭim nirantarām 
SA_GSP30_vijnbhau-172	stabdhātmā tatkṣaṇād devi bhairavaṃ vapur āpnuyāt // 84 //	stabdha ātmā tad kṣaṇāt devi bhairavam vapuḥ āpnuyāt  /
SA_GSP30_vijnbhau-173	līnaṃ mūrdhni viyat sarvam bhairavatvena bhāvayet /	līnam mūrdhni viyat sarvam bhairava tvena bhāvayet 
SA_GSP30_vijnbhau-174	tat sarvam bhairavākāratejastattvaṃ samāviśet // 85 //	tat sarvam bhairava ākāra tejaḥ tattvam samāviśet 
SA_GSP30_vijnbhau-175	kiñcij jñātaṃ dvaitadāyi bāhyālokas tamaḥ punaḥ /	kiñcid jñātam dvaita dāyi bāhya ālokaḥ tamaḥ punar 
SA_GSP30_vijnbhau-176	viśvādi bhairavaṃ rūpaṃ jñātvānantaprakāśabhṛt // 86 //	viśva ādi bhairavam rūpam jñātvā ananta prakāśa bhṛt 
SA_GSP30_vijnbhau-177	evam eva durniśāyāṃ kṛṣṇapakṣāgame ciram /	evam eva durniśāyām kṛṣṇa pakṣa āgame ciram 
SA_GSP30_vijnbhau-178	taimiram bhāvayan rūpam bhairavaṃ rūpam eṣyati // 87 //	taimiram bhāvayan rūpam bhairavam rūpam eṣyati  /
SA_GSP30_vijnbhau-179	evam eva nimīlyādau netre kṛṣṇābham agrataḥ /	evam eva nimīlya ādau netre kṛṣṇa ābham agratas 
SA_GSP30_vijnbhau-180	prasārya bhairavaṃ rūpam bhāvayaṃs tanmayo bhavet // 88 //	prasārya bhairavam rūpam bhāvayan tad mayaḥ bhavet  /
SA_GSP30_vijnbhau-181	yasya kasyendriyasyāpi vyāghātāc ca nirodhataḥ /	yasya kasya indriyasya api vyāghātāt ca nirodhataḥ 
SA_GSP30_vijnbhau-182	praviṣṭasyādvaye śūnye tatraivātmā prakāśate // 89 //	praviṣṭasya advaye śūnye tatra eva ātmā prakāśate 
SA_GSP30_vijnbhau-183	abindum avisargaṃ ca akāraṃ japato mahān /	a bindum a visargam ca akāram japataḥ mahān 
SA_GSP30_vijnbhau-184	udeti devi sahasā jñānaughaḥ parameśvaraḥ // 90 //	udeti devi sahasā jñāna oghaḥ parameśvaraḥ   
SA_GSP30_vijnbhau-185	varṇasya savisargasya visargāntaṃ citiṃ kuru /	varṇasya sa visargasya visarga antam citim kuru 
SA_GSP30_vijnbhau-186	nirādhāreṇa cittena spṛśed brahma sanātanam // 91 //	nirādhāreṇa cittena spṛśet brahma sanātanam 
SA_GSP30_vijnbhau-187	vyomākāraṃ svam ātmānaṃ dhyāyed digbhir anāvṛtam /	vyoma ākāram svam ātmānam dhyāyet digbhiḥ anāvṛtam 
SA_GSP30_vijnbhau-188	nirāśrayā citiḥ śaktiḥ svarūpaṃ darśayet tadā // 92 //	nirāśrayā citiḥ śaktiḥ svarūpam darśayet tadā 
SA_GSP30_vijnbhau-189	kiṃcid aṅgaṃ vibhidyādau tīkṣṇasūcyādinā tataḥ /	kiṃcid aṅgam vibhidya ādau tīkṣṇa sūci ādinā tatas 
SA_GSP30_vijnbhau-190	tatraiva cetanāṃ yuktvā bhairave nirmalā gatiḥ // 93 //	tatra eva cetanām yuktvā bhairave nirmalā gatiḥ 
SA_GSP30_vijnbhau-191	cittādyantaḥkṛtir nāsti mamāntar bhāvayed iti /	citta ādi antaḥkṛtiḥ na asti mama antar bhāvayet iti 
SA_GSP30_vijnbhau-192	vikalpānām abhāvena vikalpair ujjhito bhavet // 94 //	vikalpānām abhāvena vikalpaiḥ ujjhitaḥ bhavet 
SA_GSP30_vijnbhau-193	māyā vimohinī nāma kalāyāḥ kalanaṃ sthitam /	māyā vimohinī nāma kalāyāḥ kalanam sthitam 
SA_GSP30_vijnbhau-194	ityādidharmaṃ tattvānāṃ kalayan na pṛthag bhavet // 95 //	ityādi dharmam tattvānām kalayan na pṛthak bhavet 
SA_GSP30_vijnbhau-195	jhagitīcchāṃ samutpannām avalokya śamaṃ nayet /	jhagiti icchām samutpannām avalokya śamam nayet 
SA_GSP30_vijnbhau-196	yata eva samudbhūtā tatas tatraiva līyate // 96 //	yatas eva samudbhūtā tatas tatra eva līyate  /
SA_GSP30_vijnbhau-197	yadā mamecchā notpannā jñānaṃ vā kas tadāsmi vai /	yadā mama icchā nā utpannā jñānam vā kaḥ tadā asmi vai 
SA_GSP30_vijnbhau-198	tattvato =B9haṃ tathābhūtas tallīnas tanmanā bhavet // 97 //	tattvataḥ tathābhūtaḥ tad līnaḥ tanmanāḥ bhavet   
SA_GSP30_vijnbhau-199	icchāyām athavā jñāne jāte cittaṃ niveśayet /	icchāyām athavā jñāne jāte cittam niveśayet 
SA_GSP30_vijnbhau-200	ātmabuddhyānanyacetās tatas tattvārthadarśanam // 98 //	ātma buddhyā an anya cetāḥ tatas tattva artha darśanam 
SA_GSP30_vijnbhau-201	nirnimittam bhavej jñānaṃ nirādhāram bhramātmakam /	nirnimittam bhavet jñānam nirādhāram bhrama ātmakam 
SA_GSP30_vijnbhau-202	tattvataḥ kasyacin naitad evambhāvī śivaḥ priye // 99 //	tattvataḥ kasyacid na etat evambhāvī śivaḥ priye  /
SA_GSP30_vijnbhau-203	ciddharmā sarvadeheṣu viśeṣo nāsti kutracit /	cit dharmā sarva deheṣu viśeṣaḥ nā asti kutracid 
SA_GSP30_vijnbhau-204	ataś ca tanmayaṃ sarvam bhāvayan bhavajij janaḥ // 100 //	atas ca tad mayam sarvam bhāvayan bhava jit janaḥ  /
SA_GSP30_vijnbhau-205	kāmakrodhalobhamohamadamātsaryagocare /	kāma krodha lobha moha mada mātsarya gocare 
SA_GSP30_vijnbhau-206	buddhiṃ nistimitāṃ kṛtvā tat tattvam avaśiṣyate // 101 //	buddhim nistimitām kṛtvā tat tattvam avaśiṣyate 
SA_GSP30_vijnbhau-207	indrajālamayaṃ viśvaṃ vyastaṃ vā citrakarmavat /	indrajāla mayam viśvam vyastam vā citrakarma vat 
SA_GSP30_vijnbhau-208	bhramad vā dhyāyataḥ sarvam paśyataś ca sukhodgamaḥ // 102 //	bhramat vā dhyāyataḥ sarvam paśyataḥ ca sukha udgamaḥ   
SA_GSP30_vijnbhau-209	na cittaṃ nikṣiped duḥkhe na sukhe vā parikṣipet /	na cittam nikṣipet duḥkhe na sukhe vā parikṣipet 
SA_GSP30_vijnbhau-210	bhairavi jñāyatāṃ madhye kiṃ tattvam avaśiṣyate // 103 //	bhairavi jñāyatām madhye kim tattvam avaśiṣyate  /
SA_GSP30_vijnbhau-211	vihāya nijadehasthaṃ sarvatrāsmīti bhāvayan /	vihāya nija deha stham sarvatra asmi iti bhāvayan 
SA_GSP30_vijnbhau-212	dṛḍhena manasā dṛṣṭyā nānyekṣiṇyā sukhī bhavet // 104 //	dṛḍhena manasā dṛṣṭyā na anya īkṣiṇyā sukhī bhavet   
SA_GSP30_vijnbhau-213	ghaṭādau yac ca vijñānam icchādyaṃ vā mamāntare /	ghaṭa ādau yat ca vijñānam icchā ādyam vā mama antare 
SA_GSP30_vijnbhau-214	naiva sarvagataṃ jātam bhāvayan iti sarvagaḥ // 105 //	na eva sarva gatam jātam bhāvayan iti sarvagaḥ  /
SA_GSP30_vijnbhau-215	grāhyagrāhakasaṃvittiḥ sāmānyā sarvadehinām /	grāhya grāhaka saṃvittiḥ sāmānyā sarva dehinām 
SA_GSP30_vijnbhau-216	yogināṃ tu viśeṣo =B9sti sambandhe sāvadhānatā // 106 //	yoginām tu sambandhe sāvadhāna tā 
SA_GSP30_vijnbhau-217	svavad anyaśarīre =B9pi saṃvittim anubhāvayet /	sva vat anya śarīre saṃvittim anubhāvayet 
SA_GSP30_vijnbhau-218	apekṣāṃ svaśarīrasya tyaktvā vyāpī dinair bhavet // 107 //	apekṣām sva śarīrasya tyaktvā vyāpī dinaiḥ bhavet 
SA_GSP30_vijnbhau-219	nirādhāraṃ manaḥ kṛtvā vikalpān na vikalpayet /	nirādhāram manaḥ kṛtvā vikalpān na vikalpayet 
SA_GSP30_vijnbhau-220	tadātmaparamātmatve bhairavo mṛgalocane // 108 //	tad ātma paramātma tve bhairavaḥ mṛga locane 
SA_GSP30_vijnbhau-221	sarvajñaḥ sarvakartā ca vyāpakaḥ parameśvaraḥ /	sarvajñaḥ sarva kartā ca vyāpakaḥ parameśvaraḥ 
SA_GSP30_vijnbhau-222	sa evāhaṃ śaivadharmā iti dārḍhyāc chivo bhavet // 109 //	saḥ eva aham śaiva dharmāḥ iti dārḍhyāt śivaḥ bhavet  /
SA_GSP30_vijnbhau-223	jalasyevormayo vahner jvālābhaṅgyaḥ prabhā raveḥ /	jalasya iva ūrmayaḥ vahneḥ jvālā bhaṅgyaḥ prabhāḥ raveḥ 
SA_GSP30_vijnbhau-224	mamaiva bhairavasyaitā viśvabhaṅgyo vibheditāḥ // 110 //	mama eva bhairavasya etāḥ viśva bhaṅgyaḥ vibheditāḥ 
SA_GSP30_vijnbhau-225	bhrāntvā bhrāntvā śarīreṇa tvaritam bhuvi pātanāt /	bhrāntvā bhrāntvā śarīreṇa tvaritam bhuvi pātanāt 
SA_GSP30_vijnbhau-226	kṣobhaśaktivirāmeṇa parā saṃjāyate daśā // 111 //	kṣobha śakti virāmeṇa parā saṃjāyate daśā 
SA_GSP30_vijnbhau-227	ādhāreṣv athavā 'śaktyā 'jñānāc cittalayena vā /	ādhāreṣu athavā śaktyā jñānāt citta layena vā 
SA_GSP30_vijnbhau-228	jātaśaktisamāveśakṣobhānte bhairavaṃ vapuḥ // 112 //	jāta śakti samāveśa kṣobha ante bhairavam vapuḥ 
SA_GSP30_vijnbhau-229	sampradāyam imam devi śṛṇu samyag vadāmy aham /	sampradāyam imam devi śṛṇu samyak vadāmi aham 
SA_GSP30_vijnbhau-230	kaivalyaṃ jāyate sadyo netrayoḥ stabdhamātrayoḥ // 113 //	kaivalyam jāyate sadyas netrayoḥ stabdha mātrayoḥ 
SA_GSP30_vijnbhau-231	saṃkocaṃ karṇayoḥ kṛtvā hy adhodvāre tathaiva ca /	saṃkocam karṇayoḥ kṛtvā hi adhas dvāre tathā eva ca 
SA_GSP30_vijnbhau-232	anackam ahalaṃ dhyāyan viśed brahma sanātanam // 114 //	anackam ahalam dhyāyan viśet brahma sanātanam 
SA_GSP30_vijnbhau-233	kūpādike mahāgarte sthitvopari nirīkṣaṇāt /	kūpa ādike mahā garte sthitvā upari nirīkṣaṇāt 
SA_GSP30_vijnbhau-234	avikalpamateḥ samyak sadyas cittalayaḥ sphuṭam // 115 //	avikalpa mateḥ samyak sadyas citta layaḥ sphuṭam 
SA_GSP30_vijnbhau-235	yatra yatra mano yāti bāhye vābhyantare 'pi vā /	yatra yatra manaḥ yāti bāhye vā abhyantare vā 
SA_GSP30_vijnbhau-236	tatra tatra śivāvāsthā vyāpakatvāt kva yāsyati // 116 //	tatra tatra śiva avāsthā vyāpaka tvāt kva yāsyati 
SA_GSP30_vijnbhau-237	yatra yatrākṣamārgeṇa caitanyaṃ vyajyate vibhoḥ /	yatra yatra akṣa mārgeṇa caitanyam vyajyate vibhoḥ 
SA_GSP30_vijnbhau-238	tasya tanmātradharmitvāc cillayād bharitātmatā // 117 //	tasya tad mātra dharmi tvāt cit layāt bharita ātma tā 
SA_GSP30_vijnbhau-239	kṣutādyante bhaye śoke gahvare vā raṇād drute /	kṣuta ādi ante bhaye śoke gahvare vā raṇāt drute 
SA_GSP30_vijnbhau-240	kutūhalekṣudhādyante brahmasattāmayī daśā // 118 //	kutūhala ikṣudhā ādi ante brahma sattā mayī daśā 
SA_GSP30_vijnbhau-241	vastuṣu smaryamāṇeṣu dṛṣṭe deśe manas tyajet /	vastuṣu smaryamāṇeṣu dṛṣṭe deśe manaḥ tyajet 
SA_GSP30_vijnbhau-242	svaśarīraṃ nirādhāraṃ kṛtvā prasarati prabhuḥ // 119 //	sva śarīram nirādhāram kṛtvā prasarati prabhuḥ 
SA_GSP30_vijnbhau-243	kvacid vastuni vinyasya śanair dṛṣṭiṃ nivartayet /	kvacid vastuni vinyasya śanais dṛṣṭim nivartayet 
SA_GSP30_vijnbhau-244	taj jñānaṃ cittasahitaṃ devi śūnyālāyo bhavet //120 //	tat jñānam citta sahitam devi śūnya ālāyaḥ bhavet 
SA_GSP30_vijnbhau-245	bhaktyudrekād viraktasya yādṛśī jāyate matiḥ /	bhakti udrekāt viraktasya yādṛśī jāyate matiḥ 
SA_GSP30_vijnbhau-246	sā śaktiḥ śāṅkarī nityam bhavayet tāṃ tataḥ śivaḥ // 121 //	sā śaktiḥ śāṅkarī nityam bhavayet tām tatas śivaḥ   
SA_GSP30_vijnbhau-247	vastvantare vedyamāne sarvavastuṣu śūnyatā /	vastu antare vedyamāne sarva vastuṣu śūnyatā 
SA_GSP30_vijnbhau-248	tām eva manasā dhyātvā vidito 'pi praśāmyati // 122 //	tām eva manasā dhyātvā praśāmyati 
SA_GSP30_vijnbhau-249	kiṃcijjñair yā smṛtā śuddhiḥ sā śuddhiḥ śambhudarśane /	kiṃcid jñaiḥ yā smṛtā śuddhiḥ sā śuddhiḥ śambhu darśane 
SA_GSP30_vijnbhau-250	na śucir hy aśucis tasmān nirvikalpaḥ sukhī bhavet // 123 //	na śuciḥ hi aśuciḥ tasmāt nirvikalpaḥ sukhī bhavet  /
SA_GSP30_vijnbhau-251	sarvatra bhairavo bhāvaḥ sāmānyeṣv api gocaraḥ /	sarvatra bhairavaḥ bhāvaḥ sāmānyeṣu api gocaraḥ 
SA_GSP30_vijnbhau-252	na ca tadvyatirekteṇa paro 'stīty advayā gatiḥ // 124 //	na ca tad vyatirekteṇa paraḥ sti iti advayā gatiḥ 
SA_GSP30_vijnbhau-253	samaḥ śatrau ca mitre ca samo mānāvamānayoḥ //	samaḥ śatrau ca mitre ca samaḥ māna avamānayoḥ 
SA_GSP30_vijnbhau-254	brahmaṇaḥ paripūrṇatvāt iti jñātvā sukhī bhavet // 125 //	brahmaṇaḥ paripūrṇa tvāt iti jñātvā sukhī bhavet  /
SA_GSP30_vijnbhau-255	na dveṣam bhāvayet kvāpi na rāgam bhāvayet kvacit /	na dveṣam bhāvayet kvāpi na rāgam bhāvayet kvacid 
SA_GSP30_vijnbhau-256	rāgadveṣavinirmuktau madhye brahma prasarpati // 126 //	rāga dveṣa vinirmuktau madhye brahma prasarpati 
SA_GSP30_vijnbhau-257	yad avedyaṃ yad agrāhyaṃ yac chūnyaṃ yad abhāvagam /	yat avedyam yat a grāhyam yat śūnyam yat abhāva gam 
SA_GSP30_vijnbhau-258	tat sarvam bhairavam bhāvyaṃ tadante bodhasambhavaḥ // 127 //	tat sarvam bhairavam bhāvyam tad ante bodha sambhavaḥ   
SA_GSP30_vijnbhau-259	nitye nirāśraye śūnye vyāpake kalanojjhite /	nitye nirāśraye śūnye vyāpake kalanā ujjhite 
SA_GSP30_vijnbhau-260	bāhyākāśe manaḥ kṛtvā nirākāśaṃ samāviśet // 128 //	bāhya ākāśe manaḥ kṛtvā nirākāśam samāviśet 
SA_GSP30_vijnbhau-261	yatra yatra mano yāti tat tat tenaiva tatkṣaṇam /	yatra yatra manaḥ yāti tat tat tena eva tad kṣaṇam 
SA_GSP30_vijnbhau-262	parityajyānavasthityā nistaraṅgas tato bhavet // 129 //	parityajya anavasthityā nistaraṅgaḥ tatas bhavet 
SA_GSP30_vijnbhau-263	bhayā sarvaṃ ravayati sarvado vyāpako 'khile /	sarvam ravayati sarva daḥ khile 
SA_GSP30_vijnbhau-264	iti bhairavaśabdasya santatoccāraṇāc chivaḥ // 130 //	iti bhairava śabdasya santata uccāraṇāt śivaḥ  /
SA_GSP30_vijnbhau-265	ahaṃ mamedam ityādi pratipattiprasaṅgataḥ /	aham mama idam ityādi pratipatti prasaṅgataḥ 
SA_GSP30_vijnbhau-266	nirādhāre mano yāti taddhyānapreraṇāc chamī // 131 //	    yāti       
SA_GSP30_vijnbhau-267	nityo vibhur nirādhāro vyāpakaś cākhilādhipaḥ /	nityaḥ vibhuḥ nirādhāraḥ vyāpakaḥ ca akhila adhipaḥ 
SA_GSP30_vijnbhau-268	śabdān pratikṣaṇaṃ dhyāyan kṛtārtho 'rthānurūpataḥ // 132 //	śabdān pratikṣaṇam dhyāyan kṛtārthaḥ rtha anurūpataḥ 
SA_GSP30_vijnbhau-269	atattvam indrajālābham idaṃ sarvam avasthitam /	atattvam indrajāla ābham idam sarvam avasthitam 
SA_GSP30_vijnbhau-270	kiṃ tattvam indrajālasya iti dārḍhyāc chamaṃ vrajet // 133 //	kim tattvam indrajālasya iti dārḍhyāt śamam vrajet 
SA_GSP30_vijnbhau-271	ātmano nirvikārasya kva jñānaṃ kva ca vā kriyā /	ātmanaḥ nirvikārasya kva jñānam kva ca vā kriyā 
SA_GSP30_vijnbhau-272	jñānāyattā bahirbhāvā ataḥ śūnyam idaṃ jagat // 134 //	jñāna āyattāḥ bahirbhāvāḥ atas śūnyam idam jagat   
SA_GSP30_vijnbhau-273	na me bandho na mokṣo me bhītasyaitā vibhīṣikāḥ /	na me bandhaḥ na mokṣaḥ me bhītasya etāḥ vibhīṣikāḥ 
SA_GSP30_vijnbhau-274	pratibimbam idam buddher jaleṣv iva vivasvataḥ // 135 //	pratibimbam idam buddheḥ jaleṣu iva vivasvataḥ  /
SA_GSP30_vijnbhau-275	indriyadvārakaṃ sarvaṃ sukhaduḥkhādisaṃgamam /	indriya dvārakam sarvam sukha duḥkha ādi saṃgamam 
SA_GSP30_vijnbhau-276	itīndriyāṇi saṃtyajya svasthaḥ svātmani vartate // 136 //	iti indriyāṇi saṃtyajya svasthaḥ sva ātmani vartate 
SA_GSP30_vijnbhau-277	jñānaprakāśakaṃ sarvaṃ sarveṇātmā prakāśakaḥ /	jñāna prakāśakam sarvam sarveṇa ātmā prakāśakaḥ 
SA_GSP30_vijnbhau-278	ekam ekasvabhāvatvāt jñānaṃ jñeyaṃ vibhāvyate // 137 //	ekam eka svabhāva tvāt jñānam jñeyam vibhāvyate  /
SA_GSP30_vijnbhau-279	mānasaṃ cetanā śaktir ātmā ceti catuṣṭayam /	mānasam cetanā śaktiḥ ātmā ca iti catuṣṭayam 
SA_GSP30_vijnbhau-280	yadā priye parikṣīṇaṃ tadā tad bhairavaṃ vapuḥ // 138 //	yadā priye parikṣīṇam tadā tat bhairavam vapuḥ 
SA_GSP30_vijnbhau-281	nistaraṅgopadeśānāṃ śatam uktaṃ samāsataḥ /	nistaraṅga upadeśānām śatam uktam samāsatas 
SA_GSP30_vijnbhau-282	dvādaśābhyadhikaṃ devi yaj jñātvā jñānavij janaḥ // 139 //	dvādaśa abhyadhikam devi yat jñātvā jñāna vid janaḥ  /
SA_GSP30_vijnbhau-283	atra caikatame yukto jāyate bhairavaḥ svayam /	atra ca ekatame yuktaḥ jāyate bhairavaḥ svayam 
SA_GSP30_vijnbhau-284	vācā karoti karmāṇi śāpānugrahakārakaḥ // 140 //	vācā karoti karmāṇi śāpa anugraha kārakaḥ 
SA_GSP30_vijnbhau-285	ajarāmaratām eti so 'ṇimādiguṇānvitaḥ /	ajara amara tām eti saḥ ṇima ādi guṇa anvitaḥ 
SA_GSP30_vijnbhau-286	yoginīnām priyo devi sarvamelāpakādhipaḥ // 141 //	           
SA_GSP30_vijnbhau-287	jīvann api vimukto 'sau kurvann api na lipyate /	jīvan api vimuktaḥ sau kurvan api na lipyate 
SA_GSP30_vijnbhau-288	śrī devī uvāca /	śrī devī uvāca 
SA_GSP30_vijnbhau-289	idaṃ yadi vapur deva parāyāś ca maheśvara // 142 //	idam yadi vapuḥ deva parāyāḥ ca maheśvara 
SA_GSP30_vijnbhau-290	evamuktavyavasthāyāṃ japyate ko japaś ca kaḥ /	evam ukta vyavasthāyām japyate kaḥ japaḥ ca kaḥ 
SA_GSP30_vijnbhau-291	dhyāyate ko mahānātha pūjyate kaś ca tṛpyati // 143 //	dhyāyate kaḥ mahānātha pūjyate kaḥ ca tṛpyati 
SA_GSP30_vijnbhau-292	hūyate kasya vā homo yāgaḥ kasya ca kiṃ katham /	hūyate kasya vā homaḥ yāgaḥ kasya ca kim katham 
SA_GSP30_vijnbhau-293	śrī bhairava uvāca /	śrī bhairavaḥ uvāca 
SA_GSP30_vijnbhau-294	eṣātra prakriyā bāhyā sthūleṣv eva mṛgekṣaṇe // 144 //	eṣā atra prakriyā bāhyā sthūleṣu eva mṛga īkṣaṇe 
SA_GSP30_vijnbhau-295	bhūyo bhūyaḥ pare bhāve bhāvanā bhāvyate hi yā /	bhūyas bhūyas pare bhāve bhāvanā bhāvyate hi yā 
SA_GSP30_vijnbhau-296	japaḥ so 'tra svayaṃ nādo mantrātmā japya īdṛśaḥ // 145 //	japaḥ saḥ tra svayam nādaḥ mantra ātmā japyaḥ īdṛśaḥ 
SA_GSP30_vijnbhau-297	dhyānaṃ hi niścalā buddhir nirākārā nirāśrayā /	dhyānam hi niścalā buddhiḥ nirākārā nirāśrayā 
SA_GSP30_vijnbhau-298	na tu dhyānaṃ śarīrākṣimukhahastādikalpanā // 146 //	na tu dhyānam śarīra akṣi mukha hasta ādi kalpanā 
SA_GSP30_vijnbhau-299	pūjā nāma na puṣpādyair yā matiḥ kriyate dṛḍhā /	pūjā nāma na puṣpa ādyaiḥ yā matiḥ kriyate dṛḍhā 
SA_GSP30_vijnbhau-300	nirvikalpe mahāvyomni sā pūjā hy ādarāl layaḥ // 147 //	nirvikalpe mahā vyomni sā pūjā hi ādarāt layaḥ  /
SA_GSP30_vijnbhau-301	atraikatamayuktisthe yotpadyeta dinād dinam /	atra ekatama yukti sthe yā utpadyeta dināt dinam 
SA_GSP30_vijnbhau-302	bharitākāratā sātra tṛptir atyantapūrṇatā // 148 //	bharita ākāra tā sā atra tṛptiḥ atyanta pūrṇa tā 
SA_GSP30_vijnbhau-303	mahāśūnyālaye vahnau bhūtākṣaviṣayādikam /	mahā śūnya ālaye vahnau bhūta akṣa viṣaya ādikam 
SA_GSP30_vijnbhau-304	hūyate manasā sārdhaṃ sa homaś cetanāsrucā // 149 //	hūyate manasā sārdham sa homaḥ cetanā srucā  /
SA_GSP30_vijnbhau-305	yāgo 'tra parameśāni tuṣṭir ānandalakṣaṇā /	parameśāni tuṣṭiḥ ānanda lakṣaṇā 
SA_GSP30_vijnbhau-306	kṣapaṇāt sarvapāpānāṃ trāṇāt sarvasya pārvati // 150 //	kṣapaṇāt sarva pāpānām trāṇāt sarvasya pārvati 
SA_GSP30_vijnbhau-307	rudraśaktisamāveśas tat kṣetram bhāvanā parā /	             
SA_GSP30_vijnbhau-308	anyathā tasya tattvasya kā pūjā kāś ca tṛpyati // 151 //	anyathā tasya tattvasya kā pūjā kāḥ ca tṛpyati 
SA_GSP30_vijnbhau-309	svatantrānandacinmātrasāraḥ svātmā hi sarvataḥ /	svatantra ānanda cit mātra sāraḥ sva ātmā hi sarvatas 
SA_GSP30_vijnbhau-310	āveśanaṃ tatsvarūpe svātmanaḥ snānam īritam // 152 //	āveśanam tad svarūpe sva ātmanaḥ snānam īritam 
SA_GSP30_vijnbhau-311	yair eva pūjyate dravyais tarpyate vā parāparaḥ /	yaiḥ eva pūjyate dravyaiḥ tarpyate vā parāparaḥ 
SA_GSP30_vijnbhau-312	yaś caiva pūjakaḥ sarvaḥ sa evaikaḥ kva pūjanam // 153 //	yaḥ ca eva pūjakaḥ sarvaḥ saḥ eva ekaḥ kva pūjanam 
SA_GSP30_vijnbhau-313	vrajet prāṇo viśej jīva icchayā kuṭilākṛtiḥ /	vrajet prāṇaḥ viśet jīvaḥ icchayā kuṭila ākṛtiḥ 
SA_GSP30_vijnbhau-314	dīrghātmā sā mahādevī parakṣetram parāparā // 154 //	dīrgha ātmā sā mahādevī para kṣetram parāparā 
SA_GSP30_vijnbhau-315	asyām anucaran tiṣṭhan mahānandamaye 'dhvare /	asyām anucaran tiṣṭhan mahā ānanda maye dhvare 
SA_GSP30_vijnbhau-316	tayā devyā samāviṣṭaḥ param bhairavam āpnuyāt // 155 //	tayā devyā samāviṣṭaḥ param bhairavam āpnuyāt   
SA_GSP30_vijnbhau-317	ṣaṭśatāni divā rātrau sahasrāṇyekaviṃśatiḥ /	ṣaṣ śatāni divā rātrau sahasrāṇi ekaviṃśatiḥ 
SA_GSP30_vijnbhau-318	japo devyāḥ samuddiṣṭaḥ sulabho durlabho jaḍaiḥ // 156 //	japaḥ devyāḥ samuddiṣṭaḥ sulabhaḥ durlabhaḥ jaḍaiḥ 
SA_GSP30_vijnbhau-319	ity etat kathitaṃ devi paramāmṛtam uttamam /	iti etat kathitam devi parama amṛtam uttamam 
SA_GSP30_vijnbhau-320	etac ca naiva kasyāpi prakāśyaṃ tu kadācana // 157 //	etat ca nā eva kasya api prakāśyam tu kadācana 
SA_GSP30_vijnbhau-321	paraśiṣye khale krūre abhakte gurupādayoḥ /	para śiṣye khale krūre abhakte guru pādayoḥ 
SA_GSP30_vijnbhau-322	nirvikalpamatīnāṃ tu vīrāṇām unnatātmanām // 158 //	nirvikalpa matīnām tu vīrāṇām unnata ātmanām 
SA_GSP30_vijnbhau-323	bhaktānāṃ guruvargasya dātavyaṃ nirviśaṅkayā /	bhaktānām guru vargasya dātavyam nirviśaṅkayā 
SA_GSP30_vijnbhau-324	grāmo rājyam puraṃ deśaḥ putradārakuṭumbakam // 159 //	grāmaḥ rājyam puram deśaḥ putra dāra kuṭumbakam 
SA_GSP30_vijnbhau-325	sarvam etat parityajya grāhyam etan mṛgekṣaṇe /	sarvam etat parityajya grāhyam etat mṛga īkṣaṇe 
SA_GSP30_vijnbhau-326	kim ebhir asthirair devi sthiram param idaṃ dhanam /	kim ebhiḥ asthiraiḥ devi sthiram param idam dhanam 
SA_GSP30_vijnbhau-327	prāṇā api pradātavyā na deyaṃ paramāmṛtam // 160 //	prāṇāḥ api pradātavyāḥ na deyam parama amṛtam 
SA_GSP30_vijnbhau-328	śrī devī uvāca /	śrī devī uvāca 
SA_GSP30_vijnbhau-329	devadeva māhadeva paritṛptāsmi śaṅkara /	devadeva māhadeva paritṛptā asmi śaṅkara 
SA_GSP30_vijnbhau-330	rudrayāmalatantrasya sāram adyāvadhāritam // 161 //	rudrayāmala tantrasya sāram adya avadhāritam 
SA_GSP30_vijnbhau-331	sarvaśaktiprabhedānāṃ hṛdayaṃ jñātam adya ca /	sarva śakti prabhedānām hṛdayam jñātam adya ca 
SA_GSP30_vijnbhau-332	ity uktvānanditā devi ka.ṅthe lagnā śivasya tu // 162 //	iti uktvā ānanditā devi kaṅthe lagnā śivasya tu 
SA_GSP30_vijnbhau-333	Gandharva-nagaram /	gandharvanagaram 
SA_GSP30_vijnbhau-334	DSO Sanskrit Archive	dso sanskrit archive 
