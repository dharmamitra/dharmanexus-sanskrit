segmentnr	original	analyzed
SA_GK19_ksbhm08u-0	//karṇaparva//	karṇa parva 
SA_GK19_ksbhm08u-1	nārāyaṇaṃ namaskṛtya naraṃ caiva narottamam /	nārāyaṇam namaskṛtya naram ca eva narottamam 
SA_GK19_ksbhm08u-2	devīṃ sarasvatīṃ vyāsaṃ tato jayamudīrayet // Bhmj_8.1 //	devīm sarasvatīm vyāsam tatas jayam udīrayet 
SA_GK19_ksbhm08u-3	hate droṇe kurukṣetre punarabhyetya saṃjayaḥ /	hate droṇe kurukṣetre punar abhyetya saṃjayaḥ 
SA_GK19_ksbhm08u-4	rājñe nyavedayadyuddhamāścaryaṃ karṇapārthayoḥ // Bhmj_8.2 //	rājñe nyavedayat yuddham āścaryam karṇa pārthayoḥ 
SA_GK19_ksbhm08u-5	tato duryodhanaḥ karṇaṃ cittasaṃkalpaśālinam /	tatas duryodhanaḥ karṇam citta saṃkalpa śālinam 
SA_GK19_ksbhm08u-6	cakre drauṇigirā hṛṣṭaḥ śūraṃ senāsu nāyakam // Bhmj_8.3 //	cakre drauṇi girā hṛṣṭaḥ śūram senāsu nāyakam 
SA_GK19_ksbhm08u-7	abhiṣikto maṇimayaiḥ kalaśairyaśasāṃ nidhiḥ /	abhiṣiktaḥ maṇi mayaiḥ kalaśaiḥ yaśasām nidhiḥ 
SA_GK19_ksbhm08u-8	manorathasudhāvarṣī so 'bhavatkurubhūpateḥ // Bhmj_8.4 //	manoratha sudhā varṣī saḥ bhavat kuru bhūpateḥ 
SA_GK19_ksbhm08u-9	vidhāya makaravyūhaṃ sthito vairikuleṣu saḥ /	vidhāya makara vyūham sthitaḥ vairi kuleṣu saḥ 
SA_GK19_ksbhm08u-10	cakrire pāṇḍavā vyūhamardhacandramatandritam // Bhmj_8.5 //	cakrire pāṇḍavāḥ vyūham ardhacandram atandritam 
SA_GK19_ksbhm08u-11	tataḥ śastrāstrasaṃgharṣakīrṇavahnikaṇākule /	tatas śastra astra saṃgharṣa kīrṇa vahni kaṇā ākule 
SA_GK19_ksbhm08u-12	ghore pravṛtte samare nirdhoṣastumulo 'bhavat // Bhmj_8.6 //	ghore pravṛtte samare nirdhoṣaḥ tumulaḥ bhavat 
SA_GK19_ksbhm08u-13	bhīmo 'tha kuñjarārūḍho mattamātaṅgamāsthitam /	kuñjara ārūḍhaḥ matta mātaṅgam āsthitam 
SA_GK19_ksbhm08u-14	caturdantaṃ jaghānograṃ kulūtanṛpatiṃ raṇe // Bhmj_8.7 //	catur dantam jaghāna ugram kulūta nṛpatim raṇe 
SA_GK19_ksbhm08u-15	tataḥ karṇāntanirmuktaiḥ karṇacāpacyutaiḥ śaraiḥ /	tatas karṇa anta nirmuktaiḥ karṇa cāpa cyutaiḥ śaraiḥ 
SA_GK19_ksbhm08u-16	nirbhinnāḥ kuñjarāḥ petuśchinnapakṣā ivācalāḥ // Bhmj_8.8 //	nirbhinnāḥ kuñjarāḥ petuḥ chinna pakṣāḥ iva acalāḥ 
SA_GK19_ksbhm08u-17	pārthasātyakipāñcāladraupadeyaśikhaṇḍinaḥ /	pārtha sātyaki pāñcāla draupadeya śikhaṇḍinaḥ 
SA_GK19_ksbhm08u-18	kṛpadrauṇimukhaiścakruḥ paraṃ navamivāharam // Bhmj_8.9 //	kṛpa drauṇi mukhaiḥ cakruḥ param navam iva āharam 
SA_GK19_ksbhm08u-19	pārthaḥ saṃśaptakānhatvā nināya bhrātarau nṛpau /	pārthaḥ saṃśaptakān hatvā nināya bhrātarau nṛpau 
SA_GK19_ksbhm08u-20	daṇḍādhāraṃ sadaṇḍaṃ ca daṇḍādhārapuraṃ śaraiḥ // Bhmj_8.10 //	daṇḍa ādhāram sa daṇḍam ca daṇḍa ādhāra puram śaraiḥ 
SA_GK19_ksbhm08u-21	atha pāṇḍyaḥ kurucamūṃ dārayañjagatībhujām /	atha pāṇḍyaḥ kuru camūm dārayan jagatībhujām 
SA_GK19_ksbhm08u-22	bhallaiḥ śirāṃsi ciccheda labdhalakṣyaḥ prahāriṇām // Bhmj_8.11 //	bhallaiḥ śirāṃsi ciccheda labdha lakṣyaḥ prahāriṇām 
SA_GK19_ksbhm08u-23	bhīṣmadroṇārjunaspardhāṃ darpajvarabhavāṃ nayaḥ /	bhīṣma droṇa arjuna spardhām darpa jvara bhavām nayaḥ 
SA_GK19_ksbhm08u-24	sahate nityamātmānaṃ manyamāno balādhikam // Bhmj_8.12 //	sahate nityam ātmānam manyamānaḥ bala adhikam 
SA_GK19_ksbhm08u-25	dakṣiṇāpathanāthena karṇāṭīsmitakīrtinā /	            
SA_GK19_ksbhm08u-26	lāṭīnetraśitāstreṇa tena bāṇairnipīḍitā // Bhmj_8.13 //	lāṭī netra śita astreṇa tena bāṇaiḥ nipīḍitā 
SA_GK19_ksbhm08u-27	drauṇinā sūtapūtreṇa saubalena kṛpeṇa ca /	drauṇinā sūtapūtreṇa saubalena kṛpeṇa ca 
SA_GK19_ksbhm08u-28	vāryamāṇāpi dudrāva kururājavarūthinī // Bhmj_8.14 //	vāryamāṇā api dudrāva kuru rāja varūthinī 
SA_GK19_ksbhm08u-29	tamabhyetya javāddrauṇirviśikhāśanivarṣiṇam /	tam abhyetya javāt drauṇiḥ viśikha aśani varṣiṇam 
SA_GK19_ksbhm08u-30	ayodhayadasaṃbhrānto jambhāririva śambaram // Bhmj_8.15 //	ayodhayat asaṃbhrāntaḥ jambhāriḥ iva śambaram 
SA_GK19_ksbhm08u-31	tasya līlāvatīlolalocanabhramarāmbujam /	tasya līlāvatī lola locana bhramara ambujam 
SA_GK19_ksbhm08u-32	drauṇiḥ śiro jahārātha bhallenāndelikuṇḍalam // Bhmj_8.16 //	drauṇiḥ śiraḥ jahāra atha bhallena āndeli kuṇḍalam 
SA_GK19_ksbhm08u-33	pāṇḍyasaṃjñe hate vīre mauliratne mahībhujām /	pāṇḍya saṃjñe hate vīre mauli ratne mahībhujām 
SA_GK19_ksbhm08u-34	pāṇḍusenā na śuśubhe śaśihineva śarvarī // Bhmj_8.17 //	pāṇḍu senā na śuśubhe śaśi hinā iva śarvarī 
SA_GK19_ksbhm08u-35	***** pāṇḍyavadhaḥ // 1 // *****	pāṇḍya vadhaḥ 
SA_GK19_ksbhm08u-36	tato gāḍhaniṣakteṣu śastravṛṣṭiṃ pibatsiva /	tatas gāḍha niṣakteṣu śastra vṛṣṭim 
SA_GK19_ksbhm08u-37	āviṣṭeṣviva vīreṣu yudhi māneṣvavāritam // Bhmj_8.18 //	āviṣṭeṣu iva vīreṣu yudhi māneṣu a vāritam 
SA_GK19_ksbhm08u-38	miśrībhūteṣu bhūpānāṃ ratheṣu ca gajeṣu ca /	miśrībhūteṣu bhūpānām ratheṣu ca gajeṣu ca 
SA_GK19_ksbhm08u-39	naṣṭālokeṣu lokeṣu vapurgāḍhena pāṃsunā // Bhmj_8.19 //	naṣṭa ālokeṣu lokeṣu vapuḥ gāḍhena pāṃsunā 
SA_GK19_ksbhm08u-40	mleccharājaṃ mahānīkaṃ nakulaḥ krūrayodhinam /	mleccha rājam mahā anīkam nakulaḥ krūra yodhinam 
SA_GK19_ksbhm08u-41	jaghāna rākṣasācāraṃ sarvāyudhaviśāradam // Bhmj_8.20 //	jaghāna rākṣasa ācāram sarva āyudha viśāradam 
SA_GK19_ksbhm08u-42	vimarde nibiḍe tasminnakulaṃ vadhagocaram /	vimarde nibiḍe tasmin nakulam vadha gocaram 
SA_GK19_ksbhm08u-43	smarankuntīvacaḥ karṇo nāvadhītsatyavikramaḥ // Bhmj_8.21 //	smaran kuntī vacaḥ karṇaḥ na avadhīt satya vikramaḥ 
SA_GK19_ksbhm08u-44	tataḥ karṇamukhairvīraiḥ kīrṇāḥ pāñcālasṝñjayāḥ /	tatas karṇa mukhaiḥ vīraiḥ kīrṇāḥ pāñcāla sṝñjayāḥ 
SA_GK19_ksbhm08u-45	na lebhire paritrāṇaṃ kuravaścārjunādibhiḥ // Bhmj_8.22 //	na lebhire paritrāṇam kuravaḥ ca arjuna ādibhiḥ 
SA_GK19_ksbhm08u-46	hatavīreṣu bhagneṣu cchinnadhvajaratheṣu ca /	hata vīreṣu bhagneṣu chinna dhvaja ratheṣu ca 
SA_GK19_ksbhm08u-47	gāḍhaviddhasravaddantighaṭāniṣpiṣṭapattiṣu // Bhmj_8.23 //	gāḍha viddha sravat danti ghaṭā niṣpiṣṭa pattiṣu 
SA_GK19_ksbhm08u-48	akāṇḍatāṇḍavāviddhakabandhākulavartmasu /	akāṇḍa tāṇḍava āviddha kabandha ākula vartmasu 
SA_GK19_ksbhm08u-49	viśālaśoṇitanadīmañjatkuñjaravājiṣu // Bhmj_8.24 //	viśāla śoṇita nadīm añjat kuñjara vājiṣu 
SA_GK19_ksbhm08u-50	hataśeṣeṣu sainyeṣu śrānteṣu kurupāṇḍavāḥ /	hata śeṣeṣu sainyeṣu śrānteṣu kuru pāṇḍavāḥ 
SA_GK19_ksbhm08u-51	avahāraṃ dināpāye cakruḥ śithilakārmukāḥ // Bhmj_8.25 //	avahāram dina apāye cakruḥ śithila kārmukāḥ 
SA_GK19_ksbhm08u-52	***** prathamo yuddhadivasaḥ // 2 // *****	prathamaḥ yuddha divasaḥ 
SA_GK19_ksbhm08u-53	atha prabhāte saṃnaddhe saṃnikṛṣṭe baladvaye /	atha prabhāte saṃnaddhe saṃnikṛṣṭe bala dvaye 
SA_GK19_ksbhm08u-54	ūce duryodhanaṃ karṇaḥ pāṇḍusenāṃ vyalokayan // Bhmj_8.26 //	ūce duryodhanam karṇaḥ pāṇḍu senām vyalokayan 
SA_GK19_ksbhm08u-55	tvatprasādapraṇayino mānasya vibhavasya ca /	tvad prasāda praṇayinaḥ mānasya vibhavasya ca 
SA_GK19_ksbhm08u-56	adyāhamanṛṇo bhūtvā raṇe gacchāmi nirvṛtim // Bhmj_8.27 //	adya aham anṛṇaḥ bhūtvā raṇe gacchāmi nirvṛtim 
SA_GK19_ksbhm08u-57	adya gāṇḍīvadhanvānaṃ hatvā sāraṃ bhavaddviṣām /	adya gāṇḍīvadhanvānam hatvā sāram bhavat dviṣām 
SA_GK19_ksbhm08u-58	saphalaṃ te karomyeṣa saṃkalpaṃ cirasaṃbhṛtam // Bhmj_8.28 //	saphalam te karomi eṣa saṃkalpam cira saṃbhṛtam 
SA_GK19_ksbhm08u-59	nindyaṃ sarvātmanā loke satāṃ svaguṇakīrtanam /	nindyam sarva ātmanā loke satām sva guṇa kīrtanam 
SA_GK19_ksbhm08u-60	kiṃtu kartavyakāleṣu na praśaṃsanti mūkatām // Bhmj_8.29 //	kiṃtu kartavya kāleṣu na praśaṃsanti mūka tām 
SA_GK19_ksbhm08u-61	ahamabhyadhikaḥ pārthādvidyayā vikrameṇa ca /	aham abhyadhikaḥ pārthāt vidyayā vikrameṇa ca 
SA_GK19_ksbhm08u-62	etāvadadhikaṃ kṛṣṇo yadanargho 'sya sārathiḥ // Bhmj_8.30 //	etāvat adhikam kṛṣṇaḥ yat anarghaḥ sya sārathiḥ 
SA_GK19_ksbhm08u-63	kṛṣṇādabhyadhikaḥ śalyo viditaḥ sarvabhūbhujām /	kṛṣṇāt abhyadhikaḥ śalyaḥ viditaḥ sarva bhūbhujām 
SA_GK19_ksbhm08u-64	tena sārathinā jiṣṇuṃ vijetumahamutsahe // Bhmj_8.31 //	tena sārathinā jiṣṇum vijetum aham utsahe 
SA_GK19_ksbhm08u-65	iti vaikartanenokte hṛṣṭo rājā suyodhanaḥ /	iti vaikartanena ukte hṛṣṭaḥ rājā suyodhanaḥ 
SA_GK19_ksbhm08u-66	tadevābhyetya vinayānmadrarājamabhāṣata // Bhmj_8.32 //	tat eva abhyetya vinayāt madra rājam abhāṣata 
SA_GK19_ksbhm08u-67	tato madrādhipaḥ kruddhaḥ saṃrambhalulitāṃśukaḥ /	tatas madra adhipaḥ kruddhaḥ saṃrambha lulita aṃśukaḥ 
SA_GK19_ksbhm08u-68	sāsūyaṃ vīkṣya rādheyaṃ kauravādhipamabhyadhāt // Bhmj_8.33 //	sa asūyam vīkṣya rādheyam kaurava adhipam abhyadhāt 
SA_GK19_ksbhm08u-69	aho saralatā rājannavamānāya kevalam /	aho sarala tā rājan avamānāya kevalam 
SA_GK19_ksbhm08u-70	yadahaṃ dīrghasaṃghābhyāṃ sārathye gaditastvayā // Bhmj_8.34 //	yat aham dīrgha saṃghābhyām sārathye gaditaḥ tvayā 
SA_GK19_ksbhm08u-71	kimahaṃ pāṇḍavānsarvānhantuṃ śakte na saṃgare /	kim aham pāṇḍavān sarvān hantum śakte na saṃgare 
SA_GK19_ksbhm08u-72	nṛpaṃ māṃ sūtaputrasya sūtaṃ kartuṃ yadicchasi // Bhmj_8.35 //	nṛpam mām sūtaputrasya sūtam kartum yat icchasi 
SA_GK19_ksbhm08u-73	uktveti sahasā śalye sānuge hantumudyate /	uktvā iti sahasā śalye sa anuge hantum udyate 
SA_GK19_ksbhm08u-74	prasādya taṃ kurupatirvaktuṃ samupacakrame // Bhmj_8.36 //	prasādya tam kuru patiḥ vaktum samupacakrame 
SA_GK19_ksbhm08u-75	madrarāja ja saṃrambhamasthāne kartumarhasi /	madra rāja saṃrambham asthāne kartum arhasi 
SA_GK19_ksbhm08u-76	adhikastvaṃ hi govindādato 'smābhirihārthyate // Bhmj_8.37 //	adhikaḥ tvam hi govindāt atas smābhiḥ iha arthyate 
SA_GK19_ksbhm08u-77	arjunādadhikaḥ kṛṣṇaḥ sārathirvihitaḥ paraiḥ /	arjunāt adhikaḥ kṛṣṇaḥ sārathiḥ vihitaḥ paraiḥ 
SA_GK19_ksbhm08u-78	tvaṃ karṇādadhikastasmātsārathye mā haṭhaṃ kṛthāḥ // Bhmj_8.38 //	tvam karṇāt adhikaḥ tasmāt sārathye mā haṭham kṛthāḥ 
SA_GK19_ksbhm08u-79	trailokyopaplave daityaiḥ prajāpativarorjitaiḥ /	trailokya upaplave daityaiḥ prajāpati vara ūrjitaiḥ 
SA_GK19_ksbhm08u-80	rājatāyasasauvarṇasvacchandapuravāsibhiḥ // Bhmj_8.39 //	rājata āyasa sauvarṇa svacchanda pura vāsibhiḥ 
SA_GK19_ksbhm08u-81	vadhyamāneṣu lokeṣu devāḥ śakrapurogamāḥ /	vadhyamāneṣu lokeṣu devāḥ śakra purogamāḥ 
SA_GK19_ksbhm08u-82	purā pinākinaṃ devaṃ śaṃkaraṃ śaraṇaṃ yayuḥ // Bhmj_8.40 //	purā pinākinam devam śaṃkaram śaraṇam yayuḥ 
SA_GK19_ksbhm08u-83	viśvatrāṇāya viśveśastridaśairarthitastataḥ /	viśva trāṇāya viśveśaḥ tridaśaiḥ arthitaḥ tatas 
SA_GK19_ksbhm08u-84	sarvadevamayaṃ kṛtvā rathaṃ viṣṇuṃ ca sāyakam // Bhmj_8.41 //	sarva deva mayam kṛtvā ratham viṣṇum ca sāyakam 
SA_GK19_ksbhm08u-85	uvāca devānsaṃnaddhaḥ sārathiḥ kalpyatāṃ mama /	uvāca devān saṃnaddhaḥ sārathiḥ kalpyatām mama 
SA_GK19_ksbhm08u-86	matprabhāvādhikaḥ kaścidyena hantāsmi dānavān // Bhmj_8.42 //	mad prabhāva adhikaḥ kaścid yena hantāsmi dānavān 
SA_GK19_ksbhm08u-87	tataḥ śakramukhā devā vicārya suciraṃ dhiyā /	tatas śakra mukhāḥ devāḥ vicārya su ciram dhiyā 
SA_GK19_ksbhm08u-88	brahmāṇaṃ viśvakartāraṃ sārathye paryakalpayan // Bhmj_8.43 //	brahmāṇam viśva kartāram sārathye paryakalpayan 
SA_GK19_ksbhm08u-89	tenoṅkārapratodena gṛhīte syandane haraḥ /	tena uṅkāra pratodena gṛhīte syandane haraḥ 
SA_GK19_ksbhm08u-90	ekībhūtānpure daityāndadāha viśikhāgninā // Bhmj_8.44 //	ekībhūtān pure daityān dadāha viśikha agninā 
SA_GK19_ksbhm08u-91	***** tripuravadhopākhyānam // 3 // *****	tripura vadha upākhyānam 
SA_GK19_ksbhm08u-92	iti rudrasya dhātāpi svayaṃ sūto 'bhavatpurā /	iti rudrasya dhātā api svayam sūtaḥ bhavat purā 
SA_GK19_ksbhm08u-93	tathā tvamapi karmasya nāvajñāṃ kartumarhasi // Bhmj_8.45 //	tathā tvam api karmasya na avajñām kartum arhasi 
SA_GK19_ksbhm08u-94	aiśvaryasyābhijanyasya guṇānāṃ vikramasya ca /	aiśvaryasya abhijanyasya guṇānām vikramasya ca 
SA_GK19_ksbhm08u-95	santaḥ phalaṃ hi manyante mitrapraṇayapūraṇam // Bhmj_8.46 //	santaḥ phalam hi manyante mitra praṇaya pūraṇam 
SA_GK19_ksbhm08u-96	ukte duryodhaneneti madrarājaḥ smitānanaḥ /	ukte duryodhanena iti madra rājaḥ smita ānanaḥ 
SA_GK19_ksbhm08u-97	svacchandavādī sūto 'haṃ bhaviṣyāmītyabhāṣata // Bhmj_8.47 //	svacchanda vādī sūtaḥ ham bhaviṣyāmi iti abhāṣata 
SA_GK19_ksbhm08u-98	***** śalyasārathyasvīkāraḥ // 4 // *****	śalya sārathya svīkāraḥ 
SA_GK19_ksbhm08u-99	tataḥ svakalpitaiḥ śvetaisturaṅgairiva mātaliḥ /	tatas sva kalpitaiḥ śvetaiḥ turaṅgaiḥ iva mātaliḥ 
SA_GK19_ksbhm08u-100	taptakāñcanasaṃnāhe karṇasya rucire rathe // Bhmj_8.48 //	tapta kāñcana saṃnāhe karṇasya rucire rathe 
SA_GK19_ksbhm08u-101	jagrāha helayā śalyo raśmimamālāṃ suśikṣitām /	jagrāha helayā śalyaḥ raśmim amālām su śikṣitām 
SA_GK19_ksbhm08u-102	pratāpadhāmnaḥ sūryasya divīva garuḍāgrajaḥ // Bhmj_8.49 //	pratāpa dhāmnaḥ sūryasya divi iva garuḍāgrajaḥ 
SA_GK19_ksbhm08u-103	yuyutsuṃ karṇamālokya dhanvinaṃ śalyasārathim /	yuyutsum karṇam ālokya dhanvinam śalya sārathim 
SA_GK19_ksbhm08u-104	jayaṃ hastagataṃ mene kururājaḥ sahānugaḥ // Bhmj_8.50 //	jayam hasta gatam mene kuru rājaḥ saha anugaḥ 
SA_GK19_ksbhm08u-105	nadastu kurusainyeṣu śaṅkhadundubhiniḥsvanaiḥ /	nadaḥ tu kuru sainyeṣu śaṅkha dundubhi niḥsvanaiḥ 
SA_GK19_ksbhm08u-106	maurvīmāsphālayankarṇo madrarājamabhāṣata // Bhmj_8.51 //	maurvīm āsphālayan karṇaḥ madra rājam abhāṣata 
SA_GK19_ksbhm08u-107	adya śakraḥ sutaṃ dṛṣṭvā mayā nihatamarjunam /	adya śakraḥ sutam dṛṣṭvā mayā nihatam arjunam 
SA_GK19_ksbhm08u-108	divyāstreṣu dṛśaḥ śaṅke sāsūyaṃ kṣipati kṣaṇāt // Bhmj_8.52 //	divya astreṣu dṛśaḥ śaṅke sa asūyam kṣipati kṣaṇāt 
SA_GK19_ksbhm08u-109	adya madbāṇadalitaṃ pārthaṃ vīkṣya yudhiṣṭhiraḥ /	adya mad bāṇa dalitam pārtham vīkṣya yudhiṣṭhiraḥ 
SA_GK19_ksbhm08u-110	bhīṣmadroṇavadhāyāsavaiphalyātparitapyatām // Bhmj_8.53 //	bhīṣma droṇa vadha āyāsa vaiphalyāt paritapyatām 
SA_GK19_ksbhm08u-111	iti bruvāṇaṃ rādheyaṃ karṇa madrādhipo 'bravīt /	iti bruvāṇam rādheyam karṇa madra adhipaḥ bravīt 
SA_GK19_ksbhm08u-112	mā sūtaputra mithyaiva pralāpaṃ śiśuvatkṛthāḥ // Bhmj_8.54 //	mā sūtaputra mithyā eva pralāpam śiśu vat kṛthāḥ 
SA_GK19_ksbhm08u-113	gandharvasamare pūrvaṃ tvayi dhīmati vidrute /	gandharva samare pūrvam tvayi dhīmati vidrute 
SA_GK19_ksbhm08u-114	yena trailokyavīreṇa kauravāḥ parirakṣitāḥ // Bhmj_8.55 //	yena trailokya vīreṇa kauravāḥ parirakṣitāḥ 
SA_GK19_ksbhm08u-115	mānināmāttaśastrabhāṇāṃ tasmingograhavigrahe /	māninām ātta śastra bhāṇām tasmin gograha vigrahe 
SA_GK19_ksbhm08u-116	yuṣmadvidhānāṃ sahasā hṛtā yenāṃśukāvalī // Bhmj_8.56 //	yuṣmadvidhānām sahasā hṛtā yena aṃśuka āvalī 
SA_GK19_ksbhm08u-117	ākhaṇḍalaḥ sānucaraḥ khāṇḍave yena nirjitaḥ /	ākhaṇḍalaḥ sa anucaraḥ khāṇḍave yena nirjitaḥ 
SA_GK19_ksbhm08u-118	taṃ samutsahase jetuṃ karṇa karṇo 'si kiṃ na vā // Bhmj_8.57 //	tam samutsahase jetum karṇa karṇo si kim na vā 
SA_GK19_ksbhm08u-119	iti śalyena sahasā śalyenevārdito muhuḥ /	iti śalyena sahasā śalyena iva arditaḥ muhur 
SA_GK19_ksbhm08u-120	saṃstambhya kopaṃ rādheyo drakṣyasīti tamabhyadhāt // Bhmj_8.58 //	saṃstambhya kopam rādheyaḥ drakṣyasi iti tam abhyadhāt 
SA_GK19_ksbhm08u-121	tato vyūheṣvanīkeṣu savyasāciraṇotsukaḥ /	tatas vyūheṣu anīkeṣu savyasāci raṇa utsukaḥ 
SA_GK19_ksbhm08u-122	agresaro rathāgryāṇāṃ karṇaḥ papraccha sainikān // Bhmj_8.59 //	agresaraḥ ratha agryāṇām karṇaḥ papraccha sainikān 
SA_GK19_ksbhm08u-123	kvāsau jayadrathārātirvīro vānaraketanaḥ /	kva asau jayadratha arātiḥ vīraḥ vānaraketanaḥ 
SA_GK19_ksbhm08u-124	taṃ vinā rabhasādete tāmyantyeva mameṣavaḥ // Bhmj_8.60 //	tam vinā rabhasāt ete tāmyanti eva mama iṣavaḥ 
SA_GK19_ksbhm08u-125	vidhatte locanapathaṃ mama yastūrṇamarjunam /	vidhatte locana patham mama yaḥ tūrṇam arjunam 
SA_GK19_ksbhm08u-126	dadāmi tasmai vāsāṃsi citrāṇyābharaṇāni ca // Bhmj_8.61 //	dadāmi tasmai vāsāṃsi citrāṇi ābharaṇāni ca 
SA_GK19_ksbhm08u-127	rathānsamattamātaṅgāngāḥ suvarṇaṃ purāṇi ca /	rathān sa matta mātaṅgān gāḥ suvarṇam purāṇi ca 
SA_GK19_ksbhm08u-128	kāntāśca vividhaṃ cānyaddraviṇaṃ yāvadicchati // Bhmj_8.62 //	kāntāḥ ca vividham ca anyat draviṇam yāvat icchati 
SA_GK19_ksbhm08u-129	etadākarṇya sotprāsaṃ babhāṣe madrabhūpatiḥ /	etat ākarṇya sa utprāsam babhāṣe madra bhūpatiḥ 
SA_GK19_ksbhm08u-130	hāso duḥkhāya jāyeta rādheya tvadviceṣṭitaiḥ // Bhmj_8.63 //	hāsaḥ duḥkhāya jāyeta rādheya tvad viceṣṭitaiḥ 
SA_GK19_ksbhm08u-131	mūmūrṣuriva niṣputro draviṇaṃ cirasaṃbhṛtam /	mūmūrṣuḥ iva niṣputraḥ draviṇam cira saṃbhṛtam 
SA_GK19_ksbhm08u-132	avicāryaiva kiṃ mohātpareṣu tyaktumicchasi // Bhmj_8.64 //	a vicārya eva kim mohāt pareṣu tyaktum icchasi 
SA_GK19_ksbhm08u-133	svayamarjunamāyāntaṃ vaśaḥ sitasaṭābharam /	svayam arjunam āyāntam vaśaḥ sita saṭā bharam 
SA_GK19_ksbhm08u-134	draṣṭāsi bāṇanakharaiḥ kuraṅga iva kātaraḥ // Bhmj_8.65 //	draṣṭāsi bāṇa nakharaiḥ kuraṅgaḥ iva kātaraḥ 
SA_GK19_ksbhm08u-135	śrutvaitatkupitaḥ karṇo jagāda bhrukuṭīmukhaḥ /	śrutvā etat kupitaḥ karṇaḥ jagāda bhrukuṭī mukhaḥ 
SA_GK19_ksbhm08u-136	nirguṇastvaṃ na jānīṣe na māṃ na ca dhanaṃjayam // Bhmj_8.66 //	nirguṇaḥ tvam na jānīṣe na mām na ca dhanaṃjayam 
SA_GK19_ksbhm08u-137	ahamevārjunaṃ jāne pratimallaṃ pinākinaḥ /	aham eva arjunam jāne pratimallam pinākinaḥ 
SA_GK19_ksbhm08u-138	sa ca māṃ vetti tattvena tvaṃ mithyā tu pragalbhase // Bhmj_8.67 //	sa ca mām vetti tattvena tvam mithyā tu pragalbhase 
SA_GK19_ksbhm08u-139	ayaṃ mitropadhiḥ śatruḥ kenāpi preṣito 'si naḥ /	ayam mitra upadhiḥ śatruḥ kena api preṣitaḥ si naḥ 
SA_GK19_ksbhm08u-140	kudeśajasya vā naitattava kauṭilyamadbhutam // Bhmj_8.68 //	ku deśa jasya vā nā etat tava kauṭilyam adbhutam 
SA_GK19_ksbhm08u-141	madrakāḥ kutsitācārāḥ satyaśīlārjavojjhitāḥ /	madrakāḥ kutsita ācārāḥ satya śīla ārjava ujjhitāḥ 
SA_GK19_ksbhm08u-142	mānaṃ pracakṣate loke sarvavedavido janāḥ // Bhmj_8.69 //	mānam pracakṣate loke sarva veda vidaḥ janāḥ 
SA_GK19_ksbhm08u-143	nirlajjāḥ sarvagāminyo lobhamohamadākulāḥ /	nirlajjāḥ sarva gāminyaḥ lobha moha mada ākulāḥ 
SA_GK19_ksbhm08u-144	anāryā madrikāyāstāḥ svasāro mātaraśca te // Bhmj_8.70 //	anāryāḥ madrikāyāḥ tāḥ svasāraḥ mātaraḥ ca te 
SA_GK19_ksbhm08u-145	rādheyeneti saṃrambhādbhāṣito madrabhūpatiḥ /	rādheyena iti saṃrambhāt bhāṣitaḥ madra bhūpatiḥ 
SA_GK19_ksbhm08u-146	uvāca mūḍha bahuśo hitamuktaṃ na budhyase // Bhmj_8.71 //	uvāca mūḍha bahuśas hitam uktam na budhyase 
SA_GK19_ksbhm08u-147	smartāsi vigaladdarpo nirjitaḥ savyasācinā /	smartāsi vigalat darpaḥ nirjitaḥ savyasācinā 
SA_GK19_ksbhm08u-148	hitopadeśavākyānāṃ śocannanuśayākulaḥ // Bhmj_8.72 //	hita upadeśa vākyānām śocan anuśaya ākulaḥ 
SA_GK19_ksbhm08u-149	samudrakūlanilayaḥ purā vaiśyo mahādhanaḥ /	samudra kūla nilayaḥ purā vaiśyaḥ mahādhanaḥ 
SA_GK19_ksbhm08u-150	bahvapatyo 'bhavadrājñā rakṣito nirupadravaḥ // Bhmj_8.73 //	bahu apatyaḥ bhavat rājñā rakṣitaḥ nirupadravaḥ 
SA_GK19_ksbhm08u-151	tatputrāṇāmabhūtkākaḥ satatocciṣṭabhojanaḥ /	tad putrāṇām abhūt kākaḥ satata ucciṣṭa bhojanaḥ 
SA_GK19_ksbhm08u-152	puṣṭāṅgo yo dhanāḍhyānāṃ praṇayī putravatpriyaḥ // Bhmj_8.74 //	puṣṭa aṅgaḥ yaḥ dhana āḍhyānām praṇayī putra vat priyaḥ 
SA_GK19_ksbhm08u-153	tataḥ kadācidāyātā haṃsā mānasagāminaḥ /	tatas kadācid āyātāḥ haṃsāḥ mānasa gāminaḥ 
SA_GK19_ksbhm08u-154	so 'vadajjātasaṃgharṣastulyā yūyaṃ na me jave // Bhmj_8.75 //	saḥ vadat jāta saṃgharṣaḥ tulyāḥ yūyam na me jave 
SA_GK19_ksbhm08u-155	jāne pātaśataṃ pūrṇaṃ viḍīnoḍḍīnabhedataḥ /	jāne pāta śatam pūrṇam viḍīna uḍḍīna bhedataḥ 
SA_GK19_ksbhm08u-156	jñāyate tulyapātānme yuṣmākaṃ ca tarasvitā // Bhmj_8.76 //	jñāyate tulya pātāt me yuṣmākam ca tarasvi tā 
SA_GK19_ksbhm08u-157	ityucchiṣṭabhujā tena rājahaṃsā vivalgitāḥ /	iti ucchiṣṭa bhujā tena rājahaṃsāḥ vivalgitāḥ 
SA_GK19_ksbhm08u-158	āhūtā vihasanto 'ntarvīrā no kiṃcidūcire // Bhmj_8.77 //	āhūtāḥ vihasantaḥ ntar vīrāḥ no kiṃcid ūcire 
SA_GK19_ksbhm08u-159	ekastu haṃso jaladhau vrajāva iti saṃvidā /	ekaḥ tu haṃsaḥ jaladhau vrajāvaḥ iti saṃvidā 
SA_GK19_ksbhm08u-160	kākena sārdhaṃ śaravannipapāta smitānanaḥ // Bhmj_8.78 //	kākena sārdham śara vat nipapāta smita ānanaḥ 
SA_GK19_ksbhm08u-161	tena vātajavenābdhau vāyasaḥ khe vrajansamam /	tena vāta javena abdhau vāyasaḥ khe vrajan samam 
SA_GK19_ksbhm08u-162	sa ca krośārdhamātre 'bhūddhastapakṣo 'tivihvalaḥ // Bhmj_8.79 //	sa ca krośa ardha mātre ti vihvalaḥ 
SA_GK19_ksbhm08u-163	tenaiva bhagnadarpo 'tha tīre nyastaḥ kṛpāvatā /	tena eva tīre nyastaḥ kṛpāvatā 
SA_GK19_ksbhm08u-164	raktaṣṭhīvī cirātprāpa saṃjñāṃ jñātakhagāntaraḥ // Bhmj_8.80 //	rakta ṣṭhīvī cirāt prāpa saṃjñām jñāta khaga antaraḥ 
SA_GK19_ksbhm08u-165	***** haṃsakākīyam // 5 // *****	haṃsakākīyam   /
SA_GK19_ksbhm08u-166	evaṃ tvamapi rādheya kauravaiḥ parivāritaḥ /	evam tvam api rādheya kauravaiḥ parivāritaḥ 
SA_GK19_ksbhm08u-167	arjunaṃ samare prāpya hīnadarpo bhaviṣyasi // Bhmj_8.81 //	arjunam samare prāpya hīna darpaḥ bhaviṣyasi 
SA_GK19_ksbhm08u-168	śrutvaitanmadrarājena kathitaṃ marmadāraṇam /	śrutvā etat madra rājena kathitam marma dāraṇam 
SA_GK19_ksbhm08u-169	ūce vaikartano vīraḥ pṛthukopo 'pyavikriyaḥ // Bhmj_8.82 //	ūce vaikartanaḥ vīraḥ pṛthu kopaḥ pi avikriyaḥ 
SA_GK19_ksbhm08u-170	yuṣmadvidhānāṃ vacasā jāyate na bhayaṃ mama /	yuṣmadvidhānām vacasā jāyate na bhayam mama 
SA_GK19_ksbhm08u-171	paśyārjunaṃ mayā śalya samare vinipātitam // Bhmj_8.83 //	paśya arjunam mayā śalya samare vinipātitam 
SA_GK19_ksbhm08u-172	lakṣyābhyāse mayā vatsaḥ purā bāṇena dāritaḥ /	lakṣya abhyāse mayā vatsaḥ purā bāṇena dāritaḥ 
SA_GK19_ksbhm08u-173	pracchannastarukhaṇḍena homadhenordvijanmanaḥ // Bhmj_8.84 //	pracchannaḥ taru khaṇḍena homadhenoḥ dvijanmanaḥ 
SA_GK19_ksbhm08u-174	tacchāpādrathacakraṃ me paryantaṃ sādhayiṣyati /	tad śāpāt ratha cakram me paryantam sādhayiṣyati 
SA_GK19_ksbhm08u-175	ityetacchidramekaṃ me durjayo 'hamato 'nyathā // Bhmj_8.85 //	iti etat chidram ekam me durjayaḥ hamataḥ nyathā 
SA_GK19_ksbhm08u-176	tvaṃ tu kevalayānena nṛpeṇa vāhinā vṛtaḥ /	tvam tu kevala yānena nṛpeṇa vāhinā vṛtaḥ 
SA_GK19_ksbhm08u-177	mayā svayaṃ saṃnikarṣe dvijihvaḥ kuṭilo vṛtaḥ // Bhmj_8.86 //	mayā svayam saṃnikarṣe dvijihvaḥ kuṭilaḥ vṛtaḥ 
SA_GK19_ksbhm08u-178	madrakāṇāṃ kuvṛttānāṃ pāpadeśanivāsinām /	madrakāṇām ku vṛttānām pāpa deśa nivāsinām 
SA_GK19_ksbhm08u-179	tīrthācāravihīnānāmadhipo 'si kimucyate // Bhmj_8.87 //	tīrtha ācāra vihīnānām adhipaḥ si kim ucyate 
SA_GK19_ksbhm08u-180	abhakṣyaṃ bhuñjate nityamapātavyaṃ pibanti ye /	abhakṣyam bhuñjate nityam a pātavyam pibanti ye 
SA_GK19_ksbhm08u-181	agamyāsu ramante ca te madrāstava bāndhavāḥ // Bhmj_8.88 //	agamyāsu ramante ca te madrāḥ tava bāndhavāḥ 
SA_GK19_ksbhm08u-182	sarvasādhāraṇā yoṣāḥ sarvabhakṣyā dvijātayaḥ /	sarva sādhāraṇāḥ yoṣāḥ sarva bhakṣyāḥ dvijātayaḥ 
SA_GK19_ksbhm08u-183	sarvapātakasaṃpṛktā madrā yeṣu bhavānnṛpaḥ // Bhmj_8.89 //	sarva pātaka saṃpṛktāḥ madrāḥ yeṣu bhavān nṛpaḥ 
SA_GK19_ksbhm08u-184	***** madrakutsanam // 6 // *****	madra kutsanam  /
SA_GK19_ksbhm08u-185	iti karṇena gadite madrarājo 'pyabhāṣata /	iti karṇena gadite madra rājaḥ u pi abhāṣata 
SA_GK19_ksbhm08u-186	karṇa rājā tvamaṅgānāṃ mātulyatyāgapāpinām // Bhmj_8.90 //	karṇa rājā tvam aṅgānām mātulya tyāga pāpinām 
SA_GK19_ksbhm08u-187	vikrīyante sadā yatra dārāḥ putrāśca mānavaiḥ /	vikrīyante sadā yatra dārāḥ putrāḥ ca mānavaiḥ 
SA_GK19_ksbhm08u-188	tasminpraṇetā viṣaye naivaṃ me vaktumarhasi // Bhmj_8.91 //	tasmin praṇetā viṣaye na evam me vaktum arhasi 
SA_GK19_ksbhm08u-189	***** aṅgakutsanam // 7 // *****	aṅga kutsanam 
SA_GK19_ksbhm08u-190	ityukte madrarājena coditāste turaṅgamāḥ /	iti ukte madra rājena coditāḥ te turaṅgamāḥ 
SA_GK19_ksbhm08u-191	dārayanta iva kṣoṇīṃ jātapakṣā ivodyayuḥ // Bhmj_8.92 //	dārayantaḥ iva kṣoṇīm jāta pakṣāḥ iva udyayuḥ 
SA_GK19_ksbhm08u-192	athādṛśyata śubhrāśvo jiṣṇuracyutasārathiḥ /	athā adṛśyata śubhra aśvaḥ jiṣṇuḥ acyuta sārathiḥ 
SA_GK19_ksbhm08u-193	agre samagrasainyānāṃ vyagraḥ śatrunibarhaṇe // Bhmj_8.93 //	agre samagra sainyānām vyagraḥ śatru nibarhaṇe 
SA_GK19_ksbhm08u-194	tataḥ pravṛtte vīrāṇāṃ samare prāṇahāriṇi /	tatas pravṛtte vīrāṇām samare prāṇa hāriṇi 
SA_GK19_ksbhm08u-195	dhanuṣāṃ kūjatāṃ śabde chādite tūryaniḥsvanaiḥ // Bhmj_8.94 //	dhanuṣām kūjatām śabde chādite tūrya niḥsvanaiḥ 
SA_GK19_ksbhm08u-196	uvāca śalyo rādheyaṃ dhanaṃjayaraṇotsukam /	uvāca śalyaḥ rādheyam dhanaṃjaya raṇa utsukam 
SA_GK19_ksbhm08u-197	paśya gāṇḍīvadhanvānaṃ bhindānaṃ kuruvāhinīm // Bhmj_8.95 //	paśya gāṇḍīvadhanvānam bhindānam kuru vāhinīm 
SA_GK19_ksbhm08u-198	ete saṃśaptakāḥ pārthaśaraśreṇīśatārditāḥ /	ete saṃśaptakāḥ pārtha śara śreṇī śata arditāḥ 
SA_GK19_ksbhm08u-199	hatadvipaghaṭākūṭakuṭīṣu nibhṛtaṃ sthitāḥ // Bhmj_8.96 //	hata dvipa ghaṭā kūṭa kuṭīṣu nibhṛtam sthitāḥ 
SA_GK19_ksbhm08u-200	paśyārjunaśarotkṛttakaṇṭhānāṃ mauktikāvalī /	paśya arjuna śara utkṛtta kaṇṭhānām mauktika āvalī 
SA_GK19_ksbhm08u-201	patitā bhūmipālānāmaśrumālā iva śriyaḥ // Bhmj_8.97 //	patitāḥ bhūmipālānām aśru mālāḥ iva śriyaḥ 
SA_GK19_ksbhm08u-202	iti madrādhipenokte kva yāsyati dhanaṃjayaḥ /	iti madra adhipena ukte kva yāsyati dhanaṃjayaḥ 
SA_GK19_ksbhm08u-203	madbāṇagocaraṃ yāto harṣādityavadannṛpaḥ // Bhmj_8.98 //	mad bāṇa gocaram yātaḥ harṣāt iti avadat nṛpaḥ 
SA_GK19_ksbhm08u-204	tato vaikartanaśaraiḥ pūrite bhuvanodare /	tatas vaikartana śaraiḥ pūrite bhuvana udare 
SA_GK19_ksbhm08u-205	cakampe pāṇḍavānīkaṃ vātairiva mahadvanam // Bhmj_8.99 //	cakampe pāṇḍava anīkam vātaiḥ iva mahat vanam 
SA_GK19_ksbhm08u-206	dhṛṣṭadyumnamukhānvīrānkurvāṇo virathānmuhuḥ /	dhṛṣṭadyumna mukhān vīrān kurvāṇaḥ virathān muhur 
SA_GK19_ksbhm08u-207	ayutāni kṣaṇātkarṇo vīrāṇāmavadhīddaśa // Bhmj_8.100 //	ayutāni kṣaṇāt karṇaḥ vīrāṇām avadhīt daśa 
SA_GK19_ksbhm08u-208	cedimāgadhapāñcālasainye bhagne yudhiṣṭhiraḥ /	cedi māgadha pāñcāla sainye bhagne yudhiṣṭhiraḥ 
SA_GK19_ksbhm08u-209	mahārathairanugataḥ svaṃya rādheyamādravat // Bhmj_8.101 //	mahā rathaiḥ anugataḥ rādheyam ādravat 
SA_GK19_ksbhm08u-210	rājavallabha vāgyuddhaṃ nedaṃ yatra pragalbhase /	rāja vallabha vāc yuddham nā idam yatra pragalbhase 
SA_GK19_ksbhm08u-211	ityuktvā dharmatanayaḥ śaraiḥ karṇamapūrayat // Bhmj_8.102 //	iti uktvā dharmatanayaḥ śaraiḥ karṇam apūrayat 
SA_GK19_ksbhm08u-212	atha karṇo narapateścakrarakṣau mahārathau /	atha karṇaḥ narapateḥ cakrarakṣau mahā rathau 
SA_GK19_ksbhm08u-213	hatvā śarairunmamātha dhvajaṃ cāpaṃ cakarta ca // Bhmj_8.103 //	hatvā śaraiḥ unmamātha dhvajam cāpam cakarta ca 
SA_GK19_ksbhm08u-214	tataḥ śaktiṃ niśātāgrāṃ kāladaṃṣṭrāmivotkaṭām /	tatas śaktim niśāta agrām kāla daṃṣṭrām iva utkaṭām 
SA_GK19_ksbhm08u-215	prāhiṇotsūtavṛtrāya sa nirhnādāṃ yudhiṣṭhiraḥ // Bhmj_8.104 //	prāhiṇot sūta vṛtrāya sa nirhnādām yudhiṣṭhiraḥ 
SA_GK19_ksbhm08u-216	bhittvā vaikartanaḥ śaktiṃ tāṃ ghaṇṭākrandinīṃ muhuḥ /	bhittvā vaikartanaḥ śaktim tām ghaṇṭā ākrandinīm muhur 
SA_GK19_ksbhm08u-217	jātarūpamayaṃ varma cakarta nṛpateḥ śaraiḥ // Bhmj_8.105 //	jātarūpa mayam varma cakarta nṛpateḥ śaraiḥ 
SA_GK19_ksbhm08u-218	muhūrtaṃ taṃ samāpūrya cchinnavarmāṇamāśugaiḥ /	muhūrtam tam samāpūrya chinna varmāṇam āśugaiḥ 
SA_GK19_ksbhm08u-219	dantavarṇāñjaghānāsya kṛṣṇabālāṃsturaṅgamān // Bhmj_8.106 //	danta varṇān jaghāna asya kṛṣṇa bālān turaṅgamān 
SA_GK19_ksbhm08u-220	vidrutaṃ dharmatanayaṃ dṛṣṭvā krodhī vṛkodaraḥ /	vidrutam dharmatanayam dṛṣṭvā krodhī vṛkodaraḥ 
SA_GK19_ksbhm08u-221	karṇaṃ parāṅmukhaṃ cakre śarairaśanidāruṇaiḥ // Bhmj_8.107 //	karṇam parāṅmukham cakre śaraiḥ aśani dāruṇaiḥ 
SA_GK19_ksbhm08u-222	duryodhanānujānvīrānāyātānbhrāturajñayā /	duryodhana anujān vīrān āyātān bhrātuḥ ajñayā 
SA_GK19_ksbhm08u-223	vidadhe vipulairbāṇairbhīmaḥ pretapurāśrayān // Bhmj_8.108 //	vidadhe vipulaiḥ bāṇaiḥ bhīmaḥ preta pura āśrayān 
SA_GK19_ksbhm08u-224	nandopanandau durdharṣaṃ dhanurgrāhaṃ mahābhujam /	nanda upanandau durdharṣam dhanurgrāham mahā bhujam 
SA_GK19_ksbhm08u-225	jarāsaṃdhaṃ śrutarvāṇaṃ durdinaṃ saniṣaṅgiṇam // Bhmj_8.109 //	jarāsaṃdham śrutarvāṇam durdinam sa niṣaṅgiṇam 
SA_GK19_ksbhm08u-226	pāśahastaṃ kavacinaṃ krodhaṃ ca sa mahābhujam /	pāśahastam kavacinam krodham ca sa mahā bhujam 
SA_GK19_ksbhm08u-227	hatvā praviśya pṛtanāṃ nāgānīkamapothayat // Bhmj_8.110 //	hatvā praviśya pṛtanām nāga anīkam apothayat 
SA_GK19_ksbhm08u-228	tataḥ sātyakipāñcālamādrīsutayudhiṣṭhirāḥ /	tatas sātyaki pāñcāla mādrī suta yudhiṣṭhirāḥ 
SA_GK19_ksbhm08u-229	ayodhayankarṇamukhyāṃstasminsubhaṭasaṃkṣaye // Bhmj_8.111 //	ayodhayan karṇa mukhyān tasmin su bhaṭa saṃkṣaye 
SA_GK19_ksbhm08u-230	vṛṣasenamukhairvīrairbhidyamāne balārṇave /	vṛṣasena mukhaiḥ vīraiḥ bhidyamāne bala arṇave 
SA_GK19_ksbhm08u-231	udabhūccaṇḍagāṇḍīvadhvanirāghaṭṭitāmbaraḥ // Bhmj_8.112 //	udabhūt caṇḍa gāṇḍīva dhvaniḥ āghaṭṭita ambaraḥ 
SA_GK19_ksbhm08u-232	hatvā saṃśaptakānsarvānpratyāvṛtte dhanaṃjaye /	hatvā saṃśaptakān sarvān pratyāvṛtte dhanaṃjaye 
SA_GK19_ksbhm08u-233	āvartanartitevābhūtsahasā kuruvāhinī // Bhmj_8.113 //	āvarta nartitā iva abhūt sahasā kuru vāhinī 
SA_GK19_ksbhm08u-234	bhagne suśarmapramukhe pārthāstrairnṛpamaṇḍale /	bhagne suśarma pramukhe pārtha astraiḥ nṛpa maṇḍale 
SA_GK19_ksbhm08u-235	karṇaḥ pāṇḍavasainyeṣu kālalīlāyitaṃ vyadhāt // Bhmj_8.114 //	karṇaḥ pāṇḍava sainyeṣu kāla līlāyitam vyadhāt 
SA_GK19_ksbhm08u-236	ayutāni gajendrāṇāṃ sapta hatvā tarasvinām /	ayutāni gaja indrāṇām sapta hatvā tarasvinām 
SA_GK19_ksbhm08u-237	tāvantyeva rathānāṃ ca cakre bhūmibhujāṃ kṣayam // Bhmj_8.115 //	tāvanti eva rathānām ca cakre bhūmibhujām kṣayam 
SA_GK19_ksbhm08u-238	vyāghraketuṃ jayaṃ śaṅkuṃ rudramugrāyudhaṃ param /	vyāghraketum jayam śaṅkum rudram ugrāyudham param 
SA_GK19_ksbhm08u-239	siṃhasenaṃ rocamānaṃ śuktaṃ citrāyudhaṃ harim // Bhmj_8.116 //	siṃhasenam rocamānam śuktam citrāyudham harim 
SA_GK19_ksbhm08u-240	devāpiṃ jiṣṇukarmāṇaṃ śalabhaṃ citradaṇḍakau /	devāpim jiṣṇukarmāṇam śalabham citra daṇḍakau 
SA_GK19_ksbhm08u-241	anyāṃśca bhūmipānhatvā pāñcālakadanaṃ vyadhāt // Bhmj_8.117 //	anyān ca bhūmipān hatvā pāñcāla kadanam vyadhāt 
SA_GK19_ksbhm08u-242	vadhyamāne 'tha karṇena vidīrṇe ca sahasradhā /	vadhyamāne tha karṇena vidīrṇe ca sahasradhā 
SA_GK19_ksbhm08u-243	babhūva pāṇḍave sainye ghoro vyatikaro navaḥ // Bhmj_8.118 //	babhūva pāṇḍave sainye ghoraḥ vyatikaraḥ navaḥ 
SA_GK19_ksbhm08u-244	karṇena droṇaputreṇa kṛpeṇa kṛtavarmaṇā /	karṇena droṇaputreṇa kṛpeṇa kṛtavarmaṇā 
SA_GK19_ksbhm08u-245	kirīṭinā pārṣatena śaineyena śikhaṇḍinā // Bhmj_8.119 //	kirīṭinā pārṣatena śaineyena śikhaṇḍinā 
SA_GK19_ksbhm08u-246	kupitena ca bhīmena te sene pravidārite /	kupitena ca bhīmena te sene pravidārite 
SA_GK19_ksbhm08u-247	babhūvaturviprakīrṇe vidhvastakavacāyudhe // Bhmj_8.120 //	babhūvatuḥ viprakīrṇe vidhvasta kavaca āyudhe 
SA_GK19_ksbhm08u-248	divyāstravarṣiṇaṃ drauṇiṃ divyāstreṇaiva phalguṇaḥ /	divya astra varṣiṇam drauṇim divya astreṇa eva phalguṇaḥ 
SA_GK19_ksbhm08u-249	jitvā dadarśa karṇena vadhyamānānmahārathān // Bhmj_8.121 //	jitvā dadarśa karṇena vadhyamānān mahā rathān 
SA_GK19_ksbhm08u-250	tamabravīnmadhuripurvismitaḥ karṇāvikramāt /	tam abravīt madhuripuḥ vismitaḥ karṇa avikramāt 
SA_GK19_ksbhm08u-251	paśya kaunteya karṇāstravahnidagdhāṃ varūthinīm // Bhmj_8.122 //	paśya kaunteya karṇa astra vahni dagdhām varūthinīm 
SA_GK19_ksbhm08u-252	paśya kālakaṭākṣeṇa lakṣitaḥ sūtanandanaḥ /	paśya kāla kaṭākṣeṇa lakṣitaḥ sūtanandanaḥ 
SA_GK19_ksbhm08u-253	kaṭākṣeṇa madādhmātaḥ sārathye māṃ yadaikṣata // Bhmj_8.123 //	kaṭākṣeṇa mada ādhmātaḥ sārathye mām yadā aikṣata 
SA_GK19_ksbhm08u-254	kṣaṇena nikhilāṃ syūtāṃ tāṃ senāṃ kurute nṛpaḥ /	kṣaṇena nikhilām syūtām tām senām kurute nṛpaḥ 
SA_GK19_ksbhm08u-255	paśyāsya śarajālena nīrandhreṇāvṛtā diśaḥ // Bhmj_8.124 //	paśya asya śara jālena nīrandhreṇa āvṛtāḥ diśaḥ 
SA_GK19_ksbhm08u-256	ityuktvā keśavastūrṇaṃ rathena ghananādinā /	iti uktvā keśavaḥ tūrṇam rathena ghana nādinā 
SA_GK19_ksbhm08u-257	nināya śakratanayaṃ bhīmasenarathāntikam // Bhmj_8.125 //	nināya śakratanayam bhīmasena ratha antikam 
SA_GK19_ksbhm08u-258	tato bhīmagirā dhyātvā dharmarājaṃ dhanaṃjayaḥ /	tatas bhīma girā dhyātvā dharmarājam dhanaṃjayaḥ 
SA_GK19_ksbhm08u-259	karṇasāyakanirbhinnaṃ prayātaṃ śibiraṃ śanaiḥ // Bhmj_8.126 //	karṇa sāyaka nirbhinnam prayātam śibiram śanais 
SA_GK19_ksbhm08u-260	niḥśvasanbhṛśasaṃtaptaḥ kesarīva talāhataḥ /	niḥśvasan bhṛśa saṃtaptaḥ kesarī iva tala āhataḥ 
SA_GK19_ksbhm08u-261	prayayau bhrātaraṃ draṣṭuṃ saha kāliyavidviṣā // Bhmj_8.127 //	prayayau bhrātaram draṣṭum saha kāliyavidviṣā 
SA_GK19_ksbhm08u-262	sa hemapuṅkhairnirbhinnaṃ karṇanāmāṅkitaiḥ śaraiḥ /	sa hema puṅkhaiḥ nirbhinnam karṇa nāma aṅkitaiḥ śaraiḥ 
SA_GK19_ksbhm08u-263	śayānaṃ dharmatanayaṃ dadarśa cchinnakaṅkaṭam // Bhmj_8.128 //	śayānam dharmatanayam dadarśa chinna kaṅkaṭam 
SA_GK19_ksbhm08u-264	tasyābhivādya caraṇau niṣaṇṇau keśavārjunau /	tasya abhivādya caraṇau niṣaṇṇau keśava arjunau 
SA_GK19_ksbhm08u-265	cintāsaṃtāpitatanū tasthatuḥ kṣaṇamākulau // Bhmj_8.129 //	cintā saṃtāpita tanū tasthatuḥ kṣaṇam ākulau 
SA_GK19_ksbhm08u-266	yudhiṣṭhirastaṃ vijñāya karṇaṃ hatvā samāgatam /	yudhiṣṭhiraḥ tam vijñāya karṇam hatvā samāgatam 
SA_GK19_ksbhm08u-267	utthāya nirvyatho harṣājjayādapṛthuvismayaḥ // Bhmj_8.130 //	utthāya nirvyathaḥ harṣāt jayāt apṛthu vismayaḥ 
SA_GK19_ksbhm08u-268	prāyo niḥśeṣitāḥ senā yenāstradahanena naḥ /	prāyas niḥśeṣitāḥ senāḥ yena astra dahanena naḥ 
SA_GK19_ksbhm08u-269	sa diṣṭyā samare pārtha tvayā karṇo nipātitaḥ // Bhmj_8.131 //	sa diṣṭyā samare pārtha tvayā karṇaḥ nipātitaḥ 
SA_GK19_ksbhm08u-270	vīrāḥ sa vidviṣāṃ hantā dhaureyaḥ sarvadhanvinām /	vīrāḥ sa vidviṣām hantā dhaureyaḥ sarva dhanvinām 
SA_GK19_ksbhm08u-271	rāmaśiṣyastvayā brūhi kathaṃ vaikartano hataḥ // Bhmj_8.132 //	rāma śiṣyaḥ tvayā brūhi katham vaikartanaḥ hataḥ 
SA_GK19_ksbhm08u-272	iti pṛṣṭo nṛpatinā babhāṣe śvetavāhanaḥ /	iti pṛṣṭaḥ nṛpatinā babhāṣe śvetavāhanaḥ 
SA_GK19_ksbhm08u-273	yudhyamānasya suciraṃ drauṇinā rudratejasā // Bhmj_8.133 //	yudhyamānasya su ciram drauṇinā rudra tejasā 
SA_GK19_ksbhm08u-274	saṃśaptakaiśca vighano 'bhūnmama karṇanipātane /	saṃśaptakaiḥ ca vighanaḥ bhūt mama karṇa nipātane 
SA_GK19_ksbhm08u-275	bhīmasenamavasthāpya pratyanīke mahābhujam // Bhmj_8.134 //	bhīmasenam avasthāpya pratyanīke mahā bhujam 
SA_GK19_ksbhm08u-276	prahāravikṣataṃ deva tvāmahaṃ draṣṭumāgataḥ /	prahāra vikṣatam deva tvām aham draṣṭum āgataḥ 
SA_GK19_ksbhm08u-277	adhunā tvadanujñātaḥ kauravāṇāṃ parāyaṇam // Bhmj_8.135 //	adhunā tvad anujñātaḥ kauravāṇām parāyaṇam 
SA_GK19_ksbhm08u-278	kathāśeṣaṃ karo 'pyeṣa karṇaṃ karṇāyataiḥ śaraiḥ /	kathā śeṣam karo pi eṣa karṇam karṇa āyataiḥ śaraiḥ 
SA_GK19_ksbhm08u-279	iti bruvāṇaṃ bibhatsuṃ moghasaṃkalpaduḥkhitaḥ // Bhmj_8.136 //	iti bruvāṇam bibhatsum mogha saṃkalpa duḥkhitaḥ 
SA_GK19_ksbhm08u-280	uvāca sāyakākīrṇaḥ kopatapto yudhiṣṭhiraḥ /	uvāca sāyaka ākīrṇaḥ kopa taptaḥ yudhiṣṭhiraḥ 
SA_GK19_ksbhm08u-281	bhāraṃ vinyasya vipulaṃ bhīmasene dhanurdharaḥ // Bhmj_8.137 //	bhāram vinyasya vipulam bhīmasene dhanuḥ dharaḥ 
SA_GK19_ksbhm08u-282	apayāto 'si karṇasya satyaṃ dṛṣṭvā parākramam /	apayātaḥ u si karṇasya satyam dṛṣṭvā parākramam 
SA_GK19_ksbhm08u-283	mithyaiva kuntyā garbhe tvaṃ kṣatriyavyañjano dhṛtaḥ // Bhmj_8.138 //	mithyā eva kuntyāḥ garbhe tvam kṣatriya vyañjanaḥ dhṛtaḥ 
SA_GK19_ksbhm08u-284	pūrakaḥ putrasaṃkhyāyāṃ bāṇastṛṇamayo yathā /	pūrakaḥ putra saṃkhyāyām bāṇaḥ tṛṇa mayaḥ yathā 
SA_GK19_ksbhm08u-285	trayodaśa samāste te saṃkalpā vihitāstvayi // Bhmj_8.139 //	trayodaśa samāḥ te te saṃkalpāḥ vihitāḥ tvayi 
SA_GK19_ksbhm08u-286	sarve prayātā vaiphalyamupakārā ivādhame /	sarve prayātāḥ vaiphalyam upakārāḥ iva adhame 
SA_GK19_ksbhm08u-287	ka eva nāma jānīte karṇādbhīto dhanaṃjayaḥ // Bhmj_8.140 //	kaḥ eva nāma jānīte karṇāt bhītaḥ dhanaṃjayaḥ 
SA_GK19_ksbhm08u-288	apayāsyati saṃgrāmādyo varteta tathā vidhim /	apayāsyati saṃgrāmāt yaḥ varteta tathā vidhim 
SA_GK19_ksbhm08u-289	etatprayaccha kasmaicidgāṇḍīvaṃ śauryaśāline // Bhmj_8.141 //	etat prayaccha kasmaicid gāṇḍīvam śaurya śāline 
SA_GK19_ksbhm08u-290	samare karṇasaṃtrāsaṃ yo 'smākamapaneṣyati /	samare karṇa saṃtrāsam yaḥ smākam apaneṣyati 
SA_GK19_ksbhm08u-291	etadākarṇya bībhatsurmarmaṇīva samāhataḥ // Bhmj_8.142 //	etat ākarṇya bībhatsuḥ marmaṇi iva samāhataḥ 
SA_GK19_ksbhm08u-292	etadgirā dadau khaḍge kruddhaḥ sāśrulavā dṛśaḥ /	etad girā dadau khaḍge kruddhaḥ sa aśru lavāḥ dṛśaḥ 
SA_GK19_ksbhm08u-293	taṃ kopasaṃkaṭo ghore duḥkhāgnau ca nirantare // Bhmj_8.143 //	tam kopa saṃkaṭaḥ ghore duḥkha agnau ca nirantare 
SA_GK19_ksbhm08u-294	patitaṃ vīkṣya govindaḥ sarvavyāpī tamabhyadhāt /	patitam vīkṣya govindaḥ sarvavyāpī tam abhyadhāt 
SA_GK19_ksbhm08u-295	jāne te hṛdgataṃ pārtha yena dolāyase muhuḥ // Bhmj_8.144 //	jāne te hṛdgatam pārtha yena dolāyase muhur 
SA_GK19_ksbhm08u-296	gāṇḍīvaṃ vitarānyasmai tvāṃ brūyādyaḥ sa te dhruvam /	gāṇḍīvam vitara anyasmai tvām brūyāt yaḥ sa te dhruvam 
SA_GK19_ksbhm08u-297	vadhya ityucitācāra pratijñā tava viśrutā // Bhmj_8.145 //	vadhyaḥ iti ucita ācāra pratijñā tava viśrutā 
SA_GK19_ksbhm08u-298	tadarthamasi kopāndho nihantuṃ kiṃsvidagrajam /	tad artham asi kopa andhaḥ nihantum kim svid agrajam 
SA_GK19_ksbhm08u-299	ātmānaṃ vā vratabhraṃśabhayātkhaṅgaṃ nirīkṣase // Bhmj_8.146 //	ātmānam vā vrata bhraṃśa bhayāt khaṅgam nirīkṣase 
SA_GK19_ksbhm08u-300	śruyatāmatra satyena kevalena vimuhyase /	śruyatām atra satyena kevalena vimuhyase 
SA_GK19_ksbhm08u-301	dharmādharmau na jānīṣe satyamātradṛḍhavrataḥ // Bhmj_8.147 //	dharma adharmau na jānīṣe satya mātra dṛḍha vrataḥ 
SA_GK19_ksbhm08u-302	asatyaṃ dharmatāṃ yāti satyamāyātyadharmatām /	asatyam dharma tām yāti satyam āyāti adharma tām 
SA_GK19_ksbhm08u-303	kadācitkarmabhedena tadvicāryaṃ dhiyā budhaiḥ // Bhmj_8.148 //	kadācid karma bhedena tat vicāryam dhiyā budhaiḥ 
SA_GK19_ksbhm08u-304	dharmo 'pi gahanaḥ sūkṣmo jñāyate na yathā tathā /	dharmaḥ pi gahanaḥ sūkṣmaḥ jñāyate na yathā tathā 
SA_GK19_ksbhm08u-305	purā babhūva vipine balāko nāma lubdhakaḥ // Bhmj_8.149 //	purā babhūva vipine balākaḥ nāma lubdhakaḥ 
SA_GK19_ksbhm08u-306	ghorasattvaṃ kadācitsa gobrāhmaṇagaṇāntakam /	ghora sattvam kadācid sa go brāhmaṇa gaṇa antakam 
SA_GK19_ksbhm08u-307	hatvā śareṇa sahasā śakralokamavāptavān // Bhmj_8.150 //	hatvā śareṇa sahasā śakra lokam avāptavān 
SA_GK19_ksbhm08u-308	kauśiko nāma vipraḥ prāksatyavākyakṛtavrataḥ /	kauśikaḥ nāma vipraḥ prāc satya vākya kṛta vrataḥ 
SA_GK19_ksbhm08u-309	vidrutāndhanikānpṛṣṭo dasyubhiḥ kva gatā iti // Bhmj_8.151 //	vidrutān dhanikān pṛṣṭaḥ dasyubhiḥ kva gatāḥ iti 
SA_GK19_ksbhm08u-310	adarśayatsatyavādī sa tānguṇadayāśrayān /	adarśayat satya vādī sa tān guṇa dayā āśrayān 
SA_GK19_ksbhm08u-311	dṛṣṭāṃśca dasyavo jaghnustūrṇaṃ tāndraviṇāśayā // Bhmj_8.152 //	dṛṣṭān ca dasyavaḥ jaghnuḥ tūrṇam tān draviṇa āśayā 
SA_GK19_ksbhm08u-312	kauśiko 'pyatha kālena patito narakaṃ yayau /	kauśikaḥ pi atha kālena patitaḥ narakam yayau 
SA_GK19_ksbhm08u-313	ityevaṃ gahanā pārtha pravṛttiḥ satyadharmayoḥ // Bhmj_8.153 //	iti evam gahanā pārtha pravṛttiḥ satya dharmayoḥ 
SA_GK19_ksbhm08u-314	tasmāttvamagraje rājñi dharmaniṣṭhe yudhiṣṭhire /	tasmāt tvam agraje rājñi dharma niṣṭhe yudhiṣṭhire 
SA_GK19_ksbhm08u-315	mohādasāṃprataṃ kiṃcinna cintayitumarhasi // Bhmj_8.154 //	mohāt asāṃpratam kiṃcid na cintayitum arhasi 
SA_GK19_ksbhm08u-316	śrutvaitatkhaḍgamākṛṣya hantumātmānamudyatam /	śrutvā etat khaḍgam ākṛṣya hantum ātmānam udyatam 
SA_GK19_ksbhm08u-317	pratijñābhaṅganirbhinnaṃ pārthaṃ kṛṣṇo 'bravītpunaḥ // Bhmj_8.155 //	pratijñā bhaṅga nirbhinnam pārtham kṛṣṇaḥ bravīt punar 
SA_GK19_ksbhm08u-318	avamānena nihato gururbhavati sarvathā /	avamānena nihataḥ guruḥ bhavati sarvathā 
SA_GK19_ksbhm08u-319	bhavatyātmā ca nihataḥ ślāghayā gurusaṃsadi // Bhmj_8.156 //	bhavati ātmā ca nihataḥ ślāghayā guru saṃsadi 
SA_GK19_ksbhm08u-320	rakṣanpratijñāmajñānaṃ nirasya krodhasaṃbhavam /	rakṣan pratijñām ajñānam nirasya krodha saṃbhavam 
SA_GK19_ksbhm08u-321	tasmādetadvadhāyādya nivṛtto bhava phalguṇa // Bhmj_8.157 //	tasmāt etad vadhāya adya nivṛttaḥ bhava phalguṇa 
SA_GK19_ksbhm08u-322	ityuktavati dāśārhe tathetyuktvā dhanaṃjayaḥ /	iti uktavati dāśārhe tathā iti uktvā dhanaṃjayaḥ 
SA_GK19_ksbhm08u-323	bhīruḥ pramādī krūrastvamityuvāca yudhiṣṭhiram // Bhmj_8.158 //	bhīruḥ pramādī krūraḥ tvam iti uvāca yudhiṣṭhiram 
SA_GK19_ksbhm08u-324	mayaikena hatāḥ sarve saṃhatā daityadānavāḥ /	mayā ekena hatāḥ sarve saṃhatāḥ daitya dānavāḥ 
SA_GK19_ksbhm08u-325	dhuryo 'haṃ kārmukabhṛtāmityātmānamuvāca ca // Bhmj_8.159 //	dhuryaḥ ham kārmuka bhṛtām iti ātmānam uvāca ca 
SA_GK19_ksbhm08u-326	tato dharmasutaṃ duḥkhātkānanaṃ gantumudyatam /	tatas dharmasutam duḥkhāt kānanam gantum udyatam 
SA_GK19_ksbhm08u-327	yatnātprasādayāmāsa gṛhītvā caraṇau hariḥ // Bhmj_8.160 //	yatnāt prasādayāmāsa gṛhītvā caraṇau hariḥ 
SA_GK19_ksbhm08u-328	pārthaṃ ca pādapatitaṃ sāśrunetraṃ yudhiṣṭhiraḥ /	pārtham ca pāda patitam sa aśru netram yudhiṣṭhiraḥ 
SA_GK19_ksbhm08u-329	rurodha gāḍhamāliṅgya vigalanmanyuviplavaḥ // Bhmj_8.161 //	rurodha gāḍham āliṅgya vigalat manyu viplavaḥ 
SA_GK19_ksbhm08u-330	kṛtaśaucau tato vīrau dharmarājadhanaṃjayau /	kṛta śaucau tatas vīrau dharmarāja dhanaṃjayau 
SA_GK19_ksbhm08u-331	rathāvāruhya saṃnaddhau jagmatuḥ samarāṅgaṇam // Bhmj_8.162 //	rathau āruhya saṃnaddhau jagmatuḥ samara aṅgaṇam 
SA_GK19_ksbhm08u-332	athārjunaśaravrātakṛttavaktrairnareśvaraiḥ /	atha arjuna śara vrāta kṛtta vaktraiḥ nareśvaraiḥ 
SA_GK19_ksbhm08u-333	kṣaṇaṃ babhūva patitaiḥ sā kabandhamayīva bhūḥ // Bhmj_8.163 //	kṣaṇam babhūva patitaiḥ sā kabandha mayī iva bhūḥ 
SA_GK19_ksbhm08u-334	atrāntare bhīmaseno hatvā duryodhanānujān /	atrā antare bhīmasenaḥ hatvā duryodhana anujān 
SA_GK19_ksbhm08u-335	duḥśāsanaṃ yudhyamānamāsasādebhavikramam // Bhmj_8.164 //	duḥśāsanam yudhyamānam āsasāda ibha vikramam 
SA_GK19_ksbhm08u-336	niṣpiṣya gadayā tasya rathaṃ sāśvāyudhadhvajam /	niṣpiṣya gadayā tasya ratham sa aśva āyudha dhvajam 
SA_GK19_ksbhm08u-337	ācakarṣa raṇe dhvastaṃ taṃ hiḍimbāpatirbalāt // Bhmj_8.165 //	ācakarṣa raṇe dhvastam tam hiḍimbāpatiḥ balāt 
SA_GK19_ksbhm08u-338	priyāparibhavaṃ ghoraṃ smarannatha vṛkodaraḥ /	priyā paribhavam ghoram smaran atha vṛkodaraḥ 
SA_GK19_ksbhm08u-339	prakoparākṣasāviṣṭaḥ koṣṇaṃ śoṇitamāpapau // Bhmj_8.166 //	prakopa rākṣasa āviṣṭaḥ koṣṇam śoṇitam āpapau 
SA_GK19_ksbhm08u-340	ghoraṃ tatkarma bhīmasya dṛṣṭvā srastāsikārmukāḥ /	ghoram tat karma bhīmasya dṛṣṭvā srasta asi kārmukāḥ 
SA_GK19_ksbhm08u-341	trastā mahārathāḥ sarve mīlitākṣākampire // Bhmj_8.167 //	trastāḥ mahā rathāḥ sarve mīlita akṣāḥ ākampire 
SA_GK19_ksbhm08u-342	asṛkprasaragarvitaḥ pulakadaṇḍagaṇḍānano madādativiśṛṅkhalaḥ skhalitapādacārakramaḥ /	asṛj prasara garvitaḥ pulaka daṇḍa gaṇḍa ānanaḥ madāt ati viśṛṅkhalaḥ skhalita pāda cāra kramaḥ 
SA_GK19_ksbhm08u-343	babhau bhayadavibhramabhramitabhīmabhāsvadgadaḥ priyācikurasaṃyamodyatamatiḥ samīrātmajaḥ // Bhmj_8.168 //	babhau bhaya da vibhrama bhramita bhīma bhāsvat gadaḥ priyā cikura saṃyama udyata matiḥ samīra ātmajaḥ 
SA_GK19_ksbhm08u-344	apūrveṇaiva vidhinā hate duḥśāsane tathā /	apūrveṇa eva vidhinā hate duḥśāsane tathā 
SA_GK19_ksbhm08u-345	mahatāmapi bhūtānāmabhūtkaṇṭakitā tanuḥ // Bhmj_8.169 //	mahatām api bhūtānām abhūt kaṇṭakitā tanuḥ 
SA_GK19_ksbhm08u-346	***** ***** duḥśāsanavadhaḥ // 8 // ***** *****	    
SA_GK19_ksbhm08u-347	atrāntare pāṇḍavānāṃ vṛṣasenaśarārdite /	atrā antare pāṇḍavānām vṛṣasena śara ardite 
SA_GK19_ksbhm08u-348	sainye babhūva nirghoṣaḥ patatāṃ gajavājinām // Bhmj_8.170 //	sainye babhūva nirghoṣaḥ patatām gaja vājinām 
SA_GK19_ksbhm08u-349	saṃhatā api bhūpālā bhīmasātyakirakṣitāḥ /	saṃhatāḥ api bhūpālāḥ bhīma sātyaki rakṣitāḥ 
SA_GK19_ksbhm08u-350	na sehire raṇe dīptaṃ karṇasūnoḥ parākramam // Bhmj_8.171 //	na sehire raṇe dīptam karṇa sūnoḥ parākramam 
SA_GK19_ksbhm08u-351	sa sātyakiṃ bhīmasenaṃ mādrīputrau kirīṭinam /	sa sātyakim bhīmasenam mādrī putrau kirīṭinam 
SA_GK19_ksbhm08u-352	dhṛṣṭadyumnaṃ nṛpāścānyānvīrastulyamayodhayat // Bhmj_8.172 //	dhṛṣṭadyumnam nṛpāḥ ca anyān vīraḥ tulyam ayodhayat 
SA_GK19_ksbhm08u-353	āścaryayodhinastasya smayamāna ivārjunaḥ /	āścarya yodhinaḥ tasya smayamānaḥ iva arjunaḥ 
SA_GK19_ksbhm08u-354	bhujau śiraśca ciccheda kamalākamalopamam // Bhmj_8.173 //	bhujau śiraḥ ca ciccheda kamalā kamala upamam 
SA_GK19_ksbhm08u-355	***** vṛṣasenavadhaḥ // 9 // *****	vṛṣasena vadhaḥ 
SA_GK19_ksbhm08u-356	vṛṣasene hate karṇaḥ puro gāṇḍīvadhanvanā /	vṛṣasene hate karṇaḥ puras gāṇḍīvadhanvanā 
SA_GK19_ksbhm08u-357	sasmāra sāśrunayanaḥ saubhadraṃ bahubhirhatam // Bhmj_8.174 //	sasmāra sa aśru nayanaḥ saubhadram bahubhiḥ hatam 
SA_GK19_ksbhm08u-358	athāmarṣājyasiktena bhrukuṭīdhūmaketunā /	atha amarṣa ājya siktena bhrukuṭī dhūma ketunā 
SA_GK19_ksbhm08u-359	krodhāgninā dahyamānaḥ karṇo 'dhāvaddhanaṃjayam // Bhmj_8.175 //	krodha agninā dahyamānaḥ karṇaḥ dhāvat dhanaṃjayam 
SA_GK19_ksbhm08u-360	manorathaśatābhyaste pravṛtte samare tayoḥ /	manoratha śata abhyaste pravṛtte samare tayoḥ 
SA_GK19_ksbhm08u-361	babhūva kautukāyātasurasiddhākulaṃ nabhaḥ // Bhmj_8.176 //	babhūva kautuka āyāta sura siddha ākulam nabhaḥ 
SA_GK19_ksbhm08u-362	karṇārjunaraṇe tasminsvaputrajayaśaṃsinoḥ /	karṇa arjuna raṇe tasmin sva putra jaya śaṃsinoḥ 
SA_GK19_ksbhm08u-363	jāte vivāde sahasā divi sūryasurendrayoḥ/ bhmj_8.177 //	jāte vivāde sahasā divi sūrya surendrayoḥ 
SA_GK19_ksbhm08u-364	pṛṣṭo dvidhā sthitairdevairvṛṣāṅkakamalodbhavau /	pṛṣṭaḥ dvidhā sthitaiḥ devaiḥ vṛṣāṅka kamalodbhavau 
SA_GK19_ksbhm08u-365	kṛṣṇo yatra jayastatretyūcaturniścitaṃ purā // Bhmj_8.178 //	kṛṣṇaḥ yatra jayaḥ tatra iti ūcatuḥ niścitam purā 
SA_GK19_ksbhm08u-366	atha gambhīranirghoṣau śaṅkhau karṇakirīṭinau /	atha gambhīra nirghoṣau śaṅkhau karṇa kirīṭinau 
SA_GK19_ksbhm08u-367	dadhmatuḥ śauriśalyau ca yaiścakampe jagattrayī // Bhmj_8.179 //	dadhmatuḥ śauri śalyau ca yaiḥ cakampe jagat trayī 
SA_GK19_ksbhm08u-368	tato dhavalapakṣāgrāḥ svayaśobhirivāṅkitāḥ /	tatas dhavala pakṣa agrāḥ sva yaśobhiḥ iva aṅkitāḥ 
SA_GK19_ksbhm08u-369	vaikartanaḥ pāṇḍavāya prāhiṇodviśikhāvalīḥ // Bhmj_8.180 //	vaikartanaḥ pāṇḍavāya prāhiṇot viśikha āvalīḥ 
SA_GK19_ksbhm08u-370	pārthadhvajenābhihataḥ karṇaketurakampata /	pārtha dhvajena abhihataḥ karṇa ketuḥ akampata 
SA_GK19_ksbhm08u-371	kṛṣṇasya dṛktribhāgaśca śalyaṃ śalyamivāviśat // Bhmj_8.181 //	kṛṣṇasya dṛś tri bhāgaḥ ca śalyam śalyam iva āviśat 
SA_GK19_ksbhm08u-372	athārjunaśarairdikṣu pūryamāṇāsu saṃtatam /	atha arjuna śaraiḥ dikṣu pūryamāṇāsu saṃtatam 
SA_GK19_ksbhm08u-373	bāṇapātamatikramya tasthuḥ kauravasainikāḥ // Bhmj_8.182 //	bāṇa pātam atikramya tasthuḥ kaurava sainikāḥ 
SA_GK19_ksbhm08u-374	duryodhanaprayuktānāṃ rādheyaratharakṣiṇām /	duryodhana prayuktānām rādheya ratha rakṣiṇām 
SA_GK19_ksbhm08u-375	mahārathānāṃ vaktrāṇi jahārātha kapidhvajaḥ // Bhmj_8.183 //	mahā rathānām vaktrāṇi jahāra atha kapidhvajaḥ 
SA_GK19_ksbhm08u-376	asaṃbhrāntastataḥ karṇo muṣṭimūle kirīṭinaḥ /	asaṃbhrāntaḥ tatas karṇaḥ muṣṭi mūle kirīṭinaḥ 
SA_GK19_ksbhm08u-377	prayujyamānamasakṛcciccheda śaramaṇḍalam // Bhmj_8.184 //	prayujyamānam asakṛt ciccheda śara maṇḍalam 
SA_GK19_ksbhm08u-378	tato bhīmo 'bravītpārthamacyutaścātivismitaḥ /	tatas bhīmaḥ bravīt pārtham acyutaḥ ca ati vismitaḥ 
SA_GK19_ksbhm08u-379	durjayaḥ samare karṇaḥ sthiro yudhyasva phalguṇa // Bhmj_8.185 //	durjayaḥ samare karṇaḥ sthiraḥ yudhyasva phalguṇa 
SA_GK19_ksbhm08u-380	kairāte khāṇḍave vīra kālakeyavadhe 'pi vā /	kairāte khāṇḍave vīra kālakeya vadhe vā 
SA_GK19_ksbhm08u-381	yo 'bhavattava saṃrambho gṛhāṇābhyadhikaṃ tataḥ // Bhmj_8.186 //	yaḥ bhavat tava saṃrambhaḥ gṛhāṇa abhyadhikam tatas 
SA_GK19_ksbhm08u-382	etadākarṇya vijayo vellanmukharakaṅkaṇaḥ /	etat ākarṇya vijayaḥ vellat mukhara kaṅkaṇaḥ 
SA_GK19_ksbhm08u-383	gāḍhamākṛṣya gāṇḍīvaṃ divyāstrairdyāmapūrayat // Bhmj_8.187 //	gāḍham ākṛṣya gāṇḍīvam divya astraiḥ dyām apūrayat 
SA_GK19_ksbhm08u-384	bhārgavāstreṇa hatvā tāmastravṛṣṭiṃ kirīṭinaḥ /	bhārgava astreṇa hatvā tām astra vṛṣṭim kirīṭinaḥ 
SA_GK19_ksbhm08u-385	taṃ ca bhīmaṃ ca kṛṣṇaṃ ca karṇo bāṇairapūrayat // Bhmj_8.188 //	tam ca bhīmam ca kṛṣṇam ca karṇaḥ bāṇaiḥ apūrayat 
SA_GK19_ksbhm08u-386	tataḥ karṇaśarāsārairarjunāstraiśca sarvataḥ /	tatas karṇa śara āsāraiḥ arjuna astraiḥ ca sarvatas 
SA_GK19_ksbhm08u-387	pāṇḍukauravasenāsu babhūva vipulaḥ kṣayaḥ // Bhmj_8.189 //	pāṇḍu kaurava senāsu babhūva vipulaḥ kṣayaḥ 
SA_GK19_ksbhm08u-388	atha sarpamukhaṃ dīptaṃ kīrṇacandanaśālinam /	atha sarpa mukham dīptam kīrṇa candana śālinam 
SA_GK19_ksbhm08u-389	astraṃ karṇo mahābhogaṃ prāhiṇotsavyasācinaḥ // Bhmj_8.190 //	astram karṇaḥ mahā bhogam prāhiṇot savyasācinaḥ 
SA_GK19_ksbhm08u-390	visṛṣṭe bhujage tasminśalyo 'ṅgapatimabhyadhāt /	visṛṣṭe bhujage tasmin śalyaḥ ṅga patim abhyadhāt 
SA_GK19_ksbhm08u-391	nāyaṃ prāpnoti pārthasya kaṇṭhaṃ nāgastvayeritaḥ // Bhmj_8.191 //	na ayam prāpnoti pārthasya kaṇṭham nāgaḥ tvayā īritaḥ 
SA_GK19_ksbhm08u-392	punaḥ saṃdhānayogyaste rādheya yadi manyase /	punar saṃdhāna yogyaḥ te rādheya yadi manyase 
SA_GK19_ksbhm08u-393	akarṇo 'syatha vā karṇahitavākyeṣu sarvadā // Bhmj_8.192 //	akarṇo syatha vā karṇa hita vākyeṣu sarvadā 
SA_GK19_ksbhm08u-394	iti tejovadhāyoktaḥ śalyena tapanātmajaḥ /	iti tejaḥ vadhāya uktaḥ śalyena tapanātmajaḥ 
SA_GK19_ksbhm08u-395	uvāca dvirna saṃdhatte karṇa ityamalāśayaḥ // Bhmj_8.193 //	uvāca dvis na saṃdhatte karṇaḥ iti amala āśayaḥ 
SA_GK19_ksbhm08u-396	karṇacyutaṃ mahāghoramāpatantaṃ viṣolbaṇam /	karṇa cyutam mahā ghoram āpatantam viṣa ulbaṇam 
SA_GK19_ksbhm08u-397	vyālaṃ dṛṣṭvā hariścakre vapurmandaragauravam // Bhmj_8.194 //	vyālam dṛṣṭvā hariḥ cakre vapuḥ mandara gauravam 
SA_GK19_ksbhm08u-398	jānubhirvasudhāṃ yāte tato hayacatuṣṭaye /	jānubhiḥ vasudhām yāte tatas haya catuṣṭaye 
SA_GK19_ksbhm08u-399	phaṇī jagrāha namrasya kirīṭāgraṃ kirīṭinaḥ // Bhmj_8.195 //	phaṇī jagrāha namrasya kirīṭa agram kirīṭinaḥ 
SA_GK19_ksbhm08u-400	kirīṭakhaṇḍe patite muktāratnāṭṭahāsini /	kirīṭa khaṇḍe patite muktā ratna aṭṭahāsini 
SA_GK19_ksbhm08u-401	so 'viśadvasudhāṃ sarpo vipralabdho viniḥśvasan // Bhmj_8.196 //	saḥ viśat vasudhām sarpaḥ vipralabdhaḥ viniḥśvasan 
SA_GK19_ksbhm08u-402	tataḥ kṛṣṇārjunau vidhyankāladaṇḍopamaiḥ śaraiḥ /	tatas kṛṣṇa arjunau vidhyan kāla daṇḍa upamaiḥ śaraiḥ 
SA_GK19_ksbhm08u-403	karṇaḥ karṇāyato 'sṛṣṭairunnanāda hasanmuhuḥ // Bhmj_8.197 //	karṇaḥ sṛṣṭaiḥ unnanāda hasan muhur 
SA_GK19_ksbhm08u-404	atha śakrasutaḥ kopāddivyaratnavirājitam /	atha śakrasutaḥ kopāt divya ratna virājitam 
SA_GK19_ksbhm08u-405	varma ciccheda karṇasya śaraiścāpūrayadvapuḥ // Bhmj_8.198 //	varma ciccheda karṇasya śaraiḥ ca apūrayat vapuḥ 
SA_GK19_ksbhm08u-406	khāṇḍave kṛtavairaṃ taṃ khaṃ vrajantaṃ mahoragam /	khāṇḍave kṛta vairam tam kham vrajantam mahā uragam 
SA_GK19_ksbhm08u-407	chittvā ṣaḍbhiḥ śaraiḥ pārthaḥ karṇaṃ punaratāḍayat // Bhmj_8.199 //	chittvā ṣaḍbhiḥ śaraiḥ pārthaḥ karṇam punar atāḍayat 
SA_GK19_ksbhm08u-408	vaikartanena nihate brahmāstre śākramarjunaḥ /	vaikartanena nihate brahmāstre śākram arjunaḥ 
SA_GK19_ksbhm08u-409	prāduścakre vighātāya vajrāśaniśatākulam // Bhmj_8.200 //	prāduścakre vighātāya vajra aśani śata ākulam 
SA_GK19_ksbhm08u-410	hatvā tamastraṃ rādheyo jyāṃ ciccheda kirīṭinaḥ /	hatvā tam astram rādheyaḥ jyām ciccheda kirīṭinaḥ 
SA_GK19_ksbhm08u-411	kṣaṇādabhinavāṃ maurvī vidadhe ca dhanaṃjayaḥ // Bhmj_8.201 //	kṣaṇāt abhinavām maurvī vidadhe ca dhanaṃjayaḥ 
SA_GK19_ksbhm08u-412	tato raudraṃ sphurajjvālājaṭālaṃ saṃdadher'junaḥ /	tatas raudram sphurat jvālā jaṭālam saṃdadheḥ junaḥ 
SA_GK19_ksbhm08u-413	astraṃ yenābhavadvyoma ghoradigdāhabhīṣaṇam // Bhmj_8.202 //	astram yena abhavat vyoma ghora digdāha bhīṣaṇam 
SA_GK19_ksbhm08u-414	atrāntare mahī svayaṃ rathacakraṃ vidhervaśāt /	atrā antare mahī svayam ratha cakram vidheḥ vaśāt 
SA_GK19_ksbhm08u-415	jagrāha samaye tasminnaṅgarājasya saṃgare // Bhmj_8.203 //	jagrāha samaye tasmin aṅga rājasya saṃgare 
SA_GK19_ksbhm08u-416	tatastaccakramuddhartumudyato viṣamasthitaḥ /	tatas tat cakram uddhartum udyataḥ viṣama sthitaḥ 
SA_GK19_ksbhm08u-417	uvāca karṇaḥ kaunteyaṃ muhūrtaṃ kṣamatāṃ bhavān // Bhmj_8.204 //	uvāca karṇaḥ kaunteyam muhūrtam kṣamatām bhavān 
SA_GK19_ksbhm08u-418	uddhṛte 'sminmayā cakre mahāstraṃ muñca phalguṇa /	uddhṛte smin mayā cakre mahā astram muñca phalguṇa 
SA_GK19_ksbhm08u-419	vyasanasthe viśastre ca nahi śūrā bhavādṛśaḥ // Bhmj_8.205 //	vyasana sthe viśastre ca nahi śūrāḥ bhavādṛśaḥ 
SA_GK19_ksbhm08u-420	etacchrutvāvadatkarṇaṃ hasankāliyasūdanaḥ /	etat śrutvā avadat karṇam hasan kāliya sūdanaḥ 
SA_GK19_ksbhm08u-421	diṣṭyādya karṇa jānīṣe dharmaṃ vīravrate sthitaḥ // Bhmj_8.206 //	diṣṭyā adya karṇa jānīṣe dharmam vīra vrate sthitaḥ 
SA_GK19_ksbhm08u-422	bahubhirnihato bālaḥ saubhadraḥ kiṃ nu vismṛtaḥ /	bahubhiḥ nihataḥ bālaḥ saubhadraḥ kim nu vismṛtaḥ 
SA_GK19_ksbhm08u-423	gaṇyatāṃ tacca yatkṛṣṇāṃ sabhāyāmuktavānasi // Bhmj_8.207 //	gaṇyatām tat ca yat kṛṣṇām sabhāyām uktavān asi 
SA_GK19_ksbhm08u-424	viṣavahnipradāneṣu cchinnadharmaḥ smṛtastvayā /	viṣa vahni pradāneṣu chinna dharmaḥ smṛtaḥ tvayā 
SA_GK19_ksbhm08u-425	nūnaṃ vipadi nīcānāṃ nṛpāṇāṃ dharmavṛttayaḥ // Bhmj_8.208 //	nūnam vipadi nīcānām nṛpāṇām dharma vṛttayaḥ 
SA_GK19_ksbhm08u-426	ukte janārdaneneti manyunā prajvalanniva /	ukte janārdanena iti manyunā prajvalan iva 
SA_GK19_ksbhm08u-427	brahmāstraṃ karṇavihitaṃ brāhmeṇa vijayo 'vadhīt // Bhmj_8.209 //	brahmāstram karṇa vihitam brāhmeṇa vijayaḥ vadhīt 
SA_GK19_ksbhm08u-428	āgneyamarjunotsṛṣṭaṃ vāruṇenāṅgabhūpatiḥ /	āgneyam arjuna utsṛṣṭam vāruṇena aṅga bhūpatiḥ 
SA_GK19_ksbhm08u-429	astreṇāstraṃ samāhṛtya grastacakro vyalambata // Bhmj_8.210 //	astreṇa astram samāhṛtya grasta cakraḥ vyalambata 
SA_GK19_ksbhm08u-430	athonmamātha bāṇena dhvajaṃ kanakabhāsvaram /	athā unmamātha bāṇena dhvajam kanaka bhāsvaram 
SA_GK19_ksbhm08u-431	karṇasyākhaṇḍalasuto manorathamivonnatam // Bhmj_8.211 //	karṇasya ākhaṇḍala sutaḥ manoratham iva unnatam 
SA_GK19_ksbhm08u-432	tato 'ñjalikamādāya śaraṃ kāñcanabhūṣitam /	tatas ñjalikam ādāya śaram kāñcana bhūṣitam 
SA_GK19_ksbhm08u-433	abhimantrya samākṛṣya mṛtyudaṃṣṭrāsitānanam // Bhmj_8.212 //	abhimantrya samākṛṣya mṛtyu daṃṣṭra sita ānanam 
SA_GK19_ksbhm08u-434	rudrādayo 'straguravastuṣṭā me tapasā yadi /	rudra ādayaḥ stra guravaḥ tuṣṭāḥ me tapasā yadi 
SA_GK19_ksbhm08u-435	tadanena ripuṃ hanyāmityuktvāsṛjadarjunaḥ // Bhmj_8.213 //	tat anena ripum hanyām iti uktvā sṛjat arjunaḥ 
SA_GK19_ksbhm08u-436	nirbhinnastena sahasā kaṇṭhe hārapariṣkṛte /	nirbhinnaḥ tena sahasā kaṇṭhe hāra pariṣkṛte 
SA_GK19_ksbhm08u-437	rādheyaḥ krakacotkṛttahematāla ivāpatat // Bhmj_8.214 //	rādheyaḥ krakaca utkṛtta hema tālaḥ iva apatat 
SA_GK19_ksbhm08u-438	hate dhanuṣmatāṃ dhurye kauravānīkanāyake /	hate dhanuṣmatām dhurye kaurava anīka nāyake 
SA_GK19_ksbhm08u-439	karṇe drutaṃ yayau śalyaḥ śalyayanhṛdayānanam // Bhmj_8.215 //	karṇe drutam yayau śalyaḥ śalyayan hṛdaya ānanam 
SA_GK19_ksbhm08u-440	prāptaṃ rathena śūnyena dṛṣṭvā madranareśvaram /	prāptam rathena śūnyena dṛṣṭvā madra nareśvaram 
SA_GK19_ksbhm08u-441	hato duryodhanaḥ karṇo jīvatītyūcire nṛpāḥ // Bhmj_8.216 //	hataḥ duryodhanaḥ karṇaḥ jīvati iti ūcire nṛpāḥ 
SA_GK19_ksbhm08u-442	duryodhano 'rjunaśarairaṅgarāje nipātite /	duryodhanaḥ rjuna śaraiḥ aṅga rāje nipātite 
SA_GK19_ksbhm08u-443	uttamāṅga ivājñāsīnna kiṃcidvihatondriyaḥ // Bhmj_8.217 //	uttamāṅge iva ajñāsīt na kiṃcid vihata undriyaḥ 
SA_GK19_ksbhm08u-444	tejastatastaraladīdhitikarṇadehādabhyudgataṃ taraṇimaṇḍalamāviveśa /	tejaḥ tatas tarala dīdhiti karṇa dehāt abhyudgatam taraṇi maṇḍalam āviveśa 
SA_GK19_ksbhm08u-445	yenāvakāśaviśarāruvimānamāsījjvālākalāpajaṭilaṃ kṣaṇamantarikṣam // Bhmj_8.218 //	yena avakāśa viśarāru vimānam āsīt jvālā kalāpa jaṭilam kṣaṇam antarikṣam 
SA_GK19_ksbhm08u-446	iti kṣemendraviracitāyāṃ bhāratamañjaryāṃ karṇaparva	iti kṣemendra viracitāyām bhāratamañjaryām karṇaparva 
