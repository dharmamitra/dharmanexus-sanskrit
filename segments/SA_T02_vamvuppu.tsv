segmentnr	original	analyzed
SA_T02_vamvuppu-0	// oṃ namaḥ sarvajñāya //	om namaḥ sarvajñāya 
SA_T02_vamvuppu-1	adhigataparamārthaḥ śrīghanavyūha eva prati tuṣitajanārthaṃ yo 'bhavac chvetaketuḥ /	adhigata parama arthaḥ śrīghana vyūhaḥ eva prati tuṣita jana artham yaḥ bhavat śvetaketuḥ 
SA_T02_vamvuppu-2	tata iha jagadarthaṃ cābhavac chākyaketuḥ sa jayatu jitamṛtyur darśitānantamāyaḥ // VMv_1.1 //	tatas iha jagat artham ca abhavat śākyaketuḥ sa jayatu jita mṛtyuḥ darśita ananta māyaḥ 
SA_T02_vamvuppu-3	ajarāmaratāṃ prāptam ajarāmarakārakam /	ajara amara tām prāptam ajara amara kārakam 
SA_T02_vamvuppu-4	ajarāmaratāprāptyai natvā saṃbuddham ādarāt // VMv_1.2 //	ajara amara tā prāptyai natvā saṃbuddham ādarāt 
SA_T02_vamvuppu-5	durbodhaṃ mandabuddhīnāṃ duṣkaraṃ calacetasām /	durbodham manda buddhīnām duṣkaram cala cetasām 
SA_T02_vamvuppu-6	sāriṣṭaṃ vañcanaṃ mṛtyor ucyate śāstrasaṃgatam // VMv_1.3 //	sa ariṣṭam vañcanam mṛtyoḥ ucyate śāstra saṃgatam 
SA_T02_vamvuppu-7	sarvathā vañcanaṃ mṛtyor muktānām eva yujyate /	sarvathā vañcanam mṛtyoḥ muktānām eva yujyate 
SA_T02_vamvuppu-8	amuktānāṃ ca sarveṣāṃ kiyatkālavilambanam // VMv_1.4 //	amuktānām ca sarveṣām kiyat kāla vilambanam 
SA_T02_vamvuppu-9	āyurindriyacittānāṃ nirodho mṛtyulakṣaṇam /	āyuḥ indriya cittānām nirodhaḥ mṛtyu lakṣaṇam 
SA_T02_vamvuppu-10	upāyair jīvitaṃ dīrghaṃ mṛtyuvañcanam ucyate // VMv_1.5 //	upāyaiḥ jīvitam dīrgham mṛtyu vañcanam ucyate 
SA_T02_vamvuppu-11	yāvaj jīvati saṃsāre dharmācārī jitendriyaḥ /	yāvat jīvati saṃsāre dharma ācārī jita indriyaḥ 
SA_T02_vamvuppu-12	tāvat puṇyādisaṃbhāraṃ prasūte bodhisādhakam // VMv_1.6 //	tāvat puṇya ādi saṃbhāram prasūte bodhi sādhakam 
SA_T02_vamvuppu-13	na vinā jīvitāt sāraṃ saṃsāre kiṃ cid īkṣyate /	na vinā jīvitāt sāram saṃsāre kim cit īkṣyate 
SA_T02_vamvuppu-14	nānopāyair atas tūrṇaṃ mṛtyuvañcanam ārabhet // VMv_1.7 //	nānā upāyaiḥ atas tūrṇam mṛtyu vañcanam ārabhet 
SA_T02_vamvuppu-15	na duṣkaraṃ yataḥ kiṃ cid upāyair yuktiyojitaiḥ /	na duṣkaram yatas kim cit upāyaiḥ yukti yojitaiḥ 
SA_T02_vamvuppu-16	maṇimantrauṣadhīnāṃ ca prabhāvaḥ sarvasaṃmataḥ // VMv_1.8 //	maṇi mantra oṣadhīnām ca prabhāvaḥ sarva saṃmataḥ 
SA_T02_vamvuppu-17	lakṣaṇād dūrato mṛtyuṃ jñātvā yuktā pratikriyā /	lakṣaṇāt dūratas mṛtyum jñātvā yuktā pratikriyā 
SA_T02_vamvuppu-18	maste patati vajrāgnau suprajño 'pi karoti kim // VMv_1.9 //	maste patati vajra agnau su prajñaḥ karoti kim 
SA_T02_vamvuppu-19	bāhyādhyātmikabhedena dvidhā maraṇalakṣaṇam /	bāhya ādhyātmika bhedena dvidhā maraṇa lakṣaṇam 
SA_T02_vamvuppu-20	kathyate jñāyate yena maraṇaṃ bhāvi tatparaiḥ // VMv_1.10 //	kathyate jñāyate yena maraṇam bhāvi tat paraiḥ 
SA_T02_vamvuppu-21	mṛtyor lakṣaṇam ājñātuṃ vāñchā cet kasya cid bhavet /	mṛtyoḥ lakṣaṇam ājñātum vāñchā ced kasya cit bhavet 
SA_T02_vamvuppu-22	tena svasthaśarīreṇa jñātavyaṃ saṃśayo 'nyathā // VMv_1.11 //	tena svastha śarīreṇa jñātavyam saṃśayaḥ nyathā 
SA_T02_vamvuppu-23	dhātuvaiṣamyato rogāt timirādiprabhāvataḥ /	dhātu vaiṣamyataḥ rogāt timira ādi prabhāvataḥ 
SA_T02_vamvuppu-24	bhayaśokādisāmarthyāt pratibhāti yato 'nyathā // VMv_1.12 //	bhaya śoka ādi sāmarthyāt pratibhāti yatas nyathā 
SA_T02_vamvuppu-25	daivabhūtobhayakṣobhān mṛtyuṃ trividhalakṣaṇam /	daiva bhūta ubhaya kṣobhāt mṛtyum trividha lakṣaṇam 
SA_T02_vamvuppu-26	prāpyāriṣṭasamudbhūtir ato bhedena lakṣayet // VMv_1.13 //	prāpya ariṣṭa samudbhūtiḥ atas bhedena lakṣayet 
SA_T02_vamvuppu-27	bāhyābhyantarabhedena daivakṣobho dvidheṣyate /	bāhya abhyantara bhedena daiva kṣobhaḥ dvidhā iṣyate 
SA_T02_vamvuppu-28	bhūtakṣobho 'pi dvividhas tathaiveti nirūpayet // VMv_1.14 //	bhūta kṣobhaḥ u pi dvividhaḥ tathā evā iti nirūpayet 
SA_T02_vamvuppu-29	daivasaṃkṣobhato mṛtyur ādhidaivika ucyate /	daiva saṃkṣobhataḥ mṛtyuḥ ādhidaivikaḥ ucyate 
SA_T02_vamvuppu-30	daivakṣobho 'naśanādivajrapātādilakṣaṇaḥ // VMv_1.15 //	                
SA_T02_vamvuppu-31	bhūtasaṃkṣobhato mṛtyur ādhibhautika ucyate /	bhūta saṃkṣobhataḥ mṛtyuḥ ādhibhautikaḥ ucyate 
SA_T02_vamvuppu-32	bhūtakṣobhas tu pittādivahnitoyādyupadravaḥ // VMv_1.16 //	bhūta kṣobhaḥ tu pitta ādi vahni toya ādi upadravaḥ 
SA_T02_vamvuppu-33	ubhayakṣobhato mṛtyur ubhayājjo nigadyate /	ubhaya kṣobhataḥ mṛtyuḥ ubhayāt jaḥ nigadyate 
SA_T02_vamvuppu-34	ubhayakṣobho vajrādipittaśleṣmādyupadravaḥ // VMv_1.17 //	            
SA_T02_vamvuppu-35	ariṣṭānām anantatvān notpattir yugapan matā /	ariṣṭānām ananta tvāt nā utpattiḥ yugapad matā 
SA_T02_vamvuppu-36	kramaśo 'pi na sarveṣām api tv ekādisaṃkhyayā // VMv_1.18 //	kramaśas na sarveṣām api tu eka ādi saṃkhyayā 
SA_T02_vamvuppu-37	adṛṣṭvā lakṣaṇaṃ yatra mṛtyur dṛṣṭaḥ kva cid bhavet /	a dṛṣṭvā lakṣaṇam yatra mṛtyuḥ dṛṣṭaḥ kva cit bhavet 
SA_T02_vamvuppu-38	niścetur dūṣaṇaṃ tatra na tu lakṣaṇanāstitā // VMv_1.19 //	niścetuḥ dūṣaṇam tatra na tu lakṣaṇa nāstitā 
SA_T02_vamvuppu-39	dṛṣṭvāpi lakṣaṇaṃ yatra na mṛtyur dṛśyate kva cit /	dṛṣṭvā api lakṣaṇam yatra na mṛtyuḥ dṛśyate kva cit 
SA_T02_vamvuppu-40	abhrāntau tatra dharmādibādhakāntarakalpanam // VMv_1.20 //	abhrāntau tatra dharma ādi bādhaka antara kalpanam 
SA_T02_vamvuppu-41	niścite dūrato mṛtyau prasiddhir mahatī bhavet /	niścite dūratas mṛtyau prasiddhiḥ mahatī bhavet 
SA_T02_vamvuppu-42	yathāśakti parityāge pratīkāre ca vartanam // VMv_1.21 //	yathāśakti parityāge pratīkāre ca vartanam 
SA_T02_vamvuppu-43	sadā samāhito bhūtvā tadgataikāgramānasaḥ /	sadā samāhitaḥ bhūtvā tad gata ekāgra mānasaḥ 
SA_T02_vamvuppu-44	bāhyāni prathamaṃ tāval lakṣaṇāny upalakṣayet // VMv_1.22 //	bāhyāni prathamam tāvat lakṣaṇāni upalakṣayet 
SA_T02_vamvuppu-45	lakṣaṇānāṃ paricchedakālo dvividha iṣyate /	lakṣaṇānām pariccheda kālaḥ dvividhaḥ iṣyate 
SA_T02_vamvuppu-46	niyato 'niyataś ceti vijñeyaḥ sa tu yatnataḥ // VMv_1.23 //	niyataḥ niyataḥ ca iti vijñeyaḥ sa tu yatnataḥ 
SA_T02_vamvuppu-47	saṃkrāntipūrṇamāsyādau prabhātādikṣaṇātmakaḥ /	                
SA_T02_vamvuppu-48	kālo niyata ity ukto 'niyatas tu viparyayāt // VMv_1.24 //	kālaḥ niyataḥ iti uktaḥ niyataḥ tu viparyayāt 
SA_T02_vamvuppu-49	sphuratsaṃdhi kapolaṃ syād atyarthaṃ mṛtyudarśanāt /	sphurat saṃdhi kapolam syāt atyartham mṛtyu darśanāt 
SA_T02_vamvuppu-50	vātaśītādisaṅgāc ca lakṣaṇīyam ataḥ pṛthak // VMv_1.25 //	vāta śīta ādi saṅgāt ca lakṣaṇīyam atas pṛthak 
SA_T02_vamvuppu-51	karkaṭo rāśir āṣāḍhaḥ puṣyas tu makaro mataḥ /	karkaṭaḥ rāśiḥ āṣāḍhaḥ puṣyaḥ tu makaraḥ mataḥ 
SA_T02_vamvuppu-52	karkaṭe makare cāpi jāyate mṛtyulakṣaṇam // VMv_1.26 //	karkaṭe makare ca api jāyate mṛtyu lakṣaṇam 
SA_T02_vamvuppu-53	āṣāḍhasaṃkrāntidine madhyāhne padamātrikā /	āṣāḍha saṃkrānti dine madhyāhne pada mātrikā 
SA_T02_vamvuppu-54	uttarābhimukhasthasya cchāyā svābhāvikī bhavet // VMv_1.27 //	uttara abhimukha sthasya chāyā svābhāvikī bhavet 
SA_T02_vamvuppu-55	puṣyasaṃkrāntidivase saiva saptapadībhavet /	puṣya saṃkrānti divase sā eva saptapadībhavet 
SA_T02_vamvuppu-56	vyabhre nabhasi madhyāhne cchāyāyāś ca nirīkṣaṇam // VMv_1.28 //	vyabhre nabhasi madhyāhne chāyāyāḥ ca nirīkṣaṇam 
SA_T02_vamvuppu-57	pratimāsaṃ padavṛddhiḥ pratimāsaṃ padakṣayaḥ /	pratimāsam pada vṛddhiḥ pratimāsam pada kṣayaḥ 
SA_T02_vamvuppu-58	amuṣmād anyathābhāve mṛtyuśaṅkā prajāyate // VMv_1.29 //	amuṣmāt anyathābhāve mṛtyu śaṅkā prajāyate 
SA_T02_vamvuppu-59	ekaikapadavṛddhiḥ syād āṣāḍhān makarāvadheḥ /	ekaika pada vṛddhiḥ syāt āṣāḍhāt makara avadheḥ 
SA_T02_vamvuppu-60	ekaikapādyahrāsaḥ syān makarāt karkaṭāvadheḥ // VMv_1.30 //	                      
SA_T02_vamvuppu-61	āṣāḍhāt kramaśo vṛddhiḥ puṣyād dhrāsaḥ kramāt tathā /	āṣāḍhāt kramaśas vṛddhiḥ puṣyāt dhrāsaḥ kramāt tathā 
SA_T02_vamvuppu-62	chāyāvikāram ālocya māsān maraṇam ādiśet // VMv_1.31 //	chāyā vikāram ālocya māsāt maraṇam ādiśet 
SA_T02_vamvuppu-63	kṣayakāle bhaved vṛddhir vṛddhikāle kṣayo yadi /	kṣaya kāle bhavet vṛddhiḥ vṛddhi kāle kṣayaḥ yadi 
SA_T02_vamvuppu-64	tam eva kālam ārabhya mṛtyur māsād viniścitaḥ // VMv_1.32 //	tam eva kālam ārabhya mṛtyuḥ māsāt viniścitaḥ 
SA_T02_vamvuppu-65	vṛddhikāle 'py ativṛddhau nānārogād upadravaḥ /	vṛddhi kāle pi ati vṛddhau nānā rogāt upadravaḥ 
SA_T02_vamvuppu-66	kṣayakāle 'py atikṣaye mṛtyur eva na saṃśayaḥ // VMv_1.33 //	kṣaya kāle pi ati kṣaye mṛtyuḥ eva na saṃśayaḥ 
SA_T02_vamvuppu-67	āṣāḍhapuṣyayor ante pūrvaṃ karkaṭamatsyayoḥ /	āṣāḍha puṣyayoḥ ante pūrvam karkaṭa matsyayoḥ 
SA_T02_vamvuppu-68	yāni ṣaṭ ṣaḍ dināny atra kālākālanirūpaṇam // VMv_1.34 //	yāni ṣaḍ ṣaḍ dināni atra kāla akāla nirūpaṇam 
SA_T02_vamvuppu-69	āṣāḍhāntadinair ebhiḥ śrāvaṇādau śubhāśubham /	āṣāḍha anta dinaiḥ ebhiḥ śrāvaṇa ādau śubha aśubham 
SA_T02_vamvuppu-70	puṣyaśeṣadinaiś cāpi māghādiṣu śubhāśubham // VMv_1.35 //	puṣya śeṣa dinaiḥ ca api māgha ādiṣu śubha aśubham 
SA_T02_vamvuppu-71	pādayos tālukāṃ viddhvā nābhau vedho yadā bhavet /	pādayoḥ tālukām viddhvā nābhau vedhaḥ yadā bhavet 
SA_T02_vamvuppu-72	ahorātratrayād ūrdhvaṃ pañcatvaṃ jāyate tadā // VMv_1.36 //	ahorātra trayāt ūrdhvam pañcatvam jāyate tadā 
SA_T02_vamvuppu-73	pādayos tālukāṃ viddhvā yadi cakṣuś ca vidhyati /	pādayoḥ tālukām viddhvā yadi cakṣuḥ ca vidhyati 
SA_T02_vamvuppu-74	tadā māsatrayād ūrdhvaṃ gamanaṃ yamasadmani // VMv_1.37 //	tadā māsa trayāt ūrdhvam gamanam yama sadmani 
SA_T02_vamvuppu-75	pādayos tālukāṃ viddhvā nāsikāṃ yadi vidhyati /	pādayoḥ tālukām viddhvā nāsikām yadi vidhyati 
SA_T02_vamvuppu-76	tribhir dinais tadā nūnam ekākī yāti pañcatām // VMv_1.38 //	tribhiḥ dinaiḥ tadā nūnam ekākī yāti pañcatām 
SA_T02_vamvuppu-77	kuṭiprasrāvayoḥ kāle tulyaṃ syād yadi hañchikā /	kuṭi prasrāvayoḥ kāle tulyam syāt yadi hañchikā 
SA_T02_vamvuppu-78	tasyām eva hi velāyāṃ mṛtyur varṣeṇa tasya hi // VMv_1.39 //	tasyām eva hi velāyām mṛtyuḥ varṣeṇa tasya hi 
SA_T02_vamvuppu-79	nāsikāgaddrikāvedhe maraṇaṃ pañcavatsaraiḥ /	nāsikā gaddrikā vedhe maraṇam pañca vatsaraiḥ 
SA_T02_vamvuppu-80	jihvāgrādarśane mṛtyur vāsaraiḥ syāt tribhir nṛṇām // VMv_1.40 //	jihvā agra adarśane mṛtyuḥ vāsaraiḥ syāt tribhiḥ nṛṇām 
SA_T02_vamvuppu-81	māsaiś caturbhir mṛtyuḥ syāt karṇāgre tīkṣṇavedhanāt /	māsaiḥ caturbhiḥ mṛtyuḥ syāt karṇa agre tīkṣṇa vedhanāt 
SA_T02_vamvuppu-82	sadyo mṛtyur bhaven nūnam ūrṇāsthāne pravedhanāt // VMv_1.41 //	sadyas mṛtyuḥ bhavet nūnam ūrṇā sthāne pravedhanāt 
SA_T02_vamvuppu-83	tulyakālaṃ yadā vedhaś candrasūryagato bhavet /	tulya kālam yadā vedhaḥ candra sūrya gataḥ bhavet 
SA_T02_vamvuppu-84	tadā māsād bhaven mṛtyuḥ puṇyam evārjayet tataḥ // VMv_1.42 //	tadā māsāt bhavet mṛtyuḥ puṇyam evā arjayet tatas 
SA_T02_vamvuppu-85	bhagaliṅgasamāyoge madhye śeṣe ca hañchikā /	bhaga liṅga samāyoge madhye śeṣe ca hañchikā 
SA_T02_vamvuppu-86	syāc cet tulyaṃ tadā māsaiḥ pañcatvaṃ yāti pañcabhiḥ // VMv_1.43 //	syāt ced tulyam tadā māsaiḥ pañcatvam yāti pañcabhiḥ 
SA_T02_vamvuppu-87	hastayoḥ pādayoś caiva kaniṣṭhānāṃ ca saṃdhayaḥ /	hastayoḥ pādayoḥ ca eva kaniṣṭhānām ca saṃdhayaḥ 
SA_T02_vamvuppu-88	catvāro yasya vidhyanti tulyaṃ māsāt sa mṛtyubhāk // VMv_1.44 //	catvāraḥ yasya vidhyanti tulyam māsāt sa mṛtyu bhāj 
SA_T02_vamvuppu-89	hṛtkaṇṭhamadhyayor vedhas tulyakālaṃ yadā bhavet /	                
SA_T02_vamvuppu-90	pakṣatrayeṇa mṛtyuḥ syād yadi dharmaṃ na sevate // VMv_1.45 //	pakṣa trayeṇa mṛtyuḥ syāt yadi dharmam na sevate 
SA_T02_vamvuppu-91	tulyakālaṃ yadā vidhyet tālukānāṃ trayaṃ muhuḥ /	tulya kālam yadā vidhyet tālukānām trayam muhur 
SA_T02_vamvuppu-92	tribhir dinais tadā mṛtyur yadi śakrasamo bhavet // VMv_1.46 //	tribhiḥ dinaiḥ tadā mṛtyuḥ yadi śakra samaḥ bhavet 
SA_T02_vamvuppu-93	vāmākṣiputtalīcchāyāṃ yo na paśyati darpaṇe /	vāma akṣi puttalī chāyām yaḥ na paśyati darpaṇe 
SA_T02_vamvuppu-94	saptāhān mriyate nūnaṃ yadi na syāt pratikriyā // VMv_1.47 //	sapta ahāt mriyate nūnam yadi na syāt pratikriyā 
SA_T02_vamvuppu-95	maithune sati ghaṇṭāyā nādaś cet karṇayor bhavet /	maithune sati ghaṇṭāyāḥ nādaḥ ced karṇayoḥ bhavet 
SA_T02_vamvuppu-96	tribhir māsais tadā mṛtyur yadi brahmasamo bhavet // VMv_1.48 //	tribhiḥ māsaiḥ tadā mṛtyuḥ yadi brahma samaḥ bhavet 
SA_T02_vamvuppu-97	kṛṣṇaṃ yadi bhavec chukraṃ śuklāyāṃ pratipattithau /	kṛṣṇam yadi bhavet śukram śuklāyām pratipad tithau 
SA_T02_vamvuppu-98	ṣaḍbhir māsais tadā mṛtyur lohitaṃ vyādhisūcakam // VMv_1.49 //	ṣaḍbhiḥ māsaiḥ tadā mṛtyuḥ lohitam vyādhi sūcakam 
SA_T02_vamvuppu-99	karṇamūle bhruvor madhye mastakāgre pṛthakpṛthak /	karṇa mūle bhruvoḥ madhye mastaka agre pṛthak pṛthak 
SA_T02_vamvuppu-100	yadi vedho 'pratīkāro mṛtyuḥ sadyas tadā bhavet // VMv_1.50 //	yadi vedho pratīkāraḥ mṛtyuḥ sadyas tadā bhavet 
SA_T02_vamvuppu-101	pādāṅguṣṭhaṃ samārabhya nābhiparyantago bhavet /	pādāṅguṣṭham samārabhya nābhi paryanta gaḥ bhavet 
SA_T02_vamvuppu-102	vedhaḥ sadāho yasyāsau ṣaḍmāsān mriyate dhruvam // VMv_1.51 //	vedhaḥ sa dāhaḥ yasya asau ṣaṣ māsāt mriyate dhruvam 
SA_T02_vamvuppu-103	pādāṅguṣṭhād dhṛdayāntaṃ yāvat kaṇṭhaṃ śiro 'thavā /	pādāṅguṣṭhāt dhṛdaya antam yāvat kaṇṭham śiraḥ 
SA_T02_vamvuppu-104	māsatrayāt pakṣatrayān mṛtyur ekadināt kramāt // VMv_1.52 //	            
SA_T02_vamvuppu-105	nāsāgramāṃsaśaithilyān mṛtyuḥ syāt saptarātrataḥ /	nāsā agra māṃsa śaithilyāt mṛtyuḥ syāt sapta rātrataḥ 
SA_T02_vamvuppu-106	kapolamāṃsavicchedān mṛtyuḥ syāt pañcamāsataḥ // VMv_1.53 //	kapola māṃsa vicchedāt mṛtyuḥ syāt pañca māsataḥ 
SA_T02_vamvuppu-107	cakṣurnāsikayor madhye spandanaṃ cen na dṛśyate /	cakṣuḥ nāsikayoḥ madhye spandanam ced na dṛśyate 
SA_T02_vamvuppu-108	jñātvā pañcadinān mṛtyum ādadyād dharmasaṃvalam // VMv_1.54 //	jñātvā pañca dināt mṛtyum ādadyāt dharma saṃvalam 
SA_T02_vamvuppu-109	netrayos tārake mliṣṭe sahasā bhavato yadi /	netrayoḥ tārake mliṣṭe sahasā bhavataḥ yadi 
SA_T02_vamvuppu-110	ṣaḍmāsābhyantare mṛtyuḥ pratikārakriyā na cet // VMv_1.55 //	ṣaṣ māsa abhyantare mṛtyuḥ pratikāra kriyā na ced 
SA_T02_vamvuppu-111	akasmān nāsikā vakrā karṇau bhraṣṭau svadeśataḥ /	akasmāt nāsikā vakrā karṇau bhraṣṭau sva deśataḥ 
SA_T02_vamvuppu-112	netre ca vartulībhūte saptāhān mṛtyudarśanāt // VMv_1.56 //	netre ca vartulībhūte sapta ahāt mṛtyu darśanāt 
SA_T02_vamvuppu-113	akasmād dhṛdayaṃ nimnaṃ syāc cet pakṣāt tadā mṛtiḥ /	akasmāt dhṛdayam nimnam syāt ced pakṣāt tadā mṛtiḥ 
SA_T02_vamvuppu-114	grīvāpārśvasthayor nāḍyor vicchedād api pakṣataḥ // VMv_1.57 //	grīvā pārśva sthayoḥ nāḍyoḥ vicchedāt api pakṣataḥ 
SA_T02_vamvuppu-115	akasmāt kṛṣṇarekhā syāj jihvāyā yadi madhyataḥ /	akasmāt kṛṣṇa rekhā syāt jihvāyāḥ yadi madhyatas 
SA_T02_vamvuppu-116	dṛḍho vā dantasaṃdaṃśas tadā mṛtyur dvirātrataḥ // VMv_1.58 //	dṛḍhaḥ vā danta saṃdaṃśaḥ tadā mṛtyuḥ dvi rātrataḥ 
SA_T02_vamvuppu-117	karṇaśaṣkulikāpṛṣṭhanāḍīvicchedadarśanāt /	karṇa śaṣkulikā pṛṣṭha nāḍī viccheda darśanāt 
SA_T02_vamvuppu-118	tasminn eva dine mṛtyur athavā pañcavāsaraiḥ // VMv_1.59 //	tasmin eva dine mṛtyuḥ athavā pañca vāsaraiḥ 
SA_T02_vamvuppu-119	nakheṣu raktavarṇeṣu sahasā yady araktatā /	nakheṣu rakta varṇeṣu sahasā yadi a rakta tā 
SA_T02_vamvuppu-120	ṣaḍbhir māsais tadā mṛtyur yadi mantrādi nācaret // VMv_1.60 //	ṣaḍbhiḥ māsaiḥ tadā mṛtyuḥ yadi mantra ādi na ācaret 
SA_T02_vamvuppu-121	akasmāj jāyate sthūlaḥ kṛśaḥ kruddho bhayākulaḥ /	akasmāt jāyate sthūlaḥ kṛśaḥ kruddhaḥ bhaya ākulaḥ 
SA_T02_vamvuppu-122	yas tasya mṛtyur varṣeṇa yadi dharmaṃ na sevate // VMv_1.61 //	yaḥ tasya mṛtyuḥ varṣeṇa yadi dharmam na sevate 
SA_T02_vamvuppu-123	indriyāṇi na gṛhṇanti yathāsvaṃ yasya gocarān /	indriyāṇi na gṛhṇanti yathāsvam yasya gocarān 
SA_T02_vamvuppu-124	muhuḥ skhalati vāṇī ca muhuś ca mativibhramaḥ // VMv_1.62 //	muhur skhalati vāṇī ca muhur ca mati vibhramaḥ 
SA_T02_vamvuppu-125	cakṣuṣī sravato nityaṃ dṛṣṭarūpe 'pi vibhramaḥ /	cakṣuṣī sravataḥ nityam dṛṣṭa rūpe vibhramaḥ 
SA_T02_vamvuppu-126	darpaṇe salile vāpi svacchāyāṃ yo na paśyati // VMv_1.63 //	darpaṇe salile vā api svacchāyām yaḥ na paśyati 
SA_T02_vamvuppu-127	rātrāv indradhanuḥ paśyed divā nakṣatramaṇḍalam /	rātrau indradhanuḥ paśyet divā nakṣatra maṇḍalam 
SA_T02_vamvuppu-128	ameghe vidyutaṃ paśyet sphurantīṃ dakṣiṇāśritām // VMv_1.64 //	a meghe vidyutam paśyet sphurantīm dakṣiṇa āśritām 
SA_T02_vamvuppu-129	divā chāyāpathaṃ paśyed ulkāyāḥ patanaṃ tathā /	divā chāyāpatham paśyet ulkāyāḥ patanam tathā 
SA_T02_vamvuppu-130	haṃsakākamayūrāṇāṃ paśyed ekatra melakam // VMv_1.65 //	haṃsa kāka mayūrāṇām paśyet ekatra melakam 
SA_T02_vamvuppu-131	candradvayaṃ dvisūryaṃ vā svaśirojvalanaṃ tathā /	candra dvayam dvi sūryam vā sva śiraḥ jvalanam tathā 
SA_T02_vamvuppu-132	gandharvanagaraṃ paśyed vṛkṣāgre śikhare gireḥ // VMv_1.66 //	gandharvanagaram paśyet vṛkṣa agre śikhare gireḥ 
SA_T02_vamvuppu-133	paśyet pretapiśācān adṛśyān anyāṃś ca bhīṣaṇān /	paśyet preta piśācān adṛśyān anyān ca bhīṣaṇān 
SA_T02_vamvuppu-134	prakampate bhṛśaṃ caiva mūrchito vā bhaven muhuḥ // VMv_1.67 //	prakampate bhṛśam ca eva mūrchitaḥ vā bhavet muhur 
SA_T02_vamvuppu-135	chardiṃ mūtraṃ purīṣaṃ ca suvarṇarajataprabham /	chardim mūtram purīṣam ca suvarṇa rajata prabham 
SA_T02_vamvuppu-136	paśyed ekaikaśas tasya mṛtyur māsāvadher bhavet // VMv_1.68 //	paśyet ekaikaśas tasya mṛtyuḥ māsa avadheḥ bhavet 
SA_T02_vamvuppu-137	kaṇṭḥoṣṭhatālujihvānāṃ chedaṃ chidraṃ tanau tathā /	kaṇṭḥa oṣṭha tālu jihvānām chedam chidram tanau tathā 
SA_T02_vamvuppu-138	yaḥ paśyet tasya mṛtyuḥ syāt ṣaḍmāsābhyantare dhruvam // VMv_1.69 //	yaḥ paśyet tasya mṛtyuḥ syāt ṣaṣ māsa abhyantare dhruvam 
SA_T02_vamvuppu-139	kaṇṭhoṣṭhatālurasanādantā yasya pṛthakpṛthak /	kaṇṭha uṣṭha tālu rasanā dantāḥ yasya pṛthak pṛthak 
SA_T02_vamvuppu-140	śuṣyanty abhīkṣṇaṃ ṣaḍmāsān maraṇaṃ tasya nirdiśet // VMv_1.70 //	śuṣyanti abhīkṣṇam ṣaṣ māsāt maraṇam tasya nirdiśet 
SA_T02_vamvuppu-141	nakṣatracakrasaptarṣidiśāṃ rātrāv adarśanam /	nakṣatra cakra saptarṣi diśām rātrau adarśanam 
SA_T02_vamvuppu-142	saptāhamṛtyor jāyeta jvālā vākasmikī tanau // VMv_1.71 //	sapta aha mṛtyoḥ jāyeta jvālā vā ākasmikī tanau 
SA_T02_vamvuppu-143	arundhatīṃ rohiṇīṃ ca dhruvaṃ chāyāpathaṃ tathā /	arundhatīm rohiṇīm ca dhruvam chāyāpatham tathā 
SA_T02_vamvuppu-144	rātrāv apaśyato 'kasmāt ṣaḍmāsān mṛtyum ādiśet // VMv_1.72 //	rātrau kasmāt ṣaṣ māsān mṛtyum ādiśet 
SA_T02_vamvuppu-145	kalaṅkarahitaṃ candraṃ sūryaṃ raśmivivarjitam /	kalaṅka rahitam candram sūryam raśmi vivarjitam 
SA_T02_vamvuppu-146	saraśmikaṃ citrabhānuṃ candraṃ cāpi saraśmikam // VMv_1.73 //	sa raśmikam citrabhānum candram ca api sa raśmikam 
SA_T02_vamvuppu-147	rātrau sūryaṃ divā candraṃ svanetre jvalanaṃ tathā /	rātrau sūryam divā candram sva netre jvalanam tathā 
SA_T02_vamvuppu-148	tārāṃ merupramāṇāṃ ca samudraṃ ca nadīm iva // VMv_1.74 //	tārām meru pramāṇām ca samudram ca nadīm iva 
SA_T02_vamvuppu-149	nābhau hikkāṃ gude hañchāṃ varṇaṃ padmopamaṃ mukhe /	nābhau hikkām gude hañchām varṇam padma upamam mukhe 
SA_T02_vamvuppu-150	galake piṭakān raktān gātre varṇavicitratām // VMv_1.75 //	galake piṭakān raktān gātre varṇa vicitra tām 
SA_T02_vamvuppu-151	hṛdaye krandanaṃ sāśru prakampam atha tāluni /	hṛdaye krandanam sa aśru prakampam atha tāluni 
SA_T02_vamvuppu-152	candrāṃśuṃ vahnisaṃsparśaṃ sūryāṃśuṃ himaśītalam // VMv_1.76 //	              
SA_T02_vamvuppu-153	candracchidraṃ ravicchidraṃ chidraṃ bhūmau tathāmbare /	candra chidram ravi chidram chidram bhūmau tathā ambare 
SA_T02_vamvuppu-154	ātmanaiva hi yaḥ paśyet paśyen mṛtyuṃ sa pakṣataḥ // VMv_1.77 //	ātmanā eva hi yaḥ paśyet paśyet mṛtyum sa pakṣataḥ 
SA_T02_vamvuppu-155	mūtraśukrapurīṣāṇi tulyakālaṃ patanti cet /	mūtra śukra purīṣāṇi tulya kālam patanti ced 
SA_T02_vamvuppu-156	varṣān mṛtyur bhavet tatra bhaiṣajyādi pratikriyā // VMv_1.78 //	varṣāt mṛtyuḥ bhavet tatra bhaiṣajya ādi pratikriyā 
SA_T02_vamvuppu-157	ardhaṃ śītaṃ tathā coṣṇam ardhaṃ yasya kalevaram /	ardham śītam tathā ca uṣṇam ardham yasya kalevaram 
SA_T02_vamvuppu-158	saptarātrād bhaven mṛtyuḥ paralokaṃ vicintayet // VMv_1.79 //	sapta rātrāt bhavet mṛtyuḥ para lokam vicintayet 
SA_T02_vamvuppu-159	hakāraḥ śītasaṃsparśaḥ phukāro vahnisaṃnibhaḥ /	hakāraḥ śīta saṃsparśaḥ phukāraḥ vahni saṃnibhaḥ 
SA_T02_vamvuppu-160	yasyānubhūyate tasya daśāhād yamadarśanam // VMv_1.80 //	yasya anubhūyate tasya daśa ahāt yama darśanam 
SA_T02_vamvuppu-161	anāmikānāṃ mūleṣu dṛṣṭayā kṛṣṇarekhayā /	anāmikānām mūleṣu dṛṣṭayā kṛṣṇa rekhayā 
SA_T02_vamvuppu-162	aṣṭādaśadinād ūrdhvaṃ mṛtyuḥ prākkarmadoṣataḥ // VMv_1.81 //	aṣṭādaśa dināt ūrdhvam mṛtyuḥ prāk karma doṣataḥ 
SA_T02_vamvuppu-163	yasya mastakam āruhya trivarṇo yāti vegataḥ /	yasya mastakam āruhya tri varṇaḥ yāti vegataḥ 
SA_T02_vamvuppu-164	kṛkalāso mṛtis tasya pañcamāsād viniścitā // VMv_1.82 //	kṛkalāsaḥ mṛtiḥ tasya pañca māsāt viniścitā 
SA_T02_vamvuppu-165	śabdo na śrūyate dehād dhastābhyām apamārjitāt /	śabdaḥ na śrūyate dehāt hastābhyām apamārjitāt 
SA_T02_vamvuppu-166	sarvāṅgaśītalatvena daśāhān maraṇaṃ dhruvam // VMv_1.83 //	sarvāṅgaśītala tvena daśa ahāt maraṇam dhruvam 
SA_T02_vamvuppu-167	yugapan nirgamo bāhujaṅghayor yasya gacchataḥ /	yugapad nirgamaḥ bāhu jaṅghayoḥ yasya gacchataḥ 
SA_T02_vamvuppu-168	vināśo brahmasūtrasya mṛtyus tasyaikavarṣataḥ // VMv_1.84 //	vināśaḥ brahmasūtrasya mṛtyuḥ tasya eka varṣataḥ 
SA_T02_vamvuppu-169	kardame pāṃśudeśe vā purataḥ pṛṣṭhato 'pi vā /	kardame pāṃśu deśe vā puratas vā 
SA_T02_vamvuppu-170	khaṇḍaṃ pādodaye nyūnaṃ mṛtyur māsacatuṣṭayāt // VMv_1.85 //	khaṇḍam pāda udaye nyūnam mṛtyuḥ māsa catuṣṭayāt 
SA_T02_vamvuppu-171	akasmāt puruṣaṃ paśyet kṛṣṇapiṅgalavarṇakam /	akasmāt puruṣam paśyet kṛṣṇa piṅgala varṇakam 
SA_T02_vamvuppu-172	varṣatrayātyayān mṛtyur yadi bhrāntyā na kalpitaḥ // VMv_1.86 //	varṣa traya atyayāt mṛtyuḥ yadi bhrāntyā na kalpitaḥ 
SA_T02_vamvuppu-173	dvimāsamṛtyur hṛtpādau snātamātrasya śuṣyataḥ /	dvi māsa mṛtyuḥ hṛd pādau snāta mātrasya śuṣyataḥ 
SA_T02_vamvuppu-174	trirātramṛtyur durgandho jāyate vikṛtākṛtiḥ // VMv_1.87 //	tri rātra mṛtyuḥ durgandhaḥ jāyate vikṛta ākṛtiḥ 
SA_T02_vamvuppu-175	kharārkadivase toyair āpūrya mukhakoṭaram /	              
SA_T02_vamvuppu-176	pratyahaṃ phūtkṛtaṃ kurvan kramāt tanmadhyasaṃsthitam // VMv_1.88 //	pratyaham phūtkṛtam kurvan kramāt tad madhya saṃsthitam 
SA_T02_vamvuppu-177	paśyed indradhanuś citraṃ dīrghāyuḥ puruṣaḥ sadā /	paśyet indradhanuḥ citram dīrgha āyuḥ puruṣaḥ sadā 
SA_T02_vamvuppu-178	ṣaḍmāsāyur na tat paśyed iti karmavicitratā // VMv_1.89 //	ṣaṣ māsa āyuḥ na tat paśyet iti karma vicitra tā 
SA_T02_vamvuppu-179	kharārkadivase paśyet puro gaganamadhyataḥ /	               
SA_T02_vamvuppu-180	muktāhārān ivālūnān muktāphalavibhūṣaṇān // VMv_1.90 //	muktā hārān iva ālūnān muktāphala vibhūṣaṇān 
SA_T02_vamvuppu-181	indranīlamaṇicchāyān keśoṇḍukasamākṛtīn /	indranīla maṇi chāyān keśoṇḍuka sama ākṛtīn 
SA_T02_vamvuppu-182	dṛśyadeśaṃ parityajya deśāntaravisarpiṇaḥ // VMv_1.91 //	dṛśya deśam parityajya deśa antara visarpiṇaḥ 
SA_T02_vamvuppu-183	nāgān anekaśaḥ paśyet saṃyatān iva saṃtatam /	nāgān anekaśas paśyet saṃyatān iva saṃtatam 
SA_T02_vamvuppu-184	teṣām adṛṣṭau ṣaḍmāsān maraṇaṃ parikīrtitam // VMv_1.92 //	teṣām adṛṣṭau ṣaṣ māsāt maraṇam parikīrtitam 
SA_T02_vamvuppu-185	prabhāte vātha sāyāhne jyotsnāyāṃ vā ciraṃ puraḥ /	prabhāte vā atha sāyāhne jyotsnāyām vā ciram puras 
SA_T02_vamvuppu-186	vitatya bāhū svacchāyāṃ dṛṣṭvā paśyec chanair nabhaḥ // VMv_1.93 //	vitatya bāhū svacchāyām dṛṣṭvā paśyet śanais nabhaḥ 
SA_T02_vamvuppu-187	tatrāpi dṛśyate chāyā dhavalā nararūpiṇī /	tatra api dṛśyate chāyā dhavalā nara rūpiṇī 
SA_T02_vamvuppu-188	śiraso 'darśanāt tasya mṛtyuḥ syād varṣamadhyataḥ // VMv_1.94 //	śirasaḥ darśanāt tasya mṛtyuḥ syāt varṣa madhyataḥ 
SA_T02_vamvuppu-189	putrabhāryāvināśaḥ syād vāmapāṇer adarśanāt /	putra bhāryā vināśaḥ syāt vāma pāṇeḥ adarśanāt 
SA_T02_vamvuppu-190	dakṣiṇādarśanāt pitṛbhrātrādīnāṃ mahīyasām // VMv_1.95 //	dakṣiṇā darśanāt pitṛ bhrātra ādīnām mahīyasām 
SA_T02_vamvuppu-191	jānūpari sthitau bāhū kṛtvā mūrdhni tathāñjalim /	jānu upari sthitau bāhū kṛtvā mūrdhni tathā añjalim 
SA_T02_vamvuppu-192	rambhāphalanibhāṃ chāyāṃ lakṣayen madhyatas tayoḥ // VMv_1.96 //	rambhā phala nibhām chāyām lakṣayet madhyatas tayoḥ 
SA_T02_vamvuppu-193	yadā tv ekaṃ dalaṃ tatra vikāsi parilakṣyate /	yadā tu ekam dalam tatra vikāsi parilakṣyate 
SA_T02_vamvuppu-194	tasyām eva tithau nūnaṃ ṣaḍmāsān maraṇaṃ bhavet // VMv_1.97 //	tasyām eva tithau nūnam ṣaṣ māsāt maraṇam bhavet 
SA_T02_vamvuppu-195	sūryamārgagate vāyau lakṣaṇīyam idaṃ trayam /	sūrya mārga gate vāyau lakṣaṇīyam idam trayam 
SA_T02_vamvuppu-196	śrotre śirasi netre ca śabdo dhūmo dyutis tathā // VMv_1.98 //	śrotre śirasi netre ca śabdaḥ dhūmaḥ dyutiḥ tathā 
SA_T02_vamvuppu-197	karṇau pidhāya sudṛḍhaṃ gambhīro gulgulo dhvaniḥ /	karṇau pidhāya su dṛḍham gambhīraḥ gulgulaḥ dhvaniḥ 
SA_T02_vamvuppu-198	na śrūyate pañcadinaṃ daśa pañcadaśāthavā // VMv_1.99 //	na śrūyate pañca dinam daśa pañcadaśa athavā 
SA_T02_vamvuppu-199	viṃśatiṃ divasān yāvat pañcaviṃśatim eva vā /	viṃśatim divasān yāvat pañcaviṃśatim eva vā 
SA_T02_vamvuppu-200	bāṇābdhiguṇanetrenduvarṣair mṛtyur yathākramam // VMv_1.100 //	bāṇa abdhi guṇa netra indu varṣaiḥ mṛtyuḥ yathākramam 
SA_T02_vamvuppu-201	eṣām apy antarāleṣu śodhyāḥ ṣoḍaśa vāsarāḥ /	eṣām api antarāleṣu śodhyāḥ ṣoḍaśa vāsarāḥ 
SA_T02_vamvuppu-202	varṣasyaiva caturthāṃśaiḥ kramaśaś cābhivardhitaiḥ // VMv_1.101 //	varṣasya eva caturtha aṃśaiḥ kramaśas ca abhivardhitaiḥ 
SA_T02_vamvuppu-203	mastakopari niryāntīṃ saptāhaṃ dhūmamālikām /	mastaka upari niryāntīm sapta aham dhūma mālikām 
SA_T02_vamvuppu-204	yo na paśyati tasya syān mṛtyur varṣatrayāvadheḥ // VMv_1.102 //	yaḥ na paśyati tasya syāt mṛtyuḥ varṣa traya avadheḥ 
SA_T02_vamvuppu-205	svanetrayoś caturdikṣu dṛśyante 'ṅgulipīḍanāt /	sva netrayoḥ catur dikṣu dṛśyante ṅguli pīḍanāt 
SA_T02_vamvuppu-206	mārjāranetratulyāni jyotīṃṣi jhaṭitikramāt // VMv_1.103 //	mārjāra netra tulyāni jyotīṃṣi jhaṭiti kramāt 
SA_T02_vamvuppu-207	apīḍane 'pi taddṛṣṭau mṛtyuḥ syāc chatavāsaraiḥ /	apīḍane pi tad dṛṣṭau mṛtyuḥ syāt śata vāsaraiḥ 
SA_T02_vamvuppu-208	etat sāmānyato jñeyaṃ viśeṣas tv ayam ucyate // VMv_1.104 //	etat sāmānyatas jñeyam viśeṣaḥ tu ayam ucyate 
SA_T02_vamvuppu-209	candrasyādhas tathordhvaṃ ca karṇanāsopakaṇṭhayoḥ /	candrasya adhas tathā ūrdhvam ca karṇa nāsā upakaṇṭhayoḥ 
SA_T02_vamvuppu-210	naṣṭe jyotiṣi mṛtyuḥ syāt ṣaṭtrinetrendumāsataḥ // VMv_1.105 //	naṣṭe jyotiṣi mṛtyuḥ syāt ṣaṣ trinetra indu māsataḥ 
SA_T02_vamvuppu-211	sūrye 'pi yadi candrasya kramaḥ syāt pūrvavat tadā /	sūrye yadi candrasya kramaḥ syāt pūrvavat tadā 
SA_T02_vamvuppu-212	digbāṇaguṇanetreṣu dineṣu maraṇaṃ bhavet // VMv_1.106 //	diś bāṇa guṇa netreṣu dineṣu maraṇam bhavet 
SA_T02_vamvuppu-213	svarūpasya viparyāsāt ṣaḍmāsān maraṇaṃ bhavet /	svarūpasya viparyāsāt ṣaṣ māsāt maraṇam bhavet 
SA_T02_vamvuppu-214	pañcamāsād bhaven mṛtyur nāsāgrasya vināśataḥ // VMv_1.107 //	pañca māsāt bhavet mṛtyuḥ nāsā agrasya vināśataḥ 
SA_T02_vamvuppu-215	bādhirye śrotrayor mṛtyuś caturmāsātyayād bhavet /	bādhirye śrotrayoḥ mṛtyuḥ catur māsa atyayāt bhavet 
SA_T02_vamvuppu-216	svasthendriyasya patane mṛtyur māsatrayād bhavet // VMv_1.108 //	svastha indriyasya patane mṛtyuḥ māsa trayāt bhavet 
SA_T02_vamvuppu-217	bhrūmadhye jyotiṣo 'dṛṣṭau dvimāsād yamadarśanam /	bhrū madhye jyotiṣaḥ dṛṣṭau dvi māsāt yama darśanam 
SA_T02_vamvuppu-218	ekamāsātyayān mṛtyur vṛṣaṇe golakakṣayāt // VMv_1.109 //	eka māsa atyayāt mṛtyuḥ vṛṣaṇe golaka kṣayāt 
SA_T02_vamvuppu-219	parākṣṇoḥ pratibimbasyādṛṣṭau pakṣād vināśanam /	para akṣṇoḥ pratibimbasya adṛṣṭau pakṣāt vināśanam 
SA_T02_vamvuppu-220	jihvāyā aparāvṛttau daśāhān mṛtyusaṃgamaḥ // VMv_1.110 //	jihvāyāḥ aparāvṛttau daśa ahāt mṛtyu saṃgamaḥ 
SA_T02_vamvuppu-221	nābher viparyayān mṛtyuḥ pañcāhād upaśliṣyati /	nābheḥ viparyayāt mṛtyuḥ pañca ahāt upaśliṣyati 
SA_T02_vamvuppu-222	pārśvadvayasyākṛṣṭau tu mṛtyuḥ syād vāsaratrayāt // VMv_1.111 //	pārśva dvayasya ākṛṣṭau tu mṛtyuḥ syāt vāsara trayāt 
SA_T02_vamvuppu-223	samastagātrastabdhatve mṛtyur ekāhiko bhavet /	samasta gātra stabdha tve mṛtyuḥ ekāhikaḥ bhavet 
SA_T02_vamvuppu-224	lalāṭasthatrirekhāṇāṃ nāśān mṛtyur ahastrayāt // VMv_1.112 //	lalāṭa stha trirekhāṇām nāśāt mṛtyuḥ ahar trayāt 
SA_T02_vamvuppu-225	svasthasya lālājihvā cen niḥsparśā dravavarjitā /	svasthasya lālā jihvā ced niḥsparśā drava varjitā 
SA_T02_vamvuppu-226	yāvat pañcadinaṃ mṛtyuḥ pañcāśaddivasais tathā // VMv_1.113 //	yāvat pañca dinam mṛtyuḥ pañcāśat divasaiḥ tathā 
SA_T02_vamvuppu-227	amlāditvaṃ ca rasato nīlāditvaṃ ca varṇataḥ /	amla ādi tvam ca rasataḥ nīla ādi tvam ca varṇataḥ 
SA_T02_vamvuppu-228	vikāraḥ śukramūtrāṇāṃ ṣaḍmāsān mṛtyudarśanāt // VMv_1.114 //	vikāraḥ śukra mūtrāṇām ṣaṣ māsān mṛtyu darśanāt 
SA_T02_vamvuppu-229	yugapatpañcadhāraṃ vā vāmāvartaṃ vigandhi ca /	yugapad pañca dhāram vā vāma āvartam vigandhi ca 
SA_T02_vamvuppu-230	mūtraṃ yasya bhaven mṛtyus tasya ṣaḍmāsamadhyataḥ // VMv_1.115 //	mūtram yasya bhavet mṛtyuḥ tasya ṣaṣ māsa madhyatas 
SA_T02_vamvuppu-231	kṛṣṇe vā yadi vā śukle pakṣe reto 'tikṛṣṇakam /	kṛṣṇe vā yadi vā śukle pakṣe retaḥ tikṛṣṇakam 
SA_T02_vamvuppu-232	mṛtyuḥ ṣaḍmāsato no cet tenaiva syāt pratikriyā // VMv_1.116 //	mṛtyuḥ ṣaṣ māsataḥ no ced tena eva syāt pratikriyā 
SA_T02_vamvuppu-233	kṛṣṇabhāgaṃ parityajya gṛhītvā śuklabhāgakam /	kṛṣṇa bhāgam parityajya gṛhītvā śukla bhāgakam 
SA_T02_vamvuppu-234	candre prabhañjane vāti praveśāt syāt pratikriyā // VMv_1.117 //	candre prabhañjane vāti praveśāt syāt pratikriyā 
SA_T02_vamvuppu-235	sthiratve 'pi svadehasya tacchāyā cañcalā yadi /	sthira tve sva dehasya tad chāyā cañcalā yadi 
SA_T02_vamvuppu-236	caturmāsād bhaven mṛtyur ity āgamavicakṣaṇāḥ // VMv_1.118 //	catur māsāt bhavet mṛtyuḥ iti āgama vicakṣaṇāḥ 
SA_T02_vamvuppu-237	dakṣiṇāśāgatāṃ chāyām ātmano yadi paśyati /	dakṣiṇa āśā gatām chāyām ātmanaḥ yadi paśyati 
SA_T02_vamvuppu-238	adyaiva mṛtyur asmākam iti paśyed anityatām // VMv_1.119 //	adyā eva mṛtyuḥ asmākam iti paśyet anitya tām 
SA_T02_vamvuppu-239	nirarthako visaṃvādī mithyetyādi prakāśanāt /	nirarthakaḥ visaṃvādī mithyā ityādi prakāśanāt 
SA_T02_vamvuppu-240	svapno 'py asatyaḥ sarveṣāṃ nātaḥ śraddhā na yujyate // VMv_1.120 //	svapnaḥ upi asatyaḥ sarveṣām na atas śraddhā na yujyate 
SA_T02_vamvuppu-241	devatādarśitaḥ svapnaḥ satyasvapno 'tha yo naraḥ /	devatā darśitaḥ svapnaḥ yaḥ naraḥ 
SA_T02_vamvuppu-242	sa svapne pratyayaṃ kṛtvā mṛtyuliṅgāni paśyatu // VMv_1.121 //	sa svapne pratyayam kṛtvā mṛtyu liṅgāni paśyatu 
SA_T02_vamvuppu-243	kiṃśukaṃ kovidāraṃ ca puṣpitaṃ karavīrakam /	kiṃśukam kovidāram ca puṣpitam karavīrakam 
SA_T02_vamvuppu-244	yo 'bhirohati svapnānte sa syāt ṣaḍmāsamṛtyukaḥ // VMv_1.122 //	yaḥ abhirohati svapna ante sa syāt ṣaṣ māsa mṛtyukaḥ 
SA_T02_vamvuppu-245	vihārayaṣṭiṃ svapnānte yo 'bhirohati mānavaḥ /	vihāra yaṣṭim svapna ante yaḥ abhirohati mānavaḥ 
SA_T02_vamvuppu-246	vālukābhasmarāśiṃ vā maraṇaṃ tasya pūrvavat // VMv_1.123 //	vālukā bhasma rāśim vā maraṇam tasya pūrvavat 
SA_T02_vamvuppu-247	gardabhaṃ yaḥ samārūḍhaḥ prayāyād dakṣiṇāṃ diśam /	gardabham yaḥ samārūḍhaḥ prayāyāt dakṣiṇām diśam 
SA_T02_vamvuppu-248	bhūyaś ca na nivarteta tadvat tasyāpi jīvitam // VMv_1.124 //	bhūyas ca na nivarteta tadvat tasya api jīvitam 
SA_T02_vamvuppu-249	yaś cāpi vānarārūḍhaḥ prayāyād dakṣiṇāṃ diśam /	yaḥ ca api vānara ārūḍhaḥ prayāyāt dakṣiṇām diśam 
SA_T02_vamvuppu-250	tatrasthaś ca vibudhyeta mṛtyuḥ syāt tasya pūrvavat // VMv_1.125 //	tatrasthaḥ ca vibudhyeta mṛtyuḥ syāt tasya pūrvavat 
SA_T02_vamvuppu-251	daṇḍaṃ vā caityayūpaṃ vā naro yas tv abhirohati /	daṇḍam vā caitya yūpam vā naraḥ yaḥ tu abhirohati 
SA_T02_vamvuppu-252	vālmīkaṃ pāṃśurāśiṃ vā ṣaḍmāsān na sa jīvati // VMv_1.126 //	vālmīkam pāṃśu rāśim vā ṣaṣ māsān na sa jīvati 
SA_T02_vamvuppu-253	kālī kumārī saṃkruddhā yā tu badhnāti bandhanaiḥ /	kālī kumārī saṃkruddhā yā tu badhnāti bandhanaiḥ 
SA_T02_vamvuppu-254	kālarātrī tu sā jñeyā saptāhān mṛtyukārikā // VMv_1.127 //	kālarātrī tu sā jñeyā sapta ahāt mṛtyu kārikā 
SA_T02_vamvuppu-255	kṛṣṇavastrā tu yā nārī kālī kāmayate naraṃ /	kṛṣṇa vastrā tu yā nārī kālī kāmayate naram 
SA_T02_vamvuppu-256	karavīramālā svapne yāty asau yamamaṇḍalam // VMv_1.128 //	             
SA_T02_vamvuppu-257	tamo vā praviśet svapne śvabhraṃ vā cārakaṃ tathā /	tamaḥ vā praviśet svapne śvabhram vā cārakam tathā 
SA_T02_vamvuppu-258	vṛkṣād vā prapatet svapne sa mṛtyor antike sthitaḥ // VMv_1.129 //	vṛkṣāt vā prapatet svapne sa mṛtyoḥ antike sthitaḥ 
SA_T02_vamvuppu-259	vṛkṣaṃ tṛṇaṃ vā kāṣṭhaṃ vā viphalaṃ yas tu paśyati /	vṛkṣam tṛṇam vā kāṣṭham vā viphalam yaḥ tu paśyati 
SA_T02_vamvuppu-260	suptaḥ śīrṣe śarīre vā ṣaḍmāsān na sa jīvati // VMv_1.130 //	suptaḥ śīrṣe śarīre vā ṣaṣ māsān na sa jīvati 
SA_T02_vamvuppu-261	yo vānararathārūḍho gacchet pūrvāṃ diśaṃ naraḥ /	yaḥ vānara ratha ārūḍhaḥ gacchet pūrvām diśam naraḥ 
SA_T02_vamvuppu-262	pratibuddho vijānīyād rātrir eṣā mamāntimā // VMv_1.131 //	pratibuddhaḥ vijānīyāt rātriḥ eṣā mama antimā 
SA_T02_vamvuppu-263	śvakākagṛdhragomāyurakṣaḥpretapiśācakaiḥ /	śva kāka gṛdhra gomāyu rakṣaḥ preta piśācakaiḥ 
SA_T02_vamvuppu-264	bhakṣyate prohyate cāpi kharapotryuṣṭrasaurabhaiḥ // VMv_1.132 //	bhakṣyate prohyate ca api khara potrī uṣṭra saurabhaiḥ 
SA_T02_vamvuppu-265	ekābdavigame nūnaṃ maraṇaṃ tasya nirdiśet /	eka abda vigame nūnam maraṇam tasya nirdiśet 
SA_T02_vamvuppu-266	svapnadṛṣṭanimittānāṃ śāntir māyopamā matiḥ // VMv_1.133 //	svapna dṛṣṭa nimittānām śāntiḥ māyā upamā matiḥ 
SA_T02_vamvuppu-267	lohadaṇḍadharaṃ kṛṣṇaṃ naraṃ kṛṣṇaparicchadam /	loha daṇḍa dharam kṛṣṇam naram kṛṣṇa paricchadam 
SA_T02_vamvuppu-268	prasuptenāgrato dṛṣṭvā trimāsān mṛtyur āpyate // VMv_1.134 //	prasuptena agratas dṛṣṭvā tri māsāt mṛtyuḥ āpyate 
SA_T02_vamvuppu-269	raktagandhapraliptāṅgaṃ raktamālyavibhūṣitam /	rakta gandha pralipta aṅgam rakta mālya vibhūṣitam 
SA_T02_vamvuppu-270	tailābhyaktam atibhītaṃ muṇḍitaṃ raktavāsasam // VMv_1.135 //	taila abhyaktam ati bhītam muṇḍitam rakta vāsasam 
SA_T02_vamvuppu-271	kharam āruhya vegena vrajantaṃ dakṣiṇāṃ diśam /	kharam āruhya vegena vrajantam dakṣiṇām diśam 
SA_T02_vamvuppu-272	ātmānam īdṛśaṃ svapne paśyet ṣaḍmāsamṛtyukaḥ // VMv_1.136 //	ātmānam īdṛśam svapne paśyet ṣaṣ māsa mṛtyukaḥ 
SA_T02_vamvuppu-273	raktamālyāni gandhāṃś ca raktāmbaram athāpi vā /	rakta mālyāni gandhān ca rakta ambaram atha api vā 
SA_T02_vamvuppu-274	yaḥ svapne labhate tasya mṛtyuḥ syād aṣṭamāsataḥ // VMv_1.137 //	yaḥ svapne labhate tasya mṛtyuḥ syāt aṣṭa māsataḥ 
SA_T02_vamvuppu-275	saṃkhyātītāni bāhyāni mṛtyuliṅgāni tāni kaḥ /	saṃkhyā atītāni bāhyāni mṛtyu liṅgāni tāni kaḥ 
SA_T02_vamvuppu-276	ekavaktreṇa śaknoti vaktuṃ varṣaśatair api // VMv_1.138 //	eka vaktreṇa śaknoti vaktum varṣa śataiḥ api 
SA_T02_vamvuppu-277	etāni mṛtyoḥ pratipādakāni liṅgāni bāhyāni yathoditāni /	etāni mṛtyoḥ pratipādakāni liṅgāni bāhyāni yathā uditāni 
SA_T02_vamvuppu-278	vijñāya tāni tvaritaṃ vidheyo mantrādibhir vañcana eva yatnaḥ // VMv_1.139 //	vijñāya tāni tvaritam vidheyaḥ mantra ādibhiḥ vañcane eva yatnaḥ 
SA_T02_vamvuppu-279	// iti śrīpaṇḍitavāgīśvarakīrtiviracite mṛtyuvañcanopadeśe prathamaḥ paricchedaḥ //	iti śrī paṇḍita vāgīśvara kīrti viracite mṛtyu vañcana upadeśe prathamaḥ paricchedaḥ 
SA_T02_vamvuppu-280	idānīm āntaraṃ mṛtyor lakṣaṇaṃ kathyate sphuṭam /	idānīm āntaram mṛtyoḥ lakṣaṇam kathyate sphuṭam 
SA_T02_vamvuppu-281	tac ca vāyūdayāj jñeyaṃ vāyur ghrāṇāsyagocaraḥ // VMv_2.1 //	tat ca vāyu udayāt jñeyam vāyuḥ ghrāṇa āsya gocaraḥ 
SA_T02_vamvuppu-282	bāhyalakṣaṇamātrān na mṛtyoḥ samyag viniścayaḥ /	bāhya lakṣaṇa mātrāt na mṛtyoḥ samyak viniścayaḥ 
SA_T02_vamvuppu-283	yāvad ādhyātmikaṃ samyag lakṣaṇaṃ naiva niścitam // VMv_2.2 //	yāvat ādhyātmikam samyak lakṣaṇam nā eva niścitam 
SA_T02_vamvuppu-284	ubhayor niścayān mṛtyur niścitaḥ syāt parisphuṭam /	ubhayoḥ niścayāt mṛtyuḥ niścitaḥ syāt parisphuṭam 
SA_T02_vamvuppu-285	bāhye buddhiviparyāso rogāder api saṃskṛteḥ // VMv_2.3 //	bāhye buddhi viparyāsaḥ roga ādeḥ api saṃskṛteḥ 
SA_T02_vamvuppu-286	puṣyādimāsasaṃkrāntau pūrṇamāsyādiparvasu /	puṣya ādi māsa saṃkrāntau pūrṇamāsī ādi parvasu 
SA_T02_vamvuppu-287	sāmānyalakṣaṇaṃ mṛtyor lakṣayet prātarāditaḥ // VMv_2.4 //	sāmānya lakṣaṇam mṛtyoḥ lakṣayet prātar āditas 
SA_T02_vamvuppu-288	nirūpakanaro yatra dine kālaṃ nirūpayet /	nirūpaka naraḥ yatra dine kālam nirūpayet 
SA_T02_vamvuppu-289	tad ārabhya dinaṃ mṛtyur mitakālātyayād bhavet // VMv_2.5 //	tat ārabhya dinam mṛtyuḥ mita kāla atyayāt bhavet 
SA_T02_vamvuppu-290	samaprakṛtiyuktānāṃ sarvaprāṇabhṛtāṃ sadā /	sama prakṛti yuktānām sarva prāṇabhṛtām sadā 
SA_T02_vamvuppu-291	nāsikādakṣiṇetare puṭe pratyekam āśritaḥ // VMv_2.6 //	nāsikā dakṣiṇetare puṭe pratyekam āśritaḥ 
SA_T02_vamvuppu-292	vāyur vahati yāmārdhaṃ sūryaśītāṃśusaṃjñake /	vāyuḥ vahati yāma ardham sūrya śītāṃśu saṃjñake 
SA_T02_vamvuppu-293	ato viparyayāt kalpyaṃ maraṇādi manīṣibhiḥ // VMv_2.7 //	atas viparyayāt kalpyam maraṇa ādi manīṣibhiḥ 
SA_T02_vamvuppu-294	pratipadaṃ samārabhya śuklāṃ vahati candragaḥ /	pratipadam samārabhya śuklām vahati candra gaḥ 
SA_T02_vamvuppu-295	dināni trīṇi pavanaḥ tataḥ sūrye dinatrayam // VMv_2.8 //	dināni trīṇi pavanaḥ tatas sūrye dina trayam 
SA_T02_vamvuppu-296	dinatrayaṃ punaś candre tataḥ sūrye dinatrayam /	dina trayam punar candre tatas sūrye dina trayam 
SA_T02_vamvuppu-297	krameṇānena niyamād yāvat pañcadaśī sitā // VMv_2.9 //	krameṇa anena niyamāt yāvat pañcadaśī sitā 
SA_T02_vamvuppu-298	evaṃ kṛṣṇaṃ samārabhya sūrye vahati mārutaḥ /	evam kṛṣṇam samārabhya sūrye vahati mārutaḥ 
SA_T02_vamvuppu-299	dināni trīṇi pūrvavad yāvat pañcadaśītarā // VMv_2.10 //	dināni trīṇi pūrvavat yāvat pañcadaśī itarā 
SA_T02_vamvuppu-300	kramasyāsya viparyāsāt tribhiḥ pakṣaiḥ suniścitāt /	kramasya asya viparyāsāt tribhiḥ pakṣaiḥ su niścitāt 
SA_T02_vamvuppu-301	ṣaḍbhir māsair bhaven mṛtyur dharmam eva smaret tataḥ // VMv_2.11 //	ṣaḍbhiḥ māsaiḥ bhavet mṛtyuḥ dharmam eva smaret tatas 
SA_T02_vamvuppu-302	pakṣadvayaviparyāsāt suhṛdbandhuvipad bhavet /	pakṣa dvaya viparyāsāt suhṛd bandhu vipad bhavet 
SA_T02_vamvuppu-303	ekapakṣaviparyāsād dāruṇavyādhisaṃbhavaḥ // VMv_2.12 //	eka pakṣa viparyāsāt dāruṇa vyādhi saṃbhavaḥ 
SA_T02_vamvuppu-304	ekadvitricatuḥpañcaṣaḍdināni viparyayāt /	eka dvi tri catur pañca ṣaṣ dināni viparyayāt 
SA_T02_vamvuppu-305	vahed vāyur yadi tadā kalyudvegādi jāyate // VMv_2.13 //	vahet vāyuḥ yadi tadā kali udvega ādi jāyate 
SA_T02_vamvuppu-306	trimārgago bhaved vāyuḥ prakṛteḥ parivarjanāt /	tri mārga gaḥ bhavet vāyuḥ prakṛteḥ parivarjanāt 
SA_T02_vamvuppu-307	madhyāhnāt parato mṛtyuḥ pratīkāravivarjitaḥ // VMv_2.14 //	madhyāhnāt paratas mṛtyuḥ pratīkāra vivarjitaḥ 
SA_T02_vamvuppu-308	saṃkrāntirahito vāyur ubhayor api mārgayoḥ /	saṃkrānti rahitaḥ vāyuḥ ubhayoḥ api mārgayoḥ 
SA_T02_vamvuppu-309	vahed yasya daśāhāni saṃkrāntau mriyate hi saḥ // VMv_2.15 //	vahet yasya daśa ahāni saṃkrāntau mriyate hi saḥ 
SA_T02_vamvuppu-310	viṣuvatkṣaṇasaṃprāptau spandete yasya locane /	viṣuvat kṣaṇa saṃprāptau spandete yasya locane 
SA_T02_vamvuppu-311	tasya nāśaṃ vijānīyād ahorātrān na saṃśayaḥ // VMv_2.16 //	tasya nāśam vijānīyāt ahorātrān na saṃśayaḥ 
SA_T02_vamvuppu-312	itaś cetaś ca bahudhā yasyārdhapraharaṃ vahet /	itas ca itas ca bahudhā yasya ardha praharam vahet 
SA_T02_vamvuppu-313	vāyus tasya vijānīyāt pūjanaṃ lābham eva ca // VMv_2.17 //	vāyuḥ tasya vijānīyāt pūjanam lābham eva ca 
SA_T02_vamvuppu-314	saṃkrāntipañcakaṃ yasya samatītya mukhe vahet /	saṃkrānti pañcakam yasya samatītya mukhe vahet 
SA_T02_vamvuppu-315	vāyus tasyārthanāśaḥ syād udvego vā bhayādi vā // VMv_2.18 //	vāyuḥ tasya artha nāśaḥ syāt udvegaḥ vā bhaya ādi vā 
SA_T02_vamvuppu-316	vāmanāsāpuṭe vāyuḥ saṃkrāntīś ca trayodaśa /	vāma nāsā puṭe vāyuḥ saṃkrāntīḥ ca trayodaśa 
SA_T02_vamvuppu-317	samatītya vahed yasya tasya rogādi jāyate // VMv_2.19 //	samatītya vahet yasya tasya roga ādi jāyate 
SA_T02_vamvuppu-318	puṭadvayaṃ parityajya yadā vaktreṇa gacchati /	puṭa dvayam parityajya yadā vaktreṇa gacchati 
SA_T02_vamvuppu-319	tad ahar jīvitaṃ tasya yadi vajrasamo 'py asau // VMv_2.20 //	tat ahar jīvitam tasya yadi vajra samaḥ pi asau 
SA_T02_vamvuppu-320	mārgaśīrṣasya saṃkrāntikālam ārabhya mārutaḥ /	mārgaśīrṣasya saṃkrānti kālam ārabhya mārutaḥ 
SA_T02_vamvuppu-321	pañcāhaṃ ced vahet sūrye mṛtyur aṣṭādaśābdataḥ // VMv_2.21 //	pañca aham ced vahet sūrye mṛtyuḥ aṣṭādaśa abdataḥ 
SA_T02_vamvuppu-322	aśvayuṅmāsasaṃkrāntikālam ārabhya mārutaḥ /	aśvayuj māsa saṃkrānti kālam ārabhya mārutaḥ 
SA_T02_vamvuppu-323	pañcāhaṃ ced vahen mṛtyur bhavet pañcadaśābdataḥ // VMv_2.22 //	pañca aham ced vahet mṛtyuḥ bhavet pañcadaśa abdataḥ 
SA_T02_vamvuppu-324	śrāvaṇasyāpi ced evaṃ mṛtyur dvādaśavarṣataḥ /	śrāvaṇasya api ced evam mṛtyuḥ dvādaśa varṣataḥ 
SA_T02_vamvuppu-325	jyeṣṭhe 'pi ced bhaved evaṃ mṛtyuḥ syān navavarṣataḥ // VMv_2.23 //	jyeṣṭhe ced bhavet evam mṛtyuḥ syāt nava varṣataḥ 
SA_T02_vamvuppu-326	caitramāsasya saṃkrāntikālam ārabhya ced vahet /	caitra māsasya saṃkrānti kālam ārabhya ced vahet 
SA_T02_vamvuppu-327	pañcāhaṃ māruto mṛtyuḥ ṣaḍbhir varṣais tadā bhavet // VMv_2.24 //	pañca aham mārutaḥ mṛtyuḥ ṣaḍbhiḥ varṣaiḥ tadā bhavet 
SA_T02_vamvuppu-328	māghamāsasya saṃkrānteḥ pañcāhaṃ ced vahen marut /	māgha māsasya saṃkrānteḥ pañca aham ced vahet marut 
SA_T02_vamvuppu-329	varṣatrayātyayān mṛtyur iti kālavicakṣaṇāḥ // VMv_2.25 //	varṣa traya atyayāt mṛtyuḥ iti kāla vicakṣaṇāḥ 
SA_T02_vamvuppu-330	sarvatra dvitricaturo vāyuś ced divasān vahet /	sarvatra dvi tri caturaḥ vāyuḥ ced divasān vahet 
SA_T02_vamvuppu-331	abdabhāgais tu te śodhyā yathāvad anupūrvaśaḥ // VMv_2.26 //	abda bhāgaiḥ tu te śodhyāḥ yathāvat anupūrvaśas 
SA_T02_vamvuppu-332	evam eva vahec candre vāyuś cen mṛtyuvarjitāḥ /	evam eva vahet candre vāyuḥ ced mṛtyu varjitāḥ 
SA_T02_vamvuppu-333	vyādhidurbhikṣakāntāraśokarājādyupadravāḥ // VMv_2.27 //	vyādhi durbhikṣa kāntāra śoka rāja ādi upadravāḥ 
SA_T02_vamvuppu-334	sāmānyakālasaṃbodhaḥ sphuṭo 'yam upadarśitaḥ /	sāmānya kāla saṃbodhaḥ sphuṭaḥ yam upadarśitaḥ 
SA_T02_vamvuppu-335	viśeṣakālabodhāya gatir anyā pradarśyate // VMv_2.28 //	viśeṣa kāla bodhāya gatiḥ anyā pradarśyate 
SA_T02_vamvuppu-336	samasaptagate sūrye janmarkṣe candramā yadi /	sama sapta gate sūrye janma ṛkṣe candramāḥ yadi 
SA_T02_vamvuppu-337	kālo 'sau pauṣṇanāmeti mṛtyunirṇayakārakaḥ // VMv_2.29 //	mṛtyu nirṇaya kārakaḥ 
SA_T02_vamvuppu-338	yatra rāśau naro jātas tasmād yaḥ saptamo 'paraḥ /	yatra rāśau naraḥ jātaḥ tasmāt yaḥ paraḥ 
SA_T02_vamvuppu-339	samasapta iti khyātas tatrārkaḥ samasaptagaḥ // VMv_2.30 //	samasaptaḥ iti khyātaḥ tatra arkaḥ sama sapta gaḥ 
SA_T02_vamvuppu-340	rāśau tatraiva candraś cej janmanakṣatrago bhavet /	rāśau tatra eva candraḥ ced janma nakṣatra gaḥ bhavet 
SA_T02_vamvuppu-341	pauṣṇaḥ kālaḥ sa vijñeyas tatra mṛtyor nirūpaṇam // VMv_2.31 //	pauṣṇaḥ kālaḥ sa vijñeyaḥ tatra mṛtyoḥ nirūpaṇam 
SA_T02_vamvuppu-342	sarvatra sūryamārgāntargate satatagāmini /	sarvatra sūrya mārga antargate satata gāmini 
SA_T02_vamvuppu-343	kālaṃ nirūpayed vidvān itaratra vikālakam // VMv_2.32 //	kālam nirūpayet vidvān itaratra vikālakam 
SA_T02_vamvuppu-344	yatra velākṣaṇe vāyor gatir anyā pravartate /	yatra velā akṣaṇe vāyoḥ gatiḥ anyā pravartate 
SA_T02_vamvuppu-345	tatra velākṣaṇe pūrṇe mṛtyur nāsty atra saṃśayaḥ // VMv_2.33 //	tatra velā akṣaṇe pūrṇe mṛtyuḥ na asti atra saṃśayaḥ 
SA_T02_vamvuppu-346	pauṣṇe kāle vahed vāyur dinārdhaṃ yadi sūryagaḥ /	pauṣṇe kāle vahet vāyuḥ dina ardham yadi sūrya gaḥ 
SA_T02_vamvuppu-347	vatsarair manusaṃkhyātair lakṣayen maraṇaṃ tadā // VMv_2.34 //	vatsaraiḥ manu saṃkhyātaiḥ lakṣayet maraṇam tadā 
SA_T02_vamvuppu-348	dinam ekam ahorātraṃ dinadvitricatuṣṭayam /	dinam ekam ahorātram dina dvi tri catuṣṭayam 
SA_T02_vamvuppu-349	vahec ced arkadikśailaṣaḍvedābdaiḥ kramān mṛtiḥ // VMv_2.35 //	vahet ced arka diś śaila ṣaṣ veda abdaiḥ kramāt mṛtiḥ 
SA_T02_vamvuppu-350	pañcāhaṃ ca daśāhaṃ ca tathā pañcadaśāhakam /	pañca aham ca daśa aham ca tathā pañcadaśa ahakam 
SA_T02_vamvuppu-351	vahec cet tridvyekavarṣair bhaven mṛtyur yathākramam // VMv_2.36 //	vahet ced tri dvi eka varṣaiḥ bhavet mṛtyuḥ yathākramam 
SA_T02_vamvuppu-352	tathaiva ced vahed vāyur viṃśatiṃ pañcaviṃśatim /	tathā eva ced vahet vāyuḥ viṃśatim pañcaviṃśatim 
SA_T02_vamvuppu-353	ṣaḍbhir māsais tribhiś caiva yathāsaṃkhyaṃ bhaven mṛtiḥ // VMv_2.37 //	ṣaḍbhiḥ māsaiḥ tribhiḥ ca eva yathāsaṃkhyam bhavet mṛtiḥ 
SA_T02_vamvuppu-354	ṣaṭsaptāṣṭāviṃśatiṃ ced ūnatriṃśaddinaṃ vahet /	ṣaṣ sapta aṣṭāviṃśatim ced ūnatriṃśat dinam vahet 
SA_T02_vamvuppu-355	syād dvyekamāsaiḥ pakṣeṇa digdinaiś ca kramān mṛtiḥ // VMv_2.38 //	syāt dvi eka māsaiḥ pakṣeṇa diś dinaiḥ ca kramāt mṛtiḥ 
SA_T02_vamvuppu-356	triṃśat tu caikatriṃśac ca dvātriṃśad divasān yadi /	triṃśat tu ca ekatriṃśat ca dvātriṃśat divasān yadi 
SA_T02_vamvuppu-357	pañcatridvidinair mṛtyur yathāsaṃkhyaṃ bhavet tadā // VMv_2.39 //	pañca tri dvi dinaiḥ mṛtyuḥ yathāsaṃkhyam bhavet tadā 
SA_T02_vamvuppu-358	trayastriṃśaddinaṃ yāvat sūrye ced vāti mārutaḥ /	trayastriṃśat dinam yāvat sūrye ced vāti mārutaḥ 
SA_T02_vamvuppu-359	tasminn eva dine mṛtyur viṣṇor api na saṃśayaḥ // VMv_2.40 //	tasmin eva dine mṛtyuḥ viṣṇoḥ api na saṃśayaḥ 
SA_T02_vamvuppu-360	pañcāhapañcaviṃśatyor antarāleṣu vāsarāḥ /	pañca aha pañcaviṃśatyoḥ antarāleṣu vāsarāḥ 
SA_T02_vamvuppu-361	noktāḥ ṣoḍaśasaṃkhyā ye teṣāṃ śodhanam ucyate // VMv_2.41 //	na uktāḥ ṣoḍaśa saṃkhyāḥ ye teṣām śodhanam ucyate 
SA_T02_vamvuppu-362	ṣaḍdinaṃ cet tribhir varṣaiś caturviṃśativarjitaiḥ /	ṣaṣ dinam ced tribhiḥ varṣaiḥ caturviṃśati varjitaiḥ 
SA_T02_vamvuppu-363	saptāhaṃ cet tribhir varṣaiḥ pūrvoktadviguṇonitaiḥ // VMv_2.42 //	sapta aham ced tribhiḥ varṣaiḥ pūrva ukta dviguṇa ūnitaiḥ 
SA_T02_vamvuppu-364	aṣṭāhaṃ cet tribhir varṣair dvāsaptatidinonitaiḥ /	aṣṭa aham ced tribhiḥ varṣaiḥ dvāsaptati dina ūnitaiḥ 
SA_T02_vamvuppu-365	navāhaṃ cet tribhir varṣaiḥ ṣaṇṇavatidinonitaiḥ // VMv_2.43 //	nava aham ced tribhiḥ varṣaiḥ ṣaṇṇavati dina ūnitaiḥ 
SA_T02_vamvuppu-366	vahed ekādaśāhaṃ cen mārutaḥ sūryagocaraḥ /	vahet ekādaśa aham ced mārutaḥ sūrya gocaraḥ 
SA_T02_vamvuppu-367	caturviṃśatirātronān mṛtyur varṣadvayād bhavet // VMv_2.44 //	           bhavet 
SA_T02_vamvuppu-368	dvādaśāhaṃ varṣadvayāt pūrvoktadviguṇonitāt /	dvādaśa aham varṣa dvayāt pūrva ukta dviguṇa ūnitāt 
SA_T02_vamvuppu-369	trayodaśāhaṃ dvivarṣād dvāsaptatidinonitāt // VMv_2.45 //	trayodaśa aham dvi varṣāt dvāsaptati dina ūnitāt 
SA_T02_vamvuppu-370	caturdaśāhaṃ dvivarṣāt ṣaṇṇavatidinonitāt /	caturdaśa aham dvi varṣāt ṣaṇṇavati dina ūnitāt 
SA_T02_vamvuppu-371	ṣoḍaśadinavāhena dvādaśonaikavarṣataḥ // VMv_2.46 //	ṣoḍaśa dina vāhena dvādaśa ūna eka varṣataḥ 
SA_T02_vamvuppu-372	vahet saptadaśāhaṃ ced vāyuḥ sūryaikagocaraḥ /	vahet saptadaśa aham ced vāyuḥ sūrya eka gocaraḥ 
SA_T02_vamvuppu-373	caturviṃśatyahanyūnād varṣān mṛtyur udīritaḥ // VMv_2.47 //	caturviṃśati ahani ūnāt varṣāt mṛtyuḥ udīritaḥ 
SA_T02_vamvuppu-374	aṣṭādaśāhaṃ ṣaṭtriṃśaddinanyūnaikavarṣataḥ /	aṣṭādaśa aham ṣaṭtriṃśat dina nyūna eka varṣataḥ 
SA_T02_vamvuppu-375	ūnaviṃśati ced aṣṭacatvāriṃśaddinonitāt // VMv_2.48 //	ūnaviṃśati ced aṣṭacatvāriṃśat dina ūnitāt 
SA_T02_vamvuppu-376	ekaviṃśati ṣaḍmāsāt ṣaḍvāsaraviyojitāt /	ekaviṃśati ṣaṣ māsāt ṣaṣ vāsara viyojitāt 
SA_T02_vamvuppu-377	dvāviṃśatiṃ cet ṣaḍmāsair dvādaśāhavivarjitaiḥ // VMv_2.49 //	dvāviṃśatim ced ṣaṣ māsaiḥ dvādaśa aha vivarjitaiḥ 
SA_T02_vamvuppu-378	trayoviṃśatyaharvāhe 'ṣṭādaśāhavivarjitāt /	trayoviṃśati aharvāhe ṣṭādaśa aha vivarjitāt 
SA_T02_vamvuppu-379	caturviṃśatyaharvāhe catuḥṣaṭkadinonitāt // VMv_2.50 //	caturviṃśati aharvāhe catuḥṣaṭka dina ūnitāt 
SA_T02_vamvuppu-380	trayastriṃśaddineṣv evaṃ mṛtyulakṣaṇasaṃbhavaḥ /	trayastriṃśat dineṣu evam mṛtyu lakṣaṇa saṃbhavaḥ 
SA_T02_vamvuppu-381	vāyūdayavaśāj jñeyo nāta ūrdhvam asaṃbhavāt // VMv_2.51 //	vāyu udaya vaśāt jñeyaḥ na atas ūrdhvam asaṃbhavāt 
SA_T02_vamvuppu-382	āha cātra /	āha ca atra 
SA_T02_vamvuppu-383	ādau kṛtvā dinārdhaṃ sakaladinam athā-harniśaṃ yāvad eva tasmād ahnor dvayaṃ ca tridinam atha catur-vāsarān vyāpya yāvat /	ādau kṛtvā dina ardham sakala dinam atha aharniśam yāvat eva tasmāt ahnoḥ dvayam ca tri dinam atha catur vāsarān vyāpya yāvat 
SA_T02_vamvuppu-384	prāṇo nāḍyāśrito yo vahati dinapater udgame savyahīne tasmin vijñeyam etad bhuvanaravidiśo maṅgalaṃ ṣaṭ catuṣkam // VMv_2.52 //	prāṇaḥ nāḍī āśritaḥ yaḥ vahati dinapateḥ udgame savya hīne tasmin vijñeyam etat bhuva nara vidiśaḥ maṅgalam ṣaṣ catuṣkam 
SA_T02_vamvuppu-385	pañcabhyaḥ pañcaviṃśaddivasagatir ihā-rohate pañcavṛddhyā tasmād ekottareṇa triguṇitadaśakaṃ tryuttaraṃ yāvad eva /	pañcabhyaḥ pañcaviṃśat divasa gatiḥ iha ārohate pañca vṛddhyā tasmāt eka uttareṇa tri guṇita daśakam tri uttaram yāvat eva 
SA_T02_vamvuppu-386	kāle pauṣṇe samās tās trinayanaśaśinaḥ ṣaṭtriyugmendavo ye māsās te 'hāni śeṣās tithidigiṣuguṇa-dvīndavo jīvitasya // VMv_2.53 //	kāle pauṣṇe samāḥ tāḥ tri nayana śaśinaḥ ṣaṣ tri yugma indavaḥ ye māsāḥ te hāni śeṣāḥ tithi diś iṣu guṇa dvi indavaḥ jīvitasya 
SA_T02_vamvuppu-387	tripuṭaṃ cakram ālikhya saptatriṃśadgṛhānvitam /	tripuṭam cakram ālikhya saptatriṃśat gṛha anvitam 
SA_T02_vamvuppu-388	āyuṣaḥ prāṇavāyoś ca dināny aṅkakramāl likhet // VMv_2.54 //	āyuṣaḥ prāṇa vāyoḥ ca dināni aṅka kramāt likhet 
SA_T02_vamvuppu-389	ity āntarāṇy api mayā kathitāni mṛtyor liṅgāny ariṣṭam iti cāparanāmakāni /	iti āntarāṇi api mayā kathitāni mṛtyoḥ liṅgāni ariṣṭam iti ca apara nāmakāni 
SA_T02_vamvuppu-390	vijñāya tāni sapadi tvaritair vidheyo dhyānādibhir maraṇa-vañcana eva yatnaḥ // VMv_2.55 //	vijñāya tāni sapadi tvaritaiḥ vidheyaḥ dhyāna ādibhiḥ maraṇa vañcane eva yatnaḥ 
SA_T02_vamvuppu-391	// iti śrīpaṇḍitavāgīśvarakīrtiviracite mṛtyuvañcano“padeśe dvitīyaḥ paricchedaḥ //	iti śrī paṇḍita vāgīśvara kīrti viracite mṛtyu vañcana upadeśe dvitīyaḥ paricchedaḥ 
SA_T02_vamvuppu-392	bāhyam ādhyātmikaṃ caiva jñātvāriṣṭakadambakam /	bāhyam ādhyātmikam ca eva jñātvā ariṣṭa kadambakam 
SA_T02_vamvuppu-393	bāhyaś cādhyātmikaś cāpi jñeyo vañcanasaṃcayaḥ // VMv_3.1 //	bāhyaḥ ca ādhyātmikaḥ ca api jñeyaḥ vañcana saṃcayaḥ 
SA_T02_vamvuppu-394	kāyavākkarmabhir bāhyam āntaraṃ dhyānakarmabhiḥ /	kāya vāc karmabhiḥ bāhyam āntaram dhyāna karmabhiḥ 
SA_T02_vamvuppu-395	maṇimantrauṣadhair bāhyam āntaraṃ yogaśaktibhiḥ // VMv_3.2 //	maṇi mantra auṣadhaiḥ bāhyam āntaram yoga śaktibhiḥ 
SA_T02_vamvuppu-396	śraddhayā śakyate kartuṃ mṛtyuvañcanam udyataiḥ /	śraddhayā śakyate kartum mṛtyu vañcanam udyataiḥ 
SA_T02_vamvuppu-397	śraddhām ato dṛḍhīkuryād anyathā syāc chramaḥ paraḥ // VMv_3.3 //	śraddhām atas dṛḍhīkuryāt anyathā syāt śramaḥ paraḥ 
SA_T02_vamvuppu-398	kāyakleśair bahuvidhair na cāpy arthasya rāśibhiḥ /	kāya kleśaiḥ bahuvidhaiḥ na ca api arthasya rāśibhiḥ 
SA_T02_vamvuppu-399	dharmaḥ saṃprāpyate sūkṣmaḥ śraddhāhīnaiḥ surair api // VMv_3.4 //	dharmaḥ saṃprāpyate sūkṣmaḥ śraddhā hīnaiḥ suraiḥ api 
SA_T02_vamvuppu-400	śraddhā dharmaḥ paraṃ sūkṣmaḥ śraddhā jñānaṃ tapo hutam /	śraddhā dharmaḥ param sūkṣmaḥ śraddhā jñānam tapaḥ hutam 
SA_T02_vamvuppu-401	śraddhā svargaś ca mokṣaś ca śraddhā sarvam idaṃ jagat // VMv_3.5 //	śraddhā svargaḥ ca mokṣaḥ ca śraddhā sarvam idam jagat 
SA_T02_vamvuppu-402	sarvasvaṃ jīvitaṃ cāpi dadyād aśraddhayā yadi /	sarva svam jīvitam ca api dadyāt aśraddhayā yadi 
SA_T02_vamvuppu-403	naivāpnuyāt phalaṃ kiṃ cic chraddadhānas tato bhavet // VMv_3.6 //	na eva āpnuyāt phalam kim cit śraddadhānaḥ tatas bhavet 
SA_T02_vamvuppu-404	ādau dharmaparo bhūyān mṛtyuvañcanavāñchayā /	ādau dharma paraḥ bhūyāt mṛtyu vañcana vāñchayā 
SA_T02_vamvuppu-405	dharmo hi trāyate mṛtyor mṛtyur dharmeṇa vañcyate // VMv_3.7 //	dharmaḥ hi trāyate mṛtyoḥ mṛtyuḥ dharmeṇa vañcyate 
SA_T02_vamvuppu-406	na dharmarahitas tiṣṭhet pramādāt kṣaṇamātrakam /	na dharma rahitaḥ tiṣṭhet pramādāt kṣaṇa mātrakam 
SA_T02_vamvuppu-407	brahmāpi hi vinā dharmaṃ na prabhur mṛtyuvañcane // VMv_3.8 //	brahmā api hi vinā dharmam na prabhuḥ mṛtyu vañcane 
SA_T02_vamvuppu-408	viduṣāṃ saṃmato dharmaḥ satyaṃ dānaṃ tapaḥ kṣamā /	viduṣām saṃmataḥ dharmaḥ satyam dānam tapaḥ kṣamā 
SA_T02_vamvuppu-409	viśeṣeṇa kṛpā yeṣāṃ kiṃ teṣāṃ dharmavistaraiḥ // VMv_3.9 //	viśeṣeṇa kṛpā yeṣām kim teṣām dharma vistaraiḥ 
SA_T02_vamvuppu-410	kāruṇyasyandi hṛdayaṃ yeṣāṃ sattveṣu saṃtatam /	kāruṇya syandi hṛdayam yeṣām sattveṣu saṃtatam 
SA_T02_vamvuppu-411	teṣāṃ jñānaṃ ca mokṣaś ca kim anyair dharmavistaraiḥ // VMv_3.10 //	teṣām jñānam ca mokṣaḥ ca kim anyaiḥ dharma vistaraiḥ 
SA_T02_vamvuppu-412	ahiṃsā paramo dharmaḥ sarvasiddhāntasaṃmataḥ /	ahiṃsā paramaḥ dharmaḥ sarva siddhānta saṃmataḥ 
SA_T02_vamvuppu-413	tām evābhyasyato nityaṃ mṛtyur dūrāyate kramāt // VMv_3.11 //	tām eva abhyasyataḥ nityam mṛtyuḥ dūrāyate kramāt 
SA_T02_vamvuppu-414	alpāyur api dīrghāyuḥ sadyaḥ syāj jīvayann imān /	alpa āyuḥ api dīrgha āyuḥ sadyas syāt jīvayan imān 
SA_T02_vamvuppu-415	pakṣimatsyamṛgavyāḍacaurādīn vadhyadeśagān // VMv_3.12 //	pakṣi matsya mṛga vyāḍa caura ādīn vadhya deśa gān 
SA_T02_vamvuppu-416	dīrghāyur api mandāyuḥ sadyaḥ syān mārayann imān /	dīrgha āyuḥ api manda āyuḥ sadyas syāt mārayan imān 
SA_T02_vamvuppu-417	cauramatsyamṛgavyāḍapakṣiṇo jīvakāṅkṣiṇaḥ // VMv_3.13 //	caura matsya mṛga vyāḍa pakṣiṇaḥ jīva kāṅkṣiṇaḥ 
SA_T02_vamvuppu-418	daśākuśalasaṃtyāgāt triratnaśaraṇāt tathā /	daśā kuśala saṃtyāgāt triratna śaraṇāt tathā 
SA_T02_vamvuppu-419	pañcāṣṭaśikṣākaraṇān mṛtyur dūragato bhavet // VMv_3.14 //	pañca aṣṭa śikṣā karaṇāt mṛtyuḥ dūra gataḥ bhavet 
SA_T02_vamvuppu-420	bandhanasthān uruvyādhipīḍitān bhayakātarān /	bandhana sthān uru vyādhi pīḍitān bhaya kātarān 
SA_T02_vamvuppu-421	trāyamāṇo bhaven nūnaṃ dīrghāyur mṛtyuvañcakaḥ // VMv_3.15 //	trāyamāṇaḥ bhavet nūnam dīrgha āyuḥ mṛtyu vañcakaḥ 
SA_T02_vamvuppu-422	dīnānāthasalajjebhyaḥ śīlavadbhyo 'pi cādarāt /	dīna anātha sa lajjebhyaḥ śīlavadbhyaḥ ca ādarāt 
SA_T02_vamvuppu-423	īpsitārthapradānena dhruvam āyur vivardhate // VMv_3.16 //	īpsita artha pradānena dhruvam āyuḥ vivardhate 
SA_T02_vamvuppu-424	mātāpitṛgurujyeṣṭhajñānavṛddhādigauravāt /	mātā pitṛ guru jyeṣṭha jñāna vṛddha ādi gauravāt 
SA_T02_vamvuppu-425	mānasatkāradānāc ca mṛtyur naivopasarpati // VMv_3.17 //	māna satkāra dānāt ca mṛtyuḥ na eva upasarpati 
SA_T02_vamvuppu-426	sveṣṭadaivatatadbhaktaliṅgināṃ prātar ādarāt /	sva iṣṭa daivata tad bhakta liṅginām prātar ādarāt 
SA_T02_vamvuppu-427	darśanād vandanān nityam āyuṣo vṛddhir āpyate // VMv_3.18 //	darśanāt vandanāt nityam āyuṣaḥ vṛddhiḥ āpyate 
SA_T02_vamvuppu-428	bhagnasphuṭitacaityādāv iṣṭakādipradānataḥ /	bhagna sphuṭita caitya ādau iṣṭakā ādi pradānataḥ 
SA_T02_vamvuppu-429	syād alpāyuḥ sudīrghāyuḥ paiṇḍapātikabhikṣuvat // VMv_3.19 //	syāt alpa āyuḥ su dīrgha āyuḥ paiṇḍapātika bhikṣu vat 
SA_T02_vamvuppu-430	vihārastūpabimbādeḥ kriyayārāmaropaṇāt /	vihāraḥ tu upabimba ādeḥ kriyayā ārāma ropaṇāt 
SA_T02_vamvuppu-431	mahāṣṭasthānapūjābhir āyur nityaṃ vivardhate // VMv_3.20 //	mahā aṣṭa sthāna pūjābhiḥ āyuḥ nityam vivardhate 
SA_T02_vamvuppu-432	chandakabhikṣayopāttair dravyaiḥ saṃghasya bhojanāt /	chandaka bhikṣayā upāttaiḥ dravyaiḥ saṃghasya bhojanāt 
SA_T02_vamvuppu-433	saptāhāyuś cirāyuḥ syād dharmāśokanarendravat // VMv_3.21 //	sapta aha āyuḥ cira āyuḥ syāt dharma aśoka narendra vat 
SA_T02_vamvuppu-434	vālukācaityakaraṇāt tathā sañcakatāḍanāt /	vālukā caitya karaṇāt tathā sañcaka tāḍanāt 
SA_T02_vamvuppu-435	caityādivandanāc caiva dhruvam āyur vivardhate // VMv_3.22 //	caitya ādi vandanāt ca eva dhruvam āyuḥ vivardhate 
SA_T02_vamvuppu-436	mahāsamājakaṃ sūtram āṭānāṭīyakaṃ tathā /	mahā samājakam sūtram āṭānāṭīyakam tathā 
SA_T02_vamvuppu-437	sakṣudrakaṃ mahāmeghaṃ gāthāḥ susvastisaṃjñitāḥ // VMv_3.23 //	sa kṣudrakam mahā megham gāthāḥ susvasti saṃjñitāḥ 
SA_T02_vamvuppu-438	satkṛtya vācayed bhikṣūn svayaṃ vā saṃpravartayet /	satkṛtya vācayet bhikṣūn svayam vā saṃpravartayet 
SA_T02_vamvuppu-439	dīrgham āyus tathā prāpya mṛtyor bhavati vañcakaḥ // VMv_3.24 //	dīrgham āyuḥ tathā prāpya mṛtyoḥ bhavati vañcakaḥ 
SA_T02_vamvuppu-440	gaṇḍavyūhādisūtrāntān mahāyānaprakāśakān /	gaṇḍavyūha ādi sūtra antān mahāyāna prakāśakān 
SA_T02_vamvuppu-441	ekāgro vācayen nityaṃ mṛtyuvañcanam aśnute // VMv_3.25 //	ekāgraḥ vācayet nityam mṛtyu vañcanam aśnute 
SA_T02_vamvuppu-442	buddhabhāṣitaniḥśeṣayogatantrādivācanāt /	buddha bhāṣita niḥśeṣa yogatantra ādi vācanāt 
SA_T02_vamvuppu-443	pañcarakṣāvidhānād vā mṛtyuvañcanam āpyate // VMv_3.26 //	pañcarakṣā vidhānāt vā mṛtyu vañcanam āpyate 
SA_T02_vamvuppu-444	uṣṇīṣagarbhacaityādipradakṣiṇavidhānataḥ /	uṣṇīṣa garbha caitya ādi pradakṣiṇa vidhānataḥ 
SA_T02_vamvuppu-445	dhāraṇījapataś cāpi vañcyate mṛtyur udyataiḥ // VMv_3.27 //	dhāraṇī japataḥ ca api vañcyate mṛtyuḥ udyataiḥ 
SA_T02_vamvuppu-446	grahādimātṛkāpāṭhāt tadvidhānapuraḥsarāt /	graha ādi mātṛkā pāṭhāt tad vidhāna puraḥsarāt 
SA_T02_vamvuppu-447	sahasrāvartadhāraṇyā ratnolkāyāś ca jāpataḥ // VMv_3.28 //	sahasra āvarta dhāraṇyāḥ ratna ulkāyāḥ ca jāpataḥ 
SA_T02_vamvuppu-448	dhāraṇīsaṃcayādyuktadhāraṇījāpatatparāḥ /	dhāraṇī saṃcaya ādi ukta dhāraṇī jāpa tatparāḥ 
SA_T02_vamvuppu-449	āsannam api dūrasthaṃ mṛtyuṃ kurvanti paṇḍitāḥ // VMv_3.29 //	āsannam api dūra stham mṛtyum kurvanti paṇḍitāḥ 
SA_T02_vamvuppu-450	maṇḍalālekhanād dhomān mudrāṇāṃ bandhanād api /	maṇḍala ālekhanāt dhomāt mudrāṇām bandhanāt api 
SA_T02_vamvuppu-451	balīnāṃ gaṇacakrāṇāṃ pradānān mṛtyuvañcanam // VMv_3.30 //	balīnām gaṇa cakrāṇām pradānāt mṛtyu vañcanam 
SA_T02_vamvuppu-452	cāturdiśāryasaṃghāya bhojyaśayyādidānataḥ /	cāturdiśa ārya saṃghāya bhojya śayyā ādi dānataḥ 
SA_T02_vamvuppu-453	kāṣāyamātrakaṇṭhebhyo 'pi vā syān mṛtyuvañcanam // VMv_3.31 //	vā syāt mṛtyu vañcanam 
SA_T02_vamvuppu-454	evamādikriyārambhād dharmaḥ syāt puṇyalakṣaṇaḥ /	evamādi kriyā ārambhāt dharmaḥ syāt puṇya lakṣaṇaḥ 
SA_T02_vamvuppu-455	puṇyāt syād āyuṣo vṛddhis tadvṛddher mṛtyuvañcanam // VMv_3.32 //	puṇyāt syāt āyuṣaḥ vṛddhiḥ tad vṛddheḥ mṛtyu vañcanam 
SA_T02_vamvuppu-456	ityādi leśato dharmaḥ sūcitas tasya vistaraḥ /	ityādi leśataḥ dharmaḥ sūcitaḥ tasya vistaraḥ 
SA_T02_vamvuppu-457	svayam unnīya kartavyas taj jñātvā mṛtyuvañcakaiḥ // VMv_3.33 //	svayam unnīya kartavyaḥ tat jñātvā mṛtyu vañcakaiḥ 
SA_T02_vamvuppu-458	evaṃ dharmaparo bhūtvā siddhamantrauṣadhādibhiḥ /	evam dharma paraḥ bhūtvā siddha mantra auṣadha ādibhiḥ 
SA_T02_vamvuppu-459	mṛtyor viṣkambhaṇaṃ kuryāt sadyaḥpratyayakāribhiḥ // VMv_3.34 //	mṛtyoḥ viṣkambhaṇam kuryāt sadyas pratyaya kāribhiḥ 
SA_T02_vamvuppu-460	maṇimantrauṣadhīsiddharasāyanabalāt svayam /	maṇi mantra oṣadhī siddha rasāyana balāt svayam 
SA_T02_vamvuppu-461	mṛtyoḥ parājayo dṛṣṭaḥ siddhavidyādharair yathā // VMv_3.35 //	mṛtyoḥ parājayaḥ dṛṣṭaḥ siddha vidyādharaiḥ yathā 
SA_T02_vamvuppu-462	ratnalakṣaṇaśāstroktaparīkṣottīrṇavajradhṛk /	                     
SA_T02_vamvuppu-463	āyurmaṇidharo vāpi viśvarūpadharas tathā // VMv_3.36 //	āyuḥ maṇi dharaḥ vā api viśva rūpa dharaḥ tathā 
SA_T02_vamvuppu-464	anarghasyendranīlāder anyasyāpi mahāmaṇeḥ /	anarghasya indranīla ādeḥ anyasya api mahā maṇeḥ 
SA_T02_vamvuppu-465	dhārakaḥ sarvamṛtyūnāṃ vañcakaḥ syān na saṃśayaḥ // VMv_3.37 //	dhārakaḥ sarva mṛtyūnām vañcakaḥ syāt na saṃśayaḥ 
SA_T02_vamvuppu-466	na cātra maṇisāmarthye saṃśayo yuktibhāg yataḥ /	na ca atra maṇi sāmarthye saṃśayaḥ yukti bhāj yatas 
SA_T02_vamvuppu-467	acintyaśaktiyuktatvaṃ maṇīnāṃ sarvasaṃmatam // VMv_3.38 //	acintya śakti yukta tvam maṇīnām sarva saṃmatam 
SA_T02_vamvuppu-468	paṭāder agrataḥ pūjāṃ kṛtvā vijanadeśagaḥ /	paṭa ādeḥ agratas pūjām kṛtvā vijana deśa gaḥ 
SA_T02_vamvuppu-469	jāpamātreṇa mantrāṇāṃ jāyate mṛtyuvañcanam // VMv_3.39 //	jāpa mātreṇa mantrāṇām jāyate mṛtyu vañcanam 
SA_T02_vamvuppu-470	ākāram uccaret pūrvaṃ tato ro lig iti sphuṭam /	ākāram uccaret pūrvam tatas raḥ iti sphuṭam 
SA_T02_vamvuppu-471	trailokyavijayākhyo 'yaṃ vidyādharapiṭoditaḥ // VMv_3.40 //	trailokyavijaya ākhyaḥ yam vidyādhara piṭa uditaḥ 
SA_T02_vamvuppu-472	mantraṃ lokeśvarasyāsya japed akṣaralakṣakam /	mantram lokeśvarasya asya japet akṣara lakṣakam 
SA_T02_vamvuppu-473	śrāddhas tadagrato 'vaśyaṃ mṛtyuvañcanam aśnute // VMv_3.41 //	śrāddhaḥ tad agratas vaśyam mṛtyu vañcanam aśnute 
SA_T02_vamvuppu-474	uktvā vairocanaṃ pūrvaṃ paścāt tāre dvir uccaret /	uktvā vairocanam pūrvam paścāt tāre dvis uccaret 
SA_T02_vamvuppu-475	tuttāre dvis ture dviś ca svāhāntaṃ mṛtyuvañcanam // VMv_3.42 //	tuttāre dvis ture dvis ca svāhā antam mṛtyu vañcanam 
SA_T02_vamvuppu-476	tārābhyudayatantroktaṃ mantram akṣaralakṣakam /	              
SA_T02_vamvuppu-477	japtvāryatārāpurato dadhimadhvaktipūrvakam // VMv_3.43 //	japtvā ārya tārā puratas dadhi madhu akti pūrvakam 
SA_T02_vamvuppu-478	pūrvottaraśikhādūrvāpravālāyutahomataḥ /	pūrva uttara śikhā dūrvā pravāla ayuta homataḥ 
SA_T02_vamvuppu-479	pūrvakarmaprabhāvottham api mṛtyuṃ nivārayet // VMv_3.44 //	pūrva karma prabhāva uttham api mṛtyum nivārayet 
SA_T02_vamvuppu-480	oṃ ādau ruru tato 'taḥ sphurupadam ataḥ param /	om ādau ruru tatas taḥ sphuru padam atas param 
SA_T02_vamvuppu-481	jvala tiṣṭha tathā siddhalocaneti padatrayam // VMv_3.45 //	jvala tiṣṭha tathā siddha locana iti pada trayam 
SA_T02_vamvuppu-482	sarvārthasādhani svāhā mantro 'śokadale 'male /	sarva artha sādhani svāhā śoka dale male 
SA_T02_vamvuppu-483	pradattadakṣiṇācāryair likhitaś candanadravaiḥ // VMv_3.46 //	pradatta dakṣiṇā ācāryaiḥ likhitaḥ candana dravaiḥ 
SA_T02_vamvuppu-484	lakṣaśaḥ koṭiśo vāpi śuddhaḥ śraddhāvidhānataḥ /	lakṣaśas koṭiśas vā api śuddhaḥ śraddhā vidhānataḥ 
SA_T02_vamvuppu-485	dhautaś ca nirjalaiḥ kṣīrair huto dūrvādināthavā // VMv_3.47 //	dhautaḥ ca nirjalaiḥ kṣīraiḥ hutaḥ dūrvā ādinā athavā 
SA_T02_vamvuppu-486	bhavaty avaśyaṃ niḥśeṣamṛtyuvañcanakārakaḥ /	bhavati avaśyam niḥśeṣa mṛtyu vañcana kārakaḥ 
SA_T02_vamvuppu-487	niḥśeṣarogasaṃdohaśāntikṛc cāpi jāyate // VMv_3.48 //	niḥśeṣa roga saṃdoha śānti kṛt ca api jāyate 
SA_T02_vamvuppu-488	mahāmaṇḍalakalpoktāryaśatākṣarasaṃjñinaḥ /	mahā maṇḍala kalpa ukta ārya śata akṣara saṃjñinaḥ 
SA_T02_vamvuppu-489	acintyaśakter mantrasya dṛṣṭaśakter anekaśaḥ // VMv_3.49 //	acintya śakteḥ mantrasya dṛṣṭa śakteḥ anekaśas 
SA_T02_vamvuppu-490	bhadracaryāsamādānavidhinā lakṣajāpataḥ /	           
SA_T02_vamvuppu-491	mokṣo 'pi jāyate nūnaṃ kiṃ punar mṛtyuvañcanam // VMv_3.50 //	mokṣaḥ jāyate nūnam kim punar mṛtyu vañcanam 
SA_T02_vamvuppu-492	namas traiyadhvikānāṃ prāk tathāgatānāṃ syāt tataḥ /	namaḥ traiyadhvikānām prāk tathāgatānām syāt tatas 
SA_T02_vamvuppu-493	sarvatrāpratihatāvāptidharmateti padaṃ tataḥ // VMv_3.51 //	sarvatra apratihata avāpti dharma tā iti padam tatas 
SA_T02_vamvuppu-494	balinām iti padād oṃ tato 'samasamapadam /	balinām iti padāt om sama sama padam 
SA_T02_vamvuppu-495	samantato 'nantatāvāptiśāsanīti padaṃ tataḥ // VMv_3.52 //	samantataḥ nanta tā avāpti śāsanī iti padam tatas 
SA_T02_vamvuppu-496	hara hara smara smaraṇa vigatarāgapadāt /	hara hara smara smaraṇa vigata rāga padāt 
SA_T02_vamvuppu-497	buddhadharmate tataḥ syāt sara sara samabalā // VMv_3.53 //	buddha dharmate tatas syāt sara sara sama balā 
SA_T02_vamvuppu-498	hasadvayaṃ trayadvayaṃ syād gaganamahāvara /	             
SA_T02_vamvuppu-499	lakṣaṇe jvala jvalanasāgare syāt padaṃ tataḥ // VMv_3.54 //	lakṣaṇe jvala jvalana sāgare syāt padam tatas 
SA_T02_vamvuppu-500	dattvā svāhāpadaṃ cānte bhaven mantraḥ śatākṣaraḥ /	dattvā svāhā padam ca ante bhavet mantraḥ śata akṣaraḥ 
SA_T02_vamvuppu-501	tathāgatānāṃ sarveṣāṃ hṛdayaṃ parikīrtitaḥ // VMv_3.55 //	tathāgatānām sarveṣām hṛdayam parikīrtitaḥ 
SA_T02_vamvuppu-502	āryamahāpratisarāmantraikalakṣajāpataḥ /	            
SA_T02_vamvuppu-503	dūrvādaśāṃśahomena dhruvaṃ syān mṛtyuvañcanam // VMv_3.56 //	             
SA_T02_vamvuppu-504	oṃ uktvā padaṃ vimale jaya vare 'nu cāmṛte /	om uktvā padam vimale jaya vare nu ca amṛte 
SA_T02_vamvuppu-505	hūṃ hūṃ phaṭ phaṭ tataḥ svāhāpadaṃ brūyād anantaram // VMv_3.57 //	hūm hūm phaṭ phaṭ tatas svāhā padam brūyāt anantaram 
SA_T02_vamvuppu-506	vairocanād bharadvayaṃ saṃbharadvayam uccaret /	vairocanāt bhara dvayam saṃbhara dvayam uccaret 
SA_T02_vamvuppu-507	uktvendriyabalaśabdaṃ viśodhanipadaṃ vadet // VMv_3.58 //	uktvā indriya bala śabdam viśodhani padam vadet 
SA_T02_vamvuppu-508	hūṃ hūṃ ruru cale svāhā mantro 'yaṃ mṛtyuvañcakaḥ /	hūm   ruru cale svāhā mantraḥ yam mṛtyu vañcakaḥ 
SA_T02_vamvuppu-509	āryamahāpratisarāhṛdayaṃ sarvasiddhidam // VMv_3.59 //	ārya mahāpratisarā hṛdayam sarva siddhi dam 
SA_T02_vamvuppu-510	japtvā daśākṣaraṃ mantraṃ taṃ mṛtyuñjayasaṃjñinam /	japtvā daśa akṣaram mantram tam mṛtyuñjaya saṃjñinam 
SA_T02_vamvuppu-511	daśalakṣaṃ tato homaṃ kurvīta kusumaiḥ sitaiḥ // VMv_3.60 //	daśa lakṣam tatas homam kurvīta kusumaiḥ sitaiḥ 
SA_T02_vamvuppu-512	ghṛtāktair lakṣasaṃkhyātair lokeśvaraguroḥ puraḥ /	ghṛta aktaiḥ lakṣa saṃkhyātaiḥ loka īśvara guroḥ puras 
SA_T02_vamvuppu-513	mantraśaktes tato 'vaśyaṃ jāyate mṛtyuvañcanam // VMv_3.61 //	mantra śakteḥ tatas vaśyam jāyate mṛtyu vañcanam 
SA_T02_vamvuppu-514	oṃ ādau tata āṅkāraḥ syād īṅkāras tataḥ param /	om ādau tatas āṅkāraḥ syāt īṅkāraḥ tatas param 
SA_T02_vamvuppu-515	ūṃ oṃ mṛtyuñjaya oṃ syād ayaṃ mantro daśākṣaraḥ // VMv_3.62 //	ūm om mṛtyuñjayaḥ om syāt ayam mantraḥ daśa akṣaraḥ 
SA_T02_vamvuppu-516	kalpādijīvanārthaṃ ye proktā mantrās tathāgataiḥ /	kalpa ādi jīvana artham ye proktāḥ mantrāḥ tathāgataiḥ 
SA_T02_vamvuppu-517	tair āyuḥ sādhitaṃ dīrghaṃ tad dīrghaṃ mṛtyuvañcanam // VMv_3.63 //	taiḥ āyuḥ sādhitam dīrgham tat dīrgham mṛtyu vañcanam 
SA_T02_vamvuppu-518	mantrair yaiḥ śāntikarma taiḥ syād vṛddhir āyuṣaḥ /	mantraiḥ yaiḥ śānti karma taiḥ syāt vṛddhiḥ āyuṣaḥ 
SA_T02_vamvuppu-519	yaiḥ syād āyuṣo vṛddhis taiḥ syān mṛtyuvañcanam // VMv_3.64 //	yaiḥ syāt āyuṣaḥ vṛddhiḥ taiḥ syāt mṛtyu vañcanam 
SA_T02_vamvuppu-520	mantrāṇām api sāmarthye saṃśayo naiva yuktibhāk /	mantrāṇām api sāmarthye saṃśayaḥ nā eva yukti bhāj 
SA_T02_vamvuppu-521	acintyaṃ mantrasāmarthyaṃ yataḥ sarveṣu saṃmatam // VMv_3.65 //	acintyam mantra sāmarthyam yatas sarveṣu saṃmatam 
SA_T02_vamvuppu-522	āha ca /	āha ca 
SA_T02_vamvuppu-523	na tad vastvantaraṃ loke yan na mantraiḥ prasidhyati /	na tat vastu antaram loke yat na mantraiḥ prasidhyati 
SA_T02_vamvuppu-524	cintāmaṇisamā mantrāḥ samyakśraddhābhiyogataḥ // VMv_3.66 //	cintāmaṇi samāḥ mantrāḥ samyak śraddhā abhiyogataḥ 
SA_T02_vamvuppu-525	kalpoktavidhibhir yad vā yathākāmaprayogataḥ /	kalpa ukta vidhibhiḥ yat vā yathākāma prayogataḥ 
SA_T02_vamvuppu-526	bubhukṣābahule deśe 'mṛtām atyantam ācaret // VMv_3.67 //	bubhukṣā bahule deśe mṛtām atyantam ācaret 
SA_T02_vamvuppu-527	ekākinīm athānyair vā bheṣajaiḥ sahitāṃ sadā /	ekākinīm atha anyaiḥ vā bheṣajaiḥ sahitām sadā 
SA_T02_vamvuppu-528	tataḥ sthiravapur bhūtvā mṛtyudvāraṃ na paśyati // VMv_3.68 //	tatas sthira vapuḥ bhūtvā mṛtyu dvāram na paśyati 
SA_T02_vamvuppu-529	anyeṣām api divyānāṃ bheṣajānāṃ niṣevaṇāt /	anyeṣām api divyānām bheṣajānām niṣevaṇāt 
SA_T02_vamvuppu-530	āyurvṛddhir jarārogakṣayān mṛtyuṃ na paśyati // VMv_3.69 //	āyuḥ vṛddhiḥ jarā roga kṣayāt mṛtyum na paśyati 
SA_T02_vamvuppu-531	vyomahemādibhir baddhān mṛtakād vidhibhakṣitāt /	vyoma hema ādibhiḥ baddhāt mṛtakāt vidhi bhakṣitāt 
SA_T02_vamvuppu-532	syān mṛtyuvañcanaṃ siddharasāyanasvabhāvakāt // VMv_3.70 //	syāt mṛtyu vañcanam siddha rasāyana svabhāvakāt 
SA_T02_vamvuppu-533	pratipaccandrayogādiprāptenāntaradhātunā /	pratipad candra yoga ādi prāptena antara dhātunā 
SA_T02_vamvuppu-534	nasyapradānād vidhinā jāyate mṛtyuvañcanam // VMv_3.71 //	nasya pradānāt vidhinā jāyate mṛtyu vañcanam 
SA_T02_vamvuppu-535	saṃpuṭādikatantroktapañcāmṛtaprayuktibhiḥ /	saṃpuṭa ādika tantra ukta pañcāmṛta prayuktibhiḥ 
SA_T02_vamvuppu-536	yathopadeśayuktābhir jāyate mṛtyuvañcanam // VMv_3.72 //	yathā upadeśa yuktābhiḥ jāyate mṛtyu vañcanam 
SA_T02_vamvuppu-537	ūrdhvādhobhyāṃ saṃpuṭayogaṃ yaḥ satataṃ kurute hitayogam /	ūrdhva adhobhyām saṃpuṭa yogam yaḥ satatam kurute hita yogam 
SA_T02_vamvuppu-538	tasya suruṣṭo 'py avihatatejāḥ kiñcitkārī no yamarājā // VMv_3.73 //	tasya su ruṣṭaḥ pi avihata tejāḥ kiñcitkārī naḥ yama rājā 
SA_T02_vamvuppu-539	mṛtasaṃjīvanam api kva cid dṛṣṭam upāyataḥ /	mṛtasaṃjīvanam api kva cit dṛṣṭam upāyataḥ 
SA_T02_vamvuppu-540	ṛtumatkanyānarayoḥ śṛṅkhalāyāḥ samutthitaiḥ // VMv_3.74 //	ṛtumat kanyā narayoḥ śṛṅkhalāyāḥ samutthitaiḥ 
SA_T02_vamvuppu-541	śoṇitonmiśraśukrākhyadhātubhir nātiśītalaiḥ /	śoṇita unmiśra śukra ākhya dhātubhiḥ na ati śītalaiḥ 
SA_T02_vamvuppu-542	sadyo yad vā mṛtasyaiva patitair dhātubindubhiḥ // VMv_3.75 //	sadyas yat vā mṛtasya eva patitaiḥ dhātu bindubhiḥ 
SA_T02_vamvuppu-543	ghṛtāktanalikārandhranirgamena praveśitaiḥ /	ghṛta akta nalikā randhra nirgamena praveśitaiḥ 
SA_T02_vamvuppu-544	vahed ātmīyanāsāgrapuṭonnītapuṭe kramāt // VMv_3.76 //	vahet ātmīya nāsā agra puṭa unnīta puṭe kramāt 
SA_T02_vamvuppu-545	punarujjīvanaṃ dṛṣṭaṃ nirodhaś cātra śasyate /	punar ujjīvanam dṛṣṭam nirodhaḥ ca atra śasyate 
SA_T02_vamvuppu-546	pratyakṣadṛṣṭasāmarthyo yogo 'yaṃ bahusaṃmataḥ // VMv_3.77 //	pratyakṣa dṛṣṭa sāmarthyaḥ yogaḥ yam bahu saṃmataḥ 
SA_T02_vamvuppu-547	samastam athavā vyastaṃ triphalāmārkavānvitam /	samastam athavā vyastam triphalā mārkava anvitam 
SA_T02_vamvuppu-548	ācaret satataṃ yogī pañcāmṛtarasāyanam // VMv_3.78 //	ācaret satatam yogī pañcāmṛta rasāyanam 
SA_T02_vamvuppu-549	valīpalitanirmukto vajrakāyaḥ svarūpavān /	valī palita nirmuktaḥ vajra kāyaḥ sva rūpavān 
SA_T02_vamvuppu-550	dhruvaṃ nivārayen mṛtyum api kalpādisaṃkhyayā // VMv_3.79 //	dhruvam nivārayet mṛtyum api kalpa ādi saṃkhyayā 
SA_T02_vamvuppu-551	āgamoktam idaṃ siddhaṃ bahūnāṃ vārigandhayoḥ /	āgama uktam idam siddham bahūnām vāri gandhayoḥ 
SA_T02_vamvuppu-552	bhakṣaṇālepanāt sadyo bhaven mṛtyunivāraṇam // VMv_3.80 //	             
SA_T02_vamvuppu-553	anayoś ca sadābhyāsān madhusarpiḥsamanvitāt /	anayoḥ ca sadā abhyāsāt madhu sarpiḥ samanvitāt 
SA_T02_vamvuppu-554	kālākālasamudbhūtam api mṛtyuṃ nivārayet // VMv_3.81 //	kāla akāla samudbhūtam api mṛtyum nivārayet 
SA_T02_vamvuppu-555	bheṣajasyāpi sāmarthye saṃśayo naiva yujyate /	bheṣajasya api sāmarthye saṃśayaḥ nā eva yujyate 
SA_T02_vamvuppu-556	acintyauṣadhisāmarthyaṃ yataḥ sarvatra dṛśyate // VMv_3.82 //	acintya oṣadhi sāmarthyam yatas sarvatra dṛśyate 
SA_T02_vamvuppu-557	iti vidhāya bahiṣkriyam ādarān maraṇavañcanam atra yathābalam /	iti vidhāya bahiṣkriyam ādarāt maraṇa vañcanam atra yathābalam 
SA_T02_vamvuppu-558	prabalamṛtyumahābhayaśaṅkayā kuruta saṃprati tat punar āntaram // VMv_3.83 //	prabala mṛtyu mahā bhaya śaṅkayā kuruta saṃprati tat punar āntaram 
SA_T02_vamvuppu-559	// iti śrīpaṇḍitācāryavāgīśvarakīrtiviracite mṛtyuvañcanopadeśe tṛtīyaḥ paricchedaḥ //	iti śrī paṇḍita ācārya vāgīśvarakīrti viracite mṛtyuvañcanopadeśe tṛtīyaḥ paricchedaḥ 
SA_T02_vamvuppu-560	ādhyātmikam idānīṃ tu mṛtyuvañcanakauśalam /	ādhyātmikam idānīm tu mṛtyu vañcana kauśalam 
SA_T02_vamvuppu-561	kathyate yena niyataṃ vañcyate mṛtyur udyataiḥ // VMv_4.1 //	kathyate yena niyatam vañcyate mṛtyuḥ udyataiḥ 
SA_T02_vamvuppu-562	rājacauramahāmāravyāghrādibhayavarjite /	rāja caura mahāmāra vyāghra ādi bhaya varjite 
SA_T02_vamvuppu-563	saṃsargarahite ramye parvatādau kva cit sthitaḥ // VMv_4.2 //	saṃsarga rahite ramye parvata ādau kva cit sthitaḥ 
SA_T02_vamvuppu-564	mātrābhojī mitālāpī nāticaṅkramaṇe priyaḥ /	              
SA_T02_vamvuppu-565	alpanidro bahudhyāno mantrajāpaparāyaṇaḥ // VMv_4.3 //	alpa nidraḥ bahu dhyānaḥ mantra jāpa parāyaṇaḥ 
SA_T02_vamvuppu-566	sveṣṭadaivatapūjādisaddharmapaṭhanakriyaḥ /	sva iṣṭa daivata pūjā ādi sat dharma paṭhana kriyaḥ 
SA_T02_vamvuppu-567	trisaṃdhyabalidānādimaitryacittāditatparaḥ // VMv_4.4 //	               
SA_T02_vamvuppu-568	puṇyād eveṣṭasaṃsiddhir iti puṇyakriyāparaḥ /	puṇyāt eva iṣṭa saṃsiddhiḥ iti puṇya kriyā paraḥ 
SA_T02_vamvuppu-569	śraddhayā sarvasaṃsiddhir iti śraddhāvivardhakaḥ // VMv_4.5 //	            
SA_T02_vamvuppu-570	vīryāt prārabdhaniṣpattir iti vīryapuraḥsaraḥ /	vīryāt prārabdha niṣpattiḥ iti vīrya puraḥsaraḥ 
SA_T02_vamvuppu-571	dhyānād iṣṭaphalasthairyam iti dhyānaikacetanaḥ // VMv_4.6 //	                          
SA_T02_vamvuppu-572	saṅgatyāgād anuṣṭhānam iti saṅgavivarjitaḥ /	saṅga tyāgāt anuṣṭhānam iti saṅga vivarjitaḥ 
SA_T02_vamvuppu-573	samyagjñānavataḥ sarvam iti jñānasamanvitaḥ // VMv_4.7 //	samyak jñānavataḥ sarvam iti jñāna samanvitaḥ 
SA_T02_vamvuppu-574	maraṇe duḥkhasaṃdarśī dharmadarśī ca jīvite /	maraṇe duḥkha saṃdarśī dharma darśī ca jīvite 
SA_T02_vamvuppu-575	vigatāśeṣasaṃdeho mṛtyuvañcanam ārabhet // VMv_4.8 //	vigata aśeṣa saṃdehaḥ mṛtyu vañcanam ārabhet 
SA_T02_vamvuppu-576	tatrādau dhyānasahitaṃ vighnārer mantralakṣakam /	tatra ādau dhyāna sahitam vighnāreḥ mantra lakṣakam 
SA_T02_vamvuppu-577	saṃjapyāyutahomena sarvavighnān nivārayet // VMv_4.9 //	saṃjapya ayuta homena sarva vighnān nivārayet 
SA_T02_vamvuppu-578	namaḥ samantakāyeti prāg vākcittapadaṃ tataḥ /	namaḥ samantakāya iti prāk vāc citta padam tatas 
SA_T02_vamvuppu-579	vajrāṇāṃ ca namo vajrakrodhāyeti padaṃ vadet // VMv_4.10 //	vajrāṇām ca namaḥ vajra krodhāya iti padam vadet 
SA_T02_vamvuppu-580	mahādaṃṣṭrotkaṭapadād bhairavāyapadaṃ vadet /	         vadet 
SA_T02_vamvuppu-581	asimusalaparaśupāśagṛhītahastāya // VMv_4.11 //	asi musala paraśu pāśa gṛhīta hastāya 
SA_T02_vamvuppu-582	oṃ tato 'mṛtakuṇḍali khakhakhāhikhāhipadāt /	om tatas mṛta kuṇḍali kha kha kha ahi kha ahi padāt 
SA_T02_vamvuppu-583	tiṣṭhatiṣṭhapadaṃ tasmād bandhadvayaṃ hanadvayam // VMv_4.12 //	tiṣṭha tiṣṭha padam tasmāt bandha dvayam hana dvayam 
SA_T02_vamvuppu-584	tataḥ /	tatas 
SA_T02_vamvuppu-585	dahadvayaṃ garjadvayaṃ visphoṭayadvayaṃ tataḥ /	daha dvayam garja dvayam visphoṭaya dvayam tatas 
SA_T02_vamvuppu-586	sarvavajrapadād vighnavināyakānpadaṃ vadet // VMv_4.13 //	sarva vajra padāt vighna vināyakān padam vadet 
SA_T02_vamvuppu-587	mahāgaṇapatipadāj jīvitāntakarāya ca /	mahāgaṇapati padāt jīvitānta karāya ca 
SA_T02_vamvuppu-588	hūṃ hūṃ phaṭ phaṭ svāhā mantro vighnanivāraṇaḥ // VMv_4.14 //	hūm hūm phaṭ phaṭ svāhā mantraḥ vighna nivāraṇaḥ 
SA_T02_vamvuppu-589	hṛdayenāthavāsyaiva sarvavighnān nivārayet /	hṛdayena athavā asya eva sarva vighnān nivārayet 
SA_T02_vamvuppu-590	pūrvavaj japahomābhyāṃ śaktir asyāpi tādṛśī // VMv_4.15 //	pūrvavat japa homābhyām śaktiḥ asya api tādṛśī 
SA_T02_vamvuppu-591	oṃ prāg uktvā huluhulutiṣṭhatiṣṭhapadaṃ tataḥ /	om prāk uktvā hulu hulu tiṣṭha tiṣṭha padam tatas 
SA_T02_vamvuppu-592	hanadvayaṃ dahadvayaṃ garjagarja tathā punaḥ // VMv_4.16 //	hana dvayam daha dvayam garja garja tathā punar 
SA_T02_vamvuppu-593	visphoṭayadvayād brūyāt sarvavighnavināyakān /	visphoṭayat vayāt brūyāt sarva vighna vināyakān 
SA_T02_vamvuppu-594	oṃ amṛta hūṃ hūṃ phaṭ phaṭ mama rakṣāṃ kuru svāhā // VMv_4.17 //	om amṛta hūm hūm phaṭ phaṭ mama rakṣām kuru svāhā 
SA_T02_vamvuppu-595	evaṃ vināśitāśeṣamāravighno nirākulaḥ /	evam vināśita aśeṣa māra vighnaḥ nirākulaḥ 
SA_T02_vamvuppu-596	yathābhivāñchitaṃ yogaṃ dhyāyād ekam aharniśam // VMv_4.18 //	yathā abhivāñchitam yogam dhyāyāt ekam aharniśam 
SA_T02_vamvuppu-597	buddhakṛtyakaraṃ śāntaṃ ghanavyūhanivāsinam /	buddha kṛtya karam śāntam ghanavyūha nivāsinam 
SA_T02_vamvuppu-598	ābaddhavajraparyaṅkaṃ padmacandrāsanopari // VMv_4.19 //	ābaddha vajra paryaṅkam padma candrāsana upari 
SA_T02_vamvuppu-599	bodhyagrīmudrayā yuktaṃ sphuracchvetāṃśumaṇḍalam /	bodhyagrī mudrayā yuktam sphurat śveta aṃśu maṇḍalam 
SA_T02_vamvuppu-600	dhyātvā vairocanaṃ śuklam āsaṃsāraṃ na mṛtyubhāk // VMv_4.20 //	dhyātvā vairocanam śuklam āsaṃsāram na mṛtyu bhāj 
SA_T02_vamvuppu-601	svavarṇamudrāveṣāḍhyān akṣobhyāditathāgatān /	sva varṇa mudrā veṣa āḍhyān akṣobhya ādi tathāgatān 
SA_T02_vamvuppu-602	dṛḍhāhaṅkārato dhyātvā vajrakāyo bhaved dhruvam // VMv_4.21 //	dṛḍha ahaṅkārataḥ dhyātvā vajra kāyaḥ bhavet dhruvam 
SA_T02_vamvuppu-603	hṛccandrasaṃpuṭāntasthaṃ lokeśvaram anaśvaram /	               
SA_T02_vamvuppu-604	śāntaṃ śaśāṅkasaṃkāśaṃ sarvālaṅkārabhūṣitam // VMv_4.22 //	śāntam śaśāṅka saṃkāśam sarva alaṅkāra bhūṣitam 
SA_T02_vamvuppu-605	raktavarṇāmitābhākhyasaṃbuddhāṅkajaṭādharam /	rakta varṇa amitābha ākhya saṃbuddha aṅka jaṭā dharam 
SA_T02_vamvuppu-606	vajraparyaṅkasaṃśliṣṭaṃ pādāmbūjadvayopari // VMv_4.23 //	vajra paryaṅka saṃśliṣṭam pāda ambūja dvaya upari 
SA_T02_vamvuppu-607	samādhimudrāsaṃsaktakaradvayam anākulam /	              
SA_T02_vamvuppu-608	sarvasattvārthasaṃpādikāruṇyasyandivigraham // VMv_4.24 //	             
SA_T02_vamvuppu-609	dhyātvā tasyāpi hṛdaye lokeśam aparaṃ tathā /	dhyātvā tasya api hṛdaye lokeśam aparam tathā 
SA_T02_vamvuppu-610	punas tasyāpi hṛdaye tathaivaikāgramānasaḥ // VMv_4.25 //	punar tasya api hṛdaye tathā eva ekāgra mānasaḥ 
SA_T02_vamvuppu-611	koṭisaṃkhyā bhaved yāvat tāvad dhyānam idaṃ smaret /	koṭi saṃkhyā bhavet yāvat tāvat dhyānam idam smaret 
SA_T02_vamvuppu-612	tataḥ sūkṣmātisūkṣmāntyalokeśagatacetasaṃ // VMv_4.26 //	tatas sūkṣma ati sūkṣma antya loka īśa gata cetasam 
SA_T02_vamvuppu-613	dṛṣṭvā yogeśvaraṃ mṛtyur mriyate svayam eva hi /	dṛṣṭvā yogeśvaram mṛtyuḥ mriyate svayam eva hi 
SA_T02_vamvuppu-614	anye 'pi skandhajā doṣāḥ svayam āyanti nāśitām // VMv_4.27 //	anye pi skandha jāḥ doṣāḥ svayam āyanti nāśitām 
SA_T02_vamvuppu-615	sitāravindamadhyasthacandrabimbāsanopari /	               
SA_T02_vamvuppu-616	ābaddhavajraparyaṅkāṃ varadotpaladhāriṇīm // VMv_4.28 //	ābaddha vajra paryaṅkām vara da utpala dhāriṇīm 
SA_T02_vamvuppu-617	śaraccandrakarākārāṃ pṛṣṭhacandrasamāśritām /	śarad candra kara ākārām pṛṣṭha candra samāśritām 
SA_T02_vamvuppu-618	sarvālaṅkārasaṃpūrṇāṃ ṣoḍaśābdavapuṣmatīm // VMv_4.29 //	sarva alaṅkāra saṃpūrṇām ṣoḍaśa abda vapuṣmatīm 
SA_T02_vamvuppu-619	sarvasaṃbuddhatatputramātaraṃ kāmarūpadhām /	sarva saṃbuddha tad putra mātaram kāma rūpa dhām 
SA_T02_vamvuppu-620	dhyātvāryatārāṃ hṛdaye tasyāś cakraṃ sitadyuti // VMv_4.30 //	dhyātvā ārya tārām hṛdaye tasyāḥ cakram sita dyuti 
SA_T02_vamvuppu-621	aṣṭakoṣṭhakam aṣṭābhir akṣaraiḥ paripūritam /	aṣṭa koṣṭhakam aṣṭābhiḥ akṣaraiḥ paripūritam 
SA_T02_vamvuppu-622	oṃhāvyañjanamadhyasthasādhyanāmādyanābhikam // VMv_4.31 //	oṃhā vyañjana madhyastha sādhya nāma ādya nābhikam 
SA_T02_vamvuppu-623	dhyāyād ekāgracittaḥ san ṣaḍ māsān dṛḍhaniścayaḥ /	dhyāyāt ekāgra cittaḥ san ṣaṭ māsān dṛḍha niścayaḥ 
SA_T02_vamvuppu-624	japec cākhinnacittaḥ san mantram enaṃ daśākṣaram // VMv_4.32 //	japet ca a khinna cittaḥ san mantram enam daśa akṣaram 
SA_T02_vamvuppu-625	oṅkāram ādito dattvā paścāt tāre prayojayet /	oṅkāram āditas dattvā paścāt tāre prayojayet 
SA_T02_vamvuppu-626	tuttāre syāt ture paścāt svāhāntaḥ sārvakarmikaḥ // VMv_4.33 //	tut tāre syāt ture paścāt svāhā antaḥ sārvakarmikaḥ 
SA_T02_vamvuppu-627	brahmendraviṣṇucandrārkarudradikpālamanmathaiḥ /	brahma indra viṣṇu candra arka rudra dikpāla manmathaiḥ 
SA_T02_vamvuppu-628	apy akhaṇḍitaromāgraṃ mṛtyuṃ jayati mṛtyuvat // VMv_4.34 //	api a khaṇḍita roma agram mṛtyum jayati mṛtyu vat 
SA_T02_vamvuppu-629	valīpalitadaurbhāgyavyādhidāridryasaṃkṣayaḥ /	valī palita daurbhāgya vyādhi dāridrya saṃkṣayaḥ 
SA_T02_vamvuppu-630	siṃhādyaṣṭamahābhītiduḥkhasaṃdohanāśanam // VMv_4.35 //	                
SA_T02_vamvuppu-631	ayācitānnapānādiharmyavastrādisaṃgamaḥ /	a yācita anna pāna ādi harmya vastra ādi saṃgamaḥ 
SA_T02_vamvuppu-632	khaḍgāñjanapādalepabhadrakumbhādisiddhayaḥ // VMv_4.36 //	khaḍga añjana pāda lepa bhadrakumbha ādi siddhayaḥ 
SA_T02_vamvuppu-633	kavitā vaktṛtā medhā prajñā caikāntanirmalā /	kavi tā vaktṛ tā medhā prajñā ca ekānta nirmalā 
SA_T02_vamvuppu-634	anyā ca vāñchitā siddhiś cakrād asmāt prajāyate // VMv_4.37 //	anyā ca vāñchitā siddhiḥ cakrāt asmāt prajāyate 
SA_T02_vamvuppu-635	locanāṃ māmakīṃ cundāṃ mahāśvetādidevatām /	locanām māmakīm cundām mahāśveta ādi devatām 
SA_T02_vamvuppu-636	svavarṇaveṣamudrābhir dhyātvā mṛtyuṃ na paśyati // VMv_4.38 //	sva varṇa veṣa mudrābhiḥ dhyātvā mṛtyum na paśyati 
SA_T02_vamvuppu-637	sveṣṭadaivatayogād vai dṛḍhāhaṅkārasaṃgatāt /	sva iṣṭa daivata yogāt vai dṛḍha ahaṅkāra saṃgatāt 
SA_T02_vamvuppu-638	cintāmaṇer ivāśeṣavāñchitārthaprasādhakāt // VMv_4.39 //	cintāmaṇeḥ iva aśeṣa vāñchita artha prasādhakāt 
SA_T02_vamvuppu-639	śaṅkhakundendusaṃkāśāt saṃhārakramasaṃsthitāt /	śaṅkha kunda indu saṃkāśāt saṃhāra krama saṃsthitāt 
SA_T02_vamvuppu-640	anāratakriyābhyāsān mṛtyur āyāti vañcanām // VMv_4.40 //	anārata kriyā abhyāsāt mṛtyuḥ āyāti vañcanām 
SA_T02_vamvuppu-641	cakrasaṃvaratantroktaherukākārabhāvanām /	             
SA_T02_vamvuppu-642	kṛtvā tatpariṇāmena kapālākārabhāvakam // VMv_4.41 //	kṛtvā tad pariṇāmena kapāla ākāra bhāvakam 
SA_T02_vamvuppu-643	kaṅkālarūpanidhyānaṃ yad vā khaṭvāṅgabhāvakam /	                     
SA_T02_vamvuppu-644	mārayitum ayogyatvān mṛtyur naivopasarpati // VMv_4.42 //	mārayitum ayogya tvāt mṛtyuḥ na eva upasarpati 
SA_T02_vamvuppu-645	mūrdhni candramaso bimbāt kṣaratpīyūṣaśīkarān /	mūrdhni candramasaḥ bimbāt kṣarat pīyūṣa śīkarān 
SA_T02_vamvuppu-646	hlādayataḥ samastāṅgaṃ romakūpaiḥ samantataḥ // VMv_4.43 //	hlādayataḥ samasta aṅgam romakūpaiḥ samantataḥ 
SA_T02_vamvuppu-647	ṣaḍ māsān bhāvayed yogī sarvasaṅgavivarjitaḥ /	ṣaṭ māsān bhāvayet yogī sarva saṅga vivarjitaḥ 
SA_T02_vamvuppu-648	sarvarogān vinirjitya mṛtyuṃ jayati mṛtyuvat // VMv_4.44 //	sarva rogān vinirjitya mṛtyum jayati mṛtyu vat 
SA_T02_vamvuppu-649	śirasy adhomukhaṃ śuklaṃ sahasradalapaṅkajam /	śirasi adhomukham śuklam sahasra dala paṅkajam 
SA_T02_vamvuppu-650	dhyātvā candrakramān mṛtyuṃ kalpādīṃś ca vināśayet // VMv_4.45 //	dhyātvā candrakramāt mṛtyum kalpa ādīn ca vināśayet 
SA_T02_vamvuppu-651	asyaiva kṛṣṇarūpasya kṛṣṇarūpair gabhastibhiḥ /	asya eva kṛṣṇa rūpasya kṛṣṇa rūpaiḥ gabhastibhiḥ 
SA_T02_vamvuppu-652	saṃplāvayato nidhyānāt palitādivināśanam // VMv_4.46 //	saṃplāvayataḥ nidhyānāt palita ādi vināśanam 
SA_T02_vamvuppu-653	jihvāṃ tālugatāṃ kṛtvā dantair dantān asaṃspṛśan /	jihvām tālu gatām kṛtvā dantaiḥ dantān a saṃspṛśan 
SA_T02_vamvuppu-654	acintyahetusāmarthyāc chraddheyam idam ārabhet // VMv_4.47 //	acintya hetu sāmarthyāt śraddheyam idam ārabhet 
SA_T02_vamvuppu-655	kaṇṭharandhrordhvasaṃlagnāṃ lālājihvām adhomukhīm /	kaṇṭha randhra ūrdhva saṃlagnām lālā jihvām adhomukhīm 
SA_T02_vamvuppu-656	jihvāgreṇālihed yāvat pīyūṣarasavedanam // VMv_4.48 //	jihvā agreṇa ālihet yāvat pīyūṣa rasa vedanam 
SA_T02_vamvuppu-657	tato mṛtyuṃ jayet sadyaḥ palitādīṃś ca nāśayet /	tatas mṛtyum jayet sadyas palita ādīn ca nāśayet 
SA_T02_vamvuppu-658	sarvāpadbhayarakṣā ca tatkāryakaraṇād bhavet // VMv_4.49 //	sarva āpad bhaya rakṣā ca tad kārya karaṇāt bhavet 
SA_T02_vamvuppu-659	ānāpānasmṛter vātha prakārāntaram ārabhet /	āna apāna smṛteḥ vā atha prakāra antaram ārabhet 
SA_T02_vamvuppu-660	saṃkhyāvṛddhyā tato 'vaśyam ajarāmaratāṃ vrajet // VMv_4.50 //	saṃkhyā vṛddhyā tatas vaśyam ajara amara tām vrajet 
SA_T02_vamvuppu-661	adhikāni śataiḥ ṣaḍbhiḥ sahasrāṇy ekaviṃśatiḥ /	adhikāni śataiḥ ṣaḍbhiḥ sahasrāṇi ekaviṃśatiḥ 
SA_T02_vamvuppu-662	ahorātreṇa sattvānāṃ prāṇasaṃkhyā prakīrtitā // VMv_4.51 //	ahorātreṇa sattvānām prāṇa saṃkhyā prakīrtitā 
SA_T02_vamvuppu-663	praveśaḥ śasyate vāyor yataḥ so 'mṛtasaṃcayaḥ /	praveśaḥ śasyate vāyoḥ yatas saḥ mṛta saṃcayaḥ 
SA_T02_vamvuppu-664	amṛtaṃ jīvanopāyas tena mṛtyur na bādhate // VMv_4.52 //	amṛtam jīvana upāyaḥ tena mṛtyuḥ na bādhate 
SA_T02_vamvuppu-665	praveśaṃ gaṇayed vāyoḥ śanair lakṣādisaṃkhyayā /	praveśam gaṇayet vāyoḥ śanais lakṣa ādi saṃkhyayā 
SA_T02_vamvuppu-666	ekāgracitto vidhivad aśabdo japa ucyate // VMv_4.53 //	ekāgra cittaḥ vidhivat aśabdaḥ japaḥ ucyate 
SA_T02_vamvuppu-667	aśabdajapalakṣeṇa vidhinā pūritena tu /	aśabda japa lakṣeṇa vidhinā pūritena tu 
SA_T02_vamvuppu-668	bhraṣṭāyuḥ san naro 'vaśyaṃ pañca varṣāṇi jīvati // VMv_4.54 //	bhraṣṭa āyuḥ san naraḥ vaśyam pañca varṣāṇi jīvati 
SA_T02_vamvuppu-669	dvilakṣādijapād evam unneyā vṛddhir āyuṣaḥ /	dvi lakṣa ādi japāt evam unneyā vṛddhiḥ āyuṣaḥ 
SA_T02_vamvuppu-670	upāyakuśalo bhūtvā vāyujāpaparo bhavet // VMv_4.55 //	upāya kuśalaḥ bhūtvā vāyu jāpa paraḥ bhavet 
SA_T02_vamvuppu-671	sahasram ekaṃ satataṃ gaṇayet prātar utthitaḥ /	sahasram ekam satatam gaṇayet prātar utthitaḥ 
SA_T02_vamvuppu-672	sarvarogavinirmukto jīvec candrārkajīvitam // VMv_4.56 //	              
SA_T02_vamvuppu-673	nābhyāsarahitas tiṣṭhen muhūrtam api na svapet /	na abhyāsa rahitaḥ tiṣṭhet muhūrtam api na svapet 
SA_T02_vamvuppu-674	jitvā nidrāṃ prayatnena bhakṣapānāsanādikam // VMv_4.57 //	jitvā nidrām prayatnena bhakṣa pāna āsana ādikam 
SA_T02_vamvuppu-675	vāhayed anulomena vāyusaṃcāratatparaḥ /	vāhayet anulomena vāyu saṃcāra tatparaḥ 
SA_T02_vamvuppu-676	anulomaparo yogī mṛtyuṃ jayati niścitam // VMv_4.58 //	anuloma paraḥ yogī mṛtyum jayati niścitam 
SA_T02_vamvuppu-677	mriyante tu vilomena mūḍhā bhogaikatatparāḥ /	mriyante tu vilomena mūḍhāḥ bhoga eka tatparāḥ 
SA_T02_vamvuppu-678	svabhāvas tv anulomaḥ syād vilomas tadviparyayāt // VMv_4.59 //	svabhāvaḥ tu anulomaḥ syāt vilomaḥ tad viparyayāt 
SA_T02_vamvuppu-679	siṃhavikrīḍitāmudrābandhanād vāyurodhataḥ /	           
SA_T02_vamvuppu-680	jitakumbhakayogād vā nirodho mṛtyuvañcakaḥ // VMv_4.60 //	jita kumbhaka yogāt vā nirodhaḥ mṛtyu vañcakaḥ 
SA_T02_vamvuppu-681	āpādatalaparyantaṃ śanair āpūrya vāyunā /	āpādatala paryantam śanais āpūrya vāyunā 
SA_T02_vamvuppu-682	nirodhanāt kumbhakaḥ syāt taj japakrama ucyate // VMv_4.61 //	nirodhanāt kumbhakaḥ syāt tat japa kramaḥ ucyate 
SA_T02_vamvuppu-683	trividhodghātayogena jito bhavati kumbhakaḥ /	trividha udghāta yogena jitaḥ bhavati kumbhakaḥ 
SA_T02_vamvuppu-684	hīnamadhyādibhedena udghātas trividho mataḥ // VMv_4.62 //	hīna madhya ādi bhedena udghātaḥ trividhaḥ mataḥ 
SA_T02_vamvuppu-685	udghāta iti saṃjñaiṣā vakṣyamāṇārthadarśikā /	udghātaḥ iti saṃjñā eṣā vakṣyamāṇa artha darśikā 
SA_T02_vamvuppu-686	ṣaṭtriṃśanmātriko hīno madhyaḥ syād dviguṇas tathā // VMv_4.63 //	ṣaṭtriṃśat mātrikaḥ hīnaḥ madhyaḥ syāt dviguṇaḥ tathā 
SA_T02_vamvuppu-687	jyeṣṭhas tu triguṇo jñeyaḥ kumbhakas tena jīyate /	jyeṣṭhaḥ tu triguṇaḥ jñeyaḥ kumbhakaḥ tena jīyate 
SA_T02_vamvuppu-688	prathamaṃ kumbhakaṃ kṛtvā paścāt svaṃ jānumaṇḍalam // VMv_4.64 //	prathamam kumbhakam kṛtvā paścāt svam jānu maṇḍalam 
SA_T02_vamvuppu-689	pāṇinā triḥ parāmṛśya ṣaḍ dadyāc choṭikās tataḥ /	pāṇinā tris parāmṛśya ṣaḍ dadyāt śoṭikāḥ tatas 
SA_T02_vamvuppu-690	eṣā mātrocyate kālaparicchedāya paṇḍitaiḥ // VMv_4.65 //	eṣā mātrā ucyate kāla paricchedāya paṇḍitaiḥ 
SA_T02_vamvuppu-691	ṣaṭtriṃśan mātrā yāvat syus tāvad yā kumbhakakriyā /	ṣaṭtriṃśat mātrāḥ yāvat syuḥ tāvat yā kumbhaka kriyā 
SA_T02_vamvuppu-692	udghāto 'sau mato hīno madhyamo dviguṇas tataḥ // VMv_4.66 //	udghātaḥ sau mataḥ hīnaḥ madhyamaḥ dviguṇaḥ tatas 
SA_T02_vamvuppu-693	triguṇo jyeṣṭha udghāto 'ṣṭottaraśatamātrikaḥ /	triguṇaḥ jyeṣṭhaḥ udghātaḥ ṣṭottaraśata mātrikaḥ 
SA_T02_vamvuppu-694	sa eva jeyo yatnena mṛtyuvañcanavāñchayā // VMv_4.67 //	saḥ eva jeyaḥ yatnena mṛtyu vañcana vāñchayā 
SA_T02_vamvuppu-695	jyeṣṭhodghātāvadhiṃ yāvat kumbhakaś cet pravartate /	jyeṣṭha udghāta avadhim yāvat kumbhakaḥ ced pravartate 
SA_T02_vamvuppu-696	nirantaranirodho 'pi tadā bhavati susthiraḥ // VMv_4.68 //	nirantara nirodhaḥ tadā bhavati su sthiraḥ 
SA_T02_vamvuppu-697	martavyadivasaṃ jñātvā yo nirodhena tiṣṭhati /	martavya divasam jñātvā yaḥ nirodhena tiṣṭhati 
SA_T02_vamvuppu-698	tasya kalpasahasrāṇi mṛtyur nāyāti saṃnidhim // VMv_4.69 //	tasya kalpa sahasrāṇi mṛtyuḥ na āyāti saṃnidhim 
SA_T02_vamvuppu-699	ākāśadhenor ādohāt pīyūṣadravasaṃcayam /	ākāśadhenoḥ ādohāt pīyūṣa drava saṃcayam 
SA_T02_vamvuppu-700	ghaṭāṅkavāruṇākhyena maṇḍalena sphurattviṣā // VMv_4.70 //	ghaṭāṅka vāruṇa ākhyena maṇḍalena sphurat tviṣā 
SA_T02_vamvuppu-701	nāsāgranirgato vāyur ādāyāsecayen muhuḥ /	nāsā agra nirgataḥ vāyuḥ ādāya āsecayet muhur 
SA_T02_vamvuppu-702	śuṣyaddhṛtpadmasaṃlīnaṃ cittabhramaraśāvakam // VMv_4.71 //	śuṣyat hṛd padma saṃlīnam citta bhramara śāvakam 
SA_T02_vamvuppu-703	ākāśadohanadhyānam idaṃ nityaṃ samācaret /	ākāśadohana dhyānam idam nityam samācaret 
SA_T02_vamvuppu-704	ākāśam iva taṃ mṛtyuḥ paśyann api na paśyati // VMv_4.72 //	ākāśam iva tam mṛtyuḥ paśyan api na paśyati 
SA_T02_vamvuppu-705	saṃtyajya vāyum athavā tattvam eva sadācaret /	saṃtyajya vāyum athavā tattvam eva sadā ācaret 
SA_T02_vamvuppu-706	tattvena jīyate mṛtyus tathānye māraśatravaḥ // VMv_4.73 //	tattvena jīyate mṛtyuḥ tathā anye māra śatravaḥ 
SA_T02_vamvuppu-707	niḥśeṣadoṣapraśamo niḥśeṣaguṇasaṃbhavaḥ /	niḥśeṣa doṣa praśamaḥ niḥśeṣa guṇa saṃbhavaḥ 
SA_T02_vamvuppu-708	tattvena jīyate puṃsāṃ siddhayaś cābhivāñchitāḥ // VMv_4.74 //	tattvena jīyate puṃsām siddhayaḥ ca abhivāñchitāḥ 
SA_T02_vamvuppu-709	tattvaṃ ca śūnyatā proktā sarvākāravarātmikā /	tattvam ca śūnyatā proktā sarva ākāra vara ātmikā 
SA_T02_vamvuppu-710	tām evābhyasyato nityaṃ mṛtyur āyāti vañcanām // VMv_4.75 //	tām eva abhyasyataḥ nityam mṛtyuḥ āyāti vañcanām 
SA_T02_vamvuppu-711	dharmasaṃbhogakāyādidānaśīlādyabhedinī /	dharma saṃbhoga kāya ādi dāna śīla ādi abhedinī 
SA_T02_vamvuppu-712	sarvālambanasaṃyogāt sarvālambanavarjitā /	sarva ālambana saṃyogāt sarva ālambana varjitā 
SA_T02_vamvuppu-713	sarvākāravaropetā śūnyatā kathitā jinaiḥ // VMv_4.76 //	sarva ākāra vara upetā śūnyatā kathitā jinaiḥ 
SA_T02_vamvuppu-714	na cintāṃ cintayec cintyām acintyāṃ naiva cintayet /	na cintām cintayet cintyām acintyām na eva cintayet 
SA_T02_vamvuppu-715	cintyācintyāṃ na cintayet tataḥ prāpsyati śūnyatām // VMv_4.77 //	cintya acintyām na cintayet tatas prāpsyati śūnyatām 
SA_T02_vamvuppu-716	na bhāvaṃ bhāvayed vidvān nāpy abhāvaṃ vibhāvayet /	na bhāvam bhāvayet vidvān na api abhāvam vibhāvayet 
SA_T02_vamvuppu-717	bhāvābhāvavinirmuktaṃ bhāvayet tadvivarjitaḥ // VMv_4.78 //	bhāva abhāva vinirmuktam bhāvayet tad vivarjitaḥ 
SA_T02_vamvuppu-718	sarvākāravaropetāṃ śūnyatāgrahavarjitām /	sarva ākāra vara upetām śūnyatā graha varjitām 
SA_T02_vamvuppu-719	śūnyatāṃ bhāvayen nityaṃ mṛtyunā naiva dṛśyate // VMv_4.79 //	śūnyatām bhāvayet nityam mṛtyunā nā eva dṛśyate 
SA_T02_vamvuppu-720	vikalpamātrasaṃbhūtaṃ mṛtyuṃ so 'pi na paśyati /	vikalpa mātra saṃbhūtam mṛtyum saḥ u pi na paśyati 
SA_T02_vamvuppu-721	anyāṃś ca bahulān mārān saṃsāraṃ ca na paśyati // VMv_4.80 //	anyān ca bahulān mārān saṃsāram ca na paśyati 
SA_T02_vamvuppu-722	tad āha /	tat āha 
SA_T02_vamvuppu-723	mṛtyur nāma vikalpo 'yam abhāve sarvavastunaḥ /	mṛtyuḥ nāma vikalpaḥ yam abhāve sarva vastunaḥ 
SA_T02_vamvuppu-724	hanyate svavikalpena pṛthagjanavijṛmbhitair iti // VMv_4.81 //	hanyate sva vikalpena pṛthagjana vijṛmbhitaiḥ iti 
SA_T02_vamvuppu-725	vikalpaḥ sarvaduḥkhāni vikalpo mṛtyur ucyate /	vikalpaḥ sarva duḥkhāni vikalpaḥ mṛtyuḥ ucyate 
SA_T02_vamvuppu-726	vikalpaṃ hānayet tasmān nirvikalpamanā bhavet // VMv_4.82 //	vikalpam hānayet tasmāt nirvikalpa manāḥ bhavet 
SA_T02_vamvuppu-727	yad yad vibhāvyate 'bhīkṣṇam ādarādiviśeṣitam /	yat yat vibhāvyate bhīkṣṇam ādara ādi viśeṣitam 
SA_T02_vamvuppu-728	tat tat tu sphuṭatāṃ yāti kāmaśokādibuddhivat // VMv_4.83 //	tat tat tu sphuṭa tām yāti kāma śoka ādi buddhi vat 
SA_T02_vamvuppu-729	sulabhāni hi śāstrāṇi prayogās te sudurlabhāḥ /	sulabhāni hi śāstrāṇi prayogāḥ te su durlabhāḥ 
SA_T02_vamvuppu-730	prayogajñeṣu lokeṣu prayogā naiva durlabhāḥ // VMv_4.84 //	prayoga jñeṣu lokeṣu prayogāḥ nā eva durlabhāḥ 
SA_T02_vamvuppu-731	prayogakuśalaḥ śrāddhaḥ kṣamāvīryapratiṣṭhitaḥ /	prayoga kuśalaḥ śrāddhaḥ kṣamā vīrya pratiṣṭhitaḥ 
SA_T02_vamvuppu-732	anuṣṭhānaparaḥ prājño mṛtyuvañcanabhājanam // VMv_4.85 //	anuṣṭhāna paraḥ prājñaḥ mṛtyu vañcana bhājanam 
SA_T02_vamvuppu-733	śramāt pācanapānāder jaṭharānaladīpanam /	               
SA_T02_vamvuppu-734	pradīptavahner āhāraḥ pariṇāmo 'pi śaktitaḥ // VMv_4.86 //	pradīpta vahneḥ āhāraḥ pariṇāmaḥ śaktitaḥ 
SA_T02_vamvuppu-735	pariṇāmāt tanoḥ puṣṭiḥ puṣṭer balavivardhanam /	pariṇāmāt tanoḥ puṣṭiḥ puṣṭeḥ bala vivardhanam 
SA_T02_vamvuppu-736	balāt syād āyuṣo vṛddhis tadvṛddheś cirajīvitam // VMv_4.87 //	balāt syāt āyuṣaḥ vṛddhiḥ tad vṛddheḥ cira jīvitam 
SA_T02_vamvuppu-737	pratyakṣasiddhaṃ sarveṣāṃ yathā nāsty atra saṃśayaḥ /	pratyakṣa siddham sarveṣām yathā nā asti atra saṃśayaḥ 
SA_T02_vamvuppu-738	tathopadeśāt kalpādijīvane 'pi na saṃśayaḥ // VMv_4.88 //	tathā upadeśāt kalpa ādi jīvane na saṃśayaḥ 
SA_T02_vamvuppu-739	nāśonmukho 'pi dīpādis tailavartikṣayādibhiḥ /	nāśa unmukhaḥ dīpa ādiḥ taila varti kṣaya ādibhiḥ 
SA_T02_vamvuppu-740	punas tailādisaṃprāpteḥ kalpāntam api tiṣṭhati // VMv_4.89 //	punar taila ādi saṃprāpteḥ kalpa antam api tiṣṭhati 
SA_T02_vamvuppu-741	yathā tathāyaṃ deho 'pi mriyamāṇo jarādibhiḥ /	yathā tathā ayam dehaḥ mriyamāṇaḥ jarā ādibhiḥ 
SA_T02_vamvuppu-742	siddhopadeśasaṃprāpteḥ kalpāntaṃ kiṃ na tiṣṭhati // VMv_4.90 //	siddha upadeśa saṃprāpteḥ kalpa antam kim na tiṣṭhati 
SA_T02_vamvuppu-743	yathā jīrṇasya gehasya saṃskāreṇa cirasthitiḥ /	yathā jīrṇasya gehasya saṃskāreṇa cira sthitiḥ 
SA_T02_vamvuppu-744	tathā jīrṇasya dehasya saṃskāreṇa na kiṃ bhavet // VMv_4.91 //	tathā jīrṇasya dehasya saṃskāreṇa na kim bhavet 
SA_T02_vamvuppu-745	na duṣkaraṃ kiṃ cana vikrameṇa tasmād anikṣiptadhurā yatadhvam /	na duṣkaram kim cana vikrameṇa tasmāt a nikṣipta dhurāḥ yatadhvam 
SA_T02_vamvuppu-746	nityapravṛttā vibhinatti kāle śilātalaṃ mṛdv api vāridhārā // VMv_4.92 //	nitya pravṛttā vibhinatti kāle śilā talam mṛdu api vāri dhārā 
SA_T02_vamvuppu-747	kāṣṭhād agnir jāyate mathyamānād bhūmis toyaṃ khanyamānā dadāti /	kāṣṭhāt agniḥ jāyate mathyamānāt bhūmiḥ toyam khanyamānā dadāti 
SA_T02_vamvuppu-748	sotsāhānāṃ nāsty asādhyaṃ narāṇāṃ nyāyārabdhāḥ sarvayatnāḥ phalanti // VMv_4.93 //	sa utsāhānām nā asti asādhyam narāṇām nyāya ārabdhāḥ sarva yatnāḥ phalanti 
SA_T02_vamvuppu-749	subahūny api vijñāya vañcanāni mṛter iha /	su bahūni api vijñāya vañcanāni mṛteḥ iha 
SA_T02_vamvuppu-750	ananuṣṭhānād viṣṭhābhir liptvā śayyāṃ mṛtā vayam // VMv_4.94 //	an anuṣṭhānāt viṣṭhābhiḥ liptvā śayyām mṛtāḥ vayam 
SA_T02_vamvuppu-751	prayogakuśalā ye ca paṇḍitāḥ śāstrapāragāḥ /	prayoga kuśalāḥ ye ca paṇḍitāḥ śāstra pāragāḥ 
SA_T02_vamvuppu-752	ananuṣṭhānadoṣeṇa dantān niṣkāśya te mṛtāḥ // VMv_4.95 //	ananuṣṭhāna doṣeṇa dantān niṣkāśya te mṛtāḥ 
SA_T02_vamvuppu-753	jñātvāpi yogaśāstrāṇi prayogāṃś cāpy anekaśaḥ /	jñātvā api yoga śāstrāṇi prayogān ca api anekaśas 
SA_T02_vamvuppu-754	adya śvo vā kariṣyāma iti cintāparā mṛtāḥ // VMv_4.96 //	adya śvas vā kariṣyāmaḥ iti cintā parāḥ mṛtāḥ 
SA_T02_vamvuppu-755	idaṃ kartāsmi śvaḥ punar idam idaṃ cāsya parato vṛthā prāptāśvāso vimṛśati na lolāṃ bhavagatim /	idam kartāsmi śvas punar idam idam ca asya paratas vṛthā prāpta āśvāsaḥ vimṛśati na lolām bhava gatim 
SA_T02_vamvuppu-756	agatvā kāryāntaṃ viṣaya-salilāvartapatitā prajā mṛtyor vaktraṃ makara-mukhavan nauḥ praviśati // VMv_4.97 //	a gatvā kārya antam viṣaya salila āvarta patitā prajā mṛtyoḥ vaktram makara mukha vat nauḥ praviśati 
SA_T02_vamvuppu-757	iti nigaditam etad vañcanaṃ mṛtyuśatroḥ svaparasamayasiddhadhyānakarmaprasādhyam /	iti nigaditam etat vañcanam mṛtyuśatroḥ sva para samaya siddha dhyāna karma prasādhyam 
SA_T02_vamvuppu-758	aghṛṇamaraṇabhīter yatnataḥ saṃvidheyaṃ yata iha kamanīyaṃ jīvitān nānyad asti // VMv_4.98 //	aghṛṇa maraṇa bhīteḥ yatnataḥ saṃvidheyam yatas iha kamanīyam jīvitāt nā anyat asti 
SA_T02_vamvuppu-759	vajraḍākaṃ catuṣpīṭhaṃ buddhapañjarakādi ca /	vajra ḍākam catuṣpīṭham buddha pañjaraka ādi ca 
SA_T02_vamvuppu-760	kālottaraṃ kālāvalīṃ kālapañcāśikām api // VMv_4.99 //	kālottaram kālāvalīm kālapañcāśikām api 
SA_T02_vamvuppu-761	jīvapañcāśikādīni śāstrāṇy ālokya yatnataḥ /	jīvapañcāśikā ādīni śāstrāṇi ālokya yatnataḥ 
SA_T02_vamvuppu-762	sattvānukampayā proktam idaṃ maraṇavañcanam // VMv_4.100 //	sattva anukampayā proktam idam maraṇa vañcanam 
SA_T02_vamvuppu-763	śāradacandranabhaḥ pariśuddhaṃ śuddhaviyacchaśināpy asamāptam /	śārada candra nabhaḥ pariśuddham śuddha viyat śaśinā api a samāptam 
SA_T02_vamvuppu-764	āptam ataḥ kuśalaṃ yad amṛtyus tena jano 'stu sa mṛtyuvimuktaḥ // VMv_4.101 //	āptam atas kuśalam yat a mṛtyuḥ tena astu sa mṛtyu vimuktaḥ 
SA_T02_vamvuppu-765	gaṇanāśramahānāya lekhakānāṃ tapasvinām /	gaṇanā āśrama hānāya lekhakānām tapasvinām 
SA_T02_vamvuppu-766	granthapramāṇam ākhyātaṃ sāśītikaśatatrayam // VMv_4.102 //	grantha pramāṇam ākhyātam sa aśītika śata trayam 
SA_T02_vamvuppu-767	// iti śrīpaṇḍitācāryavāgīśvarakīrtiviracite mṛtyuvañcanopadeśe caturthaḥ paricchedaḥ samāptaḥ //	iti śrī paṇḍita ācārya vāgīśvarakīrti viracite mṛtyuvañcanopadeśe caturthaḥ paricchedaḥ samāptaḥ 
