segmentnr	original	analyzed
SA_XX_n866u-0	Adhyardhaśatakaṃ nāma stotram	adhyardhaśatakam nāma stotram 
SA_XX_n866u-1	ācāryamātṛceṭaviracitam	ācārya mātṛ ceṭa viracitam 
SA_XX_n866u-2	1 upodghātaḥ	upodghātaḥ 
SA_XX_n866u-3	namo buddhāya	namaḥ buddhāya 
SA_XX_n866u-4	sarvadā sarvathā sarve yasya doṣā na santi ha |	sarvadā sarvathā sarve yasya doṣāḥ na santi ha 
SA_XX_n866u-5	sarve sarvābhisāreṇa yatra cāvasthitā guṇāḥ || 1 ||	sarve sarvābhisāreṇa yatra ca avasthitāḥ guṇāḥ 
SA_XX_n866u-6	tameva śaraṇaṃ gantuṃ taṃ stotuṃ tamupāsitum |	tam eva śaraṇam gantum tam stotum tam upāsitum 
SA_XX_n866u-7	tasyaiva śāsane sthātuṃ nyāyyaṃ yadyasti cetanā || 2 ||	tasya eva śāsane sthātum nyāyyam yadi asti cetanā 
SA_XX_n866u-8	savāsanāśca te doṣā na santyekasya tāyinaḥ |	sa vāsanāḥ ca te doṣāḥ na santi ekasya tāyinaḥ 
SA_XX_n866u-9	sarve sarvavidaḥ santi guṇāste cānapāyinaḥ || 3 ||	sarve sarva vidaḥ santi guṇāḥ te ca anapāyinaḥ 
SA_XX_n866u-10	na hi pratiniviṣṭo'pi manovākkāyakarmasu |	na hi pratiniviṣṭaḥ api manaḥ vāc kāya karmasu 
SA_XX_n866u-11	saha dharmeṇa labhate kaścidbhagavato'ntaram || 4 ||	saha dharmeṇa labhate kaścid bhagavataḥ ntaram 
SA_XX_n866u-12	so'haṃ prāpya manuṣyatvaṃ sasaddharmamahotsavam |	saḥ aham prāpya manuṣya tvam sa saddharma mahā utsavam 
SA_XX_n866u-13	mahārṇavayugacchidrakūrmagrīvārpaṇopamam || 5 ||	mahā arṇava yuga chidra kūrma grīvā arpaṇa upamam 
SA_XX_n866u-14	anityatāvyanusṛtāṃ karmacchidrasasaṃśayām |	anitya tā vyanusṛtām karma chidra sa saṃśayām 
SA_XX_n866u-15	āttasārāṃ kariṣyāmi kathaṃ nemāṃ sarasvatīm || 6 ||	ātta sārām kariṣyāmi katham na imām sarasvatīm 
SA_XX_n866u-16	ityasaṃkhyeyaviṣayānavetyāpi guṇānmuneḥ |	iti asaṃkhyeya viṣayān avetya api guṇān muneḥ 
SA_XX_n866u-17	tadekadeśapraṇayaḥ kriyate svārthagauravāt || 7 ||	tad eka deśa praṇayaḥ kriyate sva artha gauravāt 
SA_XX_n866u-18	svayambhuve namaste'stu prabhūtādbhutakarmaṇe |	svayambhuve namaḥ te tu prabhūta adbhuta karmaṇe 
SA_XX_n866u-19	yasya saṃkhyāprabhāvābhyāṃ na guṇeṣvasti niścayaḥ || 8 ||	yasya saṃkhyā prabhāvābhyām na guṇeṣu asti niścayaḥ 
SA_XX_n866u-20	iyanta iti nāstyanta īdṛśā iti kā kathā |	iyantaḥ iti na asti antaḥ īdṛśāḥ iti kā kathā 
SA_XX_n866u-21	puṇyā ityeva tu guṇānprati te mukharā vayam || 9 ||	puṇyāḥ iti eva tu guṇān prati te mukharāḥ vayam 
SA_XX_n866u-22	upodghātastavo nāma prathamaḥ paricchedaḥ |	upodghātastavaḥ nāma prathamaḥ paricchedaḥ 
SA_XX_n866u-23	hetustavaḥ	hetu stavaḥ 
SA_XX_n866u-24	viṣahyamaviṣahyaṃ vetyavadhūya vicāraṇām |	viṣahyam aviṣahyam vā iti avadhūya vicāraṇām 
SA_XX_n866u-25	svayamabhyupapannaṃ te nirākrandamidaṃ jagat || 10 ||	svayam abhyupapannam te nirākrandam idam jagat 
SA_XX_n866u-26	avyāpāritasādhustvaṃ tvamakāraṇavatsalaḥ |	a vyāpārita sādhuḥ tvam tvam akāraṇa vatsalaḥ 
SA_XX_n866u-27	asaṃstutasakhāśca tvamanavaskṛtabāndhavaḥ || 11 ||	a saṃstuta sakhāḥ ca tvam anavaskṛta bāndhavaḥ 
SA_XX_n866u-28	svamāṃsānyapi dattāni vastuṣvanyeṣu kā kathā |	sva māṃsāni api dattāni vastuṣu anyeṣu kā kathā 
SA_XX_n866u-29	prāṇairapi tvayā sādho mānitaḥ praṇayī janaḥ || 12 ||	prāṇaiḥ api tvayā sādho mānitaḥ praṇayī janaḥ 
SA_XX_n866u-30	svaiḥ śarīraiḥśarīrāṇi prāṇaiḥprāṇāḥ śarīriṇām |	svaiḥ śarīraiḥ śarīrāṇi prāṇaiḥ prāṇāḥ śarīriṇām 
SA_XX_n866u-31	jighāṃsubhirupāttānāṃ krītāni śataśastvayā || 13 ||	jighāṃsubhiḥ upāttānām krītāni śataśas tvayā 
SA_XX_n866u-32	na durgatibhyāṃ neṣṭā[bhyā] mabhiprārthayatā gatim |	na durgatibhyām na iṣṭābhyām abhiprārthayatā gatim 
SA_XX_n866u-33	kevalāśayaśuddhayaiva śolaṃ sātmīkṛtaṃ tvayā || 14 ||	kevala āśaya śuddhayā eva śolam sātmīkṛtam tvayā 
SA_XX_n866u-34	jihmāanāṃ nityavikṣepādṛjūnāṃ nityasevanāt |	nitya vikṣepāt ṛjūnām nitya sevanāt 
SA_XX_n866u-35	karmaṇāṃ pariśuddhānāṃ tvamekāyanatāṃ gataḥ || 15 ||	karmaṇām pariśuddhānām tvam ekāyana tām gataḥ 
SA_XX_n866u-36	pīḍayamānena bahuśastvayā kalyāṇacetasā |	pīḍayamānena bahuśas tvayā kalyāṇa cetasā 
SA_XX_n866u-37	kleśeṣu vivṛtaṃ tejo janaḥ kliṣṭo'nukampitaḥ || 16 ||	kleśeṣu vivṛtam tejaḥ janaḥ kliṣṭaḥ anukampitaḥ 
SA_XX_n866u-38	parārthe tyajataḥ prāṇān yā prītirabhavat tava |	parārthe tyajataḥ prāṇān yā prītiḥ abhavat tava 
SA_XX_n866u-39	na sā naṣṭopalabdheṣu prāṇeṣu prāṇināṃ bhavet || 17 ||	na sā naṣṭa upalabdheṣu prāṇeṣu prāṇinām bhavet  /
SA_XX_n866u-40	yadrujā nirapekṣasya cchidyamānasya te'sakṛt |	yat rujā nirapekṣasya chidyamānasya 
SA_XX_n866u-41	vadhakeṣvapi sattveṣu kāruṇyamabhavat prabho || 18 ||	vadhakeṣu api sattveṣu kāruṇyam abhavat prabho 
SA_XX_n866u-42	samyaksambodhibījasya cittaratnasya tasya te |	samyaksambodhi bījasya citta ratnasya tasya te 
SA_XX_n866u-43	tvameva vīra sārajño dūre tasyetaro janaḥ || 19 ||	tvam eva vīra sāra jñaḥ dūre tasya itaraḥ janaḥ  /
SA_XX_n866u-44	nākṛtvā duṣkaraṃ karma durlabhaṃ labhyate padam |	na a kṛtvā duṣkaram karma durlabham labhyate padam 
SA_XX_n866u-45	ityātmanirapekṣeṇa vīryaṃ saṃvardhitaṃ tvayā || 20 ||	iti ātma nirapekṣeṇa vīryam saṃvardhitam tvayā 
SA_XX_n866u-46	viśeṣotkarṣaniyamo na kadācidabhūt tava |	viśeṣa utkarṣa niyamaḥ na kadācid abhūt tava 
SA_XX_n866u-47	atastvayi viśeṣāṇāṃ chinnastaratamakramaḥ || 21 ||	atas tvayi viśeṣāṇām chinnaḥ taratama kramaḥ 
SA_XX_n866u-48	susukheṣvapi saṅgo'bhūt saphaleṣu samādhiṣu |	su sukheṣu api saṅgaḥ bhūt sa phaleṣu samādhiṣu 
SA_XX_n866u-49	na te nityānubaddhasya mahākaruṇayā hṛdi || 22 ||	na te nitya anubaddhasya mahā karuṇayā hṛdi 
SA_XX_n866u-50	tvādṛśān pīḍayatyeva nānugṛhṇāti tat sukham |	tvādṛśān pīḍayati eva na anugṛhṇāti tat sukham 
SA_XX_n866u-51	praṇītamapi sadvṛtta yadasādhāraṇaṃ paraiḥ || 23 ||	praṇītam api sat vṛtta yat asādhāraṇam paraiḥ 
SA_XX_n866u-52	vimiśrāt sāramādattaṃ sarvaṃ pītamakalmaṣam |	vimiśrāt sāram ādattam sarvam pītam akalmaṣam 
SA_XX_n866u-53	tvayā sūktaṃ duruktaṃ tu viṣavat parivarjitam || 24 ||	tvayā su uktam duruktam tu viṣa vat parivarjitam 
SA_XX_n866u-54	krīṇatā ratnasārajña prāṇairapi subhāṣitam |	krīṇatā ratna sāra jña prāṇaiḥ api su bhāṣitam 
SA_XX_n866u-55	parākrāntaṃ tvayā bodhau tāsu tāsūpapattiṣu || 25 ||	parākrāntam tvayā bodhau tāsu tāsu upapattiṣu 
SA_XX_n866u-56	iti tribhirasaṃkhyeyairevamudyacchatā tvayā |	iti tribhiḥ asaṃkhyeyaiḥ evam udyacchatā tvayā 
SA_XX_n866u-57	vyavasāyadvitīyena prāptaṃ padamanuttaram || 26 ||	vyavasāya dvitīyena prāptam padam anuttaram 
SA_XX_n866u-58	hetustavo nāma dvitīyaḥ paricchedaḥ |	hetustavaḥ nāma dvitīyaḥ paricchedaḥ 
SA_XX_n866u-59	3 nirupamastavaḥ	nirupama stavaḥ 
SA_XX_n866u-60	akṛtverṣyāṃ viśiṣṭeṣu hīnānanavamatya ca |	a kṛtvā īrṣyām viśiṣṭeṣu hīnān an avamatya ca 
SA_XX_n866u-61	agatvā sadṛśaiḥ spardhāṃ tvaṃ loke śreṣṭhatāṃ gataḥ || 27 ||	a gatvā sadṛśaiḥ spardhām tvam loke śreṣṭha tām gataḥ 
SA_XX_n866u-62	hetuṣvabhiniveśo'bhūd guṇānāṃ na phaleṣu te |	hetuṣu abhiniveśaḥ bhūt guṇānām na phaleṣu te 
SA_XX_n866u-63	tena samyakpratipadā tvayi niṣṭhāṃ guṇā gatāḥ || 28 ||	tena samyak pratipadā tvayi niṣṭhām guṇāḥ gatāḥ 
SA_XX_n866u-64	tathātmā pracayaṃ nītastvayā sucaritairyathā |	tathā ātmā pracayam nītaḥ tvayā su caritaiḥ yathā 
SA_XX_n866u-65	puṇyāyatanatāṃ prāptānyapi pādarajāṃsi te || 29 ||	puṇya āyatana tām prāptāni api pāda rajāṃsi te 
SA_XX_n866u-66	karśayitvoddhṛtā doṣā vardhayitvā viśodhitāḥ |	karśayitvā uddhṛtāḥ doṣāḥ vardhayitvā viśodhitāḥ 
SA_XX_n866u-67	guṇāstena sunītena parāṃ siddhiṃ tvamadhyagāḥ || 30 ||	guṇāḥ tena su nītena parām siddhim tvam adhyagāḥ 
SA_XX_n866u-68	tathā sarvābhisāreṇa doṣeṣu prahṛtaṃ tvayā |	tathā sarva abhisāreṇa doṣeṣu prahṛtam tvayā 
SA_XX_n866u-69	yathaiṣāmātmasantāne vāsanāpi na śeṣitā || 31 ||	yathā eṣām ātma santāne vāsanā api na śeṣitā 
SA_XX_n866u-70	tathā saṃbhṛtya saṃbhṛtya tvayātmanyāhitā guaṇāḥ |	tathā saṃbhṛtya saṃbhṛtya tvayā ātmani āhitāḥ guaṇāḥ 
SA_XX_n866u-71	pratirupakamapyeṣāṃ yathā nānyatra dṛśyate || 32 ||	pratirupakam api eṣām yathā na anyatra dṛśyate 
SA_XX_n866u-72	upaghātāvaraṇavanmitakālaṃ pradeśi ca |	upaghāta āvaraṇa vat mita kālam pradeśi ca 
SA_XX_n866u-73	sulabhātiśayaṃ sarvamupamāvastu laukikam || 33 ||	sulabha atiśayam sarvam upamā vastu laukikam 
SA_XX_n866u-74	advandvināmagamyānāṃ dhruvāṇāmanivartinām |	advandvinām agamyānām dhruvāṇām anivartinām 
SA_XX_n866u-75	anuttarāṇāṃ kā tarhi guṇānāmupamā'stu te || 34 ||	anuttarāṇām kā tarhi guṇānām upamā astu te 
SA_XX_n866u-76	goṣpadottānatāṃ yāti gāmbhīryaṃ lavaṇāmbhasaḥ |	goṣpada uttāna tām yāti gāmbhīryam lavaṇāmbhasaḥ 
SA_XX_n866u-77	yadā te buddhigāmbhīryamagādhāpāramīkṣyate || 35 ||	yadā te buddhi gāmbhīryam agādha apāram īkṣyate 
SA_XX_n866u-78	śirīṣapakṣmāgralaghu sthairyaṃ bhavati pārthivam |	śirīṣa pakṣma agra laghu sthairyam bhavati pārthivam 
SA_XX_n866u-79	akampye sarvadharmāṇāṃ tvatsthairye'bhimukhīkṛte || 36 ||	akampye sarva dharmāṇām tvad sthairya abhimukhīkṛte 
SA_XX_n866u-80	ajñānatimiraghnasya jñānālokasya te mune |	ajñāna timira ghnasya jñāna ālokasya te mune 
SA_XX_n866u-81	na ravirviṣaye bhūmiṃ khādyotimapi vindati || 37 ||	na raviḥ viṣaye bhūmim khā dyotim api vindati 
SA_XX_n866u-82	malinatvamivāyānti śaraccandrāmbarāmbhasām |	malina tvam iva āyānti śarad candra ambara ambhasām 
SA_XX_n866u-83	tava vāgbuddhiceṣṭānāṃ śuddhiṃ prati viśuddhayaḥ || 38 ||	tava vāc buddhi ceṣṭānām śuddhim prati viśuddhayaḥ 
SA_XX_n866u-84	anena sarvaṃ vyākhyātaṃ yat kiñcitsādhu laukikam |	anena sarvam vyākhyātam yat kiñcid sādhu laukikam 
SA_XX_n866u-85	dūre hi buddhadharmāṇāṃ lokadharmāstapasvinaḥ || 39 ||	dūre hi buddha dharmāṇām loka dharmāḥ tapasvinaḥ 
SA_XX_n866u-86	yasyaiva dharmaratnasya prāptyā prāptastvamagratām |	yasya eva dharma ratnasya prāptyā prāptaḥ tvam agra tām 
SA_XX_n866u-87	tenaiva kevalaṃ sādho sāmyaṃ te tasya ca tvayā || 40 ||	tena eva kevalam sādho sāmyam te tasya ca tvayā  /
SA_XX_n866u-88	ātmecchācchalamātraṃ tu sāmānyopāṃśu kiṃcana |	ātma icchā chala mātram tu sāmānya upāṃśu kiṃcana 
SA_XX_n866u-89	yatropakṣipya kathyeta sā vakturatilolatā || 41 ||	yatra upakṣipya kathyeta sā vaktuḥ ati lola tā 
SA_XX_n866u-90	nirupamastavo nāma tṛtīyaḥ paricchedaḥ |	nirupamastavaḥ nāma tṛtīyaḥ paricchedaḥ 
SA_XX_n866u-91	4 adbhutastava ḥ	adbhuta stavaḥ 
SA_XX_n866u-92	pratanviva hi paśyāmi dharmatāmanucintayan |	pratanu iva hi paśyāmi dharmatām anucintayan 
SA_XX_n866u-93	sarvaṃ cāvarjitaṃ māravijayaṃ prati te jagat || 42 ||	sarvam ca āvarjitam māra vijayam prati te jagat 
SA_XX_n866u-94	mahato'pi hi saṃrambhāt pratihantuṃ samudyatāḥ |	mahataḥ api hi saṃrambhāt pratihantum samudyatāḥ 
SA_XX_n866u-95	kṣamāyā nātibhāro'sti pātrasthāyā viśeṣataḥ || 43 ||	kṣamāyāḥ na atibhāraḥ asti pātra sthāyāḥ viśeṣataḥ 
SA_XX_n866u-96	yattu mārajayānvakṣaṃ sumahatkleśavaiśasam |	yat tu māra jaya anvakṣam su mahat kleśa vaiśasam 
SA_XX_n866u-97	tasyāmeva kṛtaṃ rātrau tadeva paramādbhutam || 44 ||	tasyām eva kṛtam rātrau tat eva parama adbhutam 
SA_XX_n866u-98	tamovidhamane bhānoryaḥ sahasrāṃśumālinaḥ |	tamaḥ vidhamane bhānoḥ yaḥ sahasrāṃśu mālinaḥ 
SA_XX_n866u-99	vīra vismayamāgacchet sa tīrthyavijaye tava || 45 ||	vīra vismayam āgacchet sa tīrthya vijaye tava  /
SA_XX_n866u-100	sarāgo vītarāgeṇa jitaroṣeṇa roṣaṇaḥ |	sa rāgaḥ vīta rāgeṇa jita roṣeṇa roṣaṇaḥ 
SA_XX_n866u-101	mūḍho vigatamohena tribhirnityaṃ jitāstrayaḥ || 46 ||	mūḍhaḥ vigata mohena tribhiḥ nityam jitāḥ trayaḥ 
SA_XX_n866u-102	praśaṃsasi ca saddharmānasaddharmān vigarhasi |	praśaṃsasi ca saddharmān asat dharmān vigarhasi 
SA_XX_n866u-103	anurodhavirodhau ca na staḥ sadasatostava || 47 ||	anurodha virodhau ca na staḥ sat asatoḥ tava  /
SA_XX_n866u-104	naivārhatsu na tīrthyeṣu pratighānunayaṃ prati |	na eva arhatsu na tīrthyeṣu pratigha anunayam prati 
SA_XX_n866u-105	yasya te cetaso'nyatvaṃ tasya te kā stutirbhavet || 48 ||	yasya te cetasā anya tvam tasya te kā stutiḥ bhavet 
SA_XX_n866u-106	guṇeṣvapi na saṃgo'bhūt tṛṣṇā na guṇavatsvapi |	guṇeṣu api na tṛṣṇā na guṇavatsu api 
SA_XX_n866u-107	aho te suprasannasya sattvasya pariśuddhatā || 49 ||	aho te su prasannasya sattvasya pariśuddha tā 
SA_XX_n866u-108	indriyāṇāṃ prasādena nityakālānapāyinā |	indriyāṇām prasādena nitya kāla anapāyinā 
SA_XX_n866u-109	mano nityaprasannaṃ te pratyakṣamiva dṛśyate || 50 ||	manaḥ nitya prasannam te pratyakṣam iva dṛśyate 
SA_XX_n866u-110	ābālebhyaḥ prasiddhāste matismṛtiviśuddhayaḥ |	ā bālebhyaḥ prasiddhāḥ te mati smṛti viśuddhayaḥ 
SA_XX_n866u-111	gamitā bhāvapiśunaiḥ suvyāhṛtasuceṣṭitaiḥ || 51 ||	gamitāḥ bhāva piśunaiḥ su vyāhṛta su ceṣṭitaiḥ 
SA_XX_n866u-112	adbhutastavo nāma caturthaḥ paricchedaḥ |	adbhutastavaḥ nāma caturthaḥ paricchedaḥ 
SA_XX_n866u-113	5 rupastavaḥ	rupaḥ stavaḥ 
SA_XX_n866u-114	upaśāntaṃ ca kāntaṃ ca dīptamapratighāti ca |	upaśāntam ca kāntam ca dīptam apratighāti ca 
SA_XX_n866u-115	nibhṛtaṃ corjitaṃ cedaṃ rupaṃ kamiva nākṣipet || 52 ||	nibhṛtam ca ūrjitam ca idam rupam kam iva na ākṣipet 
SA_XX_n866u-116	yenāpi śataśo dṛṣṭaṃ yo'pi tatpūrvamīkṣate |	yena api śataśas dṛṣṭam yaḥ api tat pūrvam īkṣate 
SA_XX_n866u-117	rupaṃ prīṇāti te cakṣuḥ samaṃ tadubhayorapi || 53 ||	rupam prīṇāti te cakṣuḥ samam tat ubhayoḥ api 
SA_XX_n866u-118	asecanakabhāvāddhi saumyabhāvācca te vapuḥ |	asecanaka bhāvāt hi saumya bhāvāt ca te vapuḥ 
SA_XX_n866u-119	darśane darśane prītiṃ vidadhāti navāṃ navām || 54 ||	darśane darśane prītim vidadhāti navām navām 
SA_XX_n866u-120	adhiṣṭhānaguṇairgātramadhiṣṭhātṛguṇairguṇaḥ |	adhiṣṭhāna guṇaiḥ gātram adhiṣṭhātṛ guṇaiḥ guṇaḥ 
SA_XX_n866u-121	parayā saṃpadopetāstavānyonyānurupayā || 55 ||	parayā saṃpadā upetāḥ tava anyonya anurupayā 
SA_XX_n866u-122	kvānyatra suniviṣṭāḥ syurime tāthāgatā guṇāḥ |	kva anyatra su niviṣṭāḥ syuḥ ime tāthāgatāḥ guṇāḥ 
SA_XX_n866u-123	ṛte rupāttavaivāsmāllakṣaṇavyañjanojjvalāt || 56 ||	ṛte rupāt tava eva asmāt lakṣaṇa vyañjana ujjvalāt 
SA_XX_n866u-124	dhanyamasmīti te rupaṃ vadatīvāśritān guṇān |	dhanyam asmi iti te rupam vadati iva āśritān guṇān 
SA_XX_n866u-125	sunikṣiptā vayamiti pratyāhuriva tadguṇāḥ || 57 ||	su nikṣiptāḥ vayam iti pratyāhuḥ iva tad guṇāḥ 
SA_XX_n866u-126	rupastavo nāma pañcamaḥ paricchedaḥ |	rupastavaḥ nāma pañcamaḥ paricchedaḥ 
SA_XX_n866u-127	6 karuṇāstavaḥ	      
SA_XX_n866u-128	sarvamevāviśeṣeṇa kleśairbaddhamidaṃ jagat |	sarvam eva aviśeṣeṇa kleśaiḥ baddham idam jagat 
SA_XX_n866u-129	tvaṃ jagatkleśamokṣārthaṃ baddhaḥ karuṇayā ciram || 58 ||	tvam jagat kleśa mokṣa artham baddhaḥ karuṇayā ciram 
SA_XX_n866u-130	kaṃ nu prathamato vande tvāṃ mahākaruṇāmuta |	kam nu prathamatas vande tvām mahā karuṇām uta 
SA_XX_n866u-131	yayaivamapi doṣajñastvaṃ saṃsāre dhṛtaściram || 59 ||	yayā evam api doṣa jñaḥ tvam saṃsāre dhṛtaḥ ciram 
SA_XX_n866u-132	vivekasukhasātmyasya yadākīrṇasya te gatāḥ |	viveka sukha sātmyasya yadā ākīrṇasya te gatāḥ 
SA_XX_n866u-133	kālā labdhaprasarayā tat te karuṇayā kṛtam || 60 ||	kālāḥ labdha prasarayā tat te karuṇayā kṛtam  /
SA_XX_n866u-134	śāntādaraṇyād grāmāntaṃ tvaṃ hi nāga iva hradāt |	śāntāt araṇyāt grāma antam tvam hi nāgaḥ iva hradāt 
SA_XX_n866u-135	vineyārthaṃ karuṇayā vidhayevāvakṛṣyase || 61 ||	vineya artham karuṇayā vidhayā iva avakṛṣyase 
SA_XX_n866u-136	paramopaśamastho'pi karuṇāparavattayā |	parama upaśama sthaḥ api karuṇā paravat tayā 
SA_XX_n866u-137	kāritastvaṃ padanyāsaṃ kuśīlavakalāsvapi || 62 ||	kāritaḥ tvam padanyāsam kuśīlava kalāsu api 
SA_XX_n866u-138	ṛddhiryā siṃhanādā ye svaguṇodbhāvanāśca yāḥ |	ṛddhiḥ yā siṃhanādāḥ ye sva guṇa udbhāvanāḥ ca yāḥ 
SA_XX_n866u-139	vāntecchopavicārasya kāruṇyanikaṣaḥ sa te || 63 ||	vānta icchā upavicārasya kāruṇya nikaṣaḥ sa te 
SA_XX_n866u-140	parārthaikāntakalyāṇī kāmaṃ svāśrayaniṣṭhurā |	parārtha ekānta kalyāṇī kāmam sva āśraya niṣṭhurā 
SA_XX_n866u-141	tvayyeva kevalaṃ nātha karuṇā karuṇābhavat || 64 ||	tvayi eva kevalam nātha karuṇā karuṇā bhavat  /
SA_XX_n866u-142	tathā hi kṛtvā śatadhā dhīrā balimiva kvacit |	tathā hi kṛtvā śatadhā dhīrāḥ balim iva kvacid 
SA_XX_n866u-143	pareṣāmarthasiddhayarthaṃ tvāṃ vikṣiptavatī diśaḥ || 65 ||	pareṣām artha siddhaya artham tvām vikṣiptavatī diśaḥ 
SA_XX_n866u-144	tvadicchayaiva tu vyaktamanukūlā pravartate |	tvad icchayā eva tu vyaktam anukūlā pravartate 
SA_XX_n866u-145	tathā hi bādhamānāpi tvāṃ satī nāparādhyate || 66 ||	tathā hi bādhamānā api tvām satī na aparādhyate 
SA_XX_n866u-146	karuṇāstavo nāma ṣaṣṭhaḥparicchedaḥ |	karuṇāstavaḥ nāma ṣaṣṭhaḥ paricchedaḥ 
SA_XX_n866u-147	7 vacanastavaḥ	vacana stavaḥ 
SA_XX_n866u-148	supadāni mahārthāni tathyāni madhurāṇi ca |	su padāni mahārthāni tathyāni madhurāṇi ca 
SA_XX_n866u-149	gūḍhottānobhayārthāni samāsavyāsavanti ca || 67 ||	gūḍha uttāna ubhaya arthāni samāsa vyāsavanti ca 
SA_XX_n866u-150	kasya na syādupaśrutya vākyānyevaṃvidhāni te |	kasya na syāt upaśrutya vākyāni evaṃvidhāni te 
SA_XX_n866u-151	tvayi pratihatasyāpi sarvajña iti niścayaḥ || 68 ||	tvayi pratihatasya api sarvajñaḥ iti niścayaḥ 
SA_XX_n866u-152	prāyeṇa madhuraṃ sarvamagatyā kiñcidanyathā |	prāyeṇa madhuram sarvam agatyā kiñcid anyathā 
SA_XX_n866u-153	vākyaṃ tavārthasiddhayā tu sarvameva subhāṣitam || 69 ||	vākyam tava artha siddhayā tu sarvam eva su bhāṣitam 
SA_XX_n866u-154	yacchlakṣaṇaṃ yacca paruṣaṃ yadvā tadubhayānvitam |	yat ślakṣaṇam yat ca paruṣam yat vā tad ubhaya anvitam 
SA_XX_n866u-155	sarvamaivaikarasatāṃ vimarde yāti te vacaḥ || 70 ||	sarvam a eva eka rasa tām vimarde yāti te vacaḥ 
SA_XX_n866u-156	aho supariśuddhānāṃ karmaṇāṃ naipuṇaṃ param |	aho su pariśuddhānām karmaṇām naipuṇam param 
SA_XX_n866u-157	yairidaṃ vākyaratnānāmīdṛśaṃ bhājanaṃ kṛtam || 71 ||	yaiḥ idam vākya ratnānām īdṛśam bhājanam kṛtam 
SA_XX_n866u-158	asmaddhi netrasubhagādidaṃ śrutimanoharam |	asmat hi netra subhagāt idam śruti manoharam 
SA_XX_n866u-159	mukhāt kṣarati te vākyaṃ candrāddravamivāmṛtam || 72 ||	mukhāt kṣarati te vākyam candrāt dravam iva amṛtam 
SA_XX_n866u-160	rāgareṇuṃ praśamayadvākyaṃ te jaladātaye |	rāga reṇum praśamayat vākyam te jaladātaye 
SA_XX_n866u-161	vainateyāyate dveṣabhujaṅgoddharaṇaṃ prati || 73 ||	vainateyāyate dveṣa bhujaṅga uddharaṇam prati 
SA_XX_n866u-162	divākarāyate bhūyo'pyajñānatimiraṃ nudat |	divākarāyate bhūyas upi ajñāna timiram nudat 
SA_XX_n866u-163	śakrāyudhāyate mānagirīnabhividārayat || 74 ||	śakrāyudhāyate māna girīn abhividārayat  /
SA_XX_n866u-164	dṛṣṭārthatvādavitathaṃ niṣkleśatvādanākulam |	dṛṣṭārtha tvāt avitatham niṣkleśa tvāt an ākulam 
SA_XX_n866u-165	gamakaṃ suprayuktatvāt trikalyāṇaṃ hi te vacaḥ || 75 ||	gamakam su prayukta tvāt tri kalyāṇam hi te vacaḥ 
SA_XX_n866u-166	manāṃsi tāvacchrotṝṇāṃ harantyādau vacāṃsi te |	manāṃsi tāvat śrotṝṇām haranti ādau vacāṃsi te 
SA_XX_n866u-167	tato vimṛśyamānāni rajāṃsi ca tamāṃsi ca || 76 ||	tatas vimṛśyamānāni rajāṃsi ca tamāṃsi ca 
SA_XX_n866u-168	āśvāsanaṃ vyasanināṃ trāsanaṃ ca pramādinām |	āśvāsanam vyasaninām trāsanam ca pramādinām 
SA_XX_n866u-169	saṃvejanaṃ ca sukhināṃ yogavāhi vacastava || 77 ||	saṃvejanam ca sukhinām yogavāhi vacaḥ tava 
SA_XX_n866u-170	viduṣāṃ prītijananaṃ madhyānāṃ buddhivardhanam |	viduṣām prīti jananam madhyānām buddhi vardhanam 
SA_XX_n866u-171	timiraghnaṃ ca mandānāṃ sārvajanyamidaṃ vacaḥ || 78 ||	timira ghnam ca mandānām sārvajanyam idam vacaḥ  /
SA_XX_n866u-172	apakarṣati dṛṣṭibhyo nirvāṇamupakarṣati |	apakarṣati dṛṣṭibhyaḥ nirvāṇam upakarṣati 
SA_XX_n866u-173	doṣān niṣkarṣati guṇān vākyaṃ te'bhipravarṣati || 79 ||	doṣān niṣkarṣati guṇān vākyam tebhipravarṣati 
SA_XX_n866u-174	sarvatrāvyāhatā buddhiḥ sarvatropasthitā smṛtiḥ |	sarvatra avyāhatā buddhiḥ sarvatra upasthitā smṛtiḥ 
SA_XX_n866u-175	avandhyaṃ tena sarvatra sarvaṃ vyākaraṇaṃ tava || 80 ||	avandhyam tena sarvatra sarvam vyākaraṇam tava  /
SA_XX_n866u-176	yannādeśe na cākāle naivāpātre pravartase |	yat na adeśe na ca akāle na eva a pātre pravartase 
SA_XX_n866u-177	vīryaṃ samyagivārabdhaṃ tenāmoghaṃ vacastava || 81 ||	vīryam samyak iva ārabdham tena amogham vacaḥ tava  /
SA_XX_n866u-178	vacanastavo nāma saptamaḥ paricchedaḥ |	vacanastavaḥ nāma saptamaḥ paricchedaḥ 
SA_XX_n866u-179	8 śāsanastavaḥ	śāsana stavaḥ 
SA_XX_n866u-180	ekāyanaṃ sukhopāyaṃ svanuvandhi niratyayam |	ekāyanam sukha upāyam su anuvandhi niratyayam 
SA_XX_n866u-181	ādimadhyāntakalyāṇaṃ tava nānyasya śāsanam || 82 ||	ādi madhya anta kalyāṇam tava na anyasya śāsanam 
SA_XX_n866u-182	evamekāntakāntaṃ te dṛṣṭirāgeṇa bāliśāḥ |	evam ekānta kāntam te dṛṣṭi rāgeṇa bāliśāḥ 
SA_XX_n866u-183	mataṃ yadi vigarhanti nāsti dṛṣṭisamo ripuḥ || 83 ||	matam yadi vigarhanti na asti dṛṣṭi samaḥ ripuḥ 
SA_XX_n866u-184	anavabhuṅkthā yadasyārthe jagato vyasanaṃ bahu |	anavabhuṅkthāḥ yat asya arthe jagataḥ vyasanam bahu 
SA_XX_n866u-185	tat saṃsmṛtya virupe'pi stheyaṃ te śāsane bhavet || 84 ||	tat saṃsmṛtya stheyam te śāsane bhavet 
SA_XX_n866u-186	prāgeva hitakartuśca hitavaktuśca śāsanam |	prāk eva hita kartuḥ ca hita vaktuḥ ca śāsanam 
SA_XX_n866u-187	kathaṃ na nāma kāryaṃ syādādīptaśirasāpi te || 85 ||	katham na nāma kāryam syāt ādīpta śirasā api te 
SA_XX_n866u-188	bhujiṣyatā bodhisukhaṃ tvadguṇāpacitiḥ śamaḥ |	bhujiṣya tā bodhi sukham tvad guṇa apacitiḥ śamaḥ 
SA_XX_n866u-189	prāpyate tvanmatāt sarvamidaṃ bhadracatuṣṭayam || 86 ||	prāpyate tvad matāt sarvam idam bhadra catuṣṭayam 
SA_XX_n866u-190	trāsanaṃ sarvatīrthyānāṃ namucerupatāpanam |	trāsanam sarva tīrthyānām namuceḥ upatāpanam 
SA_XX_n866u-191	āśvāsanaṃ nṛdevānāṃ tavedaṃ vīra śāsanam || 87 ||	āśvāsanam nṛdevānām tava idam vīra śāsanam 
SA_XX_n866u-192	traidhātukamahābhaumamasaṅgamanavagraham |	traidhātuka mahābhaumam asaṅgam anavagraham 
SA_XX_n866u-193	śāsanena tavākrāntamantakasyāpi śāsanam || 88 ||	śāsanena tava ākrāntam antakasya api śāsanam  /
SA_XX_n866u-194	tvacchāsananayajño hi tiṣṭhet kalpamapīcchayā |	tvad śāsana naya jñaḥ hi tiṣṭhet kalpam api icchayā 
SA_XX_n866u-195	prayāti tatra tu svairī yatra mṛtyoragocaraḥ || 89 ||	prayāti tatra tu svairī yatra mṛtyoḥ agocaraḥ 
SA_XX_n866u-196	āgamasyārthacintāyā bhāvanopāsanasya ca |	āgamasya artha cintāyāḥ bhāvanā upāsanasya ca 
SA_XX_n866u-197	kālatrayavibhāgo'sti nānyatra tava śāsanāt || 90 ||	kāla traya vibhāgaḥ asti na anyatra tava śāsanāt 
SA_XX_n866u-198	evaṃ kalyāṇakalitaṃ tadevamṛṣipuṅgava |	evam kalyāṇa kalitam tat evam ṛṣi puṅgava 
SA_XX_n866u-199	śāsanaṃ nādriyante yat kiṃ vaiśasataraṃ tataḥ || 91 ||	śāsanam na ādriyante yat kim vaiśasataram tatas 
SA_XX_n866u-200	śāsanastavo nāmāṣṭamaḥ paricchedaḥ |	śāsanastavaḥ nāma aṣṭamaḥ paricchedaḥ 
SA_XX_n866u-201	9 praṇidhistavaḥ	praṇidhi stavaḥ 
SA_XX_n866u-202	śravaṇaṃ tarpayati te prasādayati darśanam |	śravaṇam tarpayati te prasādayati darśanam 
SA_XX_n866u-203	vacanaṃ hlādayati te vimocayati śāsanam || 92 ||	vacanam hlādayati te vimocayati śāsanam 
SA_XX_n866u-204	prasūtirharṣayati te vṛddhirnandayati prajñāḥ |	prasūtiḥ harṣayati te vṛddhiḥ nandayati prajñāḥ 
SA_XX_n866u-205	pravṛttiranugṛhṇāti nivṛttirupahanti ca || 93 ||	pravṛttiḥ anugṛhṇāti nivṛttiḥ upahanti ca 
SA_XX_n866u-206	kīrtanaṃ kilbiṣaharaṃ smaraṇaṃ te pramodanam |	kīrtanam kilbiṣa haram smaraṇam te pramodanam 
SA_XX_n866u-207	anveṣaṇaṃ matikaraṃ parijñānaṃ viśodhanam || 94 ||	anveṣaṇam mati karam parijñānam viśodhanam 
SA_XX_n866u-208	śrīkaraṃ te'bhigamanaṃ sevanaṃ dhīkaraṃ param |	śrī karam sevanam dhī karam param 
SA_XX_n866u-209	bhajanaṃ nirbhayakaraṃ śaṃkaraṃ paryupāsanam || 95 ||	bhajanam nirbhaya karam śaṃkaram paryupāsanam 
SA_XX_n866u-210	śīlopasampadā śuddhaḥ prasanno dhyānasampadā |	śīla upasampadā śuddhaḥ prasannaḥ dhyāna sampadā 
SA_XX_n866u-211	tvaṃ prajñāsampadā'kṣobhyo hradaḥ puṇyamayo mahān || 96 ||	tvam prajñā sampadā akṣobhyaḥ hradaḥ puṇya mayaḥ mahān 
SA_XX_n866u-212	rupaṃ draṣṭavyaratnaṃ te śravyaratnaṃ subhāṣitam |	rupam draṣṭavya ratnam te śravya ratnam subhāṣitam 
SA_XX_n866u-213	dharmo vicāraṇāratnaṃ guṇaratnākaro hyasi || 97 ||	dharmaḥ vicāraṇā ratnam guṇa ratna ākaraḥ hi asi 
SA_XX_n866u-214	tvamoghairuhyamānānāṃ dvīpastrāṇaṃ kṣatātmanām |	tu amoghaiḥ uhyamānānām dvīpaḥ trāṇam kṣata ātmanām 
SA_XX_n866u-215	śaraṇaṃ bhavabhīruṇāṃ mumukṣūṇāṃ parāyaṇam || 98 ||	śaraṇam bhava bhīruṇām mumukṣūṇām parāyaṇam 
SA_XX_n866u-216	satpātraṃ śuddhavṛttatvāt satkṣetraṃ phalasampadā |	sat pātram śuddha vṛtta tvāt sat kṣetram phala sampadā 
SA_XX_n866u-217	sanmitraṃ hitakāritvāt sarvaprāṇabhṛtāmasi || 99 ||	sat mitram hita kāri tvāt sarva prāṇabhṛtām asi 
SA_XX_n866u-218	priyastvamupakāritvāt suratatvānmanoharaḥ |	priyaḥ tvam upakāri tvāt surata tvāt manoharaḥ 
SA_XX_n866u-219	ekāntakāntaḥ saumyatvāt sarvairbahumato guṇaiḥ || 100 ||	ekānta kāntaḥ saumya tvāt sarvaiḥ bahu mataḥ guṇaiḥ 
SA_XX_n866u-220	hṛdyo'si niravadyatvādramyo vāgarupasauṣṭhavāt |	hṛdyaḥ asi niravadya tvāt ramyaḥ 
SA_XX_n866u-221	dhanyaḥ sarvārthasiddhatvānmāṅgalyo guṇasaṃśrayāt || 101 ||	dhanyaḥ sarva artha siddha tvāt māṅgalyaḥ guṇa saṃśrayāt 
SA_XX_n866u-222	praṇidhistavo nāma navamaḥ paricchedaḥ |	praṇidhistavaḥ nāma navamaḥ paricchedaḥ 
SA_XX_n866u-223	10 mārgāvatārastavaḥ	      
SA_XX_n866u-224	sthāyināṃ tvaṃ parikṣeptā viniyantāpahariṇām |	sthāyinām tvam parikṣeptā viniyantā apahariṇām 
SA_XX_n866u-225	samādhātā vijihmānāṃ prerako mandagāminām || 102 ||	samādhātā vijihmānām prerakaḥ manda gāminām 
SA_XX_n866u-226	niyoktā dhuri dāntānāṃ khaṭuṅkānāmupekṣakaḥ |	niyoktā dhuri dāntānām khaṭuṅkānām upekṣakaḥ 
SA_XX_n866u-227	ato'si naradamyānāṃ satsārathiranuttaraḥ || 103 ||	atas asi nara damyānām sat sārathiḥ anuttaraḥ 
SA_XX_n866u-228	āpanneṣvanukampā te prasvastheṣvarthakāmatā |	āpanneṣu anukampā te prasvastheṣu artha kāma tā 
SA_XX_n866u-229	vyasanastheṣu kāruṇyaṃ sarveṣu hitakāmatā || 104 ||	vyasana stheṣu kāruṇyam sarveṣu hita kāma tā 
SA_XX_n866u-230	viruddheṣvapi vātsalyaṃ pravṛttiḥ patiteṣvapi |	viruddheṣu api vātsalyam pravṛttiḥ patiteṣu api 
SA_XX_n866u-231	raudreṣvapi kṛpālutvaṃ kā nāmeyaṃ tavāryatā || 105 ||	raudreṣu api kṛpālu tvam kā nāma iyam tava ārya tā 
SA_XX_n866u-232	gurutvamupakāritvānmātāpitroryadīṣyate |	guru tvam upakāri tvāt mātā pitroḥ yadi iṣyate 
SA_XX_n866u-233	kedānīmastu gurutā tvayyatyantopakāriṇi || 106 ||	kā idānīm astu guru tā tvayi atyanta upakāriṇi 
SA_XX_n866u-234	svakāryanirapekṣāṇāṃ viruddhānāmivātmanām |	sva kārya nirapekṣāṇām viruddhānām iva ātmanām 
SA_XX_n866u-235	tvaṃ prapātataṭasthānāṃ prākāratvamupāgataḥ || 107 ||	tvam prapāta taṭa sthānām prākāra tvam upāgataḥ 
SA_XX_n866u-236	lokadvayopakārāya lokātikramaṇāya ca |	loka dvaya upakārāya loka atikramaṇāya ca 
SA_XX_n866u-237	tamobhūteṣu lokeṣu prajñālokaḥ kṛtastvayā || 108 ||	tamaḥ bhūteṣu lokeṣu prajñā lokaḥ kṛtaḥ tvayā 
SA_XX_n866u-238	bhinnā devamanuṣyāṇāmupabhogeṣu vṛttayaḥ |	bhinnāḥ deva manuṣyāṇām upabhogeṣu vṛttayaḥ 
SA_XX_n866u-239	dharmasambhogasāmānyāttvayyasambhedamāgatāḥ || 109 ||	dharma sambhoga sāmānyāt tvayi asambhedam āgatāḥ 
SA_XX_n866u-240	upapattivayovarṇadeśakālaniratyayam |	upapatti vayaḥ varṇa deśa kāla niratyayam 
SA_XX_n866u-241	tvayā hi bhagavan dharmasarvātithyamidaṃ kṛtam || 110 ||	tvayā hi bhagavan dharma sarva ātithyam idam kṛtam 
SA_XX_n866u-242	avismitān vismitavatspṛhayanto gataspṛhān |	a vismitān vismita vat spṛhayantaḥ gata spṛhān 
SA_XX_n866u-243	upāsate prāñjalayaḥ śrāvakānapi te surāḥ || 111 ||	upāsate prāñjalayaḥ śrāvakān api te surāḥ 
SA_XX_n866u-244	aho saṃsāramaṇḍasya buddhotpādasya dīptatā |	aho saṃsāra maṇḍasya buddha utpādasya dīpta tā 
SA_XX_n866u-245	mānuṣyaṃ yatra devānāṃ spṛhaṇīyatvamāgatam || 112 ||	mānuṣyam yatra devānām spṛhaṇīya tvam āgatam 
SA_XX_n866u-246	mārgāvatārastavo nāma daśamaḥ paricchedaḥ |	mārgāvatārastavaḥ nāma daśamaḥ paricchedaḥ 
SA_XX_n866u-247	11 duṣkarastavaḥ	duṣkara stavaḥ 
SA_XX_n866u-248	khedaḥ śamasukhajyānirasajjanasamāgamaḥ |	khedaḥ śama sukha jyā nirasat jana samāgamaḥ 
SA_XX_n866u-249	dvandvānyākīrṇatā ceti doṣān guṇavadudvahan || 113 ||	dvandva anya ākīrṇa tā ca iti doṣān guṇavat udvahan 
SA_XX_n866u-250	jagaddhitārthaṃ ghaṭase yadasaṅgeta cetasā |	jagat hita artham ghaṭase cetasā 
SA_XX_n866u-251	kā nāmāsau bhagavati buddhānāṃ buddhadharmatā || 114 ||	kā nāma asau bhagavati buddhānām buddha dharmatā 
SA_XX_n866u-252	kadannānyapi bhuktāni kvacitkṣudadhivāsitā |	kadannāni api bhuktāni kvacid kṣudh adhivāsi tā 
SA_XX_n866u-253	panthāno viṣamāḥ kṣuṇṇāḥ suptaṃ gokaṇṭakeṣvapi || 115 ||	panthānaḥ viṣamāḥ kṣuṇṇāḥ suptam gokaṇṭakeṣu api 
SA_XX_n866u-254	prāptāḥ kṣepāvṛtāḥ sevā veṣabhāṣāntaraṃ kṛtam |	prāptāḥ kṣepa āvṛtāḥ sevāḥ veṣa bhāṣā antaram kṛtam 
SA_XX_n866u-255	nātha vaineyavātsalyāt prabhuṇāpi satā tvayā || 116 ||	nātha vaineya vātsalyāt prabhuṇā api satā tvayā 
SA_XX_n866u-256	prabhūtamapi te nātha sadā nātmani vidyate |	prabhūtam api te nātha sadā nā ātmani vidyate 
SA_XX_n866u-257	vaktavya iva sarvairhi svairaṃ svārthe niyujyase || 117 ||	vaktavyaḥ iva sarvaiḥ hi svairam sva arthe niyujyase 
SA_XX_n866u-258	yena kena cideva tvaṃ yatra tatra yathā tathā |	yena kena cit eva tvam yatra tatra yathā tathā 
SA_XX_n866u-259	coditaḥ svāṃ pratipadaṃ kalyāṇīṃ nātivartase || 118 ||	coditaḥ svām pratipadam kalyāṇīm na ativartase  /
SA_XX_n866u-260	nopakārapare'pyevamupakāraparo janaḥ |	na upakāra pare pi evam upakāra paraḥ janaḥ 
SA_XX_n866u-261	apakārapare'pi tvamupakāraparo yathā || 119 ||	apakāra paraḥ api tvam upakāra paraḥ yathā 
SA_XX_n866u-262	ahitāvahite śatrau tvaṃ hitāvahitaḥ suhṛt |	ahita avahite śatrau tvam hita avahitaḥ suhṛd 
SA_XX_n866u-263	doṣānveṣaṇanitye'pi guṇānveṣaṇatatparaḥ || 120 ||	doṣa anveṣaṇa nitye pi guṇa anveṣaṇa tatparaḥ 
SA_XX_n866u-264	yato nimantraṇaṃ te'bhūt saviṣaṃ sahutāśanam |	yatas nimantraṇam te bhūt sa viṣam sa hutāśanam 
SA_XX_n866u-265	tatrābhūdabhisaṃyānaṃ sadayaṃ sāmṛtaṃ ca te || 121 ||	tatra abhūt abhisaṃyānam sa dayam sa amṛtam ca te 
SA_XX_n866u-266	akroṣṭāro jitāḥ kṣāntyā drugdhāḥ svastyayanena ca |	akroṣṭāraḥ jitāḥ kṣāntyā drugdhāḥ svastyayanena ca 
SA_XX_n866u-267	satyena cāpavaktārastvayā maitryā jighāṃsavaḥ || 122 ||	satyena ca apavaktāraḥ tvayā maitryā jighāṃsavaḥ 
SA_XX_n866u-268	anādikālaprahatā bahṛyaḥ prakṛtayo nṛṇām |	anādi kāla prahatāḥ prakṛtayaḥ nṛṇām 
SA_XX_n866u-269	tvayā vibhāvitāpāyāḥ kṣaṇena parivartitāḥ || 123 ||	tvayā vibhāvita apāyāḥ kṣaṇena parivartitāḥ 
SA_XX_n866u-270	duṣkarastavo nāmaikādaśaḥ paricchedaḥ |	duṣkarastavaḥ nāma ekādaśaḥ paricchedaḥ 
SA_XX_n866u-271	12 kauśalastavaḥ	kauśala stavaḥ 
SA_XX_n866u-272	yatsauratyaṃ gatāstīkṣṇāḥ kadaryāśca vadānyatām |	yat sauratyam gatāḥ tīkṣṇāḥ kadaryāḥ ca vadānya tām 
SA_XX_n866u-273	krurāḥ peśalatāṃ yātāstat tavopāyakauśalam || 124 ||	krurāḥ peśala tām yātāḥ tat tava upāya kauśalam 
SA_XX_n866u-274	indriyopaśamo nande mānastabdhe ca saṃnatiḥ |	indriya upaśamaḥ nande māna stabdhe ca saṃnatiḥ 
SA_XX_n866u-275	kṣamitvaṃ cāṅgulīmāle kaṃ na vismayamānayet || 125 ||	ca aṅgulī māle kam na vismayam ānayet 
SA_XX_n866u-276	bahavastṛṇaśayyāsu hitvā śayyāṃ hiraṇmayīm |	bahavaḥ tṛṇa śayyāsu hitvā śayyām hiraṇmayīm 
SA_XX_n866u-277	aśerata sukhaṃ dhīrāstṛptā dharmarasasya te || 126 ||	aśerata sukham dhīrāḥ tṛptāḥ dharma rasasya te 
SA_XX_n866u-278	pṛṣṭenāpi kvacinnoktamupetyāpi kathā kṛtā |	pṛṣṭena api kvacid na uktam upetya api kathā kṛtā 
SA_XX_n866u-279	tarṣayitvā paratroktaṃ kālāśayavidā tvayā || 127 ||	tarṣayitvā paratra uktam kāla āśaya vidā tvayā 
SA_XX_n866u-280	pūrvaṃ dānakathādyābhiścetasyutpādya sauṣṭhavam |	pūrvam dāna kathā ādyābhiḥ cetasi utpādya sauṣṭhavam 
SA_XX_n866u-281	tato dharmo gatamale vastre raṅga ivārpitaḥ || 128 ||	tatas dharmaḥ gata male vastre raṅgaḥ iva arpitaḥ 
SA_XX_n866u-282	na so'styupāyaḥ śaktirvā yena na vyāyataṃ tava |	na sā asti upāyaḥ śaktiḥ vā yena na tava 
SA_XX_n866u-283	ghorāt saṃsārapātālāduddhartṛṃ kṛpaṇaṃ jagat || 129 ||	ghorāt saṃsāra pātālāt uddhartṛm kṛpaṇam jagat 
SA_XX_n866u-284	bahūni bahurupāṇi vacāṃsi caritāni ca |	bahūni bahu rupāṇi vacāṃsi caritāni ca 
SA_XX_n866u-285	vineyāśayabhedena tatra tatra gatāni te || 130 ||	vineya āśaya bhedena tatra tatra gatāni te 
SA_XX_n866u-286	viśuddhānyaviruddhāni pūjitānyarcitāni ca |	viśuddhāni aviruddhāni pūjitāni arcitāni ca 
SA_XX_n866u-287	sarvāṇyeva nṛdevānāṃ hitāni mahitāni ca || 131 ||	sarvāṇi eva nṛdevānām hitāni mahitāni ca 
SA_XX_n866u-288	na hi vaktuṃ ca kartuṃ ca bahu sādhu ca śakyate |	na hi vaktum ca kartum ca bahu sādhu ca śakyate 
SA_XX_n866u-289	anyathānanyathāvādin dṛṣṭaṃ tadubhayaṃ tvayi || 132 ||	anyathā ananyathāvādin dṛṣṭam tat ubhayam tvayi 
SA_XX_n866u-290	kevalātmaviśuddhayaiva tvayā pūtaṃ jagadbhavet |	kevala ātma viśuddhayā eva tvayā pūtam jagat bhavet 
SA_XX_n866u-291	yasmānnaivaṃvidhaṃ kṣetraṃ triṣu lokeṣu vidyate || 133 ||	yasmāt na evaṃvidham kṣetram triṣu lokeṣu vidyate 
SA_XX_n866u-292	prāgevātyantanaṣṭānāmanādau bhavasaṃkaṭe |	prāk eva atyanta naṣṭānām anādau bhava saṃkaṭe 
SA_XX_n866u-293	hitāya sarvasattvānāṃ yastvamevaṃ samudyataḥ || 134 ||	hitāya sarva sattvānām yaḥ tvam evam samudyataḥ 
SA_XX_n866u-294	kauśalastavo nāma dvādaśaḥ paricchedaḥ |	kauśalastavaḥ nāma dvādaśaḥ paricchedaḥ 
SA_XX_n866u-295	13 ānṛṇyastavaḥ	ānṛṇya stavaḥ 
SA_XX_n866u-296	na tāṃ pratipadaṃ vedmi syādyayāpacitistava |	na tām pratipadam vedmi syāt yayā apacitiḥ tava 
SA_XX_n866u-297	api ye parinirvānti te'pi te nānṛṇā janāḥ || 135 ||	api ye parinirvānti te api te na anṛṇāḥ janāḥ 
SA_XX_n866u-298	tava te'vasthitā dharme svārthameva tu kurvate |	dharme sva artham eva tu kurvate 
SA_XX_n866u-299	yaḥ śramastannimittaṃ tu tava kā tasya niṣkṛtiḥ || 136 ||	yaḥ śramaḥ tad nimittam tu tava kā tasya niṣkṛtiḥ 
SA_XX_n866u-300	tvaṃ hi jāgarṣi suptānāṃ saṃtānānyavalokayan |	tvam hi jāgarṣi suptānām saṃtānāni avalokayan 
SA_XX_n866u-301	apramattaḥ pramattānāṃ sattvānāṃ bhadrabāndhavaḥ || 137 ||	apramattaḥ pramattānām sattvānām bhadra bāndhavaḥ 
SA_XX_n866u-302	kleśānāṃ vadha ākhyāto māramāyā vighāṭitā |	kleśānām vadhaḥ ākhyātaḥ māra māyā vighāṭitā 
SA_XX_n866u-303	uktaṃ saṃsāradaurātmyamabhayā digvidarśitā || 138 ||	uktam saṃsāra daurātmyam abhayā diś vidarśitā 
SA_XX_n866u-304	kimanyadarthakāmena sattvānāṃ karuṇāyatā |	kim anyat artha kāmena sattvānām karuṇāyatā 
SA_XX_n866u-305	karaṇīyaṃ bhaved yatra na dattānunayo bhavān || 139 ||	karaṇīyam bhavet yatra na datta anunayaḥ bhavān 
SA_XX_n866u-306	yadi saṃcāriṇo dharmāḥ syurime niyataṃ tvayā |	yadi saṃcāriṇaḥ dharmāḥ syuḥ ime niyatam tvayā 
SA_XX_n866u-307	devadattamupādāya sarvatra syurniveśitāḥ || 140 ||	devadattam upādāya sarvatra syuḥ niveśitāḥ 
SA_XX_n866u-308	ata eva jagannātha nehānyo'nyasya kārakaḥ |	atas eva jagannātha na iha anyonyasya kārakaḥ 
SA_XX_n866u-309	iti tvamuktavān bhūtaṃ jagat saṃjñāpayanniva || 141 ||	iti tvam uktavān bhūtam jagat saṃjñāpayan iva 
SA_XX_n866u-310	cirāya bhuvi saddharmaṃ prerya lokānukampayā |	cirāya bhuvi saddharmam prerya loka anukampayā 
SA_XX_n866u-311	bahūnutpādya sacchiṣyāṃstrailokyānugrahakṣamān || 142 ||	bahūn utpādya sat śiṣyān trailokya anugraha kṣamān 
SA_XX_n866u-312	sākṣādvineyavargīyān subhadrāntān vinīya ca |	sākṣāt vineya vargīyān subhadrā antān vinīya ca 
SA_XX_n866u-313	ṛṇaśeṣaṃ kimadyāpi sattveṣu yadabhūt tava || 143 ||	ṛṇa śeṣam kim adya api sattveṣu yat abhūt tava 
SA_XX_n866u-314	yastvaṃ samādhivajreṇa tilaśo'sthīni cūrṇayan |	yaḥ tvam samādhi vajreṇa tilaśas usthīni cūrṇayan 
SA_XX_n866u-315	atiduṣkarakāritvamante'pi na vimuktavān || 144 ||	ati duṣkara kāri tvam ante pi na vimuktavān 
SA_XX_n866u-316	parārthāveva me dharmarupakāyāviti tvayā |	parārthau eva me dharma rupa kāyau iti tvayā 
SA_XX_n866u-317	duṣkuhasyāsya lokasya nirvāṇe'pi nidarśitam || 145 ||	duṣkuhasya asya lokasya nirvāṇe pi nidarśitam 
SA_XX_n866u-318	tathāhi satsu saṃkrāmya dharmakāyamaśeṣataḥ |	tathā hi satsu saṃkrāmya dharmakāyam aśeṣatas 
SA_XX_n866u-319	tilaśo rupakāyaṃ ca bhittvāsi parinirvṛtaḥ || 146 ||	tilaśas rupa kāyam ca bhittvā asi parinirvṛtaḥ 
SA_XX_n866u-320	aho sthitiraho vṛttamaho rupamaho guṇāḥ |	aho sthitiḥ aho vṛttam aho rupam aho guṇāḥ 
SA_XX_n866u-321	na nāma buddhadharmāṇāmasti kiñcidanadbhutam || 147 ||	na nāma buddha dharmāṇām asti kiñcid anadbhutam 
SA_XX_n866u-322	upakāriṇi cakṣuṣye śāntavākkāyakarmaṇi |	upakāriṇi cakṣuṣye śānta vāc kāya karmaṇi 
SA_XX_n866u-323	tvayyapi pratihanyante paśya mohasya raudratām || 148 ||	tvayi api pratihanyante paśya mohasya raudra tām 
SA_XX_n866u-324	puṇyodadhiṃ ratnanidhiṃ dharmarāśiṃ guṇākaram |	puṇya udadhim ratna nidhim dharmarāśim guṇa ākaram 
SA_XX_n866u-325	ye tvāṃ sattvā namasyanti tebhyo'pi sukṛtaṃ namaḥ || 149 ||	ye tvām sattvāḥ namasyanti tebhyaḥ api su kṛtam namaḥ 
SA_XX_n866u-326	akṣayāste guṇā nātha śaktistu kṣayiṇī mama |	akṣayāḥ te guṇāḥ nātha śaktiḥ tu kṣayiṇī mama 
SA_XX_n866u-327	ataḥ prasaṅgabhīrutvāt sthīyate na vitṛptitaḥ || 150 ||	atas prasaṅga bhīru tvāt sthīyate na vitṛptitaḥ 
SA_XX_n866u-328	aprameyamasaṃkhyeyamacintyamanidarśanam |	aprameyam asaṃkhyeyam acintyam anidarśanam 
SA_XX_n866u-329	svayamevātmanā''tmānaṃ tvameva jñātumarhasi || 151 ||	svayam eva ātmanā ātmānam tvam eva jñātum arhasi  /
SA_XX_n866u-330	na te guṇāṃśāvayavo'pi kīrtitaḥ	na te guṇa aṃśa avayavaḥ api kīrtitaḥ 
SA_XX_n866u-331	parā ca nastuṣṭiravasthitā hṛdi |	parā ca naḥ tuṣṭiḥ avasthitā hṛdi 
SA_XX_n866u-332	akarśanenaiva mahāhradāmbhasāṃ	akarśanena eva mahā hrada ambhasām 
SA_XX_n866u-333	janasya tarṣāḥ praśamaṃ vrajanti ha || 152 ||	janasya tarṣāḥ praśamam vrajanti ha 
SA_XX_n866u-334	phalodayenāsya śubhasya karmaṇo	phala udayena asya śubhasya karmaṇaḥ 
SA_XX_n866u-335	muniprasādapratibhodbhavasya me |	muni prasāda pratibhā udbhavasya me 
SA_XX_n866u-336	asadvitarkākulamāruteritaṃ	asat vitarka ākula māruta īritam 
SA_XX_n866u-337	prayātu cittaṃ jagatāṃ vidheyatām || 153 ||	prayātu cittam jagatām vidheya tām 
SA_XX_n866u-338	ānṛṇyastavo nāma trayodaśamaḥ paricchedaḥ |	ānṛṇyastavaḥ nāma trayodaśamaḥ paricchedaḥ 
SA_XX_n866u-339	adhyardhaśatakaṃ samāptam |	adhyardhaśatakam samāptam 
SA_XX_n866u-340	kṛtirācāryamātṛceṭasya ||	kṛtiḥ ācārya mātṛ ceṭasya 
