segmentnr	original	analyzed
SA_XX_ahovk1_u-0	Ahorātravratakathā	ahorātra vrata kathā 
SA_XX_ahovk1_u-1	Oṃ namaḥ śrīdharmadhātave /	om namaḥ śrī dharmadhātave 
SA_XX_ahovk1_u-2	ākāśanirmalo bhūto niṣprapañcaguṇāśrayaḥ /	             
SA_XX_ahovk1_u-3	pañcaskandhātmakaḥ śāntas tasmai stūpātmane namaḥ // Avk_1 //	pañca skandha ātmakaḥ śāntaḥ tasmai stūpa ātmane namaḥ 
SA_XX_ahovk1_u-4	evaṃ mayā śrutam ekasmin samaye buddho bhagavāñ chrāvastyāṃ viharati sma jetavane	evam mayā śrutam ekasmin samaye buddhaḥ bhagavām śrāvastyām viharati sma jetavane 
SA_XX_ahovk1_u-5	'nāthapiṇḍadasyārāme mahatā bhikṣusaṃghena sārdham anekair devanāgayakṣagandharvāsuragaruḍakinnaramahoragaiḥ	nāthapiṇḍadasya ārāme mahatā bhikṣu saṃghena sārdham anekaiḥ deva nāga yakṣa gandharva asura garuḍa kinnara mahoragaiḥ 
SA_XX_ahovk1_u-6	sthavirabhikṣuvītarāgasaṃghair bodhisattvaśatasahasraiḥ saṃbahulaiś ca śrāvakair	sthavira bhikṣu vīta rāga saṃghaiḥ bodhisattva śata sahasraiḥ saṃbahulaiḥ ca śrāvakaiḥ 
SA_XX_ahovk1_u-7	daśabhir lokapālaiś caturmahārājakāyikair anekaiś caturvarṇakair manuṣyair anekaśatasahasraiḥ	daśabhiḥ lokapālaiḥ catur mahārājakāyikaiḥ anekaiḥ catur varṇakaiḥ manuṣyaiḥ aneka śata sahasraiḥ 
SA_XX_ahovk1_u-8	parivāraiḥ parivṛtaiḥ /	parivāraiḥ parivṛtaiḥ 
SA_XX_ahovk1_u-9	tasmin sabhāmaṇḍale sarve dharmaśravaṇikā lokā bhagavantam abhivīkṣya caityavratakathām anudhyāyantaḥ samāsthitāḥ /	tasmin sabhā maṇḍale sarve dharma śravaṇikāḥ lokāḥ bhagavantam abhivīkṣya caitya vrata kathām anudhyāyantaḥ samāsthitāḥ 
SA_XX_ahovk1_u-10	atha khalu subhūtiḥ sthaviraḥ svāsanāt samutthāyaikāṃsam uttarāsaṅgaṃ kṛtvā triḥ pradakṣiṇīkṛtya savyajānubimbaṃ bhuvi sthāpya bhagavantaṃ praṇamyaitad avocat /	atha khalu subhūtiḥ sthaviraḥ sva āsanāt samutthāya eka aṃsam uttarāsaṅgam kṛtvā tris pradakṣiṇīkṛtya savya jānu bimbam bhuvi sthāpya bhagavantam praṇamya etat avocat 
SA_XX_ahovk1_u-11	ahorātravrataṃ nātha kasmin kāle pravartate /	ahorātra vratam nātha kasmin kāle pravartate 
SA_XX_ahovk1_u-12	tadvidhiṃ ca kathaṃ brūhi tat sarvaṃ jagatāṃ prabho // Avk_2 //	tad vidhim ca katham brūhi tat sarvam jagatām prabho 
SA_XX_ahovk1_u-13	bhagavān āha /	bhagavān āha 
SA_XX_ahovk1_u-14	sādhu sādhu subhūte tvaṃ śṛṇu sattvānukampaka /	sādhu sādhu subhūte tvam śṛṇu sattva anukampaka 
SA_XX_ahovk1_u-15	ahorātravrataṃ nityaṃ tadvidhiṃ kathitaṃ mayā // Avk_3 //	ahorātravratam nityam tad vidhim kathitam mayā 
SA_XX_ahovk1_u-16	āsīt pūrvavideheṣu nāmnā gandhavatī purī /	āsīt pūrvavideheṣu nāmnā gandhavatī purī 
SA_XX_ahovk1_u-17	tasyāṃ rājā mahātejā indrapṛṣṭo mahāprabhuḥ // Avk_4 //	tasyām rājā mahā tejāḥ indra pṛṣṭaḥ mahā prabhuḥ 
SA_XX_ahovk1_u-18	so 'ntaḥpure sabhāṃ kṛtvā vasubandhuṃ jagadgurum /	saḥ ntaḥpure sabhām kṛtvā vasubandhum jagadgurum 
SA_XX_ahovk1_u-19	praṇamya sahasotthāya papraccha vidhivan mudā // Avk_5 //	praṇamya sahasā utthāya papraccha vidhivat mudā 
SA_XX_ahovk1_u-20	śrotum icchāmi tat sarvaṃ yad vratānāṃ samuttamam /	śrotum icchāmi tat sarvam yat vratānām samuttamam 
SA_XX_ahovk1_u-21	yasya puṇyaprabhāvena sattvā yānti sunirvṛtim // Avk_6 //	yasya puṇya prabhāvena sattvāḥ yānti su nirvṛtim 
SA_XX_ahovk1_u-22	tat sarvaṃ gadatāṃ dhīra sarvasattvānukampaka /	tat sarvam gadatām dhīra sarva sattva anukampaka 
SA_XX_ahovk1_u-23	bhavatā cānupālyo 'yaṃ lokaś ca duṣkṛtākulaḥ // Avk_7 //	bhavatā ca anupālyaḥ yam lokaḥ ca duṣkṛta ākulaḥ 
SA_XX_ahovk1_u-24	vasubandhur uvāca /	vasubandhuḥ uvāca 
SA_XX_ahovk1_u-25	śṛṇu rājan mayā khyātaṃ vratānāṃ vratam uttamam /	śṛṇu rājan mayā khyātam vratānām vratam uttamam 
SA_XX_ahovk1_u-26	ahorātravrataṃ pūrvaṃ vipaśyinā prabhāṣitam // Avk_8 //	ahorātra vratam pūrvam vipaśyinā prabhāṣitam 
SA_XX_ahovk1_u-27	aśvinīpūrṇamāsyāṃ tu vrataṃ kuryād mahodayam /	             
SA_XX_ahovk1_u-28	caityaṃ saṃpūjayec chuddhaḥ ṣoḍaśair vidhibhis tathā // Avk_9 //	caityam saṃpūjayet śuddhaḥ ṣoḍaśaiḥ vidhibhiḥ tathā 
SA_XX_ahovk1_u-29	bhojanānte trayodaśyāṃ kuryād dantādiśodhanam /	               
SA_XX_ahovk1_u-30	caturdaśyāṃ viśeṣeṇa kṣurakarmāṇi kārayet // Avk_10 //	caturdaśyām viśeṣeṇa kṣura karmāṇi kārayet 
SA_XX_ahovk1_u-31	snānaṃ kṛtvā ca tīrtheṣu śucivastrāvṛtaḥ sudhīḥ /	snānam kṛtvā ca tīrtheṣu śuci vastra āvṛtaḥ sudhīḥ 
SA_XX_ahovk1_u-32	madhyāhne pūjayec caityaṃ pradīpaṃ ca pradāpayet // Avk_11 //	madhyāhne pūjayet caityam pradīpam ca pradāpayet 
SA_XX_ahovk1_u-33	sūrye ṣaṣṭhagate bhāge prāśayec ca kṣīrodanam /	sūrye ṣaṣṭha gate bhāge prāśayet ca kṣīrodanam 
SA_XX_ahovk1_u-34	punar śaucādikaṃ kṛtvā dharmaṃ ca śruṇuyān mudā // Avk_12 //	punar śauca ādikam kṛtvā dharmam ca śruṇuyāt mudā 
SA_XX_ahovk1_u-35	pratyūṣe pūrṇamāsyāṃ tu snātvā vrataṃ samārabhet /	pratyūṣe pūrṇamāsyām tu snātvā vratam samārabhet 
SA_XX_ahovk1_u-36	ādau bhūmitalaṃ śodhya dharmaśālāṃ prakārayet // Avk_13 //	ādau bhūmi talam śodhya dharmaśālām prakārayet 
SA_XX_ahovk1_u-37	gandhodakaiḥ suśītaiś ca caityapuṃgavaṃ snāpayet /	gandha udakaiḥ su śītaiḥ ca caitya puṃgavam snāpayet 
SA_XX_ahovk1_u-38	gokṣīraiḥ pañcaratnaiś ca śilābhasmābhilepayet // Avk_14 //	go kṣīraiḥ pañcaratnaiḥ ca śilā bhasma abhilepayet 
SA_XX_ahovk1_u-39	catvāraś ca dhvajāḥ sthāpyā vitānaṃ saha cāmaraiḥ /	catvāraḥ ca dhvajāḥ sthāpyāḥ vitānam saha cāmaraiḥ 
SA_XX_ahovk1_u-40	digmālā vividhaiḥ puṣpair lambayec ca jinālaye // Avk_15 //	diś mālāḥ vividhaiḥ puṣpaiḥ lambayet ca jinālaye 
SA_XX_ahovk1_u-41	tadanu vratam ārabhya guruṃ vajradharaṃ namet /	tadanu vratam ārabhya gurum vajradharam namet 
SA_XX_ahovk1_u-42	triratnaśaraṇaṃ kṛtvā dhyāpayed dharmadhātukam // Avk_16 //	triratna śaraṇam kṛtvā dhyāpayet dharmadhātukam 
SA_XX_ahovk1_u-43	dharmadhātumayaṃ caityaṃ jinānāṃ gṛham uttamam /	dharmadhātu mayam caityam jinānām gṛham uttamam 
SA_XX_ahovk1_u-44	anādibuddha-m-ākhyātaṃ sarvatathāgatālayam /	an ādi buddham ākhyātam sarva tathāgata ālayam 
SA_XX_ahovk1_u-45	sarvadevālayaṃ caityam ārādhya vratam ācaret // Avk_17 //	sarva devālayam caityam ārādhya vratam ācaret 
SA_XX_ahovk1_u-46	sahasradalapadmasthaṃ candrabimbaprabhāsvaram /	sahasra dala padma stham candra bimba prabhāsvaram 
SA_XX_ahovk1_u-47	raktaṃ bhoḥkārasaṃbhūtaṃ caturmukhaṃ virājitam // Avk_18 //	raktam bhoḥkāra saṃbhūtam caturmukham virājitam 
SA_XX_ahovk1_u-48	raktagauramukhaṃ mūlaṃ dakṣiṇe kuṅkumāruṇam /	rakta gaura mukham mūlam dakṣiṇe kuṅkuma aruṇam 
SA_XX_ahovk1_u-49	paścime padmaraktaṃ ca [/	paścime padma raktam ca 
SA_XX_ahovk1_u-50	] uttare pītaraktakam // Avk_19 //	uttare pīta raktakam 
SA_XX_ahovk1_u-51	aṣṭabhujaṃ virājantaṃ vāgīśvaraṃ jagadgurum /	aṣṭa bhujam virājantam vāc īśvaram jagadgurum 
SA_XX_ahovk1_u-52	dhanurbāṇadharaṃ dvābhyāṃ pāśāṅkuśadharaṃ tathā /	dhanuḥ bāṇa dharam dvābhyām pāśa aṅkuśa dharam tathā 
SA_XX_ahovk1_u-53	prajñāpustaṃ tathā khaḍgaṃ vajraghaṇṭāṃ tathāparaiḥ // Avk_20 //	prajñā pustam tathā khaḍgam vajra ghaṇṭām tathā aparaiḥ 
SA_XX_ahovk1_u-54	sarvarasasamāyuktaṃ lalitāsanasaṃsthitam /	sarva rasa samāyuktam lalita āsana saṃsthitam 
SA_XX_ahovk1_u-55	divyābharaṇabhūṣāṅgaṃ pañcabuddhamukūṭinam // Avk_21 //	divya ābharaṇa bhūṣā aṅgam pañca buddha mukūṭinam 
SA_XX_ahovk1_u-56	vāgīśvaraṃ mahāśuklaṃ sarvadharmapratiṣṭhitam /	vāc īśvaram mahā śuklam sarva dharma pratiṣṭhitam 
SA_XX_ahovk1_u-57	evaṃ svahṛdi saṃbhāvya puraḥ sthāpya prapūjayet // Avk_22 //	evam sva hṛdi saṃbhāvya puras sthāpya prapūjayet 
SA_XX_ahovk1_u-58	pādyācamanam arghaṃ ca dattvā bhaktisamanvitaḥ /	pādya ācamanam argham ca dattvā bhakti samanvitaḥ 
SA_XX_ahovk1_u-59	jalajaiḥ sthalajaiḥ puṣpaiḥ sugandhaiḥ pañcagandhakaiḥ // Avk_23 //	jala jaiḥ sthala jaiḥ puṣpaiḥ sugandhaiḥ pañcagandhakaiḥ 
SA_XX_ahovk1_u-60	sāṃyojikaiḥ sugandhaiś ca sudhūpair dhūpanais tathā /	sāṃyojikaiḥ su gandhaiḥ ca su dhūpaiḥ dhūpanaiḥ tathā 
SA_XX_ahovk1_u-61	ghṛtaprayuktadīpaiś ca naivedyair divyabhojanaiḥ // Avk_24 //	ghṛta prayukta dīpaiḥ ca naivedyaiḥ divya bhojanaiḥ 
SA_XX_ahovk1_u-62	chattradhvajapatākābhir nṛtyagītasuvādanaiḥ /	chattra dhvaja patākābhiḥ nṛtya gīta suvādanaiḥ 
SA_XX_ahovk1_u-63	phalamūlādibhiḥ pattraiḥ pūgatāmbūlakais tathā // Avk_25 //	phala mūla ādibhiḥ pattraiḥ pūga tāmbūlakaiḥ tathā 
SA_XX_ahovk1_u-64	nānauṣadhisamāyuktair divyair mānuṣyakais tathā /	nānā oṣadhi samāyuktaiḥ divyaiḥ mānuṣyakaiḥ tathā 
SA_XX_ahovk1_u-65	kundapuṣpākṣatair dūrvair lājayā pañcaratnakaiḥ // Avk_26 //	kunda puṣpa akṣataiḥ dūrvaiḥ lājayā pañcaratnakaiḥ 
SA_XX_ahovk1_u-66	kṣīraiḥ śaṃkhasupuṣpārghaṃ pradadyāc caityapuṃgave /	kṣīraiḥ śaṃkha su puṣpa argham pradadyāt caitya puṃgave 
SA_XX_ahovk1_u-67	dhāraṇīṃ caiva stotraṃ ca paṭhed gītaṃ ca gāyayet // Avk_27 //	dhāraṇīm ca eva stotram ca paṭhet gītam ca gāyayet 
SA_XX_ahovk1_u-68	pradakṣiṇāsahasraṃ ca yāvat kuryāt pramoditaḥ /	pradakṣiṇā sahasram ca yāvat kuryāt pramoditaḥ 
SA_XX_ahovk1_u-69	rātriṃ divā susaṃpūrṇaṃ pracarec ca pradakṣiṇām // Avk_28 //	rātrim divā su saṃpūrṇam pracaret ca pradakṣiṇām 
SA_XX_ahovk1_u-70	yatra devālaye tīrthe sarvān devān prapūjayet /	yatra devālaye tīrthe sarvān devān prapūjayet 
SA_XX_ahovk1_u-71	hīnajātiprasaṅgaṃ ca sparśanaṃ naiva kārayet // Avk_29 /	hīna jāti prasaṅgam ca sparśanam na eva kārayet 
SA_XX_ahovk1_u-72	sparśite saṃcaret snātvā pañcagavyena śodhayet /	sparśite saṃcaret snātvā pañcagavyena śodhayet 
SA_XX_ahovk1_u-73	asparśe 'pi caret snānaṃ trisaṃdhyaṃ saṃcared vratī // Avk_30 //	a sparśe pi caret snānam trisaṃdhyam saṃcaret vratī 
SA_XX_ahovk1_u-74	{CD add the following after 'śodhayet' :	cd add the following after śodhayet 
SA_XX_ahovk1_u-75	śucikrama tathā dharmam uttamam ahorātravrataṃ //	śucikrama tathā dharmam uttamam ahorātra vratam 
SA_XX_ahovk1_u-76	vāravṛddhau na kartavyaṃ samarthenāpi kārayet //	vāravṛddhau na kartavyam samarthena api kārayet 
SA_XX_ahovk1_u-77	nidrāsevitaṃ nidrāṃ kṛtvā viśrāmasevitaṃ viśrāmaṃ kṛtvā rājan	nidrā sevitam nidrām kṛtvā viśrāma sevitam viśrāmam kṛtvā rājan 
SA_XX_ahovk1_u-78	tathā vrataṃ kārayed doṣakam 'sti tasmān na kārayet // Avk_30* //}	tathā vratam kārayet doṣakam sti tasmāt na kārayet 
SA_XX_ahovk1_u-79	ahorātraṃ susaṃpūrṇaṃ na nidrāṃ kārayed vratī /	ahorātram su saṃpūrṇam na nidrām kārayet vratī 
SA_XX_ahovk1_u-80	caityadhyānasamāyuktaḥ japan stotraṃ paṭhaṃś caret // Avk_31 //	caitya dhyāna samāyuktaḥ japan stotram paṭhan caret 
SA_XX_ahovk1_u-81	nānāgītamahotsāhair nṛtyair vādyaiḥ sughoṣakaiḥ /	nānā gīta mahā utsāhaiḥ nṛtyaiḥ vādyaiḥ su ghoṣakaiḥ 
SA_XX_ahovk1_u-82	hāhākāraiḥ samullāsaiḥ kārayet saṃpradakṣiṇām // Avk_32 //	hāhākāraiḥ samullāsaiḥ kārayet saṃpradakṣiṇām 
SA_XX_ahovk1_u-83	viśrāmaṃ vā na kuryāc ca khedaṃ vā vratamānasaḥ /	viśrāmam vā na kuryāt ca khedam vā vrata mānasaḥ 
SA_XX_ahovk1_u-84	ahorātre susaṃpūrṇe prātaḥ snātvā vrataṃ caret // Avk_33 //	ahorātre su saṃpūrṇe prātar snātvā vratam caret 
SA_XX_ahovk1_u-85	caityapūjāṃ yathā kṛtvā gurupūjāṃ samācaret /	caitya pūjām yathā kṛtvā guru pūjām samācaret 
SA_XX_ahovk1_u-86	annaṃ vastraṃ suvarṇaṃ ca vrīhiratnāni bhūṣitān // Avk_34 //	annam vastram suvarṇam ca vrīhi ratnāni bhūṣitān 
SA_XX_ahovk1_u-87	ācāryāya pradātavyā yathāśakti subhaktitaḥ /	ācāryāya pradātavyāḥ yathāśakti su bhaktitaḥ 
SA_XX_ahovk1_u-88	yajñaṃ kuryāt tato vajrī vrataṃ pūrṇaṃ prapūrayet // Avk_35 //	yajñam kuryāt tatas vajrī vratam pūrṇam prapūrayet 
SA_XX_ahovk1_u-89	abhiṣekaṃ tato dattvā pañcasūtraṃ ghaṭaṃ tathā /	abhiṣekam tatas dattvā pañca sūtram ghaṭam tathā 
SA_XX_ahovk1_u-90	pratyekaṃ vratināṃ dattvā āśīrvādyaṃ pradāpayet // Avk_36 //	pratyekam vratinām dattvā āśīrvādyam pradāpayet 
SA_XX_ahovk1_u-91	kaumārīpūjanaṃ kṛtvā śeṣānnaṃ ca prabhuñjayet /	kaumārī pūjanam kṛtvā śeṣa annam ca prabhuñjayet 
SA_XX_ahovk1_u-92	dadhiśarkarasaṃyuktaṃ pañcāmṛtaṃ subhojanam // Avk_37 //	             
SA_XX_ahovk1_u-93	gaṇacakraṃ tataḥ kuryād vidhijñas tadvidhiṃ yathā /	gaṇacakram tatas kuryāt vidhi jñaḥ tad vidhim yathā 
SA_XX_ahovk1_u-94	ity evaṃ vratarājaṃ tad yaḥ kuryāc chuddhamānasaḥ // Avk_38 //	iti evam vrata rājam tat yaḥ kuryāt śuddha mānasaḥ 
SA_XX_ahovk1_u-95	vipulaṃ bhogam ābhujya sarvasukhasamanvitaḥ /	vipulam bhogam ābhujya sarva sukha samanvitaḥ 
SA_XX_ahovk1_u-96	paratra sukham āpnoti dharmaloke mahīpate // Avk_39 //	paratra sukham āpnoti dharma loke mahīpate 
SA_XX_ahovk1_u-97	indrapṛṣṭa uvāca /	indra pṛṣṭaḥ uvāca 
SA_XX_ahovk1_u-98	bhagavan sarvavin nātha punar vaktuṃ tvam arhasi /	bhagavan sarva vid nātha punar vaktum tvam arhasi 
SA_XX_ahovk1_u-99	saṃsāre bahudhā jātis teṣāṃ pracāraṇaṃ katham // Avk_40 //	saṃsāre bahudhā jātiḥ teṣām pracāraṇam katham 
SA_XX_ahovk1_u-100	vratapūjāphalaṃ sarvaṃ kālaṃ ca samayaṃ dinam /	vrata pūjā phalam sarvam kālam ca samayam dinam 
SA_XX_ahovk1_u-101	kutra sthāne vrataṃ kāryaṃ tat sarvaṃ vada sāṃpratam // Avk_41 //	kutra sthāne vratam kāryam tat sarvam vada sāṃpratam 
SA_XX_ahovk1_u-102	vasubandhur uvāca /	vasubandhuḥ uvāca 
SA_XX_ahovk1_u-103	śṛṇu rājan mahābhāga saṃkṣepād gaditaṃ mayā /	śṛṇu rājan mahābhāga saṃkṣepāt gaditam mayā 
SA_XX_ahovk1_u-104	svayaṃbhuvo viśeṣeṇa sthāne puṇyaṃ mahottamam // Avk_42 //	svayaṃbhuvaḥ viśeṣeṇa sthāne puṇyam mahā uttamam 
SA_XX_ahovk1_u-105	tadabhāve svadeśeṣu sthāvare caityapuṃgave /	tad abhāve sva deśeṣu sthāvare caitya puṃgave 
SA_XX_ahovk1_u-106	tadabhāve svayaṃ kṛtvā kārayitvāparais tathā // Avk_43 //	tad abhāve svayam kṛtvā kārayitvā aparaiḥ tathā 
SA_XX_ahovk1_u-107	suvarṇena kṛte vāpi ratnaiś cānyaiś ca dhātubhiḥ /	suvarṇena kṛte vā api ratnaiḥ ca anyaiḥ ca dhātubhiḥ 
SA_XX_ahovk1_u-108	pāṣāṇena tathā kāṣṭhair iṣṭikāmṛnmayais tathā // Avk_44 //	pāṣāṇena tathā kāṣṭhaiḥ iṣṭikā mṛd mayaiḥ tathā 
SA_XX_ahovk1_u-109	vālukaudanapiṇḍena kṛte paṭṭe ca citrite /	vālukā odana piṇḍena kṛte paṭṭe ca citrite 
SA_XX_ahovk1_u-110	devālaye nadītīre tīrthe puṇye mahītale // Avk_45 //	devālaye nadī tīre tīrthe puṇye mahī tale 
SA_XX_ahovk1_u-111	dharmaśālāṃ viśodhyādau yathāvidhi vrataṃ caret /	dharmaśālām viśodhya ādau yathāvidhi vratam caret 
SA_XX_ahovk1_u-112	puṣpākṣatasugandhaiś ca vāriṇā caityapuṃgave // Avk_46 //	puṣpa akṣata sugandhaiḥ ca vāriṇā caitya puṃgave 
SA_XX_ahovk1_u-113	arghaṃ dadyād raveḥ pūrvaṃ puṣpaṃ kṣipet salājakam /	argham dadyāt raveḥ pūrvam puṣpam kṣipet sa lājakam 
SA_XX_ahovk1_u-114	maṇḍalaṃ pañcadevānāṃ likhed gomayavāriṇā // Avk_47 //	maṇḍalam pañca devānām likhet gomaya vāriṇā 
SA_XX_ahovk1_u-115	avandhyākṣarayuktena adbhir vratīn susiñcayet /	avandhya akṣara yuktena adbhiḥ vratīn susiñcayet 
SA_XX_ahovk1_u-116	havargāntākṣarair mantrair vratimūrdhni pratiṣṭhitam // Avk_48 //	ha varga anta akṣaraiḥ mantraiḥ vrati mūrdhni pratiṣṭhitam 
SA_XX_ahovk1_u-117	oṃ āḥ hūm iti mantreṇa diśobandhaṃ satarjitam /	om āḥ hūm iti mantreṇa diśobandham sa tarjitam 
SA_XX_ahovk1_u-118	aṅganyāsaṃ karanyāsaṃ kṛtvā guruṃ ca vandayet // Avk_49 //	aṅganyāsam karanyāsam kṛtvā gurum ca vandayet 
SA_XX_ahovk1_u-119	puṣpākṣataṃ kare dhṛtvā kṣipet puṣpāñjalitrayam /	             
SA_XX_ahovk1_u-120	pañcabhūtasamutpannaṃ padmakarṇikasaṃsthitam // Avk_50 //	pañcabhūta samutpannam padma karṇika saṃsthitam 
SA_XX_ahovk1_u-121	āvāhayed dharmadhātuṃ vāgīśvaraṃ samujjvalam /	āvāhayet dharmadhātum vāgīśvaram samujjvalam 
SA_XX_ahovk1_u-122	jñānarūpaṃ samākṛṣya saṃsthāpya samaye 'rcayet // Avk_51 //	jñāna rūpam samākṛṣya saṃsthāpya samaye rcayet 
SA_XX_ahovk1_u-123	āvāhayāmi tvaṃ nātha tiṣṭha tatra manohare /	āvāhayāmi tvam nātha tiṣṭha tatra manohare 
SA_XX_ahovk1_u-124	sthiro bhava sadā mā gāḥ sāṃnidhyaṃ kuru sthāvare // Avk_52 //	sthiraḥ bhava sadā mā gāḥ sāṃnidhyam kuru sthāvare 
SA_XX_ahovk1_u-125	dugdhākṣatāmbusaṃyuktaṃ navaratnāni hāṭakaiḥ /	dugdha akṣata ambu saṃyuktam navaratnāni hāṭakaiḥ 
SA_XX_ahovk1_u-126	śaṅkhasthaṃ pratigṛhṇātu arghaṃ dattaṃ mayā mudā // Avk_53 //	śaṅkha stham pratigṛhṇātu argham dattam mayā mudā 
SA_XX_ahovk1_u-127	paṭṭavastrāṇi divyāni cīvarāṇi mahāprabho /	paṭṭavastrāṇi divyāni cīvarāṇi mahā prabho 
SA_XX_ahovk1_u-128	nānāraṅgavicitrāṇi pratigṛhṇātu modatām // Avk_54 //	nānā raṅga vicitrāṇi pratigṛhṇātu modatām 
SA_XX_ahovk1_u-129	candanaṃ malayodbhūtaṃ kastūrikuṅkumādikam /	               
SA_XX_ahovk1_u-130	śaileyaṃ ghanasāraṃ ca gṛhyatām anumodatām // Avk_55 //	śaileyam ghanasāram ca gṛhyatām anumodatām 
SA_XX_ahovk1_u-131	jalajān sthalajān divyān pañcavarṇena granthitān /	jala jān sthala jān divyān pañca varṇena granthitān 
SA_XX_ahovk1_u-132	sumodavāsanāyuktān puṣpān gṛhya pramodatām // Avk_56 //	sumoda vāsanā yuktān puṣpān gṛhya pramoda tām 
SA_XX_ahovk1_u-133	dhūpo 'yaṃ ghrāṇasaṃtarpo divyagandhasuyojitaḥ /	dhūpaḥ yam ghrāṇa saṃtarpaḥ divya gandha su yojitaḥ 
SA_XX_ahovk1_u-134	pradattas tava toṣārthaṃ gṛhyatāṃ bhaktavatsala // Avk_57 //	pradattaḥ tava toṣa artham gṛhyatām bhakta vatsala 
SA_XX_ahovk1_u-135	dīpo 'yaṃ harati dhvāntaṃ sarvatimiranāśakaḥ /	dīpaḥ yam harati dhvāntam sarva timira nāśakaḥ 
SA_XX_ahovk1_u-136	ghṛtatailasamujjvālo mayā dattaḥ pragṛhyatām // Avk_58 //	ghṛta taila samujjvālaḥ mayā dattaḥ pragṛhyatām 
SA_XX_ahovk1_u-137	annaṃ caturvidhaṃ nātha rasānāṃ ṣaḍvidhaṃ tathā /	annam caturvidham nātha rasānām ṣaḍvidham tathā 
SA_XX_ahovk1_u-138	ghṛtādyān śarkarāhārān bhuñjatāṃ ca sukhaṃ mama // Avk_59 //	ghṛta ādyān śarkarā āhārān bhuñjatām ca sukham mama 
SA_XX_ahovk1_u-139	nānāphalasumodyaṃ ca koṣakāraṇḍavādikam /	nānā phala sumodyam ca koṣa kāraṇḍava ādikam 
SA_XX_ahovk1_u-140	skandhamūlādikaṃ pattraṃ gṛhāṇa pratimodatām // Avk_60 //	skandha mūla ādikam pattram gṛhāṇa pratimodatām 
SA_XX_ahovk1_u-141	tāmbūlapūgasaṃyuktaṃ karpūranirmalāni ca /	tāmbūla pūga saṃyuktam karpūra nirmalāni ca 
SA_XX_ahovk1_u-142	divyauṣadhigaṇādīni gṛhyatāṃ hitakāṅkṣayā // Avk_61 //	divya oṣadhi gaṇa ādīni gṛhyatām hita kāṅkṣayā 
SA_XX_ahovk1_u-143	lājākṣataphalārcaiva dūrvākundāni bhaktitaḥ /	lāja akṣata phala arcā eva dūrvā kundāni bhaktitaḥ 
SA_XX_ahovk1_u-144	prakṣiptāni mayā tubhyaṃ gṛhāṇa hitamānasaḥ // Avk_62 //	prakṣiptāni mayā tubhyam gṛhāṇa hita mānasaḥ 
SA_XX_ahovk1_u-145	sauvarṇādikṛtaṃ chattraṃ dhvajāni vividhāni ca /	sauvarṇa ādi kṛtam chattram dhvajāni vividhāni ca 
SA_XX_ahovk1_u-146	patākādīni sarvāṇi pragṛhya jina modatām // Avk_63 //	patākā ādīni sarvāṇi pragṛhya jina modatām 
SA_XX_ahovk1_u-147	dhīmān pujāṃ tathā kṛtva stotram evaṃ ca kārayet /	dhīmān pujām tathā kṛtva stotram evam ca kārayet 
SA_XX_ahovk1_u-148	jinendratoṣaṇārthāya kārayec ca pradakṣiṇām // Avk_64 //	jinendra toṣaṇa arthāya kārayet ca pradakṣiṇām 
SA_XX_ahovk1_u-149	dharmadhātumayaṃ caityaṃ sarvalokasvarūpiṇam /	dharmadhātu mayam caityam sarva loka svarūpiṇam 
SA_XX_ahovk1_u-150	ālayaṃ sarvabuddhānāṃ jinadhātuṃ namāmy aham // Avk_65 //	ālayam sarva buddhānām jinadhātum namāmi aham 
SA_XX_ahovk1_u-151	namas te jinadhātūnāṃ pratyakṣaṃ samalīlayā /	namaḥ te jina dhātūnām pratyakṣam sama līlayā 
SA_XX_ahovk1_u-152	triyānasamayānandaṃ satataṃ tvāṃ samāśraye // Avk_66 //	tri yāna samaya ānandam satatam tvām samāśraye 
SA_XX_ahovk1_u-153	jinajaṃ sakalasthaṃ ca puṇyakṣetraṃ namāmy aham /	jina jam sakala stham ca puṇya kṣetram namāmi aham 
SA_XX_ahovk1_u-154	pavitrajanasukhārthaṃ sevitārthapradāyakam // Avk_67 //	              
SA_XX_ahovk1_u-155	praṇamāmi muniśreṣṭhaṃ maṅgalārthapradāyakam /	praṇamāmi muni śreṣṭham maṅgala artha pradāyakam 
SA_XX_ahovk1_u-156	janānāṃ bhayahantāraṃ lokanāthaṃ maheśvaram // Avk_68 //	janānām bhaya hantāram loka nātham maheśvaram 
SA_XX_ahovk1_u-157	devatāḥ sarvalokasthāḥ saṃbhūtā jinamaṇḍale /	devatāḥ sarva loka sthāḥ saṃbhūtāḥ jina maṇḍale 
SA_XX_ahovk1_u-158	dadyāt tebhyo baliṃ tuṣṭyā pūjābhaktyarcanair ataḥ // Avk_69 //	dadyāt tebhyaḥ balim tuṣṭyā pūjā bhakti arcanaiḥ atas 
SA_XX_ahovk1_u-159	{CD add the following after vs. 69	cd add the following after vs 
SA_XX_ahovk1_u-160	śaucasobhanādikaṃ kṛtvā vratinaḥ	śauca sobhana ādikam kṛtvā vratinaḥ 
SA_XX_ahovk1_u-161	maurikuṇḍalasarvābharaṇagāṃgopayādivastra śobhayen mālāpuṣpa	śobhayet 
SA_XX_ahovk1_u-162	lohayen maṇḍalī prajvālayen vistareṇopaḍoṣita	lohayet maṇḍalī prajvālayet 
SA_XX_ahovk1_u-163	gandhāya te 'grata dhūpayet sarvapāpaprasamanaṃ bhavati}	gandhāya te grata dhūpayet sarva pāpa prasamanam bhavati 
SA_XX_ahovk1_u-164	bahumaṅgalavādyais ca chattrasindūrapātrayā /	bahu maṅgala vādyaiḥ ca chattra sindūra pātrayā 
SA_XX_ahovk1_u-165	ācāryaḥ svastivākyaiś ca kārayec ca mahotsavam // Avk_70 //	ācāryaḥ svasti vākyaiḥ ca kārayet ca mahā utsavam 
SA_XX_ahovk1_u-166	aśvinīpūrṇamāsyāṃ tu (...)	aśvinīpūrṇamāsyām tu 
SA_XX_ahovk1_u-167	ravivāsare /	ravivāsare 
SA_XX_ahovk1_u-168	āyuṣmatīyute yoge praśastaś ca viśeṣataḥ // Avk_71 //	āyuṣmatī yute yoge praśastaḥ ca viśeṣataḥ 
SA_XX_ahovk1_u-169	yaḥ prakuryād vrataṃ tasmin vipulaṃ bhogam āpnuyāt /	yaḥ prakuryāt vratam tasmin vipulam bhogam āpnuyāt 
SA_XX_ahovk1_u-170	paratra sukhasaṃprāpto jinaloke mahīpate // Avk_72 //	paratra sukha saṃprāptaḥ jina loke mahīpate 
SA_XX_ahovk1_u-171	śṛṇu rājan mahābhāga vakṣye pūjāphalaṃ punaḥ /	śṛṇu rājan mahābhāga vakṣye pūjā phalam punar 
SA_XX_ahovk1_u-172	yena saṃsthāpitaṃ caityaṃ vītaśoko bhaved asau /	yena saṃsthāpitam caityam vīta śokaḥ bhavet asau 
SA_XX_ahovk1_u-173	māyāmohavinirmuktas trimalenāviliptitaḥ // Avk_73 //	              
SA_XX_ahovk1_u-174	pañcāmṛtaiś candanagandhagarbhair ye snāpayantī jinacaityabimbam /	pañcāmṛtaiḥ candana gandha garbhaiḥ ye snāpayantī jina caitya bimbam 
SA_XX_ahovk1_u-175	mandākinītoyasugandhagandhais te cāpsarobhī ratim āvahanti // Avk_74 //	mandākinī toya sugandha gandhaiḥ te ca apsarobhiḥ ratim āvahanti 
SA_XX_ahovk1_u-176	ye dhūpayanti kṣaṇam atra lokāḥ śokā na teṣāṃ prabhavanti jātu /	ye dhūpayanti kṣaṇam atra lokāḥ śokāḥ na teṣām prabhavanti jātu 
SA_XX_ahovk1_u-177	surāsuraiḥ pūjitapādapadmāḥ sugandhamālyāmbarabhūṣitāṅgāḥ // Avk_75 //	sura asuraiḥ pūjita pāda padmāḥ su gandha mālya ambara bhūṣita aṅgāḥ 
SA_XX_ahovk1_u-178	sugandham asmā upaḍhaukayanti prasannacittā manujā ajasram /	sugandham asmai upaḍhaukayanti prasanna cittāḥ manujāḥ ajasram 
SA_XX_ahovk1_u-179	sugandhidehā ravibhānudīptā bhavanti lokāḥ paramārthalokāḥ // Avk_76 //	sugandhi dehāḥ ravi bhānu dīptāḥ bhavanti lokāḥ parama artha lokāḥ 
SA_XX_ahovk1_u-180	ye kuṅkumādyai racitaṃ suvastraṃ dadanti ye caityatathāgatebhyaḥ /	ye kuṅkuma ādyaiḥ racitam su vastram dadanti ye caitya tathāgatebhyaḥ 
SA_XX_ahovk1_u-181	śītārtiduḥkhaṃ na hi jātu teṣāṃ taddhetutaḥ koṣaviśālasāram // Avk_77 //	śīta ārti duḥkham na hi jātu teṣām tad hetutaḥ koṣa viśāla sāram 
SA_XX_ahovk1_u-182	aśeṣapuṣpaṃ jalajaṃ bhavantaṃ śvetāruṇaśyāmasupītakṛṣṇam /	aśeṣa puṣpam jala jam bhavantam śveta aruṇa śyāma su pīta kṛṣṇam 
SA_XX_ahovk1_u-183	samantabhadrāya viśālavaṃśam ārogyasaukhyaṃ prabhavanti dānāt // Avk_78 //	samantabhadrāya viśāla vaṃśam ārogya saukhyam prabhavanti dānāt 
SA_XX_ahovk1_u-184	śraddhāratā ye manujā udārair mālāsugandhair bahupuṣpayuktaiḥ /	śraddhā ratāḥ ye manujāḥ udāraiḥ mālā su gandhaiḥ bahu puṣpa yuktaiḥ 
SA_XX_ahovk1_u-185	caranti pūjāṃ bahubhaktitas te samastasaukhyāni labhanti loke // Avk_79 //	caranti pūjām bahu bhaktitaḥ te samasta saukhyāni labhanti loke 
SA_XX_ahovk1_u-186	netrābhirāmā bahuratnakoṣā narādhipair arcitapādapadmāḥ /	netra abhirāmāḥ bahu ratna koṣāḥ narādhipaiḥ arcita pāda padmāḥ 
SA_XX_ahovk1_u-187	jñānapradīpāhatamohajālā ye dīpamālā racayanti buddhe // Avk_80 //	jñāna pradīpa ahata moha jālāḥ ye dīpa mālāḥ racayanti buddhe 
SA_XX_ahovk1_u-188	naivedyam asmai pradadāti loke yo bhaktiyuktaḥ surasaṃ sugandhim /	naivedyam asmai pradadāti loke yaḥ bhakti yuktaḥ su rasam sugandhim 
SA_XX_ahovk1_u-189	balī viśiṣṭo naracakracūḍāmaṇyarcitāṅghrī nṛpasevyamānaḥ // Avk_81 //	balī viśiṣṭaḥ nara cakra cūḍāmaṇi arcita aṅghrī nṛpa sevyamānaḥ 
SA_XX_ahovk1_u-190	phalamūlādikaṃ dattvā caityeṣu bhaktimānasaḥ /	phala mūla ādikam dattvā caityeṣu bhakti mānasaḥ 
SA_XX_ahovk1_u-191	yatheṣṭaṃ phalam āpnoti nirogī sukhavān sadā // Avk_82 //	yathā iṣṭam phalam āpnoti nirogī sukhavān sadā 
SA_XX_ahovk1_u-192	rogādibhiḥ prabaladuḥkhakarair vimuktāḥ snigdhānanāḥ kanakatulyamanojñavarṇāḥ /	roga ādibhiḥ prabala duḥkha karaiḥ vimuktāḥ snigdha ānanāḥ kanaka tulya manojña varṇāḥ 
SA_XX_ahovk1_u-193	rājyaṃ hi yad vigatakaṇṭakam āpnuvanti bhaiṣajyadānavidhinā tad uśanti caitye // Avk_83 //	rājyam hi yat vigata kaṇṭakam āpnuvanti bhaiṣajya dāna vidhinā tat uśanti caitye 
SA_XX_ahovk1_u-194	tāmbūlādigaṇaṃ dattvā rūpavān sukhavāñ chuciḥ /	tāmbūla ādi gaṇam dattvā rūpavān sukhavān śuciḥ 
SA_XX_ahovk1_u-195	divyāṅganā manohārī rājalakṣmīm avāpnuyāt // Avk_84 //	divya aṅganā manohārī rāja lakṣmīm avāpnuyāt 
SA_XX_ahovk1_u-196	vitānam uccair vitanoti caitye dhanyas triloke paripūjanīyaḥ /	vitānam uccais vitanoti caitye dhanyaḥ tri loke paripūjanīyaḥ 
SA_XX_ahovk1_u-197	viśālavaṃśo guṇarakṣaṇīyo jāto mahādīptaśarīrabhāsaḥ // Avk_85 //	viśāla vaṃśaḥ guṇa rakṣaṇīyaḥ jātaḥ mahā dīpta śarīra bhāsaḥ 
SA_XX_ahovk1_u-198	dhvajān patākān abhiropayanti ye caityabimbe khalu bhaktiyuktāḥ /	dhvajān patākān abhiropayanti ye caitya bimbe khalu bhakti yuktāḥ 
SA_XX_ahovk1_u-199	mahīśvarās te jitaduṣṭasaṃghā bhavanti nāthā divi bhūtale ca // Avk_86 //	mahīśvarāḥ te jita duṣṭa saṃghāḥ bhavanti nāthāḥ divi bhū tale ca 
SA_XX_ahovk1_u-200	chattrāṇi nānāmaṇibhir mahārhaiḥ saṃpādayanty āttamanā dadanti /	chattrāṇi nānā maṇibhiḥ mahārhaiḥ saṃpādayanti ātta manāḥ dadanti 
SA_XX_ahovk1_u-201	caityeṣu bhūmīśvaravṛndavandyāḥ śrīsaṃyutā dharmaratā bhavanti // Avk_87 //	caityeṣu bhūmīśvara vṛnda vandyāḥ śrī saṃyutāḥ dharma ratāḥ bhavanti 
SA_XX_ahovk1_u-202	vīṇādibhir ghaṇṭamṛdaṅgavādyaiḥ śṛṅgaiś ca śaṅkhādisudivyaghoṣaiḥ /	vīṇā ādibhiḥ ghaṇṭa mṛdaṅga vādyaiḥ śṛṅgaiḥ ca śaṅkha ādi su divya ghoṣaiḥ 
SA_XX_ahovk1_u-203	saṃghoṣaṇāṃ ye vitaranti caitye te 'bhijñayā pañcabhir āśrayante // Avk_88 //	saṃghoṣaṇām ye vitaranti caitye te bhijñayā pañcabhiḥ āśrayante 
SA_XX_ahovk1_u-204	mahotsāhakarair gītaiḥ sumanojñasvarair jine /	mahā utsāha karaiḥ gītaiḥ su manojña svaraiḥ jine 
SA_XX_ahovk1_u-205	nṛtyaṃ ca kārayen nityaṃ kuryāc ca divyaghoṣaṇām // Avk_89 //	nṛtyam ca kārayet nityam kuryāt ca divya ghoṣaṇām 
SA_XX_ahovk1_u-206	te narāḥ susvarā bhonti sundarā divi bhūtale /	te narāḥ su svarāḥ bhonti sundarāḥ divi bhū tale 
SA_XX_ahovk1_u-207	divyaśrotrā mahāvijñāḥ suśabdaṃ śṛṇuyuḥ sadā // Avk_90 //	divya śrotrāḥ mahā vijñāḥ su śabdam śṛṇuyuḥ sadā 
SA_XX_ahovk1_u-208	nṛtyagītādikaṃ kṛtvā caityabimbe jinālaye /	nṛtya gīta ādikam kṛtvā caitya bimbe jinālaye 
SA_XX_ahovk1_u-209	vandyamānāḥ sugotrāś ca niṣpāpāś ca bahuśrutāḥ // Avk_91 //	vandyamānāḥ su gotrāḥ ca niṣpāpāḥ ca bahu śrutāḥ 
SA_XX_ahovk1_u-210	dīrghāyuṣkāḥ sahasrākṣā nirāpadāḥ guṇāśrayāḥ /	dīrgha āyuṣkāḥ sahasra akṣāḥ nirāpadāḥ guṇa āśrayāḥ 
SA_XX_ahovk1_u-211	grahavyādhivimuktāṅgā bhavanti te śubhākarāḥ // Avk_92 //	graha vyādhi vimukta aṅgāḥ bhavanti te śubha ākarāḥ 
SA_XX_ahovk1_u-212	trāsāya duṣṭasattvānāṃ rakṣārthaṃ ca jinālaye /	trāsāya duṣṭa sattvānām rakṣā artham ca jinālaye 
SA_XX_ahovk1_u-213	śastrahastāḥ sthitā ye ca jinabhaktisamanvitāḥ // Avk_93 //	śastra hastāḥ sthitāḥ ye ca jina bhakti samanvitāḥ 
SA_XX_ahovk1_u-214	āyuṣmanto nirogāś ca putrapautrīsamanvitāḥ /	āyuṣmantaḥ nirogāḥ ca putra pautrī samanvitāḥ 
SA_XX_ahovk1_u-215	bhāgyavanto dhanāḍhyāś ca gacchanty ante jinālayam // Avk_94 //	bhāgyavantaḥ dhana āḍhyāḥ ca gacchanti ante jinālayam 
SA_XX_ahovk1_u-216	dūrvākundākṣatān puṣpān lājayā saha bhaktimān /	dūrvā kunda akṣatān puṣpān lājayā saha bhaktimān 
SA_XX_ahovk1_u-217	prakṣipej jinacaityeṣu svastivākyam udāharan // Avk_95 //	prakṣipet jina caityeṣu svasti vākyam udāharan 
SA_XX_ahovk1_u-218	durgatiṃ nābhijānāti sukulī lokanandanaḥ /	durgatim nā abhijānāti su kulī loka nandanaḥ 
SA_XX_ahovk1_u-219	sarvavidyāgurur vandyaś cānte mokṣam avāpnuyāt // Avk_96 //	sarva vidyā guruḥ vandyaḥ ca ante mokṣam avāpnuyāt 
SA_XX_ahovk1_u-220	ye ramamuktāmaṇivajrahemaṃ rūpyaṃ suvarṇādikadhātudānāt /	ye rama muktāmaṇi vajra hemam rūpyam suvarṇa ādika dhātu dānāt 
SA_XX_ahovk1_u-221	vinaṣṭaśokāḥ subhagāḥ suvaṃśāḥ pūrṇendriyāḥ pūrṇamanorathāḥ syuḥ // Avk_97 //	vinaṣṭa śokāḥ subhagāḥ su vaṃśāḥ pūrṇa indriyāḥ pūrṇa manorathāḥ syuḥ 
SA_XX_ahovk1_u-222	ye śuddhacittāḥ stutim ācaranti gadyātmikāṃ padyamayīṃ vicitrām /	ye śuddha cittāḥ stutim ācaranti gadya ātmikām padya mayīm vicitrām 
SA_XX_ahovk1_u-223	te śabdasaṃghān bahuvādyajātān śṛṇvanti gītān surabhāminīnām // Avk_98 //	te śabda saṃghān bahu vādya jātān śṛṇvanti gītān sura bhāminīnām 
SA_XX_ahovk1_u-224	yāvatī bhūmir ākrāntā hy adhaḥ kāñcanacakrataḥ /	yāvatī bhūmiḥ ākrāntā hi adhas kāñcana cakrataḥ 
SA_XX_ahovk1_u-225	yojanānāṃ sahasrāṇi rāśibhyaḥ parikīrtitāḥ // Avk_99 //	yojanānām sahasrāṇi rāśibhyaḥ parikīrtitāḥ 
SA_XX_ahovk1_u-226	yāvatyo vālukās tatra tāvatyaḥ parisaṃkhyayā /	yāvatyaḥ vālukāḥ tatra tāvatyaḥ parisaṃkhyayā 
SA_XX_ahovk1_u-227	rājā bhavati vīreśaś cakravartī mahītale // Avk_100 //	rājā bhavati vīra īśaḥ cakravartī mahī tale 
SA_XX_ahovk1_u-228	ye jātamātrāḥ prabhutāṃ prayānti śreṣṭhīkule janma sadaiva yeṣām /	ye jāta mātrāḥ prabhu tām prayānti śreṣṭhī kule janma sadā eva yeṣām 
SA_XX_ahovk1_u-229	hastyaśvayānaiś ca paribhramanti kṛtvātra te caityavarapraṇāmam // Avk_101 //	hasti aśva yānaiḥ ca paribhramanti kṛtvā atra te caitya vara praṇāmam 
SA_XX_ahovk1_u-230	akāra-m-ādyakṣaramantrarājair balyūpahāraṃ khalu yo hi dadyāt /	akāram ādi akṣara mantrarājaiḥ bali upahāram khalu yaḥ hi dadyāt 
SA_XX_ahovk1_u-231	tasmai sudevāḥ sagaṇāḥ sutṛptā dāsyanti satkarmaphalābhilāṣam // Avk_102 //	tasmai su devāḥ sa gaṇāḥ su tṛptāḥ dāsyanti sat karma phala abhilāṣam 
SA_XX_ahovk1_u-232	yasmin sudhālepam udācaranti te rogaśokādivimuktadehāḥ /	yasmin sudhā lepam udācaranti te roga śoka ādi vimukta dehāḥ 
SA_XX_ahovk1_u-233	dhaneśvarā dīrghatarāyuṣas te narāmarāṇāṃ subhagā bhavanti // Avk_103 //	dhana īśvarāḥ dīrghatara āyuṣaḥ te nara amarāṇām subhagāḥ bhavanti 
SA_XX_ahovk1_u-234	ye buddham uddiśya mahānti nityaṃ kurvanti mṛdgomayalepanāni /	ye buddham uddiśya mahānti nityam kurvanti mṛd gomaya lepanāni 
SA_XX_ahovk1_u-235	bhaktyā suśuddhā jalamaṇḍalaṃ vā labhanti te rājabalaṃ subhāgyāḥ // Avk_104 //	bhaktyā su śuddhāḥ jala maṇḍalam vā labhanti te rāja balam subhāgyāḥ 
SA_XX_ahovk1_u-236	stūpāṅgaṇaṃ dhātuvaraṃ vihāraṃ ye śodhayantīha narāḥ prayatnaiḥ /	stūpa aṅgaṇam dhātu varam vihāram ye śodhayanti iha narāḥ prayatnaiḥ 
SA_XX_ahovk1_u-237	nirmālyam ebhyaś ca samuddharanti te hemavarṇāḥ sudṛśo bhavanti // Avk_105 //	nirmālyam ebhyaḥ ca samuddharanti te hema varṇāḥ sudṛśaḥ bhavanti 
SA_XX_ahovk1_u-238	pradakṣiṇāṃ ye vitaranti tasmin bhavanti jātismaralābhinas te /	pradakṣiṇām ye vitaranti tasmin bhavanti jāti smara lābhinaḥ te 
SA_XX_ahovk1_u-239	suvarṇavarṇā bahuputrapautrāḥ pūjyā manuṣyāmaranāthasaṃgḥaiḥ // Avk_106	suvarṇa varṇāḥ bahu putra pautrāḥ pūjyāḥ 
SA_XX_ahovk1_u-240	ālasyenāpi yaḥ kuryāj jinālayapradakṣiṇām /	ālasyena api yaḥ kuryāt jinālaya pradakṣiṇām 
SA_XX_ahovk1_u-241	pade pade suvarṇaikakarṣadānaphalaṃ labhet // Avk_107 //	pade pade suvarṇa eka karṣa dāna phalam labhet 
SA_XX_ahovk1_u-242	brahmakṣatriyavaiśyānāṃ sacchūdrāṇāṃ prapūjanam /	brahma kṣatriya vaiśyānām sat śūdrāṇām prapūjanam 
SA_XX_ahovk1_u-243	tebhyo vihīnajātīnām adhikāro na pūjane // Avk_108 //	tebhyaḥ vihīna jātīnām adhikāraḥ na pūjane 
SA_XX_ahovk1_u-244	gandhapuṣpadvijātīnāṃ ... ca pūjayet /	gandha puṣpa dvijātīnām ca pūjayet 
SA_XX_ahovk1_u-245	gandhapuṣpadvijātīnāṃ viśeṣeṇa prakathyate // Avk_109 //	gandha puṣpa dvijātīnām viśeṣeṇa prakathyate 
SA_XX_ahovk1_u-246	chattrāvarohaṇaṃ rājñāṃ vaiśyānāṃ tv annaḍhaukane /	chattra avarohaṇam rājñām vaiśyānām tu anna ḍhaukane 
SA_XX_ahovk1_u-247	dhvajapātākavastreṣu śudrāṇāṃ ca pracakṣyate // Avk_110 //	dhvaja pātāka vastreṣu śudrāṇām ca pracakṣyate 
SA_XX_ahovk1_u-248	svarṇakārā lohakārāḥ kāṃsyakṛtkṛṣikādayaḥ /	svarṇakārāḥ lohakārāḥ kāṃsyakṛt kṛṣika ādayaḥ 
SA_XX_ahovk1_u-249	eteṣāṃ ceha hastena caityapuṃgavapūjanam // Avk_111 //	eteṣām ca iha hastena caitya puṃgava pūjanam 
SA_XX_ahovk1_u-250	taṇḍulī vyañjanī cāpi krayavikrayakāriṇaḥ /	taṇḍulī vyañjanī ca api kraya vikraya kāriṇaḥ 
SA_XX_ahovk1_u-251	etaiḥ svavṛttivastūni ḍhaukanīyāni bhaktitaḥ // Avk_112 //	etaiḥ sva vṛtti vastūni ḍhaukanīyāni bhaktitaḥ 
SA_XX_ahovk1_u-252	śaulinī dhvananavartī māṃsavartī tathā surī /	          
SA_XX_ahovk1_u-253	etair dīpaḥ pradātavyaḥ kuladharmapramāṇataḥ // Avk_113 //	etaiḥ dīpaḥ pradātavyaḥ kula dharma pramāṇataḥ 
SA_XX_ahovk1_u-254	carmakāraś ca mātaṅgo niyogī rajako dhvajī /	carmakāraḥ ca mātaṅgaḥ niyogī rajakaḥ dhvajī 
SA_XX_ahovk1_u-255	etaiś ca dūrataḥ sthitvā vandanīyo jinālayaḥ // Avk_114 //	etaiḥ ca dūratas sthitvā vandanīyaḥ jina ālayaḥ 
SA_XX_ahovk1_u-256	ṣaṭtriṃśajjātibhir evaṃ svakulavṛtticāraṇaiḥ /	ṣaṭtriṃśat jātibhiḥ evam sva kula vṛtti cāraṇaiḥ 
SA_XX_ahovk1_u-257	anyaiś ca vividhair nityaṃ pūjyo mānyo jinālayaḥ // Avk_115 //	anyaiḥ ca vividhaiḥ nityam pūjyaḥ mānyaḥ jina ālayaḥ 
SA_XX_ahovk1_u-258	yeṣāṃ vratavikāro na pūjane jinapuṃgave /	yeṣām vrata vikāraḥ na pūjane jina puṃgave 
SA_XX_ahovk1_u-259	etaiḥ pradakṣiṇāṃ kṛtvā vandanīyaḥ svabhaktitaḥ // Avk_116 //	etaiḥ pradakṣiṇām kṛtvā vandanīyaḥ sva bhaktitaḥ 
SA_XX_ahovk1_u-260	evaṃ bhūyaś cared dharmī vratarājam aharniśam /	evam bhūyas caret dharmī vratarājam aharniśam 
SA_XX_ahovk1_u-261	tasya puṇyaṃ yathā proktaṃ kuṣṭhavyādhikṣayaṃ vrajet // Avk_117 //	tasya puṇyam yathā proktam kuṣṭha vyādhi kṣayam vrajet 
SA_XX_ahovk1_u-262	pañcānantaryapāpāni yāsyanty api na saṃśayaḥ /	pañca ānantarya pāpāni yāsyanti api na saṃśayaḥ 
SA_XX_ahovk1_u-263	kiṃ punaś cānyapāpāni janmāntarakṛtāny api // Avk_118 //	kim punar ca anya pāpāni janma antara kṛtāni api 
SA_XX_ahovk1_u-264	na hī sa vidyate rājan sarvatra bhuvaneṣv api /	na hi sa vidyate rājan sarvatra bhuvaneṣu api 
SA_XX_ahovk1_u-265	ahorātravrataṃ puṇyaṃ yo 'nyathātvaṃ kariṣyati // Avk_119 //	ahorātra vratam puṇyam yaḥ nyathātvam kariṣyati 
SA_XX_ahovk1_u-266	śravād api haret pāpaṃ darśanāt puṇyam āpnuyāt /	śravāt api haret pāpam darśanāt puṇyam āpnuyāt 
SA_XX_ahovk1_u-267	anumodāt tathā caivaṃ vratināṃ tu kim ucyate // Avk_120 //	anumodāt tathā ca evam vratinām tu kim ucyate 
SA_XX_ahovk1_u-268	vratināṃ saptabhāgāni kṛtvā puṇyaṃ viśāradaḥ /	vratinām sapta bhāgāni kṛtvā puṇyam viśāradaḥ 
SA_XX_ahovk1_u-269	ekabhāgaṃ labhed rājā caikaṃ tu sārathījanaḥ /	eka bhāgam labhet rājā ca ekam tu sārathī janaḥ 
SA_XX_ahovk1_u-270	sarvasattvasya caikaṃ hi tac cheṣaṃ labhate vratī // Avk_121 //	sarva sattvasya ca ekam hi tat śeṣam labhate vratī 
SA_XX_ahovk1_u-271	iti śrutvā guror vākyam indrapṛṣṭo mahāprabhuḥ //	iti śrutvā guroḥ vākyam indra pṛṣṭaḥ mahā prabhuḥ 
SA_XX_ahovk1_u-272	tataḥ sattvahitārthāya vrataṃ kartuṃ samudyataḥ // Avk_122 //	tatas sattva hita arthāya vratam kartum samudyataḥ 
SA_XX_ahovk1_u-273	vārāṇasīpuraṃ gatvā vasubandhuvaco yathā /	vārāṇasī puram gatvā vasubandhu vacaḥ yathā 
SA_XX_ahovk1_u-274	vihāraṃ ca pratiṣṭhāpya caityarājaṃ jinālayam /	vihāram ca pratiṣṭhāpya caitya rājam jinālayam 
SA_XX_ahovk1_u-275	saṃghabhojyaṃ tataḥ kṛtvā yayau svargaṃ janaiḥ sudhīḥ // Avk_123 //	saṃgha bhojyam tatas kṛtvā yayau svargam janaiḥ sudhīḥ 
SA_XX_ahovk1_u-276	tato bhikṣavo bhagavantam etad ūcuḥ /	tatas bhikṣavaḥ bhagavantam etat ūcuḥ 
SA_XX_ahovk1_u-277	bhagavan muniśārdūla punar vaktuṃ tvam arhasi /	bhagavat muni śārdūla punar vaktum tvam arhasi 
SA_XX_ahovk1_u-278	kena kena purā nātha vratarājam idaṃ kṛtam // Avk_124 //	kena kena purā nātha vrata rājam idam kṛtam 
SA_XX_ahovk1_u-279	bhagavān āha /	bhagavān āha 
SA_XX_ahovk1_u-280	purā svargeṣu śakreṇa ahorātravrataṃ kṛtam /	purā svargeṣu śakreṇa ahorātra vratam kṛtam 
SA_XX_ahovk1_u-281	sa ṣaṭpāramitāṃ dhārya caityarājam apūjayat /	sa ṣaṣ pāramitām dhārya caitya rājam apūjayat 
SA_XX_ahovk1_u-282	pradakṣiṇāṃ sadā kṛtvā yathāvidhi mahotsavaiḥ // Avk_125 //	pradakṣiṇām sadā kṛtvā yathāvidhi mahā utsavaiḥ 
SA_XX_ahovk1_u-283	pātāle ca purā vīro daityendro balavān abhūt /	pātāle ca purā vīraḥ daitya indraḥ balavān abhūt 
SA_XX_ahovk1_u-284	nirghoṣadamano nāma devāsurapramardakaḥ // Avk_126 //	nirghoṣadamanaḥ nāma deva asura pramardakaḥ 
SA_XX_ahovk1_u-285	indraṃ svarge nirākṛtya pṛthivīm avadhāritam /	indram svarge nirākṛtya pṛthivīm avadhāritam 
SA_XX_ahovk1_u-286	tenāsurasahāyena trailokyaṃ svavaśe kṛtam // Avk_127 //	tena asura sahāyena trailokyam sva vaśe kṛtam 
SA_XX_ahovk1_u-287	pṛthivīmaṇḍalaṃ gatvā gato 'sau maghavatpurim /	pṛthivī maṇḍalam gatvā gataḥ sau maghavat purim 
SA_XX_ahovk1_u-288	indrapṛṣṭamahāsthāne devatāpratimāṃ sthitām /	indra pṛṣṭa mahā sthāne devatā pratimām sthitām 
SA_XX_ahovk1_u-289	pañcapradakṣiṇāṃ kṛtvā prajñāpārasthito 'bhavat // Avk_128 //	pañca pradakṣiṇām kṛtvā prajñāpāra sthitaḥ bhavat 
SA_XX_ahovk1_u-290	pātāleṣu punar gatvā so 'carat tad vratottamam /	pātāleṣu punar gatvā saḥ carat tat vrata uttamam 
SA_XX_ahovk1_u-291	nāginyo nāgarājāś ca pātāleṣv acaraṃs tathā // Avk_129 //	nāginyaḥ nāga rājāḥ ca pātāleṣu acaran tathā 
SA_XX_ahovk1_u-292	nāgaiḥ phaṇavibhūṣābhir devanāgendrakalpitam /	nāgaiḥ phaṇa vibhūṣābhiḥ deva nāga indra kalpitam 
SA_XX_ahovk1_u-293	pūjitaṃ satataṃ bhaktyā caityarājaṃ vidhānataḥ // Avk_130 //	pūjitam satatam bhaktyā caitya rājam vidhānataḥ 
SA_XX_ahovk1_u-294	ṛṣayaś ca purā sapta jalāśrayapratiṣṭhitam /	ṛṣayaḥ ca purā sapta jalāśraya pratiṣṭhitam 
SA_XX_ahovk1_u-295	pupūjuḥ jinadhātusthaṃ vidhibhiś ca viśāradāḥ // Avk_131 //	pupūjuḥ jina dhātu stham vidhibhiḥ ca viśāradāḥ 
SA_XX_ahovk1_u-296	nāginyo viṣadarpāndhāḥ pūjyamānāñ jinālayam /	nāginyaḥ viṣa darpa andhāḥ pūjyamānām jinālayam 
SA_XX_ahovk1_u-297	tāpitān kārayām āsur viṣāṅgāraiḥ pradāhanaiḥ // Avk_132 //	tāpitān kārayām āsuḥ viṣa aṅgāraiḥ pradāhanaiḥ 
SA_XX_ahovk1_u-298	tatas taiḥ śāpitā evaṃ nāginyaḥ śambukāḥ khalu /	tatas taiḥ śāpitāḥ evam nāginyaḥ śambukāḥ khalu 
SA_XX_ahovk1_u-299	bhavadhvaṃ saptajanmāni punaś caityasya sevakāḥ // Avk_133 //	bhavadhvam sapta janmāni punar caityasya sevakāḥ 
SA_XX_ahovk1_u-300	tataś cānte punaḥ prāpya mānuṣyaṃ puṇyabhāvataḥ /	tatas ca ante punar prāpya mānuṣyam puṇya bhāvataḥ 
SA_XX_ahovk1_u-301	eṣā sā nāyakā yā tu dharmadakṣaṃ patiṃ labhet // Avk_134 //	eṣā sā nāyakā yā tu dharma dakṣam patim labhet 
SA_XX_ahovk1_u-302	tatas ta vañcitāḥ sarvāḥ śambukā dharmamānasāḥ /	tatas te vañcitāḥ sarvāḥ śambukāḥ dharma mānasāḥ 
SA_XX_ahovk1_u-303	dhānyāṃ pradakṣiṇāṃ cakrur bhāvayantyo jinālayam // Avk_135 //	dhānyām pradakṣiṇām cakruḥ bhāvayantyaḥ jina ālayam 
SA_XX_ahovk1_u-304	tataḥ puṇyānubhāvena devyaḥ saptakumārikāḥ /	tatas puṇya anubhāvena devyaḥ sapta kumārikāḥ 
SA_XX_ahovk1_u-305	bhūtā rājasutā dhanyāḥ prālabhan paramaṃ padam // Avk_136 //	bhūtāḥ rāja sutāḥ dhanyāḥ prālabhan paramam padam 
SA_XX_ahovk1_u-306	tāsām ekā vratī nāmnā dharmadakṣapativratā /	tāsām ekā vratī nāmnā dharma dakṣa pativratā 
SA_XX_ahovk1_u-307	tasyāḥ puṇyaprabhāvena dharmadakṣo 'labhad vratam // Avk_137 //	tasyāḥ puṇya prabhāvena dharma dakṣaḥ labhat vratam 
SA_XX_ahovk1_u-308	dharmadakṣo mahārājā yathāvidhi vrataṃ caran /	dharma dakṣaḥ mahā rājā yathāvidhi vratam caran 
SA_XX_ahovk1_u-309	bhāryayā saha dharmātmā sukhāvatyāṃ mahīpatiḥ // Avk_138 //	bhāryayā saha dharma ātmā sukhāvatyām mahīpatiḥ 
SA_XX_ahovk1_u-310	ity evaṃ bhikṣavo jñātvā vratānāṃ vratam uttamam /	iti evam bhikṣavaḥ jñātvā vratānām vratam uttamam 
SA_XX_ahovk1_u-311	caityasevā sadā kāryā vratapuṇyapracāraṇaiḥ // Avk_139 //	caitya sevā sadā kāryā vrata puṇya pracāraṇaiḥ 
SA_XX_ahovk1_u-312	caityavratasamaṃ puṇyaṃ nāsti satyaṃ tribhūvane /	caitya vrata samam puṇyam na asti satyam tribhūvane 
SA_XX_ahovk1_u-313	tasmāc caityaḥ sadā vandyaḥ pūjanīyaḥ prayatnataḥ // Avk_140 //	tasmāt caityaḥ sadā vandyaḥ pūjanīyaḥ prayatnataḥ 
SA_XX_ahovk1_u-314	ity ahoratravratakathā	iti ahoratra vrata kathā 
