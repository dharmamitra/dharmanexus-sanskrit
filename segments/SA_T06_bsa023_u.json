[
  {
    "segmentnr":"SA_T06_bsa023_u:0",
    "original":"\/\/ namaḥ sarvabuddhabodhisattvebhyaḥ \/\/",
    "analyzed":"namaḥ sarva buddha bodhisattvebhyaḥ "
  },
  {
    "segmentnr":"SA_T06_bsa023_u:1",
    "original":"Viṃśatikākārikā (Vk)",
    "analyzed":"viṃśatika ākārikā "
  },
  {
    "segmentnr":"SA_T06_bsa023_u:2",
    "original":"vijñaptimātramevaitadasadarthāvabhāsanāt \/",
    "analyzed":"vijñapti mātram eva etat asat artha avabhāsanāt "
  },
  {
    "segmentnr":"SA_T06_bsa023_u:3",
    "original":"yathā taimirikasyāsatkeśacandrādidarśanam \/\/ Vk_1 \/\/",
    "analyzed":"yathā taimirikasya asat keśa candra ādi darśanam "
  },
  {
    "segmentnr":"SA_T06_bsa023_u:4",
    "original":"yadi vijñaptiranarthā niyamo deśakālayoḥ \/",
    "analyzed":"yadi vijñaptiḥ anarthā niyamaḥ deśa kālayoḥ "
  },
  {
    "segmentnr":"SA_T06_bsa023_u:5",
    "original":"santānasyāniyamaśca yuktā kṛtyakriyā na ca \/\/ Vk_2 \/\/",
    "analyzed":"santānasya aniyamaḥ ca yuktā kṛtya kriyā na ca "
  },
  {
    "segmentnr":"SA_T06_bsa023_u:6",
    "original":"deśādiuniyamaḥ siddhaḥ svapnavat pretavat punaḥ \/",
    "analyzed":"deśa ādi uniyamaḥ siddhaḥ svapna vat preta vat punar "
  },
  {
    "segmentnr":"SA_T06_bsa023_u:7",
    "original":"santānāniyamaḥ sarvaiḥ pūyanadyādidarśane \/\/ Vk_3 \/\/",
    "analyzed":"santāna aniyamaḥ sarvaiḥ pūya nadī ādi darśane "
  },
  {
    "segmentnr":"SA_T06_bsa023_u:8",
    "original":"svapnopaghātavat kṛtyakriyā narakavat punaḥ \/",
    "analyzed":"svapna upaghāta vat kṛtya kriyā naraka vat punar "
  },
  {
    "segmentnr":"SA_T06_bsa023_u:9",
    "original":"sarvaṃ narakapālādidarśane taiśca bādhane \/\/ Vk_4 \/\/",
    "analyzed":"sarvam naraka pāla ādi darśane taiḥ ca bādhane "
  },
  {
    "segmentnr":"SA_T06_bsa023_u:10",
    "original":"tiraścāṃ sambhavaḥ svarge yathā na narake tathā \/",
    "analyzed":"tiraścām sambhavaḥ svarge yathā na narake tathā "
  },
  {
    "segmentnr":"SA_T06_bsa023_u:11",
    "original":"na pretānāṃ yatastajjaṃ duḥkhaṃ nānubhavanti te \/\/ Vk_5 \/\/",
    "analyzed":"na pretānām yatas tad jam duḥkham na anubhavanti te "
  },
  {
    "segmentnr":"SA_T06_bsa023_u:12",
    "original":"yadi tatkarmabhistatra bhūtānāṃ sambhavastathā \/",
    "analyzed":"yadi tad karmabhiḥ tatra bhūtānām sambhavaḥ tathā "
  },
  {
    "segmentnr":"SA_T06_bsa023_u:13",
    "original":"iṣyate pariṇāmaśca kiṃ vijñānasya neṣyate \/\/ Vk_6 \/\/",
    "analyzed":"iṣyate pariṇāmaḥ ca kim vijñānasya na iṣyate "
  },
  {
    "segmentnr":"SA_T06_bsa023_u:14",
    "original":"karmaṇo vāsanānyatra phalamanyatra kalpyate \/",
    "analyzed":"karmaṇaḥ vāsanā anyatra phalam anyatra kalpyate "
  },
  {
    "segmentnr":"SA_T06_bsa023_u:15",
    "original":"tatraiva neṣyate yatra vāsanā kiṃ nu kāraṇam \/\/ Vk_7 \/\/",
    "analyzed":"tatra eva nā iṣyate yatra vāsanā kim nu kāraṇam "
  },
  {
    "segmentnr":"SA_T06_bsa023_u:16",
    "original":"rūpādyāyatanāstitvaṃ tadvineyajanaṃ prati \/",
    "analyzed":"rūpa ādi āyatana astitvam tad vineya janam prati "
  },
  {
    "segmentnr":"SA_T06_bsa023_u:17",
    "original":"abhiprāyavaśāduktamupapādukasattvavat \/\/ Vk_8 \/\/",
    "analyzed":"abhiprāya vaśāt uktam upapāduka sattva vat "
  },
  {
    "segmentnr":"SA_T06_bsa023_u:18",
    "original":"yataḥ svabījād vijñaptiryadābhāsā pravartate \/",
    "analyzed":"yatas sva bījāt vijñaptiḥ yad ābhāsā pravartate "
  },
  {
    "segmentnr":"SA_T06_bsa023_u:19",
    "original":"dvividhāyatanatvena te tasyā munirabravīt \/\/ Vk_9 \/\/",
    "analyzed":"dvividha āyatana tvena te tasyāḥ muniḥ abravīt "
  },
  {
    "segmentnr":"SA_T06_bsa023_u:20",
    "original":"tathā pudgalanairātmyapraveśo hi hyanyathā punaḥ \/",
    "analyzed":"tathā pudgala nairātmya praveśaḥ hi hi anyathā punar "
  },
  {
    "segmentnr":"SA_T06_bsa023_u:21",
    "original":"deśanā dharmanairātmyapraveśaḥ kalpitātmanā \/\/ Vk_10 \/\/",
    "analyzed":"deśanā dharma nairātmya praveśaḥ kalpita ātmanā "
  },
  {
    "segmentnr":"SA_T06_bsa023_u:22",
    "original":"na tadekaṃ na cānekaṃ viṣayaḥ paramāṇuśaḥ \/",
    "analyzed":"na tat ekam na ca anekam viṣayaḥ paramāṇuśas "
  },
  {
    "segmentnr":"SA_T06_bsa023_u:23",
    "original":"na ca te saṃhatā yasmāt paramāṇurna sidhyati \/\/ Vk_11 \/\/",
    "analyzed":"na ca te saṃhatāḥ yasmāt paramāṇuḥ na sidhyati "
  },
  {
    "segmentnr":"SA_T06_bsa023_u:24",
    "original":"ṣaṭkena yugapadyogāt paramāṇoḥ ṣaḍaṃśatā \/",
    "analyzed":"ṣaṭkena yugapad yogāt paramāṇoḥ ṣaṣ aṃśa tā "
  },
  {
    "segmentnr":"SA_T06_bsa023_u:25",
    "original":"ṣaṇṇāṃ samānadeśatvāt piṇḍaḥ syādaṇumātrakaḥ \/\/ Vk_12 \/\/",
    "analyzed":"ṣaṇṇām samāna deśa tvāt piṇḍaḥ syāt aṇu mātrakaḥ "
  },
  {
    "segmentnr":"SA_T06_bsa023_u:26",
    "original":"paramāṇorasaṃyoge tatsaṅghāte 'sti kasya saḥ \/",
    "analyzed":"paramāṇoḥ asaṃyoge tad saṅghāte asti kasya saḥ "
  },
  {
    "segmentnr":"SA_T06_bsa023_u:27",
    "original":"na cānavayavatvena tatsaṃyogo na sidhyati \/\/ Vk_13 \/\/",
    "analyzed":"na ca anavayavatvena tad saṃyogaḥ na sidhyati "
  },
  {
    "segmentnr":"SA_T06_bsa023_u:28",
    "original":"digbhāgabhedo yasyāsti tasyaikatvaṃ na yujyate \/",
    "analyzed":"diś bhāga bhedaḥ yasya asti tasya ekatvam na yujyate "
  },
  {
    "segmentnr":"SA_T06_bsa023_u:29",
    "original":"chāyāvṛtī kathaṃ vānyo na piṇḍaścenna tasya te \/\/ Vk_14 \/\/",
    "analyzed":"chāyā āvṛtī katham vā anyaḥ na piṇḍaḥ ced na tasya te "
  },
  {
    "segmentnr":"SA_T06_bsa023_u:30",
    "original":"ekatve na krameṇetiryugapanna grahāgrahau \/",
    "analyzed":"eka tve na krameṇa ītiḥ yugapad na graha agrahau "
  },
  {
    "segmentnr":"SA_T06_bsa023_u:31",
    "original":"vicchinnānekavṛttiśca sūkṣmānīkṣā ca no bhavet \/\/ Vk_15 \/\/",
    "analyzed":"vicchinna aneka vṛttiḥ ca sūkṣma anīkṣā ca no bhavet "
  },
  {
    "segmentnr":"SA_T06_bsa023_u:32",
    "original":"pratyakṣabuddhiḥ svapnādau yathā sā ca yadā tadā \/",
    "analyzed":"pratyakṣa buddhiḥ svapna ādau yathā sā ca yadā tadā "
  },
  {
    "segmentnr":"SA_T06_bsa023_u:33",
    "original":"na so 'rtho dṛśyate tasya pratyakṣatvaṃ kathaṃ matam \/\/ Vk_16 \/\/",
    "analyzed":"na saḥ arthaḥ dṛśyate tasya pratyakṣa tvam katham matam "
  },
  {
    "segmentnr":"SA_T06_bsa023_u:34",
    "original":"uktaṃ yathā tadābhāsā vijñaptiḥ smaraṇaṃ tataḥ \/",
    "analyzed":"uktam yathā tad ābhāsā vijñaptiḥ smaraṇam tatas "
  },
  {
    "segmentnr":"SA_T06_bsa023_u:35",
    "original":"svapne dṛgviṣayābhāvaṃ nāprabuddho 'vagacchati \/\/ Vk_17 \/\/",
    "analyzed":"svapne dṛś viṣaya abhāvam na aprabuddhaḥ avagacchati "
  },
  {
    "segmentnr":"SA_T06_bsa023_u:36",
    "original":"anyonyādhipatitvena vijñaptiniyamo mithaḥ \/",
    "analyzed":"anyonya adhipati tvena vijñapti niyamaḥ mithas "
  },
  {
    "segmentnr":"SA_T06_bsa023_u:37",
    "original":"middhenopahataṃ cittaṃ svapne tenāsamaṃ phalam \/\/ Vk_18 \/\/",
    "analyzed":"middhena upahatam cittam svapne tena asamam phalam "
  },
  {
    "segmentnr":"SA_T06_bsa023_u:38",
    "original":"maraṇaṃ paravijñaptiviśeṣād vikriyā yathā \/",
    "analyzed":"maraṇam para vijñapti viśeṣāt vikriyā yathā "
  },
  {
    "segmentnr":"SA_T06_bsa023_u:39",
    "original":"smṛtilopādikānyeṣāṃ piśācādimanovaśāt \/\/ Vk_19 \/\/",
    "analyzed":"smṛti lopa ādikāni eṣām piśāca ādi manaḥ vaśāt "
  },
  {
    "segmentnr":"SA_T06_bsa023_u:40",
    "original":"kathaṃ vā daṇḍakāraṇyaśūnyatvamṛṣikopataḥ \/",
    "analyzed":"katham vā daṇḍaka araṇya śūnyatvam ṛṣi kopataḥ "
  },
  {
    "segmentnr":"SA_T06_bsa023_u:41",
    "original":"manodaṇḍo mahāvadyaḥ kathaṃ vā tena sidhyati \/\/ Vk_20 \/\/",
    "analyzed":"manodaṇḍaḥ mahā avadyaḥ katham vā tena sidhyati "
  },
  {
    "segmentnr":"SA_T06_bsa023_u:42",
    "original":"paracittavidāṃ jñānamayathārthaṃ kathaṃ yathā \/",
    "analyzed":"para citta vidām jñānam ayathārtham katham yathā "
  },
  {
    "segmentnr":"SA_T06_bsa023_u:43",
    "original":"svacittajñānamajñānād yathā buddhasya gocaraḥ \/\/ Vk_21 \/\/",
    "analyzed":"sva citta jñānam ajñānāt yathā buddhasya gocaraḥ "
  },
  {
    "segmentnr":"SA_T06_bsa023_u:44",
    "original":"vijñaptimātratāsiddhiḥ svaśaktisadṛśī mayā \/",
    "analyzed":"vijñapti mātra tā siddhiḥ sva śakti sadṛśī mayā "
  },
  {
    "segmentnr":"SA_T06_bsa023_u:45",
    "original":"kṛteyaṃ sarvathā sā tu na cintyā buddhagocaraḥ \/\/ Vk_22 \/\/",
    "analyzed":"kṛtā iyam sarvathā sā tu na cintyā buddha gocaraḥ "
  },
  {
    "segmentnr":"SA_T06_bsa023_u:46",
    "original":"\/\/ viṃśatikākārikāḥ samāptāḥ \/\/",
    "analyzed":"viṃśatikā kārikāḥ samāptāḥ "
  }
]