[
  {
    "segmentnr":"SA_GSP30_bodhpanu:0",
    "original":"anastamitabhārūpas tejasāṃ tamasām api \/",
    "analyzed":"an astamita bhā rūpaḥ tejasām tamasām api "
  },
  {
    "segmentnr":"SA_GSP30_bodhpanu:1",
    "original":"ya eko 'ntar yadantaś ca tejāṃsi ca tamāṃsi ca \/\/ 1 \/\/",
    "analyzed":"yaḥ ekaḥ antar yat antar ca tejāṃsi ca tamāṃsi ca "
  },
  {
    "segmentnr":"SA_GSP30_bodhpanu:2",
    "original":"sa eva sarvabhūtānāṃ svabhāvaḥ parameśvaraḥ \/",
    "analyzed":"saḥ eva sarva bhūtānām svabhāvaḥ parameśvaraḥ "
  },
  {
    "segmentnr":"SA_GSP30_bodhpanu:3",
    "original":"bhāvajātaṃ hi tasyaiva śaktir īśvaratāmayī \/\/ 2 \/\/",
    "analyzed":"bhāva jātam hi tasya eva śaktiḥ īśvara tā mayī "
  },
  {
    "segmentnr":"SA_GSP30_bodhpanu:4",
    "original":"śaktiś ca śaktimadrūpād vyatirekam na vāñchati \/",
    "analyzed":"śaktiḥ ca śaktimat rūpāt vyatirekam na vāñchati "
  },
  {
    "segmentnr":"SA_GSP30_bodhpanu:5",
    "original":"tādātmyam anayor nityaṃ vahnidāhikayor iva \/\/ 3 \/\/",
    "analyzed":"tādātmyam anayoḥ nityam vahni dāhikayoḥ iva "
  },
  {
    "segmentnr":"SA_GSP30_bodhpanu:6",
    "original":"sa eva bhairavo devo jagadbharaṇalakṣaṇaḥ \/",
    "analyzed":"saḥ eva bhairavaḥ devaḥ jagat bharaṇa lakṣaṇaḥ "
  },
  {
    "segmentnr":"SA_GSP30_bodhpanu:7",
    "original":"svātmādṛṣe samagraṃ hi yacchaktyā pratibimbitam \/\/ 4 \/\/",
    "analyzed":"sva ātma adṛṣe samagram hi yat śaktyā pratibimbitam "
  },
  {
    "segmentnr":"SA_GSP30_bodhpanu:8",
    "original":"tasyaivaiṣā parā devī svarūpāmarśanotsukā \/",
    "analyzed":"tasya eva eṣā parā devī sva rūpa āmarśana utsukā "
  },
  {
    "segmentnr":"SA_GSP30_bodhpanu:9",
    "original":"pūrṇatvaṃ sarvabhaveṣu yasyā nālpaṃ na cādhikam \/\/ 5 \/\/",
    "analyzed":"pūrṇa tvam sarva bhaveṣu yasyāḥ na alpam na ca adhikam "
  },
  {
    "segmentnr":"SA_GSP30_bodhpanu:10",
    "original":"eṣa devo 'nayā devyā nityaṃ krīḍārasotsukaḥ \/",
    "analyzed":"eṣa devaḥ anayā devyā nityam krīḍā rasa utsukaḥ "
  },
  {
    "segmentnr":"SA_GSP30_bodhpanu:11",
    "original":"vicitrān sṛṣṭisaṃhārān vidhatte yugapad vibhuḥ \/\/ 6 \/\/",
    "analyzed":"vicitrān sṛṣṭi saṃhārān vidhatte yugapad vibhuḥ "
  },
  {
    "segmentnr":"SA_GSP30_bodhpanu:12",
    "original":"atidurghaṭakāritvam asyānuttaram eva yat \/",
    "analyzed":"ati durghaṭa kāri tvam asya anuttaram eva yat "
  },
  {
    "segmentnr":"SA_GSP30_bodhpanu:13",
    "original":"etad eva svatantratvam aisvaryaṃ bodharūpatā \/\/ 7 \/\/",
    "analyzed":"etat eva svatantra tvam aisvaryam bodha rūpa tā "
  },
  {
    "segmentnr":"SA_GSP30_bodhpanu:14",
    "original":"paricchinnaprakāśatvaṃ jaḍasya kila lakṣaṇam \/",
    "analyzed":"paricchinna prakāśa tvam jaḍasya kila lakṣaṇam "
  },
  {
    "segmentnr":"SA_GSP30_bodhpanu:15",
    "original":"jaḍād vilakṣaṇo bodho yato na parimīyate \/\/ 8 \/\/",
    "analyzed":"jaḍāt vilakṣaṇaḥ bodhaḥ yatas na parimīyate "
  },
  {
    "segmentnr":"SA_GSP30_bodhpanu:16",
    "original":"evam asya svatantrasya nijaśaktyupabhedinaḥ \/",
    "analyzed":"evam asya svatantrasya nija śakti upabhedinaḥ "
  },
  {
    "segmentnr":"SA_GSP30_bodhpanu:17",
    "original":"svātmagāḥ sṛṣṭisaṃhārāḥ svarūpatvena saṃsthitāḥ \/\/ 9 \/\/",
    "analyzed":"sva ātma gāḥ sṛṣṭi saṃhārāḥ sva rūpa tvena saṃsthitāḥ "
  },
  {
    "segmentnr":"SA_GSP30_bodhpanu:18",
    "original":"teṣu vaicitryam atyantam ūrdhvādhas tiryag eva yat \/",
    "analyzed":"teṣu vaicitryam atyantam ūrdhva adhas tiryak eva yat "
  },
  {
    "segmentnr":"SA_GSP30_bodhpanu:19",
    "original":"bhuvanāni tadaṃśāś ca sukhaduḥkhamatiś ca yā \/\/ 10 \/\/",
    "analyzed":"bhuvanāni tad aṃśāḥ ca sukha duḥkha matiḥ ca yā "
  },
  {
    "segmentnr":"SA_GSP30_bodhpanu:20",
    "original":"yad etasyāparijñānaṃ tatsvātantryaṃ hi varṇitam \/",
    "analyzed":"yat etasya aparijñānam tat svātantryam hi varṇitam "
  },
  {
    "segmentnr":"SA_GSP30_bodhpanu:21",
    "original":"sa eva khalu saṃsāro mūḍānāṃ yo vibhīṣakaḥ \/\/ 11 \/\/",
    "analyzed":"saḥ eva khalu saṃsāraḥ mūḍānām yaḥ vibhīṣakaḥ "
  },
  {
    "segmentnr":"SA_GSP30_bodhpanu:22",
    "original":"tatprasādarasād eva gurvāgamata eva vā \/",
    "analyzed":"tad prasāda rasāt eva guru āgamataḥ eva vā "
  },
  {
    "segmentnr":"SA_GSP30_bodhpanu:23",
    "original":"śāstrād vā parameśasya yasmāt kasmād upāgatam \/\/ 12 \/\/",
    "analyzed":"śāstrāt vā parameśasya yasmāt kasmāt upāgatam  \/"
  },
  {
    "segmentnr":"SA_GSP30_bodhpanu:24",
    "original":"yat tattvasya parijñānaṃ sa mokṣaḥ parameśataḥ \/",
    "analyzed":"yat tattvasya parijñānam sa mokṣaḥ parameśataḥ "
  },
  {
    "segmentnr":"SA_GSP30_bodhpanu:25",
    "original":"tat pūrṇatvaṃ prabuddhānāṃ jīvanmuktiś ca sā smṛtā \/\/ 13 \/\/",
    "analyzed":"tat pūrṇa tvam prabuddhānām jīvanmuktiḥ ca sā smṛtā "
  },
  {
    "segmentnr":"SA_GSP30_bodhpanu:26",
    "original":"etau bandhavimokṣau ca parameśasvarūpataḥ \/",
    "analyzed":"etau bandha vimokṣau ca parameśa svarūpataḥ "
  },
  {
    "segmentnr":"SA_GSP30_bodhpanu:27",
    "original":"na bhidyete na bhedo hi tattvataḥ parameśvare \/\/ 14 \/\/",
    "analyzed":"na bhidyete na bhedaḥ hi tattvataḥ parameśvare   "
  },
  {
    "segmentnr":"SA_GSP30_bodhpanu:28",
    "original":"ittham icchākalājñānaśaktiśūlāmbujāśritaḥ \/",
    "analyzed":"ittham icchā kalā jñāna śakti śūla ambuja āśritaḥ "
  },
  {
    "segmentnr":"SA_GSP30_bodhpanu:29",
    "original":"bhairavaḥ sarvabhāvānāṃ svabhāvaḥ pariśīlyate \/\/ 15 \/\/",
    "analyzed":"bhairavaḥ sarva bhāvānām svabhāvaḥ pariśīlyate "
  },
  {
    "segmentnr":"SA_GSP30_bodhpanu:30",
    "original":"sukumāramatīn śiṣyān prabodhayitum añjasā \/",
    "analyzed":"su kumāra matīn śiṣyān prabodhayitum añjasā "
  },
  {
    "segmentnr":"SA_GSP30_bodhpanu:31",
    "original":"ime 'bhinavaguptena ślokāḥ pañcadaśoditāḥ \/\/ @------------------------------------------------------------------------",
    "analyzed":"ime abhinavaguptena ślokāḥ pañcadaśa uditāḥ "
  },
  {
    "segmentnr":"SA_GSP30_bodhpanu:32",
    "original":"Gandharva-nagaram \/",
    "analyzed":"gandharvanagaram "
  },
  {
    "segmentnr":"SA_GSP30_bodhpanu:33",
    "original":"DSO Sanskrit Archive",
    "analyzed":"dso sanskrit archive "
  }
]