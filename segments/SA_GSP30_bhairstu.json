[
  {
    "segmentnr":"SA_GSP30_bhairstu:0",
    "original":"vyāptacarācarabhāvaviśeṣaṃ cinmayam ekam anantam anādim \/",
    "analyzed":"vyāpta carācara bhāva viśeṣam cit mayam ekam anantam anādim ",
    "folio":1
  },
  {
    "segmentnr":"SA_GSP30_bhairstu:1",
    "original":"bhairavanātham anāthaśaraṇyaṃ tvanmayacittatayā hṛdi vande \/\/ 1 \/\/",
    "analyzed":"bhairava nātham anātha śaraṇyam tvad maya citta tayā hṛdi vande ",
    "folio":1
  },
  {
    "segmentnr":"SA_GSP30_bhairstu:2",
    "original":"tvanmayam etad aśeṣam idānīṃ bhāti mama tvadanugrahaśaktyā \/",
    "analyzed":"tvad mayam etat aśeṣam idānīm bhāti mama tvad anugraha śaktyā ",
    "folio":1
  },
  {
    "segmentnr":"SA_GSP30_bhairstu:3",
    "original":"tvaṃ ca maheśa sadaiva mamātmā svātmamayaṃ mama tena samastam \/\/ 2 \/\/",
    "analyzed":"tvam ca maheśa sadā eva mama ātmā sva ātma mayam mama tena samastam ",
    "folio":1
  },
  {
    "segmentnr":"SA_GSP30_bhairstu:4",
    "original":"svātmani viśvagaye tvayi nāthe tena na saṃsṛtibhītikathāsti \/",
    "analyzed":"sva ātmani viśva gaye tvayi nāthe tena na saṃsṛti bhīti kathā asti ",
    "folio":1
  },
  {
    "segmentnr":"SA_GSP30_bhairstu:5",
    "original":"satsv api durdharaduḥkhavimohatrāsavidhāyiṣu karmagaṇeṣu \/\/ 3 \/\/",
    "analyzed":"satsu api durdhara duḥkha vimoha trāsa vidhāyiṣu karma gaṇeṣu ",
    "folio":1
  },
  {
    "segmentnr":"SA_GSP30_bhairstu:6",
    "original":"antaka māṃ prati mā dṛśam enāṃ krodhakarālatamāṃ vinidhehi \/",
    "analyzed":"antaka mām prati mā dṛśam enām krodha karālatamām vinidhehi ",
    "folio":1
  },
  {
    "segmentnr":"SA_GSP30_bhairstu:7",
    "original":"śaṅkarasevanacintanadhīro bhīṣaṇabhairavaśaktimayo 'smi \/\/ 4 \/\/",
    "analyzed":"śaṅkara sevana cintana dhīraḥ bhīṣaṇa bhairava śakti mayaḥ asmi ",
    "folio":1
  },
  {
    "segmentnr":"SA_GSP30_bhairstu:8",
    "original":"itthaṃ upoḍhabhavanmayasaṃviddīdhitidāritabhūritamisraḥ \/",
    "analyzed":"ittham upoḍha bhavat maya saṃvid dīdhiti dārita bhūri tamisraḥ ",
    "folio":1
  },
  {
    "segmentnr":"SA_GSP30_bhairstu:9",
    "original":"mṛtyuyamāntakakarmapiśācair nātha namo 'stu na jātu bibhemi \/\/ 5 \/\/",
    "analyzed":"mṛtyu yama antaka karma piśācaiḥ nātha namaḥ astu na jātu bibhemi ",
    "folio":1
  },
  {
    "segmentnr":"SA_GSP30_bhairstu:10",
    "original":"proditasatyavibodhamarīciprekṣitaviśvapadārthasatattvaḥ \/",
    "analyzed":"                        ",
    "folio":2
  },
  {
    "segmentnr":"SA_GSP30_bhairstu:11",
    "original":"bhāvaparāmṛtanirbharapūrṇe tvayy aham ātmani nirvṛtim emi \/\/ 6 \/\/",
    "analyzed":"bhāva para amṛta nirbhara pūrṇe tvayi aham ātmani nirvṛtim emi  \/",
    "folio":2
  },
  {
    "segmentnr":"SA_GSP30_bhairstu:12",
    "original":"mānasagocaram eti yadaiva kleśadaśā 'tanutāpavidhātrī [1] \/",
    "analyzed":"mānasa gocaram eti yadā eva kleśa daśā a tanu tāpa vidhātrī ",
    "folio":2
  },
  {
    "segmentnr":"SA_GSP30_bhairstu:13",
    "original":"nātha tadaiva mama tvadabhedastotraparāmṛtavṛṣṭir udeti \/\/ 7 \/\/",
    "analyzed":"nātha tadā eva mama tvad abheda stotra para amṛta vṛṣṭiḥ udeti ",
    "folio":2
  },
  {
    "segmentnr":"SA_GSP30_bhairstu:14",
    "original":"śaṅkara satyam idaṃ vratadānasnānatapo bhavatāpavidāri \/",
    "analyzed":"śaṅkara satyam idam vrata dāna snāna tapaḥ bhava tāpa vidāri ",
    "folio":2
  },
  {
    "segmentnr":"SA_GSP30_bhairstu:15",
    "original":"tāvakaśāstraparāmṛtacintā syandati cetasi nirvṛtidhārām \/\/ 8 \/\/",
    "analyzed":"tāvaka śāstra para amṛta cintā syandati cetasi nirvṛti dhārām ",
    "folio":2
  },
  {
    "segmentnr":"SA_GSP30_bhairstu:16",
    "original":"nṛtyati gāyati hṛṣyati gāḍhaṃ saṃvid iyaṃ mama bhairavanātha \/",
    "analyzed":"nṛtyati gāyati hṛṣyati gāḍham saṃvid iyam mama bhairava nātha ",
    "folio":2
  },
  {
    "segmentnr":"SA_GSP30_bhairstu:17",
    "original":"tvāṃ priyam āpya sudarśanam ekaṃ durlabham anyajanaiḥ samayajñam \/\/ 9 \/= \/",
    "analyzed":"tvām priyam āpya sudarśanam ekam durlabham anya janaiḥ samaya jñam ",
    "folio":2
  },
  {
    "segmentnr":"SA_GSP30_bhairstu:18",
    "original":"vasurasapauṣe kṛṣṇadaśamyām abhinavaguptaḥ stavam imam akarot \/",
    "analyzed":"vasu rasa pauṣe kṛṣṇa daśamyām abhinavaguptaḥ stavam imam akarot ",
    "folio":2
  },
  {
    "segmentnr":"SA_GSP30_bhairstu:19",
    "original":"yena vibhur bhavamarusantāpaṃ śamayati janasya jhaṭiti dayāluḥ \/\/",
    "analyzed":"yena vibhuḥ bhava maru santāpam śamayati janasya jhaṭiti dayāluḥ ",
    "folio":2
  },
  {
    "segmentnr":"SA_GSP30_bhairstu:20",
    "original":"samāptam stavam idam abhinavākhyam padyanavakam \/\/",
    "analyzed":"samāptam stavam idam abhinava ākhyam padya navakam ",
    "folio":3
  },
  {
    "segmentnr":"SA_GSP30_bhairstu:21",
    "original":"[1] var. : tanutām avidhāya @------------------------------------------------------------------------",
    "analyzed":"var tanutām a vidhāya ",
    "folio":3
  },
  {
    "segmentnr":"SA_GSP30_bhairstu:22",
    "original":"Gandharva-nagaram \/",
    "analyzed":"gandharvanagaram ",
    "folio":3
  },
  {
    "segmentnr":"SA_GSP30_bhairstu:23",
    "original":"DSO Sanskrit Archive",
    "analyzed":"dso sanskrit archive ",
    "folio":3
  }
]