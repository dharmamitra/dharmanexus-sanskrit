segmentnr	original	analyzed
SA_GR14_dhyrkk_u-0	śrī śrī rādhā-kṛṣṇāṣṭa-kālīya-līlā-smaraṇa-krama-paddhatiḥ	                    
SA_GR14_dhyrkk_u-1	evaṃ padmopari dhyātvā rādhā-kṛṣṇau tatas tayoḥ /	evam padma upari dhyātvā rādhā kṛṣṇau tatas tayoḥ 
SA_GR14_dhyrkk_u-2	aṣṭa-kālocitāṃ sevāṃ vidadhyāt siddha-dehataḥ /	aṣṭa kāla ucitām sevām vidadhyāt siddha dehataḥ 
SA_GR14_dhyrkk_u-3	guru-vargājñayā tatra pūjayed rādhikā-harī // RKK_1 //	guru varga ājñayā tatra pūjayet rādhikā harī 
SA_GR14_dhyrkk_u-4	bāhya-pūjāṃ tataḥ kṛtvā pādyam arghyaṃ krameṇa ca /	bāhya pūjām tatas kṛtvā pādyam arghyam krameṇa ca 
SA_GR14_dhyrkk_u-5	vidhi-pūrvaka-śuśrūṣā-nantaraṃ sādhakaḥ kramāt /	           
SA_GR14_dhyrkk_u-6	dvātriṃśad-akṣara-mukhānj apen mantrān atandritaḥ // RKK_2 //	dvātriṃśat akṣara mukhān apet mantrān atandritaḥ 
SA_GR14_dhyrkk_u-7	mahā-mantraṃ japed ādau daśārṇaṃ tad-antaram /	              
SA_GR14_dhyrkk_u-8	tataḥ śrī-rādhikā-mantraṃ gāyatrīṃ kāmikīṃ tataḥ // RKK_3 //	tatas śrī rādhikā mantram gāyatrīm kāmikīm tatas 
SA_GR14_dhyrkk_u-9	tato yugala-mantraṃ ca japed rāsa-sthalī-pradam /	             
SA_GR14_dhyrkk_u-10	tato 'ṣṭānāṃ sakhīnāṃ ca japen mantrān yathā-kramam /	ṣṭānām sakhīnām ca japet mantrān yathākramam 
SA_GR14_dhyrkk_u-11	tato 'ṣṭa-mañjarīṇāṃ ca sva-sva-mantrān kramāj japet // RKK_4 //	tatas ṣṭa mañjarīṇām ca sva sva mantrān kramāt japet 
SA_GR14_dhyrkk_u-12	aṣṭa-kālīya-sūtram āha, yathā--	aṣṭakālīya sūtram āha yathā 
SA_GR14_dhyrkk_u-13	niśāntaḥ prātaḥ pūrvāhno madhyāhnaś cāparāhnakaḥ /	niśā antaḥ prātar pūrvāhnaḥ madhyāhnaḥ ca aparāhnakaḥ 
SA_GR14_dhyrkk_u-14	sāyaṃ pradoṣo rātriś ca kālā aṣṭau yathā-kramam // RKK_5 //	sāyam pradoṣaḥ rātriḥ ca kālāḥ aṣṭau yathākramam 
SA_GR14_dhyrkk_u-15	madhyāhno yāminī cobhau ṣaṇ-muhūrta-mitau smṛtau /	madhyāhnaḥ yāminī ca ubhau ṣaṣ muhūrta mitau smṛtau 
SA_GR14_dhyrkk_u-16	tri-muhūrta-mitā jñeyā niśānta-pramukhāḥ pare // RKK_6 //	tri muhūrta mitāḥ jñeyāḥ niśā anta pramukhāḥ pare 
SA_GR14_dhyrkk_u-17	teṣu siddha-dehena sevanaṃ yathā sanat-kumāra-saṃhitāyām,	teṣu siddha dehena sevanam yathā sanatkumārasaṃhitāyām 
SA_GR14_dhyrkk_u-18	śrī-nārada uvāca-	    uvāca 
SA_GR14_dhyrkk_u-19	bhagavan sarvam ākhyātaṃ yad yat pṛṣṭhaṃ tvayā guro /	bhagavan sarvam ākhyātam yat yat pṛṣṭham tvayā guro 
SA_GR14_dhyrkk_u-20	adhunā śrotum icchāmi rāga-mārgam anuttamam // RKK_7 //	adhunā śrotum icchāmi rāga mārgam anuttamam 
SA_GR14_dhyrkk_u-21	śrī-sadāśiva uvāca--	    uvāca 
SA_GR14_dhyrkk_u-22	sādhu pṛṣṭhaṃ tvayā vipra sarva-loka-hitaiṣiṇā /	sādhu pṛṣṭham tvayā vipra sarva loka hita eṣiṇā 
SA_GR14_dhyrkk_u-23	rahasyam api vakṣyāmi tan me nigaditaṃ śṛṇu // RKK_8 //	rahasyam api vakṣyāmi tat me nigaditam śṛṇu 
SA_GR14_dhyrkk_u-24	parakīyābhimāninyas tathāsya ca priyā janāḥ /	parakīya abhimāninyaḥ tathā asya ca priyāḥ janāḥ 
SA_GR14_dhyrkk_u-25	pracureṇaiva bhāvena ramayanti nija-priyam // RKK_9 //	pracureṇa eva bhāvena ramayanti nija priyam 
SA_GR14_dhyrkk_u-26	ātmānaṃ cintayet tatra tāsāṃ madhye manoramām /	ātmānam cintayet tatra tāsām madhye manoramām 
SA_GR14_dhyrkk_u-27	rūpa-yauvana-sampannāṃ kiśorīṃ pramadākṛtim // RKK_10 //	rūpa yauvana sampannām kiśorīm pramadā ākṛtim 
SA_GR14_dhyrkk_u-28	nānā-śilpa-kalābhijñāṃ kṛṣṇa-bhogānurūpiṇīm /	nānā śilpa kalā abhijñām kṛṣṇa bhoga anurūpiṇīm 
SA_GR14_dhyrkk_u-29	prārthitām api kṛṣṇena tato bhoga-parāṅ-mukhīm // RKK_11 //	prārthitām api kṛṣṇena tatas bhoga parāṅmukhīm 
SA_GR14_dhyrkk_u-30	rādhikānucarīṃ nityaṃ tat-sevana-parāyaṇām /	rādhikā anucarīm nityam tad sevana parāyaṇām 
SA_GR14_dhyrkk_u-31	kṛṣṇād apy adhikaṃ prema rādhikāyāṃ prakurvatīm // RKK_12 //	kṛṣṇāt api adhikam prema rādhikāyām prakurvatīm 
SA_GR14_dhyrkk_u-32	prītyānudivasaṃ yatnāt tayoḥ saṅgama-kāriṇīm /	prītyā anudivasam yatnāt tayoḥ saṅgama kāriṇīm 
SA_GR14_dhyrkk_u-33	tat-sevana-sukhāsvāda-bhareṇātisunirvṛtām // RKK_13 //	tad sevana sukha āsvāda bhareṇa ati su nirvṛtām 
SA_GR14_dhyrkk_u-34	ity ātmānaṃ vicintyaiva tatra sevāṃ samācaret /	iti ātmānam vicintya eva tatra sevām samācaret 
SA_GR14_dhyrkk_u-35	brāhma-muhūrtam ārabhya yāvat sāntā mahā-niśā // RKK_14 //	brāhma muhūrtam ārabhya yāvat sa antā mahāniśā 
SA_GR14_dhyrkk_u-36	śrī-nārada uvāca--	    uvāca 
SA_GR14_dhyrkk_u-37	harer atra gatāṃ līlāṃ śrotum icchāmi tattvataḥ /	hareḥ atra gatām līlām śrotum icchāmi tattvataḥ 
SA_GR14_dhyrkk_u-38	līlām ajānatāṃ sevyo manasā tu kathaṃ hariḥ // RKK_15 //	līlām a jānatām sevyaḥ manasā tu katham hariḥ 
SA_GR14_dhyrkk_u-39	śrī-sadāśiva uvāca--	    uvāca 
SA_GR14_dhyrkk_u-40	nāhaṃ jānāmi tāṃ līlāṃ harer nārada tattvataḥ /	na aham jānāmi tām līlām hareḥ nārada tattvataḥ 
SA_GR14_dhyrkk_u-41	vṛndā-devīṃ samāgaccha sā te līlāṃ pravakṣyati // RKK_16 //	vṛndā devīm samāgaccha sā te līlām pravakṣyati 
SA_GR14_dhyrkk_u-42	avidūre itaḥ sthānāt keśī-tīrtha-samīpataḥ /	avidūre itas sthānāt keśītīrtha samīpatas 
SA_GR14_dhyrkk_u-43	sakhībhiḥ saṃvṛtā sāste govinda-paricārikā // RKK_17 //	sakhībhiḥ saṃvṛtā sā āste govinda paricārikā 
SA_GR14_dhyrkk_u-44	śrī-sanat-kumāra uvāca--	śrī sanatkumāraḥ uvāca 
SA_GR14_dhyrkk_u-45	ity uktas taṃ parikramya guruṃ natvā punaḥ punaḥ /	iti uktaḥ tam parikramya gurum natvā punar punar 
SA_GR14_dhyrkk_u-46	vṛndā-sthānaṃ jagāmāsau nārado muni-sattamaḥ // RKK_18 //	vṛndāsthānam jagāma asau nāradaḥ muni sattamaḥ 
SA_GR14_dhyrkk_u-47	vṛndāpi nāradaṃ dṛṣṭvā praṇamyāpi punaḥ punaḥ /	vṛndā api nāradam dṛṣṭvā praṇamya api punar punar 
SA_GR14_dhyrkk_u-48	uvāca taṃ muni-śreṣṭhaṃ katham atrāgatis tava // RKK_19 //	uvāca tam muni śreṣṭham katham atrā āgatiḥ tava 
SA_GR14_dhyrkk_u-49	śrī-nārada uvāca--	    uvāca 
SA_GR14_dhyrkk_u-50	tvatto veditum icchāmi naityikaṃ caritaṃ hareḥ /	tvattaḥ veditum icchāmi naityikam caritam hareḥ 
SA_GR14_dhyrkk_u-51	tad ādito mama bruhi yadi yogyo 'smi śobhane // RKK_20 //	tat āditas mama bruhi yadi yogyaḥ smi śobhane 
SA_GR14_dhyrkk_u-52	śrī-vṛndā-devy uvāca--	    uvāca 
SA_GR14_dhyrkk_u-53	rahasyaṃ tvāṃ pravakṣyāmi kṛṣṇa-bhakto 'si nārada /	rahasyam tvām pravakṣyāmi kṛṣṇa bhaktā si nārada 
SA_GR14_dhyrkk_u-54	na prakāśyaṃ tvayā hy etad guhyād guhyataraṃ mahat // RKK_21 //	na prakāśyam tvayā hi etat guhyāt guhyataram mahat 
SA_GR14_dhyrkk_u-55	atha niśānta-sevā--	atha niśānta sevā 
SA_GR14_dhyrkk_u-56	madhye vṛndāvane ramye pañcāśat-kuñja-maṇḍite /	madhye vṛndāvane ramye pañcāśat kuñja maṇḍite 
SA_GR14_dhyrkk_u-57	kalpa-vṛkṣa-nikuñje tu divya-ratna-maye gṛhe // RKK_22 //	kalpavṛkṣa nikuñje tu divya ratna maye gṛhe 
SA_GR14_dhyrkk_u-58	nidritau tiṣṭhatas talpe niviḍāliṅgitau mithaḥ /	nidritau tiṣṭhataḥ talpe nibiḍa āliṅgitau mithas 
SA_GR14_dhyrkk_u-59	mad-ājñā-kāribhiḥ paścāt pakṣibhir bodhitāv api // RKK_23 //	mad ājñā kāribhiḥ paścāt pakṣibhiḥ bodhitau api 
SA_GR14_dhyrkk_u-60	gāḍhāliṅgana-nirbhedam āptau tad-bhaṅga-kātarau /	gāḍha āliṅgana nirbhedam āptau tad bhaṅga kātarau 
SA_GR14_dhyrkk_u-61	na manas kurutas talpāt samutthātuṃ manāg api // RKK_24 //	na manaḥ kurutaḥ talpāt samutthātum manāk api 
SA_GR14_dhyrkk_u-62	tataś ca śārikā-saṃghaiḥ śukādyair api tau muhuḥ /	tatas ca śārikā saṃghaiḥ śuka ādyaiḥ api tau muhur 
SA_GR14_dhyrkk_u-63	bodhitau vividhaiḥ padyaiḥ sva-talpād udatiṣṭhatām // RKK_25 //	bodhitau vividhaiḥ padyaiḥ sva talpāt udatiṣṭhatām 
SA_GR14_dhyrkk_u-64	upaviṣṭau tato dṛṣṭvā sakhyas talpe mudānvitau /	upaviṣṭau tatas dṛṣṭvā sakhyaḥ talpe mudā anvitau 
SA_GR14_dhyrkk_u-65	praviśya cakrire sevāṃ tat-kālasyocitāṃ tayoḥ // RKK_26 //	praviśya cakrire sevām tad kālasya ucitām tayoḥ 
SA_GR14_dhyrkk_u-66	punaś ca śārikā-vākyair utthāya tau sva-talpataḥ /	punar ca śārikā vākyaiḥ utthāya tau sva talpataḥ 
SA_GR14_dhyrkk_u-67	gacchataḥ sva-sva-bhavanaṃ bhīty-utkaṇṭhākulau mithaḥ // RKK_27 //	gacchataḥ sva sva bhavanam bhīti utkaṇṭhā ākulau mithas 
SA_GR14_dhyrkk_u-68	iti niśānta-sevā	iti niśā anta sevā 
SA_GR14_dhyrkk_u-69	atha prātaḥ-sevā--	atha prātaḥsevā 
SA_GR14_dhyrkk_u-70	prātaś ca bodhito mātrā talpād utthāya satvaram /	prātar ca bodhitaḥ mātrā talpāt utthāya sa tvaram 
SA_GR14_dhyrkk_u-71	kṛtvā kṛṣṇo danta-kāṣṭhaṃ baladeva-samanvitaḥ // RKK_28 //	kṛtvā kṛṣṇaḥ dantakāṣṭham baladeva samanvitaḥ 
SA_GR14_dhyrkk_u-72	mātrānumodito yāti gośālāṃ dohanotsukaḥ /	mātrā anumoditaḥ yāti go śālām dohana utsukaḥ 
SA_GR14_dhyrkk_u-73	rādhāpi bodhitā vṛddha-vayasyābhiḥ sva-talpataḥ // RKK_29 //	rādhā api bodhitā vṛddha vayasyābhiḥ sva talpataḥ 
SA_GR14_dhyrkk_u-74	utthāya danta-kāṣṭhādi kṛtvābhyaṅga samācaret /	utthāya dantakāṣṭha ādi kṛtvā abhyaṅga samācaret 
SA_GR14_dhyrkk_u-75	snāna-vedīṃ tato gatvā snāpitā lalitādibhiḥ // RKK_30 //	snāna vedīm tatas gatvā snāpitā lalitā ādibhiḥ 
SA_GR14_dhyrkk_u-76	bhūṣā-gṛhaṃ vrajet tatra vayasyā bhūṣayanty api /	bhūṣā gṛham vrajet tatra vayasyāḥ bhūṣayanti api 
SA_GR14_dhyrkk_u-77	bhūṣaṇair vividhair divyair gandha-mālyānulepanaiḥ // RKK_31 //	bhūṣaṇaiḥ vividhaiḥ divyaiḥ gandha mālya anulepanaiḥ 
SA_GR14_dhyrkk_u-78	tataś ca sva-janais tasyāḥ śvaśrūṃ samprārthya yatnataḥ /	tatas ca sva janaiḥ tasyāḥ śvaśrūm samprārthya yatnataḥ 
SA_GR14_dhyrkk_u-79	paktum āhūyate tūrṇaṃ sa-sakhī sā yaśodayā // RKK_32 //	paktum āhūyate tūrṇam sa sakhī sā yaśodayā 
SA_GR14_dhyrkk_u-80	śrī-nārada uvāca--	    uvāca 
SA_GR14_dhyrkk_u-81	katham āhūyate devi pākārthaṃ sā yaśodayā /	katham āhūyate devi pāka artham sā yaśodayā 
SA_GR14_dhyrkk_u-82	satīṣu pāka-kartrīṣu rohiṇī-pramukhāṣv api // RKK_33 //	satīṣu pāka kartrīṣu rohiṇī pramukhāṣu api 
SA_GR14_dhyrkk_u-83	śrī-vṛndovāca--	śrī vṛndā uvāca 
SA_GR14_dhyrkk_u-84	durvāsasā svayaṃ datto varas tasyai maharṣiṇā /	durvāsasā svayam dattaḥ varaḥ tasyai mahā ṛṣiṇā 
SA_GR14_dhyrkk_u-85	iti kātyāyanī-vaktrāc chrutam āsīn mayā purā // RKK_34 //	iti kātyāyanī vaktrāt śrutam āsīt mayā purā 
SA_GR14_dhyrkk_u-86	tvayā yat pacyate devi tad-annaṃ mad-anugrahāt /	tvayā yat pacyate devi tat annam mad anugrahāt 
SA_GR14_dhyrkk_u-87	miṣṭaṃ svādv-amṛta-sparddhi bhoktur āyuṣkaraṃ tathā // RKK_35 //	miṣṭam svādu amṛta sparddhi bhoktuḥ āyuṣkaram tathā 
SA_GR14_dhyrkk_u-88	ity āhvayati tāṃ nityaṃ yaśodā putra-vatsalā /	iti āhvayati tām nityam yaśodā putra vatsalā 
SA_GR14_dhyrkk_u-89	āyuṣmān me bhavet putraḥ svādu-lobhāt tathā satī // RKK_36 //	āyuṣmān me bhavet putraḥ svādu lobhāt tathā satī 
SA_GR14_dhyrkk_u-90	śvaśrvānumoditā sāpi hṛṣṭā nandālayaṃ vrajet /	śvaśrvā anumoditā sā api hṛṣṭā nanda ālayam vrajet 
SA_GR14_dhyrkk_u-91	sa-sakhī-prakarā tatra gatvā pākaṃ karoti ca // RKK_37 //	sa sakhī prakarā tatra gatvā pākam karoti ca 
SA_GR14_dhyrkk_u-92	kṛṣṇo 'pi dugdhvā gāḥ kāścid dohayitvā janaiḥ parāḥ /	kṛṣṇaḥ u pi dugdhvā gāḥ kāścid dohayitvā janaiḥ parāḥ 
SA_GR14_dhyrkk_u-93	āgacchati pitur vākyāt sva-gṛhaṃ sakhibhir vṛtaḥ // RKK_38 //	āgacchati pituḥ vākyāt sva gṛham sakhibhiḥ vṛtaḥ 
SA_GR14_dhyrkk_u-94	abhyaṅga-mardanaṃ kṛtvā dāsaiḥ saṃsnāpito mudā /	abhyaṅga mardanam kṛtvā dāsaiḥ saṃsnāpitaḥ mudā 
SA_GR14_dhyrkk_u-95	dhauta-vastra-dharaḥ sragvī candanākta-kalevaraḥ // RKK_39 //	dhauta vastra dharaḥ sragvī candana akta kalevaraḥ 
SA_GR14_dhyrkk_u-96	dvi-phāla-baddha-keśaiś ca grīvā-bhālopari sphuran /	dvi phāla baddha keśaiḥ ca grīvā bhāla upari sphuran 
SA_GR14_dhyrkk_u-97	candrākāra-sphurad-bhāla-tilakālaka-rañjitaḥ // RKK_40 //	            
SA_GR14_dhyrkk_u-98	kaṅkaṇāṅgada-keyūra-ratna-mudrālasat-karaḥ /	              
SA_GR14_dhyrkk_u-99	muktāhāra-sphurad-vakṣā makarākṛti-kuṇḍalaḥ // RKK_41 //	             
SA_GR14_dhyrkk_u-100	muhur ākārito mātrā praviśed bhojanālaye /	muhur ākāritaḥ mātrā praviśet bhojana ālaye 
SA_GR14_dhyrkk_u-101	avalambya karaṃ mātur baladevam anuvrataḥ // RKK_42 //	avalambya karam mātuḥ baladevam anuvrataḥ 
SA_GR14_dhyrkk_u-102	bhuktvā ca vividhānnāni mātrā ca sakhibhir vṛtaḥ /	bhuktvā ca vividha annāni mātrā ca sakhibhiḥ vṛtaḥ 
SA_GR14_dhyrkk_u-103	hāsayan vividhair vākyaiḥ sakhīṃs tair hāsitaḥ svayam // RKK_43 //	hāsayan vividhaiḥ vākyaiḥ sakhīn taiḥ hāsitaḥ svayam 
SA_GR14_dhyrkk_u-104	itthaṃ bhuktvā tathācamya divya-khaṭṭopari kṣaṇāt /	ittham bhuktvā tathā ācamya divya khaṭṭa upari kṣaṇāt 
SA_GR14_dhyrkk_u-105	viśramet sevakair dattaṃ tāmbūlaṃ vibhajann adan // RKK_44 //	viśramet sevakaiḥ dattam tāmbūlam vibhajan adan 
SA_GR14_dhyrkk_u-106	rādhāpi bhojanānandaṃ dṛṣṭvā yaśodayāhūta /	rādhā api bhojana ānandam dṛṣṭvā yaśodayā āhūta 
SA_GR14_dhyrkk_u-107	lalitādi-sakhī-vṛtā bhuṅkte 'nnaṃ lajjayānvitā // RKK_45 //	                
SA_GR14_dhyrkk_u-108	iti prātaḥ-sevā	iti prātaḥsevā 
SA_GR14_dhyrkk_u-109	atha pūrvāhna-sevā--	atha pūrvāhna sevā 
SA_GR14_dhyrkk_u-110	gopa-veśa-dharaḥ kṛṣṇo dhenu-vṛnda-puraḥ-saraḥ /	gopa veśa dharaḥ kṛṣṇaḥ dhenu vṛnda puraḥsaraḥ 
SA_GR14_dhyrkk_u-111	vraja-vāsi-janaiḥ prītyā sarvair anugataḥ pathi // RKK_46 //	vraja vāsi janaiḥ prītyā sarvaiḥ anugataḥ pathi 
SA_GR14_dhyrkk_u-112	pitaraṃ mātaraṃ natvā netrāntena priyā-gaṇān /	pitaram mātaram natvā netra antena priyā gaṇān 
SA_GR14_dhyrkk_u-113	yathāyogyaṃ tathā cānyān sannivartya vanaṃ vrajet // RKK_47 //	yathāyogyam tathā ca anyān san nivartya vanam vrajet 
SA_GR14_dhyrkk_u-114	vanaṃ praviśya sakhibhiḥ krīḍitvā ca kṣaṇaṃ tataḥ /	vanam praviśya sakhibhiḥ krīḍitvā ca kṣaṇam tatas 
SA_GR14_dhyrkk_u-115	vañcayitvā ca tān sarvān dvi-traiḥ priya-sakhair yutaḥ // RKK_48 //	vañcayitvā ca tān sarvān dvitraiḥ priya sakhaiḥ yutaḥ 
SA_GR14_dhyrkk_u-116	saṅketakaṃ vrajed dharṣāt priyā-sandarśanotsukaḥ /	saṅketakam vrajet dharṣāt priyā sandarśana utsukaḥ 
SA_GR14_dhyrkk_u-117	sāpi kṛṣṇe vanaṃ yāte dṛṣṭvā taṃ gṛham āgatā // RKK_49 //	sā api kṛṣṇe vanam yāte dṛṣṭvā tam gṛham āgatā 
SA_GR14_dhyrkk_u-118	sūryādi-pūjā-vyājena kusumādy-āhṛti-cchalāt /	sūrya ādi pūjā vyājena kusuma ādi āhṛti chalāt 
SA_GR14_dhyrkk_u-119	vañcayitvā gurūn yāti priya-saṅgecchayā vanaṃ // RKK_50 //	vañcayitvā gurūn yāti priya saṅga icchayā vanam 
SA_GR14_dhyrkk_u-120	iti pūrvāhna-sevā	iti pūrvāhna sevā 
SA_GR14_dhyrkk_u-121	atha madhyāhna-sevā--	atha madhyāhna sevā 
SA_GR14_dhyrkk_u-122	itthaṃ tau bahu-yatnena militvā sva-gaṇair vṛtau /	ittham tau bahu yatnena militvā sva gaṇaiḥ vṛtau 
SA_GR14_dhyrkk_u-123	vihārair vividhais tatra vane vikrīḍato mudā // RKK_51 //	vihāraiḥ vividhaiḥ tatra vane vikrīḍataḥ mudā 
SA_GR14_dhyrkk_u-124	syandolikā-samārūḍhau sakhībhir dolitau kvacit /	syandolikā samārūḍhau sakhībhiḥ dolitau kvacid 
SA_GR14_dhyrkk_u-125	kvacid veṇuṃ kara-srastaṃ priyayā coritaṃ hariḥ // RKK_52 //	kvacid veṇum kara srastam priyayā coritam hariḥ 
SA_GR14_dhyrkk_u-126	anveṣayann upālabdho vipralabdhaḥ priyā-gaṇaiḥ /	anveṣayan upālabdhaḥ vipralabdhaḥ priyā gaṇaiḥ 
SA_GR14_dhyrkk_u-127	hāsito bahudhā tābhir hṛta-sva iva tiṣṭhati // RKK_53 //	hāsitaḥ bahudhā tābhiḥ hṛta svaḥ iva tiṣṭhati 
SA_GR14_dhyrkk_u-128	vasanta-ṛtunā juṣṭaṃ vana-khaṇḍaṃ kvacin mudā /	vasanta ṛtunā juṣṭam vana khaṇḍam kvacid mudā 
SA_GR14_dhyrkk_u-129	praviśya candanāmbhobhiḥ kuṅkumādi-jalair api // RKK_54 //	praviśya candana ambhobhiḥ kuṅkuma ādi jalaiḥ api 
SA_GR14_dhyrkk_u-130	viṣiñcato yantra-muktais tat-paṅkenāpi tau mithaḥ /	viṣiñcataḥ yantra muktaiḥ tad paṅkena api tau mithas 
SA_GR14_dhyrkk_u-131	sakhyo 'py evaṃ viṣiñcanti tāś ca tau siñcataḥ punaḥ // RKK_55 //	sakhyaḥ u pi evam viṣiñcanti tāḥ ca tau siñcataḥ punar 
SA_GR14_dhyrkk_u-132	tathānyartusu juṣṭāsu krīḍato vana-rājiṣu /	tathā anya ṛtusu juṣṭāsu krīḍataḥ vana rājiṣu 
SA_GR14_dhyrkk_u-133	tat-tat-kālocitair nānā-vihāraiḥ sa-gaṇau dvija // RKK_56 //	tad tad kāla ucitaiḥ nānā vihāraiḥ sa gaṇau dvija 
SA_GR14_dhyrkk_u-134	śrāntau kvacid vṛkṣa-mūlam āsādya muni-sattama /	śrāntau kvacid vṛkṣa mūlam āsādya muni sattama 
SA_GR14_dhyrkk_u-135	upaviśyāsane divye madhu-pānaṃ pracakratuḥ // RKK_57 //	upaviśya āsane divye madhu pānam pracakratuḥ 
SA_GR14_dhyrkk_u-136	tato madhu-madonmattau nidrayā mīlitekṣaṇau /	tatas madhu mada unmattau nidrayā mīlita īkṣaṇau 
SA_GR14_dhyrkk_u-137	mithaḥ pāṇiṃ samālambya kāma-bāṇa-vaśaṅgatau // RKK_58 //	mithas pāṇim samālambya kāma bāṇa vaśaṅgatau 
SA_GR14_dhyrkk_u-138	riraṃsu viśataḥ kuñjaṃ skhalat-pādābjakau pathi /	riraṃsu viśataḥ kuñjam skhalat pāda abjakau pathi 
SA_GR14_dhyrkk_u-139	tato vikrīḍatas tatra kariṇī-yūthapau yathā // RKK_59 //	tatas vikrīḍataḥ tatra kariṇī yūthapau yathā 
SA_GR14_dhyrkk_u-140	sakhyo 'pi madhubhir mattā nidrayā pihitekṣaṇāḥ /	sakhyaḥ pi madhubhiḥ mattāḥ nidrayā pihita īkṣaṇāḥ 
SA_GR14_dhyrkk_u-141	abhitaḥ kuñja-puñjeṣu sārvā eva vililyire // RKK_60 //	abhitas kuñja puñjeṣu sārvāḥ eva vililyire 
SA_GR14_dhyrkk_u-142	pṛthag ekena vapuṣā kṛṣṇo 'pi yugapad vibhuḥ /	pṛthak ekena vapuṣā kṛṣṇaḥ u pi yugapad vibhuḥ 
SA_GR14_dhyrkk_u-143	sarvāsāṃ sannidhiṃ gacchet priyāṇāṃ parito muhuḥ // RKK_61 //	sarvāsām sannidhim gacchet priyāṇām paritas muhur 
SA_GR14_dhyrkk_u-144	ramayitvā ca tāḥ sarvāḥ kariṇī-gajarāḍ iva /	ramayitvā ca tāḥ sarvāḥ kariṇī gaja rāj iva 
SA_GR14_dhyrkk_u-145	priyayā ca tathā tābhiḥ sarovaram athāvrajet // RKK_62 //	priyayā ca tathā tābhiḥ sarovaram atha āvrajet 
SA_GR14_dhyrkk_u-146	śrī-nārada uvāca--	    uvāca 
SA_GR14_dhyrkk_u-147	vṛnde śrī-nanda-putrasya mādhurya-krīḍane katham /	vṛnde śrī nanda putrasya mādhurya krīḍane katham 
SA_GR14_dhyrkk_u-148	aiśvaryasya prakāśo 'bhūd iti me chindhi saṃśayam // RKK_63 //	aiśvaryasya prakāśaḥ bhūt iti me chindhi saṃśayam 
SA_GR14_dhyrkk_u-149	śrī-vṛndovāca--	śrī vṛndā uvāca 
SA_GR14_dhyrkk_u-150	mune mādhurya-mayy asti līlā-śaktir harer dṛśā /	mune mādhurya mayī asti līlā śaktiḥ hareḥ dṛśā 
SA_GR14_dhyrkk_u-151	tayā pṛthak-kṛtaḥ krīḍed gopikābhiḥ samaṃ hariḥ // RKK_64 //	tayā pṛthakkṛtaḥ krīḍet gopikābhiḥ samam hariḥ 
SA_GR14_dhyrkk_u-152	rādhayā saha rūpeṇa nijena ramate svayam /	rādhayā saha rūpeṇa nijena ramate svayam 
SA_GR14_dhyrkk_u-153	iti mādhurya-līlāyāḥ śaktir neśatāyā hareḥ // RKK_65 //	iti mādhurya līlāyāḥ śaktiḥ na īśa tāyāḥ hareḥ 
SA_GR14_dhyrkk_u-154	jala-sekair mithas tatra krīḍitvā sa-gaṇau tataḥ /	jala sekaiḥ mithas tatra krīḍitvā sa gaṇau tatas 
SA_GR14_dhyrkk_u-155	vāsaḥ-srak-candanair divya-bhūṣaṇair api bhūṣitau // RKK_66 //	vāsaḥ sraj candanaiḥ divya bhūṣaṇaiḥ api bhūṣitau 
SA_GR14_dhyrkk_u-156	tatraiva sarasas tīre divya-ratna-maye gṛhe /	tatra eva sarasaḥ tīre divya ratna maye gṛhe 
SA_GR14_dhyrkk_u-157	aśnītaḥ phala-mūlāni kalpitāni mayaiva hi // RKK_67 //	aśnītaḥ phala mūlāni kalpitāni mayā eva hi 
SA_GR14_dhyrkk_u-158	haris tu prathamaṃ bhuktvā kāntayā pariveśitam /	hariḥ tu prathamam bhuktvā kāntayā pariveśitam 
SA_GR14_dhyrkk_u-159	dvi-trābhiḥ sevito gacchec chayyāṃ puṣpa-vinirmitām // RKK_68 //	dvitrābhiḥ sevitaḥ gacchet śayyām puṣpa vinirmitām 
SA_GR14_dhyrkk_u-160	tāmbūlair vyajanais tatra pāda-saṃvāhanādibhiḥ /	tāmbūlaiḥ vyajanaiḥ tatra pāda saṃvāhana ādibhiḥ 
SA_GR14_dhyrkk_u-161	sevyamāno bhṛśantābhir moditaḥ preyasīṃ smaran // RKK_69 //	sevyamānaḥ bhṛśantābhiḥ moditaḥ preyasīm smaran 
SA_GR14_dhyrkk_u-162	śrī-rādhāpi harau supte sa-gaṇā muditāntarā /	śrī rādhā api harau supte sa gaṇā mudita antarā 
SA_GR14_dhyrkk_u-163	kānta-dattaṃ prīta-manā ucchiṣṭaṃ bubhuje tataḥ // RKK_70 //	kāntadattam prīta manāḥ ucchiṣṭam bubhuje tatas 
SA_GR14_dhyrkk_u-164	kiñcid evo tato bhuktvā vrajec chayyā-niketanam /	kiñcid tatas bhuktvā vrajet śayyā niketanam 
SA_GR14_dhyrkk_u-165	draṣṭuṃ kānta-mukhāmbhojaṃ cakorīvan niśā-karam // RKK_71 //	draṣṭum kānta mukha ambhojam cakorī vat niśākaram 
SA_GR14_dhyrkk_u-166	tāmbūla-carvitaṃ tasya tatratyābhir niveditam /	tāmbūla carvitam tasya tatratyābhiḥ niveditam 
SA_GR14_dhyrkk_u-167	tāmbūlāny api cāśnāti vibhajanti priyāliṣu // RKK_72 //	tāmbūlāni api ca aśnāti vibhajanti priya āliṣu 
SA_GR14_dhyrkk_u-168	kṛṣṇo 'pi tāsāṃ śuśrūṣuḥ svacchandaṃ bhāṣitaṃ mithaḥ /	kṛṣṇaḥ u pi tāsām śuśrūṣuḥ svacchandam bhāṣitam mithas 
SA_GR14_dhyrkk_u-169	prāpta-nidra ivābhāti vinidro 'pi paṭāvṛtaḥ // RKK_73 //	prāpta nidraḥ iva ābhāti vinidraḥ pi paṭa āvṛtaḥ 
SA_GR14_dhyrkk_u-170	tāś ca kṣvelīṃ kṣaṇaṃ kṛtvā mithaḥ kānta-kathāśrayāḥ /	tāḥ ca kṣvelīm kṣaṇam kṛtvā mithas kānta kathā āśrayāḥ 
SA_GR14_dhyrkk_u-171	vyāja-nidrāṃ harer jñātvā kutaścid anumānataḥ // RKK_74 //	vyāja nidrām hareḥ jñātvā kutaścid anumānataḥ 
SA_GR14_dhyrkk_u-172	vimṛśya vadanaṃ dṛgbhiḥ paśyantyo 'nyonya-mānanam /	vimṛśya vadanam dṛgbhiḥ paśyantyaḥ nyonyam ānanam 
SA_GR14_dhyrkk_u-173	līnā iva lajjayā syuḥ kṣaṇam ucur na kiñcanam // RKK_75 //	līnāḥ iva lajjayā syuḥ kṣaṇam ucuḥ na kiñcanam 
SA_GR14_dhyrkk_u-174	kṣaṇād eva tato vastraṃ dūrī-kṛtya tad aṅgataḥ /	kṣaṇāt eva tatas vastram dūrīkṛtya tat aṅgataḥ 
SA_GR14_dhyrkk_u-175	sādhu nidrāṃ gato 'sīti hāsayantyo hasanti tam // RKK_76 //	sādhu nidrām gataḥ sīti hāsayantyaḥ hasanti tam 
SA_GR14_dhyrkk_u-176	evaṃ tau vividhair hāsai ramamāṇau gaṇaiḥ saha /	evam tau vividhaiḥ hāsaiḥ ramamāṇau gaṇaiḥ saha 
SA_GR14_dhyrkk_u-177	anubhūya kṣaṇaṃ nidrā-sukhaṃ ca muni-sattama // RKK_77 //	anubhūya kṣaṇam nidrā sukham ca muni sattama 
SA_GR14_dhyrkk_u-178	upaviśyāsane divye sa-gaṇau vistṛte mudā /	upaviśya āsane divye sa gaṇau vistṛte mudā 
SA_GR14_dhyrkk_u-179	paṇī-kṛtya mitho hāra-cumbāśleṣa-paricchadān // RKK_78 //	paṇīkṛtya mithas hāra cumba āśleṣa paricchadān 
SA_GR14_dhyrkk_u-180	akṣair vikrīḍitaḥ premṇā narmālāpa-puraḥsaram /	akṣaiḥ vikrīḍitaḥ premṇā narma ālāpa puraḥsaram 
SA_GR14_dhyrkk_u-181	parājito 'pi priyayā jitam ity avadan mṛṣā // RKK_79 //	parājitaḥ u pi priyayā jitam iti avadat mṛṣā 
SA_GR14_dhyrkk_u-182	hārādi-grahaṇe tasyāḥ pravṛttas tāḍyate tayā /	hāra ādi grahaṇe tasyāḥ pravṛttaḥ tāḍyate tayā 
SA_GR14_dhyrkk_u-183	tayaivaṃ tāḍitaḥ kṛṣṇaḥ karṇotpala-saroruhaiḥ // RKK_80 //	tayā evam tāḍitaḥ kṛṣṇaḥ karṇa utpala saroruhaiḥ 
SA_GR14_dhyrkk_u-184	viṣaṇḍa-vadano bhūtvā gata-sva iva nārada /	viṣaṇḍa vadanaḥ bhūtvā gatasvaḥ iva nārada 
SA_GR14_dhyrkk_u-185	jito 'smi ca tvayā devi gṛhyatāṃ yat paṇī-kṛtam // RKK_81 //	jitaḥ smi ca tvayā devi gṛhyatām yat paṇīkṛtam 
SA_GR14_dhyrkk_u-186	cumbanādi mayā dattam ity uktvā ca tathācarat /	cumbana ādi mayā dattam iti uktvā ca tathā acarat 
SA_GR14_dhyrkk_u-187	kauṭilyaṃ tad-bhruvor draṣṭuṃ śrotuṃ tad-bhartsanaṃ vacaḥ // RKK_82 //	kauṭilyam tad bhruvoḥ draṣṭum śrotum tad bhartsanam vacaḥ 
SA_GR14_dhyrkk_u-188	tataḥ śārī-śukānāṃ ca śrutvā vāgāhavaṃ mithaḥ /	tatas śārī śukānām ca śrutvā vāc āhavam mithas 
SA_GR14_dhyrkk_u-189	nirgacchatas tataḥ sthānād gantukāmo gṛhaṃ prati // RKK_83 //	nirgacchataḥ tatas sthānāt gantu kāmaḥ gṛham prati 
SA_GR14_dhyrkk_u-190	kṛṣṇaḥ kāntām anujñāpya gavām abhimukhaṃ vrajet /	kṛṣṇaḥ kāntām anujñāpya gavām abhimukham vrajet 
SA_GR14_dhyrkk_u-191	sā tu sūrya-gṛhaṃ gacchet sakhī-maṇḍala-saṃyutā // RKK_84 //	sā tu sūrya gṛham gacchet sakhī maṇḍala saṃyutā 
SA_GR14_dhyrkk_u-192	kiyad-dūraṃ tato gatvā parāvṛtya hariḥ punaḥ /	kiyat dūram tatas gatvā parāvṛtya hariḥ punar 
SA_GR14_dhyrkk_u-193	vipra-veśaṃ samāsthāya yāti sūrya-gṛhaṃ prati // RKK_85 //	vipraveśam samāsthāya yāti sūryagṛham prati 
SA_GR14_dhyrkk_u-194	sūryaṃ ca pūjayet tatra prārthitas tat-sakhī-janaiḥ /	sūryam ca pūjayet tatra prārthitaḥ tad sakhī janaiḥ 
SA_GR14_dhyrkk_u-195	tad eva kalpitair vedaiḥ parihāsyāvagarbhitaiḥ // RKK_86 //	tat eva kalpitaiḥ vedaiḥ parihāsya avagarbhitaiḥ 
SA_GR14_dhyrkk_u-196	tatas tā api taṃ kāntaṃ parijñāya vicakṣaṇāḥ /	tatas tāḥ api tam kāntam parijñāya vicakṣaṇāḥ 
SA_GR14_dhyrkk_u-197	ānanda-sāgare līnā na viduḥ svaṃ na cāparam // RKK_87 //	ānanda sāgare līnāḥ na viduḥ svam na ca aparam 
SA_GR14_dhyrkk_u-198	vihārair vividhair evaṃ sārdha-yāma-dvayaṃ mune /	vihāraiḥ vividhaiḥ evam sārdha yāma dvayam mune 
SA_GR14_dhyrkk_u-199	nītvā gṛhaṃ vajeṣus tāḥ sa ca kṛṣṇo gavāṃ vrajet // RKK_88 //	nītvā gṛham tāḥ sa ca kṛṣṇaḥ gavām vrajet 
SA_GR14_dhyrkk_u-200	iti madhyāhna-sevā	iti madhyāhna sevā 
SA_GR14_dhyrkk_u-201	athāparāhna-sevā--	atha aparāhna sevā 
SA_GR14_dhyrkk_u-202	saṅgamya tu sakhīn kṛṣṇo gṛhītvā gāḥ samantataḥ /	saṅgamya tu sakhīn kṛṣṇaḥ gṛhītvā gāḥ samantataḥ 
SA_GR14_dhyrkk_u-203	āgacchati vrajaṃ karṣann uttāna-muralī-ravaiḥ // RKK_89 //	āgacchati vrajam karṣan uttāna muralī ravaiḥ 
SA_GR14_dhyrkk_u-204	tato nandādayaḥ sarve śrutvā veṇu-ravaṃ hareḥ /	tatas nanda ādayaḥ sarve śrutvā veṇu ravam hareḥ 
SA_GR14_dhyrkk_u-205	go-dhūli-paṭalair vyāptaṃ dṛṣṭvā cāpi nabhaḥ-sthalam // RKK_90 //	godhūli paṭalaiḥ vyāptam dṛṣṭvā ca api nabhaḥ sthalam 
SA_GR14_dhyrkk_u-206	visṛjya sarva-karmāṇi striyo bālādayo 'pi ca /	visṛjya sarva karmāṇi striyaḥ ca 
SA_GR14_dhyrkk_u-207	kṛṣṇasyābhimukhaṃ yānti tad-darśana-samutsukāḥ // RKK_91 //	kṛṣṇasya abhimukham yānti tad darśana samutsukāḥ 
SA_GR14_dhyrkk_u-208	rādhikāpi samāgatya gṛhaṃ snātvā vibhūṣitā /	rādhikā api samāgatya gṛham snātvā vibhūṣitā 
SA_GR14_dhyrkk_u-209	sampācya kānta-bhogārthaṃ dravyāṇi vividhāni ca /	sampācya kānta bhoga artham dravyāṇi vividhāni ca 
SA_GR14_dhyrkk_u-210	sakhī-saṃgha-yutā yānti kāntaṃ draṣṭuṃ samutsukāḥ // RKK_92 //	sakhī saṃgha yutāḥ yānti kāntam draṣṭum samutsukāḥ 
SA_GR14_dhyrkk_u-211	rāja-mārge vraja-dvāri yatra sarve vrajaukasaḥ /	rājamārge vraja dvāri yatra sarve vraja okasaḥ 
SA_GR14_dhyrkk_u-212	kṛṣṇo 'py etān samāgamya yathāvad anupūrvaśaḥ // RKK_93 //	kṛṣṇaḥ pi etān samāgamya yathāvat anupūrvaśas 
SA_GR14_dhyrkk_u-213	darśanaiḥ sparśanair vāpi smita-purvāvalokanaiḥ /	darśanaiḥ sparśanaiḥ vā api 
SA_GR14_dhyrkk_u-214	gopa-vṛddhān namaskāraiḥ kāyikair vācikair api // RKK_94 //	gopa vṛddhān namaskāraiḥ kāyikaiḥ vācikaiḥ api 
SA_GR14_dhyrkk_u-215	sāṣṭāṅga-pātaiḥ pitarau rohiṇīm api nārada /	sa aṣṭāṅga pātaiḥ pitarau rohiṇīm api nārada 
SA_GR14_dhyrkk_u-216	netrānta-sūcitenaiva vinayena priyās tathā // RKK_95 //	netra anta sūcitena eva vinayena priyāḥ tathā 
SA_GR14_dhyrkk_u-217	evaṃ taiś ca yathā-yogyaṃ vrajaukobhiḥ prapūjitaḥ /	evam taiḥ ca yathāyogyam vraja okobhiḥ prapūjitaḥ 
SA_GR14_dhyrkk_u-218	gavālayaṃ tathā gāś ca sampraveśya samantataḥ // RKK_96 //	gavālayam tathā gāḥ ca sampraveśya samantataḥ 
SA_GR14_dhyrkk_u-219	pitṛbhyām arthito yāti bhrātrā saha nijālayam /	pitṛbhyām arthitaḥ yāti bhrātrā saha nija ālayam 
SA_GR14_dhyrkk_u-220	snātvā pitvā tathā kiñcid bhuktvā mātrānumoditaḥ /	snātvā pitvā tathā kiñcid bhuktvā mātrā anumoditaḥ 
SA_GR14_dhyrkk_u-221	gavālayaṃ punar yāti dogdhu-kāmo gavāṃ payaḥ // RKK_97 //	gavālayam punar yāti dogdhu kāmaḥ gavām payaḥ 
SA_GR14_dhyrkk_u-222	ity aparāhna-sevā	iti aparāhna sevā 
SA_GR14_dhyrkk_u-223	atha sāyaṃ-sevā--	atha sāyaṃsevā 
SA_GR14_dhyrkk_u-224	tāś ca dugdhvā dohayitvā pāyayitvā ca kāścana /	tāḥ ca dugdhvā dohayitvā pāyayitvā ca kāścana 
SA_GR14_dhyrkk_u-225	pitrā sārdhaṃ gṛhaṃ yāti payo-bhāri-śatānugaḥ // RKK_98 //	pitrā sārdham gṛham yāti payaḥ bhāri śata anugaḥ 
SA_GR14_dhyrkk_u-226	tatrāpi mātṛ-vṛndaiś ca tat-putraiś ca balena ca /	tatra api mātṛ vṛndaiḥ ca tad putraiḥ ca balena ca 
SA_GR14_dhyrkk_u-227	saṃbhuṅkte vividhānnāni carvya-cūṣyādikāni ca // RKK_99 //	saṃbhuṅkte vividha annāni carvya cūṣya ādikāni ca 
SA_GR14_dhyrkk_u-228	iti sāyaṃ-sevā	iti sāyaṃsevā 
SA_GR14_dhyrkk_u-229	atha pradoṣa-sevā--	atha pradoṣa sevā 
SA_GR14_dhyrkk_u-230	tan-mātuḥ prārthanāt pūrvaṃ rādhayāpi tadaiva hi /	tad mātuḥ prārthanāt pūrvam rādhayā api tadā eva hi 
SA_GR14_dhyrkk_u-231	prasthāpyante sakhī-dvārā pakvānnāni tad-ālayam // RKK_100 //	prasthāpyante sakhī dvārā pakva annāni tad ālayam 
SA_GR14_dhyrkk_u-232	ślāghayaṃś ca haris tāni bhuktvā pitrādibhiḥ saha	ślāghayan ca hariḥ tāni bhuktvā pitṛ ādibhiḥ saha 
SA_GR14_dhyrkk_u-233	sabhā-gṛhaṃ vrajet taiś ca juṣṭaṃ vandi-janādibhiḥ // RKK_101 //	sabhā gṛham vrajet taiḥ ca juṣṭam vandi jana ādibhiḥ 
SA_GR14_dhyrkk_u-234	pakvānnāni gṛhītvā yāḥ sakhyas tatra samāgatāḥ /	pakva annāni gṛhītvā yāḥ sakhyaḥ tatra samāgatāḥ 
SA_GR14_dhyrkk_u-235	bahūni ca punas tāni pradattāni yaśodayā // RKK_102 //	bahūni ca punar tāni pradattāni yaśodayā 
SA_GR14_dhyrkk_u-236	sakhyā tatra tayā dattaṃ kṛṣṇocchiṣṭaṃ tathā rahaḥ	sakhyā tatra tayā dattam kṛṣṇa ucchiṣṭam tathā rahaḥ 
SA_GR14_dhyrkk_u-237	sarvaṃ tābhiḥ samānīya rādhikāyai nivedyate // RKK_103 //	sarvam tābhiḥ samānīya rādhikāyai nivedyate 
SA_GR14_dhyrkk_u-238	sāpi bhuktvā sakhī-varga-yutā tad-anupūrvaśaḥ	sā api bhuktvā sakhī varga yutā tat anupūrvaśas 
SA_GR14_dhyrkk_u-239	sakhībhir maṇḍita tiṣṭhed abhisartuṃ mudānvitā // RKK_104 //	sakhībhiḥ maṇḍita tiṣṭhet abhisartum mudā anvitā 
SA_GR14_dhyrkk_u-240	prasthāpyate 'nayā kācid ita eva tataḥ sakhī /	prasthāpyate nayā kācid itas eva tatas sakhī 
SA_GR14_dhyrkk_u-241	tayābhisāritā sā 'tha yamunāyāḥ samīpataḥ // RKK_105 //	tayā abhisāritā sā tha yamunāyāḥ samīpatas 
SA_GR14_dhyrkk_u-242	kalpa-vṛksa-nikuñje 'smin divya-ratna-maye gṛhe /	kalpavṛksa nikuñje smin divya ratna maye gṛhe 
SA_GR14_dhyrkk_u-243	sita-kṛṣṇa-niśāyogya-veśa yāti sakhī-yutā // RKK_106 //	sita kṛṣṇa niśā yogya veśa yāti sakhī yutā 
SA_GR14_dhyrkk_u-244	kṛṣṇo 'pi vividhaṃ tatra dṛṣṭvā kautuhalaṃ tataḥ /	vividham tatra dṛṣṭvā kautuhalam tatas 
SA_GR14_dhyrkk_u-245	kavitvāni manojñāni śrutvā ca gītakāny api // RKK_107 //	kavi tvāni manojñāni śrutvā ca gītakāni api 
SA_GR14_dhyrkk_u-246	dhana-dhānyādibhis tāṃś ca prīṇayitvā vidhānataḥ /	dhana dhānya ādibhiḥ tān ca prīṇayitvā vidhānataḥ 
SA_GR14_dhyrkk_u-247	janair ākārito mātrā yāti śayyā-niketanam // RKK_108 //	janaiḥ ākāritaḥ mātrā yāti śayyā niketanam 
SA_GR14_dhyrkk_u-248	mātari prasthitāyāntu bhojayitvā tato gṛhāt /	mātari prasthitā āyāntu bhojayitvā tatas gṛhāt 
SA_GR14_dhyrkk_u-249	saṅketakaṃ kāntayātra samāgacched alakṣitaḥ // RKK_109 //	saṅketakam kāntayā atra samāgacchet alakṣitaḥ 
SA_GR14_dhyrkk_u-250	iti pradoṣa-sevā	iti pradoṣa sevā 
SA_GR14_dhyrkk_u-251	atha rātri-sevā-	atha rātrisevā 
SA_GR14_dhyrkk_u-252	militvā tāv ubhāv atra krīḍato vana-rājiṣu /	militvā tau ubhau atra krīḍataḥ vana rājiṣu 
SA_GR14_dhyrkk_u-253	vihārair vividhair hāsya-lāsya-gīta-puraḥsaraiḥ // RKK_110 //	vihāraiḥ vividhaiḥ hāsya lāsya gīta puraḥsaraiḥ 
SA_GR14_dhyrkk_u-254	sārdha-yāma-dvayaṃ nītvā rātrer evaṃ vihārataḥ /	sārdha yāma dvayam nītvā rātreḥ evam vihārataḥ 
SA_GR14_dhyrkk_u-255	suṣupsū viśataḥ kuñjaṃ pañca-ṣābhir alakṣitau // RKK_111 //	suṣupsū viśataḥ kuñjam pañcaṣābhiḥ alakṣitau 
SA_GR14_dhyrkk_u-256	nirvṛnta-kusumaiḥ k pte keli-talpe manorame /	nirvṛnta kusumaiḥ k pte keli talpe manorame 
SA_GR14_dhyrkk_u-257	suptāvatiṣṭhatāṃ tatra sevyamānau priyālibhiḥ // RKK_112 //	suptau atiṣṭhatām tatra sevyamānau priya ālibhiḥ 
SA_GR14_dhyrkk_u-258	iti rātri-sevā	iti rātrisevā 
SA_GR14_dhyrkk_u-259	śrī-nārada uvāca--	    uvāca 
SA_GR14_dhyrkk_u-260	śrotum icchāmi bho deva vraja-rāja-sutasya ca /	śrotum icchāmi bho deva vrajarāja sutasya ca 
SA_GR14_dhyrkk_u-261	vṛndāvane rasaṃ divyaṃ rādhayaikāntikaṃ saha // RKK_113 //	vṛndāvane rasam divyam rādhayā eka antikam saha 
SA_GR14_dhyrkk_u-262	śrī-sadāśiva uvāca--	    uvāca 
SA_GR14_dhyrkk_u-263	śṛṇu nārada vakṣyāmi rādhā-kṛṣṇa-rasaṃ śuciṃ /	śṛṇu nārada vakṣyāmi rādhā kṛṣṇa rasam śucim 
SA_GR14_dhyrkk_u-264	su-gopyaṃ paramodāraṃ na vaktavyaṃ hi kasyacit // RKK_114 //	su gopyam parama udāram na vaktavyam hi kasyacid 
SA_GR14_dhyrkk_u-265	aikāntika-rasāsvādaṃ kartuṃ vṛndāvane mune /	aikāntika rasa āsvādam kartum vṛndāvane mune 
SA_GR14_dhyrkk_u-266	vraja-rāja-kumāraṃ ca bahu-kālam abhāvayam // RKK_115 //	vraja rāja kumāram ca bahu kālam abhāvayam 
SA_GR14_dhyrkk_u-267	mayi prasannaḥ śrī-kṛṣṇo mantra-yugmam anuttamam /	mayi prasannaḥ śrī kṛṣṇaḥ mantra yugmam anuttamam 
SA_GR14_dhyrkk_u-268	yugalākhyaṃ dadau mahyaṃ svīyojjvala-rasāplutam // RKK_116 //	yugala ākhyam dadau mahyam svīya ujjvala rasa āplutam 
SA_GR14_dhyrkk_u-269	samabravīt tadā kṛṣṇaḥ sva-śiṣyaṃ māṃ svakaṃ rasam /	samabravīt tadā kṛṣṇaḥ sva śiṣyam mām svakam rasam 
SA_GR14_dhyrkk_u-270	bravīmi tvāṃ śṛṇuṣvādya brahmādīnām agocaram // RKK_117 //	bravīmi tvām śṛṇuṣva adya brahma ādīnām agocaram 
SA_GR14_dhyrkk_u-271	vraja-rāja-suto vṛndā-vane pūrṇatamo vasan /	vraja rāja sutaḥ vṛndāvane pūrṇatamaḥ vasan 
SA_GR14_dhyrkk_u-272	sampūrṇa-ṣoḍaśa-kalā vihāraṃ kurute sadā // RKK_118 //	sampūrṇa ṣoḍaśa kalā vihāram kurute sadā 
SA_GR14_dhyrkk_u-273	vāsudevaḥ pūrṇataro mathurāyāṃ vasan puri /	vāsudevaḥ pūrṇataraḥ mathurāyām vasan puri 
SA_GR14_dhyrkk_u-274	kalābhiḥ pañca-daśabhir yutaḥ krīḍati sarvadā // RKK_119 //	kalābhiḥ pañcadaśabhiḥ yutaḥ krīḍati sarvadā 
SA_GR14_dhyrkk_u-275	dvārakādhipatir dvāra-vatyāṃ pūrṇas tv asau vasan /	dvārakā adhipatiḥ dvāravatyām pūrṇaḥ tu asau vasan 
SA_GR14_dhyrkk_u-276	catur-daśa-kalāyukto viharaty eva sarvadā // RKK_120 //	caturdaśa kalā yuktaḥ viharati eva sarvadā 
SA_GR14_dhyrkk_u-277	ekayā kalayā dvābhyāṃ mathurā-dvārakādhipau /	ekayā kalayā dvābhyām mathurā dvārakā adhipau 
SA_GR14_dhyrkk_u-278	vṛndāvana-pate rūpau pūrṇau sve sve pade rase // RKK_121 //	vṛndāvana pate rūpau pūrṇau sve sve pade rase 
SA_GR14_dhyrkk_u-279	mathurā-nātho vṛndāvanādhipāpekṣayā svarūpeṇa līlayā ca ekayā kalayā ūnaḥ /	mathurā nāthaḥ vṛndāvana adhipa apekṣayā sva rūpeṇa līlayā ca ekayā kalayā ūnaḥ 
SA_GR14_dhyrkk_u-280	mathurā-līlāyāṃ mathurāyāṃ ca sampūrṇa-ṣoḍaśa-kalaḥ /	mathurā līlāyām mathurāyām ca sampūrṇa ṣoḍaśa kalaḥ 
SA_GR14_dhyrkk_u-281	tathā dvārakā-nātho vṛndāvanādhipāpekṣayā svarūpeṇa līlayā ca /	tathā dvārakā nāthaḥ vṛndāvana adhipa apekṣayā sva rūpeṇa līlayā ca 
SA_GR14_dhyrkk_u-282	dvābhyāṃ kalābhyām ūnaḥ /	dvābhyām kalābhyām ūnaḥ 
SA_GR14_dhyrkk_u-283	dvārakāyāṃ dvārakā-līlāyāṃ ca pūrṇa-ṣoḍaśa-kalaḥ /	dvārakāyām dvārakā līlāyām ca pūrṇa ṣoḍaśa kalaḥ 
SA_GR14_dhyrkk_u-284	śrīr bhū-līlā yogamāyā cintyācintyā tathaiva ca /	śrīḥ bhūlīlā yogamāyā cintyā acintyā tathā eva ca 
SA_GR14_dhyrkk_u-285	mohinī kauśalīty aṣṭau bahiraṅgāś ca śaktayaḥ // RKK_122 //	mohinī kauśalī iti aṣṭau bahiraṅgāḥ ca śaktayaḥ 
SA_GR14_dhyrkk_u-286	līlā prema-svarūpā casthāpany ākarṣaṇī tathā /	           
SA_GR14_dhyrkk_u-287	saṃyoginī viyoginyā-hlādinīty antaraṅgikā // RKK_123 //	            
SA_GR14_dhyrkk_u-288	vraje śrī-kṛṣṇa-candrasya santi ṣoḍaśa-śaktayaḥ /	vraje śrī kṛṣṇa candrasya santi ṣoḍaśa śaktayaḥ 
SA_GR14_dhyrkk_u-289	poṣikā madhurasyaiva tasyaitā vai sanātanāḥ // RKK_124 //	poṣikāḥ madhurasya eva tasya etāḥ vai sanātanāḥ 
SA_GR14_dhyrkk_u-290	hlādinī ya mahā-śaktiḥ sarva-śakti-varīyasī /	mahā śaktiḥ sarva śakti varīyasī 
SA_GR14_dhyrkk_u-291	tat-sāra-bhāva-rūpā śrī-rādhikā parikīrtitā // RKK_125 //	tad sāra bhāva rūpā śrīrādhikā parikīrtitā 
SA_GR14_dhyrkk_u-292	tayā śrī-kṛṣṇa-candrasya kriḍāyāḥ samaye mune /	tayā śrī kṛṣṇacandrasya kriḍāyāḥ samaye mune 
SA_GR14_dhyrkk_u-293	tad-āviṣṭaṃ vāsudevaṃ saha kṣīrābdhi-nāyakam // RKK_126 //	tadā āviṣṭam vāsudevam saha kṣīrābdhināyakam 
SA_GR14_dhyrkk_u-294	antarīkṣya-gataṃ kuryāc chaktir ākarṣaṇī hareḥ /	antarīkṣya gatam kuryāt śaktiḥ ākarṣaṇī hareḥ 
SA_GR14_dhyrkk_u-295	krīḍānte sthāpayet tantu sthāpanī kṛṣṇa-dehataḥ // RKK_127 //	           
SA_GR14_dhyrkk_u-296	sampūrṇa-ṣoḍaśa-kalaḥ kevalo nanda-nandanaḥ /	            
SA_GR14_dhyrkk_u-297	vikrīḍan rādhayā sārdhaṃ labhate paramaṃ sukham // RKK_128 //	vikrīḍan rādhayā sārdham labhate paramam sukham 
SA_GR14_dhyrkk_u-298	śrī-nārada uvāca--	    uvāca 
SA_GR14_dhyrkk_u-299	gate madhu-purīṃ kṛṣṇe vipralambha-rasaḥ katham /	gate madhupurīm kṛṣṇe vipralambha rasaḥ katham 
SA_GR14_dhyrkk_u-300	vāsudeve rādhikāyāḥ saṃśayaṃ chindhi me prabho // RKK_129 //	vāsudeve rādhikāyāḥ saṃśayam chindhi me prabho 
SA_GR14_dhyrkk_u-301	śrī-sadāśiva uvāca--	    uvāca 
SA_GR14_dhyrkk_u-302	śaktiḥ saṃyoginī kāmā vāmā śaktir viyoginī /	śaktiḥ saṃyoginī kāmā vāmā śaktiḥ viyoginī 
SA_GR14_dhyrkk_u-303	hlādinī kīrtidā-putrī caivaṃ rādhā-trayaṃ vraje // RKK_130 //	hlādinī kīrtidā putrī ca evam rādhā trayam vraje 
SA_GR14_dhyrkk_u-304	mama prāṇeśvaraḥ kṛṣṇas tyaktvā vṛndāvanaṃ kvacit /	mama prāṇa īśvaraḥ kṛṣṇaḥ tyaktvā vṛndāvanam kvacid 
SA_GR14_dhyrkk_u-305	kadācin naiva yātīti jānīte kīrtidā-sutā // RKK_131 //	kadācid nā eva yāti iti jānīte kīrtidā sutā 
SA_GR14_dhyrkk_u-306	kāmā-vāme na jānīta iti ca brahma-nandana /	kāmau āme na jānīte iti ca brahmanandana 
SA_GR14_dhyrkk_u-307	rāsārambha ivāntardhiṃ gatavān nanda-nandanaḥ // RKK_132 //	rāsa ārambhe iva antardhim gatavān nanda nandanaḥ 
SA_GR14_dhyrkk_u-308	mathurāṃ mathurā-nātho vāsudevo jagāma ha /	mathurām mathurā nāthaḥ vāsudevaḥ jagāma ha 
SA_GR14_dhyrkk_u-309	antar-hite nanda-sute śrīmad-vṛndāvane mune // RKK_133 //	antarhite nanda sute śrīmat vṛndāvane mune 
SA_GR14_dhyrkk_u-310	pravāsākhyaṃ rasaṃ lebhe rādhā vai kīrtidā-sutā /	pravāsa ākhyam rasam lebhe rādhā vai kīrtidā sutā 
SA_GR14_dhyrkk_u-311	tato vadanti munayaḥ pravāsaṃ saṅga-vicyutim // RKK_134 //	tatas vadanti munayaḥ pravāsam saṅga vicyutim 
SA_GR14_dhyrkk_u-312	mama jīvana-netā ca tyaktvā māṃ mathurāṃ gataḥ /	mama jīvana netā ca tyaktvā mām mathurām gataḥ 
SA_GR14_dhyrkk_u-313	iti vihvalitā vāmā rādhā yā virahād abhūt // RKK_135 //	iti vihvalitā vāmā rādhā yā virahāt abhūt 
SA_GR14_dhyrkk_u-314	yamunāyāṃ nimagnā sā prakāśaṃ gokulasya ca /	yamunāyām nimagnā sā prakāśam go kulasya ca 
SA_GR14_dhyrkk_u-315	golakaṃ prāpya tatrābhūt saṃyoga-rasa-peśalā // RKK_136 //	golakam prāpya tatra abhūt saṃyoga rasa peśalā 
SA_GR14_dhyrkk_u-316	kāmā rādhā ca mathurā-viraheṇa nipīḍitā /	kāmā rādhā ca mathurā viraheṇa nipīḍitā 
SA_GR14_dhyrkk_u-317	kurukṣetraṃ gatā tīrtha-yātrā-parama-lālasā // RKK_137 //	kurukṣetram gatā tīrtha yātrā parama lālasā 
SA_GR14_dhyrkk_u-318	nanda-nandana-bhāva-jña uddhavo vrajam āgataḥ /	nanda nandana bhāva jñaḥ uddhavaḥ vrajam āgataḥ 
SA_GR14_dhyrkk_u-319	sāntvayiṣyan kīrtidāyāḥ sutāṃ māsa-dvaye gate // RKK_138 //	sāntvayiṣyan kīrtidāyāḥ sutām māsa dvaye gate 
SA_GR14_dhyrkk_u-320	rādhām āsvādayāmāsa śrīmad-bhāgavatārthakaṃ /	rādhām āsvādayāmāsa śrīmat bhāgavata arthakam 
SA_GR14_dhyrkk_u-321	kathāyāṃ bhāgavatyāntu jātāyāṃ muni-puṅgava // RKK_139 //	kathāyām bhāgavatyām tu jātāyām muni puṅgava 
SA_GR14_dhyrkk_u-322	vrajendra-nandanaḥ śrīmāṃs tadā pratyakṣatāṃ gataḥ // RKK_140 //	vraja indra nandanaḥ śrīmān tadā pratyakṣatām gataḥ 
SA_GR14_dhyrkk_u-323	ataeva pādmottara-khaṇḍoktaṃ dvārakādhipater vṛndāvanaṃ prati-gamanaṃ kṣīrābdhiśāyy āviṣṭatvāt kṣīrābdhiśāyino droṇādīnāṃ labdha-vara-tvāt,	ataeva pādma uttara khaṇḍa uktam dvārakā adhipateḥ vṛndāvanam pratigamanam kṣīrābdhi śāyi āviṣṭa tvāt kṣīrābdhi śāyinaḥ droṇa ādīnām labdha vara tvāt 
SA_GR14_dhyrkk_u-324	teṣāṃ punaḥ sva-sthāna-prāpaṇārtham evety avagantavyam /	teṣām punar sva sthāna prāpaṇa artham eva iti avagantavyam 
SA_GR14_dhyrkk_u-325	śrīmad-bhāgavata-vākyānām evaṃ vicāro 'vagantavyaḥ padmottara-khaṇḍe tu ôkālindi-puline	śrīmat bhāgavata vākyānām evam vicāraḥ vagantavyaḥ padmottara khaṇḍe tu kālindi puline 
SA_GR14_dhyrkk_u-326	ramyeö ity atra śrī-dvārakā-nāthasya śrī-nanda-nandana-madhura-līlā-saṃdarśane sotkaṇṭhatvād	ramye iti atra śrī dvārakā nāthasya śrī nanda nandana madhura līlā saṃdarśane sa utkaṇṭha tvāt 
SA_GR14_dhyrkk_u-327	vyoma-yānair etya śrī-vṛndāvane māsa-dvayam uvāsety abhiprāyo jñeyaḥ /	vyomayānaiḥ etya śrī vṛndāvane māsa dvayam uvāsa iti abhiprāyaḥ jñeyaḥ 
SA_GR14_dhyrkk_u-328	tad yathā śrī-lalita-mādhave (8.34)	tat yathā śrī lalitamādhave 
SA_GR14_dhyrkk_u-329	--ôaparikalita-pūrvaḥö ityādi /	a parikalita pūrvaḥ ityādi 
SA_GR14_dhyrkk_u-330	iti te sarvam ākhyātaṃ naityikaṃ caritaṃ hareḥ /	iti te sarvam ākhyātam naityikam caritam hareḥ 
SA_GR14_dhyrkk_u-331	pāpino 'pi vimucyante smaraṇād yasya nārada // RKK_141 //	pāpinaḥ vimucyante smaraṇāt yasya nārada 
SA_GR14_dhyrkk_u-332	aṣṭa-kālokta-śuśrūṣā-nantaraṃ sādhakaḥ kramāt /	aṣṭa kāla ukta śuśrūṣā anantaram sādhakaḥ kramāt 
SA_GR14_dhyrkk_u-333	dvātriṃśad-akṣara-mukhyān japen mantrān atandritaḥ // RKK_142 //	dvātriṃśat akṣara mukhyān japet mantrān atandritaḥ 
SA_GR14_dhyrkk_u-334	mahā-mantraṃ japed ādau daśārṇaṃ tad-anantaram /	              
SA_GR14_dhyrkk_u-335	tataḥ śrī-rādhikā-mantraṃ gāyatrīṃ kāmakīṃ tathā // RKK_143 //	tatas śrī rādhikā mantram gāyatrīm kāmakīm tathā 
SA_GR14_dhyrkk_u-336	tato yugala-mantraṃ ca japed rāsa-sthalī-pradam /	             
SA_GR14_dhyrkk_u-337	tato 'ṣṭānāṃ sakhīnāṃ ca japen mantrān yathā-kramam /	ṣṭānām sakhīnām ca japet mantrān yathākramam 
SA_GR14_dhyrkk_u-338	tataḥ ṣaṇ-mañjarīṇāṃ ca sva-sva-mantrān kramāj japet // RKK_144 //	tatas ṣaṣ mañjarīṇām ca sva sva mantrān kramāt japet 
SA_GR14_dhyrkk_u-339	yathā ādi-purāṇe--	yathā ādipurāṇe 
SA_GR14_dhyrkk_u-340	gopī-bhāvena ye bhaktā mām eva paryupāsate /	gopī bhāvena ye bhaktāḥ mām eva paryupāsate 
SA_GR14_dhyrkk_u-341	teṣu tāsv iva tuṣṭo 'smi satyaṃ satyaṃ dhanañjaya // RKK_145 //	teṣu tāsu iva tuṣṭaḥ smi satyam satyam dhanañjaya 
SA_GR14_dhyrkk_u-342	veśa-bhūṣā-vayo-rūpair gopikā-bhāvam āśritāḥ /	veśa bhūṣā vayaḥ rūpaiḥ gopikā bhāvam āśritāḥ 
SA_GR14_dhyrkk_u-343	bhāvukīyāś ca tad-bhāvaṃ yānti pāda-rajo 'rcanāt // RKK_146 //	bhāvukīyāḥ ca tad bhāvam yānti pāda rajaḥ ṛcanāt 
SA_GR14_dhyrkk_u-344	yathā ekāmra-purāṇe--	yathā ekāmrapurāṇe 
SA_GR14_dhyrkk_u-345	aho bhajana-māhātmyaṃ vṛndāvana-pater hareḥ /	aho bhajana māhātmyam vṛndāvana pateḥ hareḥ 
SA_GR14_dhyrkk_u-346	pumān yoṣid bhaved yatra yoṣid-ātma-samānikā // RKK_147 //	pumān yoṣit bhavet yatra yoṣit ātma samānikā 
SA_GR14_dhyrkk_u-347	pādme ca (uttara-khaṇḍe)--	pādme ca uttarakhaṇḍe 
SA_GR14_dhyrkk_u-348	purā maharṣayaḥ sarve daṇḍakāraṇya-vāsinaḥ /	purā mahā ṛṣayaḥ sarve daṇḍaka araṇya vāsinaḥ 
SA_GR14_dhyrkk_u-349	rāmaṃ dṛṣṭvā hariṃ tatra bhoktum aicchan su-vigraham // RKK_148 //	rāmam dṛṣṭvā harim tatra bhoktum aicchan su vigraham 
SA_GR14_dhyrkk_u-350	te sarve strītvam āpannāḥ samudbhūtāś ca gokule /	te sarve strī tvam āpannāḥ samudbhūtāḥ ca gokule 
SA_GR14_dhyrkk_u-351	hariṃ samprāpya kāmena tato muktā bhavārṇavāt // RKK_149 //	harim samprāpya kāmena tatas muktāḥ bhava arṇavāt 
SA_GR14_dhyrkk_u-352	bṛhad-vāmana-siddhāś ca śrutayo 'pi yathā purā /	bṛhat vāmana siddhāḥ ca śrutayaḥ pi yathā purā 
SA_GR14_dhyrkk_u-353	gopī-bhāvena saṃsevya samudbhūtā hi gokule // RKK_150 //	gopī bhāvena saṃsevya samudbhūtāḥ hi gokule 
SA_GR14_dhyrkk_u-354	yad-uktaṃ śrī-rūpa-gosvāmi-caraṇaiḥ--	                  
SA_GR14_dhyrkk_u-355	hariṃ su-rāga-mārgeṇa sevate yo narottamaḥ /	harim su rāga mārgeṇa sevate yaḥ nara uttamaḥ 
SA_GR14_dhyrkk_u-356	kevalenaiva sa tadā gopikātvam iyād vraje // RKK_151 //	kevalena eva sa tadā gopikā tvam iyāt vraje 
SA_GR14_dhyrkk_u-357	bhakti-tattva-kaumudyām--	        
SA_GR14_dhyrkk_u-358	ekasmin vāsanā-dehe yadi cānyasya bhāvanā /	ekasmin vāsanā dehe yadi ca anyasya bhāvanā 
SA_GR14_dhyrkk_u-359	tarhi tat sāmyam eva syāt yathā vai bharate nṛpe // RKK_152 //	tarhi tat sāmyam eva syāt yathā vai bharate nṛpe 
SA_GR14_dhyrkk_u-360	yathā sanat-kumāra-saṃhitāyām--	yathā sanatkumārasaṃhitāyām 
SA_GR14_dhyrkk_u-361	śrī-nārada uvāca--	    uvāca 
SA_GR14_dhyrkk_u-362	dhanyo 'smy anugṛhīto 'smi tvayā devi na saṃśayaḥ /	dhanyaḥ smi anugṛhītaḥ smi tvayā devi na saṃśayaḥ 
SA_GR14_dhyrkk_u-363	harer me naityikī līlā yato me 'dya prakāśitā // RKK_153 //	hareḥ me naityikī līlā yatas me prakāśitā 
SA_GR14_dhyrkk_u-364	śrī-sanat-kumāra uvāca--	śrī sanatkumāraḥ uvāca 
SA_GR14_dhyrkk_u-365	ity uktvā tāṃ parikramya tayā cāpi prapūjitaḥ /	iti uktvā tām parikramya tayā ca api prapūjitaḥ 
SA_GR14_dhyrkk_u-366	antardhānaṃ gato rājan nārado muni-sattamaḥ // RKK_154 //	antardhānam gataḥ rājan nāradaḥ muni sattamaḥ 
SA_GR14_dhyrkk_u-367	mayāpy etad ānupūrvyaṃ sarvaṃ tat parikīrtitam /	mayā api etat ānupūrvyam sarvam tat parikīrtitam 
SA_GR14_dhyrkk_u-368	japan nityaṃ prayatnena mantra-yugmam anuttamam // RKK_155 //	japan nityam prayatnena mantra yugmam anuttamam 
SA_GR14_dhyrkk_u-369	kṛṣṇa-vaktrād idaṃ labdhaṃ purā rudreṇa yatnataḥ /	kṛṣṇa vaktrāt idam labdham purā rudreṇa yatnataḥ 
SA_GR14_dhyrkk_u-370	tenoktaṃ nāradāyātha nāradena mayoditam // RKK_156 //	tena uktam nāradāya atha nāradena mayā uditam 
SA_GR14_dhyrkk_u-371	saṃsārāgni-vināśāya mayāpy etat tavoditam /	saṃsāra agni vināśāya mayā api etat tava uditam 
SA_GR14_dhyrkk_u-372	tvayā caitad gopanīyaṃ rahasyaṃ paramādbhutam // RKK_157 //	tvayā ca etat gopanīyam rahasyam parama adbhutam 
SA_GR14_dhyrkk_u-373	śrī-ambarīṣa uvāca--	śrī ambarīṣaḥ uvāca 
SA_GR14_dhyrkk_u-374	kṛta-kṛtyo 'bhavaṃ sākṣāt tvat prasādād ahaṃ guro /	kṛtakṛtyaḥ bhavam sākṣāt tvat prasādāt aham guro 
SA_GR14_dhyrkk_u-375	rahasyātirahasyaṃ yat tvayā mahyaṃ prakāśitam // RKK_158 //	rahasya ati rahasyam yat tvayā mahyam prakāśitam 
SA_GR14_dhyrkk_u-376	śrī-sanat-kumāra uvāca--	śrī sanatkumāraḥ uvāca 
SA_GR14_dhyrkk_u-377	dharmān etān upādiṣṭo japan mantram ahar niśam /	dharmān etān upādiṣṭaḥ japan mantram ahar niśam 
SA_GR14_dhyrkk_u-378	acirād eva tad-dāsyam avāpsyasi na saṃśayaḥ // RKK_159 //	acirāt eva tat dāsyam avāpsyasi na saṃśayaḥ 
SA_GR14_dhyrkk_u-379	ôetān dharmān--aṣṭa-kāla-sevā-rūpān;	etān dharmān aṣṭa kāla sevā rūpān 
SA_GR14_dhyrkk_u-380	mantram--yugala-mantram;	mantram yugala mantram 
SA_GR14_dhyrkk_u-381	tad-dāsyam--tayoḥ śrī-rādhā-kṛṣṇayor dāsyaṃ dāsī-bhāvamö iti /	tad dāsyam tayoḥ śrī rādhā kṛṣṇayoḥ dāsyam dāsī bhāvam iti 
SA_GR14_dhyrkk_u-382	mayāpi gamyate rājan guror āyatanaṃ mama /	mayā api gamyate rājan guroḥ āyatanam mama 
SA_GR14_dhyrkk_u-383	vṛndāvane yatra nityaṃ gurur me 'sti sadāśivaḥ // RKK_160 //	vṛndāvane yatra nityam guruḥ me sti sadāśivaḥ 
SA_GR14_dhyrkk_u-384	dvātriṃśad-akṣarādīnāṃ mantrāṇāṃ krameṇa phalaṃ yathā pādme--	dvātriṃśat akṣara ādīnām mantrāṇām krameṇa phalam yathā pādme 
SA_GR14_dhyrkk_u-385	dvātriṃśad-akṣaraṃ mantraṃ nāma-ṣoḍaśakānvitam /	dvātriṃśat akṣaram mantram nāma ṣoḍaśaka anvitam 
SA_GR14_dhyrkk_u-386	prajapan vaiṣṇavo nityaṃ rādhā-kṛṣṇa-sthalaṃ labhet // RKK_161 //	prajapan vaiṣṇavaḥ nityam rādhā kṛṣṇa sthalam labhet 
SA_GR14_dhyrkk_u-387	gautamīya-tantre ca--	gautamīyatantre ca 
SA_GR14_dhyrkk_u-388	ahar-niśaṃ japen mantraṃ mantrī niyata-mānasaḥ /	aharniśam japet mantram mantrī niyata mānasaḥ 
SA_GR14_dhyrkk_u-389	sa paśyati na sandeho gopa-rūpiṇam īśvaram // RKK_162 //	sa paśyati na sandehaḥ gopa rūpiṇam īśvaram 
SA_GR14_dhyrkk_u-390	gaurī-tantre ca--	gaurītantre ca 
SA_GR14_dhyrkk_u-391	śrīmad-aṣṭākṣaraṃ mantraṃ rādhāyāḥ prema-siddhi-dam /	śrīmat aṣṭa akṣaram mantram rādhāyāḥ prema siddhi dam 
SA_GR14_dhyrkk_u-392	prajapet sādhako yas tu sa rādhāntikam āpnuyāt // RKK_163 //	prajapet sādhakaḥ yaḥ tu sa rādhā antikam āpnuyāt 
SA_GR14_dhyrkk_u-393	sanat-kumāra-saṃhitāyām--	sanatkumārasaṃhitāyām 
SA_GR14_dhyrkk_u-394	japed yaḥ kāma-gāyatrīṃ kāma-bīja-samanvitām /	japet yaḥ kāma gāyatrīm kāma bīja samanvitām 
SA_GR14_dhyrkk_u-395	tasya siddhir bhavet prema rādhā-kṛṣṇa-sthalaṃ vrajet // RKK_164 //	tasya siddhiḥ bhavet prema rādhā kṛṣṇa sthalam vrajet 
SA_GR14_dhyrkk_u-396	etāṃ pañca-padīṃ japtvā śraddhayā 'śraddhayāsakṛt /	etām pañcapadīm japtvā śraddhayā śraddhayā asakṛt 
SA_GR14_dhyrkk_u-397	vṛndāvane tayor dāsyaṃ gacchaty eva na saṃśayaḥ // RKK_165 //	vṛndāvane tayoḥ dāsyam gacchati eva na saṃśayaḥ 
SA_GR14_dhyrkk_u-398	kiśorī-tantre ca--	kiśorī tantre ca 
SA_GR14_dhyrkk_u-399	etān sakhīnām aṣṭānāṃ mantrān yaḥ sādhako japet /	etān sakhīnām aṣṭānām mantrān yaḥ sādhakaḥ japet 
SA_GR14_dhyrkk_u-400	śrī-rādhā-kṛṣṇayoḥ kṣipraṃ vihāra-sthalam āpnuyāt // RKK_166 //	śrī rādhā kṛṣṇayoḥ kṣipram vihāra sthalam āpnuyāt 
SA_GR14_dhyrkk_u-401	tatraiva--	tatra eva 
SA_GR14_dhyrkk_u-402	mantrān etān mañjarīṇām aṣṭānāṃ yo japet sadā /	mantrān etān mañjarīṇām aṣṭānām yaḥ japet sadā 
SA_GR14_dhyrkk_u-403	prema-siddhir bhavet tasya śrī-vṛndāvanam āpnuyāt // RKK_167 //	prema siddhiḥ bhavet tasya śrī vṛndāvanam āpnuyāt 
SA_GR14_dhyrkk_u-404	smaraṇānantaraṃ siddha-dehasyaiva ca sādhakaḥ /	smaraṇa anantaram siddha dehasya eva ca sādhakaḥ 
SA_GR14_dhyrkk_u-405	aṣṭa-kāloditāṃ līlāṃ saṃsmaret sādhakāṅgakaḥ // RKK_168 //	       saṃsmaret      
SA_GR14_dhyrkk_u-406	kālau niśānta-pūrvāhnāv aparāhna-pradoṣakau /	kālau niśā anta pūrvāhnau aparāhna pradoṣakau 
SA_GR14_dhyrkk_u-407	vijñeyau tri-tri-ghaṭikau prātaḥ sāyaṃ dvayaṃ dvayam // RKK_169 //	vijñeyau tri tri ghaṭikau prātar sāyam dvayam dvayam 
SA_GR14_dhyrkk_u-408	dvi-dvi-praghaṭikau jñeyau madhyāhna-rātrikāv iti // RKK_170 //	dvi dvi praghaṭikau jñeyau madhyāhna rātrikau iti 
SA_GR14_dhyrkk_u-409	eteṣu samayeṣv evaṃ yā yā līlā puroditā /	eteṣu samayeṣu evam yā yā līlā purā uditā 
SA_GR14_dhyrkk_u-410	tāṃ tām eva yathā-kālaṃ saṃsmaret sādhako janaḥ // RKK_171 //	tām tām eva yathākālam saṃsmaret sādhakaḥ janaḥ 
SA_GR14_dhyrkk_u-411	iti śrī-dhyāna-candra-gosvāmi-viracitā	iti śrī dhyānacandra gosvāmi viracitā 
SA_GR14_dhyrkk_u-412	śrī śrī rādhā-kṛṣṇāṣṭa-kālīya-līlā-smaraṇa-krama-paddhatiḥ /	                   
