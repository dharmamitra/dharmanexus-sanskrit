[
  {
    "segmentnr":"SA_GK19_ksbhm15u:0",
    "original":"\/\/āśramavāsikaṃ parva\/\/",
    "analyzed":"āśramavāsikam parva ",
    "folio":1
  },
  {
    "segmentnr":"SA_GK19_ksbhm15u:1",
    "original":"nārāyaṇaṃ namaskṛtya naraṃ caiva narottamam \/",
    "analyzed":"nārāyaṇam namaskṛtya naram ca eva narottamam ",
    "folio":1
  },
  {
    "segmentnr":"SA_GK19_ksbhm15u:2",
    "original":"devīṃ sarasvatīṃ vyāsaṃ tato jayamudīrayet \/\/ Bhmj_15.1 \/\/",
    "analyzed":"devīm sarasvatīm vyāsam tatas jayam udīrayet ",
    "folio":1
  },
  {
    "segmentnr":"SA_GK19_ksbhm15u:3",
    "original":"ekacchatrāṃ mahīṃ rājñi praśāsati yudhiṣṭhire \/",
    "analyzed":"eka chatrām mahīm rājñi praśāsati yudhiṣṭhire ",
    "folio":1
  },
  {
    "segmentnr":"SA_GK19_ksbhm15u:4",
    "original":"nāśrūyatārtijaḥ śabdo na cādṛśyata yācakaḥ \/\/ Bhmj_15.2 \/\/",
    "analyzed":"na aśrūyata ārti jaḥ śabdaḥ na ca adṛśyata yācakaḥ ",
    "folio":1
  },
  {
    "segmentnr":"SA_GK19_ksbhm15u:5",
    "original":"yaśasā dharmavīrasya tasya vyāpte jagattraye \/",
    "analyzed":"yaśasā dharma vīrasya tasya vyāpte jagattraye ",
    "folio":1
  },
  {
    "segmentnr":"SA_GK19_ksbhm15u:6",
    "original":"rāghavādikathābandheṣvabhūnmandācaro janaḥ \/\/ Bhmj_15.3 \/\/",
    "analyzed":"rāghava ādi kathā bandheṣu abhūt manda acaraḥ janaḥ ",
    "folio":1
  },
  {
    "segmentnr":"SA_GK19_ksbhm15u:7",
    "original":"dhṛtarāṣṭraḥ saviduro gāndhārī ca pativratā \/",
    "analyzed":"dhṛtarāṣṭraḥ sa viduraḥ gāndhārī ca pativratā ",
    "folio":1
  },
  {
    "segmentnr":"SA_GK19_ksbhm15u:8",
    "original":"satataṃ daivataṃ tasya babhūvuḥ pratimāṃ vinā \/\/ Bhmj_15.4 \/\/",
    "analyzed":"satatam daivatam tasya babhūvuḥ pratimām vinā ",
    "folio":1
  },
  {
    "segmentnr":"SA_GK19_ksbhm15u:9",
    "original":"rāja(jñaḥ) ṣaḍrasavaicitryaveśavāravidhāyinaḥ \/",
    "analyzed":"               ",
    "folio":1
  },
  {
    "segmentnr":"SA_GK19_ksbhm15u:10",
    "original":"bhojane dhṛtarāṣṭrasya sa sūdānsvayamaikṣata \/\/ Bhmj_15.5 \/\/",
    "analyzed":"bhojane dhṛtarāṣṭrasya sa sūdān svayam aikṣata ",
    "folio":2
  },
  {
    "segmentnr":"SA_GK19_ksbhm15u:11",
    "original":"tacchāsanānnāpriyāṇi kuruvṛddhasya pāṇḍavāḥ \/",
    "analyzed":"tad śāsanāt na apriyāṇi kuruvṛddhasya pāṇḍavāḥ ",
    "folio":2
  },
  {
    "segmentnr":"SA_GK19_ksbhm15u:12",
    "original":"aślīlaṃ dadataḥ sarve prativādaṃ pracakrire \/\/ Bhmj_15.6 \/\/",
    "analyzed":"aślīlam dadataḥ sarve prativādam pracakrire ",
    "folio":2
  },
  {
    "segmentnr":"SA_GK19_ksbhm15u:13",
    "original":"rājārhaṃ bhojanaṃ bhuṅkte sarvamevāmbikāsutaḥ \/",
    "analyzed":"rāja arham bhojanam bhuṅkte sarvam eva ambikāsutaḥ ",
    "folio":2
  },
  {
    "segmentnr":"SA_GK19_ksbhm15u:14",
    "original":"iti viśrāvya gūḍhaṃ tu so 'bhavatphalabhojanaḥ \/\/ Bhmj_15.7 \/\/",
    "analyzed":"iti viśrāvya gūḍham tu saḥ abhavat phala bhojanaḥ ",
    "folio":2
  },
  {
    "segmentnr":"SA_GK19_ksbhm15u:15",
    "original":"aho vratavatastasya jāpinaḥ kṣitiśāyinaḥ \/",
    "analyzed":"aho vratavataḥ tasya jāpinaḥ kṣiti śāyinaḥ ",
    "folio":2
  },
  {
    "segmentnr":"SA_GK19_ksbhm15u:16",
    "original":"jāyāsakhasya vairāgyaṃ bubudhe na yudhiṣṭhiraḥ \/\/ Bhmj_15.8 \/\/",
    "analyzed":"jāyā sakhasya vairāgyam bubudhe na yudhiṣṭhiraḥ ",
    "folio":2
  },
  {
    "segmentnr":"SA_GK19_ksbhm15u:17",
    "original":"evaṃ nivasatāṃ teṣāṃ mithaḥ praṇayaśālinām \/",
    "analyzed":"evam nivasatām teṣām mithas praṇaya śālinām ",
    "folio":2
  },
  {
    "segmentnr":"SA_GK19_ksbhm15u:18",
    "original":"kāle pravāhini yayuḥ samaḥ pañcādhikā daśa \/\/ Bhmj_15.9 \/\/",
    "analyzed":"kāle pravāhini yayuḥ samaḥ pañca adhikāḥ daśa ",
    "folio":2
  },
  {
    "segmentnr":"SA_GK19_ksbhm15u:19",
    "original":"kadācidatha saṃsmṛtya bhīmaḥ kauravadurnayān \/",
    "analyzed":"kadācid atha saṃsmṛtya bhīmaḥ kaurava durnayān ",
    "folio":2
  },
  {
    "segmentnr":"SA_GK19_ksbhm15u:20",
    "original":"cakāra tadvadhakathāṃ bahuśabdaṃ ca durmadaḥ \/\/ Bhmj_15.10 \/\/",
    "analyzed":"cakāra tad vadha kathām bahu śabdam ca durmadaḥ ",
    "folio":3
  },
  {
    "segmentnr":"SA_GK19_ksbhm15u:21",
    "original":"dhṛtarāṣṭro jitakrodhastadākarṇya vadhūsakhaḥ \/",
    "analyzed":"dhṛtarāṣṭraḥ jita krodhaḥ tat ākarṇya vadhū sakhaḥ ",
    "folio":3
  },
  {
    "segmentnr":"SA_GK19_ksbhm15u:22",
    "original":"vidhāyāśrutavatsarvamabhūtsaṃnyāsalālasaḥ \/\/ Bhmj_15.11 \/\/",
    "analyzed":"vidhāya aśruta vat sarvam abhūt saṃnyāsa lālasaḥ ",
    "folio":3
  },
  {
    "segmentnr":"SA_GK19_ksbhm15u:23",
    "original":"tatastasyātinirvedādbhāvabhramaparāṅbhukham \/",
    "analyzed":"tatas tasya ati nirvedāt bhāva bhrama parāṅbhukham ",
    "folio":3
  },
  {
    "segmentnr":"SA_GK19_ksbhm15u:24",
    "original":"babhuva śamakāmasya vairāgyābharaṇaṃ manaḥ \/\/ Bhmj_15.12 \/\/",
    "analyzed":"babhuva śama kāmasya vairāgya ābharaṇam manaḥ ",
    "folio":3
  },
  {
    "segmentnr":"SA_GK19_ksbhm15u:25",
    "original":"viyogaśatadagdhānāmavamānaviṣāśinām \/",
    "analyzed":"viyoga śata dagdhānām avamāna viṣa āśinām ",
    "folio":3
  },
  {
    "segmentnr":"SA_GK19_ksbhm15u:26",
    "original":"sarvatyāgaḥ sukhāyaiva nirvāṇāmṛtanirjharaḥ \/\/ Bhmj_15.13 \/\/",
    "analyzed":"sarva tyāgaḥ sukhāya eva nirvāṇa amṛta nirjharaḥ ",
    "folio":3
  },
  {
    "segmentnr":"SA_GK19_ksbhm15u:27",
    "original":"sa yudhiṣṭhiramabhyetya vanavāsasamutsukaḥ \/",
    "analyzed":"sa yudhiṣṭhiram abhyetya vana vāsa samutsukaḥ ",
    "folio":3
  },
  {
    "segmentnr":"SA_GK19_ksbhm15u:28",
    "original":"uvāca niyamakṣāmo damopaśamamanthanam \/\/ Bhmj_15.14 \/\/",
    "analyzed":"uvāca niyama kṣāmaḥ dama upaśama manthanam ",
    "folio":3
  },
  {
    "segmentnr":"SA_GK19_ksbhm15u:29",
    "original":"varṇāśramaguro rājannanujānīhi pārtha mām \/",
    "analyzed":"varṇa āśrama guroḥ rājan anujānīhi pārtha mām ",
    "folio":3
  },
  {
    "segmentnr":"SA_GK19_ksbhm15u:30",
    "original":"daśāṃ vṛddhocitāṃ labdhuṃ vrajāmyeṣa tapovanam \/\/ Bhmj_15.15 \/\/",
    "analyzed":"daśām vṛddha ucitām labdhum vrajāmi eṣa tapaḥ vanam ",
    "folio":4
  },
  {
    "segmentnr":"SA_GK19_ksbhm15u:31",
    "original":"iyaṃ bhavasukhāsvādaratistatparacetasām \/",
    "analyzed":"iyam bhava sukha āsvāda ratiḥ tad para cetasām ",
    "folio":4
  },
  {
    "segmentnr":"SA_GK19_ksbhm15u:32",
    "original":"nṛṇāmajīrṇatṛṣṇeva satataṃ parivardhate \/\/ Bhmj_15.16 \/\/",
    "analyzed":"nṛṇām ajīrṇa tṛṣṇā iva satatam parivardhate ",
    "folio":4
  },
  {
    "segmentnr":"SA_GK19_ksbhm15u:33",
    "original":"spṛśa māṃ puṇyagandhena vapuṣā dharmanandana \/",
    "analyzed":"spṛśa mām puṇya gandhena vapuṣā dharmanandana ",
    "folio":4
  },
  {
    "segmentnr":"SA_GK19_ksbhm15u:34",
    "original":"svasti te pāhi pṛthivīṃ putravatpaśya ca prajāḥ \/\/ Bhmj_15.17 \/\/",
    "analyzed":"svasti te pāhi pṛthivīm putra vat paśya ca prajāḥ ",
    "folio":4
  },
  {
    "segmentnr":"SA_GK19_ksbhm15u:35",
    "original":"kośadurgabalādāne kurvīthā yatnamuttamam \/",
    "analyzed":"kośa durga bala ādāne kurvīthāḥ yatnam uttamam ",
    "folio":4
  },
  {
    "segmentnr":"SA_GK19_ksbhm15u:36",
    "original":"gūḍhamantraḥ prajāpāla unmūlā hi nṛpaśriyaḥ \/\/ Bhmj_15.18 \/\/",
    "analyzed":"gūḍha mantraḥ prajāpālaḥ unmūlāḥ hi nṛpa śriyaḥ ",
    "folio":4
  },
  {
    "segmentnr":"SA_GK19_ksbhm15u:37",
    "original":"ityuktvā mūrdhnyupāghrāya nirāhāraḥ kṛśo nṛpam \/",
    "analyzed":"iti uktvā mūrdhni upāghrāya nirāhāraḥ kṛśaḥ nṛpam ",
    "folio":4
  },
  {
    "segmentnr":"SA_GK19_ksbhm15u:38",
    "original":"kampamānatanurvṛddho babhūva gamanotsukaḥ \/\/ Bhmj_15.19 \/\/",
    "analyzed":"kampamāna tanuḥ vṛddhaḥ babhūva gamana utsukaḥ ",
    "folio":4
  },
  {
    "segmentnr":"SA_GK19_ksbhm15u:39",
    "original":"taṃ sāśrulocano rājā yayāce racitāñjaliḥ \/",
    "analyzed":"tam sa aśru locanaḥ rājā yayāce racita añjaliḥ ",
    "folio":4
  },
  {
    "segmentnr":"SA_GK19_ksbhm15u:40",
    "original":"māmutsṛjya kathaṃ nāma gantumarhasi kānanam \/\/ Bhmj_15.20 \/\/",
    "analyzed":"mām utsṛjya katham nāma gantum arhasi kānanam ",
    "folio":5
  },
  {
    "segmentnr":"SA_GK19_ksbhm15u:41",
    "original":"tvatpādasevāsaṃtoṣaṃ tyuktuṃ nāhamihotsahe \/",
    "analyzed":"tvad pāda sevā saṃtoṣam tyuktum na aham iha utsahe ",
    "folio":5
  },
  {
    "segmentnr":"SA_GK19_ksbhm15u:42",
    "original":"vītarāgasya te tāta gṛheṣveva tapovanam \/\/ Bhmj_15.21 \/\/",
    "analyzed":"vīta rāgasya te tāta gṛheṣu eva tapaḥ vanam ",
    "folio":5
  },
  {
    "segmentnr":"SA_GK19_ksbhm15u:43",
    "original":"iti tenārthyamāno 'pi bubudhe na yadā sa tat \/",
    "analyzed":"iti tena arthyamānaḥ api bubudhe na yadā sa tat ",
    "folio":5
  },
  {
    "segmentnr":"SA_GK19_ksbhm15u:44",
    "original":"tadā satyavatīsūnurmuniḥ svayamupāyayau \/\/ Bhmj_15.22 \/\/",
    "analyzed":"tadā satyavatī sūnuḥ muniḥ svayam upāyayau ",
    "folio":5
  },
  {
    "segmentnr":"SA_GK19_ksbhm15u:45",
    "original":"sa dharmarājamabhyetya babhāṣe jñānalocanaḥ \/",
    "analyzed":"sa dharmarājam abhyetya babhāṣe jñāna locanaḥ ",
    "folio":5
  },
  {
    "segmentnr":"SA_GK19_ksbhm15u:46",
    "original":"tyajyatāmeṣa bhūpāla vṛddho yātu tapovanam \/\/ Bhmj_15.23 \/\/",
    "analyzed":"tyajyatām eṣa bhūpāla vṛddhaḥ yātu tapaḥ vanam ",
    "folio":5
  },
  {
    "segmentnr":"SA_GK19_ksbhm15u:47",
    "original":"śrutasya vayaso buddhervivekasya kulasya ca \/",
    "analyzed":"śrutasya vayasaḥ buddheḥ vivekasya kulasya ca ",
    "folio":5
  },
  {
    "segmentnr":"SA_GK19_ksbhm15u:48",
    "original":"supakvamanasāṃ kāle vairāgyaṃ paramaṃ phalam \/\/ Bhmj_15.24 \/\/",
    "analyzed":"su pakva manasām kāle vairāgyam paramam phalam ",
    "folio":5
  },
  {
    "segmentnr":"SA_GK19_ksbhm15u:49",
    "original":"jarāśubhreṣu keśeṣu praśānte viṣayādare \/",
    "analyzed":"jarā śubhreṣu keśeṣu praśānte viṣaya ādare ",
    "folio":5
  },
  {
    "segmentnr":"SA_GK19_ksbhm15u:50",
    "original":"tapovanātparaṃ manye bhūṣaṇaṃ na śarīriṇām \/\/ Bhmj_15.25 \/\/",
    "analyzed":"tapaḥ vanāt param manye bhūṣaṇam na śarīriṇām ",
    "folio":6
  },
  {
    "segmentnr":"SA_GK19_ksbhm15u:51",
    "original":"ityuktvāntarhite vyāse viṣaṇṇena mahībhujā \/",
    "analyzed":"iti uktvā antarhite vyāse viṣaṇṇena mahībhujā ",
    "folio":6
  },
  {
    "segmentnr":"SA_GK19_ksbhm15u:52",
    "original":"kṛcchrādiva tathetyukto jaharṣa kurupuṃgavaḥ \/\/ Bhmj_15.26 \/\/",
    "analyzed":"kṛcchrāt iva tathā iti uktaḥ jaharṣa kuru puṃgavaḥ ",
    "folio":6
  },
  {
    "segmentnr":"SA_GK19_ksbhm15u:53",
    "original":"sa kṛtvā bhīṣmamukhyānāṃ gurūṇāṃ śrāddhamuttamam \/",
    "analyzed":"sa kṛtvā bhīṣma mukhyānām gurūṇām śrāddham uttamam ",
    "folio":6
  },
  {
    "segmentnr":"SA_GK19_ksbhm15u:54",
    "original":"mahārhaḥ vipulaṃ dānaṃ dadau brāhmaṇasaṃmatam \/\/ Bhmj_15.27 \/\/",
    "analyzed":"mahārhaḥ vipulam dānam dadau brāhmaṇa saṃmatam ",
    "folio":6
  },
  {
    "segmentnr":"SA_GK19_ksbhm15u:55",
    "original":"dadatastasya no vighnaṃ cakrire pāṇḍunandanāḥ \/",
    "analyzed":"dadataḥ tasya no vighnam cakrire pāṇḍu nandanāḥ ",
    "folio":6
  },
  {
    "segmentnr":"SA_GK19_ksbhm15u:56",
    "original":"bhamastu kopatāmrākṣo dhanaṃjayamabhāṣata \/\/ Bhmj_15.28 \/\/",
    "analyzed":"bhamaḥ tu kopa tāmra akṣaḥ dhanaṃjayam abhāṣata ",
    "folio":6
  },
  {
    "segmentnr":"SA_GK19_ksbhm15u:57",
    "original":"kilbiṣaṃ yaiḥ kṛtaṃ ghoraṃ purāsmāsu bahucchalam \/",
    "analyzed":"kilbiṣam yaiḥ kṛtam ghoram purā asmāsu bahu chalam ",
    "folio":6
  },
  {
    "segmentnr":"SA_GK19_ksbhm15u:58",
    "original":"kauravāṇāṃ kathaṃ śrāddhe teṣāṃ vittavyayaṃ sahe \/\/ Bhmj_15.29 \/\/",
    "analyzed":"kauravāṇām katham śrāddhe teṣām vitta vyayam sahe ",
    "folio":6
  },
  {
    "segmentnr":"SA_GK19_ksbhm15u:59",
    "original":"yātu duryodhanaḥ pāpo narakaṃ sahito 'nujaiḥ \/",
    "analyzed":"yātu duryodhanaḥ pāpaḥ narakam sahitaḥ anujaiḥ ",
    "folio":6
  },
  {
    "segmentnr":"SA_GK19_ksbhm15u:60",
    "original":"vayaṃ śrāddhaṃ kariṣyāmaḥ svayaṃ śaṃtanunandane \/\/ Bhmj_15.30 \/\/",
    "analyzed":"vayam śrāddham kariṣyāmaḥ svayam śaṃtanu nandane ",
    "folio":7
  },
  {
    "segmentnr":"SA_GK19_ksbhm15u:61",
    "original":"iti bruvāṇamasakṛnnivārya pavanātmajam \/",
    "analyzed":"iti bruvāṇam asakṛt nivārya pavanātmajam ",
    "folio":7
  },
  {
    "segmentnr":"SA_GK19_ksbhm15u:62",
    "original":"naitadvācyaṃ punariti provāca śvetavāhanaḥ \/\/ Bhmj_15.31 \/\/",
    "analyzed":"na etat vācyam punar iti provāca śvetavāhanaḥ ",
    "folio":7
  },
  {
    "segmentnr":"SA_GK19_ksbhm15u:63",
    "original":"atha pratasthe gāndhāryā saha rājāmbikāsutaḥ \/",
    "analyzed":"atha pratasthe gāndhāryā saha rājā ambikāsutaḥ ",
    "folio":7
  },
  {
    "segmentnr":"SA_GK19_ksbhm15u:64",
    "original":"gāvalganisakhaḥ paurānāmantrya vidurānugaḥ \/\/ Bhmj_15.32 \/\/",
    "analyzed":"gāvalgani sakhaḥ paurān āmantrya vidura anugaḥ ",
    "folio":7
  },
  {
    "segmentnr":"SA_GK19_ksbhm15u:65",
    "original":"putrairudaśrunayanaiḥ snuṣābhiścārthitā bhṛśam \/",
    "analyzed":"putraiḥ udaśru nayanaiḥ snuṣābhiḥ ca arthitā bhṛśam ",
    "folio":7
  },
  {
    "segmentnr":"SA_GK19_ksbhm15u:66",
    "original":"kuntī tapovanaruciṃ nātyajaddevarānugā \/\/ Bhmj_15.33 \/\/",
    "analyzed":"kuntī tapaḥ vana rucim na atyajat devara anugā ",
    "folio":7
  },
  {
    "segmentnr":"SA_GK19_ksbhm15u:67",
    "original":"athāgre sahitaḥ kuntyā dhṛtarāṣṭraḥ sahānujaḥ \/",
    "analyzed":"atha agre sahitaḥ kuntyā dhṛtarāṣṭraḥ saha anujaḥ ",
    "folio":7
  },
  {
    "segmentnr":"SA_GK19_ksbhm15u:68",
    "original":"rājarṣijuṣṭaṃ vipinaṃ viveśa viśadāśayaḥ \/\/ Bhmj_15.34 \/\/",
    "analyzed":"rājarṣi juṣṭam vipinam viveśa viśada āśayaḥ ",
    "folio":7
  },
  {
    "segmentnr":"SA_GK19_ksbhm15u:69",
    "original":"tatra rājarṣivaryeṇa śatayūpena saṃgataḥ \/",
    "analyzed":"tatra rājarṣi varyeṇa śatayūpena saṃgataḥ ",
    "folio":7
  },
  {
    "segmentnr":"SA_GK19_ksbhm15u:70",
    "original":"jaṭāvalkalabhṛccakre sānujaḥ suciraṃ tapaḥ \/\/ Bhmj_15.35 \/\/",
    "analyzed":"jaṭā valkala bhṛt cakre sa anujaḥ su ciram tapaḥ ",
    "folio":8
  },
  {
    "segmentnr":"SA_GK19_ksbhm15u:71",
    "original":"taṃ tīvraniyamakṣāmaṃ nāradādyā maharṣayaḥ \/",
    "analyzed":"tam tīvra niyama kṣāmam nārada ādyāḥ mahā ṛṣayaḥ ",
    "folio":8
  },
  {
    "segmentnr":"SA_GK19_ksbhm15u:72",
    "original":"kṛtakṛtyatayā prāptaṃ draṣṭavyā draṣṭumāyayuḥ \/\/ Bhmj_15.36 \/\/",
    "analyzed":"kṛtakṛtya tayā prāptam draṣṭavyāḥ draṣṭum āyayuḥ ",
    "folio":8
  },
  {
    "segmentnr":"SA_GK19_ksbhm15u:73",
    "original":"sarvābhirbharatastrībhiḥ sahitāste mahārathāḥ \/",
    "analyzed":"sarvābhiḥ bharata strībhiḥ sahitāḥ te mahā rathāḥ ",
    "folio":8
  },
  {
    "segmentnr":"SA_GK19_ksbhm15u:74",
    "original":"nidhāya kānanopānte caturaṅge mahadbalam \/\/ Bhmj_15.37 \/\/",
    "analyzed":"nidhāya kānana upānte caturaṅge mahat balam ",
    "folio":8
  },
  {
    "segmentnr":"SA_GK19_ksbhm15u:75",
    "original":"apanītasitacchattracāmarāḥ pādacāriṇaḥ \/",
    "analyzed":"apanīta sita chattra cāmarāḥ pāda cāriṇaḥ ",
    "folio":8
  },
  {
    "segmentnr":"SA_GK19_ksbhm15u:76",
    "original":"tapovanaṃ praviviśurdhṛtarāṣṭreṇa sevitam \/\/ Bhmj_15.38 \/\/",
    "analyzed":"tapaḥ vanam praviviśuḥ dhṛtarāṣṭreṇa sevitam ",
    "folio":8
  },
  {
    "segmentnr":"SA_GK19_ksbhm15u:77",
    "original":"te praṇamyāmbikāsūnuṃ jananīṃ saṃjayaṃ tathā \/",
    "analyzed":"te praṇamya ambikā sūnum jananīm saṃjayam tathā ",
    "folio":8
  },
  {
    "segmentnr":"SA_GK19_ksbhm15u:78",
    "original":"viṣaṇṇāḥ prayayurmūrcchāṃ snāyuśeṣānvilokya tān \/\/ Bhmj_15.39 \/\/",
    "analyzed":"viṣaṇṇāḥ prayayuḥ mūrcchām snāyu śeṣān vilokya tān ",
    "folio":8
  },
  {
    "segmentnr":"SA_GK19_ksbhm15u:79",
    "original":"dhṛtarāṣṭro 'pi rājānaṃ saṃjayena niveditam \/",
    "analyzed":"dhṛtarāṣṭraḥ api rājānam saṃjayena niveditam ",
    "folio":8
  },
  {
    "segmentnr":"SA_GK19_ksbhm15u:80",
    "original":"papraccha kuśalaṃ kośe paure janapade tathā \/\/ Bhmj_15.40 \/\/",
    "analyzed":"papraccha kuśalam kośe paure janapade tathā ",
    "folio":9
  },
  {
    "segmentnr":"SA_GK19_ksbhm15u:81",
    "original":"tapovṛddhiṃ tataḥ pṛṣṭvā kuruvṛddhaṃ yudhiṣṭhiraḥ \/",
    "analyzed":"tapaḥ vṛddhim tatas pṛṣṭvā kuruvṛddham yudhiṣṭhiraḥ ",
    "folio":9
  },
  {
    "segmentnr":"SA_GK19_ksbhm15u:82",
    "original":"viduraḥ kveti papraccha sa ca pṛṣṭastamabravīt \/\/ Bhmj_15.41 \/\/",
    "analyzed":"viduraḥ kva iti papraccha sa ca pṛṣṭaḥ tam abravīt ",
    "folio":9
  },
  {
    "segmentnr":"SA_GK19_ksbhm15u:83",
    "original":"vāyubhakṣo 'sthiśeṣāṅgaḥ svecchācārī nirambaraḥ \/",
    "analyzed":"              ",
    "folio":9
  },
  {
    "segmentnr":"SA_GK19_ksbhm15u:84",
    "original":"viduro 'sminvane putra dṛśyate na ca dṛśyate \/\/ Bhmj_15.42 \/\/",
    "analyzed":"viduraḥ asmin vane putra dṛśyate na ca dṛśyate ",
    "folio":9
  },
  {
    "segmentnr":"SA_GK19_ksbhm15u:85",
    "original":"ityukte dhṛtarāṣṭreṇa samabhyāyādyadṛcchayā \/",
    "analyzed":"iti ukte dhṛtarāṣṭreṇa samabhyāyāt yadṛcchayā ",
    "folio":9
  },
  {
    "segmentnr":"SA_GK19_ksbhm15u:86",
    "original":"viduro dhūlidigdhāṅgo bilvamātramukhaḥ kṛśaḥ \/\/ Bhmj_15.43 \/\/",
    "analyzed":"viduraḥ dhūli digdha aṅgaḥ bilva mātra mukhaḥ kṛśaḥ ",
    "folio":9
  },
  {
    "segmentnr":"SA_GK19_ksbhm15u:87",
    "original":"āśrame sa janaṃ dṛṣṭvā palāyanaparo 'bhavat \/",
    "analyzed":"āśrame sa janam dṛṣṭvā palāyana paraḥ abhavat ",
    "folio":9
  },
  {
    "segmentnr":"SA_GK19_ksbhm15u:88",
    "original":"tamanvadhāvadekākī sāśrunetro yudhiṣṭhiraḥ \/\/ Bhmj_15.44 \/\/",
    "analyzed":"tam anvadhāvat ekākī sa aśru netraḥ yudhiṣṭhiraḥ ",
    "folio":9
  },
  {
    "segmentnr":"SA_GK19_ksbhm15u:89",
    "original":"dṛśyaḥ kvacidadṛśyaśca vidurastamanādarāt \/",
    "analyzed":"dṛśyaḥ kvacid adṛśyaḥ ca viduraḥ tam anādarāt ",
    "folio":9
  },
  {
    "segmentnr":"SA_GK19_ksbhm15u:90",
    "original":"apaśyadvītarāgāṇāṃ tṛṇe rājñi ca tulyatā \/\/ Bhmj_15.45 \/\/",
    "analyzed":"apaśyat vīta rāgāṇām tṛṇe rājñi ca tulya tā ",
    "folio":10
  },
  {
    "segmentnr":"SA_GK19_ksbhm15u:91",
    "original":"sa vṛkṣamūlamāśritya jñānadeho jvalanniva \/",
    "analyzed":"sa vṛkṣa mūlam āśritya jñāna dehaḥ jvalan iva ",
    "folio":10
  },
  {
    "segmentnr":"SA_GK19_ksbhm15u:92",
    "original":"ukto yudhiṣṭhiro 'smīti rājñā saṃbhāṣaṇārthinā \/\/ Bhmj_15.46 \/\/",
    "analyzed":"uktaḥ yudhiṣṭhiraḥ asmi iti rājñā saṃbhāṣaṇa arthinā ",
    "folio":10
  },
  {
    "segmentnr":"SA_GK19_ksbhm15u:93",
    "original":"nirnimeṣekṣaṇo maunī taṃ vīkṣya kṣapitāśayaḥ \/",
    "analyzed":"nirnimeṣa īkṣaṇaḥ maunī tam vīkṣya kṣapita āśayaḥ ",
    "folio":10
  },
  {
    "segmentnr":"SA_GK19_ksbhm15u:94",
    "original":"netrapāṇendriyaiḥ kṣipraṃ tameva sahasāviśat \/\/ Bhmj_15.47 \/\/",
    "analyzed":"netra pāṇa indriyaiḥ kṣipram tam eva sahasā aviśat ",
    "folio":10
  },
  {
    "segmentnr":"SA_GK19_ksbhm15u:95",
    "original":"dehaṃ nirmokavattyaktvā praviṣṭe vidure nṛpaḥ \/",
    "analyzed":"deham nirmoka vat tyaktvā praviṣṭe vidure nṛpaḥ ",
    "folio":10
  },
  {
    "segmentnr":"SA_GK19_ksbhm15u:96",
    "original":"vihāya rājasaṃ bhāvaṃ babhūva jñānanirbharaḥ \/\/ Bhmj_15.48 \/\/",
    "analyzed":"vihāya rājasam bhāvam babhūva jñāna nirbharaḥ ",
    "folio":10
  },
  {
    "segmentnr":"SA_GK19_ksbhm15u:97",
    "original":"dagdhumabhyudyataṃ kṣatturatha tatra kalevaram \/",
    "analyzed":"dagdhum abhyudyatam kṣattuḥ atha tatra kalevaram ",
    "folio":10
  },
  {
    "segmentnr":"SA_GK19_ksbhm15u:98",
    "original":"yudhiṣṭhiraṃ vyomacarā jñānasiddhā nyavārayan \/\/ Bhmj_15.49 \/\/",
    "analyzed":"yudhiṣṭhiram vyoma carāḥ jñāna siddhāḥ nyavārayan ",
    "folio":10
  },
  {
    "segmentnr":"SA_GK19_ksbhm15u:99",
    "original":"tataḥ sametya tatsarvaṃ dhṛtarāṣṭrāya bhūpatiḥ \/",
    "analyzed":"tatas sametya tat sarvam dhṛtarāṣṭrāya bhūpatiḥ ",
    "folio":10
  },
  {
    "segmentnr":"SA_GK19_ksbhm15u:100",
    "original":"nivedya tasthau nirduḥkhaḥ sānujo māturantike \/\/ Bhmj_15.50 \/\/",
    "analyzed":"nivedya tasthau nirduḥkhaḥ sa anujaḥ mātuḥ antike ",
    "folio":11
  },
  {
    "segmentnr":"SA_GK19_ksbhm15u:101",
    "original":"phalāhāraḥ kṣamāśāyī kṣapayitvātha śarvarīm \/",
    "analyzed":"phala āhāraḥ kṣamā śāyī kṣapayitvā atha śarvarīm ",
    "folio":11
  },
  {
    "segmentnr":"SA_GK19_ksbhm15u:102",
    "original":"prātardatvā yathākāmaṃ dvijebhyo ratnakāñcanam \/\/ Bhmj_15.51 \/\/",
    "analyzed":"prātar datvā yathākāmam dvijebhyaḥ ratna kāñcanam ",
    "folio":11
  },
  {
    "segmentnr":"SA_GK19_ksbhm15u:103",
    "original":"rājarṣibhiḥ sahāsīnaṃ praṇamya kurupuṃgavam \/",
    "analyzed":"rāja ṛṣibhiḥ saha āsīnam praṇamya kuru puṃgavam ",
    "folio":11
  },
  {
    "segmentnr":"SA_GK19_ksbhm15u:104",
    "original":"dadarśa tejasāṃ rāśiṃ prāptaṃ satyavatīsutam \/\/ Bhmj_15.52 \/\/",
    "analyzed":"dadarśa tejasām rāśim prāptam satyavatī sutam ",
    "folio":11
  },
  {
    "segmentnr":"SA_GK19_ksbhm15u:105",
    "original":"vyāso 'pi dharmatanayaṃ saṃbhāvya racitāñjalim \/",
    "analyzed":"vyāsaḥ api dharmatanayam saṃbhāvya racita añjalim ",
    "folio":11
  },
  {
    "segmentnr":"SA_GK19_ksbhm15u:106",
    "original":"yatidharmeṇa tāṃ siddhiṃ ślāghyāṃ kṣatturapūjayat \/\/ Bhmj_15.53 \/\/",
    "analyzed":"yati dharmeṇa tām siddhim ślāghyām kṣattuḥ apūjayat ",
    "folio":11
  },
  {
    "segmentnr":"SA_GK19_ksbhm15u:107",
    "original":"arthitaḥ kṣatravṛddhena gāndhāryā pṛthayā tayā \/",
    "analyzed":"arthitaḥ kṣatra vṛddhena gāndhāryā pṛthayā tayā ",
    "folio":11
  },
  {
    "segmentnr":"SA_GK19_ksbhm15u:108",
    "original":"paralokagatānsarvānbhūpālānsaha kauravaiḥ \/\/ Bhmj_15.54 \/\/",
    "analyzed":"para loka gatān sarvān bhūpālān saha kauravaiḥ ",
    "folio":11
  },
  {
    "segmentnr":"SA_GK19_ksbhm15u:109",
    "original":"adarśayatkurustrīṇāṃ vyāsaḥ svarganadījale \/",
    "analyzed":"adarśayat kuru strīṇām vyāsaḥ svarga nadī jale ",
    "folio":11
  },
  {
    "segmentnr":"SA_GK19_ksbhm15u:110",
    "original":"sādhvyo 'pi tānanuyayurvimānaistyaktavigrahāḥ \/\/ Bhmj_15.55 \/\/",
    "analyzed":"sādhvyaḥ api tān anuyayuḥ vimānaiḥ tyakta vigrahāḥ ",
    "folio":12
  },
  {
    "segmentnr":"SA_GK19_ksbhm15u:111",
    "original":"atha dharmātmajo rājā tatra saptarṣisevite \/",
    "analyzed":"atha dharmātmajaḥ rājā tatra saptarṣi sevite ",
    "folio":12
  },
  {
    "segmentnr":"SA_GK19_ksbhm15u:112",
    "original":"māsaṃ sthitvā puraṃ prāyātkuruvṛddhena coditaḥ \/\/ Bhmj_15.56 \/\/",
    "analyzed":"māsam sthitvā puram prāyāt kuruvṛddhena coditaḥ ",
    "folio":12
  },
  {
    "segmentnr":"SA_GK19_ksbhm15u:113",
    "original":"rathāśvakuñjarānīkaiḥ sa gatvā niḥśvasanmuhuḥ \/",
    "analyzed":"ratha aśva kuñjara anīkaiḥ sa gatvā niḥśvasan muhur ",
    "folio":12
  },
  {
    "segmentnr":"SA_GK19_ksbhm15u:114",
    "original":"akāma iva kṛcchreṇa rājadhānīṃ samāviśat \/\/ Bhmj_15.57 \/\/",
    "analyzed":"akāmaḥ iva kṛcchreṇa rājadhānīm samāviśat ",
    "folio":12
  },
  {
    "segmentnr":"SA_GK19_ksbhm15u:115",
    "original":"atha dharmeṇa vasudhāṃ dharmarājasya śāsataḥ \/",
    "analyzed":"atha dharmeṇa vasudhām dharmarājasya śāsataḥ ",
    "folio":12
  },
  {
    "segmentnr":"SA_GK19_ksbhm15u:116",
    "original":"yāti kāle suramunirnāradaḥ samupāyayau \/\/ Bhmj_15.58 \/\/",
    "analyzed":"yāti kāle sura muniḥ nāradaḥ samupāyayau ",
    "folio":12
  },
  {
    "segmentnr":"SA_GK19_ksbhm15u:117",
    "original":"dhṛtarāṣṭrakathāṃ pṛṣṭaḥ pūjitaḥ sa mahībhujā \/",
    "analyzed":"dhṛtarāṣṭra kathām pṛṣṭaḥ pūjitaḥ sa mahībhujā ",
    "folio":12
  },
  {
    "segmentnr":"SA_GK19_ksbhm15u:118",
    "original":"uvāca rājanyāto 'sau rājarṣiḥ paramāṃ gatim \/\/ Bhmj_15.59 \/\/",
    "analyzed":"uvāca rājan yātaḥ asau rājarṣiḥ paramām gatim ",
    "folio":12
  },
  {
    "segmentnr":"SA_GK19_ksbhm15u:119",
    "original":"saṃvatsaraṃ vāyubhakṣo varṣaṃ ca tyaktabhojanaḥ \/",
    "analyzed":"saṃvatsaram vāyubhakṣaḥ varṣam ca tyakta bhojanaḥ ",
    "folio":12
  },
  {
    "segmentnr":"SA_GK19_ksbhm15u:120",
    "original":"kandukākāravadano durlakṣyaḥ so 'bhavatkṛśaḥ \/\/ Bhmj_15.60 \/\/",
    "analyzed":"kanduka ākāra vadanaḥ durlakṣyaḥ saḥ abhavat kṛśaḥ ",
    "folio":13
  },
  {
    "segmentnr":"SA_GK19_ksbhm15u:121",
    "original":"tataḥ sa vahnīṃstatyāja mumukṣurniṣkriyo muniḥ \/",
    "analyzed":"tatas sa vahnīn tatyāja mumukṣuḥ niṣkriyaḥ muniḥ ",
    "folio":13
  },
  {
    "segmentnr":"SA_GK19_ksbhm15u:122",
    "original":"kānane te 'pyavartanta jarattarunirantare \/\/ Bhmj_15.61 \/\/",
    "analyzed":"kānane te api avartanta jarat taru nirantare ",
    "folio":13
  },
  {
    "segmentnr":"SA_GK19_ksbhm15u:123",
    "original":"tatra priyāsakho rājā kuntyā saha mahāmatiḥ \/",
    "analyzed":"tatra priyā sakhaḥ rājā kuntyā saha mahāmatiḥ ",
    "folio":13
  },
  {
    "segmentnr":"SA_GK19_ksbhm15u:124",
    "original":"vanaṃ prajvalitaṃ dṛṣṭvā samādhi vidadhe param \/\/ Bhmj_15.62 \/\/",
    "analyzed":"vanam prajvalitam dṛṣṭvā samādhi vidadhe param ",
    "folio":13
  },
  {
    "segmentnr":"SA_GK19_ksbhm15u:125",
    "original":"avyāptā vyāpakāḥ svacchāḥ svayaṃ galitavṛttayaḥ \/",
    "analyzed":"a vyāptāḥ vyāpakāḥ su acchāḥ svayam galita vṛttayaḥ ",
    "folio":13
  },
  {
    "segmentnr":"SA_GK19_ksbhm15u:126",
    "original":"sphucabrahmāṇḍavivarāste dhāma paramaṃ yayuḥ \/\/ Bhmj_15.63 \/\/",
    "analyzed":"sphuca brahmāṇḍa vivarāḥ te dhāma paramam yayuḥ ",
    "folio":13
  },
  {
    "segmentnr":"SA_GK19_ksbhm15u:127",
    "original":"evaṃ śamāṅkurasteṣāṃ sarvasaṃnyāsapallavaḥ \/",
    "analyzed":"evam śama aṅkuraḥ teṣām sarva saṃnyāsa pallavaḥ ",
    "folio":13
  },
  {
    "segmentnr":"SA_GK19_ksbhm15u:128",
    "original":"svāntaprakāśakusumaḥ phalito jñānapādapaḥ \/\/ Bhmj_15.64 \/\/",
    "analyzed":"          ",
    "folio":13
  },
  {
    "segmentnr":"SA_GK19_ksbhm15u:129",
    "original":"tato dāvāgninā tena dagdhāste bandhunā yathā \/",
    "analyzed":"tatas dāva agninā tena dagdhāḥ te bandhunā yathā ",
    "folio":13
  },
  {
    "segmentnr":"SA_GK19_ksbhm15u:130",
    "original":"saṃjayastu vratakṣāmo yātastuhinabhūdharam \/\/ Bhmj_15.65 \/\/",
    "analyzed":"saṃjayaḥ tu vrata kṣāmaḥ yātaḥ tuhina bhūdharam ",
    "folio":14
  },
  {
    "segmentnr":"SA_GK19_ksbhm15u:131",
    "original":"śrutvaitatpāṇḍutanayo vyāptaḥ śokakṛṣāṇu(śānu)nā \/",
    "analyzed":"śrutvā etat pāṇḍu tanayaḥ vyāptaḥ śoka kṛṣāṇu śānunā ",
    "folio":14
  },
  {
    "segmentnr":"SA_GK19_ksbhm15u:132",
    "original":"śuśoca sānujaḥ kuntīṃ sasutaṃ ca kurūdvaham \/\/ Bhmj_15.66 \/\/",
    "analyzed":"śuśoca sa anujaḥ kuntīm sa sutam ca kuru udvaham ",
    "folio":14
  },
  {
    "segmentnr":"SA_GK19_ksbhm15u:133",
    "original":"tataḥ prayāte devarṣau rājā kṛtvā jalakriyām \/",
    "analyzed":"tatas prayāte devarṣau rājā kṛtvā jalakriyām ",
    "folio":14
  },
  {
    "segmentnr":"SA_GK19_ksbhm15u:134",
    "original":"tānevoddiśya vipulaṃ dadau draviṇamakṣayam \/\/ Bhmj_15.67 \/\/",
    "analyzed":"tān evā uddiśya vipulam dadau draviṇam akṣayam ",
    "folio":14
  },
  {
    "segmentnr":"SA_GK19_ksbhm15u:135",
    "original":"so 'tha dhairyaṃ samālambya śokamutsārya dehajam \/",
    "analyzed":"saḥ atha dhairyam samālambya śokam utsārya deha jam ",
    "folio":14
  },
  {
    "segmentnr":"SA_GK19_ksbhm15u:136",
    "original":"saṃsārāsāratāṃ dhyāyanvivekaśaraṇo 'bhavat \/\/ Bhmj_15.68 \/\/",
    "analyzed":"saṃsāra asāra tām dhyāyan viveka śaraṇaḥ abhavat ",
    "folio":14
  },
  {
    "segmentnr":"SA_GK19_ksbhm15u:137",
    "original":"bhāvāḥ svabhāvaviśarārava eva teṣu saktaṃ mano na virahe sahate 'nutāpam \/",
    "analyzed":"bhāvāḥ svabhāva viśarāravaḥ eva teṣu saktam manaḥ na virahe sahate anutāpam ",
    "folio":14
  },
  {
    "segmentnr":"SA_GK19_ksbhm15u:138",
    "original":"tatsarvathā priyaviyogaviṣāhatānāṃ śāntyai sudhā tanubhṛtāṃ vipulo vivekaḥ \/\/ Bhmj_15.69 \/\/",
    "analyzed":"tat sarvathā priya viyoga viṣa āhatānām śāntyai sudhā tanubhṛtām vipulaḥ vivekaḥ ",
    "folio":14
  },
  {
    "segmentnr":"SA_GK19_ksbhm15u:139",
    "original":"iti śrīkṣemendraviracitāyāṃ bhāratamañjaryāmāśramavāsikaṃ parva",
    "analyzed":"iti śrī kṣemendra viracitāyām bhāratamañjaryām āśramavāsikam parva ",
    "folio":14
  }
]