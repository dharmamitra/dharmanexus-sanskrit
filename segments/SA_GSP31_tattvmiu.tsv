segmentnr	original	analyzed
SA_GSP31_tattvmiu-0	tattvamīmāṃsā /	tattvamīmāṃsā 
SA_GSP31_tattvmiu-1	sukhaikaviṣayā bhūtānāṃ pravṛttiḥ /	sukha eka viṣayā bhūtānām pravṛttiḥ 
SA_GSP31_tattvmiu-2	sukhaṃ ca sati duḥkhahetāvasambhavati /	sukham ca sati duḥkha hetau asambhavati 
SA_GSP31_tattvmiu-3	ato bhavati duḥkhābhighātake jijñāsā sā ca tattvajñānāt /	atas bhavati duḥkha abhighātake jijñāsā sā ca tattva jñānāt 
SA_GSP31_tattvmiu-4	atastattvamatra nirūpyate /	atas tattvam atra nirūpyate 
SA_GSP31_tattvmiu-5	nanu trividhaṃ duḥkham ādhyātmikamādhidaivikamādhibhautikaṃ ca /	nanu trividham duḥkham ādhyātmikam ādhidaivikam ādhibhautikam ca 
SA_GSP31_tattvmiu-6	tatrādhyātmikaṃ dvividhaṃ śārīraṃ mānasañca /	tatra ādhyātmikam dvividham śārīram mānasam ca 
SA_GSP31_tattvmiu-7	śārīraṃ vātapittaśleṣmaṇāṃ vaiṣamyanimittaṃ mānasaṃ kāmakrodhādinibandhanam /	śārīram vāta pitta śleṣmaṇām vaiṣamya nimittam mānasam kāma krodha ādi nibandhanam 
SA_GSP31_tattvmiu-8	ādhibhautikaṃ mānuṣapaśupakṣyādinimittam /	ādhibhautikam mānuṣa paśu pakṣi ādi nimittam 
SA_GSP31_tattvmiu-9	ādhidaivikaṃ yakṣarākṣasagrahādyāveśanibandhanam /	ādhidaivikam yakṣa rākṣasa graha ādi āveśa nibandhanam 
SA_GSP31_tattvmiu-10	teṣāṃ caiṣāṃ laukikairevopāyaiḥ pratīkāraḥ śakyate /	teṣām ca eṣām laukikaiḥ eva upāyaiḥ pratīkāraḥ śakyate 
SA_GSP31_tattvmiu-11	tathā hi śārīrasyauṣadhādibhiḥ mānasasya manojñastrīpānabhojanavastrālaṅkārādiprāptyā	tathā hi śārīrasya auṣadha ādibhiḥ mānasasya manojña strī pāna bhojana vastra alaṅkāra ādi prāptyā 
SA_GSP31_tattvmiu-12	ādhibhautikasya nītiśāstrābhyāsasusthānopaveśādinā ādhidaivikasya maṇimantrādyupayogeneti	ādhibhautikasya nīti śāstra abhyāsa su sthāna upaveśa ādinā ādhidaivikasya maṇi mantra ādi upayogena iti 
SA_GSP31_tattvmiu-13	sukara upāyaḥ tattvajñānaṃ tvanekajanmaraparābhyāsasādhyam /	sukaraḥ upāyaḥ tattva jñānam tu aneka janma rapara abhyāsa sādhyam 
SA_GSP31_tattvmiu-14	tathā ca laukikānāmābhāṇakaḥ /	tathā ca laukikānām ābhāṇakaḥ 
SA_GSP31_tattvmiu-15	akke cenmadhu vindeta kimarthaṃ parvataṃ vrajet /	akke ced madhu vindeta kimartham parvatam vrajet 
SA_GSP31_tattvmiu-16	iṣṭasyārthasya saṃprāptau ko vidvān yatnamācaret // iti /	iṣṭasya arthasya saṃprāptau kaḥ vidvān yatnam ācaret iti 
SA_GSP31_tattvmiu-17	akke gṛhakoṇe /	akke gṛha koṇe 
SA_GSP31_tattvmiu-18	maivam /	mā evam 
SA_GSP31_tattvmiu-19	na hyetairupāyaiḥ sarvameva duḥkhaṃ nivartate /	na hi etaiḥ upāyaiḥ sarvam eva duḥkham nivartate 
SA_GSP31_tattvmiu-20	nivṛttaṃ punarnotpadyate /	nivṛttam punar na utpadyate 
SA_GSP31_tattvmiu-21	yadyapi śāstrīyamapi ahorātramāsavarṣādisādhyamupāyāntaraṃ sukaraṃ śrūyate apāma somamamṛtā abhūmeti tathāpi etadapi laukikopāyatulyameva /	yadi api śāstrīyam api ahar rātra māsa varṣa ādi sādhyam upāya antaram sukaram śrūyate apāma somam amṛtāḥ abhūma iti tathā api etat api laukika upāya tulyam eva 
SA_GSP31_tattvmiu-22	tathāhi somayāgaḥ paśuvadhādisādhanatvānna viśeṣataḥ śuddhaḥ /	tathā hi soma yāgaḥ paśu vadha ādi sādhana tvāt na viśeṣataḥ śuddhaḥ 
SA_GSP31_tattvmiu-23	akṛte hi tadvadhaprāyaścitte svargādigatyanantaraṃ paripacyate eva tadduḥkham /	a kṛte hi tad vadha prāyaścitte svarga ādi gati anantaram paripacyate eva tat duḥkham 
SA_GSP31_tattvmiu-24	na ca na hiṃsyātsarvābhūtānīti sāmānyaśāstrabhya viśeṣaśāstreṇāgnīṣomīyaṃ paśumālabhetetyanena	na ca na hiṃsyāt sarva abhūtāni iti viśeṣa śāstreṇa agnīṣomīyam paśum ālabheta iti anena 
SA_GSP31_tattvmiu-25	bādhaḥ śaṅkyaḥ bhinnaviṣayatvena bādhyabādhakabhāvāsambhavāt agnīṣomīyaṃ paśumālabheteti	bādhaḥ śaṅkyaḥ bhinna viṣaya tvena bādhya bādhaka bhāva asambhavāt agnīṣomīyam paśum ālabheta iti 
SA_GSP31_tattvmiu-26	vākyena hi vadhasya kratūpakārakatvameva bodhyate na tu puruṣapratyavāyābhāvaḥ /	vākyena hi vadhasya kratu upakāraka tvam eva bodhyate na tu puruṣa pratyavāya abhāvaḥ 
SA_GSP31_tattvmiu-27	evaṃ svargāderanityatvamapi sattve sati kāryatvādanumīyate /	evam svarga ādeḥ anitya tvam api sattve sati kārya tvāt anumīyate 
SA_GSP31_tattvmiu-28	tathā ca śrutirapi	tathā ca śrutiḥ api 
SA_GSP31_tattvmiu-29	na karmaṇā na prajayā dhanena tyāgenaikenāmṛtatvamānaśuḥ /	na karmaṇā na prajayā dhanena tyāgena ekena amṛta tvam ānaśuḥ 
SA_GSP31_tattvmiu-30	pareṇa nākaṃ nihitaṃ guhāyāṃ vibhrājate yadyatayo viśanti //	pareṇa nākam nihitam guhāyām vibhrājate yat yatayaḥ viśanti 
SA_GSP31_tattvmiu-31	karmaṇā jyotiṣṭomādinā prajayā putreṇa dhanena devatājñānena putreṇāyaṃ loko jeyo	karmaṇā jyotiṣṭoma ādinā prajayā putreṇa dhanena devatā jñānena putreṇa ayam lokaḥ jeyaḥ 
SA_GSP31_tattvmiu-32	vidyayā devalokaḥ karmaṇā pitṛloka iti śrutyantarāt ebhiḥ pitrādilokasyaiva prāptirnāmṛtatvasyeti bhāvaha /	vidyayā deva lokaḥ karmaṇā pitṛ lokaḥ iti śruti antarāt ebhiḥ pitṛ ādi lokasya eva prāptiḥ na amṛta tvasya iti bhāvaha 
SA_GSP31_tattvmiu-33	tarhi kathamamṛtatvamityata āha tyāgeneti /	tarhi katham amṛta tvam iti atas āha tyāgena iti 
SA_GSP31_tattvmiu-34	sarvakarmasaṃnyāsasādhyajñānenetyarthaḥ /	sarva karma saṃnyāsa sādhya jñānena iti arthaḥ 
SA_GSP31_tattvmiu-35	tadamṛtatvaṃ svarga eva cettattrāha pareṇa nākamiti /	tat amṛta tvam svarge eva ced tat trāha pareṇa nākam iti 
SA_GSP31_tattvmiu-36	tarhi dūrasthatvānna prāpyamiti cettatrāha nihitaṃ guhāyāmiti /	tarhi dūra stha tvāt na prāpyam iti ced tatra āha nihitam guhāyām iti 
SA_GSP31_tattvmiu-37	taccāsannatvātpṛthak janairapi labhyamiti cettatrāha yadyataya iti /	tat ca āsanna tvāt pṛthak janaiḥ api labhyam iti ced tatra āha yat yatayaḥ iti 
SA_GSP31_tattvmiu-38	adūrabhūtamapyavivekināṃ dūrabhūtameva /	adūra bhūtam api avivekinām dūra bhūtam eva 
SA_GSP31_tattvmiu-39	tathā śrutyantaram /	tathā śruti antaram 
SA_GSP31_tattvmiu-40	karmaṇā mṛtyumṛṣayo niṣeduḥ prajāvanto dvaviṇamīhamānāḥ /	karmaṇā mṛtyum ṛṣayaḥ niṣeduḥ prajāvantaḥ dvaviṇam īhamānāḥ 
SA_GSP31_tattvmiu-41	tathā 'pare ṛṣayo ye manīṣiṇaḥ paraṃ karmabhyo 'mṛtatvamānaśuriti //	tathā pare ṛṣayaḥ ye manīṣiṇaḥ param karmabhyaḥ mṛta tvam ānaśuḥ iti 
SA_GSP31_tattvmiu-42	apāma somamamṛtā abhūmetyamṛtatvābhidhānaṃ tu cirasthityabhiprāyam /	apāma somam amṛtāḥ abhūma iti amṛta tva abhidhānam tu cira sthiti abhiprāyam 
SA_GSP31_tattvmiu-43	yadāhuḥ ābhūtasamplavaṃ sthānamamṛtatvaṃ hi bhāṣyate iti /	yat āhuḥ ābhūtasamplavam sthānam amṛta tvam hi bhāṣyate iti 
SA_GSP31_tattvmiu-44	tadetatsarvamabhipretyoktaṃ śāstrakṛdbhiḥ tadbiparītaḥ śreyān vyaktāvyaktajñavijñānāt /	tat etat sarvam abhipretya uktam śāstra kṛdbhiḥ tad biparītaḥ śreyān vyakta avyakta jña vijñānāt 
SA_GSP31_tattvmiu-45	asyārthaḥ /	asya arthaḥ 
SA_GSP31_tattvmiu-46	tasmātsomapānāderaviśuddhādanityāt viparīto hiṃsādyasaṅkarādviśuddha upāyaḥ śreyān /	tasmāt soma pāna ādeḥ aviśuddhāt anityāt viparītaḥ hiṃsā ādi asaṅkarāt viśuddhaḥ upāyaḥ śreyān 
SA_GSP31_tattvmiu-47	sa ca katham ?	sa ca katham 
SA_GSP31_tattvmiu-48	vyaktasya kāryajātasya tatkāraṇasya avyaktasya pradhānasya tābhyāṃ parasya tasyātmanaśca vivekena jñānādbhavati iti /	vyaktasya kārya jātasya tad kāraṇasya avyaktasya pradhānasya tābhyām parasya tasya ātmanaḥ ca vivekena jñānāt bhavati iti 
SA_GSP31_tattvmiu-49	na ca vivekotpannaphalasyāpi kāryatvādanityatvaṃ śaṃkyam /	na ca viveka utpanna phalasya api kārya tvāt anitya tvam śaṃkyam 
SA_GSP31_tattvmiu-50	bhāvarūpakāryasyaivānityatvāt duḥkhadhvaṃsasya tu kāryatve 'pi nityatvāt /	bhāva rūpa kāryasya eva anitya tvāt duḥkha dhvaṃsasya tu kārya tve pi nitya tvāt 
SA_GSP31_tattvmiu-51	athātra śāstre catasro vidhāḥ /	atha atra śāstre catasraḥ vidhāḥ 
SA_GSP31_tattvmiu-52	prakṛtirvikṛtirubhayamanubhayañceti /	prakṛtiḥ vikṛtiḥ ubhayam anubhayam ca iti 
SA_GSP31_tattvmiu-53	tatra jagato mūlakāraṇabhūtaṃ pradhānaṃ na vikāraḥ kintu prakṛtireva prakarotīti prakṛtiḥ sattvarajastamasāṃ sāmyāvasthā /	tatra jagataḥ mūla kāraṇa bhūtam pradhānam na vikāraḥ kintu prakṛtiḥ eva prakaroti iti prakṛtiḥ sattva rajaḥ tamasām sāmya avasthā 
SA_GSP31_tattvmiu-54	asyāśca mūlāntaramanavasthābhayānnāstīti mūlaprakṛtirityucyate /	asyāḥ ca mūla antaram anavasthā bhayāt na asti iti mūlaprakṛtiḥ iti ucyate 
SA_GSP31_tattvmiu-55	saiva śāstrāntare avidyā māyāśabdenocyate /	sā eva śāstra antare avidyā māyā śabdena ucyate 
SA_GSP31_tattvmiu-56	etadevāvyaktaṃ sattvādīnāṃ guṇānāṃ vaiṣamye sati vyaktamityucyate /	etat eva avyaktam sattva ādīnām guṇānām vaiṣamye sati vyaktam iti ucyate 
SA_GSP31_tattvmiu-57	yathāhi samudrajale calitācalitapradeśāḥ /	yathā hi samudra jale calita acalita pradeśāḥ 
SA_GSP31_tattvmiu-58	evaṃ triguṇātmike pradhāne pariṇāmavāṃstadvidhuraśca pradeśaḥ /	evam triguṇa ātmike pradhāne pariṇāmavān tad vidhuraḥ ca pradeśaḥ 
SA_GSP31_tattvmiu-59	tatra prakṛtivikāreṣu madhye ādyo vikāro mahānityucyate sa etadbuddhilakṣaṇaḥ /	tatra prakṛti vikāreṣu madhye ādyaḥ vikāraḥ mahān iti ucyate saḥ etad buddhi lakṣaṇaḥ 
SA_GSP31_tattvmiu-60	sa āha mahānsāttviko rājasastāmasaśceti trividhaḥ /	saḥ āha mahān sāttvikaḥ rājasaḥ tāmasaḥ ca iti trividhaḥ 
SA_GSP31_tattvmiu-61	buddhestu prathamo vikāro 'haṅkāraḥ /	buddheḥ tu prathamaḥ vikāraḥ haṅkāraḥ 
SA_GSP31_tattvmiu-62	ete ca mahadādayaḥ prakṛtayo vikṛtayaśca /	ete ca mahat ādayaḥ prakṛtayaḥ vikṛtayaḥ ca 
SA_GSP31_tattvmiu-63	tathāhi mahattattvamahaṅkārasya prakṛtirvikṛtiśca mūlaprakṛteḥ /	tathā hi mahat tattvam ahaṅkārasya prakṛtiḥ vikṛtiḥ ca mūlaprakṛteḥ 
SA_GSP31_tattvmiu-64	ayaṃ hi kramaḥ prakṛtermahān mahato 'haṅkāraṃ ahaṅkārātpañca tanmātrāḥ tābhyaḥ pañca	ayam hi kramaḥ prakṛteḥ mahān mahataḥ haṅkāram ahaṅkārāt pañca tanmātrāḥ tābhyaḥ pañca 
SA_GSP31_tattvmiu-65	bhūtāni tanmātrāṇi punaḥ kṣīradadhyorantarāle kalalapariṇāmātpariṇatāni sūkṣmabhūtāni	bhūtāni tanmātrāṇi punar kṣīra dadhyoḥ antarāle kalala pariṇāmāt pariṇatāni sūkṣma bhūtāni 
SA_GSP31_tattvmiu-66	kusumasaurabhyena sūkṣmasthūlatayopalakṣyamāṇaṃ guṇavaiṣamyameva tanmātraśabdena	kusuma saurabhyena sūkṣma sthūla tayā upalakṣyamāṇam guṇa vaiṣamyam eva tanmātra śabdena 
SA_GSP31_tattvmiu-67	bhūtaśabdena cocyate /	bhūta śabdena ca ucyate 
SA_GSP31_tattvmiu-68	pañca bhūtāni ekādaśendriyāṇi ceti eṣa ṣoḍaśako gaṇastu vikāra eva na prakṛtiḥ /	pañca bhūtāni ekādaśa indriyāṇi ca iti eṣa ṣoḍaśakaḥ gaṇaḥ tu vikāraḥ eva na prakṛtiḥ 
SA_GSP31_tattvmiu-69	puruṣastvātmā na prakṛtirna vikṛtiḥ /	puruṣaḥ tu ātmā na prakṛtiḥ na vikṛtiḥ 
SA_GSP31_tattvmiu-70	tadetadāhuḥ /	tat etat āhuḥ 
SA_GSP31_tattvmiu-71	mūlaprakṛtiravikṛtirmahadādyāḥ prakṛtivikṛtayaḥ sapta /	mūlaprakṛtiḥ avikṛtiḥ mahat ādyāḥ prakṛti vikṛtayaḥ sapta 
SA_GSP31_tattvmiu-72	ṣoḍaśakastu vikāro na prakṛtirna vikṛtiḥ puruṣaḥ // iti /	ṣoḍaśakaḥ tu vikāraḥ na prakṛtiḥ na vikṛtiḥ puruṣaḥ iti 
SA_GSP31_tattvmiu-73	atha śāstraparibhāṣā /	atha śāstra paribhāṣā 
SA_GSP31_tattvmiu-74	dṛṣṭamanumānamāptavacanañceti trividhaṃ laukikaṃ pramāṇam /	dṛṣṭam anumānam āpta vacanam ca iti trividham laukikam pramāṇam 
SA_GSP31_tattvmiu-75	ārṣaṃ tu vijñānaṃ yogināmeveti tadatra noktam /	ārṣam tu vijñānam yoginām eva iti tat atra na uktam 
SA_GSP31_tattvmiu-76	tatra pṛthivyādayaḥ sukhādayaścāsmadādīnāṃ viṣayāḥ /	tatra pṛthivī ādayaḥ sukha ādayaḥ ca asmat ādīnām viṣayāḥ 
SA_GSP31_tattvmiu-77	tanmātralakṣaṇāstu devānāṃ yogināṃ ca viṣayā na tvasmadādīnām teṣāṃ cendriyaiḥ sambandhaḥ sannikarṣaḥ /	tanmātra lakṣaṇāḥ tu devānām yoginām ca viṣayāḥ na tu asmat ādīnām teṣām ca indriyaiḥ sambandhaḥ sannikarṣaḥ 
SA_GSP31_tattvmiu-78	evañca viṣayasambaddhendriyāśrito yo buddhidharmo 'dhyavasāyaḥ sa eva pramāṇam /	evam ca viṣaya sambaddha indriya āśritaḥ yaḥ buddhi dharmaḥ dhī avasāyaḥ saḥ eva pramāṇam 
SA_GSP31_tattvmiu-79	ayaṃ hi kramaḥ /	ayam hi kramaḥ 
SA_GSP31_tattvmiu-80	viṣayasambaddhānāmindriyāṇāṃ vṛttau satyāṃ buddhestu tamobhibhave sati yaḥ sattvasamudrekaḥ so 'dhyavasāya iti jñānamiti vṛttiścākhyāyate /	viṣaya sambaddhānām indriyāṇām vṛttau satyām buddheḥ tu tamaḥ abhibhave sati yaḥ sattva samudrekaḥ saḥ dhī avasāyaḥ iti jñānam iti vṛttiḥ ca ākhyāyate 
SA_GSP31_tattvmiu-81	tadidaṃ pratyakṣapramāṇam /	tat idam pratyakṣa pramāṇam 
SA_GSP31_tattvmiu-82	asmācca yaścetanāśakteranugrahastatphalaṃ pramā bodhaḥ /	asmāt ca yaḥ cetanā śakteḥ anugrahaḥ tad phalam pramā bodhaḥ 
SA_GSP31_tattvmiu-83	buddhisattvaṃ hi prākṛtatvādacetanamiti tadīyo 'dhyavasāyo 'pyacetanaḥ ghaṭādivat /	buddhi sattvam hi prākṛta tvāt acetanam iti tadīyaḥ dhyavasāyaḥ pi acetanaḥ ghaṭa ādi vat 
SA_GSP31_tattvmiu-84	evaṃ hi buddhisattvasya pariṇāmabhedāḥ sukhādayo 'pyacetanāḥ /	evam hi buddhi sattvasya pariṇāma bhedāḥ sukha ādayaḥ pi acetanāḥ 
SA_GSP31_tattvmiu-85	puruṣastu sukhādyananuṣaṅgī cetanaḥ /	puruṣaḥ tu sukha ādi ananuṣaṅgī cetanaḥ 
SA_GSP31_tattvmiu-86	so 'yaṃ buddhitattvavarttinā jñānasukhādinā tatpratibimbito buddhisādṛśyaprāptyā	saḥ yam buddhi tattva varttinā jñāna sukha ādinā tad pratibimbitaḥ buddhi sādṛśya prāptyā 
SA_GSP31_tattvmiu-87	jñānasukhādimāniva bhavati citisādṛśyaprāptyā ca acetanāpi buddhistadavadhyavasāyaśca	jñāna sukha ādimān iva bhavati citi sādṛśya prāptyā ca acetanā api buddhiḥ tad avadhya vasāyaḥ ca 
SA_GSP31_tattvmiu-88	cetana iva bhavati /	cetanaḥ iva bhavati 
SA_GSP31_tattvmiu-89	cārvākāstu pratyakṣānyat na mānamiti vadanti /	cārvākāḥ tu pratyakṣa anyat na mānam iti vadanti 
SA_GSP31_tattvmiu-90	tanmate saṃdigdhaviparyayastu puruṣabodhanaṃ nopapadyeta /	tad mate saṃdigdha viparyayaḥ tu puruṣa bodhanam na upapadyeta 
SA_GSP31_tattvmiu-91	nahi puruṣāntaragataḥ saṃśayaḥ anumānaṃ kathanaṃ vinā vā jñātuṃ śakyaḥ /	nahi puruṣa antara gataḥ saṃśayaḥ anumānam kathanam vinā vā jñātum śakyaḥ 
SA_GSP31_tattvmiu-92	pramāṇāntarāṇi tvatraivāntarbhavanti /	pramāṇa antarāṇi tu atra eva antarbhavanti 
SA_GSP31_tattvmiu-93	tathāhi upamānaṃ tāvat gosadṛśo gavaya iti vākyaṃ tajjanito bodho śabda evāntarbhavati cakṣuḥsaṃnikṛṣṭasya gavayasya yat gosādṛśyajñānaṃ tatpratyakṣameva	tathā hi upamānam tāvat go sadṛśaḥ gavayaḥ iti vākyam tad janitaḥ śabdaḥ eva antarbhavati cakṣuḥ saṃnikṛṣṭasya gavayasya yat go sādṛśya jñānam tat pratyakṣam eva 
SA_GSP31_tattvmiu-94	evaṃ jīvataścaitrasya gṛhāsattvena bahiḥsattvakalpanamarthāpattiḥ sāpyanumāna evāntarbhavati /	evam jīvataḥ caitrasya gṛha asattvena bahis sattva kalpanam arthāpattiḥ sā api anumāne eva antarbhavati 
SA_GSP31_tattvmiu-95	vimataścaitro bahirbhavitumarhati gṛheṣvavidyamānatvāt /	vimataḥ caitraḥ bahis bhavitum arhati gṛheṣu a vidyamāna tvāt 
SA_GSP31_tattvmiu-96	yadā tvavyāpakaḥ sannekatrāsti tadānyatra nāsti yadaikatra nāsti tadānyatrāstīti vyāptigrahāt /	yadā tu avyāpakaḥ san ekatra asti tadā anyatra na asti yadā ekatra na asti tadā anyatra asti iti vyāpti grahāt 
SA_GSP31_tattvmiu-97	evamiha vaṭe yakṣaḥ prativasati iti aitihyaṃ na pramāṇamanirdiṣṭasvavaktṛkatvena sandehāt /	evam iha vaṭe yakṣaḥ prativasati iti aitihyam na pramāṇam anirdiṣṭa sva vaktṛka tvena sandehāt 
SA_GSP31_tattvmiu-98	āptoktatvaniścaye tvāgama eva /	āpta ukta tva niścaye tu āgamaḥ eva 
SA_GSP31_tattvmiu-99	evamabhāvo nānupalabdhigamyaḥ kintu pratyakṣa eva /	evam abhāvaḥ na anupalabdhi gamyaḥ kintu pratyakṣaḥ eva 
SA_GSP31_tattvmiu-100	na hi bhūtalasya kaivalyalakṣaṇātpariṇāmaviśeṣādanyo ghaṭābhāvo nāma /	na hi bhū talasya kaivalya lakṣaṇāt pariṇāma viśeṣāt anyaḥ ghaṭa abhāvaḥ nāma 
SA_GSP31_tattvmiu-101	sarva eva hi bhāvāḥ pratikṣaṇaṃ pariṇāminaḥ sa ca pariṇāmabheda aindriyaka evetyalam /	sarve eva hi bhāvāḥ pratikṣaṇam pariṇāminaḥ sa ca pariṇāma bhedaḥ aindriyakaḥ eva iti alam 
SA_GSP31_tattvmiu-102	tatra sūkṣmasyāvyaktasyāpratyakṣatve 'pi mahadādikāryeṇa tadanumīyate /	tatra sūkṣmasya avyaktasya apratyakṣa tve pi mahat ādi kāryeṇa tat anumīyate 
SA_GSP31_tattvmiu-103	tathāhi sadeva kāryaṃ kāraṇavyāpārātprāgapi /	tathā hi sat eva kāryam kāraṇa vyāpārāt prāk api 
SA_GSP31_tattvmiu-104	asato hi sattvaṃ duṣkaram nahi nīlaṃ śilpisahasreṇāpi pītaṃ śakyaṃ kartum /	asataḥ hi sattvam duṣkaram nahi nīlam śilpi sahasreṇa api pītam śakyam kartum 
SA_GSP31_tattvmiu-105	kintu tileṣu pīḍanena tailasyeva āvirbhāvamātramutpattiḥ tirobhāva eva vināśaḥ /	kintu tileṣu pīḍanena tailasya iva āvirbhāva mātram utpattiḥ tirobhāvaḥ eva vināśaḥ 
SA_GSP31_tattvmiu-106	kiñcāsambaddhasyāpi kāryasya janyatve sambaddhatvāviśeṣātsarvaṃ kāryaṃ sarvasmādbhavediti kāryasambaddhasyaiva kāraṇasya janakatvamupeyam /	kiñca asambaddhasya api kāryasya janya tve sambaddha tva aviśeṣāt sarvam kāryam sarvasmāt bhavet iti kārya sambaddhasya eva kāraṇasya janaka tvam upeyam 
SA_GSP31_tattvmiu-107	na ca sadasatoḥ sambandho 'stīti satkāryam /	na ca sat asatoḥ sambandhaḥ asti iti satkāryam 
SA_GSP31_tattvmiu-108	kiñca tantudharmatvāttantūpādeyatvācca na paṭasyārthāntaratvam yannaivaṃ tannaivaṃ yathā ghaṭapaṭau /	kiñca tantu dharma tvāt tantu upādeya tvāt ca na paṭasya artha antara tvam yat na evam tat na evam yathā ghaṭa paṭau 
SA_GSP31_tattvmiu-109	tathā arthāntarayoḥ saṃyogo vā bhavati yathā kuṃḍabadarayoḥ aprāptirvā bhavati himavadvindhyayoḥ /	tathā artha antarayoḥ saṃyogaḥ vā bhavati yathā kuṃḍa badarayoḥ aprāptiḥ vā bhavati himavat vindhyayoḥ 
SA_GSP31_tattvmiu-110	tasmādyathā kūrmaśarīre kūrmāṅgāni niviśamānāni tirobhavanti na tatra tānyutpadyante na vinaśyanti vā evamekasmātsuvarṇādermukuṭādiprādurbhāva  #	tasmāt yathā kūrma śarīre kūrma aṅgāni niviśamānāni tirobhavanti na tatra tāni utpadyante na vinaśyanti vā evam ekasmāt suvarṇa ādeḥ mukuṭa ādi prādurbhāva 
SA_GSP31_tattvmiu-111	evotpattiḥ /	eva utpattiḥ 
SA_GSP31_tattvmiu-112	evañca mahadādikāryaṃ pradhāne 'bhiniviśate avyaktaṃ bhavati iti /	evam ca mahat ādi kāryam pradhāne bhiniviśate avyaktam bhavati iti 
SA_GSP31_tattvmiu-113	kāraṇe sattyeva kāryasya vibhāgāvibhāgābhyāmavyaktaṃ kāraṇamastīti gamyate /	kāraṇe satti eva kāryasya vibhāga avibhāgābhyām avyaktam kāraṇam asti iti gamyate 
SA_GSP31_tattvmiu-114	taccāvyaktaṃ nityaṃ vyāpakaṃ ca sarvaṃ kāryaṃ vyāpnoti tathā niḥkriyaṃ kvacidapyanāśritañca evaṃ niravayavaṃ svatantraṃ ca /	tat ca avyaktam nityam vyāpakam ca sarvam kāryam vyāpnoti tathā niḥkriyam kvacid api anāśritam ca evam niravayavam svatantram ca 
SA_GSP31_tattvmiu-115	etadviparītantu vyaktam /	etad viparītam tu vyaktam 
SA_GSP31_tattvmiu-116	evaṃ vyaktamavyaktaṃ ca sukhaduḥkhamoharūpaguṇatrayānvitamacetanaṃ prasavadharmi ca tadviparītaḥ puruṣaḥ sukhādayaśca guṇāḥ sattvarajastamorūpāḥ	evam vyaktam avyaktam ca sukha duḥkha moha rūpa guṇatraya anvitam acetanam prasava dharmi ca tad viparītaḥ puruṣaḥ sukha ādayaḥ ca guṇāḥ sattva rajaḥ tamaḥ rūpāḥ 
SA_GSP31_tattvmiu-117	sattvasya prayojanaṃ tu prakāśaḥ rajastu tasya pravartakaṃ tamastu niyāmakaṃ yadi hi tamasā guruṇā niyamyeta tadā rajaḥ laghu sattvaṃ sarvatra  #	sattvasya prayojanam tu prakāśaḥ rajaḥ tu tasya pravartakam tamaḥ tu niyāmakam yadi hi tamasā guruṇā niyamyeta tadā rajaḥ laghu sattvam sarvatra 
SA_GSP31_tattvmiu-118	pravarttayet /	pravarttayet 
SA_GSP31_tattvmiu-119	yathā sattvaṃ rajastamasī abhibhūya śāntā vṛttimadhigacchati yathā ca rajaḥ sattvarajasī abhibhūya ghorāṃ tathā tamaḥ sattvarajasī abhibhūya  #	yathā sattvam rajaḥ tamasī abhibhūya śāntā vṛttim adhigacchati yathā ca rajaḥ sattva rajasī abhibhūya ghorām tathā tamaḥ sattva rajasī abhibhūya 
SA_GSP31_tattvmiu-120	mūḍhāmiti /	mūḍhām iti 
SA_GSP31_tattvmiu-121	yadyapyete parasparaṃ virodhaśīlāḥ tathāpi yathā vātapittaśleṣmāṇaḥ parasparavirodhinaḥ śarīradhāraṇarūpaikakāryakāriṇaḥ evamete 'pi /	yadi api ete parasparam virodha śīlāḥ tathā api yathā vāta pitta śleṣmāṇaḥ paraspara virodhinaḥ śarīra dhāraṇa rūpa eka kārya kāriṇaḥ evam ete pi 
SA_GSP31_tattvmiu-122	evaṃ sukhahetutvātsattvaṃ sukhātmakaṃ duḥkhahetutvādduḥkhātmakaṃ rajaḥ yanmohakaṃ tattamaḥ /	evam sukha hetu tvāt sattvam sukha ātmakam duḥkha hetu tvāt duḥkha ātmakam rajaḥ yat mohakam tat tamaḥ 
SA_GSP31_tattvmiu-123	te ca sukhaduḥkhamohāḥ parasparavirodhinaḥ svānurūpāṇyeva parasparaṃ viruddhāni sukhaduḥkhamohātmakāni nimittāni kalpayanti /	te ca sukha duḥkha mohāḥ paraspara virodhinaḥ sva anurūpāṇi eva parasparam viruddhāni sukha duḥkha moha ātmakāni nimittāni kalpayanti 
SA_GSP31_tattvmiu-124	tathāhi ekaiva strī svāminaṃ prati sukharūpasadbhāvāttaṃ sukhākaroti sapatnīstu duḥkhākaroti evamatrāpyekasyāpi nimittabhedādbhedaḥ /	tathā hi ekā eva strī svāminam prati sukha rūpa sadbhāvāt tam sukhākaroti sapatnīḥ tu duḥkhākaroti evam atra api ekasya api nimitta bhedāt bhedaḥ 
SA_GSP31_tattvmiu-125	sukhaprakāśalāghavaistu parasparamavirodhānna nimittabhedāḥ kalpyante /	sukha prakāśa lāghavaiḥ tu parasparam avirodhāt na nimitta bhedāḥ kalpyante 
SA_GSP31_tattvmiu-126	sargādau tu pariṇāmasvabhāvā guṇāḥ kṣaṇamapyapariṇamayya na tiṣṭhantīti sattvaṃ sattvarūpatayā rajo rajorūpatayā tamastamorūpatayā pravarttate	sarga ādau tu pariṇāma svabhāvāḥ guṇāḥ kṣaṇam api a pariṇamayya na tiṣṭhanti iti sattvam sattva rūpatayā rajaḥ rajaḥ rūpatayā tamaḥ tamaḥ rūpatayā pravarttate 
SA_GSP31_tattvmiu-127	yathāhi ghanavimuktajalānāṃ jambīrakaravīranārikerādyāśrayabhedādasti bhedaḥ evamekarūpāṇāmapi guṇānāṃ pratiguṇāśrayaviśeṣādanekarūpatā /	yathā hi ghana vimukta jalānām jambīra karavīra nārikera ādi āśraya bhedāt asti bhedaḥ evam eka rūpāṇām api guṇānām prati guṇa āśraya viśeṣāt aneka rūpa tā 
SA_GSP31_tattvmiu-128	ātmā tu vyaktāvyaktasaṃghātabhinnaḥ /	ātmā tu vyakta avyakta saṃghāta bhinnaḥ 
SA_GSP31_tattvmiu-129	parārtho hi saṃghāto bhavati /	para arthaḥ hi saṃghātaḥ bhavati 
SA_GSP31_tattvmiu-130	yathā śayanāsanādayaḥ saṃghātāḥ śarīrārthā dṛṣṭāḥ /	yathā śayana āsana ādayaḥ saṃghātāḥ śarīra arthāḥ dṛṣṭāḥ 
SA_GSP31_tattvmiu-131	kiñca yathā rathādi yaṃtryādinādhiṣṭhitaṃ evaṃ triguṇātmakamapi pareṇa kenacidadhiṣṭhīyamānaṃ yuktam /	kiñca yathā ratha ādi yaṃtrī ādinā adhiṣṭhitam evam triguṇa ātmakam api pareṇa kenacid adhiṣṭhīyamānam yuktam 
SA_GSP31_tattvmiu-132	sa cātmā pratiśarīraṃ bhinnaḥ na hyekasmin sukhini sarve sukhinaḥ /	sa ca ātmā pratiśarīram bhinnaḥ na hi ekasmin sukhini sarve sukhinaḥ 
SA_GSP31_tattvmiu-133	sa cāyaṃ puruṣaḥ sākṣī ca bhavati prakṛtirhi svaviṣayacaritaṃ puruṣāya pradarśayati /	sa ca ayam puruṣaḥ sākṣī ca bhavati prakṛtiḥ hi sva viṣaya caritam puruṣāya pradarśayati 
SA_GSP31_tattvmiu-134	tathāhi loke arthipratyarthinau vivādaviṣayaṃ sākṣiṇe darśayataḥ /	tathā hi loke arthi pratyarthinau vivāda viṣayam sākṣiṇe darśayataḥ 
SA_GSP31_tattvmiu-135	evaṃ cāyaṃ draṣṭāpi bhavati /	evam ca ayam draṣṭā api bhavati 
SA_GSP31_tattvmiu-136	tathā atraiguṇādasya kaivalyaṃ ca dharmaḥ /	tathā a traiguṇāt asya kaivalyam ca dharmaḥ 
SA_GSP31_tattvmiu-137	ātyantiko hi duḥkhatrayābhāvaḥ kaivalyam /	ātyantikaḥ hi duḥkha traya abhāvaḥ kaivalyam 
SA_GSP31_tattvmiu-138	ata evātriguṇatvānmadhyastho 'pi bhavati sukhī hi sukhe tṛpyan duḥkhī dviṣan madhyastho na bhavati /	atas eva a triguṇa tvāt madhyasthaḥ bhavati sukhī hi sukhe tṛpyan duḥkhī dviṣan madhyasthaḥ na bhavati 
SA_GSP31_tattvmiu-139	āta evobhayarāhityādudāsīna ityucyate /	ā atas eva ubhaya rāhityāt udāsīnaḥ iti ucyate 
SA_GSP31_tattvmiu-140	evamaprasavadharmitādakartā 'pi /	evam aprasava dharmi tāt akartā pi 
SA_GSP31_tattvmiu-141	yadyapi cetano 'haṃ karomīti kṛticaitanyayoraikādhikaraṇyaṃ pratīyate tathāpi puruṣapradhānādisambandhātpuruṣacaitanyamavyakte guṇakartṛtvaṃ  #	yadi api cetanaḥ ham karomi iti kṛti caitanyayoḥ aika adhikaraṇyam pratīyate tathā api puruṣa pradhāna ādi sambandhāt puruṣa caitanyam avyakte guṇa kartṛ tvam 
SA_GSP31_tattvmiu-142	ca puruṣe upacaryate /	ca puruṣe upacaryate 
SA_GSP31_tattvmiu-143	bhogyaṃ hi pradhānaṃ bhoktāramantareṇa na saṃbhavati iti bhavati tasya bhoktrapekṣā	bhogyam hi pradhānam bhoktāram antareṇa na saṃbhavati iti bhavati tasya bhoktṛ apekṣā 
SA_GSP31_tattvmiu-144	puruṣastu bhogyena pradhānena saṃyuktastadgataṃ duḥkhamātmanyabhimanyamānaḥ kaivalyaṃ prārthayate /	puruṣaḥ tu bhogyena pradhānena saṃyuktaḥ tad gatam duḥkham ātmani abhimanyamānaḥ kaivalyam prārthayate 
SA_GSP31_tattvmiu-145	tacca sattvapuruṣānyatākhyātinibandhanam na ca sattvapuruṣānyatākhyātiḥ pradhānamantareṇeti	tat ca sattva puruṣa anya tā khyāti nibandhanam na ca sattva puruṣa anya tā khyātiḥ pradhānam antareṇa iti 
SA_GSP31_tattvmiu-146	kaivalyārthaṃ puruṣaḥ pradhānamapekṣata iti tayoḥ saṃyogaḥ ata eva saṃyogo na mahadādisargamantareṇa	kaivalya artham puruṣaḥ pradhānam apekṣate iti tayoḥ saṃyogaḥ atas eva saṃyogaḥ na mahat ādi sargam antareṇa 
SA_GSP31_tattvmiu-147	bhogāya kaivalyāya ca paryāpta iti saṃyoga eva bhogāpavargārthaṃ sargaṃ karotīti //	bhogāya kaivalyāya ca paryāptaḥ iti saṃyogaḥ eva bhoga apavarga artham sargam karoti iti 
SA_GSP31_tattvmiu-148	atha vivekajñānopayoginī buddhirnirūpyate /	atha viveka jñāna upayoginī buddhiḥ nirūpyate 
SA_GSP31_tattvmiu-149	tasyāśca vyāpāro 'dhyavasāyaḥ tadabhinnaḥ /	tasyāḥ ca vyāpāraḥ dhyavasāyaḥ tad abhinnaḥ 
SA_GSP31_tattvmiu-150	eṣa buddherlakṣaṇaṃ samānāsamānajātīyavyavacchedakatvāt /	eṣa buddheḥ lakṣaṇam samāna asamāna jātīya vyavacchedaka tvāt 
SA_GSP31_tattvmiu-151	tathāhi sarvo 'pi vyavahartā 'hamatrādhikṛta iti abhimatya mayā etatkartavyamiti adhyavasyati tataśca pravartate /	tathā hi sarvaḥ pi vyavahartā ham atra adhikṛtaḥ iti abhimatya mayā etat kartavyam iti adhyavasyati tatas ca pravartate 
SA_GSP31_tattvmiu-152	tatra citisannidhānādāpannacaitanyāyā buddheryo 'yaṃ kartavyamiti viniśayayaḥ so 'dhyavasāyaḥ /	tatra citi sannidhānāt āpanna caitanyāyāḥ buddheḥ yaḥ yam kartavyam iti saḥ dhī avasāyaḥ 
SA_GSP31_tattvmiu-153	tatra dharmo yāgādyanuṣṭhānajanitaḥ /	tatra dharmaḥ yāga ādi anuṣṭhāna janitaḥ 
SA_GSP31_tattvmiu-154	jñānaṃ guṇapuruṣānyatākhyātiḥ /	jñānam guṇa puruṣa anya tā khyātiḥ 
SA_GSP31_tattvmiu-155	vairāgyaṃ rāgābhāvaḥ /	vairāgyam rāga abhāvaḥ 
SA_GSP31_tattvmiu-156	evamaiśvaryamapi buddhidharmo yato 'ṇimādiprādurbhāvaḥ /	evam aiśvaryam api buddhi dharmaḥ yatas ṇima ādi prādurbhāvaḥ 
SA_GSP31_tattvmiu-157	ahamatra śaktaḥ matto nānyo 'trādhikṛtaḥ ato 'hamasmi ityādiko yo 'bhimānaḥ so 'haṅkāravyāpāratvādahaṅkāraḥ /	aham atra śaktaḥ mattaḥ na anyaḥ tra adhikṛtaḥ atas ham asmi iti ādikaḥ yaḥ bhimānaḥ saḥ haṅkāra vyāpāra tvāt ahaṅkāraḥ 
SA_GSP31_tattvmiu-158	tamupajīvya hi buddhiradhyavasyati karttavyametanmayeti ahaṅkārācca dvividhaḥ sargaḥ sāttvikādekādaśendriyāṇi tāmasāttu pañcatanmātrāḥ /	tam upajīvya hi buddhiḥ adhyavasyati karttavyam etat mayā iti ahaṅkārāt ca dvividhaḥ sargaḥ sāttvikāt ekādaśa indriyāṇi tāmasāt tu pañca tanmātrāḥ 
SA_GSP31_tattvmiu-159	rajasastu tatpravartakatvamātrātkāraṇatvam /	rajasaḥ tu tad pravartaka tva mātrāt kāraṇa tvam 
SA_GSP31_tattvmiu-160	sāttvikarājasatāmasāhaṅkārāṇāmeva krameṇa vaikārikastaijaso bhūtādiriti saṃjñāḥ /	sāttvika rājasa tāmasa ahaṅkārāṇām eva krameṇa vaikārikaḥ taijasaḥ bhūtādiḥ iti saṃjñāḥ 
SA_GSP31_tattvmiu-161	cakṣuḥśrotraghrāṇarasanatvagākhyāni buddhīndriyāṇi /	cakṣuḥ śrotra ghrāṇa rasana tvac ākhyāni buddhīndriyāṇi 
SA_GSP31_tattvmiu-162	vākpāṇipādapāyūpasthāni karmendriyāṇi /	vāc pāṇi pāda pāyu upasthāni karmendriyāṇi 
SA_GSP31_tattvmiu-163	mana ubhayātmakaṃ buddhīndriyaṃ karmendriyañca /	manaḥ ubhaya ātmakam buddhīndriyam karmendriyam ca 
SA_GSP31_tattvmiu-164	cakṣurādīnāṃ ca manodhiṣṭhitānāṃ svaviṣayeṣu pravṛtteḥ /	cakṣuḥ ādīnām ca manaḥ dhiṣṭhitānām sva viṣayeṣu pravṛtteḥ 
SA_GSP31_tattvmiu-165	prathamaṃ vastudarśanantantaraṃ bālamūkādivannirvikalpātmakaṃ sāmānyato jñānamutpadyate /	prathamam bāla mūka ādi vat nirvikalpa ātmakam sāmānyataḥ jñānam utpadyate 
SA_GSP31_tattvmiu-166	paścācca vastudhamairjātyādibhiryo 'dhyavasāyaḥ sa saṅkalpākhyo manaso vyāpāraḥ /	paścāt ca vastu dhamaiḥ jāti ādibhiḥ yaḥ dhī avasāyaḥ sa saṅkalpa ākhyaḥ manasaḥ vyāpāraḥ 
SA_GSP31_tattvmiu-167	ekasmādahaṅkārādekādaśavidhāni indriyāṇi bhavantītyatra tu śabdādyupabhogasampravartakādṛṣṭabheda eva niyāmakaḥ /	ekasmāt ahaṅkārāt ekādaśavidhāni indriyāṇi bhavanti iti atra tu śabda ādi upabhoga sampravartaka adṛṣṭa bhedaḥ eva niyāmakaḥ 
SA_GSP31_tattvmiu-168	adṛṣṭabhedastu guṇapariṇāma eva /	adṛṣṭa bhedaḥ tu guṇa pariṇāmaḥ eva 
SA_GSP31_tattvmiu-169	pañcabuddhīndriyāṇāṃ sambaddhavastvālocanaṃ vṛttiḥ vāgādikarmendriyāṇāṃ tu vacanādayo vṛttayaḥ /	pañca buddhīndriyāṇām sambaddha vastu ālocanam vṛttiḥ vāc ādi karmendriyāṇām tu vacana ādayaḥ vṛttayaḥ 
SA_GSP31_tattvmiu-170	evaṃ mahato 'dhyavasāyaḥ ahaṅkārasyābhimānaḥ saṅkalpo manaso vṛttirvyāpāraḥ /	evam mahataḥ dhī avasāyaḥ ahaṅkārasya abhimānaḥ saṅkalpaḥ manasaḥ vṛttiḥ vyāpāraḥ 
SA_GSP31_tattvmiu-171	kāryakaraṇābhimukhānāṃ karaṇānāṃ vṛttisaṅkarastu na bhavati /	kārya karaṇa abhimukhānām karaṇānām vṛtti saṅkaraḥ tu na bhavati 
SA_GSP31_tattvmiu-172	yathāhi parāvaskandāya pravṛttāḥ śāktīkayāṣṭīkādayaḥ svaṃ svaṃ śaktyādikamevādadate na parasparayaṣṭyādikam /	yathā hi para avaskandāya pravṛttāḥ svam svam śakti ādikam eva ādadate na paraspara yaṣṭi ādikam 
SA_GSP31_tattvmiu-173	nanu yāṣṭīkānāṃ cetanatvādastu tathā pravṛttiḥ karaṇānāṃ tvacetanānāṃ pravṛtterayuktatvāttatsvarūpasāmarthyopabhogābhijña	nanu yāḥ ṭīkānām cetana tvāt astu tathā pravṛttiḥ karaṇānām tu acetanānām pravṛtteḥ ayukta tvāt tad svarūpa sāmarthya upabhoga abhijña 
SA_GSP31_tattvmiu-174	adhiṣṭhātā svīkārya iti cenna tatpravṛttau puruṣārthasya hetutvāt etaccopapādayiṣyati /	adhiṣṭhātā svīkāryaḥ iti ced na tad pravṛttau puruṣa arthasya hetu tvāt etat ca upapādayiṣyati 
SA_GSP31_tattvmiu-175	karaṇāni tu trayodaśa /	karaṇāni tu trayodaśa 
SA_GSP31_tattvmiu-176	karaṇatvaṃ tu śabdasparśādiprakāśanaṃ karmendriyāṇāṃ tu vacanādivyāpāraḥ /	karaṇa tvam tu śabda sparśa ādi prakāśanam karmendriyāṇām tu vacana ādi vyāpāraḥ 
SA_GSP31_tattvmiu-177	etadbāhyakaraṇaṃ varttamānakālamantaṣkaraṇaṃ tu trikālam /	etat bāhyakaraṇam varttamāna kālam antaṣkaraṇam tu tri kālam 
SA_GSP31_tattvmiu-178	nadīpūrabhedādabhūdvṛṣṭiḥ asti dhūmādihāgniḥ pipīlikāṇḍasaṃcaraṇādbhaviṣyati vṛṣṭiriti pratyayāt /	nadīpūra bhedāt abhūt vṛṣṭiḥ asti dhūmāt iha agniḥ pipīlika aṇḍa saṃcaraṇāt bhaviṣyati vṛṣṭiḥ iti pratyayāt 
SA_GSP31_tattvmiu-179	ye tu vaiśeṣikāḥ kālamekamatiriktaṃ svīkurvate /	ye tu vaiśeṣikāḥ kālam ekam atiriktam svīkurvate 
SA_GSP31_tattvmiu-180	tanmate 'pyatītānāgatādivyavahārabhedaḥ upādhibhedādeva bhavati evaṃ ca taistairupādhibhirevātītānāgatādibhedasiddhau kimatiriktakālasvīkāreṇeti  #	tad mate pi atīta anāgata ādi vyavahāra bhedaḥ upādhi bhedāt eva bhavati evam ca taiḥ taiḥ upādhibhiḥ eva atīta anāgata ādi bheda siddhau kim atirikta kāla svīkāreṇa iti 
SA_GSP31_tattvmiu-181	sāṃkhyāḥ /	sāṃkhyāḥ 
SA_GSP31_tattvmiu-182	eṣāṃ cendriyāṇāma pradhānāpradhānabhāvo 'pyasti /	eṣām ca indriyāṇām pradhāna apradhāna bhāvaḥ 
SA_GSP31_tattvmiu-183	yathāhi grāmādhyakṣā karṣakādibhyaḥ karamādāya viṣayādhyakṣāya prayacchanti viṣayādhyakṣaśca	yathā hi grāma adhyakṣā karṣaka ādibhyaḥ karam ādāya viṣaya adhyakṣāya prayacchanti viṣaya adhyakṣaḥ ca 
SA_GSP31_tattvmiu-184	sarvādhyakṣāya sa ca bhūpataye evaṃ bāhyendriyāṇyālocya manase samarpayanti manaśca	sarva adhyakṣāya sa ca bhūpataye evam bāhya indriyāṇi ālocya manase samarpayanti manaḥ ca 
SA_GSP31_tattvmiu-185	saṅkalpyāhaṅkārāya ahaṅkāraścābhimatya buddhau sarvādhyakṣāyāmiti /	saṅkalpya ahaṅkārāya ahaṅkāraḥ ca abhimatya buddhau sarva adhyakṣāyām iti 
SA_GSP31_tattvmiu-186	ete ca buddhīndriyamanohaṅkārā guṇaviśeṣā guṇānāṃ sattvarajastamasāṃ vikārāḥ parasparaṃ	ete ca buddhīndriya manaḥ haṅkārāḥ guṇa viśeṣāḥ guṇānām sattva rajaḥ tamasām vikārāḥ parasparam 
SA_GSP31_tattvmiu-187	viruddhāṃ api puruṣārthenaikavākyatāpannāḥ yathā santamasāpanayanena prakāśāya militā	viruddhām api puruṣa arthena ekavākya tā āpannāḥ yathā santamasā apanayanena prakāśāya militā 
SA_GSP31_tattvmiu-188	vartitailavahnayaḥ pradīpo bhavati /	varti taila vahnayaḥ pradīpaḥ bhavati 
SA_GSP31_tattvmiu-189	nanu kasmādbuddhau prayacchanti na punarahaṅkārāya manase veti cenna puruṣārthasya prayojakatayā sākṣātsādhanaṃ pradhānaṃ buddhireva ahaṅkārādayastu  #	nanu kasmāt buddhau prayacchanti na punar ahaṅkārāya manase vā iti ced na puruṣa arthasya prayojaka tayā sākṣāt sādhanam pradhānam buddhiḥ eva ahaṅkāra ādayaḥ tu 
SA_GSP31_tattvmiu-190	taṃ prati gauṇāḥ /	tam prati gauṇāḥ 
SA_GSP31_tattvmiu-191	asmadādibhiḥ parasparavyāvṛttāni nānubhūyante iti śabdāditanmātrāṇi aviśeṣāḥ sūkṣmāṇi ca /	asmat ādibhiḥ paraspara vyāvṛttāni na anubhūyante iti śabda ādi tanmātrāṇi aviśeṣāḥ sūkṣmāṇi ca 
SA_GSP31_tattvmiu-192	ākāśādiṣu tu sthūleṣu kvacitsattvapradhānatayā śāntāḥ sukhāḥ prasannā laghavaḥ kecidrajastamaḥpradhānatayā ghorā mūḍhāśca /	ākāśa ādiṣu tu sthūleṣu kvacid sattva pradhāna tayā śāntāḥ sukhāḥ prasannāḥ laghavaḥ kecid rajaḥ tamaḥ pradhāna tayā ghorāḥ mūḍhāḥ ca 
SA_GSP31_tattvmiu-193	te viśeṣāḥ punaḥ tridhā sūkṣmaṃ śarīraṃ mātāpitṛjaṃ mahābhūtāni ca /	te viśeṣāḥ punar tridhā sūkṣmam śarīram mātā pitṛ jam mahābhūtāni ca 
SA_GSP31_tattvmiu-194	pradhānenādisarge pratipuruṣamekaikamutpāditaṃ tathā 'vyāhataṃ śilāmapyanupraviśati /	pradhānena ādisarge pratipuruṣam ekaikam utpāditam tathā vyāhatam śilām api anupraviśati 
SA_GSP31_tattvmiu-195	sargādāmahāpralayamavatiṣṭhate sūkṣmaṃ śarīraṃ tacca mahadahaṅkāraikādaśendriyapañcatanmātrasamudāyaḥ /	sargāt ā mahāpralayam avatiṣṭhate sūkṣmam śarīram tat ca mahat ahaṅkāra ekādaśa indriya pañca tanmātra samudāyaḥ 
SA_GSP31_tattvmiu-196	etacca śarīraṃ bhogānarha iti sthūlaṃ śarīraṃ ṣāṭkauśikamāśrayati /	etat ca śarīram bhoga anarhaḥ iti sthūlam śarīram ṣāṭkauśikam āśrayati 
SA_GSP31_tattvmiu-197	lomalohitamāṃsāni mātṛtaḥ snāyvasthimajjānaḥ pitṛta iti ṣaṭ kośāḥ /	loma lohita māṃsāni mātṛtaḥ snāyu asthi majjānaḥ pitṛtaḥ iti ṣaṭ kośāḥ 
SA_GSP31_tattvmiu-198	nanu dharmādharmanimittaḥ saṃsāraḥ tasya ca sūkṣmaśarīre 'bhāvātkathaṃ sthūlaśarīrāśrayaṇamiti	nanu dharma adharma nimittaḥ saṃsāraḥ tasya ca sūkṣmaśarīre bhāvāt katham sthūlaśarīra āśrayaṇam iti 
SA_GSP31_tattvmiu-199	cet na dharmādyanvitabuddhyā saṃyogena tasyāpi dharmādyabhivāsitatvāt yathāhi surabhipuṣpādisambandhādvastramapi	ced na dharma ādi anvita buddhyā saṃyogena tasya api dharma ādi abhivāsita tvāt yathā hi surabhi puṣpa ādi sambandhāt vastram api 
SA_GSP31_tattvmiu-200	tadāmodavāsitaṃ bhavati /	tad āmoda vāsitam bhavati 
SA_GSP31_tattvmiu-201	dharmādharmādinimittakaṃ ca sthūlaśarīragrahaṇaṃ tayoḥ saṃsargeṇa sūkṣmaśarīraṃ sthūlaśarīramāśritya devo vā manuṣyo vā paśurvā bhavati /	dharma adharma ādi nimittakam ca sthūlaśarīra grahaṇam tayoḥ saṃsargeṇa sūkṣmaśarīram sthūlaśarīram āśritya devaḥ vā manuṣyaḥ vā paśuḥ vā bhavati 
SA_GSP31_tattvmiu-202	yathāhi naṭastāṃ bhūmikāma vidhāya dharmarājo vā bhavati vatsarājo vā bhavati iti /	yathā hi naṭaḥ tām bhūmi kāma vidhāya dharma rājaḥ vā bhavati vatsa rājaḥ vā bhavati iti 
SA_GSP31_tattvmiu-203	hetustvatra puruṣārtha eva /	hetuḥ tu atra puruṣa arthaḥ eva 
SA_GSP31_tattvmiu-204	tatrordhvagamanasya nimittaṃ dharmaḥ /	tatra ūrdhva gamanasya nimittam dharmaḥ 
SA_GSP31_tattvmiu-205	evamadharmeṇādhogatiḥ /	evam adharmeṇa adhogatiḥ 
SA_GSP31_tattvmiu-206	jñānena mokṣo 'jñānena bandhaḥ /	jñānena mokṣaḥ jñānena bandhaḥ 
SA_GSP31_tattvmiu-207	tattvānabhijñasya puruṣasya vairāgyamātrātprakṛtyādiṣvātmabudhyopāsyamāneṣu tatraiva layaḥ rāgātsaṃsāraḥ aiśvaryādicchāyā avighātaḥ vighātaścānaiśvaryāt	tattva anabhijñasya puruṣasya vairāgya mātrāt prakṛti ādiṣu ātma budhyā upāsyamāneṣu tatra eva layaḥ rāgāt saṃsāraḥ aiśvaryāt icchāyāḥ avighātaḥ vighātaḥ ca anaiśvaryāt 
SA_GSP31_tattvmiu-208	ayaṃ buddhisargaḥ caturdhā viparyayāśaktituṣṭisiddhibhedāt /	ayam buddhi sargaḥ caturdhā viparyaya aśakti tuṣṭi siddhi bhedāt 
SA_GSP31_tattvmiu-209	tatra viparyayo 'jñānamavidyā /	tatra viparyayaḥ jñānam avidyā 
SA_GSP31_tattvmiu-210	viparyayaḥ pañcadhā avidyāsmitārāgadveṣābhiniveśā yathāsaṃkhyaṃ tamomohamahāmohatāmisrāndhatāmisrasaṃjñābhedāt /	viparyayaḥ pañcadhā avidyā asmitā rāga dveṣa abhiniveśāḥ yathā saṃkhyam tamaḥ moha mahāmoha tāmisra andhatāmisra saṃjñā bhedāt 
SA_GSP31_tattvmiu-211	prakṛtyādiṣvanātmasvātmabuddhiravidyā tamaḥ /	prakṛti ādiṣu anātmasu ātma buddhiḥ avidyā tamaḥ 
SA_GSP31_tattvmiu-212	devādīnāmaṇidādyaiśvaryeṣu śāśvatikatvābhimāno 'smitā mohaḥ /	deva ādīnām aṇida ādi aiśvaryeṣu smitā mohaḥ 
SA_GSP31_tattvmiu-213	śabdādiṣu viṣayeṣu rāga āsaktirmahāmohaḥ /	śabda ādiṣu viṣayeṣu rāgaḥ āsaktiḥ mahā mohaḥ 
SA_GSP31_tattvmiu-214	devādīnāmasurādibhyaḥ svaiśvaryāṇimābhighātabhayamabhiniveśo 'ndhatāmisraḥ /	deva ādīnām asura ādibhyaḥ sva aiśvarya aṇima abhighāta bhayam abhiniveśaḥ ndhatāmisraḥ 
SA_GSP31_tattvmiu-215	aśaktistu andhatvapaṅgutvādirūpā karaṇavaikalyahetukā /	aśaktiḥ tu andha tva paṅgu tva ādi rūpā karaṇa vaikalya hetukā 
SA_GSP31_tattvmiu-216	tuṣṭayo dvedhā ādhyātmikā bāhyāśca prakṛtivyatirikta ātmāstīti niścitya saṃnyāsādeva	tuṣṭayaḥ dvedhā ādhyātmikāḥ bāhyāḥ ca prakṛti vyatiriktaḥ ātmā asti iti niścitya saṃnyāsāt eva 
SA_GSP31_tattvmiu-217	tavāpavarto bhaviṣyatīti upadeśādau yā tuṣṭayastā ādhyātmikyaḥ pañcaviṣayoparamāt	tava apavartaḥ bhaviṣyati iti upadeśa ādau yāḥ tuṣṭayaḥ tāḥ ādhyātmikyaḥ pañca viṣaya uparamāt 
SA_GSP31_tattvmiu-218	yā tuṣṭayastā bāhyāḥ /	yāḥ tuṣṭayaḥ tāḥ bāhyāḥ 
SA_GSP31_tattvmiu-219	ātmavidyānāmadhyayanamananādayaḥ siddhibhedāḥ /	ātma vidyānām adhyayana manana ādayaḥ siddhi bhedāḥ 
SA_GSP31_tattvmiu-220	evaṃ nirūpito buddhisargaḥ /	evam nirūpitaḥ buddhi sargaḥ 
SA_GSP31_tattvmiu-221	tanmātrasargo 'pi devamanuṣyapaśvādibhedādbahudhā /	tanmātra sargaḥ pi deva manuṣya paśu ādi bhedāt bahudhā 
SA_GSP31_tattvmiu-222	tatrordhādhomadhyalokāḥ sattvarajotamobahulāḥ /	tatra ūrdhva adhas madhya lokāḥ sattva rajaḥ tamaḥ bahulāḥ 
SA_GSP31_tattvmiu-223	nanu sukhaduḥkhādayaḥ prākṛtā buddhiguṇāḥ kathaṃ cetane bhavantīti cetsatyam puri liṅge śerate sa puruṣaḥ /	nanu sukha duḥkha ādayaḥ prākṛtāḥ buddhi guṇāḥ katham cetane bhavanti iti ced satyam puri liṅge śerate sa puruṣaḥ 
SA_GSP31_tattvmiu-224	evaṃ ca liṅgapuruṣayoḥ sambandhālliṅgadharmānātmanyadhyavasyati /	evam ca liṅga puruṣayoḥ sambandhāt liṅga dharmān ātmani adhyavasyati 
SA_GSP31_tattvmiu-225	ayaṃ ca mahadādi	ayam ca mahat ādi 
SA_GSP31_tattvmiu-226	pṛthivyādimahābhūtāntaḥ sargaḥ prakṛtyaiva kṛtaḥ /	pṛthivī ādi mahābhūta antaḥ sargaḥ prakṛtyā eva kṛtaḥ 
SA_GSP31_tattvmiu-227	niṣkāraṇatve tu sadaiva syānnaiva vā syāt /	niṣkāraṇa tve tu sadā eva syāt na eva vā syāt 
SA_GSP31_tattvmiu-228	īśvarastu na tatropādānaṃ citiśakterapariṇāmāt /	īśvaraḥ tu na tatra upādānam citi śakteḥ apariṇāmāt 
SA_GSP31_tattvmiu-229	nāpi īśvarādhiṣṭhitāyā prakṛteḥ kartṛtvaṃ nirvyāpārasyādhṣṭhātṛtvāsambhavāt /	nā api īśvara dhiṣṭhitāyāḥ prakṛteḥ kartṛ tvam 
SA_GSP31_tattvmiu-230	nahi nirvyāpārastakṣāvāsyādyadhitiṣṭhati /	nahi nirvyāpāraḥ takṣā vāsyā ādi adhitiṣṭhati 
SA_GSP31_tattvmiu-231	nanu prakṛteḥ kartṛtve tasyā nityatvenānuparamātkadāpi mokṣo na syāditi cenna /	nanu prakṛteḥ kartṛ tve tasyāḥ nitya tvena anuparamāt kadāpi mokṣaḥ na syāt iti ced na 
SA_GSP31_tattvmiu-232	yathā hi odanakāmaḥ pakvaudano na pravartate punastatra evaṃ yaṃ yaṃ puruṣaṃ prakṛtirmocitavatī na taṃ prati punaḥ pravartate /	yathā hi odana kāmaḥ pakva odanaḥ na pravartate punar tatra evam yam yam puruṣam prakṛtiḥ mocitavatī na tam prati punar pravartate 
SA_GSP31_tattvmiu-233	nanvacetanāyāṃ prakṛtau kathaṃ cetanadharmaḥ pravṛttiḥ tasmādasti prakṛteradhiṣṭhātā	nanu acetanāyām prakṛtau katham cetana dharmaḥ pravṛttiḥ tasmāt asti prakṛteḥ adhiṣṭhātā 
SA_GSP31_tattvmiu-234	cetanaḥ ātmānastu prakṛtisvarūpānabhijñatvānnādhiṣṭhātumarhanti tasmādasti sarvārthadarśī	cetanaḥ ātmānaḥ tu prakṛti svarūpa anabhijña tvāt na adhiṣṭhātum arhanti tasmāt asti sarva artha darśī 
SA_GSP31_tattvmiu-235	prakṛteradhiṣṭhātā sa ceśvara eveti cetsatyam yathāhi vatvavivṛddhyarthamacetanamapi	prakṛteḥ adhiṣṭhātā sa ca īśvaraḥ evā iti ced satyam yathā hi vatva vivṛddhi artham acetanam api 
SA_GSP31_tattvmiu-236	kṣīraṃ pravartate tathā prakṛtirapi puruṣamokṣāya pravartiṣyate /	kṣīram pravartate tathā prakṛtiḥ api puruṣa mokṣāya pravartiṣyate 
SA_GSP31_tattvmiu-237	na ceśvarādhiṣṭhānatvena kṣīre pravṛttiḥ śaṅkayā /	na ca īśvara adhiṣṭhāna tvena kṣīre pravṛttiḥ śaṅkayā 
SA_GSP31_tattvmiu-238	dvidhā hi pravṛttirbhavati svārthāya kāruṇyāya vā /	dvidhā hi pravṛttiḥ bhavati sva arthāya kāruṇyāya vā 
SA_GSP31_tattvmiu-239	na cāptasakalakāmasyeśvarasya kimapi prārthanīyamasti sargātprāk duḥkhābhāvena karuṇāyā asaṃbhavāt /	na ca āpta sakala kāmasya īśvarasya kim api prārthanīyam asti sargāt prāk duḥkha abhāvena karuṇāyāḥ asaṃbhavāt 
SA_GSP31_tattvmiu-240	kiñca karuṇayā prerita īśvaraḥ sukhina eva sarvān prāṇinaḥ sṛjet na vicitrān /	kiñca karuṇayā prerita īśvaraḥ sukhinaḥ eva sarvān prāṇinaḥ sṛjet na vicitrān 
SA_GSP31_tattvmiu-241	prakṛtestvacetanatayā nedaṃ dvayaṃ kintu parārthaiva pravṛttiḥ yathā pāriṣadānpradarśayannivartate naṭaḥ evaṃ prakṛtiḥ ātmānaṃ śabdādyātmanā  #	prakṛteḥ tu acetana tayā na idam dvayam kintu parārthā eva pravṛttiḥ yathā pāriṣadān pradarśayan nivartate naṭaḥ evam prakṛtiḥ ātmānam śabda ādi ātmanā 
SA_GSP31_tattvmiu-242	puruṣādbhedena prakāśya nivartate /	puruṣāt bhedena prakāśya nivartate 
SA_GSP31_tattvmiu-243	phalābhāve 'pi nirguṇe upakāriṇyapi puruṣe prakṛtistapasvinī pravartate eva yathāhi guṇavānupakāryapi bhṛtyo nirguṇe upakāriṇyapi svāmini niṣphalārādhanaḥ	phala abhāve nirguṇe upakāriṇi api puruṣe prakṛtiḥ tapasvinī pravartate eva yathā hi guṇavān upakārī api bhṛtyaḥ nirguṇe upakāriṇi api svāmini niṣphala ārādhanaḥ 
SA_GSP31_tattvmiu-244	yadyapi nāṭyānnivṛtto 'pi naṭaḥ kālāntare punarapi pravartate evaṃ muktaṃ prati prakṛtistu	yadi api nāṭyāt nivṛttaḥ naṭaḥ kāla antare punar api pravartate evam muktam prati prakṛtiḥ tu 
SA_GSP31_tattvmiu-245	na punaḥ pravartate yathāhi vigalitavasanā kulavadhūḥ kadācitkenaciddṛṣṭā cettadāsau	na punar pravartate yathā hi vigalita vasanā kula vadhūḥ kadācid kenacid dṛṣṭā ced tadā asau 
SA_GSP31_tattvmiu-246	tathā yatate yathā na puruṣāntarāṇi paśyanti evaṃ prakṛtirapi vivekena sākṣātkṛtā	tathā yatate yathā na puruṣa antarāṇi paśyanti evam prakṛtiḥ api vivekena sākṣātkṛtā 
SA_GSP31_tattvmiu-247	'tilajjāvaśātpunaḥ svātmānaṃ na pradarśayati /	ti lajjā vaśāt punar sva ātmānam na pradarśayati 
SA_GSP31_tattvmiu-248	nanu savāsanakleśakarmāśayānāṃ bandhanasaṃjñitānāmapyapariṇāmini puruṣe 'sambhavātkathaṃ mokṣaḥ mucerbandhanaviśleṣārthatvāt /	nanu sa vāsana kleśa karma āśayānām bandhana saṃjñitānām api apariṇāmini puruṣe sambhavāt katham mokṣaḥ muceḥ bandhana viśleṣa ārtha tvāt 
SA_GSP31_tattvmiu-249	ata eva na saṃsāro 'pi sambhavati niṣkriyatvāt /	atas eva na saṃsāraḥ u pi sambhavati niṣkriya tvāt 
SA_GSP31_tattvmiu-250	maivam /	mā evam 
SA_GSP31_tattvmiu-251	yathāhi bhṛtyagatau jayaparājayau svāminyupacaryete evaṃ prakṛtigatayorapi bhogāpavargayorvivekāgrahātpuruṣe upacāraḥ /	yathā hi bhṛtya gatau jaya parājayau svāmini upacaryete evam prakṛti gatayoḥ api bhoga apavargayoḥ viveka agrahāt puruṣe upacāraḥ 
SA_GSP31_tattvmiu-252	tatra dharmādharmājñānavairāgyāvairāgyaiśvaryānaiśvaryarūpaiḥ saptabhirbhāvairbadhnāti tattvajñānena tu mocayati /	tatra dharma adharma ajñāna vairāgya avairāgya aiśvarya anaiśvarya rūpaiḥ saptabhiḥ bhāvaiḥ badhnāti tattva jñānena tu mocayati 
SA_GSP31_tattvmiu-253	evaṃ ca kṛtādasmāttattvābhyāsānnāsmi na me nāhamiti śuddhamutpadyate jñānaṃ yadviṣayo abhyāsastaṃ sākṣātkārayatīti /	evam ca kṛtāt asmāt tattva abhyāsāt na asmi na me na aham iti śuddham utpadyate jñānam yad viṣayaḥ abhyāsaḥ tam sākṣātkārayati iti 
SA_GSP31_tattvmiu-254	nāsmītyanena kriyāmātranniṣidhyate asteḥ kriyārthatvāt /	na asmi iti anena asteḥ kriyā artha tvāt 
SA_GSP31_tattvmiu-255	nāhamityanena kartṛtvaṃ na me ityanena svāmitvaṃ niṣidhyate /	na aham iti anena kartṛ tvam na me iti anena svāmi tvam niṣidhyate 
SA_GSP31_tattvmiu-256	bhogavivekasākṣātkārau prakṛteḥ prasotavyau tau ca prasūtāviti nivṛttā prakṛtistāṃ	bhoga viveka sākṣātkārau prakṛteḥ prasotavyau tau ca prasūtau iti nivṛttā prakṛtiḥ tām 
SA_GSP31_tattvmiu-257	niṣkriyaḥ svacchapuruṣaḥ paśyati prakṛtipuruṣayorasaṃsarge 'pyavivekakhyātinibandhanaḥ	niṣkriyaḥ su accha puruṣaḥ paśyati prakṛti puruṣayoḥ a saṃsarge pi a viveka khyāti nibandhanaḥ 
SA_GSP31_tattvmiu-258	saṃsāraḥ punarna bhavati iti /	saṃsāraḥ punarna bhavati iti 
SA_GSP31_tattvmiu-259	ante tattvajñānasya tadānīmeva śarīrapātastu na bhavati /	ante tattva jñānasya tadānīm eva śarīrapātaḥ tu na bhavati 
SA_GSP31_tattvmiu-260	yathāhi nivṛtte kulālavyāpāre saṃskāravaśāt cakraṃ bhramattiṣṭhati evaṃ saṃskāravaśāt	yathā hi nivṛtte kulāla vyāpāre saṃskāra vaśāt cakram bhramat tiṣṭhati evam saṃskāra vaśāt 
SA_GSP31_tattvmiu-261	śarīramapi śarīrapātānantaraṃ tu pradhānasya nivṛttatvādātyantikamapi duḥkhaṃ naśyati	śarīram api śarīra pāta anantaram tu pradhānasya nivṛtta tvāt ātyantikam api duḥkham naśyati 
SA_GSP31_tattvmiu-262	duḥkhābhāvarūpaṃ kaivalyamāpnoti //	duḥkha abhāva rūpam kaivalyam āpnoti 
SA_GSP31_tattvmiu-263	iti śrīmaddevīdattātmajagamasevakasūnvācāryakṛṣṇamitrakṛtā tattvamīmāṃsā samāptā //	iti śrīmat devīdatta ātmaja gama sevaka sūnu ācārya kṛṣṇamitra kṛtā tattvamīmāṃsā samāptā 
