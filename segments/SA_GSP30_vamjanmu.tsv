segmentnr	original	analyzed
SA_GSP30_vamjanmu-0	sāndrodrekakṣubhitam abhitaḥ svāntam antar niyamya prāyo dhatte navanavarasollekham ānandakandam // 1	sāndra udreka kṣubhitam abhitas svāntam antar niyamya prāyas dhatte nava nava rasa ullekham ānanda kandam 
SA_GSP30_vamjanmu-1	bhūyo bhūyaḥ pralayavibhavoddāmaduḥkhāntarāyo yo 'sāv antar jayati hṛdaye ko 'pi saṃvidvikāsaḥ // 2	bhūyas bhūyas pralaya vibhava uddāma duḥkha antarāyaḥ yaḥ sau antar jayati hṛdaye kaḥ pi saṃvid vikāsaḥ 
SA_GSP30_vamjanmu-2	iha khalu nikhilajagadātmā sarvottīrṇaś ca sarvamayaś ca vikalpāsaṃkucitasaṃvitprakāśarūpaḥ	iha khalu nikhila jagat ātmā sarva uttīrṇaḥ ca sarva mayaḥ ca vikalpa asaṃkucita saṃvid prakāśa rūpaḥ 
SA_GSP30_vamjanmu-3	anavacchinnacidānandaviśrāntaḥ prasaradaviralavicitrapañcavāhavāhavāhinīmahodadhiḥ	                                                                           
SA_GSP30_vamjanmu-4	niratiśayasvātantryasīmani pragalbhamānaḥ sarvaśaktikhacita eka eva asti saṃvid ātmā maheśvaraḥ // 3	niratiśaya svātantrya sīmani pragalbhamānaḥ sarva śakti khacitaḥ ekaḥ eva asti saṃvid ātmā maheśvaraḥ 
SA_GSP30_vamjanmu-5	tasya prakāśarūpatā cicchaktiḥ svātantryam ānandaśaktiḥ taccamatkāraḥ icchāśaktiḥ āmarśātmakatā jñānaśaktiḥ sarvākārayogitvaṃ kriyāśaktiḥ iti	tasya prakāśa rūpa tā cit śaktiḥ svātantryam ānanda śaktiḥ tad camatkāraḥ icchā śaktiḥ āmarśa ātmaka tā jñāna śaktiḥ sarva ākāra yogi tvam kriyā śaktiḥ iti 
SA_GSP30_vamjanmu-6	itthaṃ sarvaśaktiyoge 'pi ābhir mukhyābhiḥ śaktibhir upacaryate sa ca bhagavān svātantryaśaktimahimnā svātmānaṃ saṃkucitam iva ābhāsayan aṇuḥ  #	ittham sarva śakti yoge ābhiḥ mukhyābhiḥ śaktibhiḥ upacaryate sa ca bhagavān svātantrya śakti mahimnā sva ātmānam saṃkucitam iva ābhāsayan aṇuḥ 
SA_GSP30_vamjanmu-7	iti ucyate // 5	iti ucyate 
SA_GSP30_vamjanmu-8	yathoktam vyāpako hi śivaḥ svecchākḷptasaṃkocamudraṇāt // 6	yathā uktam vyāpakaḥ hi śivaḥ sva icchā kḷpta saṃkoca mudraṇāt 
SA_GSP30_vamjanmu-9	vicitraphalakarmaughavaśāt tattaccharīrabhāk // 7	vicitra phala karma ogha vaśāt tad tad śarīra bhāj 
SA_GSP30_vamjanmu-10	iti nijasvarūpagopanakelilolam evaṃ māheśaśaktiparispandaṃ pravaraguravaḥ pratipedire // 8	iti nija sva rūpa gopana keli lolam evam māheśa śakti parispandam pravara guravaḥ pratipedire 
SA_GSP30_vamjanmu-11	tathā ca āhuḥ atidurghaṭakāritvāt svācchandyanirmalād asau // 9	tathā ca āhuḥ ati durghaṭa kāri tvāt svācchandya nirmalāt asau 
SA_GSP30_vamjanmu-12	svātmapracchādanakrīḍāpaṇḍitaḥ parameśvaraḥ // 10	           
SA_GSP30_vamjanmu-13	anāvṛte svarūpe 'pi yadātmācchādanaṃ vibhoḥ // 11	anāvṛte sva rūpe yat ātma ācchādanam vibhoḥ 
SA_GSP30_vamjanmu-14	saivāvidyā yato bheda etāvān viśvavṛttikaḥ iti // 12	sā eva avidyā yatas bhedaḥ etāvān viśvavṛttikaḥ iti 
SA_GSP30_vamjanmu-15	na ca etāvatā bhagavato deśakālākāropādhivirahitaniratiśayānandaparisyandātmakasya kācid api kṣatiḥ pratyuta paramamahimnaḥ paripuṣṭir ity	na ca etāvatā bhagavataḥ deśa kāla ākāra upādhi virahita niratiśaya ānanda parisyanda ātmakasya kācid api kṣatiḥ pratyuta parama mahimnaḥ paripuṣṭiḥ iti 
SA_GSP30_vamjanmu-16	asthāsyad ekarūpeṇa vapuṣā cen maheśvaraḥ // 14	asthāsyat eka rūpeṇa vapuṣā ced maheśvaraḥ 
SA_GSP30_vamjanmu-17	maheśvaratvaṃ saṃvittvaṃ tad atyakṣyad ghaṭādivat // 15	maheśvara tvam saṃvid tvam tat atyakṣyat ghaṭa ādi vat 
SA_GSP30_vamjanmu-18	paricchinnaprakāśatvaṃ jaḍasya kila lakṣaṇam // 16	paricchinna prakāśa tvam jaḍasya kila lakṣaṇam 
SA_GSP30_vamjanmu-19	jaḍād vilakṣaṇo bodho yato na parimīyate // 17	jaḍāt vilakṣaṇaḥ bodhaḥ yatas na parimīyate 
SA_GSP30_vamjanmu-20	tena bodhamahāsindhor ullāsinyaḥ svaśaktayaḥ // 18	tena bodha mahā sindhoḥ ullāsinyaḥ sva śaktayaḥ 
SA_GSP30_vamjanmu-21	āśrayanty ūrmaya iva svātmasaṃghaṭṭacitratām // 19	āśrayanti ūrmayaḥ iva sva ātma saṃghaṭṭa citra tām 
SA_GSP30_vamjanmu-22	ityādi // 20	ityādi 
SA_GSP30_vamjanmu-23	tad evam asau bhagavān svamāyāśaktyākhyena avyabhicaritasvātantryaśaktimahimnā svātmanaiva ātmānaṃ saṃkucitam iva avabhāsayan vijñānākalaḥ  #	tat evam asau bhagavān sva māyā śakti ākhyena avyabhicarita svātantrya śakti mahimnā sva ātmanā eva ātmānam saṃkucitam iva avabhāsayan vijñānākalaḥ  /
SA_GSP30_vamjanmu-24	pralayākalaḥ sakalaś ca sampadyate // 21	pralayākalaḥ sakalaḥ ca sampadyate 
SA_GSP30_vamjanmu-25	tatra āṇavena ekenaiva malena saṃyukto vijñānākala ucyate dvābhyām āṇavamāyī yābhyām	tatra āṇavena ekena eva malena saṃyuktaḥ vijñānākalaḥ ucyate dvābhyām āṇava māyī yābhyām 
SA_GSP30_vamjanmu-26	apavedyaḥ pralayākalaḥ tribhir āṇavamāyīyakārmaiḥ saṃvedyaḥ tair eva kalādidharaṇyantatattvamayaḥ	apavedyaḥ pralayākalaḥ tribhiḥ āṇava māyīya kārmaiḥ saṃvedyaḥ taiḥ eva kalā ādi dharaṇī anta tattva mayaḥ 
SA_GSP30_vamjanmu-27	sakalaḥ tadartham eva ayam arthasargaḥ // 22	sakalaḥ tad artham eva ayam artha sargaḥ 
SA_GSP30_vamjanmu-28	tatra sṛṣṭyunmukho bhagavān śuddhādhvani vartamānaḥ svaśaktibhiḥ māyāṃ vikṣobhya	tatra sṛṣṭi unmukhaḥ bhagavān śuddhādhvani vartamānaḥ sva śaktibhiḥ māyām vikṣobhya 
SA_GSP30_vamjanmu-29	kalātattvaṃ kiṃcitkartṛtvalakṣaṇaṃ pudgalasya sṛjati tato 'pi kiṃcid avabodhākhyaṃ	kalā tattvam kiṃcitkartṛtva lakṣaṇam pudgalasya sṛjati kiṃcid avabodha ākhyam 
SA_GSP30_vamjanmu-30	vidyātattvaṃ kiṃcid abhilāṣarūpaṃ ca rāgatattvaṃ tad etat sarāgaṃ kartṛtattvaṃ bhūtabhaviṣyadvartamānatayā	vidyā tattvam kiṃcid abhilāṣa rūpam ca rāga tattvam tat etat sa rāgam kartṛ tattvam bhūta bhaviṣyat vartamāna tayā 
SA_GSP30_vamjanmu-31	tridhā avacchidyate tat kālatattvaṃ tulyatve 'pi rāge yena kartṛtvasya avacchedaḥ	tridhā avacchidyate tat kāla tattvam tulya tve pi rāge yena kartṛ tvasya avacchedaḥ 
SA_GSP30_vamjanmu-32	kriyate tat niyatitattvaṃ tad etat kañcukaṣaṭkam antarmalāvṛtasya pudgalasya bahir	kriyate tat niyati tattvam tat etat kañcuka ṣaṭkam antar mala āvṛtasya pudgalasya bahis 
SA_GSP30_vamjanmu-33	ācchādakam uktaṃ ca cillācakreśvaramate māyā kalā śuddhavidyā rāgakālau niyantraṇā // 23	ācchādakam uktam ca cillācakra īśvara mate māyā kalā śuddhavidyā rāga kālau niyantraṇā 
SA_GSP30_vamjanmu-34	ṣaḍ etāny āvṛtivaśāt kañcukāni mitātmanaḥ // 24	ṣaḍ etāni āvṛti vaśāt kañcukāni mita ātmanaḥ 
SA_GSP30_vamjanmu-35	evaṃ ca pudgalasyāntarmalaḥ kañcukavat sthitaḥ // 25	evam ca pudgalasya antar malaḥ kañcuka vat sthitaḥ 
SA_GSP30_vamjanmu-36	tuṣavat kañcukāni syus tasmāj jñānakriyojjhitaḥ // 26	tuṣa vat kañcukāni syuḥ tasmāt jñāna kriyā ujjhitaḥ 
SA_GSP30_vamjanmu-37	iti // 27	iti 
SA_GSP30_vamjanmu-38	sā ca kalā puruṣasya parimitaṃ kartṛtvaṃ prakāśya sukhaduḥkhamoharūpaṃ bhogyam avyaktatvaṃ	sā ca kalā puruṣasya parimitam kartṛ tvam prakāśya sukha duḥkha moha rūpam bhogyam avyakta tvam 
SA_GSP30_vamjanmu-39	sṛjati tato 'pi aṣṭaguṇaṃ buddhitattvam utpannaṃ tato 'pi sāttvikarājasatāmasabhedabhinnaṃ	sṛjati tatas pi aṣṭaguṇam buddhi tattvam utpannam tatas pi sāttvika rājasa tāmasa bheda bhinnam 
SA_GSP30_vamjanmu-40	triskandham ahaṃkāratattvam tatra pūrvasmāt ahaṃkārāt mano jātam aparasmāt indriyāṇi	tri skandham ahaṃkāra tattvam tatra pūrvasmāt ahaṃkārāt manaḥ jātam aparasmāt indriyāṇi 
SA_GSP30_vamjanmu-41	tṛtīyāt tanmātrāṇi ebhyo bhūtāni ity evam ayam ekasyaiva ādidevasya svātantryamahimnā	tṛtīyāt tanmātrāṇi ebhyaḥ bhūtāni iti evam ayam ekasya eva ādidevasya svātantrya mahimnā 
SA_GSP30_vamjanmu-42	saṃsāre saṃsarataḥ parimitapramātṛtām avalambamānasya tattvaprasaraḥ uktaṃ ca bhūtāni	saṃsāre saṃsarataḥ parimita pramātṛ tām avalambamānasya tattva prasaraḥ uktam ca bhūtāni 
SA_GSP30_vamjanmu-43	tanmātragaṇendriyāṇi mūlaṃ pumān kañcukayuk suśuddham // 28	tanmātra gaṇa indriyāṇi mūlam pumān kañcuka yuj su śuddham 
SA_GSP30_vamjanmu-44	vidyādiśaktyantam iyān svasaṃvitsindhos taraṃgaprasaraprapañcaḥ // 29	vidyā ādi śakti antam iyān sva saṃvid sindhoḥ taraṃga prasara prapañcaḥ 
SA_GSP30_vamjanmu-45	tathā saala utta puriṣuṇṇa u saallutta uttiṇṇa // 30	tathā 
SA_GSP30_vamjanmu-46	pari āṇaha attāṇa u pari masiveṇa samāṇa u // 31	pari āṇaha attāṇa u pari masiveṇa samāṇa u 
SA_GSP30_vamjanmu-47	iti // 32	iti 
SA_GSP30_vamjanmu-48	eteṣāṃ ca uktarūpāṇāṃ tattvānāṃ pramātṛbhede vaicitryāt prameyavaicitryaṃ bhavati iti śrīpūrvaśāstre kathitam tathā hi śaktimacchaktibhedena  #	eteṣām ca ukta rūpāṇām tattvānām pramātṛ bhede vaicitryāt prameya vaicitryam bhavati iti śrī pūrvaśāstre kathitam tathā hi śaktimat śakti bhedena 
SA_GSP30_vamjanmu-49	dharātattvaṃ vibhidyate // 33	dharā tattvam vibhidyate 
SA_GSP30_vamjanmu-50	svarūpasahitaṃ tac ca vijñeyaṃ daśapañcadhā // 34	sva rūpa sahitam tat ca vijñeyam daśa pañcadhā 
SA_GSP30_vamjanmu-51	anenaiva vidhānena puṃstattvāt tu kalāntikam // 35	anena eva vidhānena puṃs tattvāt tu kalā antikam 
SA_GSP30_vamjanmu-52	trayodaśavidhaṃ jñeyaṃ rudravat pralayākalaḥ // 36	trayodaśavidham jñeyam rudra vat pralayākalaḥ 
SA_GSP30_vamjanmu-53	tadvan māyāpi vijñeyā navadhā jñānakevalaḥ // 37	tadvat māyā api vijñeyā navadhā jñāna kevalaḥ 
SA_GSP30_vamjanmu-54	mantrāḥ saptavidhās tadvat pañcadhā mantranāyakāḥ // 38	mantrāḥ saptavidhāḥ tadvat pañcadhā mantranāyakāḥ 
SA_GSP30_vamjanmu-55	tridhā mantreśvareśānāḥ śivaḥ sākṣān na bhidyate // 39	tridhā mantreśvara īśānāḥ śivaḥ sākṣāt na bhidyate 
SA_GSP30_vamjanmu-56	yaḥ punaḥ sarvatattvāni vetty etāni yathārthataḥ // 40	yaḥ punar sarva tattvāni vetti etāni yathārthataḥ 
SA_GSP30_vamjanmu-57	sa gurur matsamaḥ prokto mantravīryaprakāśakaḥ // 41	sa guruḥ mad samaḥ proktaḥ mantra vīrya prakāśakaḥ 
SA_GSP30_vamjanmu-58	dṛṣṭāḥ sambhāṣitās tena spṛṣṭāś ca prīticetasā // 42	dṛṣṭāḥ sambhāṣitāḥ tena spṛṣṭāḥ ca prīti cetasā 
SA_GSP30_vamjanmu-59	narāḥ pāpaiḥ pramucyante saptajanmakṛtair api // 43	narāḥ pāpaiḥ pramucyante sapta janma kṛtaiḥ api 
SA_GSP30_vamjanmu-60	iti // 44	iti 
SA_GSP30_vamjanmu-61	tad evam anekāvasāyo 'yaṃ tattvakramaḥ // 45	tat evam aneka avasāyaḥ yam tattva kramaḥ 
SA_GSP30_vamjanmu-62	eteṣāṃ ca tattvānāṃ vargaśo yad anugāmi rūpam ekarūpam ekarūpakalanāsahiṣṇutvāt sā kalā kathyate // 46	eteṣām ca tattvānām vargaśas yat anugāmi rūpam eka rūpam eka rūpa kalanā sahiṣṇu tvāt sā kalā kathyate 
SA_GSP30_vamjanmu-63	tathā hi nivartante yatas tattvavargāḥ sā nivṛttir nāma kalā // 47	tathā hi nivartante yatas tattva vargāḥ sā nivṛttiḥ nāma kalā 
SA_GSP30_vamjanmu-64	sā ca pṛthivyām eva vyavasthitā // 48	sā ca pṛthivyām eva vyavasthitā 
SA_GSP30_vamjanmu-65	kāraṇatve pūraṇāpyāyakāritvāt pratiṣṭhā nāma kalā ucyate // 49	kāraṇa tve pūraṇa āpyāya kāri tvāt pratiṣṭhā nāma kalā ucyate 
SA_GSP30_vamjanmu-66	sā ca jalādimūlāntaṃ vyāpya vyavasthitā // 50	sā ca jala ādi mūla antam vyāpya vyavasthitā 
SA_GSP30_vamjanmu-67	vedyavilaye saṃvidādhikyāt vidyā nāma kalā // 51	vedya vilaye saṃvid ādhikyāt vidyā nāma kalā 
SA_GSP30_vamjanmu-68	sā ca pumādimāyāntam adhvānam adhyāste // 52	sā ca pum ādi māyā antam adhvānam adhyāste 
SA_GSP30_vamjanmu-69	kañcukataraṃgopaśamāt śāntā nāma kalā ucyate // 53	kañcuka taraṃga upaśamāt śāntā nāma kalā ucyate 
SA_GSP30_vamjanmu-70	sā ca śuddhavidyādiśaktyante sthitā iti // 54	sā ca śuddhavidyā ādi śakti ante sthitā iti 
SA_GSP30_vamjanmu-71	etad eva aṇḍacatuṣṭayaṃ pārthivaprākṛtamāyīyaśāktalakṣaṇam // 55	etat eva aṇḍa catuṣṭayam pārthiva prākṛta māyīya śākta lakṣaṇam 
SA_GSP30_vamjanmu-72	sarvātītatvāt śivatattve śāntyatītā // 56	sarva atīta tvāt śivatattve śānti atītā 
SA_GSP30_vamjanmu-73	iti // 57	iti 
SA_GSP30_vamjanmu-74	paraṃ tu tattvaṃ svatantratvāt kalātītam āsām eva kalānāṃ tattvavad antarbhūtāni	param tu tattvam svatantra tvāt kalā atītam āsām eva kalānām tattva vat antarbhūtāni 
SA_GSP30_vamjanmu-75	bhuvanāny api boddhavyāni evaṃ sthūlasūkṣmaparatvena bhuvanatattvakalārūpaṃ trividharūpaṃ	bhuvanāni api boddhavyāni evam sthūla sūkṣma para tvena bhuvana tattva kalā rūpam trividha rūpam 
SA_GSP30_vamjanmu-76	prameyam uktam pramāṇam api tathaiva padamantravarṇatayā trividham eva iti ekasyaiva	prameyam uktam pramāṇam api tathā eva pada mantra varṇa tayā trividham eva iti ekasya eva 
SA_GSP30_vamjanmu-77	pūrṇapramātuḥ svātantryāt saṃsarataḥ ṣaḍvidhe adhvani viśrāntir uktā // 58	pūrṇa pramātuḥ svātantryāt saṃsarataḥ ṣaḍvidhe adhvani viśrāntiḥ uktā 
SA_GSP30_vamjanmu-78	bhavanti cātra dīkṣāparighaṭanasaṃgrahaślokāḥ padamantravarṇam ekaṃ puraṣoḍaśakaṃ dhareti ca nivṛttiḥ // 59	bhavanti ca atra dīkṣā parighaṭana saṃgraha ślokāḥ pada mantra varṇam ekam pura ṣoḍaśakam dharā iti ca nivṛttiḥ 
SA_GSP30_vamjanmu-79	tattvārṇam agninayanaṃ rasaśarapuram astramantrapadam anyā // 60	tattva arṇam agni nayanam rasa śara puram astra mantra padam anyā 
SA_GSP30_vamjanmu-80	munitattvārṇaṃ dvikapadamantraṃ vasvakṣibhuvanam aparakalā // 61	                   
SA_GSP30_vamjanmu-81	agnyarṇatattvam ekakapadamantraṃ saikabhuvanam iti turyā // 62	agni arṇa tattvam ekaka pada mantram sa eka bhuvanam iti turyā 
SA_GSP30_vamjanmu-82	ṣoḍaśa varṇāḥ padamantratattvam ekaṃ ca śāntyatīteyam // 63	ṣoḍaśa varṇāḥ pada mantra tattvam ekam ca śānti atītā iyam 
SA_GSP30_vamjanmu-83	iti // 64	iti 
SA_GSP30_vamjanmu-84	tad evam āṇavīṃ vṛttim ālambya bhagavān vicitraiḥ jātyāyurbhogaiḥ jarāyujāṇḍajodbhedajasvedajādijātaṃ prādurbhāvayati // 65	tat evam āṇavīm vṛttim ālambya bhagavān vicitraiḥ jāti āyuḥ bhogaiḥ jarāyu ja aṇḍa ja udbheda ja sveda ja ādi jātam prādurbhāvayati  /
SA_GSP30_vamjanmu-85	tatra upabhuktasya annapānasya pākavaśāt rasarūpatayā sthitasya raktamāṃsamedo'sthimajjātmanā śukradhātau viśrāntir bhavati tatra imāḥ prajāḥ  #	tatra upabhuktasya anna pānasya pāka vaśāt rasa rūpa tayā sthitasya rakta māṃsa medaḥ sthi majja ātmanā śukra dhātau viśrāntiḥ bhavati tatra imāḥ prajāḥ 
SA_GSP30_vamjanmu-86	prajāyante // 66	prajāyante 
SA_GSP30_vamjanmu-87	tathā coktaṃ sauśrute iha khalu pāñcabhautikasya caturvidhasya āhārasya ṣaḍrasopetasya	tathā ca uktam sauśrute iha khalu pāñcabhautikasya caturvidhasya āhārasya ṣaṣ rasa upetasya 
SA_GSP30_vamjanmu-88	dvividharasavīryasya aṣṭavidharasavīryasya anekaprakāropabhuktasya pariṇatasya yas	dvividha rasa vīryasya aṣṭavidha rasa vīryasya aneka prakāra upabhuktasya pariṇatasya yaḥ 
SA_GSP30_vamjanmu-89	tejorūpaḥ sāraḥ sūkṣmaḥ sa rasa ity ucyate tasya hṛdayaṃ sthānaṃ sa ca hṛdayāt caturviṃśatidhamanīr	tejaḥ rūpaḥ sāraḥ sūkṣmaḥ sa rasaḥ iti ucyate tasya hṛdayam sthānam sa ca hṛdayāt caturviṃśati dhamanīḥ 
SA_GSP30_vamjanmu-90	anupraviśya ūrdhvagā daśa daśa ca adhogāminīḥ catasraḥ tiryaggāḥ sakalaṃ śarīram	anupraviśya ūrdhvagāḥ daśa daśa ca adhogāminīḥ catasraḥ tiryaggāḥ sakalam śarīram 
SA_GSP30_vamjanmu-91	aharahas tarpayati jīvayati dhārayati vardhayati adṛṣṭanimittena karmaṇā sa khalu	aharahar tarpayati jīvayati dhārayati vardhayati adṛṣṭa nimittena karmaṇā sa khalu 
SA_GSP30_vamjanmu-92	āpyo raso yakṛtplīhādiṃ prāpya rāgam upaiti bhavanti vā atra ślokāḥ // 67	āpyaḥ rasaḥ yakṛt plīha ādim prāpya rāgam upaiti bhavanti vai atra ślokāḥ 
SA_GSP30_vamjanmu-93	rañjitās tejasā tv āpaḥ śarīrasthena dehinām // 68	rañjitāḥ tejasā tu āpaḥ śarīra sthena dehinām 
SA_GSP30_vamjanmu-94	avyāpannāḥ prasannena raktam ity eva tad viduḥ // 69	a vyāpannāḥ prasannena raktam iti eva tat viduḥ 
SA_GSP30_vamjanmu-95	rasād eva striyo raktaṃ rajaḥsaṃjñaṃ pravartate // 70	rasāt eva striyaḥ raktam rajaḥ saṃjñam pravartate 
SA_GSP30_vamjanmu-96	tadvaśād dvādaśād ūrdhvaṃ yāti pañcāśatiḥ kṣitim // 71	tad vaśāt dvādaśāt ūrdhvam yāti pañcāśatiḥ kṣitim 
SA_GSP30_vamjanmu-97	ārtavaṃ śoṇitam āgneyam agnīṣomīyatvāt garbhasya // 72	ārtavam śoṇitam āgneyam agnīṣomīya tvāt garbhasya 
SA_GSP30_vamjanmu-98	rasād raktaṃ tato māṃsaṃ māṃsamedaś ca jāyate // 73	rasāt raktam tatas māṃsam māṃsa medaḥ ca jāyate 
SA_GSP30_vamjanmu-99	medaso 'sthi tato majjā majjātaḥ śukrasambhavaḥ // 74	medasaḥ sthi tatas majjā majjātaḥ śukra sambhavaḥ 
SA_GSP30_vamjanmu-100	evaṃ māṃsena śukratvaṃ raso yāti yathākramam // 75	evam māṃsena śukra tvam rasaḥ yāti yathākramam 
SA_GSP30_vamjanmu-101	strīṇāṃ tathaiva māsena bhaved ārtavasambhavaḥ // 76	strīṇām tathā eva māsena bhavet ārtava sambhavaḥ 
SA_GSP30_vamjanmu-102	iti // 77	iti 
SA_GSP30_vamjanmu-103	tad evaṃbhūte mātṛpitṛsambandhasambhūte agnīṣomātmake raktaretasī kusumasamayād anantaraṃ	tat evaṃbhūte mātṛ pitṛ sambandha sambhūte agnīṣoma ātmake rakta retasī kusuma samayāt anantaram 
SA_GSP30_vamjanmu-104	jananījaṭhare retaḥ kalilībhavati tato budbudam tataḥ peśī tato ghanaḥ yāvad aṅgaparigrahaḥ	jananī jaṭhare retaḥ kalilībhavati tatas budbudam tatas peśī tatas ghanaḥ yāvat aṅga parigrahaḥ 
SA_GSP30_vamjanmu-105	aṅgavyaktiḥ saṃvidullāsaḥ sarvāṅgasampattir ojaḥsaṃcāraḥ sukhaduḥkhasaṃvittir iti	aṅga vyaktiḥ saṃvid ullāsaḥ sarva aṅga sampattiḥ ojaḥ saṃcāraḥ sukha duḥkha saṃvittiḥ iti 
SA_GSP30_vamjanmu-106	yāvat prajāyate // 78	yāvat prajāyate 
SA_GSP30_vamjanmu-107	uktaṃ śrīcillācakreśvaramate somasūryarasollāsaparasparanigharṣaṇāt // 79	                 
SA_GSP30_vamjanmu-108	jātavedasi saṃjāte madhyadhāmavikāsini // 80	jātavedasi saṃjāte madhya dhāma vikāsini 
SA_GSP30_vamjanmu-109	vīrāruṇaparīṇāmavaśād aṅkurasambhavaḥ // 81	vīra aruṇa parīṇāma vaśāt aṅkura sambhavaḥ 
SA_GSP30_vamjanmu-110	ekarātroṣitaṃ retaḥ siktaṃ kalilatāṃ vrajet // 82	eka rātra uṣitam retaḥ siktam kalila tām vrajet 
SA_GSP30_vamjanmu-111	budbudaṃ saptarātreṇa peśī māsena jāyate // 83	budbudam sapta rātreṇa peśī māsena jāyate 
SA_GSP30_vamjanmu-112	dvitīye māsi ca ghanas tṛtīye 'gniparigrahaḥ // 84	dvitīye māsi ca ghanaḥ tṛtīye gni parigrahaḥ 
SA_GSP30_vamjanmu-113	caturthe vyaṅgatāṅgānāṃ cetanā pañcame bhavet // 85	caturthe vyaṅga tā aṅgānām cetanā pañcame bhavet 
SA_GSP30_vamjanmu-114	ṣaṣṭhe sarvāṅgasambhedaḥ saptame calanodgamaḥ // 86	ṣaṣṭhe sarva aṅga sambhedaḥ saptame calana udgamaḥ 
SA_GSP30_vamjanmu-115	tejo 'ṣṭame saṃcarati navame vedanaṃ bhavet // 87	tejaḥ ṣṭame saṃcarati navame vedanam bhavet 
SA_GSP30_vamjanmu-116	sampūrṇadeho daśame māsi jantuḥ prajāyate // 88	sampūrṇa dehaḥ daśame māsi jantuḥ prajāyate 
SA_GSP30_vamjanmu-117	jāto 'sau vāyunā spṛṣṭo yoniyantraprapīḍitaḥ // 89	jātaḥ sau vāyunā spṛṣṭaḥ yoni yantra prapīḍitaḥ 
SA_GSP30_vamjanmu-118	na smaraty ugrasaṃtāpam anekabhavasambhavam // 90	na smarati ugra saṃtāpam aneka bhava sambhavam 
SA_GSP30_vamjanmu-119	krameṇa vṛddhim āyānti tasyaite dehahetavaḥ // 91	krameṇa vṛddhim āyānti tasya ete deha hetavaḥ 
SA_GSP30_vamjanmu-120	rasaḥ sthitiṃ prakurute raktaṃ saṃjīvayaty alam // 92	rasaḥ sthitim prakurute raktam saṃjīvayati alam 
SA_GSP30_vamjanmu-121	māṃsaṃ bṛṃhayati prāyo medaḥ snehayati sphuṭam // 93	māṃsam bṛṃhayati prāyas medaḥ snehayati sphuṭam 
SA_GSP30_vamjanmu-122	dhārayanti tathāsthīni majjāntaḥsārasaṃśrayā // 94	dhārayanti tathā asthīni majjā antar sāra saṃśrayā 
SA_GSP30_vamjanmu-123	harṣotkarṣakaraṃ śukraṃ mūtraṃ kledavivekakṛt // 95	             
SA_GSP30_vamjanmu-124	vāyvagnisaṃrodhakaraṃ purīṣaṃ parikīrtitam // 96	vāyu agni saṃrodha karam purīṣam parikīrtitam 
SA_GSP30_vamjanmu-125	svedakledopakaraṇaṃ garbhahetur athārtavam // 97	sveda kleda upakaraṇam garbha hetuḥ atha ārtavam 
SA_GSP30_vamjanmu-126	evaṃ śarīram āsādya ṣāṭkośaṃ tatparigrahāt // 98	evam śarīram āsādya ṣāṭkośam tad parigrahāt 
SA_GSP30_vamjanmu-127	anapekṣya nijaṃ bhāvaṃ pumān bhāvān apekṣate // 99	an apekṣya nijam bhāvam pumān bhāvān apekṣate 
SA_GSP30_vamjanmu-128	iti // 100	iti 
SA_GSP30_vamjanmu-129	ayam eva ca artho niruktikṛtāpi uktapārthivān aṣṭau guṇān vidyāt trīn mātṛtaḥ trīn pitṛtaḥ ityādy upakramya uktaḥ // 101	ayam eva ca arthaḥ nirukti kṛtā api ukta pārthivān aṣṭau guṇān vidyāt trīn mātṛtaḥ trīn pitṛtaḥ ityādi upakramya uktaḥ  /
SA_GSP30_vamjanmu-130	atraiva idaṃ puṃstrīnapuṃsakalakṣaṇaṃ prakṛtitrayakāraṇam somādhikyena puṃjanma sūryādhikyena yoṣitaḥ // 102	atra eva idam pum strī napuṃsaka lakṣaṇam prakṛti traya kāraṇam soma ādhikyena pum janma sūrya ādhikyena yoṣitaḥ 
SA_GSP30_vamjanmu-131	sāmyāt klības tu vātena bhedāt syād bahvapatyatā // 103	sāmyāt klībaḥ tu vātena bhedāt syāt bahu apatya tā 
SA_GSP30_vamjanmu-132	iti // 104	iti 
SA_GSP30_vamjanmu-133	avayavabhedo 'pi navame daśame māsi prabalaiḥ sūtimārutaiḥ // 105	avayava bhedaḥ pi navame daśame māsi prabalaiḥ sūtimārutaiḥ 
SA_GSP30_vamjanmu-134	niḥsāryate bāṇa iva yantracchidreṇa sajvaraḥ // 106	niḥsāryate bāṇaḥ iva yantra chidreṇa sa jvaraḥ 
SA_GSP30_vamjanmu-135	tasya ṣoḍhā śarīraṃ tatṣaṭtvaco dhārayanti ca // 107	tasya ṣoḍhā śarīram tat ṣaḍ tvacaḥ dhārayanti ca 
SA_GSP30_vamjanmu-136	asthnāṃ tathā ṣaṣṭyadhikaṃ vinibaddhaṃ śatatrayam // 108	asthnām tathā ṣaṣṭi adhikam vinibaddham śata trayam 
SA_GSP30_vamjanmu-137	sthūlaiḥ saha catuḥṣaṣṭir daśanā viṃśatir nakhāḥ // 109	sthūlaiḥ saha catuḥṣaṣṭiḥ daśanāḥ viṃśatiḥ nakhāḥ 
SA_GSP30_vamjanmu-138	pāṇipādaśalākāś ca tāsāṃ sthāne catuṣṭayam // 110	pāṇi pāda śalākāḥ ca tāsām sthāne catuṣṭayam 
SA_GSP30_vamjanmu-139	ṣaṣṭyaṅgulīnāṃ dve pārṣṇī gulpheṣu ca catuṣṭayam // 111	ṣaṣṭi aṅgulīnām dve pārṣṇī gulpheṣu ca catuṣṭayam 
SA_GSP30_vamjanmu-140	catvāry aratnikāsthīni jaṅghayos tāvad eva tu // 112	catvāri aratnika asthīni jaṅghayoḥ tāvat eva tu 
SA_GSP30_vamjanmu-141	dve dve jānukapoloruphalakāṃsasamudbhave // 113	dve dve jānu kapola ūruphalaka aṃsa samudbhave 
SA_GSP30_vamjanmu-142	akṣisthalūṣake śroṇīphalake ca vinirdiśet // 114	śroṇī phalake ca vinirdiśet 
SA_GSP30_vamjanmu-143	bhagāsthy ekaṃ tathā pṛṣṭhe catvāriṃśac ca pañca ca // 115	bhagāsthi ekam tathā pṛṣṭhe catvāriṃśat ca pañca ca 
SA_GSP30_vamjanmu-144	grīvā pañcadaśāsthīni jatrv ekaṃ ca tathā hanuḥ // 116	grīvā pañcadaśa asthīni jatru ekam ca tathā hanuḥ 
SA_GSP30_vamjanmu-145	tanmūle dve lalāṭākṣigaṇḍanāsāghanāsthikā // 117	tad mūle dve lalāṭa akṣi gaṇḍa nāsā ghana asthikā 
SA_GSP30_vamjanmu-146	parśukās talakaiḥ sārdham arbude ca dvisaptatiḥ // 118	parśukāḥ talakaiḥ sārdham arbude ca dvisaptatiḥ 
SA_GSP30_vamjanmu-147	dvau śaṅkhakau kapālāni catvāry eva śiras tathā // 119	dvau śaṅkhakau kapālāni catvāri eva śiraḥ tathā 
SA_GSP30_vamjanmu-148	uraḥ pañcadaśāsthīni puruṣasyāsthisaṃgrahaḥ // 120	uraḥ pañcadaśa asthīni puruṣasya asthi saṃgrahaḥ 
SA_GSP30_vamjanmu-149	iti // 121	iti 
SA_GSP30_vamjanmu-150	eteṣv eva kapālabharaṇaturuṇḍaruṇḍarucakanalayaṣṭīlanalakabhedena abhidhānāni śāstrāntareṣu uktāni // 122	eteṣu eva abhidhānāni śāstra antareṣu uktāni 
SA_GSP30_vamjanmu-151	sthānāntarāṇi āha vasāvapāvahananaṃ nābhiklomayakṛtplihā // 123	sthāna antarāṇi āha vasā vapā avahananam nābhi kloma yakṛt plihā 
SA_GSP30_vamjanmu-152	kṣudrāntravṛkśako vastiḥ purīṣāpāna eva ca // 124	kṣudrāntra vṛkśakaḥ vastiḥ purīṣa apānaḥ eva ca 
SA_GSP30_vamjanmu-153	āmāśayo 'tha hṛdayaṃ sthūlāntraṃ gudam eva ca // 125	āmāśayaḥ tha hṛdayam sthūlāntram gudam eva ca 
SA_GSP30_vamjanmu-154	uttarau ca gudau koṣṭhau vistāro 'yam udāhṛtaḥ // 126	uttarau ca gudau koṣṭhau vistāraḥ yam udāhṛtaḥ 
SA_GSP30_vamjanmu-155	kanīnike sākṣikūṭe śaṣkulī karṇaputrike // 127	kanīnike sākṣikūṭe śaṣkulī karṇa putrike 
SA_GSP30_vamjanmu-156	gaṇḍau śaṅkhau bhruvau kaṣṭaveṣṭāvoṣṭhau kukundare // 128	gaṇḍau śaṅkhau bhruvau kaṣṭa veṣṭau oṣṭhau kukundare 
SA_GSP30_vamjanmu-157	vaṅkṣaṇau vṛṣaṇau vṛkkau śleṣmasaṃghātikau stanau // 129	vaṅkṣaṇau vṛṣaṇau vṛkkau śleṣma saṃghātikau stanau 
SA_GSP30_vamjanmu-158	upajihvāsphijau jihvājaṅghe corū ca piṇḍike // 130	upajihvā sphijau jihvā jaṅghe ca ūrū ca piṇḍike 
SA_GSP30_vamjanmu-159	tālūdaravastiśīrṣe cibuke galaśuṇḍike // 131	tālu udara vastiśīrṣe cibuke galaśuṇḍike 
SA_GSP30_vamjanmu-160	akṣipakṣmacatuṣkaṃ ca paddhastahṛdayāni tu // 132	akṣi pakṣma catuṣkam ca pad hasta hṛdayāni tu 
SA_GSP30_vamjanmu-161	avaṭuś caivam ādīni sthānāny atra śarīrake // 133	avaṭuḥ ca evam ādīni sthānāni atra śarīrake 
SA_GSP30_vamjanmu-162	navacchidrāṇi tāny eva prāṇasyāyatanāni ca // 134	nava chidrāṇi tāni eva prāṇasya āyatanāni ca 
SA_GSP30_vamjanmu-163	dhamanīnāṃ śate dve tu pañcapeśīśatāni ca // 135	dhamanīnām śate dve tu pañca peśī śatāni ca 
SA_GSP30_vamjanmu-164	iti // 136	iti 
SA_GSP30_vamjanmu-165	strīṇāṃ ca stanayor gartād aṣṭātriṃśadadhikāḥ sapeśyo dhamanyo bhavanti iti sauśrutaḥ // 137	strīṇām ca stanayoḥ gartāt aṣṭātriṃśat adhikāḥ sa peśyaḥ dhamanyaḥ bhavanti iti sauśrutaḥ 
SA_GSP30_vamjanmu-166	ekānnatriṃśallakṣāṇi nava snāyuśatāni ca // 138	eka anna triṃśat lakṣāṇi nava snāyu śatāni ca 
SA_GSP30_vamjanmu-167	ṣaṭpañcaśāni tu jñeyā sirā dhamanisaṃtatiḥ // 139	tu jñeyā sirā dhamani saṃtatiḥ 
SA_GSP30_vamjanmu-168	saptottaraṃ marmaśataṃ dve tu saṃdhiśate tathā // 140	sapta uttaram marma śatam dve tu saṃdhi śate tathā 
SA_GSP30_vamjanmu-169	lomnāṃ koṭyas tu pañcāśaccatasraḥ koṭya eva ca // 141	lomnām koṭyaḥ tu pañcāśat catasraḥ koṭyaḥ eva ca 
SA_GSP30_vamjanmu-170	rasasya nava vijñeyā jalasyāñjalayo daśa // 142	rasasya nava vijñeyāḥ jalasya añjalayaḥ daśa 
SA_GSP30_vamjanmu-171	sapta vai tu purīṣasya raktasyāṣṭau prakīrtitāḥ // 143	sapta vai tu purīṣasya raktasya aṣṭau prakīrtitāḥ 
SA_GSP30_vamjanmu-172	śleṣmā ṣaṭ pañca pittaṃ ca catvāro mūtram eva ca // 144	śleṣmā ṣaṭ pañca pittam ca catvāraḥ mūtram eva ca 
SA_GSP30_vamjanmu-173	vasātrayaṃ ca dvau medo majjaikārdhaṃ ca mastake // 145	vasā trayam ca dvau medaḥ majja eka ardham ca mastake 
SA_GSP30_vamjanmu-174	śleṣmaujasas tāvad eva retasas tāvad eva ca // 146	śleṣma ojasaḥ tāvat eva retasaḥ tāvat eva ca 
SA_GSP30_vamjanmu-175	ity etad asthiraṃ varṣma yasya mokṣāya kṛty asau // 147	iti etat asthiram varṣma yasya mokṣāya kṛtī asau 
SA_GSP30_vamjanmu-176	iti svasthasya saumyadhātor evam // 148	iti svasthasya saumya dhātoḥ evam 
SA_GSP30_vamjanmu-177	anyathā tu vailakṣaṇyāc charīrāṇām asvasthatvāt tathaiva ca // 149	anyathā tu vailakṣaṇyāt śarīrāṇām asvastha tvāt tathā eva ca 
SA_GSP30_vamjanmu-178	doṣadhātumalānāṃ ca parimāṇaṃ na vidyate // 150	doṣa dhātu malānām ca parimāṇam na vidyate 
SA_GSP30_vamjanmu-179	ity uktam // 151	iti uktam 
SA_GSP30_vamjanmu-180	tad etat vibhāgena bībhatsadarśanaṃ vairāgyamunibhir agāyi tathā cāhuḥ asthisthūṇaṃ snāyuyutaṃ māṃsaśoṇitalepanam // 152	tat etat vibhāgena bībhatsa darśanam vairāgya munibhiḥ agāyi tathā ca āhuḥ asthi sthūṇam snāyu yutam māṃsa śoṇita lepanam  /
SA_GSP30_vamjanmu-181	carmāvanaddhaṃ durgandhi pūrṇaṃ mūtrapurīṣayoḥ // 153	carma avanaddham durgandhi pūrṇam mūtra purīṣayoḥ 
SA_GSP30_vamjanmu-182	jarāśokasamāviṣṭaṃ rogāyatanam āturam // 154	jarā śoka samāviṣṭam roga āyatanam āturam 
SA_GSP30_vamjanmu-183	rajasvalam anityaṃ ca bhūtāvāsam imaṃ tyajet muniḥ pārāśaryo 'pi āha sarvāśucinidhānasya kṛtaghnasya vināśinaḥ // 155	rajasvalam anityam ca bhūtāvāsam imam tyajet muniḥ pārāśaryaḥ pi āha sarva aśuci nidhānasya kṛtaghnasya vināśinaḥ 
SA_GSP30_vamjanmu-184	śarīrakasyāpi kṛte mūḍhāḥ pāpāni kurvate // 156	śarīrakasya api kṛte mūḍhāḥ pāpāni kurvate 
SA_GSP30_vamjanmu-185	āhārair nīyamānāya kramād duḥkhena ramyatām // 157	āhāraiḥ nīyamānāya kramāt duḥkhena ramyatām 
SA_GSP30_vamjanmu-186	ko hi nāma śarīrāya dharmāpetaṃ samācaret // 158	kaḥ hi nāma śarīrāya dharmāpetam samācaret 
SA_GSP30_vamjanmu-187	iti // 159	iti 
SA_GSP30_vamjanmu-188	evaṃ śarīram uktvā śarīrisvarūpam ucyate dvāsaptatisahasrāṇi hṛdayād abhiniḥsṛtāḥ // 160	evam śarīram uktvā śarīri svarūpam ucyate dvāsaptati sahasrāṇi hṛdayāt abhiniḥsṛtāḥ 
SA_GSP30_vamjanmu-189	hitā nāmāhitā nāḍyas tāsāṃ madhye śaśiprabham // 161	hitāḥ nāma ahitāḥ nāḍyaḥ tāsām madhye śaśi prabham 
SA_GSP30_vamjanmu-190	maṇḍalaṃ tasya madhyastha ātmā dīpa ivācalaḥ // 162	maṇḍalam tasya madhya sthaḥ ātmā dīpaḥ iva acalaḥ 
SA_GSP30_vamjanmu-191	sa jñeyas taṃ viditveha punar ājāyate na tu // 163	sa jñeyaḥ tam viditvā iha punar ājāyate na tu 
SA_GSP30_vamjanmu-192	idam atra tātparyaṃ taṃ tathābhūtam ātmānaṃ viditvā naro na janmakleśam anubhavati	idam atra tātparyam tam tathābhūtam ātmānam viditvā naraḥ na janma kleśam anubhavati 
SA_GSP30_vamjanmu-193	kiṃbhūtaṃ yad dhṛdayoktaṃ dvāsaptatisaṃkhyāvacchinnaṃ nāḍīcakraṃ tad antar yat śaśimaṇḍalaṃ	kiṃbhūtam yat hṛdaya uktam dvāsaptati saṃkhyā avacchinnam nāḍī cakram tat antar yat śaśi maṇḍalam 
SA_GSP30_vamjanmu-194	tadantaḥsthaṃ tāś ca nāḍyo 'śitapītarasasaṃcaraṇādhikāratvāt puṇyopacayena hitāḥ	tad antaḥstham tāḥ ca nāḍyaḥ ūśita pīta rasa saṃcaraṇa adhikāra tvāt puṇya upacayena hitāḥ 
SA_GSP30_vamjanmu-195	tadabhāvena ahitāḥ tāsāṃ saṃcāraka eka eva vyavahārabhedāt pañcabhedo vāyuḥ tāsāṃ	tad abhāvena ahitāḥ tāsām saṃcārakaḥ ekaḥ eva vyavahāra bhedāt pañca bhedaḥ vāyuḥ tāsām 
SA_GSP30_vamjanmu-196	ca dve pradhāne dakṣiṇottarasambaddhe agnīṣomātmake taddvāreṇa prāṇasya ūrdhvagamanam	ca dve pradhāne dakṣiṇa uttara sambaddhe agnīṣoma ātmake tad dvāreṇa prāṇasya ūrdhvagamanam 
SA_GSP30_vamjanmu-197	ahaḥ adho 'pānasya rātriḥ etena ardhamāsamāsartuvatsarādikālavibhāgo 'pi vyākhyātaḥ	ahar adhas pānasya rātriḥ etena ardha māsa māsa ṛtu vatsara ādi kāla vibhāgaḥ vyākhyātaḥ 
SA_GSP30_vamjanmu-198	samaprāṇacāro viṣuvat tayor madhye tṛtīyā daṇḍākārā brahmanāḍī sthitā tatra niruddhaprāṇo	sama prāṇa cāraḥ viṣuvat tayoḥ madhye tṛtīyā daṇḍa ākārā brahmanāḍī sthitā tatra 
SA_GSP30_vamjanmu-199	yogī dīpākāram ātmānaṃ paśyati iti ata evoktaṃ samyagdarśanasampannaḥ karmabhir na sa badhyate // 164	yogī dīpa ākāram ātmānam paśyati iti atas eva uktam samyak darśana sampannaḥ karmabhiḥ na sa badhyate  /
SA_GSP30_vamjanmu-200	darśanena vihīnas tu saṃsāraṃ pratipadyate // 165	darśanena vihīnaḥ tu saṃsāram pratipadyate 
SA_GSP30_vamjanmu-201	iti // 166	iti 
SA_GSP30_vamjanmu-202	saṃsārapravṛttau ca tasya kalāto viṣayavibhedo munibhir uktaḥ tathā hi paradravyāṇy abhidhyāyaṃs tathāniṣṭāni cintayan // 167	saṃsāra pravṛttau ca tasya kalātaḥ viṣaya vibhedaḥ munibhiḥ uktaḥ tathā hi para dravyāṇi abhidhyāyan tathā aniṣṭāni cintayan 
SA_GSP30_vamjanmu-203	vitathābhiniveśī ca jāyate 'ntyāsu yoniṣu // 168	vitatha abhiniveśī ca jāyate ntyāsu yoniṣu 
SA_GSP30_vamjanmu-204	puruṣo 'nṛtavādī ca piśunaḥ puruṣas tathā // 169	puruṣaḥ nṛta vādī ca piśunaḥ puruṣaḥ tathā 
SA_GSP30_vamjanmu-205	anibaddhapralāpī ca mṛgapakṣiṣu jāyate // 170	a nibaddha pralāpī ca mṛga pakṣiṣu jāyate 
SA_GSP30_vamjanmu-206	adattādānanirataḥ paradāropasevakaḥ // 171	adatta ādāna nirataḥ para dāra upasevakaḥ 
SA_GSP30_vamjanmu-207	hiṃsakaś cāvidhānena sthāvareṣūpajāyate // 172	hiṃsakaḥ ca avidhānena sthāvareṣu upajāyate 
SA_GSP30_vamjanmu-208	ityādi ayaṃ tu uktayātanasya niyogaḥ advayarūpasya ātmanaḥ kutastyo 'yaṃ bhedaḥ iti cet māyāmahāmohavikalpakalpita ity āha ākāśam ekaṃ hi yathā  #	ityādi ayam tu ukta yātanasya niyogaḥ advaya rūpasya ātmanaḥ kutastyaḥ yam bhedaḥ iti ced māyā mahā moha vikalpa kalpitaḥ iti āha ākāśam ekam hi yathā 
SA_GSP30_vamjanmu-209	ghaṭādiṣu pṛthag bhavet // 173	ghaṭa ādiṣu pṛthak bhavet 
SA_GSP30_vamjanmu-210	tathātmaiko 'py anekaś ca jalādhāreṣv ivāṃśumān // 174	tathā ātmā ekaḥ pi anekaḥ ca jala ādhāreṣu iva aṃśumān 
SA_GSP30_vamjanmu-211	iti // 175	iti 
SA_GSP30_vamjanmu-212	na ca apakvakaṣāyasya kadācid api uktarūpam ātmajñānaṃ bhavati tathā ca malino hi yathādarśo rūpālokasya na kṣamaḥ // 176	na ca apakva kaṣāyasya kadācid api ukta rūpam ātma jñānam bhavati tathā ca malinaḥ hi yathā ādarśaḥ rūpa ālokasya na kṣamaḥ 
SA_GSP30_vamjanmu-213	tathā hy apakvakaraṇa ātmajñānasya na kṣamaḥ // 177	tathā hi apakva karaṇaḥ ātma jñānasya na kṣamaḥ 
SA_GSP30_vamjanmu-214	ityādy uktam // 178	ityādi uktam 
SA_GSP30_vamjanmu-215	ity alaṃ bhūyasā uktena // 179	iti alam bhūyasā uktena 
SA_GSP30_vamjanmu-216	evam asau bhagavān svātantryaśaktimahimnā paśudaśām avalambamāno bhogopadānapravaṇaḥ	evam asau bhagavān svātantrya śakti mahimnā paśu daśām avalambamānaḥ bhoga upadāna pravaṇaḥ 
SA_GSP30_vamjanmu-217	sampūrṇadehaprāṇabalaḥ san uktena ṣaḍadhvajālakrameṇa prabuddhaḥ śarīraparigraham	sampūrṇa deha prāṇa balaḥ san uktena ṣaḍadhva jāla krameṇa prabuddhaḥ śarīra parigraham 
SA_GSP30_vamjanmu-218	āsādayati krameṇa bhukteṣu karmasu ṣaḍbhir bhāvavikārair jarārogādibhiḥ kāyayantre	āsādayati krameṇa bhukteṣu karmasu ṣaḍbhiḥ bhāva vikāraiḥ jarā roga ādibhiḥ kāya yantre 
SA_GSP30_vamjanmu-219	vighaṭamāne dehastambho vepathur nāḍīcakrasaṃkocaḥ kvacid viparyayeṇa tadvikāso marmabhaṅgaḥ	vighaṭamāne deha stambhaḥ vepathuḥ nāḍī cakra saṃkocaḥ kvacid viparyayeṇa tad vikāsaḥ marma bhaṅgaḥ 
SA_GSP30_vamjanmu-220	śoṣa ityādi pūrvasaṃsthāpanopamardakaṃ sarvam upapadyate yāvat vinaśyati vināśaś	śoṣaḥ ityādi pūrva saṃsthāpana upamardakam sarvam upapadyate yāvat vinaśyati vināśaḥ 
SA_GSP30_vamjanmu-221	ca kṣaṇiko 'sya yady api tathāpi sthūlayā vṛttyā daśabhir daśabhir abhivyaktaḥ proktaḥ // 180	ca kṣaṇikaḥ sya yadi api tathā api sthūlayā vṛttyā daśabhiḥ daśabhiḥ abhivyaktaḥ proktaḥ 
SA_GSP30_vamjanmu-222	tathā hi bālyaṃ vṛddhir balaṃ prajñā tvak cakṣuḥ śrotram indriyam // 181	tathā hi bālyam vṛddhiḥ balam prajñā tvac cakṣuḥ śrotram indriyam 
SA_GSP30_vamjanmu-223	āsanaṃ śayanaṃ puṃsāṃ daśabhir daśabhir vrajet // 182	āsanam śayanam puṃsām daśabhiḥ daśabhiḥ vrajet 
SA_GSP30_vamjanmu-224	ity uktam // 183	iti uktam 
SA_GSP30_vamjanmu-225	tataś ca tasmin śarīrayantre vighaṭite sā saṃvit prāṇanātmatām avalambya ātivāhikena	tatas ca tasmin śarīra yantre vighaṭite sā saṃvid prāṇana ātma tām avalambya ātivāhikena 
SA_GSP30_vamjanmu-226	dehena dehāntaraṃ nīyate tataś ca ātivāhikaṃ śarīrakaṃ bhūtabhaviṣyaddehāntarāle	dehena deha antaram nīyate tatas ca ātivāhikam śarīrakam bhūta bhaviṣyat deha antarāle 
SA_GSP30_vamjanmu-227	yugyasthānīyaṃ sambhavati yadārūḍho 'sau pudgalaḥ śarīrāntarāsaṅgam anubhavati uktaṃ	yugya sthānīyam sambhavati yad ārūḍhaḥ sau pudgalaḥ śarīra antarāsaṅgam anubhavati uktam 
SA_GSP30_vamjanmu-228	ca kośabhāṣye mṛtyūpapattibhavayor antarā bhavatīha yaḥ // 184	ca kośa bhāṣye mṛtyu upapatti bhavayoḥ antarā bhavati iha yaḥ 
SA_GSP30_vamjanmu-229	gamyadeśānuṣaktatvād upapanno 'ntarābhavaḥ // 185	gamya deśa anuṣakta tvāt upapannaḥ ntarābhavaḥ 
SA_GSP30_vamjanmu-230	vrīhisaṃtānasādharmyād avacchinnasamudbhavaḥ // 186	            
SA_GSP30_vamjanmu-231	pratibimbam asiddhitvād asāmyāc ca nidarśanāt // 187	pratibimbam asiddhi tvāt asāmyāt ca nidarśanāt 
SA_GSP30_vamjanmu-232	sa punarmaraṇāt pūrvam upapattikṣaṇāt param // 188	sa punar maraṇāt pūrvam upapatti kṣaṇāt param 
SA_GSP30_vamjanmu-233	svajātiśuddhakarmākṣadṛśyakarmavivekavān // 189	sva jāti śuddha karma akṣa dṛśya karma vivekavān 
SA_GSP30_vamjanmu-234	iti // 190	iti 
SA_GSP30_vamjanmu-235	śrutiś ca dve te cakre sūrye brahmāṇa ṛtuthā viduḥ // 191	śrutiḥ ca dve te cakre sūrye brahmāṇaḥ ṛtuthā viduḥ 
SA_GSP30_vamjanmu-236	athaikaṃ cakraṃ yad guhā tad addhātaya id viduḥ // 192	atha ekam cakram yat guhā tat addhātayaḥ id viduḥ 
SA_GSP30_vamjanmu-237	iti ayam arthaḥ he sūrye bhagavati ātmaśakte brahmāṇaḥ brahmavādinaḥ ṛtuthā kāle	iti ayam arthaḥ he sūrye bhagavati ātma śakte brahmāṇaḥ brahma vādinaḥ ṛtuthā kāle 
SA_GSP30_vamjanmu-238	kāle te tava sambandhinī dve cakre viduḥ cakram iva cakraṃ parivartasādharmyāt śarīram	kāle te tava sambandhinī dve cakre viduḥ cakram iva cakram parivarta sādharmyāt śarīram 
SA_GSP30_vamjanmu-239	ucyate tayor dvitvaṃ vartamānabhāvibhedāt atas tayor antare kathitayā yuktyā yad	ucyate tayoḥ dvi tvam vartamāna bhāvi bhedāt atas tayoḥ antare kathitayā yuktyā yat 
SA_GSP30_vamjanmu-240	ekam ātivāhikākhyaṃ tat guhā guptam anupalakṣyam ity arthaḥ ata eva tad addhātayaḥ	ekam ātivāhika ākhyam tat guhā guptam anupalakṣyam iti arthaḥ atas eva tat addhātayaḥ 
SA_GSP30_vamjanmu-241	it viduḥ yogina eva jānanti iti tātparyam // 193	it viduḥ yoginaḥ eva jānanti iti tātparyam  /
SA_GSP30_vamjanmu-242	tathā ca jāgradavasthāyāṃ dṛḍhakaraṇasya pramātur indriyāṇi śrotrādīni śabdādayaś	tathā ca jāgrat avasthāyām dṛḍha karaṇasya pramātuḥ indriyāṇi śrotra ādīni śabda ādayaḥ 
SA_GSP30_vamjanmu-243	ca viṣayā bhavanti tathā prameyasamaye pracalitam antaḥkaraṇam indriyaṃ yiyāsutā	ca viṣayāḥ bhavanti tathā prameya samaye pracalitam antaḥkaraṇam indriyam yiyāsu tā 
SA_GSP30_vamjanmu-244	ca viṣayaḥ tām eva yiyāsutām adhikṛtya pravaramuniḥ pārāśaryaḥ samādhitavān yaṃ yaṃ	ca viṣayaḥ tām eva yiyāsu tām adhikṛtya pravara muniḥ pārāśaryaḥ yam yam 
SA_GSP30_vamjanmu-245	vāpi smaran bhāvaṃ tyajaty ante kalevaram // 194	vā api smaran bhāvam tyajati ante kalevaram 
SA_GSP30_vamjanmu-246	taṃ tam evaiti kaunteya sadā tadbhāvabhāvitaḥ // 195	tam tam eva eti kaunteya sadā tad bhāva bhāvitaḥ 
SA_GSP30_vamjanmu-247	iti // 196	iti 
SA_GSP30_vamjanmu-248	ayam atra saṃkṣepārthaḥ sambhavabhogaḥ janmabhogaḥ sthitibhogaś ca iti tisraḥ śarīrasya	ayam atra saṃkṣepa arthaḥ sambhava bhogaḥ janma bhogaḥ sthiti bhogaḥ ca iti tisraḥ śarīrasya 
SA_GSP30_vamjanmu-249	prāgavasthā bhavanti hi tathā hi jaṭhare cetanāyāṃ saṃjātāyāṃ garbhabhogaḥ prasavasamaye	prāc avasthāḥ bhavanti hi tathā hi jaṭhare cetanāyām saṃjātāyām garbha bhogaḥ prasava samaye 
SA_GSP30_vamjanmu-250	janmabhogaḥ prasūtasya bālyādivayaḥparāvṛttyā vicitraḥ sthitibhogaḥ // 197	janma bhogaḥ prasūtasya bālya ādi vayaḥ parāvṛttyā vicitraḥ sthiti bhogaḥ 
SA_GSP30_vamjanmu-251	mṛtibhogaḥ yiyāsutā ca dve caramāvasthe tatra mṛtibhogaḥ vicitrā śarīrapīḍā yiyāsutā ātivāhikaśarīrasambaddhā tām eva ca yiyāsutām uddiśya  #	mṛti bhogaḥ yiyāsu tā ca dve carama avasthe tatra mṛti bhogaḥ vicitrā śarīra pīḍā yiyāsu tā ātivāhika śarīra sambaddhā tām eva ca yiyāsu tām uddiśya 
SA_GSP30_vamjanmu-252	yaṃ yaṃ vāpi smaran bhāvam // 198	yam yam vā api smaran bhāvam 
SA_GSP30_vamjanmu-253	ityādi pravṛttam ata eva bhūtabhaviṣyadarthahitārthavādinaḥ smarann iti śabdapratyayasya	ityādi pravṛttam atas eva bhūta bhaviṣyat artha hita artha vādinaḥ smaran iti śabda pratyayasya 
SA_GSP30_vamjanmu-254	yathārthaḥ prayogaḥ syāt etad eva ca vitatya śrītantrāloke pratipāditam mṛtibhogaḥ	yathārthaḥ prayogaḥ syāt etat eva ca vitatya śrī tantrāloke pratipāditam mṛti bhogaḥ 
SA_GSP30_vamjanmu-255	samasto 'yaṃ marmacchin mūḍhatākṣagaḥ // 199	samastaḥ yam marma chid 
SA_GSP30_vamjanmu-256	tatrendriyāṇāṃ sammohaḥ śvāsāyāsaparītatā // 200	tatra indriyāṇām sammohaḥ śvāsa āyāsa parīta tā 
SA_GSP30_vamjanmu-257	yas tv asau kṣaṇa evaikaś caramaḥ prāṇanātmakaḥ // 201	yaḥ tu asau kṣaṇaḥ eva ekaḥ caramaḥ prāṇana ātmakaḥ 
SA_GSP30_vamjanmu-258	sā dehatyāgakālāṃśakalā prāṇaviyoginī // 202	sā dehatyāga kāla aṃśa kalā prāṇa viyoginī 
SA_GSP30_vamjanmu-259	tasyāṃ yad eva smarati prāksaṃskāraprabodhataḥ // 203	tasyām yat eva smarati prāk saṃskāra prabodhataḥ 
SA_GSP30_vamjanmu-260	tad eva rūpam abhyeti sukhaduḥkhavimohitam // 204	tat eva rūpam abhyeti sukha duḥkha vimohitam 
SA_GSP30_vamjanmu-261	iti // 205	iti 
SA_GSP30_vamjanmu-262	atra ca viṣayanaiyatyena vibhāgo vyāsamuninaiva kṛtaḥ // 206	atra ca viṣaya naiyatyena vibhāgaḥ vyāsa muninā eva kṛtaḥ 
SA_GSP30_vamjanmu-263	yadā sattve vivṛddhe tu pralayaṃ yāti dehabhṛt // 207	yadā sattve vivṛddhe tu pralayam yāti dehabhṛt 
SA_GSP30_vamjanmu-264	ityādinā granthena // 208	ityādinā granthena 
SA_GSP30_vamjanmu-265	tā etāḥ śarīrāvasthāḥ pañcāre cakre parivartamāne tasminn ātasthur bhuvanāni viśvā // 209	tāḥ etāḥ śarīra avasthāḥ pañca are cakre parivartamāne tasmin ātasthuḥ bhuvanāni viśvā  /
SA_GSP30_vamjanmu-266	ityādiśrutāv uktāḥ // 210	ityādi śrutau uktāḥ 
SA_GSP30_vamjanmu-267	anyatrāpi sambhavo janma sattā ca mṛtiś cātha yiyāsutā // 211	anyatra api sambhavaḥ janma sattā ca mṛtiḥ ca atha yiyāsu tā 
SA_GSP30_vamjanmu-268	etāḥ pañca śarīrasya pariṇāmavipattayaḥ // 212	etāḥ pañca śarīrasya pariṇāma vipattayaḥ 
SA_GSP30_vamjanmu-269	ity uktam // 213	iti uktam 
SA_GSP30_vamjanmu-270	etad evam uktarūpeṇa asau ātivāhikena dehena dehāntaraṃ nīyate so 'pi dehaḥ suptotthitāt	etat evam ukta rūpeṇa asau ātivāhikena dehena deha antaram nīyate saḥ pi dehaḥ supta utthitāt 
SA_GSP30_vamjanmu-271	prabodham avāpya prāṇiti uktena cakreṇa so 'pi vinaśyati yāvat araghaṭṭaghaṭīyantravat	prabodham avāpya prāṇiti uktena cakreṇa saḥ pi vinaśyati yāvat araghaṭṭa ghaṭīyantra vat 
SA_GSP30_vamjanmu-272	parivartamāno 'ṇuḥ nānākāyanikāyaiḥ saṃsarati saṃsāre // 214	parivartamānaḥ ṇuḥ nānā kāya nikāyaiḥ saṃsarati saṃsāre 
SA_GSP30_vamjanmu-273	tathā ca śrutiḥ sasyam iva martyaḥ pacyate sasyam iva jāyate punaḥ // 215	tathā ca śrutiḥ sasyam iva martyaḥ pacyate sasyam iva jāyate punar 
SA_GSP30_vamjanmu-274	iti // 216	iti 
SA_GSP30_vamjanmu-275	vāsāṃsi jīrṇāni yathā vihāya // 217	vāsāṃsi jīrṇāni yathā vihāya 
SA_GSP30_vamjanmu-276	ityādinā vyāsamunināpi etad uktam // 218	ityādinā vyāsa muninā api etat uktam 
SA_GSP30_vamjanmu-277	atha kadācit parameśvarānugrahaśaktipātapavitritaḥ kenāpi dīkṣādinā upāyena saṃvidānandaviśrāntam	atha kadācid parameśvara anugraha śaktipāta pavitritaḥ kena api dīkṣā ādinā upāyena saṃvid ānanda viśrāntam 
SA_GSP30_vamjanmu-278	advayaṃ nijaṃ rūpaṃ parāmṛśati tataḥ svarūpam ālambate yathoktaṃ śrīmālinīvijaye	advayam nijam rūpam parāmṛśati tatas svarūpam ālambate yathā uktam śrīmālinīvijaye 
SA_GSP30_vamjanmu-279	evam asyātmanaḥ kāle kasmiṃścid yogyatāvaśāt // 219	evam asya ātmanaḥ kāle kasmiṃścid yogya tā vaśāt 
SA_GSP30_vamjanmu-280	ity upakramya tatkṣaṇād vopabhogād vā dehapāte śivaṃ vrajet // 220	iti upakramya tad kṣaṇāt vā upabhogāt vā dehapāte śivam vrajet 
SA_GSP30_vamjanmu-281	ity evam antena granthena // 221	iti evam antena granthena 
SA_GSP30_vamjanmu-282	yad vā kvāpi parameśvarāyatane śarīram ativāhya pūrve vidhau krameṇa parameśvarībhavati tad uktaṃ śrīsāttvatāyām prāsādadvāradeśāc ca yatra  #	yat vā kvāpi parameśvara āyatane śarīram ativāhya pūrve vidhau krameṇa parameśvarībhavati tat uktam śrīsāttvatāyām prāsāda dvāra deśāt ca yatra 
SA_GSP30_vamjanmu-283	śaṅkhadhvaniś caran // 222	śaṅkha dhvaniḥ caran 
SA_GSP30_vamjanmu-284	prayāti sarvato dikṣu tat kṣetraṃ vaiṣṇavaṃ matam // 223	prayāti sarvatas dikṣu tat kṣetram vaiṣṇavam matam 
SA_GSP30_vamjanmu-285	munipraṇītād dviguṇaṃ tad eva parikīrtitam // 224	muni praṇītāt dviguṇam tat eva parikīrtitam 
SA_GSP30_vamjanmu-286	siddhāvatāritād devāt tad eva triguṇaṃ smṛtam // 225	siddha avatāritāt devāt tat eva triguṇam smṛtam 
SA_GSP30_vamjanmu-287	caturguṇaṃ svayaṃ vyaktād dehānte bhāvitātmanām // 226	caturguṇam svayam vyaktāt dehānte bhāvitātmanām 
SA_GSP30_vamjanmu-288	phalaṃ sāyujyatāpūrvaṃ vijñeyaṃ tu kramāt tataḥ // 227	phalam sāyujya tā pūrvam vijñeyam tu kramāt tatas 
SA_GSP30_vamjanmu-289	duṣṭendriyavaśāc cittaṃ nṛṇāṃ yat kalmaṣeritam // 228	duṣṭa indriya vaśāt cittam nṛṇām yat kalmaṣa īritam 
SA_GSP30_vamjanmu-290	tad antakāle saṃśuddhiṃ yāti nārāyaṇālaye // 229	tat antakāle saṃśuddhim yāti nārāyaṇa ālaye 
SA_GSP30_vamjanmu-291	iti // 230	iti 
SA_GSP30_vamjanmu-292	śrīmadamṛteśaśikhāyām api ye tu tattvāvatīrṇānāṃ śaṃkarājñānuvartinām // 231	śrīmat amṛteśaśikhāyām api ye tu tattva avatīrṇānām śaṃkara ājñā anuvartinām 
SA_GSP30_vamjanmu-293	svayaṃbhūmunidevarṣimanujādibhuvāṃ gṛhe // 232	svayaṃbhū muni deva ṛṣi manuja ādi bhuvām gṛhe 
SA_GSP30_vamjanmu-294	mṛtās te tatpuraṃ prāpya pureśair dīkṣitāḥ kramāt // 233	mṛtāḥ te tat puram prāpya pureśaiḥ dīkṣitāḥ kramāt 
SA_GSP30_vamjanmu-295	martye 'vatīrya vā nāvā prayānti paramaṃ padam // 234	martye vatīrya vā nāvā prayānti paramam padam 
SA_GSP30_vamjanmu-296	tatra svayaṃbhuvo dvedhā ke 'py anugrahatatparāḥ // 235	tatra svayaṃbhuvaḥ dvedhā ke pi anugraha tad parāḥ 
SA_GSP30_vamjanmu-297	ke 'pi svakāryeṇāyātāḥ pūrve nirvāṇadāyinaḥ // 236	ke pi sva kāryeṇa āyātāḥ pūrve nirvāṇa dāyinaḥ 
SA_GSP30_vamjanmu-298	iti // 237	iti 
SA_GSP30_vamjanmu-299	tatrāpi na sarvasya mokṣa ity uktam paśumātrasya sālokyaṃ sāmīpyaṃ dīkṣitasya tu // 238	tatra api na sarvasya mokṣaḥ iti uktam paśu mātrasya sālokyam sāmīpyam dīkṣitasya tu 
SA_GSP30_vamjanmu-300	tatparasya tu sāyujyam ity ājñā pārameśvarī // 239	tad parasya tu sāyujyam iti ājñā pārameśvarī 
SA_GSP30_vamjanmu-301	yas tūrdhvaśāstragas tatra tyaktāsthaḥ saṃśayena saḥ // 240	yaḥ tu ūrdhva śāstra gaḥ tatra tyakta āsthaḥ saṃśayena saḥ 
SA_GSP30_vamjanmu-302	vrajed āyatanaṃ naiva sa phalaṃ kiṃcid aśnute // 241	vrajet āyatanam nā eva sa phalam kiṃcid aśnute 
SA_GSP30_vamjanmu-303	dīkṣāyatanavijñānadveṣiṇo ye tu cetasā // 242	dīkṣā āyatana vijñāna dveṣiṇaḥ ye tu cetasā 
SA_GSP30_vamjanmu-304	ācaranti ca tat te vai sarve nirayagāminaḥ // 243	ācaranti ca tat te vai sarve niraya gāminaḥ 
SA_GSP30_vamjanmu-305	ye ca svabhyastavijñānamayāḥ śivamayā hi te // 244	ye ca su abhyasta vijñāna mayāḥ śiva mayāḥ hi te 
SA_GSP30_vamjanmu-306	jīvanmuktā na teṣāṃ syān mṛtau kāpi vicāraṇā // 245	jīvanmuktāḥ na teṣām syāt mṛtau kā api vicāraṇā 
SA_GSP30_vamjanmu-307	iti // 246	iti 
SA_GSP30_vamjanmu-308	ata eva uktaṃ śrīniśāṭane godoham iṣupātaṃ vā nayanonmīlanaṃ ca vā // 247	atas eva uktam śrī niśāṭane godoham iṣu pātam vā nayana unmīlanam ca vā 
SA_GSP30_vamjanmu-309	samyagyuktaḥ pare tattve na bhūyo janmabhāg bhavet // 248	samyak yuktaḥ pare tattve na bhūyas janma bhāj bhavet 
SA_GSP30_vamjanmu-310	yasmāt pūrvaṃ pare nyasto yenātmā brahmaṇi svayam // 249	yasmāt pūrvam pare nyastaḥ yena ātmā brahmaṇi svayam 
SA_GSP30_vamjanmu-311	smaraṇaṃ tu kathaṃ tasya prāṇānte samupasthite // 250	smaraṇam tu katham tasya prāṇānte samupasthite 
SA_GSP30_vamjanmu-312	iti // 251	iti 
SA_GSP30_vamjanmu-313	śrīrāmabhaṭṭārake 'pi tāvat kṣetraṃ tathā tīrthaṃ yāvad brahmaṇi no viśet // 252	śrī rāma bhaṭṭārake tāvat kṣetram tathā tīrtham yāvat brahmaṇi no viśet  /
SA_GSP30_vamjanmu-314	tad viditvā śvapāko 'pi matsamo nātra saṃśayaḥ // 253	tat viditvā śvapākaḥ pi mad samaḥ na atra saṃśayaḥ 
SA_GSP30_vamjanmu-315	iti // 254	iti 
SA_GSP30_vamjanmu-316	bhagavatā bhegipatināpi tīrthe śvapacagṛhe vā naṣṭasmṛtir api parityajan deham // 255	bhagavatā bhegipatinā api tīrthe śvapaca gṛhe vā naṣṭa smṛtiḥ api parityajan deham 
SA_GSP30_vamjanmu-317	jñānasamakālamuktaḥ kaivalyaṃ yāti hataśokaḥ // 256	jñāna sama kāla muktaḥ kaivalyam yāti hata śokaḥ 
SA_GSP30_vamjanmu-318	iti // 257	iti 
SA_GSP30_vamjanmu-319	śrīmatpauṣkarāyām api uktam kṣityantānāṃ ca tattvānāṃ devatvena vyavasthitaḥ // 258	śrīmat pauṣkarāyām api uktam kṣiti antānām ca tattvānām deva tvena vyavasthitaḥ 
SA_GSP30_vamjanmu-320	mantrajño bhagavadbhaktaḥ śraddadhānaḥ sadāstikaḥ // 259	mantra jñaḥ bhagavat bhaktaḥ śraddadhānaḥ sadā āstikaḥ 
SA_GSP30_vamjanmu-321	yatra yatrāśrame caiva nivaset saṃyatendriyaḥ // 260	yatra yatra āśrame ca eva nivaset saṃyata indriyaḥ 
SA_GSP30_vamjanmu-322	svadehasthaṃ smaren nityaṃ svamantraṃ nyastavigrahaḥ // 261	sva deha stham smaret nityam sva mantram nyasta vigrahaḥ 
SA_GSP30_vamjanmu-323	dehasaṃnyāsakāle tu viśrānto yatra kutracit // 262	deha saṃnyāsa kāle tu viśrāntaḥ yatra kutracid 
SA_GSP30_vamjanmu-324	prayāti padam ādyaṃ vai samutkrāntaḥ svavigraham // 263	prayāti padam ādyam vai samutkrāntaḥ sva vigraham 
SA_GSP30_vamjanmu-325	iti // 264	iti 
SA_GSP30_vamjanmu-326	anyatrāpi śarīram evāyatanaṃ nānyad āyatanaṃ vrajet // 265	anyatra api śarīram eva āyatanam na anyat āyatanam vrajet  /
SA_GSP30_vamjanmu-327	tīrtham ekaṃ śrayen mantram anyatīrthāni varjayet iti // 266	tīrtham ekam śrayet mantram anya tīrthāni varjayet iti 
SA_GSP30_vamjanmu-328	tathā svasthaceṣṭāś ca ye martyāḥ smaranti mama nārada // 267	tathā svastha ceṣṭāḥ ca ye martyāḥ smaranti mama nārada 
SA_GSP30_vamjanmu-329	kāṣṭhapāṣāṇatulyāṃs tān antakāle smarāmy aham // 268	kāṣṭha pāṣāṇa tulyān tān anta kāle smarāmi aham 
SA_GSP30_vamjanmu-330	ity uktam // 269	iti uktam 
SA_GSP30_vamjanmu-331	na ca saṃsthitasya uttamatayā adhikāriṇo lokayātrāprasiddhāsruvimocanādiparidevitaṃ kāryam yathoktaṃ śrīpūrvaśāsane niṣiddhaṃ sarvaśāstrāṇāṃ  #	na ca saṃsthitasya uttama tayā adhikāriṇaḥ lokayātrā prasiddha asru vimocana ādi paridevitam kāryam yathā uktam śrī pūrva śāsane niṣiddham sarva śāstrāṇām 
SA_GSP30_vamjanmu-332	rodanaṃ kāyaśāsanam // 270	rodanam kāya śāsanam 
SA_GSP30_vamjanmu-333	viśeṣād bhairave tantre śambaraṃ paśukalpitam // 271	viśeṣāt bhairave tantre śambaram paśu kalpitam 
SA_GSP30_vamjanmu-334	ayuktam imam ācāraṃ tyajed vai naurdhvadaihikam // 272	ayuktam imam ācāram tyajet vai na aurdhvadaihikam 
SA_GSP30_vamjanmu-335	iti // 273	iti 
SA_GSP30_vamjanmu-336	śrīmatarahasyatilake 'pi uttamanayādhikāriṇāṃ saṃvṛtanijasadācārāṇāṃ lokaprasiddhirakṣāyai tadācārāparityāgo 'pi āmnātaḥ tathā hi lokācārasya  #	śrī matarahasyatilake pi uttama naya adhikāriṇām saṃvṛta nija sat ācārāṇām loka prasiddhi rakṣāyai tad ācāra aparityāgaḥ āmnātaḥ tathā hi loka ācārasya 
SA_GSP30_vamjanmu-337	vicchedo na kartavyaḥ kadācana // 274	vicchedaḥ na kartavyaḥ kadācana 
SA_GSP30_vamjanmu-338	guhyaṃ guhyataraṃ kāryaṃ bāhyaṃ bāhyāntaraṃ tathā iti // 275	guhyam guhyataram kāryam bāhyam bāhya antaram tathā iti 
SA_GSP30_vamjanmu-339	anayoś ca pakṣayor ekatarapakṣāvalambane pravaragurava eva pramāṇam // 276	anayoḥ ca pakṣayoḥ ekatara pakṣa avalambane pravara guravaḥ eva pramāṇam 
SA_GSP30_vamjanmu-340	pitruddeśena ca yāgajapahomopavāsādi gurum ārādhya avaśyaṃ vidhātavyam ity uktam śrīmahākule āsūtrite bhāgalupte yatheṣṭarajasānvite // 277	pitṛ uddeśena ca yāga japa homa upavāsa ādi gurum ārādhya avaśyam vidhātavyam iti uktam śrī mahā kule āsūtrite bhāga lupte yatheṣṭa rajasā anvite 
SA_GSP30_vamjanmu-341	api mantram anāhūya maṇḍale vidhicodite // 278	api mantram an āhūya maṇḍale vidhi codite  /
SA_GSP30_vamjanmu-342	saṃnidhānaṃ prakurvanti mantrāṇāṃ saptakoṭayaḥ // 279	saṃnidhānam prakurvanti mantrāṇām sapta koṭayaḥ 
SA_GSP30_vamjanmu-343	kiṃ punaḥ kaulikāmnāyas tatrāhūya prapūjitaḥ // 280	kim punar kaulika āmnāyaḥ tatra āhūya prapūjitaḥ 
SA_GSP30_vamjanmu-344	samuddiśya pitṝn bhadre tadānantyāya kalpate // 281	samuddiśya pitṝn bhadre tat ānantyāya kalpate 
SA_GSP30_vamjanmu-345	iti // 282	iti 
SA_GSP30_vamjanmu-346	śrīpracaṇḍabhairave 'pi uktam tanuvittāś ca ye martyā gurumantraparāyaṇāḥ // 283	śrī pracaṇḍabhairave pi uktam tanu vittāḥ ca ye martyāḥ guru mantra parāyaṇāḥ 
SA_GSP30_vamjanmu-347	viśeṣeṇa mahāyāgapūjanaṃ prati na kṣamāḥ // 284	viśeṣeṇa mahā yāga pūjanam prati na kṣamāḥ 
SA_GSP30_vamjanmu-348	siddhaliṅgaṃ tadā teṣāṃ pitrarthaṃ pūjayed budhaḥ // 285	siddha liṅgam tadā teṣām pitṛ artham pūjayet budhaḥ 
SA_GSP30_vamjanmu-349	ucitaṃ pūjanaṃ tatra devānām api durlabham // 286	ucitam pūjanam tatra devānām api durlabham 
SA_GSP30_vamjanmu-350	kulāny uddharate tatra daśa pūrvāparāṇy api // 287	kulāni uddharate tatra daśa pūrva aparāṇi api 
SA_GSP30_vamjanmu-351	iti // 288	iti 
SA_GSP30_vamjanmu-352	śrībhāgeśamate 'pi viṣasarpāgnyapasmārakṣudhātyaśanabandhanaiḥ // 289	śrī bhāgeśamate viṣa sarpa agni apasmāra kṣudhā atyaśana bandhanaiḥ 
SA_GSP30_vamjanmu-353	caṇḍālodakanirghātarājaśāsanataskaraiḥ // 290	caṇḍāla udaka nirghāta rāja śāsana taskaraiḥ 
SA_GSP30_vamjanmu-354	nidāghaśītaśakaṭalūtoṣitamahāvrajaiḥ // 291	nidāgha śīta śakaṭa lūtā uṣita mahā vrajaiḥ 
SA_GSP30_vamjanmu-355	brāhmaṇamlecchapāṣaṇḍinirmūloḍḍāmarakramaiḥ // 292	brāhmaṇa mleccha pāṣaṇḍi nirmūla uḍḍāmara kramaiḥ 
SA_GSP30_vamjanmu-356	ye hatāḥ pāpakarmāṇo mitradroharatāś ca ye // 293	ye hatāḥ pāpa karmāṇaḥ mitra droha ratāḥ ca ye 
SA_GSP30_vamjanmu-357	svāmidrohakṛtāś cānye ye tathātmopaghātakāḥ // 294	svāmi droha kṛtāḥ ca anye ye tathā ātma upaghātakāḥ 
SA_GSP30_vamjanmu-358	gurviṇyo duścaritrāś ca prasavena hatāś ca yāḥ // 295	gurviṇyaḥ duścaritrāḥ ca prasavena hatāḥ ca yāḥ 
SA_GSP30_vamjanmu-359	teṣām uddharaṇopāyo nānyo 'sti varavarṇini // 296	teṣām uddharaṇa upāyaḥ varavarṇini 
SA_GSP30_vamjanmu-360	vinā yāgaṃ vinā homaṃ vinā mūrtiparigraham // 297	vinā yāgam vinā homam vinā mūrti parigraham 
SA_GSP30_vamjanmu-361	vinā mahājālavidhiprayogāhṛtapudgalam // 298	vinā mahā jāla vidhi prayoga āhṛta pudgalam 
SA_GSP30_vamjanmu-362	mṛtoddharaṇasaṃjñāṃ ca dīkṣāṃ sarvādhvavartinīm iti // 299	mṛtoddharaṇa saṃjñām ca dīkṣām sarva adhva vartinīm iti 
SA_GSP30_vamjanmu-363	tad ayaṃ tāvat ūrdhvaśāsanavartināṃ kramaḥ // 300	tat ayam tāvat ūrdhva śāsana vartinām kramaḥ 
SA_GSP30_vamjanmu-364	itareṣāṃ tu svaśāstrasamayopanyastānuṣṭhānam eva śreyaḥ tad alam anena // 301	itareṣām tu sva śāstra samaya upanyasta anuṣṭhānam eva śreyaḥ tat alam anena 
SA_GSP30_vamjanmu-365	evaṃ samanantarodīritayā nītyā janmamaraṇaprabandhasambandham avadhārya akṛtrimasvarūpaparāmarśanena jīvanmuktim āsādya kṛtakṛtyatām ālambante  #	evam samanantara udīritayā nītyā janma maraṇa prabandha sambandham avadhārya akṛtrima sva rūpa parāmarśanena jīvanmuktim āsādya kṛtakṛtya tām ālambante  /
SA_GSP30_vamjanmu-366	santaḥ // 302	santaḥ 
SA_GSP30_vamjanmu-367	yathoktam viditamatisatattvāḥ saṃvidambhonidhānād acalahṛdayavīryākarṣaniṣpīḍanottham // 303	yathā uktam vidita mati sa tattvāḥ saṃvid ambhaḥ nidhānāt acala hṛdaya vīrya ākarṣa niṣpīḍana uttham 
SA_GSP30_vamjanmu-368	amṛtam iti nigīrṇe kālakūṭe 'pi devā yadi pibata tadānīṃ niścitaṃ vaḥ śivatvam // 304	amṛtam iti nigīrṇe kālakūṭe devāḥ yadi pibata tadānīm niścitam vaḥ śiva tvam 
SA_GSP30_vamjanmu-369	iti // 305	iti 
SA_GSP30_vamjanmu-370	śrīmadyogeśvarācāryaprasādāsāditasthitiḥ // 306	              
SA_GSP30_vamjanmu-371	vāmadevaś cakāredaṃ janmamṛtyuvicāraṇam // 307	vāmadevaḥ cakāra idam janmamṛtyuvicāraṇam 
SA_GSP30_vamjanmu-372	abhinavamadamantharā puraṃdhrī madhusamaye madhurāś ca gītibandhāḥ // 308	abhinava mada mantharā puraṃdhrī madhu samaye madhurāḥ ca gīti bandhāḥ 
SA_GSP30_vamjanmu-373	bata bata hṛdayaṃ haranti vāco lalitapadāś ca rahasyavastugarbhāḥ // 309	bata bata hṛdayam haranti vācaḥ lalita padāḥ ca rahasya vastu garbhāḥ 
SA_GSP30_vamjanmu-374	kṛtis tatrabhavanmahāmāheśvarācāryavaryaśrīmadbhaṭṭavāmadevasya // 310	kṛtiḥ tatrabhavat mahā māheśvara ācārya varya śrīmat bhaṭṭa vāmadevasya 
SA_GSP30_vamjanmu-375	sadvidyānāṃ saṃśraye granthavidvadvyūhe hrāsaṃ kālavṛttyopayāte // 311	sat vidyānām saṃśraye grantha vidvas vyūhe hrāsam kāla vṛttyā upayāte 
SA_GSP30_vamjanmu-376	tattatsaddharmoddidhīrṣaikatānasatprekṣaujaḥśālinā karmavṛttyai // 312	tad tad saddharma uddidhīrṣā eka tāna sat prekṣā ojaḥ śālinā karma vṛttyai 
SA_GSP30_vamjanmu-377	śrīmatkaśmīrādhirājena mukhyair dharmodyuktair mantribhiḥ svair vivecya // 313	śrīmat kaśmīra adhirājena mukhyaiḥ dharma udyuktaiḥ mantribhiḥ svaiḥ vivecya 
SA_GSP30_vamjanmu-378	pratyaṣṭhāpi jñānavijñānagarbhagranthoddhṛtyai mukhyakāryālayo yaḥ // 314	pratyaṣṭhāpi jñāna vijñāna garbha grantha uddhṛtyai mukhya kārya ālayaḥ yaḥ 
SA_GSP30_vamjanmu-379	tatrājīvaṃ nirviśadbhir mukundarāmādhyakṣatvāśritaiḥ sadbhir eṣaḥ // 315	tatra ājīvam nirviśadbhiḥ mukundarāma adhyakṣa tva āśritaiḥ sadbhiḥ eṣaḥ 
SA_GSP30_vamjanmu-380	pūrtyā śuddhyā vyākhyayā saṃskṛtaḥ stāt pūrṇo granthaḥ śreyase sajjanānām // 316	pūrtyā śuddhyā vyākhyayā saṃskṛtaḥ stād pūrṇaḥ granthaḥ śreyase sat janānām 
SA_GSP30_vamjanmu-381	tilakam // 317	tilakam 
SA_GSP30_vamjanmu-382	śrīsvātmacidamṛtavapuḥśaṃkarārpaṇaṃ bhūyāt // 318	               
