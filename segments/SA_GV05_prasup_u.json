[
  {
    "segmentnr":"SA_GV05_prasup_u-0",
    "original":"sukeśā ca bhāradvājaḥ śaibyaś ca satyakāmaḥ sauryāyaṇī ca gārgyaḥ kausalyaś cāśvalāyano",
    "analyzed":"sukeśā ca bhāradvājaḥ śaibyaḥ ca satyakāmaḥ sauryāyaṇī ca gārgyaḥ kausalyaḥ ca āśvalāyanaḥ "
  },
  {
    "segmentnr":"SA_GV05_prasup_u-1",
    "original":"bhārgavo vaidarbhiḥ kabandhī kātyāyanas te haite brahmaparā brahmaniṣṭhā paraṃ brahmānveṣamāṇā",
    "analyzed":"bhārgavaḥ vaidarbhiḥ kabandhī kātyāyanaḥ te ha ete brahma parāḥ brahma niṣṭhā param brahma anveṣamāṇā "
  },
  {
    "segmentnr":"SA_GV05_prasup_u-2",
    "original":"eṣa ha vai tatsarvaṃ vakṣyatīti te ha samitpāṇayo bhagavantaṃ pippalādam upasannāḥ \/\/ PrUp_1.1 \/\/",
    "analyzed":"eṣa ha vai tat sarvam vakṣyati iti te ha samidh pāṇayaḥ bhagavantam pippalādam upasannāḥ "
  },
  {
    "segmentnr":"SA_GV05_prasup_u-3",
    "original":"tān ha sa ṛṣir uvāca \/",
    "analyzed":"tān ha saḥ ṛṣiḥ uvāca "
  },
  {
    "segmentnr":"SA_GV05_prasup_u-4",
    "original":"bhūya eva tapasā brahmacaryeṇa śraddhayā saṃvatsaraṃ saṃvatsyatha \/",
    "analyzed":"bhūyas eva tapasā brahmacaryeṇa śraddhayā saṃvatsaram saṃvatsyatha "
  },
  {
    "segmentnr":"SA_GV05_prasup_u-5",
    "original":"yathākāmaṃ praśnān pṛcchata \/",
    "analyzed":"yathākāmam praśnān pṛcchata "
  },
  {
    "segmentnr":"SA_GV05_prasup_u-6",
    "original":"yadi vijñāsyāmaḥ sarvaṃ ha vo vakṣyāma iti \/\/ PrUp_1.2 \/\/",
    "analyzed":"yadi vijñāsyāmaḥ sarvam ha vaḥ vakṣyāmaḥ iti "
  },
  {
    "segmentnr":"SA_GV05_prasup_u-7",
    "original":"atha kabandhī kātyāyana upetya papraccha \/",
    "analyzed":"atha kabandhī kātyāyanaḥ upetya papraccha "
  },
  {
    "segmentnr":"SA_GV05_prasup_u-8",
    "original":"bhagavan kuto ha vā imāḥ prajāḥ prajāyanta iti \/\/ PrUp_1.3 \/\/",
    "analyzed":"bhagavan kutas ha vai imāḥ prajāḥ prajāyante iti "
  },
  {
    "segmentnr":"SA_GV05_prasup_u-9",
    "original":"tasmai sa hovāca \/",
    "analyzed":"tasmai sa ha uvāca "
  },
  {
    "segmentnr":"SA_GV05_prasup_u-10",
    "original":"prajākāmo vai prajāpatiḥ \/",
    "analyzed":"prajā kāmaḥ vai prajāpatiḥ "
  },
  {
    "segmentnr":"SA_GV05_prasup_u-11",
    "original":"sa tapo 'tapyata \/",
    "analyzed":"sa tapaḥ tapyata "
  },
  {
    "segmentnr":"SA_GV05_prasup_u-12",
    "original":"sa tapas taptvā sa mithunam utpādayate rayiṃ ca prāṇaṃ ceti \/",
    "analyzed":"sa tapaḥ taptvā sa mithunam utpādayate rayim ca prāṇam ca iti "
  },
  {
    "segmentnr":"SA_GV05_prasup_u-13",
    "original":"etau me bahudhāḥ prajāḥ kariṣyata iti \/\/ PrUp_1.4 \/\/",
    "analyzed":"etau me bahudhāḥ prajāḥ kariṣyataḥ iti "
  },
  {
    "segmentnr":"SA_GV05_prasup_u-14",
    "original":"ādityo ha vai prāṇo rayir eva candramāḥ \/",
    "analyzed":"ādityaḥ ha vai prāṇaḥ rayiḥ eva candramāḥ "
  },
  {
    "segmentnr":"SA_GV05_prasup_u-15",
    "original":"rayir vā etat sarvaṃ yanmūrtaṃ cāmūrtaṃ ca \/",
    "analyzed":"rayiḥ vai etat sarvam yat mūrtam ca amūrtam ca "
  },
  {
    "segmentnr":"SA_GV05_prasup_u-16",
    "original":"tasmān mūrtir eva rayiḥ \/\/ PrUp_1.5 \/\/",
    "analyzed":"tasmāt mūrtiḥ eva rayiḥ "
  },
  {
    "segmentnr":"SA_GV05_prasup_u-17",
    "original":"athāditya udayan yatprācīṃ diśaṃ praviśati tena prācyān prāṇān raśmiṣu saṃnidhatte \/",
    "analyzed":"atha ādityaḥ udayan yat prācīm diśam praviśati tena prācyān prāṇān raśmiṣu saṃnidhatte "
  },
  {
    "segmentnr":"SA_GV05_prasup_u-18",
    "original":"yad dakṣiṇaṃ yat pratīcīṃ yad udīcīṃ yad adho yad ūrdhvaṃ yad antarā diśo yat sarvaṃ prakāśayati tena sarvān prāṇān raśmiṣu saṃnidhatte \/\/",
    "analyzed":"yat dakṣiṇam yat pratīcīm yat udīcīm yat adhas yat ūrdhvam yat antarā diśaḥ yat sarvam prakāśayati tena sarvān prāṇān raśmiṣu saṃnidhatte "
  },
  {
    "segmentnr":"SA_GV05_prasup_u-19",
    "original":"sa eṣa vaiśvānaro viśvarūpaḥ prāṇo 'gnirudayate \/",
    "analyzed":"saḥ eṣa vaiśvānaraḥ viśva rūpaḥ prāṇaḥ gniḥ udayate "
  },
  {
    "segmentnr":"SA_GV05_prasup_u-20",
    "original":"tad etad dacābhyuktam \/\/ PrUp_1.7 \/\/",
    "analyzed":"tat etat dacā abhyuktam "
  },
  {
    "segmentnr":"SA_GV05_prasup_u-21",
    "original":"viśvarūpaṃ hariṇaṃ jātavedasaṃ parāyaṇaṃ jyotir ekaṃ tapantam \/",
    "analyzed":"viśva rūpam hariṇam jātavedasam parāyaṇam jyotiḥ ekam tapantam "
  },
  {
    "segmentnr":"SA_GV05_prasup_u-22",
    "original":"sahasraraśmiḥ śatadhā vartamānaḥ prāṇaḥ prajānām udayaty eṣa sūryaḥ \/\/ PrUp_1.8 \/\/",
    "analyzed":"sahasra raśmiḥ śatadhā vartamānaḥ prāṇaḥ prajānām udayati eṣa sūryaḥ "
  },
  {
    "segmentnr":"SA_GV05_prasup_u-23",
    "original":"saṃvatsaro vai prajāpatiḥ \/",
    "analyzed":"saṃvatsaraḥ vai prajāpatiḥ "
  },
  {
    "segmentnr":"SA_GV05_prasup_u-24",
    "original":"tasyāyane dakṣiṇaṃ cottaraṃ ca \/",
    "analyzed":"tasya ayane dakṣiṇam ca uttaram ca "
  },
  {
    "segmentnr":"SA_GV05_prasup_u-25",
    "original":"tad ye ha vai tadiṣṭāpūrte kṛtim ity upāsate te cāndramasam eva lokam abhijayante \/",
    "analyzed":"tat ye ha vai tat iṣṭāpūrte kṛtim iti upāsate te cāndramasam eva lokam abhijayante "
  },
  {
    "segmentnr":"SA_GV05_prasup_u-26",
    "original":"ta eva punar āvartante \/",
    "analyzed":"te eva punar āvartante "
  },
  {
    "segmentnr":"SA_GV05_prasup_u-27",
    "original":"tasmād eta ṛṣayaḥ prajākāmā dakṣiṇaṃ pratipadyante \/",
    "analyzed":"tasmāt ete ṛṣayaḥ prajā kāmāḥ dakṣiṇam pratipadyante "
  },
  {
    "segmentnr":"SA_GV05_prasup_u-28",
    "original":"eṣa ha vai rayir yaḥ pitṛyāṇaḥ \/\/ PrUp_1.9 \/\/",
    "analyzed":"eṣa ha vai rayiḥ yaḥ pitṛyāṇaḥ "
  },
  {
    "segmentnr":"SA_GV05_prasup_u-29",
    "original":"athottareṇa tapasā brahmacaryeṇa śraddhayā vidyayātmānam anviṣyādityam abhijayante \/",
    "analyzed":"atha uttareṇa tapasā brahmacaryeṇa śraddhayā vidyayā ātmānam anviṣya ādityam abhijayante "
  },
  {
    "segmentnr":"SA_GV05_prasup_u-30",
    "original":"etad vai prāṇānām āyatanam etad amṛtam ayam etat parāyaṇam \/",
    "analyzed":"etat vai prāṇānām āyatanam etat amṛtam ayam etat parāyaṇam "
  },
  {
    "segmentnr":"SA_GV05_prasup_u-31",
    "original":"etasmān na punarāvartanta iti \/",
    "analyzed":"etasmāt na punar āvartante iti "
  },
  {
    "segmentnr":"SA_GV05_prasup_u-32",
    "original":"eṣa nirodhaḥ \/",
    "analyzed":"eṣa nirodhaḥ "
  },
  {
    "segmentnr":"SA_GV05_prasup_u-33",
    "original":"tad eṣa ślokaḥ \/\/ PrUp_1.10 \/\/",
    "analyzed":"tat eṣa ślokaḥ "
  },
  {
    "segmentnr":"SA_GV05_prasup_u-34",
    "original":"pañcapādaṃ pitaraṃ dvādaśakṛtiṃ diva āhuḥ pare ardhe purīṣiṇam \/",
    "analyzed":"pañca pādam pitaram dvādaśa kṛtim divaḥ āhuḥ pare ardhe purīṣiṇam "
  },
  {
    "segmentnr":"SA_GV05_prasup_u-35",
    "original":"atheme anya u pare vicakṣaṇaṃ saptacakre ṣaḍara āhurarpitamiti \/\/ PrUp_1.11 \/\/",
    "analyzed":"atha ime anye u pare vicakṣaṇam sapta cakre ṣaṣ are āhuḥ arpitam iti "
  },
  {
    "segmentnr":"SA_GV05_prasup_u-36",
    "original":"māso vai prajāpatiḥ \/",
    "analyzed":"māsaḥ vai prajāpatiḥ "
  },
  {
    "segmentnr":"SA_GV05_prasup_u-37",
    "original":"tasya kṛṣṇapakṣa eva rayiḥ śuklaḥ prāṇaḥ \/",
    "analyzed":"tasya kṛṣṇapakṣaḥ eva rayiḥ śuklaḥ prāṇaḥ "
  },
  {
    "segmentnr":"SA_GV05_prasup_u-38",
    "original":"tasmād eta ṛṣayaḥ śukla iṣṭaṃ kurvantītara itarasmin \/\/ PrUp_1.12 \/\/",
    "analyzed":"tasmāt ete ṛṣayaḥ śukle iṣṭam kurvanti itare itarasmin "
  },
  {
    "segmentnr":"SA_GV05_prasup_u-39",
    "original":"ahorātro vai prajāpatiḥ \/",
    "analyzed":"ahar rātraḥ vai prajāpatiḥ "
  },
  {
    "segmentnr":"SA_GV05_prasup_u-40",
    "original":"tasyāhareva prāṇo rātrireva rayiḥ \/",
    "analyzed":"tasya ahar eva prāṇaḥ rātriḥ eva rayiḥ "
  },
  {
    "segmentnr":"SA_GV05_prasup_u-41",
    "original":"prāṇaṃ vā ete praskandanti ye divā ratyā saṃyujyante \/",
    "analyzed":"prāṇam vai ete praskandanti ye divā ratyā saṃyujyante "
  },
  {
    "segmentnr":"SA_GV05_prasup_u-42",
    "original":"brahmacaryameva tadyadrātrau ratyā saṃyujyante \/\/ PrUp_1.13 \/\/",
    "analyzed":"brahmacaryam eva tat yat rātrau ratyā saṃyujyante "
  },
  {
    "segmentnr":"SA_GV05_prasup_u-43",
    "original":"annaṃ vai prajāpatis tato ha vai tadretaḥ \/",
    "analyzed":"annam vai prajāpatiḥ tatas ha vai tat retaḥ "
  },
  {
    "segmentnr":"SA_GV05_prasup_u-44",
    "original":"tasmād imāḥ prajāḥ prajāyanta iti \/\/ PrUp_1.14 \/\/",
    "analyzed":"tasmāt imāḥ prajāḥ prajāyante iti "
  },
  {
    "segmentnr":"SA_GV05_prasup_u-45",
    "original":"tad ye ha vai tatprajāpativrataṃ caranti \/",
    "analyzed":"tat ye ha vai tat prajāpati vratam caranti "
  },
  {
    "segmentnr":"SA_GV05_prasup_u-46",
    "original":"te mithunam utpādayante \/",
    "analyzed":"te mithunam utpādayante "
  },
  {
    "segmentnr":"SA_GV05_prasup_u-47",
    "original":"teṣāmevaiṣa brahmalokaḥ \/",
    "analyzed":"teṣām eva eṣa brahma lokaḥ "
  },
  {
    "segmentnr":"SA_GV05_prasup_u-48",
    "original":"yeṣāṃ tapo brahmacaryaṃ \/",
    "analyzed":"yeṣām tapaḥ brahmacaryam "
  },
  {
    "segmentnr":"SA_GV05_prasup_u-49",
    "original":"yeṣu satyaṃ pratiṣṭhitam \/\/ PrUp_1.15 \/\/",
    "analyzed":"yeṣu satyam pratiṣṭhitam "
  },
  {
    "segmentnr":"SA_GV05_prasup_u-50",
    "original":"teṣām asau virajo brahmaloko na yeṣu jihvam anṛtaṃ na māyā ceti \/\/ PrUp_1.16 \/\/",
    "analyzed":"teṣām asau virajaḥ brahma lokaḥ na yeṣu jihvam anṛtam na māyā ca iti "
  },
  {
    "segmentnr":"SA_GV05_prasup_u-51",
    "original":"ata hainaṃ bhārgavo vaidarbhiḥ papraccha \/",
    "analyzed":"atas ha enam bhārgavaḥ vaidarbhiḥ papraccha "
  },
  {
    "segmentnr":"SA_GV05_prasup_u-52",
    "original":"bhagavan katyeva devāḥ prajāṃ vidhārayante \/",
    "analyzed":"bhagavan kati eva devāḥ prajām vidhārayante "
  },
  {
    "segmentnr":"SA_GV05_prasup_u-53",
    "original":"katara etat prakāśayante \/",
    "analyzed":"katare etat prakāśayante "
  },
  {
    "segmentnr":"SA_GV05_prasup_u-54",
    "original":"kaḥ punar eṣāṃ variṣṭha iti \/\/ PrUp_2.1 \/\/",
    "analyzed":"kaḥ punar eṣām variṣṭhaḥ iti "
  },
  {
    "segmentnr":"SA_GV05_prasup_u-55",
    "original":"tasmai sa hovāca \/",
    "analyzed":"tasmai sa ha uvāca "
  },
  {
    "segmentnr":"SA_GV05_prasup_u-56",
    "original":"ākāśo ha vā eṣa devo vāyur agnir āpaḥ pṛthivī vāṅmanaścakṣu śrotraṃ ca \/",
    "analyzed":"ākāśaḥ ha vai eṣa devaḥ vāyuḥ agniḥ āpaḥ pṛthivī vāc manaḥ cakṣuḥ śrotram ca "
  },
  {
    "segmentnr":"SA_GV05_prasup_u-57",
    "original":"te prakāśyābhivadanti \/",
    "analyzed":"te prakāśya abhivadanti "
  },
  {
    "segmentnr":"SA_GV05_prasup_u-58",
    "original":"vayam etad bāṇam avaṣṭabhya vidhārayāmaḥ \/\/ PrUp_2.2 \/\/",
    "analyzed":"vayam etat bāṇam avaṣṭabhya vidhārayāmaḥ "
  },
  {
    "segmentnr":"SA_GV05_prasup_u-59",
    "original":"tān variṣṭaḥ prāṇa uvāca \/",
    "analyzed":"tān variṣṭaḥ prāṇaḥ uvāca "
  },
  {
    "segmentnr":"SA_GV05_prasup_u-60",
    "original":"mā mohamāpadyatha,",
    "analyzed":"mā moham āpadyatha "
  },
  {
    "segmentnr":"SA_GV05_prasup_u-61",
    "original":"aham evaitat pañcadhātmānaṃ pravibhajyaitad bāṇamavaṣṭabhya vidhārayāmīti \/",
    "analyzed":"aham eva etat pañcadhā ātmānam pravibhajya etat bāṇam avaṣṭabhya vidhārayāmi iti "
  },
  {
    "segmentnr":"SA_GV05_prasup_u-62",
    "original":"te 'śraddadhānā babhūvuḥ \/\/ PrUp_2.3 \/\/",
    "analyzed":"te śraddadhānāḥ babhūvuḥ "
  },
  {
    "segmentnr":"SA_GV05_prasup_u-63",
    "original":"so 'bhimānādūrdhvamutkramata iva \/",
    "analyzed":"saḥ ubhimānāt ūrdhvam utkramate iva "
  },
  {
    "segmentnr":"SA_GV05_prasup_u-64",
    "original":"tasminn utkrāmaty athetare sarva evotkrāmante \/",
    "analyzed":"tasmin utkrāmati atha itare sarve eva utkrāmante "
  },
  {
    "segmentnr":"SA_GV05_prasup_u-65",
    "original":"tasmiṃś ca pratiṣṭhamāne sarva eva prātiṣṭhante \/",
    "analyzed":"tasmin ca pratiṣṭhamāne sarve eva prātiṣṭhante "
  },
  {
    "segmentnr":"SA_GV05_prasup_u-66",
    "original":"tad yathā makṣikā madhukararājānam utkrāmantaṃ sarvā evotkrāmante \/",
    "analyzed":"tat yathā makṣikāḥ madhukara rājānam utkrāmantam sarvāḥ eva utkrāmante "
  },
  {
    "segmentnr":"SA_GV05_prasup_u-67",
    "original":"tasmiṃś ca pratiṣṭhamāne sarvā eva prātiṣṭhante \/",
    "analyzed":"tasmin ca pratiṣṭhamāne sarvāḥ eva prātiṣṭhante "
  },
  {
    "segmentnr":"SA_GV05_prasup_u-68",
    "original":"evaṃ vāṅmanaścakṣuḥśrotraṃ ca \/",
    "analyzed":"evam vāc manaḥ cakṣuḥ śrotram ca "
  },
  {
    "segmentnr":"SA_GV05_prasup_u-69",
    "original":"te prītāḥ prāṇaṃ stunvanti \/\/ PrUp_2.4 \/\/",
    "analyzed":"te prītāḥ prāṇam stunvanti "
  },
  {
    "segmentnr":"SA_GV05_prasup_u-70",
    "original":"eṣo 'gnis tapaty eṣa sūrya eṣa parjanyo maghavān eṣa vāyuḥ \/",
    "analyzed":"eṣaḥ agniḥ tapati eṣa sūryaḥ eṣa parjanyaḥ maghavān eṣa vāyuḥ "
  },
  {
    "segmentnr":"SA_GV05_prasup_u-71",
    "original":"eṣa pṛthivī rayir devaḥ sadasac cāmṛtaṃ ca yat \/\/ PrUp_2.5 \/\/",
    "analyzed":"eṣa pṛthivī rayiḥ devaḥ sadasat ca amṛtam ca yat "
  },
  {
    "segmentnr":"SA_GV05_prasup_u-72",
    "original":"arā iva rathanābhau prāṇe sarvaṃ pratiṣṭhitam \/",
    "analyzed":"arāḥ iva ratha nābhau prāṇe sarvam pratiṣṭhitam "
  },
  {
    "segmentnr":"SA_GV05_prasup_u-73",
    "original":"ṛco yajūṃṣi sāmāni yajñaḥ kṣatraṃ brahma ca \/\/ PrUp_2.6\/\/",
    "analyzed":"ṛcaḥ yajūṃṣi sāmāni yajñaḥ kṣatram brahma ca "
  },
  {
    "segmentnr":"SA_GV05_prasup_u-74",
    "original":"prajāpatiś carasi garbhe tvam eva pratijāyase \/",
    "analyzed":"prajāpatiḥ carasi garbhe tvam eva pratijāyase "
  },
  {
    "segmentnr":"SA_GV05_prasup_u-75",
    "original":"tubhyaṃ prāṇa prajās tv imā baliṃ haranti yaḥ prāṇaiḥ pratiṣṭhasi \/\/ PrUp_2.7 \/\/",
    "analyzed":"tubhyam prāṇa prajāḥ tu imāḥ balim haranti yaḥ prāṇaiḥ pratiṣṭhasi "
  },
  {
    "segmentnr":"SA_GV05_prasup_u-76",
    "original":"devānām asi vahnitamaḥ pitṝṇāṃ prathamā svadhā \/",
    "analyzed":"devānām asi vahnitamaḥ pitṝṇām prathamā svadhā "
  },
  {
    "segmentnr":"SA_GV05_prasup_u-77",
    "original":"ṛṣīṇāṃ caritaṃ satyam atharvāṅgirasām asi \/\/ PrUp_2.8 \/\/",
    "analyzed":"ṛṣīṇām caritam satyam atharva aṅgirasām asi "
  },
  {
    "segmentnr":"SA_GV05_prasup_u-78",
    "original":"indras tvaṃ prāṇa tejasā rudro 'si saṃharañ jagat \/",
    "analyzed":"indraḥ tvam prāṇa tejasā rudraḥ si saṃharam jagat "
  },
  {
    "segmentnr":"SA_GV05_prasup_u-79",
    "original":"sthitau ca pari samantādrakṣitā pālayitā parirakṣitā \/",
    "analyzed":"sthitau ca pari samantāt rakṣitā pālayitā parirakṣitā "
  },
  {
    "segmentnr":"SA_GV05_prasup_u-80",
    "original":"tvam eva jagataḥ saumyena rūpeṇa \/",
    "analyzed":"tvam eva jagataḥ saumyena rūpeṇa "
  },
  {
    "segmentnr":"SA_GV05_prasup_u-81",
    "original":"tvam antarikṣe 'jasraṃ carasi udayāstamayābhyāṃ sūryas tvam eva ca sarveṣāṃ jyotiṣāṃ patiḥ \/\/ PrUp_2.9 \/\/",
    "analyzed":"tvam antarikṣe jasram carasi udaya astamayābhyām sūryaḥ tvam eva ca sarveṣām jyotiṣām patiḥ "
  },
  {
    "segmentnr":"SA_GV05_prasup_u-82",
    "original":"yadā tvam abhivarṣasy athemāḥ prāṇa te prajāḥ \/",
    "analyzed":"yadā tvam abhivarṣasi atha imāḥ prāṇa te prajāḥ "
  },
  {
    "segmentnr":"SA_GV05_prasup_u-83",
    "original":"ānandarūpās tiṣṭhanti kāmāyānnaṃ bhaviṣyatīti \/\/ PrUp_2.10\/\/",
    "analyzed":"ānanda rūpāḥ tiṣṭhanti kāmāya annam bhaviṣyati iti "
  },
  {
    "segmentnr":"SA_GV05_prasup_u-84",
    "original":"vrātyas tvaṃ prāṇaikaṛṣirattā viśvasya satpatiḥ \/",
    "analyzed":"vrātyaḥ tvam prāṇa eka ṛṣi rattā viśvasya sat patiḥ "
  },
  {
    "segmentnr":"SA_GV05_prasup_u-85",
    "original":"vayam ādyasya dātāraḥ pitā tvaṃ mātariśva naḥ \/\/ PrUp_2.11\/\/",
    "analyzed":"vayam ādyasya dātāraḥ pitā tvam mātariśva naḥ "
  },
  {
    "segmentnr":"SA_GV05_prasup_u-86",
    "original":"yā te tanūrvāci pratiṣṭhitā yā śrotraṃ yā ca cakṣuṣi \/",
    "analyzed":"yā te tanūḥ vāci pratiṣṭhitā yā śrotram yā ca cakṣuṣi "
  },
  {
    "segmentnr":"SA_GV05_prasup_u-87",
    "original":"yā ca manasi saṃtatā śivāṃ tāṃ kuru motkramīḥ \/\/ PrUp_2.12 \/\/",
    "analyzed":"yā ca manasi saṃtatā śivām tām kuru mā utkramīḥ "
  },
  {
    "segmentnr":"SA_GV05_prasup_u-88",
    "original":"prāṇasyedaṃ vaśe sarvaṃ tridive yat pratiṣṭhitam \/",
    "analyzed":"prāṇasya idam vaśe sarvam tridive yat pratiṣṭhitam "
  },
  {
    "segmentnr":"SA_GV05_prasup_u-89",
    "original":"māteva putrān rakṣasva śrīś ca prajñāṃ ca vidhehi na iti \/\/ PrUp_2.13 \/\/",
    "analyzed":"mātā iva putrān rakṣasva śrīḥ ca prajñām ca vidhehi naḥ iti "
  },
  {
    "segmentnr":"SA_GV05_prasup_u-90",
    "original":"atha hainaṃ kausalyaś cāśvalāyanaḥ papraccha \/",
    "analyzed":"atha ha enam kausalyaḥ ca āśvalāyanaḥ papraccha "
  },
  {
    "segmentnr":"SA_GV05_prasup_u-91",
    "original":"bhagavan kuta eṣa prāṇo jāyate \/",
    "analyzed":"bhagavan kutas eṣa prāṇaḥ jāyate "
  },
  {
    "segmentnr":"SA_GV05_prasup_u-92",
    "original":"katham āyāty asmin śarīre \/",
    "analyzed":"katham āyāti asmin śarīre "
  },
  {
    "segmentnr":"SA_GV05_prasup_u-93",
    "original":"ātmānaṃ vā pravibhajya kathaṃ prātiṣṭhate \/",
    "analyzed":"ātmānam vā pravibhajya katham prātiṣṭhate "
  },
  {
    "segmentnr":"SA_GV05_prasup_u-94",
    "original":"kenotkramate \/",
    "analyzed":"kena utkramate "
  },
  {
    "segmentnr":"SA_GV05_prasup_u-95",
    "original":"kathaṃ bāhyam abhidhatte \/",
    "analyzed":"katham bāhyam abhidhatte "
  },
  {
    "segmentnr":"SA_GV05_prasup_u-96",
    "original":"katham adhyātmam iti \/\/ PrUp_3.1 \/\/",
    "analyzed":"katham adhyātmam iti "
  },
  {
    "segmentnr":"SA_GV05_prasup_u-97",
    "original":"tasmai sa hovāca \/",
    "analyzed":"tasmai sa ha uvāca "
  },
  {
    "segmentnr":"SA_GV05_prasup_u-98",
    "original":"atipraśnān pṛcchasi \/",
    "analyzed":"atipraśnān pṛcchasi "
  },
  {
    "segmentnr":"SA_GV05_prasup_u-99",
    "original":"brahmiṣṭho 'sīti \/",
    "analyzed":"brahmiṣṭhaḥ sīti "
  },
  {
    "segmentnr":"SA_GV05_prasup_u-100",
    "original":"tasmāt te 'haṃ bravīmi \/\/ PrUp_3.2 \/\/",
    "analyzed":"tasmāt te ham bravīmi "
  },
  {
    "segmentnr":"SA_GV05_prasup_u-101",
    "original":"ātmana eṣa prāṇo jāyate \/",
    "analyzed":"ātmanaḥ eṣa prāṇaḥ jāyate "
  },
  {
    "segmentnr":"SA_GV05_prasup_u-102",
    "original":"yathaiṣā puruṣe chāyaitasminn etadātatam \/",
    "analyzed":"yathā eṣā puruṣe chāyā etasmin etat ātatam "
  },
  {
    "segmentnr":"SA_GV05_prasup_u-103",
    "original":"manokṛtenāyāty asmiñ śarīre \/\/ PrUp_3.3 \/\/",
    "analyzed":"manaḥ kṛtena āyāti asmin śarīre "
  },
  {
    "segmentnr":"SA_GV05_prasup_u-104",
    "original":"yathā samrāḍ evādhikṛtān viniyuṅkte \/",
    "analyzed":"yathā samrāj eva adhikṛtān viniyuṅkte "
  },
  {
    "segmentnr":"SA_GV05_prasup_u-105",
    "original":"etān grāmān etān grāmān adhitiṣṭhasveti \/",
    "analyzed":"etān grāmān etān grāmān adhitiṣṭhasva iti "
  },
  {
    "segmentnr":"SA_GV05_prasup_u-106",
    "original":"evam evaiṣa prāṇa itarān prāṇān pṛthak pṛthag eva saṃnidhatte \/\/ PrUp_3.4 \/\/",
    "analyzed":"evam eva eṣa prāṇaḥ itarān prāṇān pṛthak pṛthak eva saṃnidhatte "
  },
  {
    "segmentnr":"SA_GV05_prasup_u-107",
    "original":"pāyūpasthe 'pānam \/",
    "analyzed":"pāyu upasthe pānam "
  },
  {
    "segmentnr":"SA_GV05_prasup_u-108",
    "original":"cakṣuḥśrotre mukhanāsikābhyāṃ prāṇaḥ svayaṃ pratiṣṭhate \/",
    "analyzed":"cakṣuḥ śrotre mukha nāsikābhyām prāṇaḥ svayam pratiṣṭhate "
  },
  {
    "segmentnr":"SA_GV05_prasup_u-109",
    "original":"madhye tu samānaḥ \/",
    "analyzed":"madhye tu samānaḥ "
  },
  {
    "segmentnr":"SA_GV05_prasup_u-110",
    "original":"eṣa hy etad dhutam annaṃ samaṃ nayati \/",
    "analyzed":"eṣa hi etat dhutam annam samam nayati "
  },
  {
    "segmentnr":"SA_GV05_prasup_u-111",
    "original":"tasmād etāḥ saptārciṣo bhavanti \/\/ PrUp_3.5 \/\/",
    "analyzed":"tasmāt etāḥ sapta arciṣaḥ bhavanti "
  },
  {
    "segmentnr":"SA_GV05_prasup_u-112",
    "original":"hṛdi hy eṣa ātmā \/",
    "analyzed":"hṛdi hi eṣaḥ ātmā "
  },
  {
    "segmentnr":"SA_GV05_prasup_u-113",
    "original":"atraitad ekaśataṃ nāḍīnām \/",
    "analyzed":"atra etat ekaśatam nāḍīnām "
  },
  {
    "segmentnr":"SA_GV05_prasup_u-114",
    "original":"tāsāṃ śataṃ śatam ekaikasyāḥ \/",
    "analyzed":"tāsām śatam śatam ekaikasyāḥ "
  },
  {
    "segmentnr":"SA_GV05_prasup_u-115",
    "original":"dvāsaptatir dvāsaptatiḥ pratiśākhānāḍīsahasrāṇi bhavanti \/",
    "analyzed":"dvāsaptatiḥ dvāsaptatiḥ pratiśākhānāḍī sahasrāṇi bhavanti "
  },
  {
    "segmentnr":"SA_GV05_prasup_u-116",
    "original":"āsu vyānaścarati \/\/ PrUp_3.6 \/\/",
    "analyzed":"āsu vyānaḥ carati "
  },
  {
    "segmentnr":"SA_GV05_prasup_u-117",
    "original":"athaikayordhva udānaḥ puṇyena puṇyaṃ lokaṃ nayati \/",
    "analyzed":"atha ekayā ūrdhvaḥ udānaḥ puṇyena puṇyam lokam nayati "
  },
  {
    "segmentnr":"SA_GV05_prasup_u-118",
    "original":"pāpena pāpam \/",
    "analyzed":"pāpena pāpam "
  },
  {
    "segmentnr":"SA_GV05_prasup_u-119",
    "original":"ubhābhyām eva manuṣyalokam \/\/ PrUp_3.7 \/\/",
    "analyzed":"ubhābhyām eva manuṣya lokam "
  },
  {
    "segmentnr":"SA_GV05_prasup_u-120",
    "original":"ādityo ha vai bāhyaḥ prāṇa udayati \/",
    "analyzed":"ādityaḥ ha vai bāhyaḥ prāṇaḥ udayati "
  },
  {
    "segmentnr":"SA_GV05_prasup_u-121",
    "original":"eṣa hy enaṃ cākṣuṣaṃ prāṇam anugṛhṇānaḥ \/",
    "analyzed":"eṣa hi enam cākṣuṣam prāṇam anugṛhṇānaḥ "
  },
  {
    "segmentnr":"SA_GV05_prasup_u-122",
    "original":"pṛthivyāṃ yā devatā saiṣā puruṣasyāpānam avaṣṭabhya \/",
    "analyzed":"pṛthivyām yā devatā sā eṣā puruṣasya apānam avaṣṭabhya "
  },
  {
    "segmentnr":"SA_GV05_prasup_u-123",
    "original":"antarā yadākāśaḥ sa samānaḥ \/",
    "analyzed":"antarā yat ākāśaḥ sa samānaḥ "
  },
  {
    "segmentnr":"SA_GV05_prasup_u-124",
    "original":"vāyur vyānaḥ \/\/ PrUp_3.8 \/\/",
    "analyzed":"vāyuḥ vyānaḥ "
  },
  {
    "segmentnr":"SA_GV05_prasup_u-125",
    "original":"tejo ha vā udānaḥ \/",
    "analyzed":"tejaḥ ha vai udānaḥ "
  },
  {
    "segmentnr":"SA_GV05_prasup_u-126",
    "original":"tasmād upaśāntatejāḥ \/",
    "analyzed":"tasmāt upaśānta tejāḥ "
  },
  {
    "segmentnr":"SA_GV05_prasup_u-127",
    "original":"punarbhavam indriyair manasi saṃpadyamānaiḥ \/\/ PrUp_3.9 \/\/",
    "analyzed":"punarbhavam indriyaiḥ manasi saṃpadyamānaiḥ "
  },
  {
    "segmentnr":"SA_GV05_prasup_u-128",
    "original":"yaccittas tenaiṣa prāṇam āyāti \/",
    "analyzed":"yad cittaḥ tena eṣa prāṇam āyāti "
  },
  {
    "segmentnr":"SA_GV05_prasup_u-129",
    "original":"prāṇas tejasā yuktaḥ sahātmanā yathā saṃkalpitaṃ lokaṃ nayati \/\/ PrUp_3.10 \/\/",
    "analyzed":"prāṇaḥ tejasā yuktaḥ saha ātmanā yathā saṃkalpitam lokam nayati "
  },
  {
    "segmentnr":"SA_GV05_prasup_u-130",
    "original":"ya evaṃ vidvān prāṇaṃ veda \/",
    "analyzed":"yaḥ evam vidvān prāṇam veda "
  },
  {
    "segmentnr":"SA_GV05_prasup_u-131",
    "original":"na hāsya prajā hīyate 'mṛto bhavati \/",
    "analyzed":"na ha asya prajā hīyate mṛtaḥ bhavati "
  },
  {
    "segmentnr":"SA_GV05_prasup_u-132",
    "original":"tad eṣa ślokaḥ \/\/ PrUp_3.11 \/\/",
    "analyzed":"tat eṣa ślokaḥ "
  },
  {
    "segmentnr":"SA_GV05_prasup_u-133",
    "original":"utpattim āyātiṃ sthānaṃ vibhutvaṃ caiva pañcadhā \/",
    "analyzed":"utpattim āyātim sthānam vibhu tvam ca eva pañcadhā "
  },
  {
    "segmentnr":"SA_GV05_prasup_u-134",
    "original":"adhyātmaṃ caiva prāṇasya vijñāyāmṛtam aśnute vijñāyāmṛtam aśnuta iti \/\/ PrUp_3.12 \/\/",
    "analyzed":"adhyātmam ca eva prāṇasya vijñāya amṛtam aśnute vijñāya amṛtam aśnute iti "
  },
  {
    "segmentnr":"SA_GV05_prasup_u-135",
    "original":"atha hainaṃ sauryāyaṇī gārgyaḥ papraccha \/",
    "analyzed":"atha ha enam sauryāyaṇī gārgyaḥ papraccha "
  },
  {
    "segmentnr":"SA_GV05_prasup_u-136",
    "original":"bhagavann etasmin puruṣe kāni svapanti \/",
    "analyzed":"bhagavan etasmin puruṣe kāni svapanti "
  },
  {
    "segmentnr":"SA_GV05_prasup_u-137",
    "original":"kāny asmiñ jāgrati \/",
    "analyzed":"kāni asmin jāgrati "
  },
  {
    "segmentnr":"SA_GV05_prasup_u-138",
    "original":"katara eṣa devaḥ svapnān paśyati \/",
    "analyzed":"kataraḥ eṣa devaḥ svapnān paśyati "
  },
  {
    "segmentnr":"SA_GV05_prasup_u-139",
    "original":"kasyaitat sukhaṃ bhavati \/",
    "analyzed":"kasya etat sukham bhavati "
  },
  {
    "segmentnr":"SA_GV05_prasup_u-140",
    "original":"kasmin nu sarve saṃpratiṣṭhitā bhavantīti \/\/ PrUp_4.1 \/\/",
    "analyzed":"kasmin nu sarve saṃpratiṣṭhitāḥ bhavanti iti "
  },
  {
    "segmentnr":"SA_GV05_prasup_u-141",
    "original":"tasmai sa hovāca \/",
    "analyzed":"tasmai sa ha uvāca "
  },
  {
    "segmentnr":"SA_GV05_prasup_u-142",
    "original":"yathā gārgya marīcayo'rkasyās taṃ gacchataḥ sarvā etasmiṃs tejomaṇḍala ekībhavanti \/",
    "analyzed":"yathā gārgya marīcayoḥ ūrkasyāḥ tam gacchataḥ sarvāḥ etasmin tejaḥ maṇḍale ekībhavanti "
  },
  {
    "segmentnr":"SA_GV05_prasup_u-143",
    "original":"tāḥ punaḥ punar udayataḥ pracaranti \/",
    "analyzed":"tāḥ punar punar udayataḥ pracaranti "
  },
  {
    "segmentnr":"SA_GV05_prasup_u-144",
    "original":"evaṃ ha vai tat sarvaṃ pare deve manasy ekībhavati \/",
    "analyzed":"evam ha vai tat sarvam pare deve manasi ekībhavati "
  },
  {
    "segmentnr":"SA_GV05_prasup_u-145",
    "original":"tena tarhy eṣa puruṣo na śṛṇoti \/",
    "analyzed":"tena tarhi eṣa puruṣaḥ na śṛṇoti "
  },
  {
    "segmentnr":"SA_GV05_prasup_u-146",
    "original":"na paśyati \/",
    "analyzed":"na paśyati "
  },
  {
    "segmentnr":"SA_GV05_prasup_u-147",
    "original":"na jighrati \/",
    "analyzed":"na jighrati "
  },
  {
    "segmentnr":"SA_GV05_prasup_u-148",
    "original":"na rasayate \/",
    "analyzed":"na rasayate "
  },
  {
    "segmentnr":"SA_GV05_prasup_u-149",
    "original":"na spṛśate \/",
    "analyzed":"na spṛśate "
  },
  {
    "segmentnr":"SA_GV05_prasup_u-150",
    "original":"nābhivadate \/",
    "analyzed":"na abhivadate "
  },
  {
    "segmentnr":"SA_GV05_prasup_u-151",
    "original":"nādatte \/",
    "analyzed":"na ādatte "
  },
  {
    "segmentnr":"SA_GV05_prasup_u-152",
    "original":"nānandayate \/",
    "analyzed":"na ānandayate "
  },
  {
    "segmentnr":"SA_GV05_prasup_u-153",
    "original":"na visṛjate \/",
    "analyzed":"na visṛjate "
  },
  {
    "segmentnr":"SA_GV05_prasup_u-154",
    "original":"neyāyate \/",
    "analyzed":"na iyāyate "
  },
  {
    "segmentnr":"SA_GV05_prasup_u-155",
    "original":"svapatīty ācakṣate \/\/ PrUp_4.2 \/\/",
    "analyzed":"svapati iti ācakṣate "
  },
  {
    "segmentnr":"SA_GV05_prasup_u-156",
    "original":"prāṇāgnaya evaitasmin pure jāgrati \/",
    "analyzed":"prāṇa agnayaḥ eva etasmin pure jāgrati "
  },
  {
    "segmentnr":"SA_GV05_prasup_u-157",
    "original":"gārhapatyo ha vā eṣo 'pānaḥ \/",
    "analyzed":"gārhapatyaḥ ha vai eṣa u pānaḥ "
  },
  {
    "segmentnr":"SA_GV05_prasup_u-158",
    "original":"vyāno 'nvāhāryapacanaḥ \/",
    "analyzed":"vyānaḥ nvāhāryapacanaḥ "
  },
  {
    "segmentnr":"SA_GV05_prasup_u-159",
    "original":"yad gārhapatyāt praṇīyate praṇayanāt \/",
    "analyzed":"yat gārhapatyāt praṇīyate praṇayanāt "
  },
  {
    "segmentnr":"SA_GV05_prasup_u-160",
    "original":"āhavanīyaḥ prāṇaḥ \/\/ PrUp_4.3 \/\/",
    "analyzed":"āhavanīyaḥ prāṇaḥ "
  },
  {
    "segmentnr":"SA_GV05_prasup_u-161",
    "original":"yad ucchvāsaniḥśvāsāvetāvāhutī samaṃ nayatīti sa samānaḥ \/",
    "analyzed":"yat ucchvāsa niḥśvāsau etau āhutī samam nayati iti sa samānaḥ "
  },
  {
    "segmentnr":"SA_GV05_prasup_u-162",
    "original":"mano ha vāvana yajamānaḥ \/",
    "analyzed":"manaḥ ha vāvana yajamānaḥ "
  },
  {
    "segmentnr":"SA_GV05_prasup_u-163",
    "original":"iṣṭaphalam evodānaḥ \/",
    "analyzed":"iṣṭa phalam eva udānaḥ "
  },
  {
    "segmentnr":"SA_GV05_prasup_u-164",
    "original":"sa enaṃ yajamānam aharaharbrahma gamayati \/\/ PrUp_4.4 \/\/",
    "analyzed":"saḥ enam yajamānam ahar ahar brahma gamayati "
  },
  {
    "segmentnr":"SA_GV05_prasup_u-165",
    "original":"atraiṣa devaḥ svapne mahimānam anubhavati \/",
    "analyzed":"atra eṣa devaḥ svapne mahimānam anubhavati "
  },
  {
    "segmentnr":"SA_GV05_prasup_u-166",
    "original":"yad dṛṣṭaṃ iṣṭam anupaśyati \/",
    "analyzed":"yat dṛṣṭam iṣṭam anupaśyati "
  },
  {
    "segmentnr":"SA_GV05_prasup_u-167",
    "original":"śrutaṃ śrutam evārtham anuśṛṇoti \/",
    "analyzed":"śrutam śrutam eva artham anuśṛṇoti "
  },
  {
    "segmentnr":"SA_GV05_prasup_u-168",
    "original":"deśadigantaraiś ca pratyanubhūtaṃ punaḥ punaḥ pratyanubhavati \/",
    "analyzed":"deśa digantaraiḥ ca pratyanubhūtam punar punar pratyanubhavati "
  },
  {
    "segmentnr":"SA_GV05_prasup_u-169",
    "original":"dṛṣṭaṃ cādṛṣṭaṃ ca śrutaṃ cāśrutaṃ cānubhūtaṃ cānanubhūtaṃ ca saccāsacca sarvaṃ paśyati \/",
    "analyzed":"dṛṣṭam ca a dṛṣṭam ca śrutam ca a śrutam ca anubhūtam ca an anubhūtam ca sat ca asat ca sarvam paśyati "
  },
  {
    "segmentnr":"SA_GV05_prasup_u-170",
    "original":"sarvaḥ paśyati \/\/ PrUp_4.5 \/\/",
    "analyzed":"sarvaḥ paśyati "
  },
  {
    "segmentnr":"SA_GV05_prasup_u-171",
    "original":"sa yadā tejasābhibhūto bhavati \/",
    "analyzed":"sa yadā tejasā abhibhūtaḥ bhavati "
  },
  {
    "segmentnr":"SA_GV05_prasup_u-172",
    "original":"atraiṣa devaḥ svapnānna paśyati \/",
    "analyzed":"atra eṣa devaḥ svapnāt na paśyati "
  },
  {
    "segmentnr":"SA_GV05_prasup_u-173",
    "original":"atha tadaitasmiñ śarīra etat sukhaṃ bhavati \/\/ PrUp_4.6 \/\/",
    "analyzed":"atha tadā etasmin śarīre etat sukham bhavati "
  },
  {
    "segmentnr":"SA_GV05_prasup_u-174",
    "original":"sa yathā somya vayāṃsi vāsovṛkṣaṃ saṃpratiṣṭhante \/",
    "analyzed":"sa yathā somya vayāṃsi vāsaḥ vṛkṣam saṃpratiṣṭhante "
  },
  {
    "segmentnr":"SA_GV05_prasup_u-175",
    "original":"evaṃ ha vai tat sarvaṃ para ātmani saṃpratiṣṭhate \/\/ PrUp_4.7 \/\/",
    "analyzed":"evam ha vai tat sarvam paras ātmani saṃpratiṣṭhate "
  },
  {
    "segmentnr":"SA_GV05_prasup_u-176",
    "original":"pṛthivī ca pṛthivīmātrā ca \/",
    "analyzed":"pṛthivī ca pṛthivī mātrā ca "
  },
  {
    "segmentnr":"SA_GV05_prasup_u-177",
    "original":"āpaś cāpomātrā ca \/",
    "analyzed":"āpaḥ ca apaḥ mātrā ca "
  },
  {
    "segmentnr":"SA_GV05_prasup_u-178",
    "original":"tejaś ca tejomātrā ca \/",
    "analyzed":"tejaḥ ca tejaḥ mātrā ca "
  },
  {
    "segmentnr":"SA_GV05_prasup_u-179",
    "original":"vāyuś ca vāyumātrā ca \/",
    "analyzed":"vāyuḥ ca vāyu mātrā ca "
  },
  {
    "segmentnr":"SA_GV05_prasup_u-180",
    "original":"ākāśaś cākāśamātrā ca \/",
    "analyzed":"ākāśaḥ ca ākāśa mātrā ca "
  },
  {
    "segmentnr":"SA_GV05_prasup_u-181",
    "original":"cakṣuś ca draṣṭavyaṃ ca \/",
    "analyzed":"cakṣuḥ ca draṣṭavyam ca "
  },
  {
    "segmentnr":"SA_GV05_prasup_u-182",
    "original":"śrotraṃ ca śrotavyaṃ ca \/",
    "analyzed":"śrotram ca śrotavyam ca "
  },
  {
    "segmentnr":"SA_GV05_prasup_u-183",
    "original":"ghrāṇaṃ ca ghrātavyaṃ ca \/",
    "analyzed":"ghrāṇam ca ghrātavyam ca "
  },
  {
    "segmentnr":"SA_GV05_prasup_u-184",
    "original":"rasaś ca rasayitavyaṃ ca \/",
    "analyzed":"rasaḥ ca rasayitavyam ca "
  },
  {
    "segmentnr":"SA_GV05_prasup_u-185",
    "original":"tvak ca sparśayitavyaṃ ca \/",
    "analyzed":"tvac ca sparśayitavyam ca "
  },
  {
    "segmentnr":"SA_GV05_prasup_u-186",
    "original":"vāk ca vaktavyaṃ ca \/",
    "analyzed":"vāc ca vaktavyam ca "
  },
  {
    "segmentnr":"SA_GV05_prasup_u-187",
    "original":"hastau cādātavyaṃ ca \/",
    "analyzed":"hastau ca ādātavyam ca "
  },
  {
    "segmentnr":"SA_GV05_prasup_u-188",
    "original":"upasthaś cānandayitavyaṃ ca \/",
    "analyzed":"upasthaḥ ca ānandayitavyam ca "
  },
  {
    "segmentnr":"SA_GV05_prasup_u-189",
    "original":"pāyuś ca visarjayitavyaṃ ca \/",
    "analyzed":"pāyuḥ ca visarjayitavyam ca "
  },
  {
    "segmentnr":"SA_GV05_prasup_u-190",
    "original":"pādau ca gantavyaṃ ca \/",
    "analyzed":"pādau ca gantavyam ca "
  },
  {
    "segmentnr":"SA_GV05_prasup_u-191",
    "original":"manaś ca mantavyaṃ ca \/",
    "analyzed":"manaḥ ca mantavyam ca "
  },
  {
    "segmentnr":"SA_GV05_prasup_u-192",
    "original":"buddhiś ca boddhavyaṃ ca \/",
    "analyzed":"buddhiḥ ca boddhavyam ca "
  },
  {
    "segmentnr":"SA_GV05_prasup_u-193",
    "original":"ahaṅkāraś cāhaṅkartavyaṃ ca \/",
    "analyzed":"ahaṅkāraḥ ca ahaṅkartavyam ca "
  },
  {
    "segmentnr":"SA_GV05_prasup_u-194",
    "original":"cittaṃ ca cetayitavyaṃ ca \/",
    "analyzed":"cittam ca cetayitavyam ca "
  },
  {
    "segmentnr":"SA_GV05_prasup_u-195",
    "original":"tejaś ca vidyotayitavyaṃ ca \/",
    "analyzed":"tejaḥ ca vidyotayitavyam ca "
  },
  {
    "segmentnr":"SA_GV05_prasup_u-196",
    "original":"prāṇaś ca vidhārayitavyaṃ ca \/\/ PrUp_4.8 \/\/",
    "analyzed":"prāṇaḥ ca vidhārayitavyam ca "
  },
  {
    "segmentnr":"SA_GV05_prasup_u-197",
    "original":"eṣa hi draṣṭā spraṣṭā śrotā ghrātā rasayitā mantā boddhā kartā vijñānātmā puruṣaḥ \/",
    "analyzed":"eṣa hi draṣṭā spraṣṭā śrotā ghrātā rasayitā mantā boddhā kartā vijñāna ātmā puruṣaḥ "
  },
  {
    "segmentnr":"SA_GV05_prasup_u-198",
    "original":"sa pare 'kṣara ātmani saṃpratiṣṭhate \/\/ PrUp_4.9 \/\/",
    "analyzed":"sa pare kṣare ātmani saṃpratiṣṭhate "
  },
  {
    "segmentnr":"SA_GV05_prasup_u-199",
    "original":"param evākṣaraṃ pratipadyate \/",
    "analyzed":"param eva akṣaram pratipadyate "
  },
  {
    "segmentnr":"SA_GV05_prasup_u-200",
    "original":"sa yo ha vai tadacchāyam aśarīram alohitaṃ śubhram akṣaraṃ vedayate yas tu somya \/",
    "analyzed":"sa yaḥ ha vai tat acchāyam aśarīram a lohitam śubhram akṣaram vedayate yaḥ tu somya "
  },
  {
    "segmentnr":"SA_GV05_prasup_u-201",
    "original":"sa sarvaḥ sarvo bhavati \/",
    "analyzed":"sa sarvaḥ sarvaḥ bhavati "
  },
  {
    "segmentnr":"SA_GV05_prasup_u-202",
    "original":"tad eṣa ślokaḥ \/\/ PrUp_4.10 \/\/",
    "analyzed":"tat eṣa ślokaḥ "
  },
  {
    "segmentnr":"SA_GV05_prasup_u-203",
    "original":"vijñānātmā saha devaiś ca sarvaiḥ prāṇā bhūtāni saṃpratiṣṭhanti yatra \/",
    "analyzed":"vijñāna ātmā saha devaiḥ ca sarvaiḥ prāṇāḥ bhūtāni saṃpratiṣṭhanti yatra "
  },
  {
    "segmentnr":"SA_GV05_prasup_u-204",
    "original":"tad akṣaraṃ vedayate yas tu somya sa sarvajñaḥ sarvam evāviveśeti \/\/ PrUp_4.11 \/\/",
    "analyzed":"tat akṣaram vedayate yaḥ tu somya sa sarvajñaḥ sarvam eva āviveśa iti "
  },
  {
    "segmentnr":"SA_GV05_prasup_u-205",
    "original":"atha hainaṃ śaibyaḥ satyakāmaḥ papraccha \/",
    "analyzed":"atha ha enam śaibyaḥ satyakāmaḥ papraccha "
  },
  {
    "segmentnr":"SA_GV05_prasup_u-206",
    "original":"sa yo ha vai tad bhagavan manuṣyeṣu prāyaṇāntam oṃkāram abhidhyāyīta \/",
    "analyzed":"sa yaḥ ha vai tat bhagavat manuṣyeṣu prāyaṇa antam oṃkāram abhidhyāyīta "
  },
  {
    "segmentnr":"SA_GV05_prasup_u-207",
    "original":"katamaṃ vāva sa tena lokaṃ jayatīti \/\/ PrUp_5.1 \/\/",
    "analyzed":"katamam vāva sa tena lokam jayati iti "
  },
  {
    "segmentnr":"SA_GV05_prasup_u-208",
    "original":"tasmai sa hovāca \/",
    "analyzed":"tasmai sa ha uvāca "
  },
  {
    "segmentnr":"SA_GV05_prasup_u-209",
    "original":"etad vai satyakāma paraṃ cāparaṃ ca brahma yad oṃkāraḥ \/",
    "analyzed":"etat vai satyakāma param ca aparam ca brahma yat oṃkāraḥ "
  },
  {
    "segmentnr":"SA_GV05_prasup_u-210",
    "original":"tasmād vidvān etenaivāyatanenaikataram anveti \/\/ PrUp_5.2 \/\/",
    "analyzed":"tasmāt vidvān etena eva āyatanena ekataram anveti "
  },
  {
    "segmentnr":"SA_GV05_prasup_u-211",
    "original":"sa yady ekamātram abhidhyāyīta \/",
    "analyzed":"sa yadi eka mātram abhidhyāyīta "
  },
  {
    "segmentnr":"SA_GV05_prasup_u-212",
    "original":"sa tenaiva saṃveditas tūrṇam eva jagatyām abhisampadyate \/",
    "analyzed":"sa tena eva saṃveditaḥ tūrṇam eva jagatyām abhisampadyate "
  },
  {
    "segmentnr":"SA_GV05_prasup_u-213",
    "original":"tam ṛco manuṣyalokam upanayante \/",
    "analyzed":"tam ṛcaḥ manuṣya lokam upanayante "
  },
  {
    "segmentnr":"SA_GV05_prasup_u-214",
    "original":"sa tatra tapasā brahmacaryeṇa śraddhayā sampanno mahimānam anubhavati \/\/ PrUp_5.3 \/\/",
    "analyzed":"sa tatra tapasā brahmacaryeṇa śraddhayā sampannaḥ mahimānam anubhavati "
  },
  {
    "segmentnr":"SA_GV05_prasup_u-215",
    "original":"atha yadi dvimātreṇa manasi saṃpadyate \/",
    "analyzed":"atha yadi dvi mātreṇa manasi saṃpadyate "
  },
  {
    "segmentnr":"SA_GV05_prasup_u-216",
    "original":"so 'ntarīkṣaṃ yajurbhir unnīyate somalokam \/",
    "analyzed":"saḥ ntarīkṣam yajurbhiḥ unnīyate soma lokam "
  },
  {
    "segmentnr":"SA_GV05_prasup_u-217",
    "original":"sa somaloke vibhūtim anubhūya punar āvartate \/\/ PrUp_5.4 \/\/",
    "analyzed":"sa soma loke vibhūtim anubhūya punar āvartate "
  },
  {
    "segmentnr":"SA_GV05_prasup_u-218",
    "original":"yaḥ punar etaṃ trimātreṇomity etenaivākṣareṇa paraṃ puruṣam abhidhyāyīta \/",
    "analyzed":"yaḥ punar etam tri mātreṇa om iti etena eva akṣareṇa param puruṣam abhidhyāyīta "
  },
  {
    "segmentnr":"SA_GV05_prasup_u-219",
    "original":"sa tejasi sūrye saṃpannaḥ \/",
    "analyzed":"sa tejasi sūrye saṃpannaḥ "
  },
  {
    "segmentnr":"SA_GV05_prasup_u-220",
    "original":"yathā pādodaras tvacā vinirmucyate \/",
    "analyzed":"yathā pāda udaraḥ tvacā vinirmucyate "
  },
  {
    "segmentnr":"SA_GV05_prasup_u-221",
    "original":"evaṃ ha vai sa pāpmanā vinirmuktaḥ sa sāmabhir unnīyate brahmalokam \/",
    "analyzed":"evam ha vai sa pāpmanā vinirmuktaḥ sa sāmabhiḥ unnīyate brahma lokam "
  },
  {
    "segmentnr":"SA_GV05_prasup_u-222",
    "original":"sa etasmāj jīvadhanāt parāparaṃ puriśayaṃ puruṣam īkṣate tad etau ślokau bhavataḥ \/\/ PrUp_5.5 \/\/",
    "analyzed":"saḥ etasmāt jīva dhanāt para aparam puriśayam puruṣam īkṣate tat etau ślokau bhavataḥ "
  },
  {
    "segmentnr":"SA_GV05_prasup_u-223",
    "original":"tisro mātrā mṛtyumatyaḥ prayuktā anyonyasaktā anaviprayuktāḥ \/",
    "analyzed":"tisraḥ mātrāḥ mṛtyumatyaḥ prayuktāḥ anyonya saktāḥ an a viprayuktāḥ "
  },
  {
    "segmentnr":"SA_GV05_prasup_u-224",
    "original":"kriyāsu bāhyābhyantaramadhyamāsu samyakprayuktāsu na kampate jñaḥ \/\/ PrUp_5.6 \/\/",
    "analyzed":"kriyāsu bāhya abhyantara madhyamāsu samyak prayuktāsu na kampate jñaḥ "
  },
  {
    "segmentnr":"SA_GV05_prasup_u-225",
    "original":"ṛgbhir etaṃ yajurbhir antarikṣaṃ sāmabhir yat tat kavayo vedayante \/",
    "analyzed":"ṛgbhiḥ etam yajurbhiḥ antarikṣam sāmabhiḥ yat tat kavayaḥ vedayante "
  },
  {
    "segmentnr":"SA_GV05_prasup_u-226",
    "original":"tam oṃkāreṇaivāyatanenānveti vidvān yat tac chāntam ajaram amṛtam abhayaṃ paraṃ ceti \/\/ PrUp_5.7 \/\/",
    "analyzed":"tam oṃkāreṇa eva āyatanena anveti vidvān yat tat śāntam ajaram amṛtam abhayam param ca iti "
  },
  {
    "segmentnr":"SA_GV05_prasup_u-227",
    "original":"atha hainaṃ sukeśā bhāradvājaḥ papraccha \/",
    "analyzed":"atha ha enam sukeśāḥ bhāradvājaḥ papraccha "
  },
  {
    "segmentnr":"SA_GV05_prasup_u-228",
    "original":"bhagavan hiraṇyanābhaḥ kausalyo rājaputro māmupetyaitaṃ praśnamapṛcchata \/",
    "analyzed":"bhagavan hiraṇyanābhaḥ kausalyaḥ rāja putraḥ mām upetya etam praśnam apṛcchata "
  },
  {
    "segmentnr":"SA_GV05_prasup_u-229",
    "original":"ṣoḍaśakalaṃ bhāradvāja puruṣaṃ vettha \/",
    "analyzed":"ṣoḍaśa kalam bhāradvāja puruṣam vettha "
  },
  {
    "segmentnr":"SA_GV05_prasup_u-230",
    "original":"tam ahaṃ kumāram abruvaṃ nāham imaṃ veda \/",
    "analyzed":"tam aham kumāram abruvam na aham imam veda "
  },
  {
    "segmentnr":"SA_GV05_prasup_u-231",
    "original":"yady aham imam avediṣaṃ kathaṃ te nāvakṣyam iti \/",
    "analyzed":"yadi aham imam avediṣam katham te na avakṣyam iti "
  },
  {
    "segmentnr":"SA_GV05_prasup_u-232",
    "original":"samūlo vā eṣa pariśuṣyati yo 'nṛtam abhivadati \/",
    "analyzed":"sa mūlaḥ vai eṣa pariśuṣyati yaḥ nṛtam abhivadati "
  },
  {
    "segmentnr":"SA_GV05_prasup_u-233",
    "original":"tasmān nārhāmy anṛtaṃ vaktuṃ \/",
    "analyzed":"tasmāt na arhāmi anṛtam vaktum "
  },
  {
    "segmentnr":"SA_GV05_prasup_u-234",
    "original":"sa tūṣṇīṃ ratham āruhya pravavrāja \/",
    "analyzed":"sa tūṣṇīm ratham āruhya pravavrāja "
  },
  {
    "segmentnr":"SA_GV05_prasup_u-235",
    "original":"taṃ tvā pṛcchāmi kāsau puruṣa iti \/\/ PrUp_6.1 \/\/",
    "analyzed":"tam tvā pṛcchāmi kā asau puruṣaḥ iti "
  },
  {
    "segmentnr":"SA_GV05_prasup_u-236",
    "original":"tasmai sa hovāca \/",
    "analyzed":"tasmai sa ha uvāca "
  },
  {
    "segmentnr":"SA_GV05_prasup_u-237",
    "original":"ihaivāntaḥ śarīre somya sa puruṣo yasminn etāḥ ṣoḍaśa kalāḥ prabhavantīti \/\/ PrUp_6.2 \/\/",
    "analyzed":"iha eva antar śarīre somya sa puruṣaḥ yasmin etāḥ ṣoḍaśa kalāḥ prabhavanti iti "
  },
  {
    "segmentnr":"SA_GV05_prasup_u-238",
    "original":"sa īkṣāṃ cakre \/",
    "analyzed":"saḥ īkṣām cakre "
  },
  {
    "segmentnr":"SA_GV05_prasup_u-239",
    "original":"kasminn aham utkrānta utkrānto bhaviṣyāmi kasmin vā pratiṣṭhite pratiṣṭhāsyāmīti \/\/ PrUp_6.3 \/\/",
    "analyzed":"kasmin aham utkrāntaḥ utkrāntaḥ bhaviṣyāmi kasmin vā pratiṣṭhite pratiṣṭhāsyāmi iti "
  },
  {
    "segmentnr":"SA_GV05_prasup_u-240",
    "original":"sa prāṇamasṛjata \/",
    "analyzed":"sa prāṇam asṛjata "
  },
  {
    "segmentnr":"SA_GV05_prasup_u-241",
    "original":"prāṇāc chadvāṃ khaṃ vāyur jyotir āpaḥ pṛthivīndriyaṃ mano 'nnam annād vīryaṃ tapo mantrāḥ karma lokā lokeṣu nāma ca \/\/ PrUp_6.4 \/\/",
    "analyzed":"prāṇāt chadvām kham vāyuḥ jyotiḥ āpaḥ pṛthivī indriyam manaḥ nnam annāt vīryam tapaḥ mantrāḥ karma lokāḥ lokeṣu nāma ca "
  },
  {
    "segmentnr":"SA_GV05_prasup_u-242",
    "original":"sa yathemā nadyaḥ syandamānāḥ samudrāyaṇāḥ samudraṃ prāpyāstaṃ gacchanti \/",
    "analyzed":"sa yathā imāḥ nadyaḥ syandamānāḥ samudrāyaṇāḥ samudram prāpya astam gacchanti "
  },
  {
    "segmentnr":"SA_GV05_prasup_u-243",
    "original":"bhidyete tāsāṃ nāmarūpe \/",
    "analyzed":"bhidyete tāsām nāma rūpe "
  },
  {
    "segmentnr":"SA_GV05_prasup_u-244",
    "original":"samudra ity evaṃ procyate \/",
    "analyzed":"samudraḥ iti evam procyate "
  },
  {
    "segmentnr":"SA_GV05_prasup_u-245",
    "original":"evam evāsya paridraṣṭur imāḥ ṣoḍaśa kalāḥ puruṣāyaṇāḥ puruṣaṃ prāpyāstaṃ gacchanti \/",
    "analyzed":"evam eva asya paridraṣṭuḥ imāḥ ṣoḍaśa kalāḥ puruṣāyaṇāḥ puruṣam prāpya astam gacchanti "
  },
  {
    "segmentnr":"SA_GV05_prasup_u-246",
    "original":"bhidyete cāsāṃ nāmarūpe \/",
    "analyzed":"bhidyete ca āsām nāma rūpe "
  },
  {
    "segmentnr":"SA_GV05_prasup_u-247",
    "original":"puruṣa ity evaṃ procyate \/",
    "analyzed":"puruṣaḥ iti evam procyate "
  },
  {
    "segmentnr":"SA_GV05_prasup_u-248",
    "original":"sa eṣo 'kalo 'mṛto bhavati tadeṣa ślokaḥ \/\/ PrUp_6.5 \/\/",
    "analyzed":"saḥ eṣa u kalaḥ mṛtaḥ bhavati tat eṣa ślokaḥ "
  },
  {
    "segmentnr":"SA_GV05_prasup_u-249",
    "original":"arā iva rathanābhau kalā yasmin pratiṣṭhitāḥ \/",
    "analyzed":"arāḥ iva ratha nābhau kalāḥ yasmin pratiṣṭhitāḥ "
  },
  {
    "segmentnr":"SA_GV05_prasup_u-250",
    "original":"taṃ vedyaṃ puruṣaṃ veda yathā mā vo mṛtyuḥ parivyathā iti \/\/ PrUp_6.6 \/\/",
    "analyzed":"tam vedyam puruṣam veda yathā mā vaḥ mṛtyuḥ parivyathāḥ iti "
  },
  {
    "segmentnr":"SA_GV05_prasup_u-251",
    "original":"tān hovāca \/",
    "analyzed":"tān ha uvāca "
  },
  {
    "segmentnr":"SA_GV05_prasup_u-252",
    "original":"etāvad evāham etat paraṃ brahma veda \/",
    "analyzed":"etāvat eva aham etat param brahma veda "
  },
  {
    "segmentnr":"SA_GV05_prasup_u-253",
    "original":"nātaḥ param astīti \/\/ PrUp_6.7 \/\/",
    "analyzed":"na atas param asti iti "
  },
  {
    "segmentnr":"SA_GV05_prasup_u-254",
    "original":"te tam arcayantas tvaṃ hi naḥ pitā yo 'smākam avidyāyāḥ paraṃ pāraṃ tārayasīti namaḥ \/",
    "analyzed":"te tam arcayantaḥ tvam hi naḥ pitā yaḥ smākam avidyāyāḥ param pāram tārayasi iti namaḥ "
  },
  {
    "segmentnr":"SA_GV05_prasup_u-255",
    "original":"paramaṛṣibhyo namaḥ paramaṛṣibhyaḥ \/\/ PrUp_6.8 \/\/",
    "analyzed":"parama ṛṣibhyaḥ namaḥ parama ṛṣibhyaḥ "
  }
]