[
  {
    "segmentnr":"SA_K10_kbavk93u:0",
    "original":"ślāghyā jayanti jinabhaktiviśeṣabhājāṃ śraddhāsudhāprasaranirjharaśīkarās te \/",
    "analyzed":"ślāghyāḥ jayanti jina bhakti viśeṣa bhājām śraddhā sudhā prasara nirjhara śīkarāḥ te ",
    "folio":1
  },
  {
    "segmentnr":"SA_K10_kbavk93u:1",
    "original":"niścetano 'py ucitacetanatām ivaiti yaḥ pūjyapūjanavidhau kusumādivargaḥ \/\/ KAvk_93.1 \/\/",
    "analyzed":"niścetanaḥ api ucita cetanatām iva eti yaḥ pūjya pūjana vidhau kusuma ādi vargaḥ ",
    "folio":1
  },
  {
    "segmentnr":"SA_K10_kbavk93u:2",
    "original":"śrāvastyāṃ vijanāsīnaṃ jinaṃ jetavane purā \/",
    "analyzed":"śrāvastyām vijana āsīnam jinam jetavane purā ",
    "folio":1
  },
  {
    "segmentnr":"SA_K10_kbavk93u:3",
    "original":"anāthapiṇḍado 'bhyetya bhagavantam abhāṣata \/\/ KAvk_93.2 \/\/",
    "analyzed":"anāthapiṇḍadaḥ abhyetya bhagavantam abhāṣata ",
    "folio":1
  },
  {
    "segmentnr":"SA_K10_kbavk93u:4",
    "original":"tvadbhaktir iva sarvatra mahārhaguṇaviśrutā \/",
    "analyzed":"tvad bhaktiḥ iva sarvatra mahārha guṇa viśrutā ",
    "folio":1
  },
  {
    "segmentnr":"SA_K10_kbavk93u:5",
    "original":"bhagavan prauḍhim āyātā kanyā mama sumāgadhā \/\/ KAvk_93.3 \/\/",
    "analyzed":"bhagavan prauḍhim āyātā kanyā mama su māgadhā ",
    "folio":1
  },
  {
    "segmentnr":"SA_K10_kbavk93u:6",
    "original":"śrīmataḥ sārthanāthasya nagare puṇḍravardhane \/",
    "analyzed":"śrīmataḥ sārthanāthasya nagare puṇḍravardhane ",
    "folio":1
  },
  {
    "segmentnr":"SA_K10_kbavk93u:7",
    "original":"sūnur vṛṣabhadattākhyas tatpāṇigraham iṣyate \/\/ KAvk_93.4 \/\/",
    "analyzed":"sūnuḥ vṛṣabhadatta ākhyaḥ tad pāṇigraham iṣyate ",
    "folio":1
  },
  {
    "segmentnr":"SA_K10_kbavk93u:8",
    "original":"kanyāṃ dadāmi tāṃ tasmai bhagavan yadi manyase \/",
    "analyzed":"kanyām dadāmi tām tasmai bhagavan yadi manyase ",
    "folio":1
  },
  {
    "segmentnr":"SA_K10_kbavk93u:9",
    "original":"tvadadhīnadhanaprāṇas tvadājñāśaraṇo hy aham \/\/ KAvk_93.5 \/\/",
    "analyzed":"tvad adhīna dhana prāṇaḥ tvad ājñā śaraṇaḥ hi aham ",
    "folio":1
  },
  {
    "segmentnr":"SA_K10_kbavk93u:10",
    "original":"ity ukte tena bhagavān vātsalyavimalāśayaḥ \/",
    "analyzed":"iti ukte tena bhagavān vātsalya vimala āśayaḥ ",
    "folio":2
  },
  {
    "segmentnr":"SA_K10_kbavk93u:11",
    "original":"ko doṣas tanayā tasmai dīyatām ity abhāṣata \/\/ KAvk_93.6 \/\/",
    "analyzed":"kaḥ doṣaḥ tanayā tasmai dīyatām iti abhāṣata ",
    "folio":2
  },
  {
    "segmentnr":"SA_K10_kbavk93u:12",
    "original":"śāstuḥ śāsanam ādāya sādaraṃ pranipatya tam \/",
    "analyzed":"śāstuḥ śāsanam ādāya sa ādaram pranipatya tam ",
    "folio":2
  },
  {
    "segmentnr":"SA_K10_kbavk93u:13",
    "original":"anāthapiṇḍadaḥ śrīmān prayayau nijamandiram \/\/ KAvk_93.7 \/\/",
    "analyzed":"anāthapiṇḍadaḥ śrīmān prayayau nija mandiram ",
    "folio":2
  },
  {
    "segmentnr":"SA_K10_kbavk93u:14",
    "original":"tataḥ sumāgadhāṃ kanyāṃ vibhavena mahīyasā \/",
    "analyzed":"tatas sumāgadhām kanyām vibhavena mahīyasā ",
    "folio":2
  },
  {
    "segmentnr":"SA_K10_kbavk93u:15",
    "original":"arhāyaṃ sa dadau tasmai bhūriratnāmbarapradaḥ \/\/ KAvk_93.8 \/\/",
    "analyzed":"arhā ayam sa dadau tasmai bhūri ratna ambara pradaḥ ",
    "folio":2
  },
  {
    "segmentnr":"SA_K10_kbavk93u:16",
    "original":"dattā dūrataraṃ deśam atha yāntī sumāgadhā \/",
    "analyzed":"dattā dūrataram deśam atha yāntī su māgadhā ",
    "folio":2
  },
  {
    "segmentnr":"SA_K10_kbavk93u:17",
    "original":"bhagavaccaraṇasmṛtyā sabāṣpanayanābhavat \/\/ KAvk_93.9 \/\/",
    "analyzed":"bhagavat caraṇa smṛtyā sa bāṣpa nayanā abhavat ",
    "folio":2
  },
  {
    "segmentnr":"SA_K10_kbavk93u:18",
    "original":"cireṇa sā samāsādya nagaraṃ puṇḍravardhanam \/",
    "analyzed":"cireṇa sā samāsādya nagaram puṇḍravardhanam ",
    "folio":2
  },
  {
    "segmentnr":"SA_K10_kbavk93u:19",
    "original":"śuśrūṣābhiratā patyuḥ sadā bhartṛgṛhe 'vasat \/\/ KAvk_93.10 \/\/",
    "analyzed":"śuśrūṣā abhiratā patyuḥ sadā bhartṛ gṛhe avasat ",
    "folio":2
  },
  {
    "segmentnr":"SA_K10_kbavk93u:20",
    "original":"kadācid atha tāṃ śvaśrūr bhojyasaṃbhārakāriṇī \/",
    "analyzed":"kadācid atha tām śvaśrūḥ bhojya saṃbhāra kāriṇī ",
    "folio":3
  },
  {
    "segmentnr":"SA_K10_kbavk93u:21",
    "original":"uvāca dhanavatyākhyā saṃkhyātītavyayodyatā \/\/ KAvk_93.ll \/\/",
    "analyzed":"uvāca dhanavatī ākhyā saṃkhyā atīta vyaya udyatā ",
    "folio":3
  },
  {
    "segmentnr":"SA_K10_kbavk93u:22",
    "original":"pūjyopakaraṇaṃ sajjaṃ kuru sarvaṃ sumāgadhe \/",
    "analyzed":"pūjya upakaraṇam sajjam kuru sarvam su māgadhe ",
    "folio":3
  },
  {
    "segmentnr":"SA_K10_kbavk93u:23",
    "original":"gṛhān naḥ prātar āgantā jagatpūjyaguṇo jinaḥ \/\/ KAvk_93.12 \/\/",
    "analyzed":"gṛhāt naḥ prātar āgantā jagat pūjya guṇaḥ jinaḥ ",
    "folio":3
  },
  {
    "segmentnr":"SA_K10_kbavk93u:24",
    "original":"guravo gauravapadaṃ pūjyāḥ sarvajanasya te \/",
    "analyzed":"guravaḥ gaurava padam pūjyāḥ sarva janasya te ",
    "folio":3
  },
  {
    "segmentnr":"SA_K10_kbavk93u:25",
    "original":"sameṣyanti kṣapaṇakāḥ saṃmohakṣapaṇodyatāḥ \/\/ KAvk_93.l3 \/\/",
    "analyzed":"sameṣyanti kṣapaṇakāḥ saṃmoha kṣapaṇa udyatāḥ ",
    "folio":3
  },
  {
    "segmentnr":"SA_K10_kbavk93u:26",
    "original":"ity uktā sā tayā tatra babhūvārambhatatparā \/",
    "analyzed":"iti uktā sā tayā tatra babhūva ārambha tatparā ",
    "folio":3
  },
  {
    "segmentnr":"SA_K10_kbavk93u:27",
    "original":"jñātvā bhikṣugaṇāyeva tāṃ pūjāṃ parikalpitām \/\/ KAvk_93.14 \/\/",
    "analyzed":"jñātvā bhikṣu gaṇāya iva tām pūjām parikalpitām ",
    "folio":3
  },
  {
    "segmentnr":"SA_K10_kbavk93u:28",
    "original":"athāpare 'hni viviśur nagnāḥ kṣapaṇakā gṛham \/",
    "analyzed":"atha apare ahni viviśuḥ nagnāḥ kṣapaṇakāḥ gṛham ",
    "folio":3
  },
  {
    "segmentnr":"SA_K10_kbavk93u:29",
    "original":"ulluñcitakacaśmaśrusaṃkleśaniśitavratāḥ \/\/ KAvk_93.15 \/\/",
    "analyzed":"ulluñcita kaca śmaśru saṃkleśa niśita vratāḥ ",
    "folio":3
  },
  {
    "segmentnr":"SA_K10_kbavk93u:30",
    "original":"tān alajjān avasanān avalokya sumāgadhā \/",
    "analyzed":"tān a lajjān a vasanān avalokya su māgadhā ",
    "folio":4
  },
  {
    "segmentnr":"SA_K10_kbavk93u:31",
    "original":"māṣaśaṣpāśanābhyāsapīvarān mahiṣān iva \/\/ KAvk_93.16 \/\/",
    "analyzed":"māṣa śaṣpa aśana abhyāsa pīvarān mahiṣān iva ",
    "folio":4
  },
  {
    "segmentnr":"SA_K10_kbavk93u:32",
    "original":"lajjitā vāsasācchādya vadanaṃ gurusaṃnidhau \/",
    "analyzed":"lajjitā vāsasā ācchādya vadanam guru saṃnidhau ",
    "folio":4
  },
  {
    "segmentnr":"SA_K10_kbavk93u:33",
    "original":"khedanirvedavinatā śvaśrūjanam abhāṣata \/\/ KAvk_93.17 \/\/",
    "analyzed":"kheda nirveda vinatā śvaśrū janam abhāṣata ",
    "folio":4
  },
  {
    "segmentnr":"SA_K10_kbavk93u:34",
    "original":"aho vatāyam ācāraḥ sucirād avalokitaḥ \/",
    "analyzed":"aho vata ayam ācāraḥ su cirāt avalokitaḥ ",
    "folio":4
  },
  {
    "segmentnr":"SA_K10_kbavk93u:35",
    "original":"digambarāṇām apy agre yad ihāste vadhūjanaḥ \/\/ KAvk_93.18 \/\/",
    "analyzed":"digambarāṇām api agre yat iha āste vadhū janaḥ ",
    "folio":4
  },
  {
    "segmentnr":"SA_K10_kbavk93u:36",
    "original":"ete bhavadgṛhe 'dāntā bhuñjante śṛṅgavarjitāḥ \/",
    "analyzed":"ete bhavat gṛhe adāntāḥ bhuñjante śṛṅga varjitāḥ ",
    "folio":4
  },
  {
    "segmentnr":"SA_K10_kbavk93u:37",
    "original":"amānuṣatvān naiteṣāṃ lajjante nūnam aṅganāḥ \/\/ KAvk_93.19 \/\/",
    "analyzed":"amānuṣa tvāt na eteṣām lajjante nūnam aṅganāḥ ",
    "folio":4
  },
  {
    "segmentnr":"SA_K10_kbavk93u:38",
    "original":"asthāne bhavatāṃ bhaktiḥ ko 'yam ucchṛṅkhalaḥ kramaḥ \/",
    "analyzed":"asthāne bhavatām bhaktiḥ kaḥ ayam ucchṛṅkhalaḥ kramaḥ ",
    "folio":4
  },
  {
    "segmentnr":"SA_K10_kbavk93u:39",
    "original":"na tyaktam aśanaṃ yena sa kathaṃ vastram ujjhati \/\/ KAvk_93.20 \/\/",
    "analyzed":"na tyaktam aśanam yena sa katham vastram ujjhati ",
    "folio":4
  },
  {
    "segmentnr":"SA_K10_kbavk93u:40",
    "original":"keśonmūlanakarmaṇaiva niśitaṃ nairghṛṇyam āveditaṃ",
    "analyzed":"keśa unmūlana karmaṇā eva niśitam nairghṛṇyam āveditam ",
    "folio":5
  },
  {
    "segmentnr":"SA_K10_kbavk93u:41",
    "original":"kaupīnāṃśukavarjanena sujane śīlasya vārtaiva kā \/",
    "analyzed":"kaupīna aṃśuka varjanena su jane śīlasya vārtā eva kā ",
    "folio":5
  },
  {
    "segmentnr":"SA_K10_kbavk93u:42",
    "original":"dambhārambhabhayaṃkare ca vadane krodhaḥ svayaṃ lakṣyate",
    "analyzed":"dambha ārambha bhayaṃkare ca vadane krodhaḥ svayam lakṣyate ",
    "folio":5
  },
  {
    "segmentnr":"SA_K10_kbavk93u:43",
    "original":"nagnānām aśanaiṣiṇāṃ niyaminām eṣāṃ paśūnām iva \/\/ KAvk_93.21 \/\/",
    "analyzed":"nagnānām aśana eṣiṇām niyaminām eṣām paśūnām iva ",
    "folio":5
  },
  {
    "segmentnr":"SA_K10_kbavk93u:44",
    "original":"yatraite paśavaḥ pūjyās tatrotsāryā bhavanti ke \/",
    "analyzed":"yatra ete paśavaḥ pūjyāḥ tatra utsāryāḥ bhavanti ke ",
    "folio":5
  },
  {
    "segmentnr":"SA_K10_kbavk93u:45",
    "original":"athavā deśadoṣo 'yaṃ gatānugatikā sthitiḥ \/\/ KAvk_93.22 \/\/",
    "analyzed":"athavā deśa doṣaḥ ayam gatānugatikā sthitiḥ ",
    "folio":5
  },
  {
    "segmentnr":"SA_K10_kbavk93u:46",
    "original":"iti bruvāṇāṃ tāṃ śvaśrūr viṣaṇṇā pratyabhāṣata \/",
    "analyzed":"iti bruvāṇām tām śvaśrūḥ viṣaṇṇā pratyabhāṣata ",
    "folio":5
  },
  {
    "segmentnr":"SA_K10_kbavk93u:47",
    "original":"pitus te bhavane bhadre pūjyate vada kīdṛśaḥ \/\/ KAvk_93.23 \/\/",
    "analyzed":"pituḥ te bhavane bhadre pūjyate vada kīdṛśaḥ ",
    "folio":5
  },
  {
    "segmentnr":"SA_K10_kbavk93u:48",
    "original":"sāvadan matpitur gehe pūjyate bhagavān jinaḥ \/",
    "analyzed":"sā avadat mad pituḥ gehe pūjyate bhagavān jinaḥ ",
    "folio":5
  },
  {
    "segmentnr":"SA_K10_kbavk93u:49",
    "original":"kāruṇyāt sarvajagatāṃ kuśalātiśayodyataḥ \/\/ KAvk_93.24 \/\/",
    "analyzed":"kāruṇyāt sarva jagatām kuśala atiśaya udyataḥ ",
    "folio":5
  },
  {
    "segmentnr":"SA_K10_kbavk93u:50",
    "original":"dhyānādhīnaḥ stimitanayanaḥ pūrṇalāvaṇasindhur",
    "analyzed":"              ",
    "folio":6
  },
  {
    "segmentnr":"SA_K10_kbavk93u:51",
    "original":"nāsāvaṃśaṃ vipulasaralaṃ setubhūtaṃ dadhānaḥ \/",
    "analyzed":"nāsā vaṃśam vipula saralam setu bhūtam dadhānaḥ ",
    "folio":6
  },
  {
    "segmentnr":"SA_K10_kbavk93u:52",
    "original":"bhūṣāśūnyaprasṛtarucimatkarṇapāśābhirāmaḥ",
    "analyzed":"bhūṣā śūnya prasṛta rucimat karṇa pāśa abhirāmaḥ ",
    "folio":6
  },
  {
    "segmentnr":"SA_K10_kbavk93u:53",
    "original":"kāntyaivāsau kim api viduṣāṃ śāntim antas tanoti \/\/ KAvk_93.25 \/\/",
    "analyzed":"kāntyā eva asau kim api viduṣām śāntim antar tanoti ",
    "folio":6
  },
  {
    "segmentnr":"SA_K10_kbavk93u:54",
    "original":"śirasi sahajaprājyālokaprasekamayaṃ maṇiṃ",
    "analyzed":"śirasi sahaja prājya āloka praseka mayam maṇim ",
    "folio":6
  },
  {
    "segmentnr":"SA_K10_kbavk93u:55",
    "original":"karipatikarākārau bāhūkavat kanakadyutiḥ \/",
    "analyzed":"kari pati kara ākārau bāhūka vat kanaka dyutiḥ ",
    "folio":6
  },
  {
    "segmentnr":"SA_K10_kbavk93u:56",
    "original":"karatalagatām lekhāṃ śaṅkhadhvajāmbujamālikāṃ",
    "analyzed":"kara tala gatām lekhām śaṅkha dhvaja ambuja mālikām ",
    "folio":6
  },
  {
    "segmentnr":"SA_K10_kbavk93u:57",
    "original":"śamamayamahāsāṃrājyārhaṃ bibharti sa lakṣaṇam \/\/ KAvk_93.26 \/\/",
    "analyzed":"śama maya mahā sāṃrājya arham bibharti sa lakṣaṇam ",
    "folio":6
  },
  {
    "segmentnr":"SA_K10_kbavk93u:58",
    "original":"tasyābhilāṣajanakasya mahāmunīnāṃ sarvābhilāṣakalanārahitaḥ svabhāvaḥ \/",
    "analyzed":"tasya abhilāṣa janakasya mahā munīnām sarva abhilāṣa kalanā rahitaḥ svabhāvaḥ ",
    "folio":6
  },
  {
    "segmentnr":"SA_K10_kbavk93u:59",
    "original":"niḥśeṣitasmṛtibhuvaḥ pramadāśrayasya rāgojjhitasya sutarām adharaḥ sarāgaḥ \/\/ KAvk_93.27 \/\/",
    "analyzed":"niḥśeṣita smṛti bhuvaḥ pramadā āśrayasya rāga ujjhitasya sutarām adharaḥ sa rāgaḥ ",
    "folio":6
  },
  {
    "segmentnr":"SA_K10_kbavk93u:60",
    "original":"mūrtir nirbharasaṃgamapraṇayinī maitrī manaḥśāyinī",
    "analyzed":"mūrtiḥ nirbhara saṃgama praṇayinī maitrī manaḥ śāyinī ",
    "folio":7
  },
  {
    "segmentnr":"SA_K10_kbavk93u:61",
    "original":"kṣāntis tanmayakāriṇī hṛdi dayā gāḍhaṃ samāśleṣiṇī \/",
    "analyzed":"kṣāntiḥ tanmaya kāriṇī hṛdi dayā gāḍham samāśleṣiṇī ",
    "folio":7
  },
  {
    "segmentnr":"SA_K10_kbavk93u:62",
    "original":"sarvāśābharaṇasya bhūridayitāsaktasya saṃlakṣyate",
    "analyzed":"sarva āśā ābharaṇasya bhūri dayitā saktasya saṃlakṣyate ",
    "folio":7
  },
  {
    "segmentnr":"SA_K10_kbavk93u:63",
    "original":"tasyāpūrvamaṇer ananyamahimā vairāgyagarbhaḥ śamaḥ \/\/ KAvk_93.28 \/\/",
    "analyzed":"tasya apūrva maṇeḥ ananya mahimā vairāgya garbhaḥ śamaḥ ",
    "folio":7
  },
  {
    "segmentnr":"SA_K10_kbavk93u:64",
    "original":"pūjyaḥ sa bhavane 'smākaṃ yasya pravrajyayā satām \/",
    "analyzed":"pūjyaḥ sa bhavane asmākam yasya pravrajyayā satām ",
    "folio":7
  },
  {
    "segmentnr":"SA_K10_kbavk93u:65",
    "original":"dhatte śīladukūlānām nirāvaraṇatāṃ manaḥ \/\/ KAvk_93.29 \/\/",
    "analyzed":"dhatte śīla dukūlānām nirāvaraṇa tām manaḥ ",
    "folio":7
  },
  {
    "segmentnr":"SA_K10_kbavk93u:66",
    "original":"viśvarakṣāmaṇer yasya smṛtyāpi bhavabhoginā \/",
    "analyzed":"viśva rakṣāmaṇeḥ yasya smṛtyā api bhava bhoginā ",
    "folio":7
  },
  {
    "segmentnr":"SA_K10_kbavk93u:67",
    "original":"rāgadveṣogradaṃṣṭreṇa bādhyate na punar janaḥ \/\/ KAvk_93.30 \/\/",
    "analyzed":"rāga dveṣa ugra daṃṣṭreṇa bādhyate na punar janaḥ ",
    "folio":7
  },
  {
    "segmentnr":"SA_K10_kbavk93u:68",
    "original":"iti tasyā vacaḥ śvaśrūḥ śrutvā śrotrarasāyanam \/",
    "analyzed":"iti tasyāḥ vacaḥ śvaśrūḥ śrutvā śrotra rasāyanam ",
    "folio":7
  },
  {
    "segmentnr":"SA_K10_kbavk93u:69",
    "original":"sadyaḥ prasādaviśadā tāṃ jagāda pramodinī \/\/ KAvk_93.31 \/\/",
    "analyzed":"sadyas prasāda viśadā tām jagāda pramodinī ",
    "folio":7
  },
  {
    "segmentnr":"SA_K10_kbavk93u:70",
    "original":"api taddarśanopāyaḥ kaścid asti varānane \/",
    "analyzed":"api tad darśana upāyaḥ kaścid asti varānane ",
    "folio":8
  },
  {
    "segmentnr":"SA_K10_kbavk93u:71",
    "original":"api tvatpuṇyasaṃbandhād vayam apy amṛtāspadam \/\/ KAvk_93.32 \/\/",
    "analyzed":"api tvad puṇya saṃbandhāt vayam api amṛta āspadam ",
    "folio":8
  },
  {
    "segmentnr":"SA_K10_kbavk93u:72",
    "original":"iti sānunayaṃ śvaśrvā sā sādaradhiyārthitā \/",
    "analyzed":"iti sa anunayam śvaśrvā sā sādara dhiyā arthitā ",
    "folio":8
  },
  {
    "segmentnr":"SA_K10_kbavk93u:73",
    "original":"taṃ vaḥ saṃdarśayāmīti babhāṣe bhaktimāninī \/\/ KAvk_93.33 \/\/",
    "analyzed":"tam vaḥ saṃdarśayāmi iti babhāṣe bhakti māninī ",
    "folio":8
  },
  {
    "segmentnr":"SA_K10_kbavk93u:74",
    "original":"mahāpratijñāsaṃbhārabharanirvahaṇaiṣiṇī \/",
    "analyzed":"mahā pratijñā saṃbhāra bhara nirvahaṇa eṣiṇī ",
    "folio":8
  },
  {
    "segmentnr":"SA_K10_kbavk93u:75",
    "original":"sā saṃśayatulāruḍhā kṣaṇaṃ dhyānaparābhavat \/\/ KAvk_93.34 \/\/",
    "analyzed":"sā saṃśaya tulā āruḍhā kṣaṇam dhyāna parā bhavat ",
    "folio":8
  },
  {
    "segmentnr":"SA_K10_kbavk93u:76",
    "original":"tataḥ prāsādam āruhya bhagavatsevitāṃ diśam \/",
    "analyzed":"tatas prāsādam āruhya bhagavat sevitām diśam ",
    "folio":8
  },
  {
    "segmentnr":"SA_K10_kbavk93u:77",
    "original":"praṇipatyāsṛjat pūjyapūjārhakusumāñjalim \/\/ KAvk_93.35 \/\/",
    "analyzed":"praṇipatya asṛjat pūjya pūjā arha kusuma añjalim ",
    "folio":8
  },
  {
    "segmentnr":"SA_K10_kbavk93u:78",
    "original":"puṣpadhūpodakair arcāṃ sā kṛtvā tatpadonmukhī \/",
    "analyzed":"puṣpa dhūpa udakaiḥ arcām sā kṛtvā tad pada unmukhī ",
    "folio":8
  },
  {
    "segmentnr":"SA_K10_kbavk93u:79",
    "original":"ānandabāṣpasaṃruddhavistīrṇanayanāvadat \/\/ KAvk_93.36 \/\/",
    "analyzed":"ānanda bāṣpa saṃruddha vistīrṇa nayanā avadat ",
    "folio":8
  },
  {
    "segmentnr":"SA_K10_kbavk93u:80",
    "original":"anukampyaiva bhagavan ratnatrayavivarjitā \/",
    "analyzed":"anukampya eva bhagavan ratna traya vivarjitā ",
    "folio":9
  },
  {
    "segmentnr":"SA_K10_kbavk93u:81",
    "original":"tavāśramamṛgīvāhaṃ dūraṃ deśam imam gatā \/\/ KAvk_93.37 \/\/",
    "analyzed":"tava āśrama mṛgī iva aham dūram deśam imam gatā ",
    "folio":9
  },
  {
    "segmentnr":"SA_K10_kbavk93u:82",
    "original":"tvatpādapadmayugalaṃ śaraṇam prapannāṃ dūrasthitām api dṛśā spṛśa māṃ dayālo \/",
    "analyzed":"tvad pāda padma yugalam śaraṇam prapannām dūra sthitām api dṛśā spṛśa mām dayālo ",
    "folio":9
  },
  {
    "segmentnr":"SA_K10_kbavk93u:83",
    "original":"vātsalyapeśaladhiyāṃ mahatāṃ pravāsadurīkṛteṣu karuṇā na tanutvam eti \/\/ KAvk_93.38 \/\/",
    "analyzed":"vātsalya peśala dhiyām mahatām pravāsa durīkṛteṣu karuṇā na tanu tvam eti ",
    "folio":9
  },
  {
    "segmentnr":"SA_K10_kbavk93u:84",
    "original":"bhagavan dāsasutayā tvaṃ mayādya nimantritaḥ \/",
    "analyzed":"bhagavan dāsa sutayā tvam mayā adya nimantritaḥ ",
    "folio":9
  },
  {
    "segmentnr":"SA_K10_kbavk93u:85",
    "original":"prātar āgamanenaiva mānaṃ vitara me vibho \/\/ KAvk_93.39 \/\/",
    "analyzed":"prātar āgamanena eva mānam vitara me vibho ",
    "folio":9
  },
  {
    "segmentnr":"SA_K10_kbavk93u:86",
    "original":"ity udīrya tayotsrṣṭā vicitrakusumāvalī \/",
    "analyzed":"iti udīrya tayā utsrṣṭā vicitra kusuma āvalī ",
    "folio":9
  },
  {
    "segmentnr":"SA_K10_kbavk93u:87",
    "original":"sajīviteva prayayau nabhasā bhaktidūtikā \/\/ KAvk_93.40 \/\/",
    "analyzed":"sa jīvitā iva prayayau nabhasā bhakti dūtikā ",
    "folio":9
  },
  {
    "segmentnr":"SA_K10_kbavk93u:88",
    "original":"sā śvetaraktaharitāsitapuṣpapālī khe dhūpadhūmaśabalā śanakaiḥ prayāntī \/",
    "analyzed":"sā śveta rakta harita asita puṣpa pālī khe dhūpa dhūma śabalā śanakais prayāntī ",
    "folio":9
  },
  {
    "segmentnr":"SA_K10_kbavk93u:89",
    "original":"bālāmbudapraṇayinī suciraṃ cakāśe saṃcālicāpalatikeva śacīdhavasya \/\/ KAvk_93.41 \/\/",
    "analyzed":"bāla ambuda praṇayinī su ciram cakāśe saṃcāli cāpa latikā iva śacīdhavasya ",
    "folio":9
  },
  {
    "segmentnr":"SA_K10_kbavk93u:90",
    "original":"atha jetavanaṃ prāpya kṣaṇena kusumāvalī \/",
    "analyzed":"atha jetavanam prāpya kṣaṇena kusumāvalī ",
    "folio":10
  },
  {
    "segmentnr":"SA_K10_kbavk93u:91",
    "original":"sā bhaktiśālinī śāstuḥ papāta caraṇābjayoḥ \/\/ KAvk_93.42 \/\/",
    "analyzed":"sā bhakti śālinī śāstuḥ papāta caraṇa abjayoḥ ",
    "folio":10
  },
  {
    "segmentnr":"SA_K10_kbavk93u:92",
    "original":"bhagavān api sarvajñaḥ sarvaṃ jñātvā samīhitam \/",
    "analyzed":"bhagavān api sarvajñaḥ sarvam jñātvā samīhitam ",
    "folio":10
  },
  {
    "segmentnr":"SA_K10_kbavk93u:93",
    "original":"sumāgadhāyāḥ kāruṇyād ānandam avadat puraḥ \/\/ KAvk_93.43 \/\/",
    "analyzed":"sumāgadhāyāḥ kāruṇyāt ānandam avadat puras ",
    "folio":10
  },
  {
    "segmentnr":"SA_K10_kbavk93u:94",
    "original":"prātar gantavyam asmābhir nagaraṃ puṇḍravardhanam \/",
    "analyzed":"prātar gantavyam asmābhiḥ nagaram puṇḍravardhanam ",
    "folio":10
  },
  {
    "segmentnr":"SA_K10_kbavk93u:95",
    "original":"sumāgadhā prārthayate sasaṃghasya mamārcanam \/\/ KAvk_93.44 \/\/",
    "analyzed":"sumāgadhā prārthayate sa saṃghasya mama arcanam ",
    "folio":10
  },
  {
    "segmentnr":"SA_K10_kbavk93u:96",
    "original":"śataṣaṣṭyadhikaṃ tatra yojanānām itaḥ param \/",
    "analyzed":"śataṣaṣṭi adhikam tatra yojanānām itas param ",
    "folio":10
  },
  {
    "segmentnr":"SA_K10_kbavk93u:97",
    "original":"ekenāhnā ca gantavyaṃ na vilambo 'tra yujyate \/\/ KAvk_93.45 \/\/",
    "analyzed":"ekena ahnā ca gantavyam na vilambaḥ atra yujyate ",
    "folio":10
  },
  {
    "segmentnr":"SA_K10_kbavk93u:98",
    "original":"vyomnā maharddhyā śaknoti gantuṃ yo yaḥ prabhāvavān \/",
    "analyzed":"vyomnā mahā ṛddhyā śaknoti gantum yaḥ yaḥ prabhāvavān ",
    "folio":10
  },
  {
    "segmentnr":"SA_K10_kbavk93u:99",
    "original":"nimantraṇaśalākāṃ tvaṃ tasmai tasmai samarpaya \/\/ KAvk_93.46 \/\/",
    "analyzed":"nimantraṇa śalākām tvam tasmai tasmai samarpaya ",
    "folio":10
  },
  {
    "segmentnr":"SA_K10_kbavk93u:100",
    "original":"preritaḥ sugateneti sa bhikṣubhyo nyavedayat \/",
    "analyzed":"preritaḥ sugatena iti sa bhikṣubhyaḥ nyavedayat ",
    "folio":11
  },
  {
    "segmentnr":"SA_K10_kbavk93u:101",
    "original":"ekāhagamanaprāpyaṃ śalākābhir nimantraṇam \/\/ KAvk_93.47 \/\/",
    "analyzed":"eka aha gamana prāpyam śalākābhiḥ nimantraṇam ",
    "folio":11
  },
  {
    "segmentnr":"SA_K10_kbavk93u:102",
    "original":"śalākāsu gṛhītāsu tatra sarvair maharddhibhiḥ \/",
    "analyzed":"śalākāsu gṛhītāsu tatra sarvaiḥ mahā ṛddhibhiḥ ",
    "folio":11
  },
  {
    "segmentnr":"SA_K10_kbavk93u:103",
    "original":"pūrṇaḥ kumbhopadhānīyaḥ sthaviro 'py agrahīt kramāt \/\/ KAvk_93.48 \/\/",
    "analyzed":"pūrṇaḥ kumbhopadhānīyaḥ sthaviraḥ api agrahīt kramāt ",
    "folio":11
  },
  {
    "segmentnr":"SA_K10_kbavk93u:104",
    "original":"tena prāptaprabhāvena śalākāyāṃ prasārite \/",
    "analyzed":"tena prāpta prabhāvena śalākāyām prasārite ",
    "folio":11
  },
  {
    "segmentnr":"SA_K10_kbavk93u:105",
    "original":"pāṇau prāha tam ānandaḥ kiṃcit smitasitānanaḥ \/\/ KAvk_93.49 \/\/",
    "analyzed":"pāṇau prāha tam ānandaḥ kiṃcid smita sita ānanaḥ ",
    "folio":11
  },
  {
    "segmentnr":"SA_K10_kbavk93u:106",
    "original":"anāthapiṇḍadagṛhaṃ na gantavyaṃ padadvayam \/",
    "analyzed":"anāthapiṇḍada gṛham na gantavyam pada dvayam ",
    "folio":11
  },
  {
    "segmentnr":"SA_K10_kbavk93u:107",
    "original":"saṣaṣṭiyojanaśataṃ dinārdhenaiva laṅghyate \/\/ KAvk_93.50 \/\/",
    "analyzed":"sa ṣaṣṭi yojana śatam dina ardhena eva laṅghyate ",
    "folio":11
  },
  {
    "segmentnr":"SA_K10_kbavk93u:108",
    "original":"ity uktaḥ sthaviras tena vailakṣyavinatānanaḥ \/",
    "analyzed":"iti uktaḥ sthaviraḥ tena vailakṣya vinata ānanaḥ ",
    "folio":11
  },
  {
    "segmentnr":"SA_K10_kbavk93u:109",
    "original":"acintayat svavargāgre nyūnabhāvo hi duḥsahaḥ \/\/ KAvk_93.5l \/\/",
    "analyzed":"acintayat sva varga agre nyūnabhāvaḥ hi duḥsahaḥ ",
    "folio":11
  },
  {
    "segmentnr":"SA_K10_kbavk93u:110",
    "original":"anādikālopacitāḥ kleśajanmajarādayaḥ \/",
    "analyzed":"anādi kāla upacitāḥ kleśa janma jarā ādayaḥ ",
    "folio":12
  },
  {
    "segmentnr":"SA_K10_kbavk93u:111",
    "original":"hantuṃ sapatnaiḥ śakyante prāptum ṛddhipadaṃ kiyat \/\/ KAvk_93.52 \/\/",
    "analyzed":"hantum sapatnaiḥ śakyante prāptum ṛddhi padam kiyat ",
    "folio":12
  },
  {
    "segmentnr":"SA_K10_kbavk93u:112",
    "original":"iti cintayatas tasya tīvrasaṃvegayā dhiyā \/",
    "analyzed":"iti cintayataḥ tasya tīvra saṃvegayā dhiyā ",
    "folio":12
  },
  {
    "segmentnr":"SA_K10_kbavk93u:113",
    "original":"prādur āsīt kṣaṇenaiva maharddhiḥ śuddhacetasaḥ \/\/ KAvk_93.53 \/\/",
    "analyzed":"prādur āsīt kṣaṇena eva mahā ṛddhiḥ śuddha cetasaḥ ",
    "folio":12
  },
  {
    "segmentnr":"SA_K10_kbavk93u:114",
    "original":"atha rātryāṃ vyatītāyāṃ prabhāte sarvabhikṣavaḥ \/",
    "analyzed":"atha rātryām vyatītāyām prabhāte sarva bhikṣavaḥ ",
    "folio":12
  },
  {
    "segmentnr":"SA_K10_kbavk93u:115",
    "original":"nānātridaśaveśeṇa vimānair nabhasā yayuḥ \/\/ KAvk_93.54 \/\/",
    "analyzed":"nānā tridaśa veśeṇa vimānaiḥ nabhasā yayuḥ ",
    "folio":12
  },
  {
    "segmentnr":"SA_K10_kbavk93u:116",
    "original":"atrāntare mahārambhasambhāraparipūrite \/",
    "analyzed":"atra antare mahā ārambha sambhāra paripūrite ",
    "folio":12
  },
  {
    "segmentnr":"SA_K10_kbavk93u:117",
    "original":"sumāgadhā bhartṛgṛhe bhagavaddarśanotsukā \/\/ KAvk_93.55 \/\/",
    "analyzed":"sumāgadhā bhartṛ gṛhe bhagavat darśana utsukā ",
    "folio":12
  },
  {
    "segmentnr":"SA_K10_kbavk93u:118",
    "original":"saha prāsādam āruhya śvaśrūśvaśurabhartṛbhiḥ \/",
    "analyzed":"saha prāsādam āruhya śvaśrū śvaśura bhartṛbhiḥ ",
    "folio":12
  },
  {
    "segmentnr":"SA_K10_kbavk93u:119",
    "original":"tasthau kusumadhūpārdhyāracanāsaṃgrahonmukhī \/\/ KAvk_93.56 \/\/",
    "analyzed":"tasthau kusuma dhūpa ardhyā racanā saṃgraha unmukhī ",
    "folio":12
  },
  {
    "segmentnr":"SA_K10_kbavk93u:120",
    "original":"bhikṣur ājñātakauṇḍinyas tato 'śvaratham āsthitaḥ \/",
    "analyzed":"bhikṣuḥ ājñāta kauṇḍinyaḥ tatas aśva ratham āsthitaḥ ",
    "folio":13
  },
  {
    "segmentnr":"SA_K10_kbavk93u:121",
    "original":"divyarddhivividhāścaryaḥ prathamaṃ pratyadṛśyata \/\/ KAvk_93.57 \/\/",
    "analyzed":"divya ṛddhi vividha āścaryaḥ prathamam pratyadṛśyata ",
    "folio":13
  },
  {
    "segmentnr":"SA_K10_kbavk93u:122",
    "original":"taṃ dṛṣṭvā sūryasaṃkāśaṃ vismitāḥ śvaśurādayaḥ \/",
    "analyzed":"tam dṛṣṭvā sūrya saṃkāśam vismitāḥ śvaśura ādayaḥ ",
    "folio":13
  },
  {
    "segmentnr":"SA_K10_kbavk93u:123",
    "original":"ūcuḥ sumāgadhāṃ prītyā kim eṣa bhagavān iti \/\/ KAvk_93.58 \/\/",
    "analyzed":"ūcuḥ sumāgadhām prītyā kim eṣa bhagavān iti ",
    "folio":13
  },
  {
    "segmentnr":"SA_K10_kbavk93u:124",
    "original":"sāvadad bhagavān nāyaṃ dṛśyate taraṇiprabhaḥ \/",
    "analyzed":"sā avadat bhagavān na ayam dṛśyate taraṇi prabhaḥ ",
    "folio":13
  },
  {
    "segmentnr":"SA_K10_kbavk93u:125",
    "original":"ayam ājñātakauṇḍinyo bhikṣur akṣuṇṇadīdhitiḥ \/\/ KAvk_93.59 \/\/",
    "analyzed":"ayam ājñātakauṇḍinyaḥ bhikṣuḥ a kṣuṇṇa dīdhitiḥ ",
    "folio":13
  },
  {
    "segmentnr":"SA_K10_kbavk93u:126",
    "original":"āpatatsu krameṇātha ratheṣu śvaśurādayaḥ \/",
    "analyzed":"āpatatsu krameṇa atha ratheṣu śvaśura ādayaḥ ",
    "folio":13
  },
  {
    "segmentnr":"SA_K10_kbavk93u:127",
    "original":"kim ayaṃ kim ayaṃ bhadre bhagavān iti tāṃ jaguḥ \/\/ KAvk_93.60 \/\/",
    "analyzed":"kim ayam kim ayam bhadre bhagavān iti tām jaguḥ ",
    "folio":13
  },
  {
    "segmentnr":"SA_K10_kbavk93u:128",
    "original":"sābravīn naiva śāstāyam ete tacchāsanocitāḥ \/",
    "analyzed":"sā bravīt na eva śāstā ayam ete tad śāsana ucitāḥ ",
    "folio":13
  },
  {
    "segmentnr":"SA_K10_kbavk93u:129",
    "original":"bhikṣavaḥ praśamaślāghyās tapodīptataratviṣaḥ \/\/ KAvk_93.6l \/\/",
    "analyzed":"bhikṣavaḥ praśama ślāghyāḥ tapaḥ dīptatara tviṣaḥ ",
    "folio":13
  },
  {
    "segmentnr":"SA_K10_kbavk93u:130",
    "original":"yaḥ kāntahemadrumaramyaśailaśrṅgādhirūḍhaḥ parato 'bhyupaiti \/",
    "analyzed":"yaḥ kānta hema druma ramya śaila śrṅga adhirūḍhaḥ paratas abhyupaiti ",
    "folio":14
  },
  {
    "segmentnr":"SA_K10_kbavk93u:131",
    "original":"āścaryakṛn mūrta iva prabhāvaḥ śrīmān mahākāśyapa eṣa bhikṣuḥ \/\/ KAvk_93.62 \/\/",
    "analyzed":"āścarya kṛt mūrtaḥ iva prabhāvaḥ śrīmān mahākāśyapaḥ eṣa bhikṣuḥ ",
    "folio":14
  },
  {
    "segmentnr":"SA_K10_kbavk93u:132",
    "original":"pañcānanasyandanam āsthito yaḥ satoyajīmūtagabhīraghoṣam \/",
    "analyzed":"pañcānana syandanam āsthitaḥ yaḥ sa toya jīmūta gabhīra ghoṣam ",
    "folio":14
  },
  {
    "segmentnr":"SA_K10_kbavk93u:133",
    "original":"vyomnā samabhyeti gunaiḥ pragītaḥ sa eṣa bhikṣur bhuvi śāriputraḥ \/\/ KAvk_93.63 \/\/",
    "analyzed":"vyomnā samabhyeti gunaiḥ pragītaḥ saḥ eṣa bhikṣuḥ bhuvi śāriputraḥ ",
    "folio":14
  },
  {
    "segmentnr":"SA_K10_kbavk93u:134",
    "original":"āruhya kailāsam ivātiśubhraṃ dvipam caturdantam anantakāntiḥ \/",
    "analyzed":"āruhya kailāsam iva ati śubhram dvipam catur dantam ananta kāntiḥ ",
    "folio":14
  },
  {
    "segmentnr":"SA_K10_kbavk93u:135",
    "original":"āyāti yaḥ puṇyavatāṃ jagatsu maudgalyanāmā ca sa eṣa bhikṣuḥ \/\/ KAvk_93.64 \/\/",
    "analyzed":"āyāti yaḥ puṇyavatām jagatsu maudgalya nāmā ca saḥ eṣa bhikṣuḥ ",
    "folio":14
  },
  {
    "segmentnr":"SA_K10_kbavk93u:136",
    "original":"vaidūryanālaṃ kanakāravindam āruhya ratnāṅkurakeśarāḍhyam \/",
    "analyzed":"vaidūrya nālam kanaka aravindam āruhya ratna aṅkura keśara āḍhyam ",
    "folio":14
  },
  {
    "segmentnr":"SA_K10_kbavk93u:137",
    "original":"upaiti yaḥ saurabhapūritāśaḥ sa eṣa bhikṣuḥ prathito 'niruddhaḥ \/\/ KAvk_93.65 \/\/",
    "analyzed":"upaiti yaḥ saurabha pūrita āśaḥ saḥ eṣa bhikṣuḥ prathitaḥ aniruddhaḥ ",
    "folio":14
  },
  {
    "segmentnr":"SA_K10_kbavk93u:138",
    "original":"yaś cāmbarāgraṃ garuḍādhirūḍhaḥ pakṣānilotsāritavārivāhaḥ \/",
    "analyzed":"yaḥ ca ambara agram garuḍa adhirūḍhaḥ pakṣa anila utsārita vārivāhaḥ ",
    "folio":14
  },
  {
    "segmentnr":"SA_K10_kbavk93u:139",
    "original":"vigāhate sphitavanena bhikṣur maitrāyaṇīsūnur ayaṃ sa pūrṇaḥ \/\/ KAvk_93.66 \/\/",
    "analyzed":"vigāhate sphitavanena bhikṣuḥ maitrāyaṇī sūnuḥ ayam sa pūrṇaḥ ",
    "folio":14
  },
  {
    "segmentnr":"SA_K10_kbavk93u:140",
    "original":"anantam āsthāya nitāntaśāntam īrṣyāpathaṃ sattvamahodadhir yaḥ \/",
    "analyzed":"anantam āsthāya nitānta śāntam īrṣyā patham sattva mahā udadhiḥ yaḥ ",
    "folio":15
  },
  {
    "segmentnr":"SA_K10_kbavk93u:141",
    "original":"prabhāmṛtaiḥ sarpati tarpitāśaḥ prabhāvavān eṣyajid eṣa bhikṣuḥ \/\/ KAvk_93.67 \/\/",
    "analyzed":"prabhā amṛtaiḥ sarpati tarpita āśaḥ prabhāvavān eṣya jit eṣa bhikṣuḥ ",
    "folio":15
  },
  {
    "segmentnr":"SA_K10_kbavk93u:142",
    "original":"vilolavallīvalayābhirāmaṃ viśālam āruhya suvarṇatālam \/",
    "analyzed":"vilola vallī valaya abhirāmam viśālam āruhya suvarṇa tālam ",
    "folio":15
  },
  {
    "segmentnr":"SA_K10_kbavk93u:143",
    "original":"yaḥ puṇyapūrṇadyutir abhyupaiti sa eṣa bhikṣur matimān upālī \/\/ KAvk_93.68 \/\/",
    "analyzed":"yaḥ puṇya pūrṇa dyutiḥ abhyupaiti saḥ eṣa bhikṣuḥ matimān upālī ",
    "folio":15
  },
  {
    "segmentnr":"SA_K10_kbavk93u:144",
    "original":"āruhya vaiḍūryavimānaśṛṅgaṃ suvarṇaratnojjvalapatralekham \/",
    "analyzed":"āruhya vaiḍūrya vimāna śṛṅgam suvarṇa ratna ujjvala patra lekham ",
    "folio":15
  },
  {
    "segmentnr":"SA_K10_kbavk93u:145",
    "original":"limpann ivāgacchati yaḥ prabhābhiḥ kātyāyano nāma sa eṣa bhikṣuḥ \/\/ KAvk_93.69 \/\/",
    "analyzed":"limpan iva āgacchati yaḥ prabhābhiḥ kātyāyanaḥ nāma saḥ eṣa bhikṣuḥ ",
    "folio":15
  },
  {
    "segmentnr":"SA_K10_kbavk93u:146",
    "original":"śarīriṇaṃ dharmam ivādhiruhya vigāhate khaṃ vṛṣavāhano yaḥ \/",
    "analyzed":"śarīriṇam dharmam iva adhiruhya vigāhate kham vṛṣavāhanaḥ yaḥ ",
    "folio":15
  },
  {
    "segmentnr":"SA_K10_kbavk93u:147",
    "original":"pṛṣṭhaḥ pratiṣṭhāpariniṣṭhitānāṃ gariṣṭhadhīḥ kauṣṭhila eṣa bhikṣuḥ \/\/ KAvk_93.70 \/\/",
    "analyzed":"pṛṣṭhaḥ pratiṣṭhā pariniṣṭhitānām gariṣṭha dhīḥ kauṣṭhilaḥ eṣa bhikṣuḥ ",
    "folio":15
  },
  {
    "segmentnr":"SA_K10_kbavk93u:148",
    "original":"vimānahaṃsadyutibhir muhūrtaṃ smitormiramyaṃ muhur antarīkṣam \/",
    "analyzed":"vimāna haṃsa dyutibhiḥ muhūrtam smita ūrmi ramyam muhur antarīkṣam ",
    "folio":15
  },
  {
    "segmentnr":"SA_K10_kbavk93u:149",
    "original":"kurvan samabhyeti taponidhir yaḥ pilindavatsāhvaya eṣa bhikṣuḥ \/\/ KAvk_93.7l \/\/",
    "analyzed":"kurvan samabhyeti tapaḥ nidhiḥ yaḥ pilindavatsa āhvayaḥ eṣa bhikṣuḥ ",
    "folio":15
  },
  {
    "segmentnr":"SA_K10_kbavk93u:150",
    "original":"yo 'yaṃ samutphullalatāvitānavanāntarāle viharann upaiti \/",
    "analyzed":"yaḥ ayam samutphulla latā vitāna vana antarāle viharan upaiti ",
    "folio":16
  },
  {
    "segmentnr":"SA_K10_kbavk93u:151",
    "original":"sa śroṇakoṭiḥ śruta eṣa bhikṣur akṣuṇṇalakṣmīr gṛhanirvyapekṣaḥ \/\/ KAvk_93.72 \/\/",
    "analyzed":"sa śroṇakoṭiḥ śrutaḥ eṣa bhikṣuḥ a kṣuṇṇa lakṣmīḥ gṛha nirvyapekṣaḥ ",
    "folio":16
  },
  {
    "segmentnr":"SA_K10_kbavk93u:152",
    "original":"yaś cakravartī divi bhāti so 'yaṃ śāstuḥ suto rāhulakābhidhānaḥ \/",
    "analyzed":"yaḥ cakravartī divi bhāti saḥ ayam śāstuḥ sutaḥ rāhulaka abhidhānaḥ ",
    "folio":16
  },
  {
    "segmentnr":"SA_K10_kbavk93u:153",
    "original":"hemaprabhābhūṣitadigvibhāgaḥ saṃlakṣyate merur ivānyarūpaḥ \/\/ KAvk_93.73 \/\/",
    "analyzed":"hema prabhā bhūṣita diś vibhāgaḥ saṃlakṣyate meruḥ iva anya rūpaḥ ",
    "folio":16
  },
  {
    "segmentnr":"SA_K10_kbavk93u:154",
    "original":"ete giribhyo 'tha digantarebhyaḥ kṣmāmaṇḍalād vyomataṭāntarāc ca \/",
    "analyzed":"ete giribhyaḥ atha diś antarebhyaḥ kṣmā maṇḍalāt vyoma taṭa antarāt ca ",
    "folio":16
  },
  {
    "segmentnr":"SA_K10_kbavk93u:155",
    "original":"āyānty asaṃkhyādbhutabhikṣusaṃghā vicitraratnāsanavāhanasthāḥ \/\/ KAvk_93.74 \/\/",
    "analyzed":"āyānti asaṃkhya adbhuta bhikṣu saṃghāḥ vicitra ratna āsana vāhana sthāḥ ",
    "folio":16
  },
  {
    "segmentnr":"SA_K10_kbavk93u:156",
    "original":"tayā krameṇeti nivedyamānaṃ te bhikṣusaṃghaṃ vimukhaṃ vilokya \/",
    "analyzed":"tayā krameṇa iti nivedyamānam te bhikṣu saṃgham vimukham vilokya ",
    "folio":16
  },
  {
    "segmentnr":"SA_K10_kbavk93u:157",
    "original":"yayuḥ praharṣādbhutasaṃbhramāṇāṃ vidheyatāṃ tulyam ananyalakṣmyāḥ \/\/ KAvk_93.75 \/\/",
    "analyzed":"yayuḥ praharṣa adbhuta saṃbhramāṇām vidheya tām tulyam ananya lakṣmyāḥ ",
    "folio":16
  },
  {
    "segmentnr":"SA_K10_kbavk93u:158",
    "original":"atha jvalatkāñcanacūrṇavarṇaṃ jagad babhūvārkaśataprakāśam \/",
    "analyzed":"atha jvalat kāñcana cūrṇa varṇam jagat babhūva arka śata prakāśam ",
    "folio":16
  },
  {
    "segmentnr":"SA_K10_kbavk93u:159",
    "original":"aśeṣasaṃtāpaviśeṣaśāntyā śītāṃśumālāśataśītalaṃ ca \/\/ KAvk_93.76 \/\/",
    "analyzed":"aśeṣa saṃtāpa viśeṣa śāntyā śītāṃśu mālā śata śītalam ca ",
    "folio":16
  },
  {
    "segmentnr":"SA_K10_kbavk93u:160",
    "original":"atha dhanapatiśakrabrahmamukhyair amartyair vipulagaganayātrādattasevānuyātraḥ \/",
    "analyzed":"atha dhanapati śakra brahma mukhyaiḥ amartyaiḥ vipula gagana yātrā datta sevā anuyātraḥ ",
    "folio":17
  },
  {
    "segmentnr":"SA_K10_kbavk93u:161",
    "original":"amarapurapurastrīkīrṇapuṣpaprabhāvān nayanapatham ayāsīt puṇyabhājāṃ jinendraḥ \/\/ KAvk_93.77 \/\/",
    "analyzed":"amara pura pura strī kīrṇa puṣpa prabhāvāt nayana patham ayāsīt puṇya bhājām jinendraḥ ",
    "folio":17
  },
  {
    "segmentnr":"SA_K10_kbavk93u:162",
    "original":"aṣṭādaśadvārapathā puraṃ tat sa tulyam aṣṭādaśamūrtir eva \/",
    "analyzed":"aṣṭādaśa dvāra pathā puram tat sa tulyam aṣṭādaśa mūrtiḥ eva ",
    "folio":17
  },
  {
    "segmentnr":"SA_K10_kbavk93u:163",
    "original":"praviśya cakre śaśikāntaratnaśikhāmayaṃ veśma sumāgadhāyāḥ \/\/ KAvk_93.78 \/\/",
    "analyzed":"praviśya cakre śaśi kānta ratna śikhā mayam veśma sumāgadhāyāḥ ",
    "folio":17
  },
  {
    "segmentnr":"SA_K10_kbavk93u:164",
    "original":"abhyarcitas tatra bahuprakāraiḥ pūrṇopacāraiḥ praṇipatya sarvaiḥ \/",
    "analyzed":"abhyarcitaḥ tatra bahu prakāraiḥ pūrṇa upacāraiḥ praṇipatya sarvaiḥ ",
    "folio":17
  },
  {
    "segmentnr":"SA_K10_kbavk93u:165",
    "original":"apūjayat paurajanaḥ samantād bahiś ca bhittipratibimbitaṃ tam \/\/ KAvk_93.79 \/\/",
    "analyzed":"apūjayat paura janaḥ samantāt bahis ca bhitti pratibimbitam tam ",
    "folio":17
  },
  {
    "segmentnr":"SA_K10_kbavk93u:166",
    "original":"sumāgadhāyā dayayā dayāluḥ pūjāṃ gṛhītvā bhagavān sasaṃghaḥ \/",
    "analyzed":"su māgadhāyāḥ dayayā dayāluḥ pūjām gṛhītvā bhagavān sa saṃghaḥ ",
    "folio":17
  },
  {
    "segmentnr":"SA_K10_kbavk93u:167",
    "original":"anugrahālokanasaṃvibhāgaiḥ sarvānvavāyā vidadhe prasādam \/\/ KAvk_93.80 \/\/",
    "analyzed":"anugraha ālokana saṃvibhāgaiḥ sarva anvavāyā vidadhe prasādam ",
    "folio":17
  },
  {
    "segmentnr":"SA_K10_kbavk93u:168",
    "original":"sumāgadhā saśvaśurādivargā sahāparaiḥ paurajanaiś ca sarvāḥ \/",
    "analyzed":"su māgadhā sa śvaśura ādi vargā saha aparaiḥ paura janaiḥ ca sarvāḥ ",
    "folio":17
  },
  {
    "segmentnr":"SA_K10_kbavk93u:169",
    "original":"śāstus tayā deśanayā babhūvuḥ śuddhāśayās tatkṣaṇadṛṣṭasatyāḥ \/\/ KAvk_93.81 \/\/",
    "analyzed":"śāstuḥ tayā deśanayā babhūvuḥ śuddha āśayāḥ tad kṣaṇa dṛṣṭa satyāḥ ",
    "folio":17
  },
  {
    "segmentnr":"SA_K10_kbavk93u:170",
    "original":"sumāgadhāyāḥ kuśalānubandhaṃ puṇyaṃ prabhāvaṃ vipulaṃ vilokya \/",
    "analyzed":"su māgadhāyāḥ kuśala anubandham puṇyam prabhāvam vipulam vilokya ",
    "folio":18
  },
  {
    "segmentnr":"SA_K10_kbavk93u:171",
    "original":"te bhikṣavas tatra kutūhalena papracchū ramyaṃ jinam ādivṛttam \/\/ KAvk_93.82 \/\/",
    "analyzed":"te bhikṣavaḥ tatra kutūhalena papracchuḥ ramyam jinam ādi vṛttam ",
    "folio":18
  },
  {
    "segmentnr":"SA_K10_kbavk93u:172",
    "original":"pṛṣṭaḥ sa taiḥ saṃsadi sarvadarśī sumāgadhāyāḥ kuśalasya hetum \/",
    "analyzed":"pṛṣṭaḥ sa taiḥ saṃsadi sarva darśī sumāgadhāyāḥ kuśalasya hetum ",
    "folio":18
  },
  {
    "segmentnr":"SA_K10_kbavk93u:173",
    "original":"dantaprabhābhiḥ kakubhāṃ mukheṣu diśan prakāśam bhagavān babhāṣe \/\/ KAvk_93.83 \/\/",
    "analyzed":"danta prabhābhiḥ kakubhām mukheṣu diśan prakāśam bhagavān babhāṣe ",
    "folio":18
  },
  {
    "segmentnr":"SA_K10_kbavk93u:174",
    "original":"vārāṇasyām abhūt pūrvaṃ kṛkeḥ kantasya bhūpateḥ \/",
    "analyzed":"vārāṇasyām abhūt pūrvam kṛkeḥ kantasya bhūpateḥ ",
    "folio":18
  },
  {
    "segmentnr":"SA_K10_kbavk93u:175",
    "original":"sutā kāñcanamālākhyā kucakāñcanamālikā \/\/ KAvk_93.84 \/\/",
    "analyzed":"sutā kāñcanamālā ākhyā kuca kāñcana mālikā ",
    "folio":18
  },
  {
    "segmentnr":"SA_K10_kbavk93u:176",
    "original":"kāśyapākhyasya śāstuḥ sā satataṃ bhaktiśālinī \/",
    "analyzed":"kāśyapa ākhyasya śāstuḥ sā satatam bhakti śālinī ",
    "folio":18
  },
  {
    "segmentnr":"SA_K10_kbavk93u:177",
    "original":"paricaryāṃ vyadhāt sārdhaṃ sakhīnāṃ pañcabhiḥ śataiḥ \/\/ KAvk_93.85 \/\/",
    "analyzed":"paricaryām vyadhāt sārdham sakhīnām pañcabhiḥ śataiḥ ",
    "folio":18
  },
  {
    "segmentnr":"SA_K10_kbavk93u:178",
    "original":"sa kadācin narapatir vikṛtasvapnadarśanāt \/",
    "analyzed":"sa kadācid narapatiḥ vikṛta svapna darśanāt ",
    "folio":18
  },
  {
    "segmentnr":"SA_K10_kbavk93u:179",
    "original":"bhayasaṃśayasaṃbhrāntaḥ papraccha phalakovidān \/\/ KAvk_93.86 \/\/",
    "analyzed":"bhaya saṃśaya saṃbhrāntaḥ papraccha phala kovidān ",
    "folio":18
  },
  {
    "segmentnr":"SA_K10_kbavk93u:180",
    "original":"te taṃ rājasutādveṣān nimittajñā babhāṣire \/",
    "analyzed":"te tam rāja sutā dveṣāt nimitta jñāḥ babhāṣire ",
    "folio":19
  },
  {
    "segmentnr":"SA_K10_kbavk93u:181",
    "original":"atipriyasya hṛdayaṃ hutvāgnau labhyate śivam \/\/ KAvk_93.87 \/\/",
    "analyzed":"atipriyasya hṛdayam hutvā agnau labhyate śivam ",
    "folio":19
  },
  {
    "segmentnr":"SA_K10_kbavk93u:182",
    "original":"iti teṣām anādṛtya vacaḥ krūrataraṃ nṛpaḥ \/",
    "analyzed":"iti teṣām an ādṛtya vacaḥ krūrataram nṛpaḥ ",
    "folio":19
  },
  {
    "segmentnr":"SA_K10_kbavk93u:183",
    "original":"bhagavantaṃ yayau draṣṭuṃ kāśyapaṃ duhitur girā \/\/ KAvk_93.88 \/\/",
    "analyzed":"bhagavantam yayau draṣṭum kāśyapam duhituḥ girā ",
    "folio":19
  },
  {
    "segmentnr":"SA_K10_kbavk93u:184",
    "original":"sa tam etyāvadat svapnaḥ savikāraḥ paraṃ mayā \/",
    "analyzed":"sa tam etya avadat svapnaḥ sa vikāraḥ param mayā ",
    "folio":19
  },
  {
    "segmentnr":"SA_K10_kbavk93u:185",
    "original":"dṛṣṭo 'dya sarvaṃ sarvajña tatphalaṃ vaktum arhasi \/\/ KAvk_93.89 \/\/",
    "analyzed":"dṛṣṭaḥ adya sarvam sarvajña tad phalam vaktum arhasi ",
    "folio":19
  },
  {
    "segmentnr":"SA_K10_kbavk93u:186",
    "original":"vātāyanena nirgacchan ruddhapuccho mayā gajaḥ \/",
    "analyzed":"vātāyanena nirgacchan ruddha pucchaḥ mayā gajaḥ ",
    "folio":19
  },
  {
    "segmentnr":"SA_K10_kbavk93u:187",
    "original":"tṛṣitasya tathā paścāt kupo dhāvan vilokitaḥ \/\/ KAvk_93.90 \/\/",
    "analyzed":"tṛṣitasya tathā paścāt kupaḥ dhāvan vilokitaḥ ",
    "folio":19
  },
  {
    "segmentnr":"SA_K10_kbavk93u:188",
    "original":"tṛptaś ca śaktuprasthena mauktiprasthavikrayaḥ \/",
    "analyzed":"tṛptaḥ ca śaktu prasthena mauktiprastha vikrayaḥ ",
    "folio":19
  },
  {
    "segmentnr":"SA_K10_kbavk93u:189",
    "original":"samīkṛtāni dṛṣṭāni kudārūṇi ca candanaiḥ \/\/ KAvk_93.9l \/\/",
    "analyzed":"samīkṛtāni dṛṣṭāni kudārūṇi ca candanaiḥ ",
    "folio":19
  },
  {
    "segmentnr":"SA_K10_kbavk93u:190",
    "original":"kalabhena mahāhastī samāhūtas tathāhave \/",
    "analyzed":"kalabhena mahā hastī samāhūtaḥ tathā āhave ",
    "folio":20
  },
  {
    "segmentnr":"SA_K10_kbavk93u:191",
    "original":"parān aśuciliptāṅgaḥ pralimpan viplutaḥ kapiḥ \/\/ KAvk_93.92 \/\/",
    "analyzed":"parān aśuci lipta aṅgaḥ pralimpan viplutaḥ kapiḥ ",
    "folio":20
  },
  {
    "segmentnr":"SA_K10_kbavk93u:192",
    "original":"sphītarājyām abhiṣiktaś ca kucāpalanidhiḥ kapiḥ \/",
    "analyzed":"sphīta rājyām abhiṣiktaḥ ca ku cāpala nidhiḥ kapiḥ ",
    "folio":20
  },
  {
    "segmentnr":"SA_K10_kbavk93u:193",
    "original":"paṭo 'ṣṭādaśabhiḥ kṛṣṭaḥ puruṣair apy asaṃkṣayaḥ \/\/ KAvk_93.93 \/\/",
    "analyzed":"paṭaḥ aṣṭādaśabhiḥ kṛṣṭaḥ puruṣaiḥ api asaṃkṣayaḥ ",
    "folio":20
  },
  {
    "segmentnr":"SA_K10_kbavk93u:194",
    "original":"ramyapuṣpaphalārāmaś caurair api viluṇṭhitaḥ \/",
    "analyzed":"ramya puṣpa phala ārāmaḥ cauraiḥ api viluṇṭhitaḥ ",
    "folio":20
  },
  {
    "segmentnr":"SA_K10_kbavk93u:195",
    "original":"dveṣopahāsakalahāsaktaś ca vipulo janaḥ \/\/ KAvk_93.94 \/\/",
    "analyzed":"dveṣa upahāsa kalaha āsaktaḥ ca vipulaḥ janaḥ ",
    "folio":20
  },
  {
    "segmentnr":"SA_K10_kbavk93u:196",
    "original":"svapnādbhutānām eteṣāṃ manye ghorataraṃ phalam \/",
    "analyzed":"svapna adbhutānām eteṣām manye ghorataram phalam ",
    "folio":20
  },
  {
    "segmentnr":"SA_K10_kbavk93u:197",
    "original":"iti pṛṣṭaḥ kṣitibhujā bhagavān kāśyapo 'bravīt \/\/ KAvk_93.95 \/\/",
    "analyzed":"iti pṛṣṭaḥ kṣitibhujā bhagavān kāśyapaḥ abravīt ",
    "folio":20
  },
  {
    "segmentnr":"SA_K10_kbavk93u:198",
    "original":"śatāyuṣi jane śāstā śāntaḥ śākyamunir jinaḥ \/",
    "analyzed":"śata āyuṣi jane śāstā śāntaḥ śākyamuniḥ jinaḥ ",
    "folio":20
  },
  {
    "segmentnr":"SA_K10_kbavk93u:199",
    "original":"bhaviṣyaty amṛtāmbhodhiḥ sa drṣṭaḥ kuñjaras tvayā \/\/ KAvk_93.96 \/\/",
    "analyzed":"bhaviṣyati amṛta ambhodhiḥ sa drṣṭaḥ kuñjaraḥ tvayā ",
    "folio":20
  },
  {
    "segmentnr":"SA_K10_kbavk93u:200",
    "original":"tasyāpi paścime kāle śrāvakāḥ kalisaṃśrayāt \/",
    "analyzed":"tasya api paścime kāle śrāvakāḥ kali saṃśrayāt ",
    "folio":21
  },
  {
    "segmentnr":"SA_K10_kbavk93u:201",
    "original":"tyaktaśīlaguṇācārā bhaviṣyanti saviplavāḥ \/\/ KAvk_93.97 \/\/",
    "analyzed":"tyakta śīla guṇa ācārāḥ bhaviṣyanti sa viplavāḥ ",
    "folio":21
  },
  {
    "segmentnr":"SA_K10_kbavk93u:202",
    "original":"apakvālpavivekānāṃ balāt te gṛhavāsinām \/",
    "analyzed":"apakva alpa vivekānām balāt te gṛha vāsinām ",
    "folio":21
  },
  {
    "segmentnr":"SA_K10_kbavk93u:203",
    "original":"svayaṃ sevāṃ samālambya kariṣyanty eva deśanām \/\/ KAvk_93.98 \/\/",
    "analyzed":"svayam sevām samālambya kariṣyanti eva deśanām ",
    "folio":21
  },
  {
    "segmentnr":"SA_K10_kbavk93u:204",
    "original":"arthanīyo 'rthibhāvena yasmāt sevāsu dhāvati \/",
    "analyzed":"arthanīyaḥ arthi bhāvena yasmāt sevāsu dhāvati ",
    "folio":21
  },
  {
    "segmentnr":"SA_K10_kbavk93u:205",
    "original":"tṛṣitasya vrajan paścāt kūpas tasmād vilokitaḥ \/\/ KAvk_93.99 \/\/",
    "analyzed":"tṛṣitasya vrajan paścāt kūpaḥ tasmāt vilokitaḥ ",
    "folio":21
  },
  {
    "segmentnr":"SA_K10_kbavk93u:206",
    "original":"te kariṣyanti lobhāndhaḥ saṃmohopahatāḥ param \/",
    "analyzed":"te kariṣyanti lobha andhaḥ saṃmoha upahatāḥ param ",
    "folio":21
  },
  {
    "segmentnr":"SA_K10_kbavk93u:207",
    "original":"bodhyaṅgamuktāprasthasya śaktuprasthena vikrayam \/\/ KAvk_93.lOO \/\/",
    "analyzed":"bodhyaṅga muktāprasthasya śaktu prasthena vikrayam ",
    "folio":21
  },
  {
    "segmentnr":"SA_K10_kbavk93u:208",
    "original":"tīrthavākyakudārūṇi buddhabhāṣitacandanaiḥ \/",
    "analyzed":"tīrtha vākya kudārūṇi buddha bhāṣita candanaiḥ ",
    "folio":21
  },
  {
    "segmentnr":"SA_K10_kbavk93u:209",
    "original":"sāmyam āpādayiṣyanti te maugdhyād aviśeṣiṇaḥ \/\/ KAvk_93.101 \/\/",
    "analyzed":"sāmyam āpādayiṣyanti te maugdhyāt aviśeṣiṇaḥ ",
    "folio":21
  },
  {
    "segmentnr":"SA_K10_kbavk93u:210",
    "original":"kvacid bhadraṃ samāsādya vinītaṃ bhikṣukuñjaram \/",
    "analyzed":"kvacid bhadram samāsādya vinītam bhikṣu kuñjaram ",
    "folio":22
  },
  {
    "segmentnr":"SA_K10_kbavk93u:211",
    "original":"duḥśīlakalabho bhikṣuḥ spardhayā dhik kariṣyati \/\/ KAvk_93.102 \/\/",
    "analyzed":"duḥśīla kalabhaḥ bhikṣuḥ spardhayā dhik kariṣyati ",
    "folio":22
  },
  {
    "segmentnr":"SA_K10_kbavk93u:212",
    "original":"cāpalāśuciliptāṅgaḥ suśīlān bhikṣumarkaṭaḥ \/",
    "analyzed":"cāpala aśuci lipta aṅgaḥ su śīlān bhikṣu markaṭaḥ ",
    "folio":22
  },
  {
    "segmentnr":"SA_K10_kbavk93u:213",
    "original":"anulimpan svadoṣeṇa kariṣyaty ātmasannibhān \/\/ KAvk_93.103 \/\/",
    "analyzed":"anulimpan sva doṣeṇa kariṣyati ātma sannibhān ",
    "folio":22
  },
  {
    "segmentnr":"SA_K10_kbavk93u:214",
    "original":"ṣaṇḍakasyābhiṣekaś ca bhaviṣyati kaper iva \/",
    "analyzed":"ṣaṇḍakasya abhiṣekaḥ ca bhaviṣyati kapeḥ iva ",
    "folio":22
  },
  {
    "segmentnr":"SA_K10_kbavk93u:215",
    "original":"saṃbuddhaśāsanapaṭaṃ kṛṣyamāṇaṃ na naṃkṣyati \/\/ KAvk_93.104 \/\/",
    "analyzed":"saṃbuddha śāsana paṭam kṛṣyamāṇam na naṃkṣyati ",
    "folio":22
  },
  {
    "segmentnr":"SA_K10_kbavk93u:216",
    "original":"saṃghadravyaphalārāmeṣv api yāsyanti cauratām \/",
    "analyzed":"saṃgha dravya phala ārāmeṣu api yāsyanti caura tām ",
    "folio":22
  },
  {
    "segmentnr":"SA_K10_kbavk93u:217",
    "original":"mithaḥ kalahaśīlāś ca bhaviṣyanty apavādinaḥ \/\/ KAvk_93.105 \/\/",
    "analyzed":"mithas kalaha śīlāḥ ca bhaviṣyanti apavādinaḥ ",
    "folio":22
  },
  {
    "segmentnr":"SA_K10_kbavk93u:218",
    "original":"tava svapnavipākānte phalāny etāni bhūtale \/",
    "analyzed":"tava svapna vipāka ante phalāni etāni bhū tale ",
    "folio":22
  },
  {
    "segmentnr":"SA_K10_kbavk93u:219",
    "original":"iti śāstur vacaḥ śrutvā vismito 'bhūn mahīpatiḥ \/\/ KAvk_93.106 \/\/",
    "analyzed":"iti śāstuḥ vacaḥ śrutvā vismitaḥ abhūt mahīpatiḥ ",
    "folio":22
  },
  {
    "segmentnr":"SA_K10_kbavk93u:220",
    "original":"sānugasyātha nṛpateḥ sa śāstā dharmadeśanām \/",
    "analyzed":"sa anugasya atha nṛpateḥ sa śāstā dharma deśanām ",
    "folio":23
  },
  {
    "segmentnr":"SA_K10_kbavk93u:221",
    "original":"kṛtvā kāñcanamālāyā dideśa kuśalārhatām \/\/ KAvk_93.l07 \/\/",
    "analyzed":"kṛtvā kāñcana mālāyāḥ dideśa kuśala arha tām ",
    "folio":23
  },
  {
    "segmentnr":"SA_K10_kbavk93u:222",
    "original":"janmāntale cakārārcāṃ stūpe nāraṅgamālayā \/",
    "analyzed":"janma antale cakāra arcām stūpe nāraṅga mālayā ",
    "folio":23
  },
  {
    "segmentnr":"SA_K10_kbavk93u:223",
    "original":"sā tena sukṛtenaiva jātā hemasrajāṅkitā \/\/ KAvk_93.108 \/\/",
    "analyzed":"sā tena su kṛtena eva jātā hema srajā aṅkitā ",
    "folio":23
  },
  {
    "segmentnr":"SA_K10_kbavk93u:224",
    "original":"seyaṃ sumāgadhā puṇyaprabhāveṇa mahīyasā \/",
    "analyzed":"sā iyam sumāgadhā puṇya prabhāveṇa mahīyasā ",
    "folio":23
  },
  {
    "segmentnr":"SA_K10_kbavk93u:225",
    "original":"prāptādya janakāyasya samyak kuśalasetutām \/\/ KAvk_93.109 \/\/",
    "analyzed":"prāptā adya jana kāyasya samyak kuśala setu tām ",
    "folio":23
  },
  {
    "segmentnr":"SA_K10_kbavk93u:226",
    "original":"adhidhāyeti bhagavān nabhasā bhikṣubhiḥ saha \/",
    "analyzed":"adhidhāya iti bhagavān nabhasā bhikṣubhiḥ saha ",
    "folio":23
  },
  {
    "segmentnr":"SA_K10_kbavk93u:227",
    "original":"rucā saṃpūrayann āśāṃ yayau jetavanaṃ jinaḥ \/\/ KAvk_93.ll0 \/\/",
    "analyzed":"rucā saṃpūrayan āśām yayau jetavanam jinaḥ ",
    "folio":23
  },
  {
    "segmentnr":"SA_K10_kbavk93u:228",
    "original":"puṃsāṃ satkulabhūtaye balavatī mithyaiva putraspṛhā",
    "analyzed":"puṃsām sat kula bhūtaye balavatī mithyā eva putra spṛhā ",
    "folio":23
  },
  {
    "segmentnr":"SA_K10_kbavk93u:229",
    "original":"sūnuś ced aguṇas tad eva viphalaṃ tat kiṃ na sarvaṃ kulam \/",
    "analyzed":"sūnuḥ ced aguṇaḥ tat eva viphalam tat kim na sarvam kulam ",
    "folio":23
  },
  {
    "segmentnr":"SA_K10_kbavk93u:230",
    "original":"sā kanyā kila jāyate guṇavatī puṇyaprabhāvād yayā",
    "analyzed":"sā kanyā kila jāyate guṇavatī puṇya prabhāvāt yayā ",
    "folio":24
  },
  {
    "segmentnr":"SA_K10_kbavk93u:231",
    "original":"saṃsārorusaritpatau kulayugam nāv eva saṃtāryate \/\/ KAvk_93.111 \/\/",
    "analyzed":"saṃsāra uru sarit patau kula yugam nau eva saṃtāryate ",
    "folio":24
  },
  {
    "segmentnr":"SA_K10_kbavk93u:232",
    "original":"iti kṣemendraviracitāyāṃ bodhisattvāvadānakalpalatāyāṃ sumāgadhāvadānaṃ trinavatitamaḥ pallavah.",
    "analyzed":"iti kṣemendra viracitāyām bodhisattva avadāna kalpalatāyām sumāgadhāvadānam trinavatitamaḥ ",
    "folio":24
  }
]