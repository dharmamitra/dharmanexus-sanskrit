[
  {
    "segmentnr":"SA_GR13_devikapu:0",
    "original":"sarveṣāmapi muktyarthaṃ muktimārgasya darśanam \/",
    "analyzed":"sarveṣām api mukti artham mukti mārgasya darśanam ",
    "folio":1
  },
  {
    "segmentnr":"SA_GR13_devikapu:1",
    "original":"deveśa jñānamācāraṃ kṛpayā kathayasva me \/\/ Dka_1 \/\/",
    "analyzed":"deveśa jñānam ācāram kṛpayā kathayasva me ",
    "folio":1
  },
  {
    "segmentnr":"SA_GR13_devikapu:2",
    "original":"īśvara uvāca",
    "analyzed":"īśvaraḥ uvāca ",
    "folio":1
  },
  {
    "segmentnr":"SA_GR13_devikapu:3",
    "original":"jñānācārau varārohe kathayāmi tavādhunā \/",
    "analyzed":"jñāna ācārau varārohe kathayāmi tava adhunā ",
    "folio":1
  },
  {
    "segmentnr":"SA_GR13_devikapu:4",
    "original":"praviśanti yato mokṣaṃ jñānino dhvastakalmaṣam \/\/ Dka_2 \/\/",
    "analyzed":"praviśanti yatas mokṣam jñāninaḥ dhvasta kalmaṣam ",
    "folio":1
  },
  {
    "segmentnr":"SA_GR13_devikapu:5",
    "original":"yeṣāṃ bodhena saṃjātaṃ kālajñānaṃ varānane \/",
    "analyzed":"yeṣām bodhena saṃjātam kāla jñānam varānane ",
    "folio":1
  },
  {
    "segmentnr":"SA_GR13_devikapu:6",
    "original":"na teṣāṃ jāyate bodhaḥ śāstrakoṭiśatairapi \/\/ Dka_3 \/\/",
    "analyzed":"na teṣām jāyate bodhaḥ śāstra koṭi śataiḥ api ",
    "folio":1
  },
  {
    "segmentnr":"SA_GR13_devikapu:7",
    "original":"ato hi nirbhayo vidvān niḥśaṅko vigataspṛhaḥ \/",
    "analyzed":"atas hi nirbhayaḥ vidvān niḥśaṅkaḥ vigata spṛhaḥ ",
    "folio":1
  },
  {
    "segmentnr":"SA_GR13_devikapu:8",
    "original":"jñānotsāhaparo bhūyāt śraddaddhāno nirākulaḥ \/\/ Dka_4 \/\/",
    "analyzed":"jñāna utsāha paraḥ bhūyāt śraddaddhānaḥ nirākulaḥ ",
    "folio":1
  },
  {
    "segmentnr":"SA_GR13_devikapu:9",
    "original":"nirmamaḥ karuṇopetaḥ sarvabhūtābhayapradaḥ \/",
    "analyzed":"nirmamaḥ karuṇā upetaḥ sarva bhūta abhaya pradaḥ ",
    "folio":1
  },
  {
    "segmentnr":"SA_GR13_devikapu:10",
    "original":"bhajet kālottaraṃ devi mumukṣuryogatatparaḥ \/\/ Dka_5 \/\/",
    "analyzed":"bhajet kāla uttaram devi mumukṣuḥ yoga tatparaḥ ",
    "folio":2
  },
  {
    "segmentnr":"SA_GR13_devikapu:11",
    "original":"sa brahmā sa śivo viṣṇuḥ sa indraḥ sa ṣaḍānanaḥ \/",
    "analyzed":"sa brahmā sa śivaḥ viṣṇuḥ saḥ indraḥ sa ṣaḍānanaḥ ",
    "folio":2
  },
  {
    "segmentnr":"SA_GR13_devikapu:12",
    "original":"sa guruḥ sarvadevāśca sa yogī sa tapodhanaḥ \/\/ Dka_6 \/\/",
    "analyzed":"sa guruḥ sarva devāḥ ca sa yogī sa tapodhanaḥ ",
    "folio":2
  },
  {
    "segmentnr":"SA_GR13_devikapu:13",
    "original":"paṇḍitaḥ sa mahābhāgaḥ kṛtārthaḥ paramārthataḥ \/",
    "analyzed":"paṇḍitaḥ sa mahābhāgaḥ kṛtārthaḥ paramārthataḥ ",
    "folio":2
  },
  {
    "segmentnr":"SA_GR13_devikapu:14",
    "original":"caladvāyusamaṃ cittaṃ dhriyate yena niścalam \/\/ Dka_7 \/\/",
    "analyzed":"calat vāyu samam cittam dhriyate yena niścalam ",
    "folio":2
  },
  {
    "segmentnr":"SA_GR13_devikapu:15",
    "original":"sa upāyo mimokṣasya sadupāttaguṇastu saḥ \/",
    "analyzed":"saḥ upāyaḥ sat upātta guṇaḥ tu saḥ ",
    "folio":2
  },
  {
    "segmentnr":"SA_GR13_devikapu:16",
    "original":"sā prajñā tadiha sthairyaṃ tatpuṇyaṃ vyavasāyinām \/\/ Dka_8 \/\/",
    "analyzed":"sā prajñā tat iha sthairyam tat puṇyam vyavasāyinām ",
    "folio":2
  },
  {
    "segmentnr":"SA_GR13_devikapu:17",
    "original":"tadeva tīrthaṃ dānaṃ ca sa tapaśca na saṃśayaḥ \/",
    "analyzed":"tat eva tīrtham dānam ca sa tapaḥ ca na saṃśayaḥ ",
    "folio":2
  },
  {
    "segmentnr":"SA_GR13_devikapu:18",
    "original":"yenopāyena badhyeta vāyubhiścalanaṃ manaḥ \/\/ Dka_9 \/\/",
    "analyzed":"yena upāyena badhyeta vāyubhiḥ calanam manaḥ ",
    "folio":2
  },
  {
    "segmentnr":"SA_GR13_devikapu:19",
    "original":"citte calati saṃsāro niścalo mokṣa eva tu \/",
    "analyzed":"citte calati saṃsāraḥ niścalaḥ mokṣaḥ eva tu ",
    "folio":2
  },
  {
    "segmentnr":"SA_GR13_devikapu:20",
    "original":"tasmāccittaṃ sthiraṃ kuryāt prajñayā parayā budhaḥ \/\/ Dka_10 \/\/",
    "analyzed":"tasmāt cittam sthiram kuryāt prajñayā parayā budhaḥ ",
    "folio":3
  },
  {
    "segmentnr":"SA_GR13_devikapu:21",
    "original":"ekāntikaṃ sukhaṃ yatra tathāivātyantikaṃ bhavet \/",
    "analyzed":"ekāntikam sukham yatra tathā iva ātyantikam bhavet ",
    "folio":3
  },
  {
    "segmentnr":"SA_GR13_devikapu:22",
    "original":"niṣkarmaṇi pare tattve ko na rajyeta paṇḍitaḥ \/\/ Dka_11 \/\/",
    "analyzed":"niṣkarmaṇi pare tattve kaḥ na rajyeta paṇḍitaḥ ",
    "folio":3
  },
  {
    "segmentnr":"SA_GR13_devikapu:23",
    "original":"nivṛtto viṣayajñānāt niṣkalajñānatatparaḥ \/",
    "analyzed":"nivṛttaḥ viṣaya jñānāt niṣkala jñāna tatparaḥ ",
    "folio":3
  },
  {
    "segmentnr":"SA_GR13_devikapu:24",
    "original":"anicchannapi medhāvī labhate mokṣamakṣayam \/\/ Dka_12 \/\/",
    "analyzed":"an icchan api medhāvī labhate mokṣam akṣayam ",
    "folio":3
  },
  {
    "segmentnr":"SA_GR13_devikapu:25",
    "original":"asmitākalayā yuktaṃ caitanyaṃ sakalaṃ smṛtam \/",
    "analyzed":"asmitā kalayā yuktam caitanyam sakalam smṛtam ",
    "folio":3
  },
  {
    "segmentnr":"SA_GR13_devikapu:26",
    "original":"asmitārahitaṃ cetaś caitanyaṃ śaktirucyate \/\/ Dka_13 \/\/",
    "analyzed":"asmitā rahitam cetaḥ caitanyam śaktiḥ ucyate ",
    "folio":3
  },
  {
    "segmentnr":"SA_GR13_devikapu:27",
    "original":"tathā prakāśitaṃ viśvaṃ śaktidhyānamudāhṛtam \/",
    "analyzed":"tathā prakāśitam viśvam śakti dhyānam udāhṛtam ",
    "folio":3
  },
  {
    "segmentnr":"SA_GR13_devikapu:28",
    "original":"sarvālambavinirmuktaṃ niṣkalaṃ jñānamucyate \/\/ Dka_14 \/\/",
    "analyzed":"sarva ālamba vinirmuktam niṣkalam jñānam ucyate ",
    "folio":3
  },
  {
    "segmentnr":"SA_GR13_devikapu:29",
    "original":"ahamaṃśena yacchūnyaṃ cinmātrālokamadvayam \/",
    "analyzed":"aham aṃśena yat śūnyam cit mātra ālokam advayam ",
    "folio":3
  },
  {
    "segmentnr":"SA_GR13_devikapu:30",
    "original":"muktibījaṃ tadākhyātaṃ parayogapravartakam \/\/ Dka_15 \/\/",
    "analyzed":"mukti bījam tat ākhyātam para yoga pravartakam ",
    "folio":4
  },
  {
    "segmentnr":"SA_GR13_devikapu:31",
    "original":"cakrāṇi nāḍayaḥ padma- devatābījamaṇḍalam \/",
    "analyzed":"cakrāṇi nāḍayaḥ padma devatā bīja maṇḍalam ",
    "folio":4
  },
  {
    "segmentnr":"SA_GR13_devikapu:32",
    "original":"rūpamityādikaṃ kiñcid dhyeyaṃ naiva kadācana \/\/ Dka_16 \/\/",
    "analyzed":"rūpam iti ādikam kiñcid dhyeyam na eva kadācana ",
    "folio":4
  },
  {
    "segmentnr":"SA_GR13_devikapu:33",
    "original":"kuhakaṃ mantrajālaṃ ca prāṇāyāmādi dhāraṇam \/",
    "analyzed":"kuhakam mantra jālam ca prāṇāyāma ādi dhāraṇam ",
    "folio":4
  },
  {
    "segmentnr":"SA_GR13_devikapu:34",
    "original":"sarvametanna kartavyaṃ mokṣamakṣayamicchatā \/\/ Dka_17 \/\/",
    "analyzed":"sarvam etat na kartavyam mokṣam akṣayam icchatā ",
    "folio":4
  },
  {
    "segmentnr":"SA_GR13_devikapu:35",
    "original":"nātra pūjā namaskāro na japo dhyānameva ca \/",
    "analyzed":"na atra pūjā namaskāraḥ na japaḥ dhyānam eva ca ",
    "folio":4
  },
  {
    "segmentnr":"SA_GR13_devikapu:36",
    "original":"kevalaṃ jñānamityuktaṃ veditavyaṃ na kiñcana \/\/ Dka_18 \/\/",
    "analyzed":"kevalam jñānam iti uktam veditavyam na kiñcana ",
    "folio":4
  },
  {
    "segmentnr":"SA_GR13_devikapu:37",
    "original":"bahirāhitacittānāṃ jāyante bandhahetavaḥ \/",
    "analyzed":"bahis āhita cittānām jāyante bandha hetavaḥ ",
    "folio":4
  },
  {
    "segmentnr":"SA_GR13_devikapu:38",
    "original":"bahiścittaṃ nivāryaiva vindan loke na sīdati \/\/ Dka_19 \/\/",
    "analyzed":"bahis cittam nivārya eva vindan loke na sīdati ",
    "folio":4
  },
  {
    "segmentnr":"SA_GR13_devikapu:39",
    "original":"nātra kiñcidbahirnāntaṃ na madhyaṃ nāpyadhaḥ kvacit \/",
    "analyzed":"na atra kiñcid bahis na antam na madhyam na api adhas kvacid ",
    "folio":4
  },
  {
    "segmentnr":"SA_GR13_devikapu:40",
    "original":"sarvākāraṃ nirākāraṃ svasaṃvedyaṃ virājate \/\/ Dka_20 \/\/",
    "analyzed":"sarva ākāram nirākāram sva saṃvedyam virājate ",
    "folio":5
  },
  {
    "segmentnr":"SA_GR13_devikapu:41",
    "original":"yadyadālokya yo jantuḥ kurute karmasañcayam \/",
    "analyzed":"yat yat ālokya yaḥ jantuḥ kurute karma sañcayam ",
    "folio":5
  },
  {
    "segmentnr":"SA_GR13_devikapu:42",
    "original":"tadgatirjāyate yasmān nirālokaṃ tu cintayet \/\/ Dka_21 \/\/",
    "analyzed":"tad gatiḥ jāyate yasmāt nirālokam tu cintayet ",
    "folio":5
  },
  {
    "segmentnr":"SA_GR13_devikapu:43",
    "original":"heturnāsti phalaṃ nāsti nāsti karma svabhāvataḥ \/",
    "analyzed":"hetuḥ na asti phalam na asti na asti karma svabhāvataḥ ",
    "folio":5
  },
  {
    "segmentnr":"SA_GR13_devikapu:44",
    "original":"asadbhūtamidaṃ sarvaṃ nāsti loko na laukikaḥ \/\/ Dka_22 \/\/",
    "analyzed":"asat bhūtam idam sarvam na asti lokaḥ na laukikaḥ ",
    "folio":5
  },
  {
    "segmentnr":"SA_GR13_devikapu:45",
    "original":"nirālambamidaṃ sarvaṃ nirālambaprakāśitam \/",
    "analyzed":"nirālambam idam sarvam nirālamba prakāśitam ",
    "folio":5
  },
  {
    "segmentnr":"SA_GR13_devikapu:46",
    "original":"nirālambamidaṃ kṛtvā nirālambo bhaviṣyati \/\/ Dka_23 \/\/",
    "analyzed":"nirālambam idam kṛtvā nirālambaḥ bhaviṣyati ",
    "folio":5
  },
  {
    "segmentnr":"SA_GR13_devikapu:47",
    "original":"vyomākāraṃ mahāśūnyaṃ vyāpakaṃ yo na bhāvayet \/",
    "analyzed":"vyoma ākāram mahāśūnyam vyāpakam yaḥ na bhāvayet ",
    "folio":5
  },
  {
    "segmentnr":"SA_GR13_devikapu:48",
    "original":"saṃsārī sa bhavelloke bījakośakrimiryathā \/\/ Dka_24 \/\/",
    "analyzed":"saṃsārī sa bhavet loke bīja kośa krimiḥ yathā ",
    "folio":5
  },
  {
    "segmentnr":"SA_GR13_devikapu:49",
    "original":"jñānotpattinimittaṃ tu kriyāścaryāḥ prakīrtitāḥ \/",
    "analyzed":"jñāna utpatti nimittam tu kriyāḥ caryāḥ prakīrtitāḥ ",
    "folio":5
  },
  {
    "segmentnr":"SA_GR13_devikapu:50",
    "original":"yogaṃ sālambanaṃ tyaktvā niṣprapañcaṃ vicintayet \/\/ Dka_25 \/\/",
    "analyzed":"yogam sa ālambanam tyaktvā niṣprapañcam vicintayet ",
    "folio":6
  },
  {
    "segmentnr":"SA_GR13_devikapu:51",
    "original":"pātālāt śaktiparyantaṃ sarvametadabhīpsitam \/",
    "analyzed":"pātālāt śakti paryantam sarvam etat abhīpsitam ",
    "folio":6
  },
  {
    "segmentnr":"SA_GR13_devikapu:52",
    "original":"bhagnaṃ yaiḥ śūnyamantreṇa te smṛtāḥ śūnyavedinaḥ \/\/ Dka_26 \/\/",
    "analyzed":"bhagnam yaiḥ śūnya mantreṇa te smṛtāḥ śūnya vedinaḥ ",
    "folio":6
  },
  {
    "segmentnr":"SA_GR13_devikapu:53",
    "original":"viṣaye lolupaṃ cittaṃ markaṭādapi cañcalam \/",
    "analyzed":"viṣaye lolupam cittam markaṭāt api cañcalam ",
    "folio":6
  },
  {
    "segmentnr":"SA_GR13_devikapu:54",
    "original":"sarvaśūnyapade sthitvā tato nirvāṇameṣyati \/\/ Dka_27 \/\/",
    "analyzed":"sarva śūnya pade sthitvā tatas nirvāṇam eṣyati ",
    "folio":6
  },
  {
    "segmentnr":"SA_GR13_devikapu:55",
    "original":"sarvatattvādyasambhinnaṃ dehād bhinnaṃ tathaiva ca \/",
    "analyzed":"sarva tattva ādi asambhinnam dehāt bhinnam tathā eva ca ",
    "folio":6
  },
  {
    "segmentnr":"SA_GR13_devikapu:56",
    "original":"ahamasmādyasambhinnaṃ caitanyaṃ sarvatomukham \/\/ Dka_28 \/\/",
    "analyzed":"caitanyam sarvatomukham ",
    "folio":6
  },
  {
    "segmentnr":"SA_GR13_devikapu:57",
    "original":"ākāśamiva sarvaṃ tu sabāhyābhyantaraṃ priye \/",
    "analyzed":"ākāśam iva sarvam tu sa bāhya abhyantaram priye ",
    "folio":6
  },
  {
    "segmentnr":"SA_GR13_devikapu:58",
    "original":"parānandamarūpaṃ tu paśyannānandabhāgbhavet \/\/ Dka_29 \/\/",
    "analyzed":"para ānandam arūpam tu paśyan ānanda bhāj bhavet ",
    "folio":6
  },
  {
    "segmentnr":"SA_GR13_devikapu:59",
    "original":"nirindhano yathā vahniḥ svayameva praśāmyati \/",
    "analyzed":"nirindhanaḥ yathā vahniḥ svayam eva praśāmyati ",
    "folio":6
  },
  {
    "segmentnr":"SA_GR13_devikapu:60",
    "original":"grāhyābhāvānmanastadvat svayameva pralīyate \/\/ Dka_30 \/\/",
    "analyzed":"grāhya abhāvāt manaḥ tadvat svayam eva pralīyate ",
    "folio":7
  },
  {
    "segmentnr":"SA_GR13_devikapu:61",
    "original":"mohikā mūrcchikā māyā svapnaśceti caturvidhaḥ \/",
    "analyzed":"mohikā mūrcchikā māyā svapnaḥ ca iti caturvidhaḥ ",
    "folio":7
  },
  {
    "segmentnr":"SA_GR13_devikapu:62",
    "original":"suṣuptirjāgṛtiścaiva sarvametat parityajet \/\/ Dka_31 \/\/",
    "analyzed":"suṣuptiḥ jāgṛtiḥ ca eva sarvam etat parityajet ",
    "folio":7
  },
  {
    "segmentnr":"SA_GR13_devikapu:63",
    "original":"dehāt sūkṣmagatāt prāṇāc cittād buddherahaṅkṛteḥ \/",
    "analyzed":"dehāt sūkṣma gatāt prāṇāt cittāt buddheḥ ahaṅkṛteḥ ",
    "folio":7
  },
  {
    "segmentnr":"SA_GR13_devikapu:64",
    "original":"sarvasmādbhinna evāhaṃ cintayan labhate citam \/\/ Dka_32 \/\/",
    "analyzed":"sarvasmāt bhinnaḥ eva aham cintayan labhate citam ",
    "folio":7
  },
  {
    "segmentnr":"SA_GR13_devikapu:65",
    "original":"sadābhibhūtaye cittaṃ nidrayā smaraṇādinā \/",
    "analyzed":"sadā abhibhūtaye cittam nidrayā smaraṇa ādinā ",
    "folio":7
  },
  {
    "segmentnr":"SA_GR13_devikapu:66",
    "original":"bodhayitvā prayatnena kuryāt svasthaṃ punaḥ punaḥ \/\/ Dka_33 \/\/",
    "analyzed":"bodhayitvā prayatnena kuryāt svastham punar punar ",
    "folio":7
  },
  {
    "segmentnr":"SA_GR13_devikapu:67",
    "original":"yadā sthiraṃ bhaveccittaṃ cālayanna kathaṃcana \/",
    "analyzed":"yadā sthiram bhavet cittam cālayan na kathaṃcana ",
    "folio":7
  },
  {
    "segmentnr":"SA_GR13_devikapu:68",
    "original":"na kiñciccintayet tatra sthirameva tu kārayet \/\/ Dka_34 \/\/",
    "analyzed":"na kiñcid cintayet tatra sthiram eva tu kārayet ",
    "folio":7
  },
  {
    "segmentnr":"SA_GR13_devikapu:69",
    "original":"āśrayālambanaṃ cittaṃ tadvat kuryānnirāśrayam \/",
    "analyzed":"āśraya ālambanam cittam tadvat kuryāt nirāśrayam ",
    "folio":7
  },
  {
    "segmentnr":"SA_GR13_devikapu:70",
    "original":"cañcalaṃ niścalaṃ kuryāt niścalaṃ na tu cālayet \/\/ Dka_35 \/\/",
    "analyzed":"cañcalam niścalam kuryāt niścalam na tu cālayet ",
    "folio":8
  },
  {
    "segmentnr":"SA_GR13_devikapu:71",
    "original":"sarvabhūtalaye jāte yadyadvyoma sunirmalam \/",
    "analyzed":"sarva bhūta laye jāte yat yat vyoma su nirmalam ",
    "folio":8
  },
  {
    "segmentnr":"SA_GR13_devikapu:72",
    "original":"tattadrūpaṃ svakaṃ dhyāyed vyāptaṃ caiva tu nirmalam \/\/ Dka_36 \/\/",
    "analyzed":"tad tad rūpam svakam dhyāyet vyāptam ca eva tu nirmalam ",
    "folio":8
  },
  {
    "segmentnr":"SA_GR13_devikapu:73",
    "original":"tadeva janmasāphalyaṃ pāṇḍityamidameva hi \/",
    "analyzed":"tat eva janma sāphalyam pāṇḍityam idam eva hi ",
    "folio":8
  },
  {
    "segmentnr":"SA_GR13_devikapu:74",
    "original":"caladvāyusamaṃ cittaṃ niścalaṃ dhriyate hi yat \/\/ Dka_37 \/\/",
    "analyzed":"calat vāyu samam cittam niścalam dhriyate hi yat ",
    "folio":8
  },
  {
    "segmentnr":"SA_GR13_devikapu:75",
    "original":"naivordhvaṃ dhārayeccittaṃ na madhyaṃ nāpyadhaḥ kvacit \/",
    "analyzed":"na eva ūrdhvam dhārayet cittam na madhyam na api adhas kvacid ",
    "folio":8
  },
  {
    "segmentnr":"SA_GR13_devikapu:76",
    "original":"antarbhāvavinirmuktaṃ sadā kuryānnirāśrayam \/\/ Dka_38 \/\/",
    "analyzed":"antar bhāva vinirmuktam sadā kuryāt nirāśrayam ",
    "folio":8
  },
  {
    "segmentnr":"SA_GR13_devikapu:77",
    "original":"nidrāyāṃ bodhayeccittaṃ vikṣiptaṃ śamayet punaḥ \/",
    "analyzed":"nidrāyām bodhayet cittam vikṣiptam śamayet punar ",
    "folio":8
  },
  {
    "segmentnr":"SA_GR13_devikapu:78",
    "original":"pakṣadvayaparityāge samprāpte naiva cālayet \/\/ Dka_39 \/\/",
    "analyzed":"pakṣa dvaya parityāge samprāpte na eva cālayet ",
    "folio":8
  },
  {
    "segmentnr":"SA_GR13_devikapu:79",
    "original":"nirāśrayaṃ sadā cittaṃ sarvālambanavarjitam \/",
    "analyzed":"nirāśrayam sadā cittam sarva ālambana varjitam ",
    "folio":8
  },
  {
    "segmentnr":"SA_GR13_devikapu:80",
    "original":"mano 'vasthāvinirmuktaṃ vijñeyaṃ muktilakṣaṇam \/\/ Dka_40 \/\/",
    "analyzed":"manaḥ avasthā vinirmuktam vijñeyam mukti lakṣaṇam ",
    "folio":9
  },
  {
    "segmentnr":"SA_GR13_devikapu:81",
    "original":"sarvālambanaśūnyaṃ ca dhārayitvā mano hṛdi \/",
    "analyzed":"sarva ālambana śūnyam ca dhārayitvā manaḥ hṛdi ",
    "folio":9
  },
  {
    "segmentnr":"SA_GR13_devikapu:82",
    "original":"yajjñānaṃ jāyate spaṣṭaṃ tadabhyāsaparo bhavet \/\/ Dka_41 \/\/",
    "analyzed":"yat jñānam jāyate spaṣṭam tat abhyāsa paraḥ bhavet ",
    "folio":9
  },
  {
    "segmentnr":"SA_GR13_devikapu:83",
    "original":"ye dhyāyanti paraṃ śūnyaṃ niṣkalaṃ niravasthitam \/",
    "analyzed":"ye dhyāyanti param śūnyam niṣkalam niravasthitam ",
    "folio":9
  },
  {
    "segmentnr":"SA_GR13_devikapu:84",
    "original":"te yānti paramaṃ sthānaṃ janmamṛtyuvivarjitam \/\/ Dka_42 \/\/",
    "analyzed":"te yānti paramam sthānam janma mṛtyu vivarjitam ",
    "folio":9
  },
  {
    "segmentnr":"SA_GR13_devikapu:85",
    "original":"devā devyastathā cānye dharmādharmau ca tatphalam \/",
    "analyzed":"devāḥ devyaḥ tathā ca anye dharma adharmau ca tad phalam ",
    "folio":9
  },
  {
    "segmentnr":"SA_GR13_devikapu:86",
    "original":"āśrayāśrayivijñānaṃ saṃsārasya ca bandhanam \/\/ Dka_43 \/\/",
    "analyzed":"āśraya āśrayi vijñānam saṃsārasya ca bandhanam ",
    "folio":9
  },
  {
    "segmentnr":"SA_GR13_devikapu:87",
    "original":"āśrayo dvandvamityuktaṃ dvandvatyāgāt parodayaḥ \/",
    "analyzed":"āśrayaḥ dvandvam iti uktam dvandva tyāgāt para udayaḥ ",
    "folio":9
  },
  {
    "segmentnr":"SA_GR13_devikapu:88",
    "original":"jīvanmuktastadā yogī dehatyāgād vimucyate \/\/ Dka_44 \/\/",
    "analyzed":"jīvanmuktaḥ tadā yogī dehatyāgāt vimucyate ",
    "folio":9
  },
  {
    "segmentnr":"SA_GR13_devikapu:89",
    "original":"vairāgyeṇa vapustyāgo na vai kāryo manīṣiṇā \/",
    "analyzed":"vairāgyeṇa vapuḥ tyāgaḥ na vai kāryaḥ manīṣiṇā ",
    "folio":9
  },
  {
    "segmentnr":"SA_GR13_devikapu:90",
    "original":"ārambhataḥ kriyānāśe svayameva vipatsyate \/\/ Dka_45 \/\/",
    "analyzed":"ārambhataḥ kriyā nāśe svayam eva vipatsyate ",
    "folio":10
  },
  {
    "segmentnr":"SA_GR13_devikapu:91",
    "original":"hṛtsaroje hyahaṃrūpā yā citirnirmalācalā \/",
    "analyzed":"hṛd saroje hi ahaṃrūpā yā citiḥ nirmalā acalā ",
    "folio":10
  },
  {
    "segmentnr":"SA_GR13_devikapu:92",
    "original":"ahaṅkāraparityāgāt sā citirmokṣadāyinī \/\/ Dka_46 \/\/",
    "analyzed":"ahaṅkāra parityāgāt sā citiḥ mokṣa dāyinī ",
    "folio":10
  },
  {
    "segmentnr":"SA_GR13_devikapu:93",
    "original":"sarvopādhivinirmuktaṃ cidrūpaṃ yannirantaram \/",
    "analyzed":"sarva upādhi vinirmuktam cit rūpam yat nirantaram ",
    "folio":10
  },
  {
    "segmentnr":"SA_GR13_devikapu:94",
    "original":"tacchivo 'hamiti dhyātvā sarvāsaktiṃ visarjayet \/\/ Dka_47 \/\/",
    "analyzed":"tat śivaḥ aham iti dhyātvā sarva āsaktim visarjayet ",
    "folio":10
  },
  {
    "segmentnr":"SA_GR13_devikapu:95",
    "original":"deśajātyādisambaddhān varṇāśramasamanvitān \/",
    "analyzed":"deśa jāti ādi sambaddhān varṇa āśrama samanvitān ",
    "folio":10
  },
  {
    "segmentnr":"SA_GR13_devikapu:96",
    "original":"bhāvānetān parityajya svabhāvaṃ bhāvayedbudhaḥ \/\/ Dka_48 \/\/",
    "analyzed":"bhāvān etān parityajya svabhāvam bhāvayet budhaḥ ",
    "folio":10
  },
  {
    "segmentnr":"SA_GR13_devikapu:97",
    "original":"ahameko na me kaścin nāhamanyasya kasyacit \/",
    "analyzed":"aham ekaḥ na me kaścid na aham anyasya kasyacid ",
    "folio":10
  },
  {
    "segmentnr":"SA_GR13_devikapu:98",
    "original":"na taṃ paśyāmi yasyāhaṃ taṃ na paśyāmi yo mama \/\/ Dka_49 \/\/",
    "analyzed":"na tam paśyāmi yasya aham tam na paśyāmi yaḥ mama ",
    "folio":10
  },
  {
    "segmentnr":"SA_GR13_devikapu:99",
    "original":"ahameva paraṃ brahma jagannātho maheśvaraḥ \/",
    "analyzed":"aham eva param brahma jagannāthaḥ maheśvaraḥ ",
    "folio":10
  },
  {
    "segmentnr":"SA_GR13_devikapu:100",
    "original":"iti syānniścito mukto baddhaḥ syādanyathā pumān \/\/ Dka_50 \/\/",
    "analyzed":"iti syāt niścitaḥ muktaḥ baddhaḥ syāt anyathā pumān ",
    "folio":11
  },
  {
    "segmentnr":"SA_GR13_devikapu:101",
    "original":"aśarīraṃ yadātmānaṃ paśyati jñānacakṣuṣā \/",
    "analyzed":"aśarīram yadā ātmānam paśyati jñānacakṣuṣā ",
    "folio":11
  },
  {
    "segmentnr":"SA_GR13_devikapu:102",
    "original":"tadā bhavati śāntātmā sarvato vigataspṛhaḥ \/\/ Dka_51 \/\/",
    "analyzed":"tadā bhavati śānta ātmā sarvatas vigata spṛhaḥ ",
    "folio":11
  },
  {
    "segmentnr":"SA_GR13_devikapu:103",
    "original":"yo 'sau sarveṣu śāstreṣu paṭhyate hyaja īśvaraḥ \/",
    "analyzed":"yaḥ asau sarveṣu śāstreṣu paṭhyate hi ajaḥ īśvaraḥ ",
    "folio":11
  },
  {
    "segmentnr":"SA_GR13_devikapu:104",
    "original":"akāyo nirguṇo hyātmā so 'hamasmi na saṃśayaḥ \/\/ Dka_52 \/\/",
    "analyzed":"akāyaḥ nirguṇaḥ hi ātmā saḥ aham asmi na saṃśayaḥ ",
    "folio":11
  },
  {
    "segmentnr":"SA_GR13_devikapu:105",
    "original":"vijñāptimātro hi sadā viśuddhaḥ sarvatra yasmātsatataṃ vimuktaḥ \/",
    "analyzed":"hi sadā viśuddhaḥ sarvatra yasmāt satatam vimuktaḥ ",
    "folio":11
  },
  {
    "segmentnr":"SA_GR13_devikapu:106",
    "original":"nādeyaheyo hyahamapratarkyas tasmātsadā brahmamayo viśokaḥ \/\/ Dka_53 \/\/",
    "analyzed":"na ādeya heyaḥ hi aham apratarkyaḥ tasmāt sadā brahma mayaḥ viśokaḥ ",
    "folio":11
  },
  {
    "segmentnr":"SA_GR13_devikapu:107",
    "original":"āmastakaṃ pādatalāvasānaṃ sāntarbahiścarmapaṭāvanaddham \/",
    "analyzed":"āmastakam pāda tala avasānam sa antar bahis carma paṭa avanaddham ",
    "folio":11
  },
  {
    "segmentnr":"SA_GR13_devikapu:108",
    "original":"tatkṛtsnamevāmṛtarūpamanyac cidrūpamātmānamananyasiddhim \/\/ Dka_54 \/\/",
    "analyzed":"tat kṛtsnam eva amṛta rūpam anyat cit rūpam ātmānam ananya siddhim ",
    "folio":11
  },
  {
    "segmentnr":"SA_GR13_devikapu:109",
    "original":"īśo 'hamevāsya carācarasya pitā ca mātā ca pitāmahaśca \/",
    "analyzed":"īśaḥ aham eva asya carācarasya pitā ca mātā ca pitāmahaḥ ca ",
    "folio":11
  },
  {
    "segmentnr":"SA_GR13_devikapu:110",
    "original":"dhyānaṃ samāsthāya padaṃ caturthaṃ dhyāyanti māmeva vimuktikāmāḥ \/\/ Dka_55 \/\/",
    "analyzed":"dhyānam samāsthāya padam caturtham dhyāyanti mām eva vimukti kāmāḥ ",
    "folio":12
  },
  {
    "segmentnr":"SA_GR13_devikapu:111",
    "original":"brahmādibhirdevamanuṣyanāgair gandharvayakṣāpsarasāṃ gaṇaiśca \/",
    "analyzed":"brahma ādibhiḥ deva manuṣya nāgaiḥ gandharva yakṣa apsarasām gaṇaiḥ ca ",
    "folio":12
  },
  {
    "segmentnr":"SA_GR13_devikapu:112",
    "original":"yajñairanekairahameva pūjyo māmeva sarve pratipūjayanti \/\/ Dka_56 \/\/",
    "analyzed":"yajñaiḥ anekaiḥ aham eva pūjyaḥ mām eva sarve pratipūjayanti ",
    "folio":12
  },
  {
    "segmentnr":"SA_GR13_devikapu:113",
    "original":"tapobhirugrairvividhaiśca dānair māmeva sarve pratipūjayanti \/",
    "analyzed":"tapobhiḥ ugraiḥ vividhaiḥ ca dānaiḥ mām eva sarve pratipūjayanti ",
    "folio":12
  },
  {
    "segmentnr":"SA_GR13_devikapu:114",
    "original":"bhūtāni cāhaṃ sthirajaṅgamāni yāvanti cānyānyahameva tāni \/\/ Dka_57 \/\/",
    "analyzed":"bhūtāni ca aham sthira jaṅgamāni yāvanti ca anyāni aham eva tāni ",
    "folio":12
  },
  {
    "segmentnr":"SA_GR13_devikapu:115",
    "original":"na sthūlasūkṣmo na ca śūnyarūpo jñānaikarūpo jagadekabandhuḥ \/",
    "analyzed":"na sthūla sūkṣmaḥ na ca śūnya rūpaḥ jñāna eka rūpaḥ jagat eka bandhuḥ ",
    "folio":12
  },
  {
    "segmentnr":"SA_GR13_devikapu:116",
    "original":"nirantaro nirmala īśvaro 'haṃ svapnādyavasthācyutiniṣprapañcaḥ \/\/ Dka_58 \/\/",
    "analyzed":"nirantaraḥ nirmalaḥ īśvaraḥ aham svapna ādi avasthā cyuti niṣprapañcaḥ ",
    "folio":12
  },
  {
    "segmentnr":"SA_GR13_devikapu:117",
    "original":"anādivijñānamajaṃ purāṇaṃ guhāśayaṃ niṣkalamaprapañcam \/",
    "analyzed":"an ādi vijñānam ajam purāṇam guhā āśayam niṣkalam aprapañcam ",
    "folio":12
  },
  {
    "segmentnr":"SA_GR13_devikapu:118",
    "original":"nirañjanaṃ niṣpratimaṃ nirīśam adṛśyamagrāhyamacintyarūpam \/\/ Dka_59 \/\/",
    "analyzed":"nirañjanam niṣpratimam nirīśam adṛśyam agrāhyam acintya rūpam ",
    "folio":12
  },
  {
    "segmentnr":"SA_GR13_devikapu:119",
    "original":"sanātanaṃ brahma nirantaraṃ yat pade pade so 'hamiti prapaśyet \/",
    "analyzed":"sanātanam brahma nirantaram yat pade pade saḥ aham iti prapaśyet ",
    "folio":12
  },
  {
    "segmentnr":"SA_GR13_devikapu:120",
    "original":"yo bhāvatastiṣṭhati niṣprakampaḥ sa brahmabhūto 'mṛtatāmupaiti \/\/ Dka_60 \/\/",
    "analyzed":"yaḥ bhāvataḥ tiṣṭhati niṣprakampaḥ sa brahma bhūtaḥ amṛta tām upaiti ",
    "folio":13
  },
  {
    "segmentnr":"SA_GR13_devikapu:121",
    "original":"jñānamevaṃ varārohe kathitaṃ mokṣasiddhaye \/",
    "analyzed":"jñānam evam varārohe kathitam mokṣa siddhaye ",
    "folio":13
  },
  {
    "segmentnr":"SA_GR13_devikapu:122",
    "original":"ācāraṃ kathyamānaṃ tu sāmprataṃ śṛṇu taṃ mayā \/\/ Dka_61 \/\/",
    "analyzed":"ācāram kathyamānam tu sāmpratam śṛṇu tam mayā ",
    "folio":13
  },
  {
    "segmentnr":"SA_GR13_devikapu:123",
    "original":"na snānaṃ na japaḥ pūjā homo naiva ca sādhanam \/",
    "analyzed":"na snānam na japaḥ pūjā homaḥ nā eva ca sādhanam ",
    "folio":13
  },
  {
    "segmentnr":"SA_GR13_devikapu:124",
    "original":"agnikāryādikāryaṃ ca naitasyāsti maheśvari \/\/ Dka_62 \/\/",
    "analyzed":"agni kārya ādi kāryam ca nā etasya asti maheśvari ",
    "folio":13
  },
  {
    "segmentnr":"SA_GR13_devikapu:125",
    "original":"niyamo 'pi na tasyāsti kṣetrapīṭhe ca sevanam \/",
    "analyzed":"niyamaḥ api na tasya asti kṣetra pīṭhe ca sevanam ",
    "folio":13
  },
  {
    "segmentnr":"SA_GR13_devikapu:126",
    "original":"nārcanaṃ pitṛkāryādi tīrthayātrā vratāni ca \/\/ Dka_63 \/\/",
    "analyzed":"na arcanam pitṛ kārya ādi tīrtha yātrā vratāni ca ",
    "folio":13
  },
  {
    "segmentnr":"SA_GR13_devikapu:127",
    "original":"dharmādharmaphalaṃ nāsti na tithirlaukikakriyā \/",
    "analyzed":"dharma adharma phalam nā asti na tithiḥ laukika kriyā ",
    "folio":13
  },
  {
    "segmentnr":"SA_GR13_devikapu:128",
    "original":"santyajetsarvakarmāṇi lokācāraṃ ca sarvaśaḥ \/\/ Dka_64 \/\/",
    "analyzed":"san tyajet sarva karmāṇi loka ācāram ca sarvaśas ",
    "folio":13
  },
  {
    "segmentnr":"SA_GR13_devikapu:129",
    "original":"samayācāraniḥśeṣān kṛtyajātaṃ tu bandhanam \/",
    "analyzed":"samayācāra niḥśeṣān kṛtya jātam tu bandhanam ",
    "folio":13
  },
  {
    "segmentnr":"SA_GR13_devikapu:130",
    "original":"saṃkalpaṃ ca vikalpaṃ ca ye cānye kuladharmikāḥ \/\/ Dka_65 \/\/",
    "analyzed":"saṃkalpam ca vikalpam ca ye ca anye kula dharmikāḥ ",
    "folio":14
  },
  {
    "segmentnr":"SA_GR13_devikapu:131",
    "original":"siddhīśca vividhākārāḥ pātālādi rasāyanam \/",
    "analyzed":"siddhīḥ ca vividha ākārāḥ pātāla ādi rasāyanam ",
    "folio":14
  },
  {
    "segmentnr":"SA_GR13_devikapu:132",
    "original":"pratyakṣeṇāpi labhyeran naiva gṛhṇīta sādhakaḥ \/\/ Dka_66 \/\/",
    "analyzed":"pratyakṣeṇa api labhyeran na eva gṛhṇīta sādhakaḥ ",
    "folio":14
  },
  {
    "segmentnr":"SA_GR13_devikapu:133",
    "original":"sarve te paśubandhāḥ syur adhomārgapradāyakāḥ \/",
    "analyzed":"sarve te paśu bandhāḥ syuḥ adhas mārga pradāyakāḥ ",
    "folio":14
  },
  {
    "segmentnr":"SA_GR13_devikapu:134",
    "original":"etairnāsti parā muktiś cidrūpaṃ vyāpakaṃ vinā \/\/ Dka_67 \/\/",
    "analyzed":"etaiḥ nā asti parā muktiḥ cit rūpam vyāpakam vinā ",
    "folio":14
  },
  {
    "segmentnr":"SA_GR13_devikapu:135",
    "original":"yena kena viśeṣeṇa sarvāvastho 'pi yogadhṛk \/",
    "analyzed":"yena kena viśeṣeṇa sarva avasthaḥ api yoga dhṛk ",
    "folio":14
  },
  {
    "segmentnr":"SA_GR13_devikapu:136",
    "original":"kṣetrapīṭhe ca sandehād varjayedyadi kautukam \/\/ Dka_68 \/\/",
    "analyzed":"kṣetra pīṭhe ca sandehāt varjayet yadi kautukam ",
    "folio":14
  },
  {
    "segmentnr":"SA_GR13_devikapu:137",
    "original":"kṛmikīṭapataṅgāśca tathā devi vanaspatīn \/",
    "analyzed":"kṛmi kīṭa pataṅgāḥ ca tathā devi vanaspatīn ",
    "folio":14
  },
  {
    "segmentnr":"SA_GR13_devikapu:138",
    "original":"na nāśayed budho jīvān paramārthamatiryataḥ \/\/ Dka_69 \/\/",
    "analyzed":"na nāśayet budhaḥ jīvān parama artha matiḥ yatas ",
    "folio":14
  },
  {
    "segmentnr":"SA_GR13_devikapu:139",
    "original":"na mūlotpāṭanaṃ kuryāt pattracchedaṃ vivarjayet \/",
    "analyzed":"na mūla utpāṭanam kuryāt pattra chedam vivarjayet ",
    "folio":14
  },
  {
    "segmentnr":"SA_GR13_devikapu:140",
    "original":"bhūtapīḍāṃ na kurvīta puṣpāṇāṃ ca nikṛntanam \/\/ Dka_70 \/\/",
    "analyzed":"bhūta pīḍām na kurvīta puṣpāṇām ca nikṛntanam ",
    "folio":15
  },
  {
    "segmentnr":"SA_GR13_devikapu:141",
    "original":"svayaṃpatitapuṣpaistu kartavyaṃ śivapūjanam \/",
    "analyzed":"svayam patita puṣpaiḥ tu kartavyam śiva pūjanam ",
    "folio":15
  },
  {
    "segmentnr":"SA_GR13_devikapu:142",
    "original":"māraṇoccāṭanādīni vidveṣastambhane tathā \/\/ Dka_71 \/\/",
    "analyzed":"māraṇa uccāṭana ādīni vidveṣa stambhane tathā ",
    "folio":15
  },
  {
    "segmentnr":"SA_GR13_devikapu:143",
    "original":"jvarabhūtagrahāveśa- vaśyākarṣaṇamohanam \/",
    "analyzed":"jvara bhūta graha āveśa vaśyā ākarṣaṇa mohanam ",
    "folio":15
  },
  {
    "segmentnr":"SA_GR13_devikapu:144",
    "original":"na kuryāt kṣudrakarmāṇi kāṣṭhapāṣāṇapūjanam \/\/ Dka_72 \/\/",
    "analyzed":"na kuryāt kṣudra karmāṇi kāṣṭha pāṣāṇa pūjanam ",
    "folio":15
  },
  {
    "segmentnr":"SA_GR13_devikapu:145",
    "original":"samo 'mitre ca mitre ca samo loṣṭe ca kāñcane \/",
    "analyzed":"samaḥ amitre ca mitre ca samaḥ loṣṭe ca kāñcane ",
    "folio":15
  },
  {
    "segmentnr":"SA_GR13_devikapu:146",
    "original":"abhilāṣo na kartavya indriyārthe kadācana \/\/ Dka_73 \/\/",
    "analyzed":"abhilāṣaḥ na kartavyaḥ indriya arthe kadācana ",
    "folio":15
  },
  {
    "segmentnr":"SA_GR13_devikapu:147",
    "original":"ātmārāmo bhavedyogī nirbhayo vigataspṛhaḥ \/",
    "analyzed":"ātma ārāmaḥ bhavet yogī nirbhayaḥ vigata spṛhaḥ ",
    "folio":15
  },
  {
    "segmentnr":"SA_GR13_devikapu:148",
    "original":"samanindāpraśaṃsaśca sarvabhūtasamastathā \/\/ Dka_74 \/\/",
    "analyzed":"sama nindā praśaṃsaḥ ca sarva bhūta samaḥ tathā ",
    "folio":15
  },
  {
    "segmentnr":"SA_GR13_devikapu:149",
    "original":"samadṛṣṭistu kartavyā yathātmani tathā pare \/",
    "analyzed":"sama dṛṣṭiḥ tu kartavyā yathā ātmani tathā pare ",
    "folio":15
  },
  {
    "segmentnr":"SA_GR13_devikapu:150",
    "original":"vivādaṃ lokagoṣṭhīṃ ca kalahāśca vivarjayet \/\/ Dka_75 \/\/",
    "analyzed":"vivādam loka goṣṭhīm ca kalahāḥ ca vivarjayet ",
    "folio":16
  },
  {
    "segmentnr":"SA_GR13_devikapu:151",
    "original":"śāstragoṣṭhīṃ na kurvīta kubhāṣitasubhāṣitān \/\/ Dka_76 \/\/",
    "analyzed":"śāstra goṣṭhīm na kurvīta ku bhāṣita su bhāṣitān ",
    "folio":16
  },
  {
    "segmentnr":"SA_GR13_devikapu:152",
    "original":"īrṣyāṃ paiśunyadambhe ca rāgaṃ mātsaryameva ca \/",
    "analyzed":"īrṣyām paiśunya dambhe ca rāgam mātsaryam eva ca ",
    "folio":16
  },
  {
    "segmentnr":"SA_GR13_devikapu:153",
    "original":"kāmakrodhau bhayaṃ śokaṃ tyajetsarvaṃ śanaiḥ śanaiḥ \/\/ Dka_77 \/\/",
    "analyzed":"kāma krodhau bhayam śokam tyajet sarvam śanais śanais ",
    "folio":16
  },
  {
    "segmentnr":"SA_GR13_devikapu:154",
    "original":"sarvadvandvavinirmuktaḥ santataṃ janavarjitaḥ \/",
    "analyzed":"sarva dvandva vinirmuktaḥ santatam jana varjitaḥ ",
    "folio":16
  },
  {
    "segmentnr":"SA_GR13_devikapu:155",
    "original":"anenaiva śarīreṇa sarvajñaḥ san prakāśate \/\/ Dka_78 \/\/",
    "analyzed":"anena eva śarīreṇa sarva jñaḥ san prakāśate ",
    "folio":16
  },
  {
    "segmentnr":"SA_GR13_devikapu:156",
    "original":"jñānenaiva yathā mokṣas tathā siddhirnirarthikā \/",
    "analyzed":"jñānena eva yathā mokṣaḥ tathā siddhiḥ nirarthikā ",
    "folio":16
  },
  {
    "segmentnr":"SA_GR13_devikapu:157",
    "original":"tathāpi bhogamicchantaḥ siddhimicchanti sādhakāḥ \/\/ Dka_79 \/\/",
    "analyzed":"tathā api bhogam icchantaḥ siddhim icchanti sādhakāḥ ",
    "folio":16
  },
  {
    "segmentnr":"SA_GR13_devikapu:158",
    "original":"aṇimādiguṇāvāptir jāyatāṃ vā na jāyatām \/",
    "analyzed":"aṇima ādi guṇa avāptiḥ jāyatām vā na jāyatām ",
    "folio":16
  },
  {
    "segmentnr":"SA_GR13_devikapu:159",
    "original":"tathāpi mucyate dehī patiṃ vijñāya nirmalam \/\/ Dka_80 \/\/",
    "analyzed":"tathā api mucyate dehī patim vijñāya nirmalam ",
    "folio":16
  },
  {
    "segmentnr":"SA_GR13_devikapu:160",
    "original":"pañcabhūtātmako dehaḥ śivastatraiva tiṣṭhati \/",
    "analyzed":"pañcabhūta ātmakaḥ dehaḥ śivaḥ tatra eva tiṣṭhati ",
    "folio":17
  },
  {
    "segmentnr":"SA_GR13_devikapu:161",
    "original":"śivādyavaniparyanto loko 'yaṃ śaṅkarātmakaḥ \/\/ Dka_81 \/\/",
    "analyzed":"śiva ādi avani paryantaḥ lokaḥ ayam śaṅkara ātmakaḥ ",
    "folio":17
  },
  {
    "segmentnr":"SA_GR13_devikapu:162",
    "original":"īdṛśaṃ jñāninaṃ dṛṣṭvā pūjayanti ca ye narāḥ \/",
    "analyzed":"īdṛśam jñāninam dṛṣṭvā pūjayanti ca ye narāḥ ",
    "folio":17
  },
  {
    "segmentnr":"SA_GR13_devikapu:163",
    "original":"gandhaṃ puṣpaṃ phalaṃ dhūpaṃ snānaṃ vastraṃ ca bhojanam \/\/ Dka_82 \/\/",
    "analyzed":"gandham puṣpam phalam dhūpam snānam vastram ca bhojanam ",
    "folio":17
  },
  {
    "segmentnr":"SA_GR13_devikapu:164",
    "original":"nivedayanti ye kecid vāṅmanaḥkāyakarmabhiḥ \/",
    "analyzed":"nivedayanti ye kecid vāc manaḥ kāya karmabhiḥ ",
    "folio":17
  },
  {
    "segmentnr":"SA_GR13_devikapu:165",
    "original":"tathaiva te vimucyante muktimārgābhikāṅkṣiṇaḥ \/\/ Dka_83 \/\/",
    "analyzed":"tathā eva te vimucyante mukti mārga abhikāṅkṣiṇaḥ ",
    "folio":17
  },
  {
    "segmentnr":"SA_GR13_devikapu:166",
    "original":"stutinindākarāstasya puṇyapāpe samāpnuyuḥ \/",
    "analyzed":"stuti nindā karāḥ tasya puṇya pāpe samāpnuyuḥ ",
    "folio":17
  },
  {
    "segmentnr":"SA_GR13_devikapu:167",
    "original":"yajjñānācaraṇaṃ pṛṣṭaṃ tat sarvaṃ kathitaṃ mayā \/",
    "analyzed":"yat jñāna ācaraṇam pṛṣṭam tat sarvam kathitam mayā ",
    "folio":17
  },
  {
    "segmentnr":"SA_GR13_devikapu:168",
    "original":"kālajñānaṃ varārohe kimanyat paripṛcchasi \/\/ Dka_84 \/\/",
    "analyzed":"kāla jñānam varārohe kim anyat paripṛcchasi ",
    "folio":17
  },
  {
    "segmentnr":"SA_GR13_devikapu:169",
    "original":"iti devīkālottarāgamaḥ parisamāptaḥ",
    "analyzed":"iti devīkālottara āgamaḥ parisamāptaḥ ",
    "folio":17
  }
]