segmentnr	original	analyzed
SA_GSP33_samkaubh_u-0	Śaṃkara (attrib.)	śaṃkara attrib 
SA_GSP33_samkaubh_u-1	: Kaṭhopaniṣadbhāṣya	       
SA_GSP33_samkaubh_u-2	kāṭhakopaniṣat	kāṭhaka upaniṣad 
SA_GSP33_samkaubh_u-3	oṃ saha nāv avatu /	om saha nau avatu 
SA_GSP33_samkaubh_u-4	saha nau bhunaktu /	saha nau bhunaktu 
SA_GSP33_samkaubh_u-5	saha vīryaṃ karavāvahai //	saha vīryam karavāvahai 
SA_GSP33_samkaubh_u-6	tejasvi nāvadhītamastu mā vidviṣāvahai //	tejasvi nau adhītam astu mā vidviṣāvahai 
SA_GSP33_samkaubh_u-7	oṃ śāntiḥ śāntiḥ śāntiḥ //	om śāntiḥ śāntiḥ śāntiḥ 
SA_GSP33_samkaubh_u-8	oṃ namo bhagavate vaivasvatāya mṛtyave brahmavidyācāryāya naciketase ca /	om namaḥ bhagavate vaivasvatāya mṛtyave brahma vidyā ācāryāya naciketase ca 
SA_GSP33_samkaubh_u-9	atha kāṭhakopaniṣadvallīnāṃ sukhārthaprabodhanārtham alpagranthā vṛttir ārabhyate /	atha kāṭhaka upaniṣad vallīnām sukha artha prabodhana artham alpa granthā vṛttiḥ ārabhyate 
SA_GSP33_samkaubh_u-10	sader dhātor viśaraṇagatyavasād anārthasyopanipūrvasya kvippratyayāntasya rūpam idam upaniṣad iti /	sadeḥ dhātoḥ viśaraṇa gati avasāt an a arthasya upani pūrvasya kvip pratyaya antasya rūpam idam upaniṣad iti 
SA_GSP33_samkaubh_u-11	upaniṣacchabdena ca vyācikhyāsitagranthapratipādyavedyavastuviṣayā vidyocyate /	upaniṣad śabdena ca vyācikhyāsita grantha pratipādya vedya vastu viṣayā vidyā ucyate 
SA_GSP33_samkaubh_u-12	kena punar arthayogenopaniṣacchabdena vidyocyata ity ucyate /	kena punar artha yogena upaniṣad śabdena vidyā ucyate iti ucyate 
SA_GSP33_samkaubh_u-13	ye mumukṣavo dṛṣṭānuśravikaviṣayavitṛṣṇāḥ santa upaniṣacchabdavācyāṃ vakṣyamāṇalakṣaṇāṃ	ye mumukṣavaḥ dṛṣṭa ānuśravika viṣaya vitṛṣṇāḥ santaḥ upaniṣad śabda vācyām vakṣyamāṇa lakṣaṇām 
SA_GSP33_samkaubh_u-14	vidyām upasadyopagamya tanniṣṭhatayā niścayena śīlayanti teṣām avidyādeḥ saṃsārabijasya	vidyām upasadya upagamya tad niṣṭha tayā niścayena śīlayanti teṣām avidyā ādeḥ saṃsāra bijasya 
SA_GSP33_samkaubh_u-15	viśaraṇād dhiṃsanād vināśanād ity anenārthayogena vidyopaniṣad ity ucyate /	viśaraṇāt dhiṃsanāt vināśanāt iti anena artha yogena vidyā upaniṣad iti ucyate 
SA_GSP33_samkaubh_u-16	tathā ca vakṣyati “nicāyya taṃ mṛtyumukhāt pramucyate” (KaU 3.15) iti /	tathā ca vakṣyati nicāyya tam mṛtyu mukhāt pramucyate iti 
SA_GSP33_samkaubh_u-17	pūrvoktaviśeṣaṇān vā mumukṣūn paraṃ brahma gamayatīti brahmagamayitṛtvena yogād brahmavidyopaniṣat /	pūrva ukta viśeṣaṇān vā mumukṣūn param brahma gamayati iti brahma gamayitṛ tvena yogāt brahma vidyā upaniṣad 
SA_GSP33_samkaubh_u-18	tathā ca vakṣyati “brahmaprāpto virajo 'bhūd vimṛtyuḥ” (KaU 3.18) iti /	tathā ca vakṣyati brahma prāptaḥ virajaḥ bhūt vimṛtyuḥ kau iti 
SA_GSP33_samkaubh_u-19	lokādir brahmajajño yo 'gnis tadviṣayāyā vidyāyā dvitīyena vareṇa prārthyamānāyāḥ	loka ādiḥ yaḥ gniḥ tad viṣayāyāḥ vidyāyāḥ dvitīyena vareṇa prārthyamānāyāḥ 
SA_GSP33_samkaubh_u-20	svargalokaphalaprāptihetutvena garbhavāsajanmajarādyupadravavṛndasya lokāntare paunaḥpunyena	svarga loka phala prāpti hetu tvena garbha vāsa janma jarā ādi upadrava vṛndasya loka antare paunaḥpunyena 
SA_GSP33_samkaubh_u-21	pravṛttasyāvasādayitṛtvena śaithilyāpādanena dhātvarthayogād agnividyāpy upaniṣad ity ucyate /	pravṛttasya avasādayitṛ tvena śaithilya āpādanena dhātvartha yogāt agni vidyā api upaniṣad iti ucyate 
SA_GSP33_samkaubh_u-22	tathā ca vakṣyati “svargalokā amṛtatvaṃ bhajante” (KaU 1.13) ity ādi /	tathā ca vakṣyati svarga lokāḥ amṛta tvam bhajante kau iti ādi 
SA_GSP33_samkaubh_u-23	nanu copaniṣacchabdenādhyetāro grantham apy abhilapanti /	nanu ca upaniṣad śabdena adhyetāraḥ grantham api abhilapanti 
SA_GSP33_samkaubh_u-24	upaniṣadam adhīmaha upaniṣadam adhyāpayāma iti ca /	upaniṣadam adhīmahe upaniṣadam adhyāpayāmaḥ iti ca 
SA_GSP33_samkaubh_u-25	naiṣa doṣaḥ,	na eṣa doṣaḥ 
SA_GSP33_samkaubh_u-26	avidyādisaṃsārahetuviśaraṇādeḥ sadi dhātvarthasya granthamātre 'sambhavād vidyāyāṃ ca sambhavāt /	avidyā ādi saṃsāra hetu viśaraṇa ādeḥ sadi dhātvarthasya grantha mātre sambhavāt vidyāyām ca sambhavāt 
SA_GSP33_samkaubh_u-27	granthasyāpi tādarthyena tacchabdatvopapatter āyur vai dhṛtam ity ādivat /	granthasya api tādarthyena tad śabda tva upapatteḥ āyuḥ vai dhṛtam iti ādi vat 
SA_GSP33_samkaubh_u-28	tasmād vidyāyāṃ mukhyayā vṛttyopaniṣacchabdo vartate,	tasmāt vidyāyām mukhyayā vṛttyā upaniṣad śabdaḥ vartate 
SA_GSP33_samkaubh_u-29	granthe tu bhaktyeti /	granthe tu bhaktyā iti 
SA_GSP33_samkaubh_u-30	evam upaniṣannirvacanenaiva viśiṣṭo 'dhikārī vidyāyām uktaḥ /	evam upaniṣad nirvacanena eva viśiṣṭaḥ dhikārī vidyāyām uktaḥ 
SA_GSP33_samkaubh_u-31	viṣayaś ca viśiṣṭa ukto vidyāyāḥ paraṃ brahma pratyagātmabhūtam /	viṣayaḥ ca viśiṣṭaḥ uktaḥ vidyāyāḥ param brahma pratyagātma bhūtam 
SA_GSP33_samkaubh_u-32	prayojanaṃ cāsyā upaniṣada ātyantikī saṃsāranivṛttir brahmaprāptilakṣaṇā /	prayojanam ca asyāḥ upaniṣadaḥ ātyantikī saṃsāra nivṛttiḥ brahma prāpti lakṣaṇā 
SA_GSP33_samkaubh_u-33	sambandhaś caivaṃ bhūtaprayojanenoktaḥ /	sambandhaḥ ca evam bhūta prayojanena uktaḥ 
SA_GSP33_samkaubh_u-34	ato yathoktādhikāriviṣayaprayojanasambandhāyā vidyāyāḥ karatalanyastāmalakavat prakāśakatvena viśiṣṭādhikāriviṣayaprayojanasambandhā etā vallyo  #	atas yathā ukta adhikāri viṣaya prayojana sambandhāyāḥ vidyāyāḥ kara tala nyasta āmalaka vat prakāśaka tvena viśiṣṭa adhikāri viṣaya prayojana sambandhāḥ etāḥ vallyaḥ 
SA_GSP33_samkaubh_u-35	bhavantīti /	bhavanti iti 
SA_GSP33_samkaubh_u-36	atas tā yathāpratibhānaṃ vyācakṣmahe / oṃ	atas tāḥ yathāpratibhānam vyācakṣmahe om 
SA_GSP33_samkaubh_u-37	uśan ha vai vājaśravasaḥ sarvavedasaṃ dadau /	uśan ha vai vājaśravasaḥ sarvavedasam dadau 
SA_GSP33_samkaubh_u-38	tasya ha naciketā nāma putra āsa // KaU_1.1/1,1.1 //	tasya ha naciketāḥ nāma putraḥ āsa 
SA_GSP33_samkaubh_u-39	tatrākhyāyikā vidyāstutyarthā /	tatra ākhyāyikā vidyā stuti arthā 
SA_GSP33_samkaubh_u-40	uśan kāmayamāno ha vā iti vṛttārthasmaraṇārthau nipātau /	uśan kāmayamānaḥ ha vā iti vṛtta artha smaraṇa arthau nipātau 
SA_GSP33_samkaubh_u-41	vājamannaṃ taddānādinimittaṃ śravo yaśo yasya sa vājaśravā,	vājam annam tad dāna ādi nimittam śravaḥ yaśaḥ yasya sa vājaśravāḥ 
SA_GSP33_samkaubh_u-42	rūḍhito vā,	rūḍhitaḥ vā 
SA_GSP33_samkaubh_u-43	tasyāpatyaṃ vājaśravasaḥ /	tasya apatyam vājaśravasaḥ 
SA_GSP33_samkaubh_u-44	sa kila viśvajitā sarvamedheneje tatphalaṃ kāmayamānaḥ /	sa kila viśvajitā sarvamedhena īje tad phalam kāmayamānaḥ 
SA_GSP33_samkaubh_u-45	tasmin kratau sarvavedasaṃ sarvasvaṃ dhanaṃ dadau dattavān /	tasmin kratau sarvavedasam sarva svam dhanam dadau dattavān 
SA_GSP33_samkaubh_u-46	tasya yajamānasya ha naciketā nāma putraḥ kilāsa babhūva // KaUBh_1.1/1,1.1 //	tasya yajamānasya ha naciketāḥ nāma putraḥ kilāsa babhūva 
SA_GSP33_samkaubh_u-47	taṃ ha kumāraṃ santaṃ dakṣiṇāsu nīyamānāsu śraddhāviveśa so 'manyata // KaU_1.2/1,1.2 //	tam ha kumāram santam dakṣiṇāsu nīyamānāsu śraddhā āviveśa saḥ manyata 
SA_GSP33_samkaubh_u-48	taṃ ha naciketasaṃ kumāraṃ prathamavayasaṃ santam aprāptajananaśaktiṃ bālam eva śraddhāstikyabuddhiḥ pitur hitakāmaprayuktaviveśa praviṣṭavatī	tam ha naciketasam kumāram prathama vayasam santam aprāpta janana śaktim bālam eva śraddhā āstikya buddhiḥ pituḥ hita kāma prayuktā viveśa praviṣṭavatī 
SA_GSP33_samkaubh_u-49	kasmin kāla ity āha -- ṛtvigbhyaḥ sadasyebhyaś ca dakṣiṇāsu nīyamānāsu vibhāgenopanīyamānāsu dakṣiṇārthāsu goṣu,	kasmin kāle iti āha ṛtvigbhyaḥ sadasyebhyaḥ ca dakṣiṇāsu nīyamānāsu vibhāgena upanīyamānāsu dakṣiṇā arthāsu goṣu 
SA_GSP33_samkaubh_u-50	sa āviṣṭaśraddho naciketā amanyata // KaUBh_1.2/1,1.2 //	saḥ āviṣṭa śraddhaḥ naciketāḥ amanyata 
SA_GSP33_samkaubh_u-51	pītodakā jagdhatṛṇā dugdhadohā nirindriyāḥ /	pīta udakāḥ jagdha tṛṇāḥ dugdha dohāḥ nirindriyāḥ 
SA_GSP33_samkaubh_u-52	anandā nāma te lokāstānsa gacchati tā dadat // KaU_1.3/1,1.3 //	anandāḥ nāma te lokāḥ tān sa gacchati tāḥ dadat 
SA_GSP33_samkaubh_u-53	katham ity ucyate -- pītodakā ity ādinā dakṣiṇārthā gāvo viśeṣyante /	katham iti ucyate pīta udakāḥ iti ādinā dakṣiṇā arthāḥ gāvaḥ viśeṣyante 
SA_GSP33_samkaubh_u-54	pītam udakaṃ yābhis tāḥ pītodakāḥ /	pītam udakam yābhiḥ tāḥ pīta udakāḥ 
SA_GSP33_samkaubh_u-55	jagdhaṃ bhakṣitaṃ tṛṇaṃ yābhis tā jagdhatṛṇāḥ /	jagdham bhakṣitam tṛṇam yābhiḥ tāḥ jagdhatṛṇāḥ 
SA_GSP33_samkaubh_u-56	dugdho dohaḥ kṣīrākhyo yāsāṃ tā dugdhadohāḥ /	dugdhaḥ dohaḥ kṣīra ākhyaḥ yāsām tāḥ dugdhadohāḥ 
SA_GSP33_samkaubh_u-57	nirindriyā prajananāsamarthā jīrṇā niṣphalā gāva ity arthaḥ /	nirindriyā prajanana asamarthāḥ jīrṇāḥ niṣphalāḥ gāvaḥ iti arthaḥ 
SA_GSP33_samkaubh_u-58	yās tā evambhūtā gā ṛtvigbhyo dakṣiṇābuddhyā dadatprayacchannanandā anānandā asukhā nāmety etad ye te lokās tān sa yajamāno gacchati // KaUBh_1.3/1,1.3	yāḥ tāḥ evambhūtāḥ gāḥ ṛtvigbhyaḥ dakṣiṇā buddhyā dadat prayacchan anandāḥ anānandāḥ asukhāḥ nāma iti etat ye te lokāḥ tān sa yajamānaḥ gacchati  /
SA_GSP33_samkaubh_u-59	sa hovāca pitaraṃ tata kasmai māṃ dāsyasīti /	sa ha uvāca pitaram tata kasmai mām dāsyasi iti 
SA_GSP33_samkaubh_u-60	dvitīyaṃ tṛtīyaṃ taṃ hovāca mṛtyave tvā dadāmīti // KaU_1.4/1,1.4 //	dvitīyam tṛtīyam tam ha uvāca mṛtyave tvā dadāmi iti 
SA_GSP33_samkaubh_u-61	tad evaṃ kratvasampattinimittaṃ pitur aniṣṭaṃ phalaṃ mayā putreṇa satā nivāraṇīyam	tat evam kratu asampatti nimittam pituḥ aniṣṭam phalam mayā putreṇa satā nivāraṇīyam 
SA_GSP33_samkaubh_u-62	ātmapradānenāpi kratusampattiṃ kṛtvā ity evaṃ matvā pitaram upagamya sa hovāca pitaram	ātma pradānena api kratu sampattim kṛtvā iti evam matvā pitaram upagamya sa ha uvāca pitaram 
SA_GSP33_samkaubh_u-63	-- he tata tāta kasmā ṛtvigviśeṣāya dakṣiṇārthaṃ māṃ dāsyasīti prayacchasīty etat /	he tata tāta kasmai ṛtvij viśeṣāya dakṣiṇā artham mām dāsyasi iti prayacchasi iti etat 
SA_GSP33_samkaubh_u-64	evam uktena pitropekṣyamāṇo 'pi dvitīyaṃ tṛtiyam apy uvāca kasmai māṃ dāsyasi kasmai māṃ dāsyasīti /	evam uktena pitrā upekṣyamāṇaḥ dvitīyam tṛtiyam api uvāca kasmai mām dāsyasi kasmai mām dāsyasi iti 
SA_GSP33_samkaubh_u-65	nāyaṃ kumārasvabhāva iti kruddhaḥ san pitā taṃ ha putraṃ kilovāca mṛtyave vaivasvatāya tvā tvāṃ dadāmīti // KaUBh_1.4/1,1.4 //	na ayam kumāra svabhāvaḥ iti kruddhaḥ san pitā tam ha putram kila uvāca mṛtyave vaivasvatāya tvā tvām dadāmi iti 
SA_GSP33_samkaubh_u-66	bahūnām emi prathamo bahūnām emi madhyamaḥ /	bahūnām emi prathamaḥ bahūnām emi madhyamaḥ 
SA_GSP33_samkaubh_u-67	kiṃ svid yamasya kartavyaṃ yan mayādya kariṣyati // KaU_1.5/1,1.5 //	kim svid yamasya kartavyam yat mayā adya kariṣyati 
SA_GSP33_samkaubh_u-68	sa evam uktaḥ putra ekānte paridevayāñ cakāra /	saḥ evam uktaḥ putraḥ ekānte paridevayām cakāra 
SA_GSP33_samkaubh_u-69	katham ity ucyate -- bahūnāṃ śiṣyāṇāṃ putrāṇāṃ vā emi gacchāmi prathamaḥ sanmukhyayā śiṣyādivṛttyety arthaḥ /	katham iti ucyate bahūnām śiṣyāṇām putrāṇām vā emi gacchāmi prathamaḥ sat mukhyayā śiṣya ādi vṛttyā iti arthaḥ 
SA_GSP33_samkaubh_u-70	madhyamānāṃ ca bahūnāṃ madhyamo madhyamayaiva vṛttyaimi /	madhyamānām ca bahūnām madhyamaḥ madhyamayā eva vṛttyā emi 
SA_GSP33_samkaubh_u-71	nādhamayā kadācid api /	na adhamayā kadācid api 
SA_GSP33_samkaubh_u-72	tam evaṃ viśiṣṭaguṇam api putraṃ māṃ “mṛtyave tvā dadāmi” (KaU 1.4)	tam evam viśiṣṭa guṇam api putram mām mṛtyave tvā dadāmi kau 
SA_GSP33_samkaubh_u-73	ity uktavān pitā /	iti uktavān pitā 
SA_GSP33_samkaubh_u-74	sa kiṃ svid yamasya kartavyaṃ prayojanaṃ mayā prattena kariṣyati yatkartavyam adya?	sa kim svid yamasya kartavyam prayojanam mayā prattena kariṣyati yat kartavyam adya 
SA_GSP33_samkaubh_u-75	nūnaṃ prayojanam anapekṣyaiva krodhavaśād uktavān pitā /	nūnam prayojanam an apekṣya eva krodha vaśāt uktavān pitā 
SA_GSP33_samkaubh_u-76	tathāpi tatpitur vaco mṛṣā mā bhūditi // KaUBh_1.5/1,1.5 //	tathā api tad pituḥ vacaḥ mṛṣā mā bhūt iti 
SA_GSP33_samkaubh_u-77	evaṃ matvā paridevanāpūrvakam āha pitaraṃ śokāviṣṭa kiṃ vā mayoktam iti --	evam matvā paridevanā pūrvakam āha pitaram śoka āviṣṭa kim vā mayā uktam iti 
SA_GSP33_samkaubh_u-78	anupaśya yathā pūrve pratipaśya tathāpare /	anupaśya yathā pūrve pratipaśya tathā apare 
SA_GSP33_samkaubh_u-79	sasyam iva martyaḥ pacyate sasyam ivājāyate punaḥ // KaU_1.6/1,1.6 //	sasyam iva martyaḥ pacyate sasyam iva ājāyate punar 
SA_GSP33_samkaubh_u-80	anupaśyālocaya vibhāvayānukrameṇa yathā yena prakāreṇa vṛtāḥ pūrve 'tikrāntāḥ pitṛpitāmahādayas tava /	anupaśya ālocaya vibhāvaya anukrameṇa yathā yena prakāreṇa vṛtāḥ pūrve tikrāntāḥ pitṛ pitāmaha ādayaḥ tava 
SA_GSP33_samkaubh_u-81	tān dṛṣṭrvā ca teṣāṃ vṛttam āsthātum arhasi /	tān dṛṣṭrvā ca teṣām vṛttam āsthātum arhasi 
SA_GSP33_samkaubh_u-82	vartamānāś cāpare sādhavo yathā vartante tāṃś ca tathā pratipaśyālocaya /	vartamānāḥ ca apare sādhavaḥ yathā vartante tān ca tathā pratipaśya ālocaya 
SA_GSP33_samkaubh_u-83	na ca teṣāṃ mṛṣākaraṇaṃ vṛttaṃ vartamānaṃ vāsti /	na ca teṣām mṛṣākaraṇam vṛttam vartamānam vā asti 
SA_GSP33_samkaubh_u-84	tadviparītam asatāṃ ca vṛttaṃ mṛṣākaraṇam /	tad viparītam asatām ca vṛttam mṛṣākaraṇam 
SA_GSP33_samkaubh_u-85	na ca mṛṣābhūtaṃ kṛtvā kaścid ajarāmaro bhavati /	na ca mṛṣābhūtam kṛtvā kaścid ajara amaraḥ bhavati 
SA_GSP33_samkaubh_u-86	yataḥ sasyam iva martyo manuṣyaḥ pacyate jīrṇo mriyate,	yatas sasyam iva martyaḥ manuṣyaḥ pacyate jīrṇaḥ mriyate 
SA_GSP33_samkaubh_u-87	mṛtvā ca sasyam ivājāyata āvirbhavati punar evam anitye jīvaloke kiṃ mṛṣākaraṇena /	mṛtvā ca sasyam iva ājāyate āvirbhavati punar evam anitye jīva loke kim mṛṣākaraṇena 
SA_GSP33_samkaubh_u-88	pālayātmanaḥ satyam /	pālaya ātmanaḥ satyam 
SA_GSP33_samkaubh_u-89	preṣaya māṃ yamāyety abhiprāyaḥ // KaUBh_1.6/1,1.6 //	preṣaya mām yamāya iti abhiprāyaḥ 
SA_GSP33_samkaubh_u-90	vaiśvānaraḥ praviśati atithir brāhmaṇo gṛhān /	vaiśvānaraḥ praviśati atithiḥ brāhmaṇaḥ gṛhān 
SA_GSP33_samkaubh_u-91	tasyaitāṃ śāntiṃ kurvanti hara vaivasvatodakam // KaU_1.7/1,1.7 //	tasya etām śāntim kurvanti hara vaivasvata udakam 
SA_GSP33_samkaubh_u-92	sa evam uktaḥ pitātmanaḥ satyatāyai preṣayāmāsa /	saḥ evam uktaḥ pitā ātmanaḥ satyatāyai preṣayāmāsa 
SA_GSP33_samkaubh_u-93	sa ca yamabhavanaṃ gatvā tistro rātrīr uvāsa yame proṣite /	sa ca yama bhavanam gatvā tistraḥ rātrīḥ uvāsa yame proṣite 
SA_GSP33_samkaubh_u-94	proṣyāgataṃ yamam amātyā bhāryā vā ūcur bodhayanto vaiśvānaro 'gnir eva sākṣāt praviśaty atithiḥ san brāhmaṇo gṛhān dahann iva /	proṣya āgatam yamam amātyāḥ bhāryāḥ vai ūcuḥ bodhayantaḥ vaiśvānaraḥ gniḥ eva sākṣāt praviśati atithiḥ san brāhmaṇaḥ gṛhān dahan iva 
SA_GSP33_samkaubh_u-95	tasya dāhaṃ śamayanta ivāgner etāṃ pādyāsanādidānalakṣaṇāṃ śāntiṃ kurvanti santo 'tither yataḥ,	tasya dāham śamayantaḥ iva agneḥ etām pādya āsana ādi dāna lakṣaṇām śāntim kurvanti titheḥ yatas 
SA_GSP33_samkaubh_u-96	ato harāhara he vaivasvatodakaṃ naciketase pādyārtham /	atas hara āhara he vaivasvata udakam naciketase pādya artham 
SA_GSP33_samkaubh_u-97	yataś cākaraṇepratyavāyaḥ śrūyate // KaUBh_1.7/1,1.7 //	yatas ca a karaṇe pratyavāyaḥ śrūyate 
SA_GSP33_samkaubh_u-98	āśāpratīkṣe saṃgataṃ sūnṛtāṃ ca iṣṭāpūrte putrapaśūṃś ca sarvān /	āśā pratīkṣe saṃgatam sūnṛtām ca iṣṭāpūrte putra paśūn ca sarvān 
SA_GSP33_samkaubh_u-99	etad vṛṅkte puruṣasyālpamedhaso yasyānaśnan vasati brāhmaṇo gṛhe // KaU_1.8/1,1.8 //	etat vṛṅkte puruṣasya alpamedhasaḥ yasya an aśnan vasati brāhmaṇaḥ gṛhe 
SA_GSP33_samkaubh_u-100	āśāpratīkṣa anirjñātaprāpyeṣṭārthaprārthanā āśā,	āśā pratīkṣa a nirjñāta prāpya iṣṭa artha prārthanā āśā 
SA_GSP33_samkaubh_u-101	nirjñātaprāpyārthapratīkṣaṇaṃ pratīkṣā,	nirjñāta prāpya artha pratīkṣaṇam pratīkṣā 
SA_GSP33_samkaubh_u-102	ta āśāpratīkṣe /	te āśā pratīkṣe 
SA_GSP33_samkaubh_u-103	saṅgataṃ satsaṃyogajaṃ phalam,	saṅga tam sat saṃyoga jam phalam 
SA_GSP33_samkaubh_u-104	sūnṛtāṃ ca sūnṛtā hi priyā vāktannimittajaṃ ca /	sūnṛtām ca sūnṛtā hi priyā vāc tad nimitta jam ca 
SA_GSP33_samkaubh_u-105	iṣṭāpūrte iṣṭaṃ yāgajaṃ phalam,	iṣṭāpūrte iṣṭam yāga jam phalam 
SA_GSP33_samkaubh_u-106	pūrtam ārāmādi kriyājaṃ phalam /	pūrtam ārāma ādi kriyā jam phalam 
SA_GSP33_samkaubh_u-107	putrapaśūṃś ca putrāṃś ca sarvān etat sarvaṃ yathoktaṃ vṛṅkte varjayati vināśayatīty etat,	putra paśūn ca putrān ca sarvān etat sarvam yathoktam vṛṅkte varjayati vināśayati iti etat 
SA_GSP33_samkaubh_u-108	puruṣasyālpamedhaso 'lpaprajñasya /	puruṣasya alpa medhasaḥ lpa prajñasya 
SA_GSP33_samkaubh_u-109	yasyānaśnannabhuñjāno brāhmaṇo gṛhe vasati /	yasya an aśnan a bhuñjānaḥ brāhmaṇaḥ gṛhe vasati 
SA_GSP33_samkaubh_u-110	tasmād anupekṣaṇīyaḥ sarvāvasthāsv apy atithir ity arthaḥ // KaUBh_1.8/1,1.8 //	tasmāt anupekṣaṇīyaḥ sarva avasthāsu api atithiḥ iti arthaḥ 
SA_GSP33_samkaubh_u-111	tisro rātrīr yad avatsīr gṛhe me anaśnan brahmann atithir namasyaḥ /	tisraḥ rātrīḥ yat gṛhe me an aśnan brahman atithiḥ namasyaḥ 
SA_GSP33_samkaubh_u-112	namas te 'stu brahman svasti me 'stu tasmāt prati trīn varān vṛṇīṣva // KaU_1.9/1,1.9 //	namaḥ te stu brahman svasti me stu tasmāt prati trīn varān vṛṇīṣva 
SA_GSP33_samkaubh_u-113	evam ukto mṛtyur uvāca naciketasam upagamya pūjāpuraḥsaram /	evam uktaḥ mṛtyuḥ uvāca naciketasam upagamya pūjā puraḥsaram 
SA_GSP33_samkaubh_u-114	tistro rātrīr yad yasmād avātsīr uṣitavānasi gṛhe me mamānaśnan he brahmann atithiḥ san namasyo namaskārārhaś ca,	tistraḥ rātrīḥ yat yasmāt avātsīḥ uṣitavān asi gṛhe me mama an aśnan he brahman atithiḥ san namasyaḥ namaskāra arhaḥ ca 
SA_GSP33_samkaubh_u-115	tasmān namaste tubhyam astu bhavatu /	tasmāt namaḥ te tubhyam astu bhavatu 
SA_GSP33_samkaubh_u-116	he brahman svasti bhadraṃ me 'stu /	he brahman svasti bhadram me stu 
SA_GSP33_samkaubh_u-117	tasmād bhavato 'naśanena madgṛhavāsanimittād doṣāt /	tasmāt bhavataḥ naśanena mad gṛha vāsa nimittāt doṣāt 
SA_GSP33_samkaubh_u-118	tatprāptyupaśamena yady api bhavad anugraheṇa sarvaṃ mama svasti syāt tathāpi tvadadhikasamprasādanārtham	tad prāpti upaśamena yadi api bhavat anugraheṇa sarvam mama svasti syāt tathā api tvad adhika samprasādana artham 
SA_GSP33_samkaubh_u-119	anaśanenoṣitām ekaikāṃ rātriṃ prati trīn varān vṛṇīṣv ābhipretārthaviśeṣān prārthayasva	anaśanena uṣitām ekaikām rātrim prati trīn varān vṛṇīṣu ā abhipreta artha viśeṣān prārthayasva 
SA_GSP33_samkaubh_u-120	mattaḥ // KaUBh_1.9/1,1.9 //	mattaḥ 
SA_GSP33_samkaubh_u-121	śāntasaṅkalpaḥ sumanā yathā syād vītamanyur gautamo mābhi mṛtyo /	śānta saṅkalpaḥ su manāḥ yathā syāt vīta manyuḥ gautamaḥ mā abhi mṛtyo 
SA_GSP33_samkaubh_u-122	tvatprasṛṣṭaṃ mābhivadet pratīta etat trayāṇāṃ prathamaṃ varaṃ vṛṇe // KaU_1.10/1,1.10 //	tvad prasṛṣṭam mā abhivadet pratītaḥ etat trayāṇām prathamam varam vṛṇe 
SA_GSP33_samkaubh_u-123	naciketās tv āha -- yadi ditsur varān śāntasaṅkalpa upaśāntaḥ saṅkalpo yasya māṃ prati,	naciketāḥ tu āha yadi ditsuḥ varān śānta saṅkalpaḥ upaśāntaḥ saṅkalpaḥ yasya mām prati 
SA_GSP33_samkaubh_u-124	yamaṃ prāpya kin nu kariṣyati mama putra iti,	yamam prāpya kim nu kariṣyati mama putraḥ iti 
SA_GSP33_samkaubh_u-125	sa śāntasaṅkalpaḥ sumanāḥ prasannamanāś ca yathā syād vītamanyur vigataroṣaś ca gautamo mama pitā mābhi māṃ prati he mṛtyo,	sa śānta saṅkalpaḥ su manāḥ prasanna manāḥ ca yathā syāt vīta manyuḥ vigata roṣaḥ ca gautamaḥ mama pitā mā abhi mām prati he mṛtyo 
SA_GSP33_samkaubh_u-126	kiñ ca tvatprasṛṣṭaṃ tvayā vinirmuktaṃ preṣitaṃ gṛhaṃ prati mām abhivadet pratīto labdhasmṛtiḥ,	kim ca tvad prasṛṣṭam tvayā vinirmuktam preṣitam gṛham prati mām abhivadet pratītaḥ labdha smṛtiḥ 
SA_GSP33_samkaubh_u-127	sa evāyaṃ putro mamāgata ity evaṃ pratyabhijānann ity arthaḥ /	saḥ eva ayam putraḥ mama āgataḥ iti evam pratyabhijānan iti arthaḥ 
SA_GSP33_samkaubh_u-128	etat prayojanaṃ trayāṇāṃ varāṇāṃ prathamam ādyaṃ varaṃ vṛṇe prārthaye yatpituḥ paritoṣaṇam // KaUBh_1.10/1,1.10 //	etat prayojanam trayāṇām varāṇām prathamam ādyam varam vṛṇe prārthaye yat pituḥ paritoṣaṇam 
SA_GSP33_samkaubh_u-129	yathā purastād bhavitā pratīta auddālakir āruṇir matprasṛṣṭaḥ /	yathā purastāt bhavitā pratīta auddālakiḥ āruṇiḥ mad prasṛṣṭaḥ 
SA_GSP33_samkaubh_u-130	sukhaṃ rātrīḥ śayitā vītamanyus tvāṃ dadṛśivān mṛtyumukhāt pramuktam // KaU_1.11/1,1.11 //	sukham rātrīḥ śayitā vīta manyuḥ tvām dadṛśivān mṛtyu mukhāt pramuktam 
SA_GSP33_samkaubh_u-131	mṛtyur uvāca -- yathā buddhis tvayi purastāt pūrvam āsīt snehasamanvitā pitus tava	mṛtyuḥ uvāca yathā buddhiḥ tvayi purastāt pūrvam āsīt sneha samanvitā pituḥ tava 
SA_GSP33_samkaubh_u-132	bhavitā prītisamanvitas tava pitā tathaiva pratītaḥ pratītavān sann auddālakir uddālaka evauddālakiḥ,	bhavitā prīti samanvitaḥ tava pitā tathā eva pratītaḥ pratītavān san auddālakiḥ uddālakaḥ eva auddālakiḥ 
SA_GSP33_samkaubh_u-133	aruṇasyāpatyam āruṇir dvyāmuṣyāyaṇo vā matprasṛṣṭo mayānujñātaḥ sann uttarā api rātrīḥ	aruṇasya apatyam āruṇiḥ dvyāmuṣyāyaṇaḥ vā mad prasṛṣṭaḥ mayā anujñātaḥ san uttarāḥ api rātrīḥ 
SA_GSP33_samkaubh_u-134	sukhaṃ prasannamanāḥ śayitā svaptā vītamanyur vigatamanyuś ca bhavati syāt tvāṃ putraṃ	sukham prasanna manāḥ śayitā svaptā vīta manyuḥ vigata manyuḥ ca bhavati syāt tvām putram 
SA_GSP33_samkaubh_u-135	dadṛśivān dṛṣṭavān san mṛtyumukhān mṛtyugocarāt pramuktaṃ santam // KaUBh_1.11/1,1.11 //	dadṛśivān dṛṣṭavān san mṛtyu mukhāt mṛtyu gocarāt pramuktam santam 
SA_GSP33_samkaubh_u-136	svarge loke na bhayaṃ kiṃcanāsti na tatra tvaṃ na jarayā bibheti /	svarge loke na bhayam kiṃcana asti na tatra tvam na jarayā bibheti 
SA_GSP33_samkaubh_u-137	ubhe tīrtvā aśanāyāpipāse śokātigo modate svargaloke // KaU_1.12/1,1.12 //	ubhe tīrtvā aśanāyā pipāse śoka atigaḥ modate svarga loke 
SA_GSP33_samkaubh_u-138	naciketā uvāca -- svarge loke rogādinimittaṃ bhayaṃ kiñcana kiñcid api nāsti /	naciketāḥ uvāca svarge loke roga ādi nimittam bhayam kiñcana kiñcid api na asti 
SA_GSP33_samkaubh_u-139	na ca tatra tvaṃ mṛtyo sahasā prabhavasi,	na ca tatra tvam mṛtyo sahasā prabhavasi 
SA_GSP33_samkaubh_u-140	ato jarayā yukta iha lokavat tvatto na bibheti kaścit tatra /	atas jarayā yuktaḥ iha loka vat tvattaḥ na bibheti kaścid tatra 
SA_GSP33_samkaubh_u-141	kiñcobha aśanāyāpipāse tīrtvātikramya śokam atītya gacchatīti śokātigaḥ san mānasena duḥkhena varjito modate hṛṣyati svargaloke divye // KaUBh_1.12/1,1.12	kiñca ubha aśanāyā pipāse tīrtvā atikramya śokam atītya gacchati iti śoka atigaḥ san mānasena duḥkhena varjitaḥ modate hṛṣyati svarga loke divye  /
SA_GSP33_samkaubh_u-142	sa tvam agniṃ svargyam adhyeṣi mṛtyo prabrūhi taṃ śraddadhānāya mahyam /	sa tvam agnim svargyam adhyeṣi mṛtyo prabrūhi tam śraddadhānāya mahyam 
SA_GSP33_samkaubh_u-143	svargalokā amṛtatvaṃ bhajanta etad dvitīyena vṛṇe vareṇa // KaU_1.13/1,1.13 //	svarga lokāḥ amṛta tvam bhajante etat dvitīyena vṛṇe vareṇa 
SA_GSP33_samkaubh_u-144	evaṅ guṇaviśiṣṭasya svargalokasya prāptisādhanabhūtaṃ svargyam agniṃ sa tvaṃ mṛtyur adhyeṣi smarasi jānāsīty arthaḥ /	evaṅ guṇa viśiṣṭasya svarga lokasya prāpti sādhana bhūtam svargyam agnim sa tvam mṛtyuḥ adhyeṣi smarasi jānāsi iti arthaḥ 
SA_GSP33_samkaubh_u-145	he mṛtyo yatas taṃ prabrūhi kathaya śraddadhānāya śraddhāvate mahyaṃ svargārthine /	he mṛtyo yatas tam prabrūhi kathaya śraddadhānāya śraddhāvate mahyam svarga arthine 
SA_GSP33_samkaubh_u-146	yenāgninā citena svargalokaḥ svargo loko yeṣāṃ te svargalokā yajamānā amṛtatvam amaraṇatāṃ	yena agninā citena svarga lokaḥ svargaḥ lokaḥ yeṣām te svarga lokāḥ yajamānāḥ amṛta tvam amaraṇa tām 
SA_GSP33_samkaubh_u-147	devatvaṃ bhajante prāpnuvanti tad etad agnivijñānaṃ dvitīyena vareṇa vṛṇe // KaUBh_1.13/1,1.13 //	deva tvam bhajante prāpnuvanti tat etat agni vijñānam dvitīyena vareṇa vṛṇe 
SA_GSP33_samkaubh_u-148	pra te bravīmi tad u me nibodha svargyam agniṃ naciketaḥ prajānan /	pra te bravīmi tat u me nibodha svargyam agnim naciketaḥ prajānan 
SA_GSP33_samkaubh_u-149	anantalokāptim atho pratiṣṭhāṃ viddhi tvam etaṃ nihitaṃ guhāyām // KaU_1.14/1,1.14 //	ananta loka āptim atha u pratiṣṭhām viddhi tvam etam nihitam guhāyām 
SA_GSP33_samkaubh_u-150	mṛtyoḥ pratijñā iyam -- pra te tubhyaṃ prabravīmi /	mṛtyoḥ pratijñā iyam pra te tubhyam prabravīmi 
SA_GSP33_samkaubh_u-151	yat tvayā prārthitaṃ tadu me mama vacaso nibodha budhyasvaikāgramanāḥ san svargyaṃ svargāya hitaṃ svargasādhanam agniṃ he naciketaḥ prajānan  #	yat tvayā prārthitam tat u me mama vacasaḥ nibodha budhyasva ekāgra manāḥ san svargyam svargāya hitam svarga sādhanam agnim he naciketaḥ prajānan 
SA_GSP33_samkaubh_u-152	vijñātavān sann aham ity arthaḥ /	vijñātavān san aham iti arthaḥ 
SA_GSP33_samkaubh_u-153	prabravīmi tan nibodheti ca śiṣyabuddhisamādhānārthaṃ vacanam /	prabravīmi tat nibodha iti ca śiṣya buddhi samādhāna artham vacanam 
SA_GSP33_samkaubh_u-154	adhunāgniṃ stauti -- anantaṃ lokāpti svargalokaphalaprāptisādhanam ity etat /	adhunā agnim stauti anantam loka āpti svarga loka phala prāpti sādhanam iti etat 
SA_GSP33_samkaubh_u-155	atho 'pi pratiṣṭhām āśrayaṃ jagato virāḍrūpeṇa tam etam agniṃ mayocyamānaṃ viddhi vijānīhi tvaṃ nihitaṃ sthitaṃ guhāyāṃ viduṣāṃ buddhau niviṣṭam  #	atha u pi pratiṣṭhām āśrayam jagataḥ virāj rūpeṇa tam etam agnim mayā ucyamānam viddhi vijānīhi tvam nihitam sthitam guhāyām viduṣām buddhau niviṣṭam  /
SA_GSP33_samkaubh_u-156	ity arthaḥ // KaUBh_1.14/1,1.14 //	iti arthaḥ 
SA_GSP33_samkaubh_u-157	lokādim agniṃ tam uvāca tasmai yā iṣṭakā yāvatīr vā yathā vā /	loka ādim agnim tam uvāca tasmai yāḥ iṣṭakāḥ yāvatīḥ vā yathā vā 
SA_GSP33_samkaubh_u-158	sa cāpi tat pratyavadad yathoktam athāsya mṛtyuḥ punar āha tuṣṭaḥ // KaU_1.15/1,1.15 //	sa ca api tat pratyavadat yathā uktam atha asya mṛtyuḥ punar āha tuṣṭaḥ 
SA_GSP33_samkaubh_u-159	idaṃ śruter vacanam /	idam śruteḥ vacanam 
SA_GSP33_samkaubh_u-160	lokādiṃ lokānām ādiṃ pratham aśarīritvād agniṃ taṃ prakṛtaṃ naciketasā prārthitam uvācoktavān mṛtyus tasmai naciketase /	loka ādim lokānām ādim pratham aśarīri tvāt agnim tam prakṛtam naciketasā prārthitam uvāca uktavān mṛtyuḥ tasmai naciketase 
SA_GSP33_samkaubh_u-161	kiñ ca yā iṣṭakāś cetavyāḥ svarūpeṇa,	kim ca yāḥ iṣṭakāḥ cetavyāḥ sva rūpeṇa 
SA_GSP33_samkaubh_u-162	yāvatīr vā saṅkhyayā,	yāvatīḥ vā saṅkhyayā 
SA_GSP33_samkaubh_u-163	yathā vā ciyate 'gnir yena prakāreṇa sarvam etad uktavān ity arthaḥ /	yathā vā ciyate gniḥ yena prakāreṇa sarvam etat uktavān iti arthaḥ 
SA_GSP33_samkaubh_u-164	sa cāpi naciketās tan mṛtyunoktaṃ pratyavadad yathāvat pratyayenāvadat pratyuccāritavān /	sa ca api naciketāḥ tat mṛtyunā uktam pratyavadat yathāvat pratyayena avadat pratyuccāritavān 
SA_GSP33_samkaubh_u-165	athāsya pratyuccāraṇena tuṣṭaḥ san mṛtyuḥ punar evāha varatrayavyatirekeṇānyaṃ varaṃ ditsuḥ // KaUBh_1.15/1,1.15 //	atha asya pratyuccāraṇena tuṣṭaḥ san mṛtyuḥ punar evā āha vara traya vyatirekeṇa anyam varam ditsuḥ 
SA_GSP33_samkaubh_u-166	tam abravīt prīyamāṇo mahātmā varaṃ tavehādya dadāmi bhūyaḥ /	tam abravīt prīyamāṇaḥ mahātmā varam tava iha adya dadāmi bhūyas 
SA_GSP33_samkaubh_u-167	tavaiva nāmnā bhavitāyam agniḥ sṛṅkāṃ cemām anekarūpāṃ gṛhāṇa // KaU_1.16/1,1.16 //	tava eva nāmnā bhavitā ayam agniḥ sṛṅkām ca imām aneka rūpām gṛhāṇa 
SA_GSP33_samkaubh_u-168	kathaṃ taṃ naciketasam abravīt prīyamāṇaḥ śiṣyasya yogyatāṃ paśyan prīyamāṇaḥ prītim	katham tam naciketasam abravīt prīyamāṇaḥ śiṣyasya yogyatām paśyan prīyamāṇaḥ prītim 
SA_GSP33_samkaubh_u-169	anubhavan mahātmākṣudrabuddhir varaṃ tava caturtham iha prītinimittam adyedānīṃ dadāmi	anubhavan mahātmā akṣudra buddhiḥ varam tava caturtham iha prīti nimittam adyā idānīm dadāmi 
SA_GSP33_samkaubh_u-170	bhūyaḥ punaḥ prayacchāmi /	bhūyas punar prayacchāmi 
SA_GSP33_samkaubh_u-171	tavaiva naciketaso nāmnābhidhānena prasiddho bhavitā mayocyamāno 'yam agniḥ /	tava eva naciketasaḥ nāmnā abhidhānena prasiddhaḥ bhavitā mayā ucyamānaḥ yam agniḥ 
SA_GSP33_samkaubh_u-172	kiñ ca sṛṅkāṃ śabdavatīṃ ratnamayīṃ mālām imām anekarūpāṃ vicitrāṃ gṛhāṇa svīkuru /	kim ca sṛṅkām śabdavatīm ratna mayīm mālām imām aneka rūpām vicitrām gṛhāṇa svīkuru 
SA_GSP33_samkaubh_u-173	yad vā, sṛṅkām akutsitāṃ gatiṃ karmamayīṃ gṛhāṇa /	yat vā sṛṅkām a kutsitām gatim karma mayīm gṛhāṇa 
SA_GSP33_samkaubh_u-174	anyad api karmavijñānam anekaphalahetutvāt svīkurvity arthaḥ // KaUBh_1.16/1,1.16 //	anyat api karma vijñānam aneka phala hetu tvāt svīkuru iti arthaḥ 
SA_GSP33_samkaubh_u-175	punar api karmastutim evāha --	punar api karma stutim eva āha 
SA_GSP33_samkaubh_u-176	triṇāciketas tribhir etya sandhiṃ trikarmakṛt tarati janmamṛtyū /	triṇāciketaḥ tribhiḥ etya sandhim tri karma kṛt tarati janma mṛtyū 
SA_GSP33_samkaubh_u-177	brahmajajñaṃ devam īḍyaṃ viditvā nicāyyemāṃ śāntim atyantam eti // KaU_1.17/1,1.17 //	devam īḍyam viditvā nicāyya imām śāntim atyantam eti 
SA_GSP33_samkaubh_u-178	triṇāciketas triḥkṛtvā nāciketo 'gniś cito yena sa triṇāciketas tadvijñānatadadhyayanatadanuṣṭhānavān vā /	triṇāciketaḥ tris kṛtvā nāciketaḥ gniḥ citaḥ yena sa triṇāciketaḥ tad vijñāna tad adhyayana tad anuṣṭhānavān vā 
SA_GSP33_samkaubh_u-179	tribhir mātṛpitrācāryair etya prāpya sandhiṃ sandhānaṃ sambandhaṃ mātrādyanuśāsanaṃ yathāvat prāpyety etat /	tribhiḥ mātṛ pitṛ ācāryaiḥ etya prāpya sandhim sandhānam sambandham mātṛ ādi anuśāsanam yathāvat prāpya iti etat 
SA_GSP33_samkaubh_u-180	tad dhi prāmāṇyakāraṇaṃ śrutyantarād avagamyate “yathā mātṛmān pitṛmān” (BĀU 4,1.2) ity ādeḥ /	tat hi prāmāṇya kāraṇam śruti antarāt avagamyate yathā mātṛmān pitṛmān iti ādeḥ 
SA_GSP33_samkaubh_u-181	vedasmṛtiśiṣṭair vā pratyakṣānumānāgamair vā /	veda smṛti śiṣṭaiḥ vā pratyakṣa anumāna āgamaiḥ vā 
SA_GSP33_samkaubh_u-182	tebhyo hi viśuddhiḥ pratyakṣā /	tebhyaḥ hi viśuddhiḥ pratyakṣā 
SA_GSP33_samkaubh_u-183	trikarmakṛt ijyādhyayanadānānāṃ kartā taraty atikrāmati janmamṛtyū /	tri karma kṛt ijyā adhyayana dānānām kartā tarati atikrāmati janma mṛtyū 
SA_GSP33_samkaubh_u-184	kiñ ca brahmajajñaṃ brahmaṇo hiraṇyagarbhāj jāto brahmajaḥ,	kim ca brahmajajñam brahmaṇaḥ hiraṇyagarbhāt jātaḥ brahmajaḥ 
SA_GSP33_samkaubh_u-185	brahmajaś cāsau jñaś ceti brahmajajñaḥ sarvajño hy asau /	brahma jaḥ ca asau jñaḥ ca iti brahma ja jñaḥ sarva jñaḥ hi asau 
SA_GSP33_samkaubh_u-186	taṃ devaṃ dyotanāñ jñānādiguṇavantam īḍyaṃ stutyaṃ viditvā śāstrato,	tam devam dyotanām jñāna ādi guṇavantam īḍyam stutyam viditvā 
SA_GSP33_samkaubh_u-187	nicāyya dṛṣṭvā cātmabhāvenemāṃ svabuddhipratyakṣāṃ śāntim uparatim atyantam ety atiśayenaiti /	nicāyya dṛṣṭvā ca ātma bhāvena imām sva buddhi pratyakṣām śāntim uparatim atyantam eti atiśayena eti 
SA_GSP33_samkaubh_u-188	vairājaṃ padaṃ jñānakarmasamuccayānuṣṭhānena prāpnotīty arthaḥ // KaUBh_1.17/1,1.17 //	vairājam padam jñāna karma samuccaya anuṣṭhānena prāpnoti iti arthaḥ 
SA_GSP33_samkaubh_u-189	idānīm agnivijñānacayanaphalam upasaṃharati prakaraṇa ca --	idānīm agni vijñāna cayana phalam upasaṃharati ca 
SA_GSP33_samkaubh_u-190	triṇāciketas trayam etad viditvā ya evaṃ vidvāṃś cinute nāciketam /	triṇāciketaḥ trayam etat viditvā yaḥ evam vidvān cinute nāciketam 
SA_GSP33_samkaubh_u-191	sa mṛtyupāśān purataḥ praṇodya śokātigo modate svargaloke // KaU_1.18/1,1.18 //	sa mṛtyu pāśān puratas praṇodya śoka atigaḥ modate svarga loke 
SA_GSP33_samkaubh_u-192	triṇāciketas trayaṃ yathoktaṃ “yā iṣṭakā yāvatīrvā yathā vā” (KaU 1.15)	triṇāciketaḥ trayam yathā uktam yāḥ iṣṭakāḥ yāvatīḥ vā yathā vā kau 
SA_GSP33_samkaubh_u-193	ity etad viditvāvagamya yaś caivam ātmarūpeṇāgniṃ vidvāṃś cinute nirvartayati nāciketam	iti etat viditvā avagamya yaḥ ca evam ātma rūpeṇa agnim vidvān cinute nirvartayati nāciketam 
SA_GSP33_samkaubh_u-194	agniṃ kratuṃ sa mṛtyupāśān adharmājñānarāgadveṣādilakṣaṇān purato 'grataḥ pūrvam	agnim kratum sa mṛtyu pāśān adharma ajñāna rāga dveṣa ādi lakṣaṇān puratas gratas pūrvam 
SA_GSP33_samkaubh_u-195	eva śarīrapātād ity arthaḥ praṇodyāpahāya śokātigo mānasair duḥkhair varjita ity	eva śarīrapātāt iti arthaḥ praṇodya apahāya śoka atigaḥ mānasaiḥ duḥkhaiḥ varjitaḥ iti 
SA_GSP33_samkaubh_u-196	etan modate svargaloke vairāje virāḍātmasvarūpapratipattyā // KaUBh_1.18/1,1.18 //	etat modate svarga loke vairāje virāj ātma svarūpa pratipattyā 
SA_GSP33_samkaubh_u-197	eṣa te 'gnir naciketaḥ svargyo yam avṛṇīthā dvitīyena vareṇa /	eṣa te gniḥ naciketaḥ svargyaḥ yam avṛṇīthāḥ dvitīyena vareṇa 
SA_GSP33_samkaubh_u-198	etam agniṃ tavaiva pravakṣyanti janāsas tṛtīyaṃ varaṃ naciketo vṛṇīṣva // KaU_1.19/1,1.19 //	etam agnim tava eva pravakṣyanti janāsaḥ tṛtīyam varam naciketaḥ vṛṇīṣva 
SA_GSP33_samkaubh_u-199	eṣa te tubhyam agnir varo he naciketaḥ,	eṣa te tubhyam agniḥ varaḥ he naciketaḥ 
SA_GSP33_samkaubh_u-200	svargyaḥ svargasādhano yam agniṃ varam avṛṇīthāḥ prārthitavānasi dvitīyena vareṇa,	svargyaḥ svarga sādhanaḥ yam agnim varam avṛṇīthāḥ prārthitavān asi dvitīyena vareṇa 
SA_GSP33_samkaubh_u-201	so 'gnir varo datta ity uktopasaṃhāraḥ /	saḥ agniḥ varaḥ dattaḥ iti ukta upasaṃhāraḥ 
SA_GSP33_samkaubh_u-202	kiñ caitam agniṃ tavaiva nāmnā pravakṣyanti janāso janā ity etat /	kim ca etam agnim tava eva nāmnā pravakṣyanti janāsaḥ janāḥ iti etat 
SA_GSP33_samkaubh_u-203	eṣa varo datto mayā caturthas tuṣṭena /	eṣa varaḥ dattaḥ mayā caturthaḥ tuṣṭena 
SA_GSP33_samkaubh_u-204	tṛtīyaṃ varaṃ naciketo vṛṇīṣva /	tṛtīyam varam naciketaḥ vṛṇīṣva 
SA_GSP33_samkaubh_u-205	tasmin hy adatta ṛṇavān evāham ity ābhiprāyaḥ // KaUBh_1.19/1,1.19 //	tasmin hi a datte ṛṇavān eva aham iti 
SA_GSP33_samkaubh_u-206	etāvad dhy atikrāntena vidhipratiṣedhārthena mantrabrāhmaṇenāvagantavyaṃ yadvaradvayasūcitaṃ vastu nātmatattvaviṣayayāthātmyavijñānam /	etāvat dhi atikrāntena vidhi pratiṣedha arthena mantra brāhmaṇena avagantavyam yat vara dvaya sūcitam vastu na ātma tattva viṣaya yāthātmya vijñānam 
SA_GSP33_samkaubh_u-207	ato vidhipratiṣedhārthaviṣayasyātmani kriyākārakaphalādhyāropaṇalakṣaṇasya svābhāvikasyājñānasya	atas vidhi pratiṣedha artha viṣayasya ātmani kriyā kāraka phala adhyāropaṇa lakṣaṇasya svābhāvikasya ajñānasya 
SA_GSP33_samkaubh_u-208	saṃsārabījasya nivṛttyarthaṃ tadviparītabrahmātmaikatvavijñānaṃ kriyākārakaphalādhyāropaṇalakṣaṇaśūnyam	saṃsāra bījasya nivṛtti artham tad viparīta brahma ātma ekatva vijñānam kriyā kāraka phala adhyāropaṇa lakṣaṇa śūnyam 
SA_GSP33_samkaubh_u-209	ātyantikaniḥśreyasaprayojanaṃ vaktavyam ity uttaro grantha ārabhyate /	ātyantika niḥśreyasa prayojanam vaktavyam iti uttaraḥ granthaḥ ārabhyate 
SA_GSP33_samkaubh_u-210	tam etam arthaṃ dvitīyavaraprāptyāpy akṛtārthatvaṃ tṛtīyavaragocaram ātmajñānam antareṇa ity ākhyāyikayā prapañcayati --	tam etam artham dvitīya vara prāptyā api akṛtārtha tvam tṛtīya vara gocaram ātma jñānam antareṇa iti ākhyāyikayā prapañcayati 
SA_GSP33_samkaubh_u-211	yeyaṃ prete vicikitsā manuṣye astīty eke nāyam astīti caike /	yā iyam prete vicikitsā manuṣye asti iti eke na ayam asti iti ca eke 
SA_GSP33_samkaubh_u-212	etad vidyām anuśiṣṭas tvayāhaṃ varāṇām eṣa varas tṛtīyaḥ // KaU_1.20/1,1.20 //	etat vidyām anuśiṣṭaḥ tvayā aham varāṇām eṣa varaḥ tṛtīyaḥ 
SA_GSP33_samkaubh_u-213	yataḥ pūrvasmāt karmagocarāt sādhyasādhanalakṣaṇād anityād viraktasyātmajñāne 'dhikāra iti tannindārtha putrādyupanyāsena pralobhanaṃ kriyate	yatas pūrvasmāt karma gocarāt sādhya sādhana lakṣaṇāt anityāt viraktasya ātma jñāne dhikāraḥ iti tad nindā artha putra ādi upanyāsena pralobhanam kriyate 
SA_GSP33_samkaubh_u-214	naciketā uvāca “tṛtīyaṃ varaṃ naciketo vṛṇīṣva” (KaU 1.19)	naciketāḥ uvāca tṛtīyam varam naciketaḥ vṛṇīṣva kau 
SA_GSP33_samkaubh_u-215	ity uktaḥ san -- yeyaṃ vicikitsā saṃśayaḥ prete mṛte manuṣye,	iti uktaḥ san yā iyam vicikitsā saṃśayaḥ prete mṛte manuṣye 
SA_GSP33_samkaubh_u-216	astīty eke 'sti śarīrendriyamanobuddhivyatirikto dehāntarasambandhyātmety eke manyante,	asti iti eke sti śarīra indriya manaḥ buddhi vyatiriktaḥ deha antara sambandhī ātmā iti eke manyante 
SA_GSP33_samkaubh_u-217	nāyam astīti caike,	na ayam asti iti ca eke 
SA_GSP33_samkaubh_u-218	nāyam evaṃvidho 'stīti caike /	na ayam evaṃvidhaḥ asti iti ca eke 
SA_GSP33_samkaubh_u-219	ataś cāsmākaṃ na pratyakṣeṇa nāpi vānumānena nirṇayavijñānam /	atas ca asmākam na pratyakṣeṇa na api vā anumānena nirṇaya vijñānam 
SA_GSP33_samkaubh_u-220	etad vijñānādhīno hi paraḥ puruṣārtha ity ata etad vidyāṃ vijānīyām aham anuśiṣṭo jñāpitas tvayā /	etat vijñāna adhīnaḥ hi paraḥ puruṣa arthaḥ iti atas etat vidyām vijānīyām aham anuśiṣṭaḥ jñāpitaḥ tvayā 
SA_GSP33_samkaubh_u-221	varāṇām eṣa varas tṛtīyo 'vaśiṣṭaḥ // KaUBh_1.20/1,1.20 //	varāṇām eṣa varaḥ tṛtīyaḥ vaśiṣṭaḥ 
SA_GSP33_samkaubh_u-222	kim ayam ekāntato niḥśreyasasādhanātmajñānārho na vety etat parīkṣaṇārtham āha --	kim ayam ekāntataḥ niḥśreyasa sādhana ātma jñāna arhaḥ na vā iti etat parīkṣaṇa artham āha 
SA_GSP33_samkaubh_u-223	devair atrāpi vicikitsitaṃ purā na hi sujñeyam aṇur eṣa dharmaḥ /	devaiḥ atrā api vicikitsitam purā na hi su jñeyam aṇuḥ eṣa dharmaḥ 
SA_GSP33_samkaubh_u-224	anyaṃ varaṃ naciketo vṛṇīṣva mā moparotsīr ati mā sṛjainam // KaU_1.21/1,1.21 //	anyam varam naciketaḥ vṛṇīṣva mā mā uparotsīḥ ati mā sṛja enam 
SA_GSP33_samkaubh_u-225	devair apy atraitasmin vastuni vicikitsitaṃ saṃśayitaṃ purā pūrvam /	devaiḥ api atra etasmin vastuni vicikitsitam saṃśayitam purā pūrvam 
SA_GSP33_samkaubh_u-226	na hi suvijñeyaṃ suṣṭhu jñeyam asakṛt śrutam api prākṛtair janair yato 'ṇuḥ sūkṣma eṣa ātmākhyo dharmaḥ /	na hi su vijñeyam suṣṭhu jñeyam asakṛt śrutam api prākṛtaiḥ janaiḥ yatas ṇuḥ sūkṣmaḥ eṣaḥ ātma ākhyaḥ dharmaḥ 
SA_GSP33_samkaubh_u-227	ato 'nyam asan digdhaphalaṃ varaṃ naciketo vṛṇīṣva,	atas digdha phalam varam naciketaḥ vṛṇīṣva 
SA_GSP33_samkaubh_u-228	mā moparotsīr uparodhaṃ mā kārṣīr adharmaṇam ivottamarṇaḥ /	mā mā uparotsīḥ uparodham mā kārṣīḥ adharmaṇam iva uttamarṇaḥ 
SA_GSP33_samkaubh_u-229	atisṛja vimuñcainaṃ varaṃ mā māṃ prati // KaUBh_1.21/1,1.21 //	atisṛja vimuñca enam varam mā mām prati 
SA_GSP33_samkaubh_u-230	evam ukto naciketā āha --	evam uktaḥ naciketāḥ āha 
SA_GSP33_samkaubh_u-231	devair atrāpi vicikitsitaṃ kila tvaṃ ca mṛtyo yan na sujñeyam āttha /	devaiḥ atrā api vicikitsitam kila tvam ca mṛtyo yat na su jñeyam āttha 
SA_GSP33_samkaubh_u-232	vaktā cāsya tvādṛg anyo na labhyo nānyo varas tulya etasya kaścit // KaU_1.22/1,1.22 //	vaktā ca asya tvādṛś anyaḥ na labhyaḥ na anyaḥ varaḥ tulyaḥ etasya kaścid 
SA_GSP33_samkaubh_u-233	devair atrāpy etasmin vastuni vicikitsitaṃ kileti bhavata eva naḥ śrutam /	devaiḥ atrā api etasmin vastuni vicikitsitam kila iti bhavataḥ eva naḥ śrutam 
SA_GSP33_samkaubh_u-234	tvaṃ ca mṛtyo yady asmān na sujñeyam ātmatattvam āttha kathayasi /	tvam ca mṛtyo yadi asmāt na su jñeyam ātma tattvam āttha kathayasi 
SA_GSP33_samkaubh_u-235	ataḥ paṇḍitair apy avadanīyatvād vaktā cāsya dharmasya tvādṛk tvattulyo 'nyaḥ paṇḍitaś ca na labhyo 'nviṣyamāṇo 'py ayaṃ tu varo niḥśreyasaprāptihetuḥ	atas paṇḍitaiḥ api a vadanīya tvāt vaktā ca asya dharmasya tvādṛś tvad tulyaḥ nyaḥ paṇḍitaḥ ca na labhyaḥ nviṣyamāṇaḥ pi ayam tu varaḥ niḥśreyasa prāpti hetuḥ 
SA_GSP33_samkaubh_u-236	ato nānyo varas tulyaḥ sadṛśo 'sty etasya kaścid apy,	atas nā anyaḥ varaḥ tulyaḥ sadṛśaḥ sti etasya kaścid api 
SA_GSP33_samkaubh_u-237	anityaphalatvād anyasya sarvasyaivety abhiprāyaḥ // KaUBh_1.22/1,1.22 //	anitya phala tvāt anyasya sarvasya eva iti abhiprāyaḥ 
SA_GSP33_samkaubh_u-238	evam ukto 'pi punaḥ pralobhayann uvāca mṛtyuḥ --	evam uktaḥ pi punar pralobhayan uvāca mṛtyuḥ 
SA_GSP33_samkaubh_u-239	śatāyuṣaḥ putrapautrān vṛṇīṣva bahūn paśūn hastihiraṇyam aśvān /	śata āyuṣaḥ putra pautrān vṛṇīṣva bahūn paśūn hasti hiraṇyam aśvān 
SA_GSP33_samkaubh_u-240	bhūmer mahad āyatanaṃ vṛṇīṣva svayaṃ ca jīva śarado yāvad icchasi // KaU_1.23/1,1.23 //	bhūmeḥ mahat āyatanam vṛṇīṣva svayam ca jīva śaradaḥ yāvat icchasi 
SA_GSP33_samkaubh_u-241	śatāyuṣaḥ śataṃ varṣāṇy āyūṃṣi yeṣāṃ tān śatāyuṣaḥ putrapautrān vṛṇīṣva /	śata āyuṣaḥ śatam varṣāṇi āyūṃṣi yeṣām tān śata āyuṣaḥ putra pautrān vṛṇīṣva 
SA_GSP33_samkaubh_u-242	kiñ ca gavādilakṣaṇān bahūn paśūn,	kim ca go ādi lakṣaṇān bahūn paśūn 
SA_GSP33_samkaubh_u-243	hastihiraṇyaṃ hastī ca hiraṇyaṃ ca hastihiraṇyam, aśvāṃś ca /	hasti hiraṇyam hastī ca hiraṇyam ca hasti hiraṇyam aśvān ca 
SA_GSP33_samkaubh_u-244	kiñ ca bhūmeḥ pṛthivyā mahad vistīrṇam āyatanam āśrayaṃ maṇḍalaṃ sāmrājyaṃ vṛṇīṣva /	kim ca bhūmeḥ pṛthivyāḥ mahat vistīrṇam āyatanam āśrayam maṇḍalam sāmrājyam vṛṇīṣva 
SA_GSP33_samkaubh_u-245	kiñ ca sarvam apy etad anarthakaṃ svayaṃ ced alpāyur ity ata āha -- svayaṃ ca tvaṃ	kim ca sarvam api etat anarthakam svayam ced alpa āyuḥ iti atas āha svayam ca tvam 
SA_GSP33_samkaubh_u-246	jīva dhāraya śarīraṃ samagrendriyakalāpaṃ śarado varṣāṇi yāvad icchasi jīvitum //	jīva dhāraya śarīram samagra indriya kalāpam śaradaḥ varṣāṇi yāvat icchasi jīvitum 
SA_GSP33_samkaubh_u-247	etat tulyaṃ yadi manyase varaṃ vṛṇīṣva vittaṃ cirajīvikāṃ ca /	etat tulyam yadi manyase varam vṛṇīṣva vittam cira jīvikām ca 
SA_GSP33_samkaubh_u-248	mahābhūmau naciketas tvam edhi kāmānāṃ tvā kāmabhājaṃ karomi // KaU_1.24/1,1.24 //	mahā bhūmau naciketaḥ tvam edhi kāmānām tvā kāma bhājam karomi 
SA_GSP33_samkaubh_u-249	etat tulyam etena yathopadiṣṭena sadṛśamanyam api yadi manyase varaṃ tam api vṛṇīṣva /	etat tulyam etena yathā upadiṣṭena sadṛśam anyam api yadi manyase varam tam api vṛṇīṣva 
SA_GSP33_samkaubh_u-250	kiñ ca vittaṃ prabhūtaṃ hiraṇyaratnādi cirajīvikāṃ ca saha vittena vṛṇīṣvety etat /	kim ca vittam prabhūtam hiraṇya ratna ādi cira jīvikām ca saha vittena vṛṇīṣva iti etat 
SA_GSP33_samkaubh_u-251	kiṃ bahunā, mahābhūmau mahatyāṃ bhūmau rājā naciketas tvam edhi bhava /	kim bahunā mahā bhūmau mahatyām bhūmau rājā naciketaḥ tvam edhi bhava 
SA_GSP33_samkaubh_u-252	kiñ cānyat kāmānāṃ divyānāṃ mānuṣāṇāṃ ca tvā tvāṃ kāmabhājaṃ kāmabhāginaṃ kāmārhaṃ karomi,	kim ca anyat kāmānām divyānām mānuṣāṇām ca tvā tvām kāma bhājam kāma bhāginam kāma arham karomi 
SA_GSP33_samkaubh_u-253	satyasaṅkalapo hy ahaṃ devaḥ // KaUBh_1.24/1,1.24 //	satya saṅkalapaḥ hi aham devaḥ 
SA_GSP33_samkaubh_u-254	ye ye kāmā durlabhā martyaloke sarvān kāmāṃś chandataḥ prārthayasva /	ye ye kāmāḥ durlabhāḥ martya loke sarvān kāmān chandataḥ prārthayasva 
SA_GSP33_samkaubh_u-255	imā rāmāḥ sarathāḥ satūryā na hīdṛśā lambhanīyā manuṣyaiḥ /	imāḥ rāmāḥ sa rathāḥ sa tūryāḥ na hi īdṛśāḥ lambhanīyāḥ manuṣyaiḥ 
SA_GSP33_samkaubh_u-256	ābhir matprattābhiḥ paricārayasva naciketo maraṇaṃ mānuprākṣīḥ // KaU_1.25/1,1.25 //	ābhiḥ mad prattābhiḥ paricārayasva naciketaḥ maraṇam mā anuprākṣīḥ 
SA_GSP33_samkaubh_u-257	ye ye kāmāḥ prārthanīyā durlabhāś ca matryaloke sarvās tān kāmāñ chandata icchātaḥ prārthayasva /	ye ye kāmāḥ prārthanīyāḥ durlabhāḥ ca matrya loke sarvāḥ tān chandataḥ icchātaḥ prārthayasva 
SA_GSP33_samkaubh_u-258	kiñ cemā divyā apsaraso,	kim ca imāḥ divyāḥ apsarasaḥ 
SA_GSP33_samkaubh_u-259	ramayanti puruṣān iti rāmāḥ,	ramayanti puruṣān iti rāmāḥ 
SA_GSP33_samkaubh_u-260	saha rathair vartanta iti sarathāḥ,	saha rathaiḥ vartante iti sa rathāḥ 
SA_GSP33_samkaubh_u-261	satūryāḥ savāditrāḥ,	sa tūryāḥ sa vāditrāḥ 
SA_GSP33_samkaubh_u-262	tāś ca na hi lambhanīyāḥ prāpaṇīyā īdṛśā evaṃvidhā manuṣyair matyair asmadādiprasādam antareṇa /	tāḥ ca na hi lambhanīyāḥ prāpaṇīyāḥ īdṛśāḥ evaṃvidhāḥ manuṣyaiḥ matyaiḥ asmad ādi prasādam antareṇa 
SA_GSP33_samkaubh_u-263	ābhir matprattābhir mayā pradattābhiḥ paricāriṇībhiḥ paricārayasvātmānam,	ābhiḥ mad prattābhiḥ mayā pradattābhiḥ paricāriṇībhiḥ paricārayasva ātmānam 
SA_GSP33_samkaubh_u-264	pādaprakṣālanādiśuśrūṣāṃ kārayātmana ity arthaḥ /	pāda prakṣālana ādi śuśrūṣām kāraya ātmanaḥ iti arthaḥ 
SA_GSP33_samkaubh_u-265	naciketo, maraṇaṃ maraṇasambaddhaṃ praśnaṃ prete 'sti nāstīti kākadantaparīkṣārūpaṃ mānuprākṣīr maivaṃ praṣṭum arhasi // KaUBh_1.25/1,1.25	naciketaḥ maraṇam maraṇa sambaddham praśnam prete sti na asti iti kākadanta parīkṣā rūpam mā anuprākṣīḥ mā evam praṣṭum arhasi  /
SA_GSP33_samkaubh_u-266	evaṃ pralobhyamāno 'pi naciketā mahāhradavadakṣobhya āha --	evam pralobhyamānaḥ naciketāḥ mahāhrada vat akṣobhyaḥ āha 
SA_GSP33_samkaubh_u-267	śvobhāvā martyasya yad antakaitat sarvendriyāṇāṃ jarayanti tejaḥ /	śvobhāvāḥ martyasya yat antaka etat sarva indriyāṇām jarayanti tejaḥ 
SA_GSP33_samkaubh_u-268	api sarvaṃ jīvitam alpam eva tavaiva vāhās tava nṛtyagīte // KaU_1.26/1,1.26 //	api sarvam jīvitam alpam eva tava eva vāhāḥ tava nṛtya gīte 
SA_GSP33_samkaubh_u-269	śvo bhaviṣyanti na bhaviṣyanti veti sandihyamāna eva yeṣāṃ bhāvo bhavanaṃ tvayopanyastānāṃ bhogānāṃ te śvobhāvāḥ /	śvas bhaviṣyanti na bhaviṣyanti vā iti sandihyamānaḥ eva yeṣām bhāvaḥ bhavanam tvayā upanyastānām bhogānām te śvobhāvāḥ 
SA_GSP33_samkaubh_u-270	kiñ ca matryasya manuṣyasyāntaka he mṛtyo,	kim ca matryasya manuṣyasya antaka he mṛtyo 
SA_GSP33_samkaubh_u-271	yad etat sarvendriyāṇāṃ tejas taj jarayanty apakṣayanty apsaraḥprabhṛtayo bhogā anarthāyaivate dharmavīryaprajñātejoyaśaḥprabhṛtīnāṃ kṣapayitṛtvāt	yat etat sarva indriyāṇām tejaḥ tat jarayanti apakṣayanti apsaraḥ prabhṛtayaḥ bhogāḥ dharma vīrya prajñā tejaḥ yaśaḥ prabhṛtīnām kṣapayitṛ tvāt 
SA_GSP33_samkaubh_u-272	yāṃ cāpi dīrghajīvikāṃ tvaṃ ditsasi tatrāpi śṛṇu /	yām ca api dīrgha jīvikām tvam ditsasi tatra api śṛṇu 
SA_GSP33_samkaubh_u-273	sarvaṃ yad brahmaṇo 'pi jīvitam āyur alpam eva,	sarvam yat brahmaṇaḥ u pi jīvitam āyuḥ alpam eva 
SA_GSP33_samkaubh_u-274	kim utāsmadādidīrghajīvikā /	kim uta asmad ādi dīrgha jīvikā 
SA_GSP33_samkaubh_u-275	atas tavaiva tiṣṭhantu vāhā rathādayas tathā tava nṛtyagīte ca // KaUBh_1.26/1,1.26 //	atas tava eva tiṣṭhantu vāhāḥ ratha ādayaḥ tathā tava nṛtya gīte ca 
SA_GSP33_samkaubh_u-276	na vittena tarpaṇīyo manuṣyo lapsyāmahe vittam adrākṣma cet tvā /	na vittena tarpaṇīyaḥ manuṣyaḥ lapsyāmahe vittam adrākṣma ced tvā 
SA_GSP33_samkaubh_u-277	jīviṣyāmo yāvad īśiṣyasi tvaṃ varas tu me varaṇīyaḥ sa eva // KaU_1.27/1,1.27 //	jīviṣyāmaḥ yāvat īśiṣyasi tvam varaḥ tu me varaṇīyaḥ saḥ eva 
SA_GSP33_samkaubh_u-278	kiñ ca na prabhūtena vittena tarpaṇīyo manuṣyaḥ /	kim ca na prabhūtena vittena tarpaṇīyaḥ manuṣyaḥ 
SA_GSP33_samkaubh_u-279	na hi loke vittalābhaḥ kasyacit tṛptikaro dṛṣṭaḥ /	na hi loke vitta lābhaḥ kasyacid tṛpti karaḥ dṛṣṭaḥ 
SA_GSP33_samkaubh_u-280	yadi nāmāsmākaṃ vittatṛṣṇā syāl lapsyāmahe prāpsyāmahe vittam adrākṣma dṛṣṭavanto vayaṃ cet tvā tvām /	yadi nāma asmākam vitta tṛṣṇā syāt lapsyāmahe prāpsyāmahe vittam adrākṣma dṛṣṭavantaḥ vayam ced tvā tvām 
SA_GSP33_samkaubh_u-281	jīvitam api tathaiva,	jīvitam api tathā eva 
SA_GSP33_samkaubh_u-282	jīviṣyāmo yāvad yāmye pade tvam īśiṣyasīśiṣyase prabhuḥ syāḥ /	jīviṣyāmaḥ yāvat yāmye pade tvam īśiṣyasi īśiṣyase prabhuḥ syāḥ 
SA_GSP33_samkaubh_u-283	kathaṃ hi martyas tvayā sametyālpadhanāyur bhavet /	katham hi martyaḥ tvayā sametya alpa dhana āyuḥ bhavet 
SA_GSP33_samkaubh_u-284	varas tu me varaṇīyaḥ sa eva yadātmavijñānam // KaUBh_1.27/1,1.27 //	varaḥ tu me varaṇīyaḥ saḥ eva yat ātma vijñānam 
SA_GSP33_samkaubh_u-285	ajīryatām amṛtānām upetya jīryan martyaḥ kvadhaḥsthaḥ prajānan /	ajīryatām amṛtānām upetya jīryan martyaḥ ku adhaḥsthaḥ prajānan 
SA_GSP33_samkaubh_u-286	abhidhyāyan varṇaratipramodān atidīrghe jīvite ko rameta // KaU_1.28/1,1.28 //	abhidhyāyan varṇa rati pramodān ati dīrghe jīvite kaḥ rameta 
SA_GSP33_samkaubh_u-287	yataś cājīryatāṃ vayohāṇim aprāpnuvatām amṛtānāṃ sakāśam upetyopagamyātmana utkṛṣṭaṃ	yatas ca a jīryatām vayaḥ hāṇim a prāpnuvatām amṛtānām sakāśam upetya upagamya ātmanaḥ utkṛṣṭam 
SA_GSP33_samkaubh_u-288	prayojanāntaraṃ prāptavyaṃ tebhyaḥ prajānann upalabhamānaḥ svayaṃ tu jīryan martyo	prayojana antaram prāptavyam tebhyaḥ prajānan upalabhamānaḥ svayam tu jīryan martyaḥ 
SA_GSP33_samkaubh_u-289	jarāmaraṇavān kvadhaḥsthaḥ kuḥ pṛthivy adhaś cāsāv āntarikṣādilokāpekṣayā tasyāṃ	jarā maraṇavān ku adhas sthaḥ kuḥ pṛthivī adhas ca asau āntarikṣa ādi loka apekṣayā tasyām 
SA_GSP33_samkaubh_u-290	tiṣṭhatīti kvadhaḥsthaḥ san katham evam avivekibhiḥ prārthanīyaṃ putravittādyasthiraṃ vṛṇīte /	tiṣṭhati iti ku adhas sthaḥ san katham evam avivekibhiḥ prārthanīyam putra vitta ādi asthiram vṛṇīte 
SA_GSP33_samkaubh_u-291	“kva tadāsthaḥ” iti vā pāṭhāntaram /	kva tad āsthaḥ iti vā pāṭha antaram 
SA_GSP33_samkaubh_u-292	asmin pakṣe caivam akṣarayojanā teṣu putrādiṣv āsthā sthitis tātparyeṇa vartanaṃ yasya sa tadāsthaḥ,	asmin pakṣe ca evam akṣara yojanā teṣu putra ādiṣu āsthā sthitiḥ tātparyeṇa vartanam yasya sa tad āsthaḥ 
SA_GSP33_samkaubh_u-293	tato 'dhikataraṃ puruṣārthaṃ duṣprāpam api prāpipayiṣuḥ kva tadāstho bhavet ?	tatas dhikataram puruṣa artham duṣprāpam api prāpipayiṣuḥ kva tad āsthaḥ bhavet 
SA_GSP33_samkaubh_u-294	na kaścit tadasārajñas tadarthī syād ity arthaḥ /	na kaścid tad asāra jñaḥ tad arthī syāt iti arthaḥ 
SA_GSP33_samkaubh_u-295	sarvo hy uparyuparyeva bubhūṣati lokas tasmān na putravittādilobhaiḥ pralobhyo 'ham /	sarvaḥ hi upari upari eva bubhūṣati lokaḥ tasmāt na putra vitta ādi lobhaiḥ pralobhyaḥ ham 
SA_GSP33_samkaubh_u-296	kiñ cāpsaraḥ pramukhān varṇaratipramodānanavasthitarūpatayābhidhyāyannirūpayanyathāvad atidīrghe jīvite ko vivekī rameta // KaUBh_1.28/1,1.28	kim ca apsaraḥ pramukhān varṇa rati pramodān anavasthita rūpa tayā abhidhyāyan nirūpayan yathāvat ati dīrghe jīvite kaḥ vivekī rameta  /
SA_GSP33_samkaubh_u-297	yasminn idaṃ vicikitsanti mṛtyo yat sāmparāye mahati brūhi nas tat /	yasmin idam vicikitsanti mṛtyo yat sāmparāye mahati brūhi naḥ tat 
SA_GSP33_samkaubh_u-298	yo 'yaṃ varo gūḍham anupraviṣṭo nānyaṃ tasmān naciketā vṛṇīte // KaU_1.29/1,1.29 //	yaḥ yam varaḥ gūḍham anupraviṣṭaḥ na anyam tasmāt naciketāḥ vṛṇīte 
SA_GSP33_samkaubh_u-299	iti kāṭhakopaniṣadi prathamā vallī // 1 //	iti kāṭhaka upaniṣadi prathamā vallī 
SA_GSP33_samkaubh_u-300	ato vihāyānityaiḥ kāmaiḥ pralobhanaṃ yanmayā prārthitaṃ yasmin preta idaṃ vicikitsanaṃ vicikitsanty asti nāstīty evaṃ prakāram,	atas vihāya anityaiḥ kāmaiḥ pralobhanam yat mayā prārthitam yasmin prete idam vicikitsanam vicikitsantī asti na asti iti evam prakāram 
SA_GSP33_samkaubh_u-301	he mṛtyo,	he mṛtyo 
SA_GSP33_samkaubh_u-302	sāmparāye paralokaviṣaye mahati mahatprayojananimitta ātmano nirṇayavijñānaṃ yat tad brūhi kathaya no 'smabhyam /	sāmparāye para loka viṣaye mahati mahat prayojana nimitte ātmanaḥ nirṇaya vijñānam yat tat brūhi kathaya no smabhyam 
SA_GSP33_samkaubh_u-303	kiṃ bahunā /	kim bahunā 
SA_GSP33_samkaubh_u-304	yo 'yaṃ prakṛta ātmaviṣayo varo gūḍhaṃ gahanaṃ durvivecanaṃ prāpto 'nupraviṣṭaḥ,	yaḥ yam prakṛtaḥ ātma viṣayaḥ varaḥ gūḍham gahanam durvivecanam prāptaḥ nupraviṣṭaḥ 
SA_GSP33_samkaubh_u-305	tasmād varād anyam avivekibhiḥ prārthanīyam anityaviṣayaṃ varaṃ naciketā na vṛṇīte manasāpīti śruter vacanam iti // KaUBh_1.29/1,1.29 //	tasmāt varāt anyam avivekibhiḥ prārthanīyam anitya viṣayam varam naciketāḥ na vṛṇīte manasā api iti śruteḥ vacanam iti 
SA_GSP33_samkaubh_u-306	iti kaṭhavallyāṃ prathamavallībhāṣyam // 1 //	iti kaṭhavallyām prathama vallī bhāṣyam 
SA_GSP33_samkaubh_u-307	atha dvitīyā vallī /	atha dvitīyā vallī 
SA_GSP33_samkaubh_u-308	parīkṣya śiṣyaṃ vidyāyogyatāṃ cāvagamyāha --	parīkṣya śiṣyam vidyā yogya tām ca avagamya āha 
SA_GSP33_samkaubh_u-309	anyac chreyo 'nyad utaiva preyas te ubhe nānārthe puruṣaṃ sinītaḥ /	anyat śreyaḥ nyat uta eva preyaḥ te ubhe nānā arthe puruṣam sinītaḥ 
SA_GSP33_samkaubh_u-310	tayoḥ śreya ādadānasya sādhu bhavati hīyate 'rthād ya u preyo vṛṇīte // KaU_2.1/1,2.1 //	tayoḥ śreyaḥ ādadānasya sādhu bhavati hīyate rthāt yaḥ u preyaḥ vṛṇīte 
SA_GSP33_samkaubh_u-311	anyat pṛthag eva śreyo niḥśreyasaṃ tathānyad utaivāpi ca preyaḥ priyataram api te	anyat pṛthak eva śreyaḥ niḥśreyasam tathā anyat uta evā api ca preyaḥ priyataram api te 
SA_GSP33_samkaubh_u-312	preyaḥ śreyasy ubhe nānārthe bhinnaprayojane satī puruṣam adhikṛtaṃ varṇāśramādiviśiṣṭaṃ	preyaḥ śreyasī ubhe nānā arthe bhinna prayojane satī puruṣam adhikṛtam varṇa āśrama ādi viśiṣṭam 
SA_GSP33_samkaubh_u-313	sinīto badhnītas tābhyāṃ vidyāvidyābhyām ātmakartavyatayā prayujyate sarvaḥ puruṣaḥ /	sinītaḥ badhnītaḥ tābhyām vidyā avidyābhyām ātma kartavya tayā prayujyate sarvaḥ puruṣaḥ 
SA_GSP33_samkaubh_u-314	śreyaḥ preyasor hy abhyudayāmṛtatvārthī puruṣaḥ pravartate /	śreyaḥ preyasoḥ hi abhyudaya amṛta tva arthī puruṣaḥ pravartate 
SA_GSP33_samkaubh_u-315	ataḥ śreyaḥ preyaḥ prayojanakartavyatayā,	atas śreyaḥ preyaḥ prayojana kartavya tayā 
SA_GSP33_samkaubh_u-316	tābhyāṃ buddha ity ucyate sarvaḥ puruṣaḥ /	tābhyām buddhaḥ iti ucyate sarvaḥ puruṣaḥ 
SA_GSP33_samkaubh_u-317	te yady apy ekaikapuruṣārthasambandhinī vidyāvidyārūpatvād viruddhe ity anyatarāparityāgenaikena puruṣena sahānuṣṭhātum aśakyatvāt tayor hitvāvidyārūpaṃ	te yadi api ekaika puruṣa artha sambandhinī vidyā avidyā rūpa tvāt viruddhe iti anyatara a parityāgena ekena puruṣena saha anuṣṭhātum aśakya tvāt tayoḥ hitvā avidyā rūpam 
SA_GSP33_samkaubh_u-318	śreya eva kevalam ādadānasyopādānaṃ kurvataḥ sādhu śobhanaṃ śivaṃ bhavati /	śreyaḥ eva kevalam ādadānasya upādānam kurvataḥ sādhu śobhanam śivam bhavati 
SA_GSP33_samkaubh_u-319	yas tv adūradarśī vimūḍho hīyate viyujyate 'rthāt puruṣārthāt pāramārthikāt prayojanān nityāt pracyavata ity arthaḥ /	yaḥ tu adūra darśī vimūḍhaḥ hīyate viyujyate ṛthāt puruṣa arthāt pāramārthikāt prayojanāt nityāt pracyavate iti arthaḥ 
SA_GSP33_samkaubh_u-320	ko 'sau ya u preyo vṛṇīta upādatta ity etat // KaUBh_2.1/1,2.1 //	kaḥ sau yaḥ u preyaḥ vṛṇīte upādatte iti etat 
SA_GSP33_samkaubh_u-321	śreyaś ca preyaś ca manuṣyam etas tau saṃparītya vivinakti dhīraḥ /	śreyaḥ ca preyaḥ ca manuṣyam etaḥ tau saṃparītya vivinakti dhīraḥ 
SA_GSP33_samkaubh_u-322	śreyo hi dhīro 'bhi preyaso vṛṇīte preyo mando yogakṣemād vṛṇīte // KaU_2.2/1,2.2 //	śreyaḥ hi dhīraḥ bhi preyasaḥ vṛṇīte preyaḥ mandaḥ yogakṣemāt vṛṇīte 
SA_GSP33_samkaubh_u-323	yady ubhe 'pi kartuṃ svāyatte puruṣeṇa,	yadi ubhe kartum su āyatte puruṣeṇa 
SA_GSP33_samkaubh_u-324	kim arthaṃ preya evādatte bāhulyena loka ity ucyate -- satyaṃ svāyatte,	kim artham preyaḥ eva ādatte bāhulyena lokaḥ iti ucyate satyam su āyatte 
SA_GSP33_samkaubh_u-325	tathāpi sādhanataḥ phalataś ca mandabuddhīnāṃ durvivekarūpe satī vyāmiśrībhūta iva manuṣyaṃ puruṣam etaḥ prāpnutaḥ śreyaś ca preyaś ca /	tathā api sādhanataḥ phalataḥ ca manda buddhīnām durviveka rūpe satī vyāmiśrībhūte iva manuṣyam puruṣam etaḥ prāpnutaḥ śreyaḥ ca preyaḥ ca 
SA_GSP33_samkaubh_u-326	ato haṃsa ivāmbhasaḥ payaḥ,	atas haṃsaḥ iva ambhasaḥ payaḥ 
SA_GSP33_samkaubh_u-327	tau śreyaḥ preyaḥ padārthau samparītya samyak parigamya manāsālocya gurulāghavaṃ vivinakti pṛthak karoti dhīro dhīmān /	tau śreyaḥ preyaḥ padārthau samparītya samyak parigamya gurulāghavam vivinakti pṛthak karoti dhīraḥ dhīmān 
SA_GSP33_samkaubh_u-328	vivicya ca śreyo hi śreya evābhivṛṇīte preyaso 'bhyarhitatvāt /	vivicya ca śreyaḥ hi śreyaḥ eva abhivṛṇīte preyasaḥ abhyarhita tvāt 
SA_GSP33_samkaubh_u-329	ko 'sau dhīraḥ /	kaḥ sau dhīraḥ 
SA_GSP33_samkaubh_u-330	yas tu mando 'lpabuddhiḥ sa sadasadvivekāsāmarthyād yogakṣemād yogakṣemanimitaṃ śarīrādyupacayarakṣaṇanimittam ity etat preyaḥ paśuputrādilakṣaṇaṃ  #	yaḥ tu mandaḥ lpa buddhiḥ sa sat asat viveka asāmarthyāt yogakṣemāt yogakṣema nimitam śarīra ādi upacaya rakṣaṇa nimittam iti etat preyaḥ paśu putra ādi lakṣaṇam 
SA_GSP33_samkaubh_u-331	vṛṇīte // KaUBh_2.2/1,2.2 //	vṛṇīte 
SA_GSP33_samkaubh_u-332	sa tvaṃ priyān priyarūpāṃś ca kāmān abhidhyāyan naciketo 'tyasrākṣīḥ /	sa tvam priyān priya rūpān ca kāmān abhidhyāyan naciketaḥ tyasrākṣīḥ 
SA_GSP33_samkaubh_u-333	naitāṃ sṛṅkāṃ vittamayīm avāpto yasyāṃ majjanti bahavo manuṣyāḥ // KaU_2.3/1,2.3 //	na etām sṛṅkām vitta mayīm avāptaḥ yasyām majjanti bahavaḥ manuṣyāḥ 
SA_GSP33_samkaubh_u-334	sa tvaṃ punaḥ punar mayā pralobhyamāno 'pi priyān putrādīn priyarūpāṃś cāpsaraḥprabhṛtilakṣaṇān	sa tvam punar punar mayā pralobhyamānaḥ pi priyān putra ādīn priya rūpān ca apsaraḥ prabhṛti lakṣaṇān 
SA_GSP33_samkaubh_u-335	kāmān abhidhyāyaṃś cintayaṃs teṣām anityatvāsāratvādidoṣān he naciketotyastrākṣīratisṛṣṭavān	kāmān abhidhyāyan cintayan teṣām anitya tva asāra tva ādi doṣān he naciketaḥ iti astra akṣīḥ atisṛṣṭavān 
SA_GSP33_samkaubh_u-336	parityaktavān asyaho buddhimattā tava /	parityaktavān asi aho buddhimat tā tava 
SA_GSP33_samkaubh_u-337	naitām avāptavān asi sṛṅktāṃ sṛtiṃ kutsitāṃ mūḍhajanapravṛttāṃ vittamayī dhanaprāyām /	na etām avāptavān asi sṛṅktām sṛtim kutsitām mūḍha jana pravṛttām vitta mayī dhana prāyām 
SA_GSP33_samkaubh_u-338	yasyāṃ sṛtau majjanti sīdanti bahavo 'neke mūḍhā manuṣyāḥ // KaUBh_2.3/1,2.3 //	yasyām sṛtau majjanti sīdanti bahavaḥ na eke mūḍhāḥ manuṣyāḥ 
SA_GSP33_samkaubh_u-339	dūram ete viparīte viṣūcī avidyā yā ca vidyeti jñātā /	dūram ete viparīte viṣūcī avidyā yā ca vidyā iti jñātā 
SA_GSP33_samkaubh_u-340	vidyābhīpsinaṃ naciketasaṃ manye na tvā kāmā bahavo 'lolupanta // KaU_2.4/1,2.4 //	vidyā abhīpsinam naciketasam manye na tvā kāmāḥ bahavaḥ lolupanta 
SA_GSP33_samkaubh_u-341	“tayoḥ, śreya ādadanasya sādhu bhavati hīyate 'rthādya u preyo vṛṇīte” (KaU 2.1)	tayoḥ śreyaḥ ādadanasya sādhu bhavati hīyate ṛthāt yaḥ u preyaḥ vṛṇīte kau 
SA_GSP33_samkaubh_u-342	ity uktaṃ tatkasmāt ?	iti uktam tat kasmāt 
SA_GSP33_samkaubh_u-343	yato dūraṃ dūreṇa mahatāntareṇaite viparīta anyonyavyāvṛttarūpe vivekāvivekātmakatvāt tamaḥprakāśāv iva viṣūcī viṣūcyau nānāgatī bhinnaphale  #	yatas dūram dūreṇa mahatā antareṇa ete anyonya vyāvṛtta rūpe viveka aviveka ātmaka tvāt tamaḥ prakāśau iva viṣūcī viṣūcyau nānā gatī bhinna phale  /
SA_GSP33_samkaubh_u-344	saṃsāramokṣahetutvenety etat /	saṃsāra mokṣa hetu tvena iti etat 
SA_GSP33_samkaubh_u-345	ke ta ity ucyate -- yā cāvidyā preyoviṣayā vidyeti ca śreyoviṣayā jñātā nirjñātāvagatā paṇḍitais tatra vidyābhīpsinaṃ vidyārthinaṃ naciketasaṃ  #	ke te iti ucyate yā ca avidyā preyaḥ viṣayā vidyā iti ca śreyaḥ viṣayā jñātā nirjñātā avagatā paṇḍitaiḥ tatra vidyā abhīpsinam vidyā arthinam naciketasam 
SA_GSP33_samkaubh_u-346	tvām ahaṃ manye /	tvām aham manye 
SA_GSP33_samkaubh_u-347	kasmād yasmād avidvad buddhipralobhinaḥ kāmā apsaraḥprabhṛtayo bahavo 'pi tvā tvāṃ nālolupanta na vicchedaṃ kṛtavantaḥ śreyomārgād ātmopabhogābhivāñchāsampādanena	kasmāt yasmāt avidvat buddhi pralobhinaḥ kāmāḥ apsaraḥ prabhṛtayaḥ bahavaḥ pi tvā tvām na alolupanta na vicchedam kṛtavantaḥ śreyaḥ mārgāt ātma upabhoga abhivāñchā sampādanena 
SA_GSP33_samkaubh_u-348	ato vidyārthinaṃ śreyobhājanaṃ manya ity abhiprāyaḥ // KaUBh_2.4/1,2.4 //	atas vidyā arthinam śreyaḥ bhājanam manye iti abhiprāyaḥ 
SA_GSP33_samkaubh_u-349	avidyāyām antare vartamānāḥ svayaṃ dhīrāḥ paṇḍitaṃ manyamānāḥ /	avidyāyām antare vartamānāḥ svayam dhīrāḥ paṇḍitam manyamānāḥ 
SA_GSP33_samkaubh_u-350	dandramyamāṇāḥ pariyanti mūḍhā andhenaiva nīyamānā yathāndhāḥ // KaU_2.5/1,2.5 //	pariyanti mūḍhāḥ andhena eva nīyamānāḥ yathā andhāḥ 
SA_GSP33_samkaubh_u-351	ye tu saṃsārabhājo janā avidyāyām antare madhye ghanībhūta iva tamasi vartamānā veṣṭyamānāḥ putrapaśvāditṛṣṇāpāśaśataiḥ,	ye tu saṃsāra bhājaḥ janāḥ avidyāyām antare madhye ghanībhūte iva tamasi vartamānāḥ veṣṭyamānāḥ putra paśu ādi tṛṣṇā pāśa śataiḥ 
SA_GSP33_samkaubh_u-352	svayaṃ dhīrāḥ prajñāvantaḥ paṇḍitāḥ śāstrakuśalaś ceti manyamānās te dandramyamāṇā	svayam dhīrāḥ prajñāvantaḥ paṇḍitāḥ śāstra kuśalaḥ ca iti manyamānāḥ te dandramyamāṇā 
SA_GSP33_samkaubh_u-353	atyarthaṃ kuṭilām anekarūpāṃ gatiṃ gacchanto jarāmaraṇarogādiduḥkhaiḥ pariyanti parigacchanti	atyartham kuṭilām aneka rūpām gatim gacchantaḥ jarā maraṇa roga ādi duḥkhaiḥ pariyanti parigacchanti 
SA_GSP33_samkaubh_u-354	mūḍhā avivekino 'ndhenaiva dṛṣṭivihīnenaiva nīyamānā viṣame pathi yathā bahavondhā	mūḍhāḥ avivekinaḥ ndhena eva dṛṣṭi vihīnena eva nīyamānāḥ viṣame pathi yathā bahavaḥ ndhā 
SA_GSP33_samkaubh_u-355	mahāntam anartham ṛcchanti tadvat // KaUBh_2.5/1,2.5 //	mahāntam anartham ṛcchanti tadvat 
SA_GSP33_samkaubh_u-356	na sāmparāyaḥ pratibhāti bālaṃ pramādyantaṃ vittamohena mūḍham /	na sāmparāyaḥ pratibhāti bālam pramādyantam vitta mohena mūḍham 
SA_GSP33_samkaubh_u-357	ayaṃ loko nāsti para iti mānī punaḥ punar vaśam āpadyate me // KaU_2.6/1,2.6 //	ayam lokaḥ na asti paraḥ iti mānī punar punar vaśam āpadyate me 
SA_GSP33_samkaubh_u-358	ata eva mūḍhatvān na sāmparāyaḥ pratibhāti /	atas eva mūḍha tvāt na sāmparāyaḥ pratibhāti 
SA_GSP33_samkaubh_u-359	sampareyata iti sāmparāyaḥ paralokas tatprāptiprayojanaḥ sādhanaviśeṣaḥ śāstrīyaḥ sāmparāyaḥ sa ca bālam avivekinaṃ prati na pratibhāti na  #	sampareyataḥ iti sāmparāyaḥ para lokaḥ tad prāpti prayojanaḥ sādhana viśeṣaḥ śāstrīyaḥ sāmparāyaḥ sa ca bālam avivekinam prati na pratibhāti na 
SA_GSP33_samkaubh_u-360	prakāśate nopatiṣṭhata ity etat /	prakāśate na upatiṣṭhate iti etat 
SA_GSP33_samkaubh_u-361	pramādyantaṃ pramādaṃ kurvantaṃ putrapaśvādiprayojaneṣv āsaktamanasaṃ tathā vittamohena vittanimittenāvivekena mūḍhaṃ tamasācchannam /	pramādyantam pramādam kurvantam putra paśu ādi prayojaneṣu āsakta manasam tathā vitta mohena vitta nimittena avivekena mūḍham tamasā ācchannam 
SA_GSP33_samkaubh_u-362	sa tv ayam eva loko yo 'yaṃ dṛśyamānaḥ stryannapānādiviśiṣṭo nāsti paro 'dṛṣṭo loka	sa tu ayam eva lokaḥ yaḥ yam dṛśyamānaḥ strī anna pāna ādi viśiṣṭaḥ na asti paraḥ dṛṣṭaḥ loka 
SA_GSP33_samkaubh_u-363	ity evaṃ mananaśīlo mānī punaḥ punar janitvā vaśaṃ me 'dhīnatāmāpadyate mṛtyor mama	iti evam manana śīlaḥ mānī punar punar janitvā vaśam me dhīna tām āpadyate mṛtyoḥ mama 
SA_GSP33_samkaubh_u-364	jananamaraṇādilakṣaṇaduḥkhaprabandhārūḍha eva bhavatīty arthaḥ /	janana maraṇa ādi lakṣaṇa duḥkha prabandha ārūḍhaḥ eva bhavati iti arthaḥ 
SA_GSP33_samkaubh_u-365	prāyeṇa hy evaṃvidha eva lokaḥ // KaUBh_2.6/1,2.6 //	prāyeṇa hi evaṃvidhaḥ eva lokaḥ 
SA_GSP33_samkaubh_u-366	śravaṇāyāpi bahubhir yo na labhyaḥ śṛṇvanto 'pi bahavo yaṃ na vidyuḥ /	śravaṇāya api bahubhiḥ yaḥ na labhyaḥ śṛṇvantaḥ pi bahavaḥ yam na vidyuḥ 
SA_GSP33_samkaubh_u-367	āścaryo vaktā kuśalo 'sya labdhā āścaryo jñātā kuśalānuśiṣṭaḥ // KaU_2.7/1,2.7 //	āścaryaḥ vaktā kuśalaḥ sya labdhā āścaryaḥ jñātā kuśala anuśiṣṭaḥ 
SA_GSP33_samkaubh_u-368	yas tu śreyorthī sahasreṣu kaścid evātmavidbhavati tvad vidho yasmāc chravaṇāyāpi	yaḥ tu śreyaḥ arthī sahasreṣu kaścid evā ātma vid bhavati tvat vidho yasmāt śravaṇāya api 
SA_GSP33_samkaubh_u-369	śravaṇārthaṃ śrotam api yo na labhya ātmā bahubhir anekaiḥ śṛṇvanto 'pi bahavo 'neke	śravaṇa artham api yaḥ na labhyaḥ ātmā bahubhiḥ anekaiḥ śṛṇvantaḥ pi bahavaḥ na eke 
SA_GSP33_samkaubh_u-370	'nye yam ātmānaṃ na vidyur na vidanty abhāgino 'saṃskṛtātmāno na vijānīyuḥ /	nye yam ātmānam na vidyuḥ na vidanti a bhāginaḥ saṃskṛta ātmānaḥ na vijānīyuḥ 
SA_GSP33_samkaubh_u-371	kiñ cāsya vaktāpy āścaryo 'dbhutavad evānekeṣu kaścid eva bhavati /	kim ca asya vaktā api āścaryaḥ dbhuta vat evā anekeṣu kaścid eva bhavati 
SA_GSP33_samkaubh_u-372	tathā śrutvāpy asyātmanaḥ kuśalo nipuṇa evānekeṣu labdhā kaścid eva bhavati /	tathā śrutvā api asya ātmanaḥ kuśalaḥ nipuṇaḥ evā anekeṣu labdhā kaścid eva bhavati 
SA_GSP33_samkaubh_u-373	yasmād āścaryo jñātā kaścid eva kuśalānuśiṣṭaḥ kuśalena nipuṇenācāryeṇānuśiṣṭaḥ (saṃśikṣita ity adhyāhāryam) san // KaUBh_2.7/1,2.7 //	yasmāt āścaryaḥ jñātā kaścid eva kuśala anuśiṣṭaḥ kuśalena nipuṇena ācāryeṇa anuśiṣṭaḥ saṃśikṣitaḥ iti adhyāhāryam san 
SA_GSP33_samkaubh_u-374	na nareṇāvareṇa prokta eṣa suvijñeyo bahudhā cintyamānaḥ /	na nareṇa avareṇa proktaḥ eṣa su vijñeyaḥ bahudhā cintyamānaḥ 
SA_GSP33_samkaubh_u-375	ananyaprokte gatir atra nāsty aṇīyān hy atarkyam aṇupramāṇāt // KaU_2.8/1,2.8 //	an anya prokte gatiḥ atra na asti aṇīyān hi atarkyam aṇu pramāṇāt 
SA_GSP33_samkaubh_u-376	kasmāt ? na hi nareṇa manuṣyeṇāvareṇa prokto 'vareṇa hīnena prakṛtabuddhinety etad ukta eṣa ātmā yaṃ tvaṃ māṃ pṛcchasi /	kasmāt na hi nareṇa manuṣyeṇa avareṇa proktaḥ vareṇa hīnena prakṛta buddhinā iti etat uktaḥ eṣaḥ ātmā yam tvam mām pṛcchasi 
SA_GSP33_samkaubh_u-377	na hi suṣṭhu samyag vijñeyo vijñātuṃ śakyo yasmād bahudhāsti nāsti kartākartā śuddho 'śuddha ity ādyanekadhā cintyamāno vādibhiḥ /	na hi suṣṭhu samyak vijñeyaḥ vijñātum śakyaḥ yasmāt bahudhā asti na asti kartā a kartā śuddhaḥ śuddhaḥ iti ādi anekadhā cintyamānaḥ vādibhiḥ 
SA_GSP33_samkaubh_u-378	kathaṃ punaḥ suvijñeya ity ucyate -- ananyaprokte 'nanyenāpṛthag darśinācāryeṇa pratipādyabrahmātmabhūtena	katham punar su vijñeyaḥ iti ucyate an anya prokte na anyena apṛthak darśinā ācāryeṇa pratipādya brahma ātma bhūtena 
SA_GSP33_samkaubh_u-379	prokta ukta ātmani gatir anekadhāstināstīty ādilakṣaṇā cintā gatir atrāsminn ātmani	proktaḥ uktaḥ ātmani gatiḥ ādi lakṣaṇā cintā gatiḥ atra asmin ātmani 
SA_GSP33_samkaubh_u-380	nāsti na vidyate sarvavikalpagatipratyastamitatvād ātmanaḥ /	na asti na vidyate sarva vikalpa gati pratyastam ita tvāt ātmanaḥ 
SA_GSP33_samkaubh_u-381	athavā svātmabhūte 'nanyasminn ātmani prokte 'nanyaprokte gatir atrānyāvagatir nāsti jñeyasyānyasyābhāvāt /	athavā sva ātma bhūte na nyasmin ātmani prokte na anya prokte gatiḥ atra anya avagatiḥ na asti jñeyasya anyasya abhāvāt 
SA_GSP33_samkaubh_u-382	jñānasya hy eṣā parā niṣṭhā yad ātmaikatvavijñānam /	jñānasya hi eṣā parā niṣṭhā yat ātma eka tva vijñānam 
SA_GSP33_samkaubh_u-383	ato 'vagantavyābhāvān na gatir atrāvaśiṣyate,	atas vagantavya abhāvāt na gatiḥ atra avaśiṣyate 
SA_GSP33_samkaubh_u-384	saṃsāragatir vātra nāsty ananya ātmani prokte nāntarīyakatvāt tadvijñānaphalasya mokṣasya /	saṃsāra gatiḥ vā atra nā asti ananye ātmani prokte nāntarīyaka tvāt tad vijñāna phalasya mokṣasya 
SA_GSP33_samkaubh_u-385	athavā procyamānabrahmātmabhūtenācāryeṇānanyatayā prokta ātmany agatir anavabodho 'parijñānam atra nāsti /	athavā procyamāna brahma ātma bhūtena ācāryeṇa ananya tayā prokte ātmani agatiḥ anavabodho parijñānam atra nā asti 
SA_GSP33_samkaubh_u-386	bhavaty evāvagatis tadviṣayā śrotus tadananyo 'ham ity ācāryasyevety arthaḥ /	bhavati eva avagatiḥ tad viṣayā śrotuḥ tad ananyaḥ ham iti ācāryasya iva iti arthaḥ 
SA_GSP33_samkaubh_u-387	evaṃ suvijñeya ātmāgamavatācāryeṇānanyatayā proktaḥ /	evam su vijñeyaḥ ātmā āgamavatā ācāryeṇa ananya tayā proktaḥ 
SA_GSP33_samkaubh_u-388	itarathā hy aṇīyān aṇutaro 'ṇupramāṇād api sampadyata ātmā /	itarathā hi aṇīyān aṇutaraḥ ṇu pramāṇāt api sampadyate ātmā 
SA_GSP33_samkaubh_u-389	atarkyam atarkyaḥ svabuddhyabhyūhena kevalena tarkeṇa /	atarkyam atarkyaḥ sva buddhi abhyūhena kevalena tarkeṇa 
SA_GSP33_samkaubh_u-390	tarkyamāṇe 'ṇuparimāṇe kenacit sthāpita ātmani tato 'ṇutaram anyo 'bhyūhati,	tarkyamāṇe ṇu parimāṇe kenacid sthāpite ātmani tatas ṇutaram anyaḥ bhyūhati 
SA_GSP33_samkaubh_u-391	tato 'py anyo 'ṇutaram,	tatas pi anyaḥ ṇutaram 
SA_GSP33_samkaubh_u-392	iti na hi tarkasya niṣṭhā kvacid vidyate // KaUBh_2.8/1,2.8 //	iti na hi tarkasya niṣṭhā kvacid vidyate 
SA_GSP33_samkaubh_u-393	naiṣā tarkeṇa matir āpaneyā proktānyenaiva sujñānāya preṣṭha /	nā eṣā tarkeṇa matiḥ āpaneyā proktā anyena eva su jñānāya preṣṭha 
SA_GSP33_samkaubh_u-394	yāṃ tvam āpaḥ satyadhṛtir batāsi tvādṛṅ no bhūyān naciketaḥ preṣṭā // KaU_2.9/1,2.9 //	yām tvam āpaḥ satya dhṛtiḥ bata asi tvādṛś naḥ bhūyāt naciketaḥ 
SA_GSP33_samkaubh_u-395	ato 'nanyaprokta ātmany utpannā yeyam āgamapratipādyātmamatir naiṣā tarkeṇa svabuddhyābhyūhamātreṇāpaneyā na prāpaṇīyety arthaḥ /	atas ātmani utpannā yā iyam āgama pratipādyā ātma matiḥ na eṣā tarkeṇa sva buddhyā abhyūha mātreṇa apaneyā na prāpaṇīyā iti arthaḥ 
SA_GSP33_samkaubh_u-396	nāpanetavyā vā, na hātavyā /	na apanetavyā vā na hātavyā 
SA_GSP33_samkaubh_u-397	tārkiko hy anāgam ajñaḥ svabuddhiparikalpitaṃ yat kiñcid eva kalpayati /	tārkikaḥ hi anāgam ajñaḥ sva buddhi parikalpitam yat kiñcid eva kalpayati 
SA_GSP33_samkaubh_u-398	ata eva ca yeyam āgamaprabhūtā matis tārkikād anyenaivāgamābhijñenācāryeṇaiva proktā satī sujñānāya bhavati he preṣṭha priyatama /	atas eva ca yā iyam āgama prabhūtā matiḥ tārkikāt anyena eva āgama abhijñena ācāryeṇa eva proktā satī su jñānāya bhavati he preṣṭha priyatama 
SA_GSP33_samkaubh_u-399	kā punaḥ sā tarkāgamyā matir ity ucyate /	kā punar sā tarka agamyā matiḥ iti ucyate 
SA_GSP33_samkaubh_u-400	yāṃ tvaṃ matiṃ madvarapradānenāpaḥ prāptavān asi /	yām tvam matim mad vara pradānena apaḥ prāptavān asi 
SA_GSP33_samkaubh_u-401	satyā avitathaviṣayā dhṛtir yasya tava sa tvaṃ satyadhṛtiḥ /	satyā avitatha viṣayā dhṛtiḥ yasya tava sa tvam satya dhṛtiḥ 
SA_GSP33_samkaubh_u-402	batāsīty anukampayann āha mṛtyur naciketasaṃ vakṣyamāṇavijñānastutaye /	bata asi iti anukampayan āha mṛtyuḥ naciketasam vakṣyamāṇa vijñāna stutaye 
SA_GSP33_samkaubh_u-403	tvādṛk tv atulyo no 'smabhyaṃ bhūyād bhavatādbhavatvanyaḥ putraḥ śiṣyo vā praṣṭā /	tvādṛś tu atulyaḥ naḥ smabhyam bhūyāt bhavatāt bhavatu anyaḥ putraḥ śiṣyaḥ vā praṣṭā 
SA_GSP33_samkaubh_u-404	kīdṛk ? yādṛktvaṃ he naciketaḥ praṣṭā // KaUBh_2.9/1,2.9 //	kīdṛś yādṛś tvam he naciketaḥ praṣṭā 
SA_GSP33_samkaubh_u-405	jānāmy ahaṃ śevadhir ity anityaṃ na hy adhruvaiḥ prāpyate hi dhruvaṃ tat /	jānāmi aham śevadhiḥ iti anityam na hi adhruvaiḥ prāpyate hi dhruvam tat 
SA_GSP33_samkaubh_u-406	tato mayā nāciketaś cito 'gnir anityair dravyaiḥ prāptavān asmi nityam // KaU_2.10/1,2.10 //	tatas mayā nāciketaḥ citaḥ gniḥ anityaiḥ dravyaiḥ prāptavān asmi nityam 
SA_GSP33_samkaubh_u-407	punar api tuṣṭa āha -- jānāmy ahaṃ śevadhir nidhiḥ karmaphalalakṣaṇo nidhir iva prāthyata iti /	punar api tuṣṭaḥ āha jānāmi aham śevadhiḥ nidhiḥ karma phala lakṣaṇaḥ nidhiḥ iva prāthyate iti 
SA_GSP33_samkaubh_u-408	asāv anityam anitya iti jānāmi /	asau anityam anityaḥ iti jānāmi 
SA_GSP33_samkaubh_u-409	na hi yasmād anityair adhruvair yan nityaṃ dhruvaṃ tatprāpyate paramātmākhyaḥ śevadhiḥ /	na hi yasmāt anityaiḥ adhruvaiḥ yat nityam dhruvam tat prāpyate paramātma ākhyaḥ śevadhiḥ 
SA_GSP33_samkaubh_u-410	yas tv anityasukhātmakaḥ śevadhiḥ sa evānityair dravyaiḥ prāpyate hi yatas tatas	yaḥ tu anitya sukha ātmakaḥ śevadhiḥ saḥ eva anityaiḥ dravyaiḥ prāpyate hi yatas tatas 
SA_GSP33_samkaubh_u-411	tasmān mayā jānatāpi nityam anityasādhanaiḥ prāpyata iti nāciketaś cito 'gnir anityair	tasmāt mayā jānatā api nityam anitya sādhanaiḥ prāpyate iti nāciketaḥ citaḥ gniḥ anityaiḥ 
SA_GSP33_samkaubh_u-412	dravyaiḥ paśvādibhiḥ svargasukhasādhanabhūto 'gnir nirvartita ity arthaḥ /	dravyaiḥ paśu ādibhiḥ svarga sukha sādhana bhūtaḥ agniḥ nirvartitaḥ iti arthaḥ 
SA_GSP33_samkaubh_u-413	tenāham adhikārāpanno nityaṃ yāmyaṃ sthānaṃ svargākhyaṃ nityam āpekṣikaṃ prāptavān asmi // KaUBh_2.10/1,2.10 //	tena aham adhikāra āpannaḥ nityam yāmyam sthānam svarga ākhyam nityam āpekṣikam prāptavān asmi 
SA_GSP33_samkaubh_u-414	kāmasya āptiṃ jagataḥ pratiṣṭhāṃ krator anantyam abhayasya pāram /	kāmasya āptim jagataḥ pratiṣṭhām kratoḥ anantyam abhayasya pāram 
SA_GSP33_samkaubh_u-415	stomamahad urugāyaṃ pratiṣṭhāṃ dṛṣṭvā dhṛtyā dhīro naciketo 'tyasrākṣīḥ // KaU_2.11/1,2.11 //	stoma mahat uru gāyam pratiṣṭhām dṛṣṭvā dhṛtyā dhīraḥ naciketaḥ tyasrākṣīḥ 
SA_GSP33_samkaubh_u-416	tvaṃ tu kāmasyāptiṃ samāptim,	tvam tu kāmasya āptim samāptim 
SA_GSP33_samkaubh_u-417	atraiva hi sarve kāmāḥ parisamāptāḥ,	atra eva hi sarve kāmāḥ parisamāptāḥ 
SA_GSP33_samkaubh_u-418	jagataḥ sādhyātmādhibhūtādhidaivādeḥ pratiṣṭhāmāśrayaṃ sarvātmakatvāt,	jagataḥ sa adhyātma adhibhūta adhidaiva ādeḥ pratiṣṭhām āśrayam sarva ātmaka tvāt 
SA_GSP33_samkaubh_u-419	krator upāsanāyāḥ phalaṃ hairaṇyagarbhapadam anantyamānantyam /	kratoḥ upāsanāyāḥ phalam hairaṇyagarbha padam anantyam ānantyam 
SA_GSP33_samkaubh_u-420	abhayasya ca pāraṃ parāṃ niṣṭhām /	abhayasya ca pāram parām niṣṭhām 
SA_GSP33_samkaubh_u-421	stomaṃ stutyaṃ mahadaṇimādyaiśvaryādyanekaguṇasaṃhatam,	stomam stutyam mahat aṇima ādi aiśvarya ādi aneka guṇa saṃhatam 
SA_GSP33_samkaubh_u-422	stomaṃ ca tanmahac ca niratiśayatvāt stomamahat /	stomam ca tat mahat ca niratiśaya tvāt stoma mahat 
SA_GSP33_samkaubh_u-423	urugāyaṃ vistīrṇāṃ gatim /	uru gāyam vistīrṇām gatim 
SA_GSP33_samkaubh_u-424	pratiṣṭhāṃ sthitim ātmano 'nuttamām api dṛṣṭvā dhṛtyā dhairyeṇa dhīge dhīmān san naciketo 'tyasrākṣīḥ param evākāṅkṣann atisṛṣṭvān asi sarvam  #	pratiṣṭhām sthitim ātmanaḥ nuttamām api dṛṣṭvā dhṛtyā dhairyeṇa dhī ge dhīmān san naciketo tyasrākṣīḥ param eva ākāṅkṣan atisṛṣṭvān asi sarvam  /
SA_GSP33_samkaubh_u-425	etat saṃsārabhogajātam /	etat saṃsāra bhoga jātam 
SA_GSP33_samkaubh_u-426	aho batānuttamaguṇo 'si // KaUBh_2.11/1,2.11 //	aho bata anuttama guṇaḥ si 
SA_GSP33_samkaubh_u-427	taṃ durdarśaṃ gūḍham anupraviṣṭaṃ guhāhitaṃ gahvareṣṭhaṃ purāṇam /	tam durdarśam gūḍham anupraviṣṭam guhā hitam gahvareṣṭham purāṇam 
SA_GSP33_samkaubh_u-428	adhyātmayogādhigamena devaṃ matvā dhīro harṣaśokau jahāti // KaU_2.12/1,2.12 //	adhyātma yoga adhigamena devam matvā dhīraḥ harṣa śokau jahāti 
SA_GSP33_samkaubh_u-429	yaṃ tvaṃ jñātum icchasy ātmānaṃ taṃ durdarśaṃ duḥkhena darśanam asyeti durdarśo 'tisūkṣmatvāt taṃ gūḍhaṃ gahanam,	yam tvam jñātum icchasi ātmānam tam durdarśam duḥkhena darśanam asya iti tam gūḍham gahanam 
SA_GSP33_samkaubh_u-430	anupraviṣṭaṃ prākṛtaviṣayavikāravijñānaiḥ pracchannam ity etat /	anupraviṣṭam prākṛta viṣaya vikāra vijñānaiḥ pracchannam iti etat 
SA_GSP33_samkaubh_u-431	guhāhitaṃ guhāyāṃ buddhau sthitaṃ tatropalabhyamānatvāt /	guhā hitam guhāyām buddhau sthitam tatra upalabhyamāna tvāt 
SA_GSP33_samkaubh_u-432	gahvareṣṭhaṃ gahvare viṣame 'nekānarthasaṅkaṭe tiṣṭhatīti gahvareṣṭham /	gahvareṣṭham gahvare viṣame neka anartha saṅkaṭe tiṣṭhati iti gahvareṣṭham 
SA_GSP33_samkaubh_u-433	yata evaṃ gūḍham anupraviṣṭo guhāhitaś cāto gahvareṣṭho 'to durdarśaḥ /	yatas evam gūḍham anupraviṣṭaḥ guhā hitaḥ ca atas durdarśaḥ 
SA_GSP33_samkaubh_u-434	taṃ purāṇaṃ purātanam adhyātmayogādhigamena viṣayebhyaḥ pratisaṃhṛtya cetasa ātmani	tam purāṇam purātanam adhyātma yoga adhigamena viṣayebhyaḥ pratisaṃhṛtya cetasaḥ ātmani 
SA_GSP33_samkaubh_u-435	samādhānam adhyātmayogas tasyādhigamas tena matvā devam ātmānaṃ dhīro harṣaśokāv	samādhānam adhyātma yogaḥ tasya adhigamaḥ tena matvā devam ātmānam dhīraḥ harṣa śokau 
SA_GSP33_samkaubh_u-436	ātmana utkarṣāpakarṣayor abhāvaj jahāti // KaUBh_2.12/1,2.12 //	ātmanaḥ utkarṣa apakarṣayoḥ a bhāvat jahāti 
SA_GSP33_samkaubh_u-437	etac chrutvā saṃparigṛhya martyaḥ pravṛhya dharmyam aṇum etam āpya /	etat śrutvā saṃparigṛhya martyaḥ pravṛhya dharmyam aṇum etam āpya 
SA_GSP33_samkaubh_u-438	sa modate modanīyaṃ hi labdhvā vivṛtaṃ sadma naciketasaṃ manye // KaU_2.13/1,2.13 //	sa modate modanīyam hi labdhvā vivṛtam sadma naciketasam manye 
SA_GSP33_samkaubh_u-439	kiñ ca, etad ātmatattvaṃ yad ahaṃ vakṣyāmi tac chutvācāryaprasādāt samyag ātmabhāvena	kim ca etat ātma tattvam yat aham vakṣyāmi tat śutvā ācārya prasādāt samyak ātma bhāvena 
SA_GSP33_samkaubh_u-440	parigṛhyopādāya martyo maraṇadharmā dharmād anupetaṃ dharmyaṃ pravṛhyodyamya pṛthak	parigṛhya upādāya martyaḥ maraṇa dharmā dharmāt an upetam dharmyam pravṛhya udyamya pṛthak 
SA_GSP33_samkaubh_u-441	kṛtya śarīrāder aṇuṃ sūkṣmam etam ātmānam āpya prāpya sa martyo vidvān modate modanīyaṃ	kṛtya śarīra ādeḥ aṇum sūkṣmam etam ātmānam āpya prāpya sa martyaḥ vidvān modate modanīyam 
SA_GSP33_samkaubh_u-442	harṣaṇīyam ātmānaṃ labdhvā /	harṣaṇīyam ātmānam labdhvā 
SA_GSP33_samkaubh_u-443	tad etad evaṃvidhaṃ brahma sadma bhavanaṃ naciketasaṃ tvāṃ pratyapāvṛtadvāraṃ vivṛtam abhimukhībhūtaṃ manye,	tat etat evaṃvidham brahma sadma bhavanam naciketasam tvām pratyapāvṛta dvāram vivṛtam abhimukhībhūtam manye 
SA_GSP33_samkaubh_u-444	mokṣārhaṃ tvāṃ manya ity abhiprāyaḥ // KaUBh_2.13/1,2.13 //	mokṣa arham tvām manye iti abhiprāyaḥ 
SA_GSP33_samkaubh_u-445	anyatra dharmād anyatrādharmād anyatrāsmāt kṛtākṛtāt /	anyatra dharmāt anyatra adharmāt anyatra asmāt kṛta akṛtāt 
SA_GSP33_samkaubh_u-446	anyatra bhūtāc ca bhavyāc ca yat tat paśyasi tad vada // KaU_2.14/1,2.14 //	anyatra bhūtāt ca bhavyāt ca yat tat paśyasi tat vada 
SA_GSP33_samkaubh_u-447	etac chrutvā naciketāḥ punar āha -- yady ahaṃ yogyaḥ,	etat śrutvā naciketāḥ punar āha yadi aham yogyaḥ 
SA_GSP33_samkaubh_u-448	prasannaś cāsi bhagavan māṃ prati,	prasannaḥ ca asi bhagavat mām prati 
SA_GSP33_samkaubh_u-449	anyatra dharmāc chāstrīyād dharmānuṣṭhānāt tatphalāt tatkārakebhyaś ca pṛthag bhūtam ity arthaḥ /	anyatra dharmāt śāstrīyāt dharma anuṣṭhānāt tad phalāt tad kārakebhyaḥ ca pṛthak bhūtam iti arthaḥ 
SA_GSP33_samkaubh_u-450	tathānyatrādharmād vihitākaraṇarūpāt pāpāt,	tathā anyatra adharmāt vihita a karaṇa rūpāt pāpāt 
SA_GSP33_samkaubh_u-451	tathānyatrāsmāt kṛtākṛtāt /	tathā anyatra asmāt kṛta akṛtāt 
SA_GSP33_samkaubh_u-452	kṛtaṃ kāryam akṛtaṃ kāraṇam asmād anyatra /	kṛtam kāryam akṛtam kāraṇam asmāt anyatra 
SA_GSP33_samkaubh_u-453	kiñ cānyatra bhūtāc cātikrāntāt kālād bhavyāc ca bhaviṣyataś ca tathā vartamānāt /	kim ca anyatra bhūtāt ca atikrāntāt kālāt bhavyāt ca bhaviṣyataḥ ca tathā vartamānāt 
SA_GSP33_samkaubh_u-454	kālatrayeṇa yan na paricchidyata ity arthaḥ /	kāla trayeṇa yat na paricchidyate iti arthaḥ 
SA_GSP33_samkaubh_u-455	yad īdṛśaṃ vastu sarvavyavahāragocarātītaṃ paśyasi jānāsi tadvada mahyam // KaUBh_2.14/1,2.14 //	yat īdṛśam vastu sarva vyavahāra gocara atītam paśyasi jānāsi tat vada mahyam 
SA_GSP33_samkaubh_u-456	sarve vedā yat padam āmananti tapāṃsi sarvāṇi ca yad vadanti /	sarve vedāḥ yat padam āmananti tapāṃsi sarvāṇi ca yat vadanti 
SA_GSP33_samkaubh_u-457	yad icchanto brahmacaryaṃ caranti tat te padaṃ saṃgraheṇa bravīmy om ity etat // KaU_2.15/1,2.15 //	yat icchantaḥ brahmacaryam caranti tat te padam saṃgraheṇa bravīmi om iti etat 
SA_GSP33_samkaubh_u-458	ity evaṃ pṛṣṭavate mṛtyur uvāca pṛṣṭaṃ vastu viśeṣaṇāntaraṃ ca vivakṣan -- sarve vedā yat padaṃ padanīyaṃ gamanīyam avibhāgenāvirodhenāmananti	iti evam pṛṣṭavate mṛtyuḥ uvāca pṛṣṭam vastu viśeṣaṇa antaram ca vivakṣan sarve vedāḥ yat padam padanīyam gamanīyam avibhāgena avirodhena āmananti 
SA_GSP33_samkaubh_u-459	tapāṃsi sarvāṇi ca yad vadanti yat prāptyarthānīty arthaḥ /	tapāṃsi sarvāṇi ca yat vadanti yat prāpti arthāni iti arthaḥ 
SA_GSP33_samkaubh_u-460	yad icchanto brahmacaryaṃ gurukulavāsalakṣaṇam anyad vā brahmaprāptyarthaṃ caranti,	yat icchantaḥ brahmacaryam guru kula vāsa lakṣaṇam anyat vā brahma prāpti artham caranti 
SA_GSP33_samkaubh_u-461	tat te tubhyaṃ padaṃ yaj jñātum icchasi saṅgraheṇa saṅkṣepato bravīmi, om ity etat /	tat te tubhyam padam yat jñātum icchasi saṅgraheṇa saṅkṣepataḥ bravīmi om iti etat 
SA_GSP33_samkaubh_u-462	tad etat padaṃ yad bubhutsitaṃ tvayā /	tat etat padam yat bubhutsitam tvayā 
SA_GSP33_samkaubh_u-463	yad etad om ity oṃ śabdavācyam oṃ śabdapratīkaṃ ca // KaUBh_2.15/1,2.15 //	yat etat om iti om śabda vācyam om śabda pratīkam ca 
SA_GSP33_samkaubh_u-464	etad dhy evākṣaraṃ brahma etad dhy evākṣaraṃ param /	etat hi eva akṣaram brahma etat hi eva akṣaram param 
SA_GSP33_samkaubh_u-465	etad dhy evākṣaraṃ jñātvā yo yad icchati tasya tat // KaU_2.16/1,2.16 //	etat hi eva akṣaram jñātvā yaḥ yat icchati tasya tat 
SA_GSP33_samkaubh_u-466	ata etad dhy evākṣaraṃ brahmāparam etad dhy evākṣaraṃ paraṃ ca /	atas etat dhi eva akṣaram brahma aparam etat dhi eva akṣaram param ca 
SA_GSP33_samkaubh_u-467	tayor hi pratīkam etad akṣaram /	tayoḥ hi pratīkam etat akṣaram 
SA_GSP33_samkaubh_u-468	etad dhy evākṣaraṃ jñātvopāsya brahmeti,	etat hi eva akṣaram jñātvā upāsya brahma iti 
SA_GSP33_samkaubh_u-469	yo yad icchati paramaparaṃ vā tasya tad bhavati /	yaḥ yat icchati param aparam vā tasya tat bhavati 
SA_GSP33_samkaubh_u-470	paraṃ cej jñātavyam aparaṃ cet prāptavyam // KaUBh_2.16/1,2.16 //	param ced jñātavyam aparam ced prāptavyam 
SA_GSP33_samkaubh_u-471	etad ālambanaṃ śreṣṭham etad ālambanaṃ param /	etat ālambanam śreṣṭham etat ālambanam param 
SA_GSP33_samkaubh_u-472	etad ālambanaṃ jñātvā brahmaloke mahīyate // KaU_2.17/1,2.17 //	etat ālambanam jñātvā brahma loke mahīyate 
SA_GSP33_samkaubh_u-473	yata evam ata eva etad ālambanaṃ brahmaprāptyālambanānāṃ śreṣṭhaṃ praśasyatamam /	yatas evam atas eva etat ālambanam brahma prāpti ālambanānām śreṣṭham praśasyatamam 
SA_GSP33_samkaubh_u-474	etad ālambanaṃ paramaparaṃ ca parāparabrahmaviṣayatvāt /	etat ālambanam param aparam ca parāpara brahma viṣaya tvāt 
SA_GSP33_samkaubh_u-475	etad ālambanaṃ jñātvā brahmaloke mahīyate /	etat ālambanam jñātvā brahma loke mahīyate 
SA_GSP33_samkaubh_u-476	parasmin brahmaṇy aparasmiṃś ca brahmabhūto brahmavad upāsyo bhavatīty arthaḥ // KaUBh_2.17/1,2.17 //	parasmin brahmaṇi aparasmin ca brahma bhūtaḥ brahma vat upāsyaḥ bhavati iti arthaḥ 
SA_GSP33_samkaubh_u-477	“anyatra dharmāt” (KaU 2.15)	anyatra dharmāt kau 
SA_GSP33_samkaubh_u-478	ity ādinā pṛṣṭasyātmano 'śeṣaviśeṣarahitasyālambanatvena pratīkatvena coṅkāro nirdiṣṭaḥ /	iti ādinā pṛṣṭasya ātmanaḥ śeṣa viśeṣa rahitasya ālambana tvena pratīka tvena ca oṅkāraḥ nirdiṣṭaḥ 
SA_GSP33_samkaubh_u-479	aparasya ca brahmaṇo mandamadhyamapratipattṝn prati //	aparasya ca brahmaṇaḥ manda madhyama pratipattṝn prati 
SA_GSP33_samkaubh_u-480	athedānīṃ tasyoṅkārālambanasyātmanaḥ sākṣāt svarūpanirdidhārayiṣayedam ucyate --	atha idānīm tasya uṅkāra ālambanasya ātmanaḥ sākṣāt svarūpa nirdidhārayiṣayā idam ucyate 
SA_GSP33_samkaubh_u-481	na jāyate mriyate vā vipaścin nāyaṃ kutaścin na babhūva kaścit /	na jāyate mriyate vā vipaścit na ayam kutaścid na babhūva kaścid 
SA_GSP33_samkaubh_u-482	ajo nityaḥ śāśvato 'yaṃ purāṇo na hanyate hanyamāne śarīre // KaU_2.18/1,2.18 //	ajaḥ nityaḥ śāśvataḥ yam purāṇaḥ na hanyate hanyamāne śarīre 
SA_GSP33_samkaubh_u-483	na jāyate notpadyate mriyate vā na mriyate cotpattimato vastuno 'nityasyānekā vikriyās	na jāyate nā utpadyate mriyate vā na mriyate ca utpattimataḥ vastunaḥ nityasya anekāḥ vikriyāḥ 
SA_GSP33_samkaubh_u-484	tāsām ādyante janmavināśalakṣaṇe vikriya ihātmani pratiṣidhyete prathamaṃ sarvavikriyāpratiṣedhārthaṃ	tāsām ādi ante janma vināśa lakṣaṇe vikriye iha ātmani pratiṣidhyete prathamam sarva vikriyā pratiṣedha artham 
SA_GSP33_samkaubh_u-485	na jāyate mriyate veti /	na jāyate mriyate vā iti 
SA_GSP33_samkaubh_u-486	vipaścinmedhāvī,	vipaścit medhāvī 
SA_GSP33_samkaubh_u-487	avipariluptacaitanyasvabhāvāt /	a viparilupta caitanya svabhāvāt 
SA_GSP33_samkaubh_u-488	kiñ ca nāyam ātmā kutaścit kāraṇāntarād babhūva na prabhūtaḥ /	kim ca na ayam ātmā kutaścid kāraṇa antarāt babhūva na prabhūtaḥ 
SA_GSP33_samkaubh_u-489	asmāc cātmano na babhūva kaścid arthāntarabhūtaḥ /	asmāt ca ātmanaḥ na babhūva kaścid artha antara bhūtaḥ 
SA_GSP33_samkaubh_u-490	ato 'yam ātmājo nityaḥ śāśvato 'pakṣayavivarjitaḥ /	atas yam ātmā ajaḥ nityaḥ śāśvataḥ pakṣaya vivarjitaḥ 
SA_GSP33_samkaubh_u-491	yo hy aśāśvataḥ so 'pakṣīyate,	yaḥ hi aśāśvataḥ saḥ pakṣīyate 
SA_GSP33_samkaubh_u-492	ayaṃ tu śāśvato 'ta eva purāṇaḥ purāpi nava eveti /	ayam tu śāśvataḥ te eva purāṇaḥ purā api navaḥ eva iti 
SA_GSP33_samkaubh_u-493	yo hy avayavopacayadvāreṇābhinirvartyate sa idānīṃ navo yathāṅkarādis tadviparītas tv ātmā purāṇo vṛddhivivarjita ity arthaḥ /	yaḥ hi avayava upacaya dvāreṇa abhinirvartyate saḥ idānīm navaḥ yathā aṅkara ādiḥ tad viparītaḥ tu ātmā purāṇaḥ vṛddhi vivarjitaḥ iti arthaḥ 
SA_GSP33_samkaubh_u-494	yata evam ato na hanyate na hiṃsyate hanyamāne śastrādibhiḥ śarīre /	yatas evam atas na hanyate na hiṃsyate hanyamāne śastra ādibhiḥ śarīre 
SA_GSP33_samkaubh_u-495	tatstho 'py ākāśavad eva // KaUBh_2.18/1,2.18 //	tad sthāḥ u pi ākāśa vat eva 
SA_GSP33_samkaubh_u-496	hantā cen manyate hantuṃ hataś cen manyate hatam /	hantā ced manyate hantum hataḥ ced manyate hatam 
SA_GSP33_samkaubh_u-497	ubhau tau na vijānīto nāyaṃ hanti na hanyate // KaU_2.19/1,2.19 //	ubhau tau na vijānītaḥ na ayam hanti na hanyate 
SA_GSP33_samkaubh_u-498	evaṃ bhūtam apy ātmānaṃ śarīramātrātmadṛṣṭir hantā ced yadi manyate cintayati hantuṃ	evam bhūtam api ātmānam śarīra mātra ātma dṛṣṭiḥ hantā ced yadi manyate cintayati hantum 
SA_GSP33_samkaubh_u-499	haniṣyāmy enam iti yo 'py anyo hataḥ so 'pi cen manyate hatam ātmānaṃ hato 'ham ity	haniṣyāmi enam iti yaḥ u pi anyaḥ hataḥ saḥ u pi ced manyate hatam ātmānam hataḥ ham iti 
SA_GSP33_samkaubh_u-500	ubhāv api tau na vijānītaḥ svam ātmānam,	ubhau api tau na vijānītaḥ svam ātmānam 
SA_GSP33_samkaubh_u-501	yato nāyaṃ hanty avikriyatvād ātmanas tathā na hanyata ākāśavad avikriyatvād eva /	yatas na ayam hanti avikriya tvāt ātmanaḥ tathā na hanyate ākāśa vat avikriya tvāt eva 
SA_GSP33_samkaubh_u-502	ato 'nātmajñaviṣaya eva dharmādharmādilakṣaṇaḥ saṃsāro nātmajñasya śrutiprāmāṇyānnyāyāccadharmādharmādyanupapatteḥ // KaUBh_2.19/1,2.19 //	atas na ātma jña viṣayaḥ eva dharma adharma ādi lakṣaṇaḥ saṃsāraḥ na ātma jñasya śruti prāmāṇyāt nyāyāt ca dharma adharma ādi anupapatteḥ 
SA_GSP33_samkaubh_u-503	aṇor aṇīyān mahato mahīyān ātmāsya jantor nihito guhāyām /	aṇoḥ aṇīyān mahataḥ mahīyān ātmā asya jantoḥ nihitaḥ guhāyām 
SA_GSP33_samkaubh_u-504	tam akratuḥ paśyati vītaśoko dhātuprasādān mahimānam ātmanaḥ // KaU_2.20/1,2.20 //	tam akratuḥ paśyati vīta śokaḥ dhātu prasādāt mahimānam ātmanaḥ 
SA_GSP33_samkaubh_u-505	kathaṃ punar ātmānaṃ jānātīty ucyate -- aṇoḥ sūkṣmād aṇīyāñ śyāmākāder aṇutaraḥ /	katham punar ātmānam jānāti iti ucyate aṇoḥ sūkṣmāt aṇīyām śyāmāka ādeḥ aṇutaraḥ 
SA_GSP33_samkaubh_u-506	mahato mahatparimāṇān mahīyān mahattaraḥ pṛthivyādeḥ /	mahataḥ mahat parimāṇāt mahīyān mahattaraḥ pṛthivī ādeḥ 
SA_GSP33_samkaubh_u-507	aṇu mahad vā yad asti loke vastu tat tenaivātmanā nityenātmavat sambhavati /	aṇu mahat vā yat asti loke vastu tat tena eva ātmanā nityena ātmavat sambhavati 
SA_GSP33_samkaubh_u-508	tad ātmanā vinirmuktam asat sampadyate /	tat ātmanā vinirmuktam asat sampadyate 
SA_GSP33_samkaubh_u-509	tasmād asāv evātmāṇor aṇīyān mahato mahīyān sarvanāmarūpavastūpādhikatvāt /	tasmāt asau eva ātmā aṇoḥ aṇīyān mahataḥ mahīyān sarva nāma rūpa vastu upādhika tvāt 
SA_GSP33_samkaubh_u-510	sa cātmāsya jantor brahmādistambaparyantasya prāṇijātasya guhāyāṃ hṛdaye nihita ātmabhṛtaḥ sthita ity arthaḥ /	sa ca ātmā asya jantoḥ brahma ādi stamba paryantasya prāṇi jātasya guhāyām hṛdaye nihitaḥ ātma bhṛtaḥ sthitaḥ iti arthaḥ 
SA_GSP33_samkaubh_u-511	tam ātmānaṃ darśanaśravaṇamananavijñānaliṅgam akratur akāmo,	tam ātmānam darśana śravaṇa manana vijñāna liṅgam akratuḥ akāmaḥ 
SA_GSP33_samkaubh_u-512	dṛṣṭādṛṣṭabāhyaviṣayoparatabuddhir ity arthaḥ /	dṛṣṭa adṛṣṭa bāhya viṣaya uparata buddhiḥ iti arthaḥ 
SA_GSP33_samkaubh_u-513	yadā caivaṃ tadā mana ādīni karaṇāni dhātavaḥ śarīrasya dhāraṇāt prasīdantīty eṣāṃ dhātūnāṃ prasādād ātmano mahimānaṃ karmanimittavṛddhikṣayarahitaṃ  #	yadā ca evam tadā manaḥ ādīni karaṇāni dhātavaḥ śarīrasya dhāraṇāt prasīdanti iti eṣām dhātūnām prasādāt ātmanaḥ mahimānam karma nimitta vṛddhi kṣaya rahitam 
SA_GSP33_samkaubh_u-514	paśyaty ayam aham asmīti,	paśyati ayam aham asmi iti 
SA_GSP33_samkaubh_u-515	sākṣād vijānāti /	sākṣāt vijānāti 
SA_GSP33_samkaubh_u-516	tato vītaśoko bhavati // KaUBh_2.20/1,2.20 //	tatas vīta śokaḥ bhavati 
SA_GSP33_samkaubh_u-517	anyathā durvijñeyo 'yam ātmā kāmibhiḥ prākṛtapuruṣaiḥ, yasmāt	anyathā durvijñeyaḥ yam ātmā kāmibhiḥ prākṛta puruṣaiḥ yasmāt 
SA_GSP33_samkaubh_u-518	āsīno dūraṃ vrajati śayāno yāti sarvataḥ /	āsīnaḥ dūram vrajati śayānaḥ yāti sarvatas 
SA_GSP33_samkaubh_u-519	kas taṃ madāmadaṃ devaṃ mad anyo jñātum arhati // KaU_2.21/1,2.21 //	kaḥ tam madāmadam devam mat anyaḥ jñātum arhati 
SA_GSP33_samkaubh_u-520	āsīno 'vasthito 'cala eva san dūraṃ vrajati śayāno yāti sarvataḥ,	āsīnaḥ calaḥ eva san dūram vrajati śayānaḥ yāti sarvatas 
SA_GSP33_samkaubh_u-521	evam asāv ātmā devo madāmadaḥ samado 'madaś ca saharṣo 'harṣaś ca viruddhadharmavān ato 'śakyatvāj jñātuṃ kas taṃ madāmadaṃ devaṃ madanyo jñātum  #	evam asau ātmā devaḥ madāmadaḥ samadaḥ madaḥ ca sa harṣaḥ harṣaḥ ca viruddha dharmavān atas śakya tvāt jñātum kaḥ tam madāmadam devam madanyaḥ jñātum 
SA_GSP33_samkaubh_u-522	arhati /	arhati 
SA_GSP33_samkaubh_u-523	asmadāder eva sūkṣmabuddheḥ paṇḍitasya vijñeyo 'yam ātmā sthitigatinityānityādiviruddhānekadharmopādhitvād viruddhadharmavān viśvarūpa iva  #	asmad ādeḥ eva sūkṣmabuddheḥ paṇḍitasya vijñeyaḥ yam ātmā sthiti gati nitya anitya ādi viruddha aneka dharma upādhi tvāt viruddha dharmavān viśva rūpaḥ iva 
SA_GSP33_samkaubh_u-524	cintāmaṇivat kasyacid avabhāsate /	cintāmaṇi vat kasyacid avabhāsate 
SA_GSP33_samkaubh_u-525	ato durvijñeyatvaṃ darśayati kas taṃ madanyo jñātum arhatīti /	atas durvijñeya tvam darśayati kaḥ tam mat anyaḥ jñātum arhati iti 
SA_GSP33_samkaubh_u-526	karaṇānām upaśamaḥ śayanaṃ karaṇajanitasyaikadeśavijñānasyopaśamaḥ śayānasya bhavati /	karaṇānām upaśamaḥ śayanam karaṇa janitasya eka deśa vijñānasya upaśamaḥ śayānasya bhavati 
SA_GSP33_samkaubh_u-527	yadā caivaṃ kevalasāmānyavijñānatvāt sarvato yātīva yadā viśeṣavijñānasthaḥ svena	yadā ca evam kevala sāmānya vijñāna tvāt sarvatas yāti iva yadā viśeṣa vijñāna sthaḥ svena 
SA_GSP33_samkaubh_u-528	rūpeṇa sthita eva san mana ādigatiṣu tadupādhikatvād dūraṃ vrajatīva sa cehaiva vartate //	rūpeṇa sthitaḥ eva san manaḥ ādi gatiṣu tad upādhika tvāt dūram vrajati iva sa ca iha eva vartate 
SA_GSP33_samkaubh_u-529	aśarīraṃ śarīreṣu anavastheṣv avasthitam /	aśarīram śarīreṣu anavastheṣu avasthitam 
SA_GSP33_samkaubh_u-530	mahāntaṃ vibhum ātmānaṃ matvā dhīro na śocati // KaU_2.22/1,2.22 //	mahāntam vibhum ātmānam matvā dhīraḥ na śocati 
SA_GSP33_samkaubh_u-531	tadvijñānāc ca śokātyaya ity api darśayati -- aśarīraḥ svena rūpeṇākāśakalpa ātmā	tad vijñānāt ca śoka atyayaḥ iti api darśayati aśarīraḥ svena rūpeṇa ākāśa kalpaḥ ātmā 
SA_GSP33_samkaubh_u-532	tam aśarīraṃ śarīreṣu devapitṛmanuṣyādiśarīreṣv anavastheṣv avasthitir ahiteṣv anityeṣv	tam aśarīram śarīreṣu deva pitṛ manuṣya ādi śarīreṣu anavastheṣu avasthitiḥ ahiteṣu anityeṣu 
SA_GSP33_samkaubh_u-533	avasthitaṃ nityam avikṛtam ity etat /	avasthitam nityam a vikṛtam iti etat 
SA_GSP33_samkaubh_u-534	mahāntaṃ mahattvasyopekṣikatvasaṅkāyām āha vibhuṃ vyāpinam ātmānam /	mahāntam mahat tvasya āpekṣika tva saṅkāyām āha vibhum vyāpinam ātmānam 
SA_GSP33_samkaubh_u-535	ātmagrahaṇaṃ svato 'nanyatvapradarśanārtham /	ātma grahaṇam svatas na anya tva pradarśana artham 
SA_GSP33_samkaubh_u-536	ātmaśabdaḥ pratyagātmaviṣaya eva mukhyas tam īdṛśam ātmānaṃ matvāyam aham iti,	ātma śabdaḥ pratyagātma viṣaye eva mukhyaḥ tam īdṛśam ātmānam matvā ayam aham iti 
SA_GSP33_samkaubh_u-537	dhīro dhīmān na śocati /	dhīraḥ dhīmān na śocati 
SA_GSP33_samkaubh_u-538	na hy evaṃvidhasyātmavidaḥ śokopapattiḥ // KaUBh_2.22/1,2.22 //	na hi evaṃvidhasya ātma vidaḥ śoka upapattiḥ 
SA_GSP33_samkaubh_u-539	nāyam ātmā pravacanena labhyo na medhayā na bahunā śrutena /	na ayam ātmā pravacanena labhyaḥ na medhayā na bahunā śrutena 
SA_GSP33_samkaubh_u-540	yam evaiṣa vṛṇute tena labhyas tasyaiṣa ātmā vivṛṇute tanūṃ svām // KaU_2.23/1,2.23 //	yam eva eṣa vṛṇute tena labhyaḥ tasya eṣaḥ ātmā vivṛṇute tanūm svām 
SA_GSP33_samkaubh_u-541	yady api durvijñeyo 'yam ātmā tathāpy upāyena suvijñeya evety āha nāyam ātmā pravacanenānekavedasvīkaraṇena labhyo jñeyo,	yadi api durvijñeyaḥ yam ātmā tathā api upāyena su vijñeyaḥ eva iti āha na ayam ātmā pravacanena aneka veda svīkaraṇena labhyaḥ jñeyaḥ 
SA_GSP33_samkaubh_u-542	nāpi medhayā granthārthadhāraṇaśaktyā,	na api medhayā grantha artha dhāraṇa śaktyā 
SA_GSP33_samkaubh_u-543	na bahunā śrutena kevalena /	na bahunā śrutena kevalena 
SA_GSP33_samkaubh_u-544	kena tarhi labhya ity ucyate -- yam eva svātmānam eṣa sādhako vṛṇute prārthayate tenaivātmanā varitrā svayam ātmā labhyo jñāyata ity etat /	kena tarhi labhyaḥ iti ucyate yam eva sva ātmānam eṣa sādhakaḥ vṛṇute prārthayate tena eva ātmanā varitrā svayam ātmā labhyaḥ jñāyate iti etat 
SA_GSP33_samkaubh_u-545	niṣkāmaś cātmānam eva prārthayate,	niṣkāmaḥ ca ātmānam eva prārthayate 
SA_GSP33_samkaubh_u-546	ātmanaivātmā labhyata ity arthaḥ /	ātmanā eva ātmā labhyate iti arthaḥ 
SA_GSP33_samkaubh_u-547	kathaṃ labhyata ity ucyate -- tasyātmakāmasyaiṣa ātmā vivṛṇute prakāśayati pāramārthikīṃ tanūṃ svāṃ svakīyāṃ svayāthātmyam ity arthaḥ // KaUBh_2.23/1,2.23	katham labhyate iti ucyate tasya ātma kāmasya eṣa ātmā vivṛṇute prakāśayati pāramārthikīm tanūm svām svakīyām sva yāthātmyam iti arthaḥ 
SA_GSP33_samkaubh_u-548	nāvirato duścaritān nāśānto nāsamāhitaḥ /	na a virataḥ duścaritāt na a śāntaḥ na a samāhitaḥ 
SA_GSP33_samkaubh_u-549	nāśāntamānaso vāpi prajñānenainam āpnuyāt // KaU_2.24/1,2.24 //	na a śānta mānasaḥ vā api prajñānena enam āpnuyāt 
SA_GSP33_samkaubh_u-550	kiñ cānyat / na duścaritāt pratiṣiddhāc chrutismṛtyavihitāt pāpakarmaṇo 'virato 'nuparataḥ /	kim ca anyat na duścaritāt pratiṣiddhāt śruti smṛti a vihitāt pāpa karmaṇaḥ virataḥ nu parataḥ 
SA_GSP33_samkaubh_u-551	nāpīndriyalaulyād aśānto 'nuparataḥ /	na api indriya laulyāt aśāntaḥ nu parataḥ 
SA_GSP33_samkaubh_u-552	nāpy asamāhito 'nekāgramanā vikṣiptacittaḥ /	na api asamāhitaḥ na ekāgra manāḥ vikṣipta cittaḥ 
SA_GSP33_samkaubh_u-553	samāhitacitto 'pi san samādhānaphalārthitvān nāpy aśāntamānaso vyāpṛtacitto vā /	samāhita cittaḥ pi san samādhāna phala arthi tvāt na api aśānta mānasaḥ vyāpṛta cittaḥ vā 
SA_GSP33_samkaubh_u-554	prajñānena brahmavijñānenainaṃ prakṛtam ātmānam āpnuyāt /	prajñānena brahma vijñānena enam prakṛtam ātmānam āpnuyāt 
SA_GSP33_samkaubh_u-555	yas tu duścaritād virata indriyalaulyāc ca,	yaḥ tu duścaritāt virataḥ indriya laulyāt ca 
SA_GSP33_samkaubh_u-556	samāhitacittaḥ samādhānaphalād apy upaśāntamānasaś cācāryavān prajñānena yathoktam ātmānaṃ prāpnotīty arthaḥ // KaUBh_2.24/1,2.24 //	samāhita cittaḥ samādhāna phalāt api upaśānta mānasaḥ ca ācāryavān prajñānena yathoktam ātmānam prāpnoti iti arthaḥ 
SA_GSP33_samkaubh_u-557	yasya brahma ca kṣatraṃ ca ubhe bhavata odanaḥ /	yasya brahma ca kṣatram ca ubhe bhavataḥ odanaḥ 
SA_GSP33_samkaubh_u-558	mṛtyur yasyopasecanaṃ ka itthā veda yatra saḥ // KaU_2.25/1,2.25 //	mṛtyuḥ yasya upasecanam kaḥ itthā veda yatra saḥ 
SA_GSP33_samkaubh_u-559	iti kāṭhakopaniṣadi iti dvitīyā vallī // 2 //	iti kāṭhaka upaniṣadi iti dvitīyā vallī 
SA_GSP33_samkaubh_u-560	yas tv anevaṃ bhūtaḥ -- yasyātmano brahma ca kṣatraṃ ca brahmakṣatre sarvadharmavidhāraka api sarvatrāṇabhūta ubha ādano 'śanaṃ bhavataḥ syātām	yaḥ tu an evam bhūtaḥ yasya ātmanaḥ brahma ca kṣatram ca brahma kṣatre sarva dharma vidhārakaḥ api sarva trāṇa bhūtaḥ ubhau bhavataḥ syātām 
SA_GSP33_samkaubh_u-561	sarvaharo 'pi mṛtyur yasyopasecanam ivaudanasya,	sarva haraḥ u pi mṛtyuḥ yasya upasecanam iva odanasya 
SA_GSP33_samkaubh_u-562	aśanatve 'py aparyāptaḥ,	aśana tve pi a paryāptaḥ 
SA_GSP33_samkaubh_u-563	taṃ prākṛtabuddhir yathoktasādhanarahitaḥ san ka itthā ittham evaṃ yathoktasādhanavānivety arthaḥ /	tam prākṛta buddhiḥ yathā ukta sādhana rahitaḥ san kaḥ itthā ittham evam yathā ukta sādhanavān iva iti arthaḥ 
SA_GSP33_samkaubh_u-564	veda vijānāti yatra sa ātmeti // KaUBh_2.25/1,2.25 //	veda vijānāti yatra saḥ ātmā iti 
SA_GSP33_samkaubh_u-565	iti kāṭhavallyāṃ dvitīyavallībhāṣyam // 2 //	iti kāṭhavallyām dvitīya vallī bhāṣyam 
SA_GSP33_samkaubh_u-566	atha tṛtīyā vallī /	atha tṛtīyā vallī 
SA_GSP33_samkaubh_u-567	ṛtaṃ pibantau sukṛtasya loke guhāṃ praviṣṭau parame parārdhe /	ṛtam pibantau sukṛtasya loke guhām praviṣṭau parame parārdhe 
SA_GSP33_samkaubh_u-568	chāyātapau brahmavido vadanti pañcāgnayo ye ca triṇāciketāḥ // KaU_3.1/1,3.1 //	chāyā ātapau brahma vidaḥ vadanti pañca agnayaḥ ye ca triṇāciketāḥ 
SA_GSP33_samkaubh_u-569	ṛtaṃ pibantāvityasyā vallyāḥ sambandhaḥ /	ṛtam pibantau iti asyāḥ vallyāḥ sambandhaḥ 
SA_GSP33_samkaubh_u-570	vidyāvidye nānā viruddhaphale ity upanyaste,	vidyā avidye nānā viruddha phale iti upanyaste 
SA_GSP33_samkaubh_u-571	na tu saphale te yathāvan nirṇīte /	na tu saphale te yathāvat nirṇīte 
SA_GSP33_samkaubh_u-572	tannirṇayārthā ratharūpakakalpanā,	tad nirṇaya arthā ratha rūpaka kalpanā 
SA_GSP33_samkaubh_u-573	tathā ca pratipattisaukaryam /	tathā ca pratipatti saukaryam 
SA_GSP33_samkaubh_u-574	evaṃ ca prāptṛprāpyagantṛgantavyavivekārtharatharūpakadvārā dvāv ātmānāv upanyasyete -- ṛtaṃ satyam avaśyambhāvitvāt karmaphalaṃ pibantau /	evam ca prāptṛ prāpya gantṛ gantavya viveka artha ratha rūpaka dvārā dvau ātmānau upanyasyete ṛtam satyam avaśyambhāvi tvāt karma phalam pibantau 
SA_GSP33_samkaubh_u-575	ekas tatra karmaphalaṃ pibati bhuṅkte netaras tathāpi pātṛsambandhāt pibantāv ity ucyate cchatrinyāyena /	ekaḥ tatra karma phalam pibati bhuṅkte na itaraḥ tathā api pātṛ sambandhāt pibantau iti ucyate chatri nyāyena 
SA_GSP33_samkaubh_u-576	sukṛtasya svayaṅkṛtasya karmaṇa ṛtam iti pūrveṇa sambandhaḥ /	su kṛtasya svayaṅkṛtasya karmaṇaḥ ṛtam iti pūrveṇa sambandhaḥ 
SA_GSP33_samkaubh_u-577	loke 'smiñ śarīre /	loke smin śarīre 
SA_GSP33_samkaubh_u-578	guhāṃ guhāyāṃ buddhau praviṣṭau /	guhām guhāyām buddhau praviṣṭau 
SA_GSP33_samkaubh_u-579	parame bāhyapuruṣākāśasaṃsthānāpekṣayā paramam /	parame bāhya puruṣa ākāśa saṃsthāna apekṣayā paramam 
SA_GSP33_samkaubh_u-580	parārdhe parasya brahmaṇo 'rdhaṃ sthānaṃ parārdhaṃ hārdākāśam /	para ardhe parasya brahmaṇaḥ ṛdham sthānam para ardham hārda ākāśam 
SA_GSP33_samkaubh_u-581	tasmin hi paraṃ brahmopalabhyate /	tasmin hi param brahma upalabhyate 
SA_GSP33_samkaubh_u-582	tatas tasmin parame parārdhe hārdākāśe praviṣṭāv ity arthaḥ /	tatas tasmin parame parārdhe hārda ākāśe praviṣṭau iti arthaḥ 
SA_GSP33_samkaubh_u-583	tau ca cchāyātapāv iva vilakṣanau saṃsāritvāsaṃsāritvena brahmavido vadanti kathayanti /	tau ca chāyā ātapau iva vilakṣanau saṃsāri tva asaṃsāri tvena brahma vidaḥ vadanti kathayanti 
SA_GSP33_samkaubh_u-584	na kevalam akarmiṇa eva vadanti /	na kevalam akarmiṇaḥ eva vadanti 
SA_GSP33_samkaubh_u-585	pañcāgnayo gṛhasthāḥ /	pañca agnayaḥ gṛhasthāḥ 
SA_GSP33_samkaubh_u-586	ye ca triṇāciketāḥ,	ye ca triṇāciketāḥ 
SA_GSP33_samkaubh_u-587	triḥ kṛtvo nāciketo 'gniś cito yais te triṇāciketāḥ // KaUBh_3.1/1,3.1 //	tris kṛtvas nāciketaḥ gniḥ citaḥ yaiḥ te triṇāciketāḥ 
SA_GSP33_samkaubh_u-588	yaḥ setur ījānānām akṣaraṃ brahma yat param /	yaḥ setuḥ ījānānām akṣaram brahma yat param 
SA_GSP33_samkaubh_u-589	abhayaṃ titīrṣatāṃ pāraṃ nāciketaṃ śakemahi // KaU_3.2/1,3.2 //	abhayam titīrṣatām pāram nāciketam śakemahi 
SA_GSP33_samkaubh_u-590	yaḥ setuḥ setur iva setur ījānānāṃ yajamānānāṃ karmiṇāṃ duḥkhasantaraṇārthatvāt /	yaḥ setuḥ setuḥ iva setuḥ ījānānām yajamānānām karmiṇām duḥkha santaraṇa artha tvāt 
SA_GSP33_samkaubh_u-591	nāciketaṃ nāciketo 'gnis tam,	nāciketam nāciketaḥ gniḥ tam 
SA_GSP33_samkaubh_u-592	vayaṃ jñātuṃ cetuṃ ca śakemahi śaknuvantaḥ /	vayam jñātum cetum ca śakemahi śaknuvantaḥ 
SA_GSP33_samkaubh_u-593	kiñ ca yac cābhayaṃ bhayaśūnyaṃ saṃsārasya pāraṃ titīrṣatāṃ tartum icchatāṃ brahmavidāṃ yatparamāśrayam akṣaram ātmākhyaṃ brahma,	kim ca yat ca abhayam bhaya śūnyam saṃsārasya pāram titīrṣatām tartum icchatām brahma vidām yat parama āśrayam akṣaram ātma ākhyam brahma 
SA_GSP33_samkaubh_u-594	tac ca jñātuṃ śakemahi /	tat ca jñātum śakemahi 
SA_GSP33_samkaubh_u-595	parāpare brahmaṇī karmibrahmavidāśraye veditavye iti vākyārthaḥ /	parāpare brahmaṇī karmi brahma vid āśraye veditavye iti vākya arthaḥ 
SA_GSP33_samkaubh_u-596	etayor eva hy upanyāsaḥ kṛta “ṛtaṃ pibantau” (KaU 3.1) iti // KaUBh_3.2/1,3.2 //	etayoḥ eva hi upanyāsaḥ kṛtaḥ ṛtam pibantau kau iti 
SA_GSP33_samkaubh_u-597	ātmānaṃ rathinaṃ viddhi śarīraṃ ratham eva tu /	ātmānam rathinam viddhi śarīram ratham eva tu 
SA_GSP33_samkaubh_u-598	buddhiṃ tu sārathiṃ viddhi manaḥ pragraham eva ca // KaU_3.3/1,3.3 //	buddhim tu sārathim viddhi manaḥ pragraham eva ca 
SA_GSP33_samkaubh_u-599	tatra ya upādhikṛtaḥ saṃsārī vidyāvidyāyor adhikṛto mokṣagamanāya saṃsāragamanāya ca,	tatra yaḥ upādhi kṛtaḥ saṃsārī vidyā avidyāyoḥ adhikṛtaḥ mokṣa gamanāya saṃsāra gamanāya ca 
SA_GSP33_samkaubh_u-600	tasya tadubhayagamane sādhano rathaḥ kalpyate /	tasya tad ubhaya gamane sādhanaḥ rathaḥ kalpyate 
SA_GSP33_samkaubh_u-601	tatrātmānam ṛtapaṃ saṃsāriṇaṃ rathinaṃ rathasvāminaṃ viddhi jānīhi /	tatra ātmānam ṛta pam saṃsāriṇam rathinam ratha svāminam viddhi jānīhi 
SA_GSP33_samkaubh_u-602	śarīraṃ ratham eva tu rathabaddhahayasthānīyair indriyair ākṛṣyamāṇatvāc charīrasya /	śarīram ratham eva tu ratha baddha haya sthānīyaiḥ indriyaiḥ ākṛṣyamāṇa tvāt śarīrasya 
SA_GSP33_samkaubh_u-603	buddhiṃ tv adhyavasāyalakṣaṇāṃ sārathiṃ viddhi,	buddhim tu adhyavasāya lakṣaṇām sārathim viddhi 
SA_GSP33_samkaubh_u-604	buddhinetṛpradhānatvāc charīrasya sārathinetṛpradhāna iva rathaḥ /	buddhi netṛ pradhāna tvāt śarīrasya sārathi netṛ pradhānaḥ iva rathaḥ 
SA_GSP33_samkaubh_u-605	sarvaṃ hi dehagataṃ kāryaṃ buddhikartavyam eva prāyeṇa /	sarvam hi deha gatam kāryam buddhi kartavyam eva prāyeṇa 
SA_GSP33_samkaubh_u-606	manaḥ saṃkalpavikalpādilakṣaṇaṃ pragrahaṃ raśanāṃ viddhi /	manaḥ saṃkalpa vikalpa ādi lakṣaṇam pragraham raśanām viddhi 
SA_GSP33_samkaubh_u-607	manasā hi pragṛhītāni śrotrādīni karaṇāni pravartante raśanayevāśvāḥ // KaUBh_3.3/1,3.3 //	manasā hi pragṛhītāni śrotra ādīni karaṇāni pravartante raśanayā iva aśvāḥ 
SA_GSP33_samkaubh_u-608	indriyāṇi hayān āhur viṣayāṃs teṣu gocarān /	indriyāṇi hayān āhuḥ viṣayān teṣu gocarān 
SA_GSP33_samkaubh_u-609	ātmendriyamanoyuktaṃ bhoktety āhur manīṣiṇaḥ // KaU_3.4/1,3.4 //	ātma indriya manaḥ yuktam bhoktā iti āhuḥ manīṣiṇaḥ 
SA_GSP33_samkaubh_u-610	indriyāṇi cakṣurādīni hayān āhū rathakalpanākuśalāḥ,	indriyāṇi cakṣuḥ ādīni hayān āhuḥ ratha kalpanā kuśalāḥ 
SA_GSP33_samkaubh_u-611	śarīrasthākarṣaṇasāmānyāt /	śarīra stha ākarṣaṇa sāmānyāt 
SA_GSP33_samkaubh_u-612	teṣv evendriyeṣu hayatvena parikalpiteṣu gocarān mārgān rūpādīn viṣayān viddhi /	teṣu eva indriyeṣu haya tvena parikalpiteṣu gocarān mārgān rūpa ādīn viṣayān viddhi 
SA_GSP33_samkaubh_u-613	ātmendriyamanoyuktaṃ śarīrendriyamanobhiḥ sahitaṃ saṃyuktam ātmānaṃ bhokteti saṃsārīty āhur manīṣiṇo vivekinaḥ /	ātma indriya manaḥ yuktam śarīra indriya manobhiḥ sahitam saṃyuktam ātmānam bhoktā iti saṃsārī iti āhuḥ manīṣiṇaḥ vivekinaḥ 
SA_GSP33_samkaubh_u-614	na hi kevalasyātmano bhoktṛtvam asti,	na hi kevalasya ātmanaḥ bhoktṛ tvam asti 
SA_GSP33_samkaubh_u-615	buddhyādyupādhikṛtam eva tasya bhoktṛtvam /	buddhi ādi upādhi kṛtam eva tasya bhoktṛ tvam 
SA_GSP33_samkaubh_u-616	tathā ca śrutyantaraṃ kevalasyābhotṛtvam eva darśayati “dhyāyatīva lelāyatīva” (BĀU 4,4.7) ity ādi /	tathā ca śruti antaram kevalasya abhotṛ tvam eva darśayati dhyāyati iva lelāyati iva iti ādi 
SA_GSP33_samkaubh_u-617	evañ ca sati vakṣyamāṇarathakalpanayā vaiṣṇavasya padasyātmatayā pratipattir upapadyate,	evam ca sati vakṣyamāṇa ratha kalpanayā vaiṣṇavasya padasya ātma tayā pratipattiḥ upapadyate 
SA_GSP33_samkaubh_u-618	nānyathā svabhāvān atikramāt // KaUBh_3.4/1,3.4 //	na anyathā svabhāvān atikramāt 
SA_GSP33_samkaubh_u-619	yas tv avijñānavān bhavaty ayuktena manasā sadā /	yaḥ tu a vijñānavān bhavati ayuktena manasā sadā 
SA_GSP33_samkaubh_u-620	tasyendriyāṇy avaśyāni duṣṭāśvā iva sāratheḥ // KaU_3.5/1,3.5 //	tasya indriyāṇi avaśyāni duṣṭa aśvāḥ iva sāratheḥ 
SA_GSP33_samkaubh_u-621	tatraivaṃ sati yas tv avijñānavān yasya buddhyākhyaḥ sārathir avijñāno 'nipuṇo 'vivekī pravṛttau ca nivṛttau ca bhavati,	tatra evam sati yaḥ tu avijñānavān yasya buddhi ākhyaḥ sārathiḥ avijñānaḥ nipuṇaḥ vivekī pravṛttau ca nivṛttau ca bhavati 
SA_GSP33_samkaubh_u-622	yathetaro rathacaryāyām ayuktenāpragṛhītenāsamāhitena manasā pragrahasthānīyena sadā yukto bhavati,	yathā itaraḥ rathacaryāyām ayuktena a pragṛhītena a samāhitena manasā pragraha sthānīyena sadā yuktaḥ bhavati 
SA_GSP33_samkaubh_u-623	tasyākuśalabuddhisārather indriyāṇy aśvasthānīyāny avaśyāny aśakyanivāraṇāni duṣṭāśvā adāntāśvā ivetarasārather bhavanti // KaUBh_3.5/1,3.5	tasya akuśala buddhi sāratheḥ indriyāṇi aśva sthānīyāni avaśyāni aśakya nivāraṇāni duṣṭa aśvāḥ a dānta aśvāḥ iva itara sāratheḥ bhavanti 
SA_GSP33_samkaubh_u-624	yas tu vijñānavān bhavati yuktena manasā sadā /	yaḥ tu vijñānavān bhavati yuktena manasā sadā 
SA_GSP33_samkaubh_u-625	tasyendriyāṇi vaśyāni sadaśvā iva sāratheḥ // KaU_3.6/1,3.6 //	tasya indriyāṇi vaśyāni sat aśvāḥ iva sāratheḥ 
SA_GSP33_samkaubh_u-626	yas tu punaḥ pūrvoktaviparītasārathir bhavati vijñānavān pragṛhītamanāḥ samāhitacittaḥ sadā,	yaḥ tu punar pūrva ukta viparīta sārathiḥ bhavati vijñānavān pragṛhīta manāḥ samāhita cittaḥ sadā 
SA_GSP33_samkaubh_u-627	tasyāśvasthānīyānīndriyāṇi pravartayituṃ nivartayituṃ vā śakyāni vaśyāni dāntāḥ sadaśvā ivetarasāratheḥ // KaUBh_3.6/1,3.6 //	tasya aśva sthānīyāni indriyāṇi pravartayitum nivartayitum vā śakyāni vaśyāni dāntāḥ sat aśvāḥ iva itara sāratheḥ 
SA_GSP33_samkaubh_u-628	yas tv avijñānavān bhavaty amanaskaḥ sadāśuciḥ /	yaḥ tu a vijñānavān bhavati amanaskaḥ sadā aśuciḥ 
SA_GSP33_samkaubh_u-629	na sa tat padam āpnoti saṃsāraṃ cādhigacchati // KaU_3.7/1,3.7 //	na sa tat padam āpnoti saṃsāram ca adhigacchati 
SA_GSP33_samkaubh_u-630	tasya pūrvoktasyāvijñānavata idaṃ phalam āha -- yas tv avijñānavān bhavati /	tasya pūrva uktasya a vijñānavataḥ idam phalam āha yaḥ tu a vijñānavān bhavati 
SA_GSP33_samkaubh_u-631	amanasko 'pragṛhītamanaskaḥ sa tata evāśuciḥ sadaiva /	amanaskaḥ pragṛhīta manaskaḥ sa tatas eva aśuciḥ sadā eva 
SA_GSP33_samkaubh_u-632	na sa rathī tatpūrvoktam akṣaraṃ yatparaṃ padam āpnoti tena sārathinā /	na sa rathī tat pūrva uktam akṣaram yat param padam āpnoti tena sārathinā 
SA_GSP33_samkaubh_u-633	na kevalaṃ tan nāpnoti saṃsāraṃ ca janmamaraṇalakṣaṇam adhigacchati // KaUBh_3.7/1,3.7 //	na kevalam tat nā āpnoti saṃsāram ca janma maraṇa lakṣaṇam adhigacchati 
SA_GSP33_samkaubh_u-634	yas tu vijñānavān bhavati samanaskaḥ sadā śuciḥ /	yaḥ tu vijñānavān bhavati samanaskaḥ sadā śuciḥ 
SA_GSP33_samkaubh_u-635	sa tu tat padam āpnoti yasmād bhūyo na jāyate // KaU_3.8/1,3.8 //	sa tu tat padam āpnoti yasmāt bhūyas na jāyate 
SA_GSP33_samkaubh_u-636	yas tu dvitīyo vijñānavān vījñānavat sārathyupeto rathī vidvān ity etat /	yaḥ tu dvitīyaḥ vijñānavān sārathi upetaḥ rathī vidvān iti etat 
SA_GSP33_samkaubh_u-637	yuktamanāḥ samanaskaḥ sa tata eva sadā śuciḥ,	yukta manāḥ samanaskaḥ sa tatas eva sadā śuciḥ 
SA_GSP33_samkaubh_u-638	sa tu tatpadam āpnoti,	sa tu tat padam āpnoti 
SA_GSP33_samkaubh_u-639	yasmād āptāt padād apracyutaḥ san bhūyaḥ punar na jāyate saṃsāre // KaUBh_3.8/1,3.8 //	yasmāt āptāt padāt apracyutaḥ san bhūyas punar na jāyate saṃsāre 
SA_GSP33_samkaubh_u-640	vijñānasārathir yas tu manaḥ pragrahavān naraḥ /	vijñāna sārathiḥ yaḥ tu manaḥ pragrahavān naraḥ 
SA_GSP33_samkaubh_u-641	so 'dhvanaḥ pāram āpnoti tad viṣṇoḥ paramaṃ padam // KaU_3.9/1,3.9 //	saḥ dhvanaḥ pāram āpnoti tat viṣṇoḥ paramam padam 
SA_GSP33_samkaubh_u-642	kiṃ tatpadam ity āha vijñānasārathir yas tu yo vivekabuddhisārathiḥ pūrvokto manaḥpragrahavān	kim tat padam iti āha vijñāna sārathiḥ yaḥ tu yaḥ viveka buddhi sārathiḥ pūrva uktaḥ manaḥ pragrahavān 
SA_GSP33_samkaubh_u-643	pragṛhītamanāḥ samāhitacittaḥ sañ śucir naro vidvān so 'dhvanaḥ saṃsāragateḥ pāraṃ	pragṛhīta manāḥ samāhita cittaḥ sam śuciḥ naraḥ vidvān saḥ dhvanaḥ saṃsāra gateḥ pāram 
SA_GSP33_samkaubh_u-644	param evādhigantavyam ity etad āpnoti mucyate sarvasaṃsārabandhanaiḥ /	param eva adhigantavyam iti etat āpnoti mucyate sarva saṃsāra bandhanaiḥ 
SA_GSP33_samkaubh_u-645	tad viṣṇor vyāpanaśīlasya brahmaṇaḥ paramātmano vāsudevākhyasya paramaṃ prakṛṣṭaṃ padaṃ sthānam,	tat viṣṇoḥ vyāpana śīlasya brahmaṇaḥ paramātmanaḥ vāsudeva ākhyasya paramam prakṛṣṭam padam sthānam 
SA_GSP33_samkaubh_u-646	satattvaṃ ity etad yad asāv āpnoti vidvān // KaUBh_3.9/1,3.9 //	sa tattvam iti etat yat asau āpnoti vidvān 
SA_GSP33_samkaubh_u-647	adhunā yatpadaṃ gantavyaṃ tasyendriyāṇi sthūlāny ārabhya sūkṣmatāratamyakrameṇa pratyagātmatayādhigamaḥ kartavya ity evam artham idam ārabhyate	adhunā yat padam gantavyam tasya indriyāṇi sthūlāni ārabhya sūkṣma tāratamya krameṇa pratyagātma tayā adhigamaḥ kartavyaḥ iti evam artham idam ārabhyate 
SA_GSP33_samkaubh_u-648	indriyebhyaḥ parā hy arthā arthebhyaś ca paraṃ manaḥ /	indriyebhyaḥ parāḥ hi arthāḥ arthebhyaḥ ca param manaḥ 
SA_GSP33_samkaubh_u-649	manasas tu parā buddhir buddher ātmā mahān paraḥ // KaU_3.10/1,3.10 //	manasaḥ tu parā buddhiḥ buddheḥ ātmā mahān paraḥ 
SA_GSP33_samkaubh_u-650	sthūlāni tāvad indriyāṇi,	sthūlāni tāvat indriyāṇi 
SA_GSP33_samkaubh_u-651	tāni yair arthair ātmaprakāśanāyārabdhāni tebhya indriyebhyaḥ svakāryebhyas te parā hy arthāḥ sūkṣmā mahāntaś ca pratyagātmabhūtāś ca /	tāni yaiḥ arthaiḥ ātma prakāśanāya ārabdhāni tebhyaḥ indriyebhyaḥ sva kāryebhyaḥ te parāḥ hi arthāḥ sūkṣmāḥ mahāntaḥ ca pratyagātma bhūtāḥ ca 
SA_GSP33_samkaubh_u-652	tebhyo 'py arthebhyaś ca paraṃ sūkṣmataraṃ mahatpratyagātmabhūtaṃ ca manaḥ /	tebhyaḥ pi arthebhyaḥ ca param sūkṣmataram mahat pratyagātma bhūtam ca manaḥ 
SA_GSP33_samkaubh_u-653	manaḥśabdavācyaṃ manasa ārambhakaṃ bhūtasūkṣmaṃ saṅkalpavikalpādyārambhakatvāt /	manaḥ śabda vācyam manasaḥ ārambhakam bhūta sūkṣmam saṅkalpa vikalpa ādi ārambhaka tvāt 
SA_GSP33_samkaubh_u-654	manaso 'pi parā sūkṣmatarā mahattarā pratyagātmabhūtā ca buddhiḥ,	manasaḥ u pi parā sūkṣmatarā mahattarā pratyagātma bhūtā ca buddhiḥ 
SA_GSP33_samkaubh_u-655	buddhiśabdavācyām adhyavasāyādyārambhakaṃ bhūtasūkṣmam /	buddhi śabda vācyām adhyavasāya ādi ārambhakam bhūta sūkṣmam 
SA_GSP33_samkaubh_u-656	uddher ātmā sarvaprāṇibuddhīnāṃ pratyagātmabhūtatvād ātmā mahān sarvamahattvād avyaktād	uddheḥ ātmā sarva prāṇi buddhīnām pratyagātma bhūta tvāt ātmā mahān sarva mahā tvāt avyaktāt 
SA_GSP33_samkaubh_u-657	yat prathamaṃ jātaṃ hairaṇyagarbhaṃ tattvaṃ bodhābodhātmakaṃ mahān ātmā buddheḥ param	yat prathamam jātam hairaṇyagarbham tattvam bodha abodha ātmakam mahān ātmā buddheḥ param 
SA_GSP33_samkaubh_u-658	ity ucyate // KaUBh_3.10/1,3.10 //	iti ucyate 
SA_GSP33_samkaubh_u-659	mahataḥ param avyaktam avyaktāt puruṣaḥ paraḥ /	mahataḥ param avyaktam avyaktāt puruṣaḥ paraḥ 
SA_GSP33_samkaubh_u-660	puruśān na paraṃ kiṃcit sā kāṣṭhā sā parā gatiḥ // KaU_3.11/1,3.11 //	puruśās na param kiṃcid sā kāṣṭhā sā parā gatiḥ 
SA_GSP33_samkaubh_u-661	mahato 'pi paraṃ sūkṣmataraṃ pratyagātmabhūtaṃ sarvamahattaraṃ cāvyaktaṃ sarvasya	mahataḥ pi param sūkṣmataram pratyagātma bhūtam sarva mahattaram ca avyaktam sarvasya 
SA_GSP33_samkaubh_u-662	jagato bījabhūtam avyākṛtanāmarūpaṃ satattvaṃ sarvakāryakāraṇaśaktisamāhārarūpam	jagataḥ bīja bhūtam avyākṛta nāma rūpam sa tattvam sarva kārya kāraṇa śakti samāhāra rūpam 
SA_GSP33_samkaubh_u-663	avyaktam avyākṛtākāśādinām avācyaṃ paramātmany otaprotabhāvena samāśritaṃ vaṭakaṇikāyām	avyaktam avyākṛta ākāśa ādinām avācyam paramātmani otaprota bhāvena samāśritam vaṭa kaṇikāyām 
SA_GSP33_samkaubh_u-664	iva vaṭavṛkṣaśaktiḥ /	iva vaṭa vṛkṣa śaktiḥ 
SA_GSP33_samkaubh_u-665	tasmād avyaktāt paraḥ sūkṣmataraḥ sarvakāraṇakāraṇatvāt pratyagātmatvāc ca mahāṃś ca,	tasmāt avyaktāt paraḥ sūkṣmataraḥ sarva kāraṇa kāraṇa tvāt pratyagātma tvāt ca mahān ca 
SA_GSP33_samkaubh_u-666	ata eva puruṣaḥ sarvapūraṇāt /	atas eva puruṣaḥ sarva pūraṇāt 
SA_GSP33_samkaubh_u-667	tato 'nyasya parasya prasaṅgaṃ nivārayann āha -- puruṣān na paraṃ kiñcid iti /	tatas nyasya parasya prasaṅgam nivārayan āha puruṣāt na param kiñcid iti 
SA_GSP33_samkaubh_u-668	yasmān nāsti puruṣāc cinmātrāghanāt paraṃ kiñcid api vastvantaram,	yasmāt nā asti puruṣāt cit mātrā ghanāt param kiñcid api vastu antaram 
SA_GSP33_samkaubh_u-669	tasmāt sūkṣmatvamahattvapratyagātmatvānāṃ sā kāṣṭhā niṣṭhā paryavasānam /	tasmāt sūkṣma tva mahat tva pratyagātma tvānām sā kāṣṭhā niṣṭhā paryavasānam 
SA_GSP33_samkaubh_u-670	atra hīndriyebhya ārabhya sūkṣmatvādi parisamāptam /	atra hi indriyebhyaḥ ārabhya sūkṣma tva ādi parisamāptam 
SA_GSP33_samkaubh_u-671	ata eva ca gantṝṇāṃ sarvagatimatāṃ saṃsāriṇāṃ sā parā prakṛṣṭā gatiḥ /	atas eva ca gantṝṇām sarva gatimatām saṃsāriṇām sā parā prakṛṣṭā gatiḥ 
SA_GSP33_samkaubh_u-672	“yad gatvā na nivartante” (BhG 15.6)	yat gatvā na nivartante bhg 
SA_GSP33_samkaubh_u-673	iti smṛteḥ // KaUBh_3.11/1,3.11 //	iti smṛteḥ 
SA_GSP33_samkaubh_u-674	eṣa sarveṣu bhūteṣu gūḍho 'tmā na prakāśate /	eṣa sarveṣu bhūteṣu gūḍhaḥ ā ātmā na prakāśate 
SA_GSP33_samkaubh_u-675	dṛṣyate tv agryayā buddhyā sūkṣmayā sūkṣmadarśibhiḥ // KaU_3.12/1,3.12 //	dṛṣyate tu agryayā buddhyā sūkṣmayā sūkṣma darśibhiḥ 
SA_GSP33_samkaubh_u-676	nanu gatiś ced āgatyāpi bhavitavyam,	nanu gatiḥ ced āgatyā api bhavitavyam 
SA_GSP33_samkaubh_u-677	kathaṃ “yasmād bhūyo na jāyate” (KaU 3.8) iti /	katham yasmāt bhūyaḥ na jāyate kau iti 
SA_GSP33_samkaubh_u-678	naiṣa doṣaḥ /	na eṣa doṣaḥ 
SA_GSP33_samkaubh_u-679	sarvasya pratyagātmatvād avagatir eva gatir ity upacaryate /	sarvasya pratyagātma tvāt avagatiḥ eva gatiḥ iti upacaryate 
SA_GSP33_samkaubh_u-680	pratyagātmatvañ ca darśitam indriyamanobuddhiparatvena /	pratyagātma tvam ca darśitam indriya manaḥ buddhi paratvena 
SA_GSP33_samkaubh_u-681	yo hi gantā so 'yam apratyagrūpaṃ gacchaty anātmabhūtaṃ na vindati svarūpeṇa /	yaḥ hi gantā saḥ yam a pratyagrūpam gacchati anātma bhūtam na vindati sva rūpeṇa 
SA_GSP33_samkaubh_u-682	tathā ca śrutiḥ -- “anadhvagā adhvasu pārayiṣṇavaḥ” (Itihāsa-Upaniṣad 18) ity ādyā /	tathā ca śrutiḥ an adhva gāḥ adhvasu pārayiṣṇavaḥ itihāsa aupaniṣad iti ādyā 
SA_GSP33_samkaubh_u-683	tathā ca darśayati pratyagātmatvaṃ sarvasya /	tathā ca darśayati pratyagātma tvam sarvasya 
SA_GSP33_samkaubh_u-684	eṣa puruṣaḥ sarveṣu brahmādistambaparyanteṣu bhūteṣu gūḍhaḥ saṃvṛto darśanaśravaṇādikarmāvidyāmāyāc channo 'ta evātmā na prakāśata ātmatvena  #	eṣa puruṣaḥ sarveṣu brahma ādi stamba paryanteṣu bhūteṣu gūḍhaḥ saṃvṛtaḥ darśana śravaṇa ādi karma avidyā māyāt channa u te eva ātmā na prakāśate ātma tvena 
SA_GSP33_samkaubh_u-685	kasyacit /	kasyacid 
SA_GSP33_samkaubh_u-686	āho 'tigambhīrā duravagāhyā vicitrā ceyaṃ māyā,	āho ti gambhīrā duravagāhyā vicitrā ca iyam māyā 
SA_GSP33_samkaubh_u-687	yad ayaṃ sarvo jantuḥ paramārthataḥ paramārthasatattvo 'py evaṃ bodhyamāno 'haṃ paramātmeti na gṛhṇāti,	yat ayam sarvaḥ jantuḥ paramārthataḥ evam bodhyamānaḥ ham paramātmā iti na gṛhṇāti 
SA_GSP33_samkaubh_u-688	anātmānaṃ dehendriyādisaṅghātam ātmano dṛśyamānam api ghaṭādivad ātmatvenāham amuṣya putra ity anucyamāno 'pi gṛhṇāti /	anātmānam deha indriya ādi saṅghātam ātmanaḥ dṛśyamānam api ghaṭa ādi vat ātma tvena aham amuṣya putraḥ iti an ucyamānaḥ u pi gṛhṇāti 
SA_GSP33_samkaubh_u-689	nūnaṃ parasyaiva māyayā momuhyamānaḥ sarvo loko bambhramīti /	nūnam parasya eva māyayā momuhyamānaḥ sarvaḥ lokaḥ bambhramīti 
SA_GSP33_samkaubh_u-690	tathā ca smaraṇam “nāhaṃ prakāśaḥ sarvasya yogamāyāsamāvṛtaḥ” (BhG 7.25) ity ādi /	tathā ca smaraṇam na aham prakāśaḥ sarvasya yoga māyā samāvṛtaḥ bhg iti ādi 
SA_GSP33_samkaubh_u-691	nanu viruddham idam ucyate “matvā dhīro na śocati” (KaU 2.22)	nanu viruddham idam ucyate matvā dhīraḥ na śocati kau 
SA_GSP33_samkaubh_u-692	“na prakāśate” (KaU 3.12) iti ca /	na prakāśate kau iti ca 
SA_GSP33_samkaubh_u-693	naitad evam /	na etat evam 
SA_GSP33_samkaubh_u-694	asaṃskṛtabuddher avijñeyatvān na prakāśata ity uktam /	asaṃskṛta buddheḥ avijñeya tvāt na prakāśate iti uktam 
SA_GSP33_samkaubh_u-695	dṛśyate tu saṃskṛtayāgryayā agram ivāgryayā tayā,	dṛśyate tu saṃskṛtayā agryayā agram iva agryayā tayā 
SA_GSP33_samkaubh_u-696	ekāgratayopetayety etat sūkṣmayā sūkṣmavastunirūpaṇaparayā /	ekāgra tayā upetayā iti etat sūkṣmayā sūkṣma vastu nirūpaṇa parayā 
SA_GSP33_samkaubh_u-697	kaiḥ /	kaiḥ 
SA_GSP33_samkaubh_u-698	sūkṣmadarśibhir indriyebhyaḥ parā hy arthā ity ādiprakāreṇa sūkṣmatāpāramparyadarśanena	sūkṣma darśibhiḥ indriyebhyaḥ parāḥ hi arthāḥ iti ādi prakāreṇa sūkṣmatā pāramparya darśanena 
SA_GSP33_samkaubh_u-699	paraṃ sūkṣmaṃ draṣṭuṃ śīlaṃ yeṣāṃ te sūkṣmadarśinas taiḥ sūkṣmadarśibhiḥ paṇḍitair	param sūkṣmam draṣṭum śīlam yeṣām te sūkṣma darśinaḥ taiḥ sūkṣma darśibhiḥ paṇḍitaiḥ 
SA_GSP33_samkaubh_u-700	ity etat // KaUBh_3.12/1,3.12 //	iti etat 
SA_GSP33_samkaubh_u-701	yacched vāṅmanasī prājñas tad yacchej jñāna ātmani /	yacchet vāc manasī prājñaḥ tat yacchet jñāne ātmani 
SA_GSP33_samkaubh_u-702	jñānam ātmani mahati niyacchet tad yacchec chānta ātmani // KaU_3.13/1,3.13 //	jñānam ātmani mahati niyacchet tat yacchet śānte ātmani 
SA_GSP33_samkaubh_u-703	tatpratipattyupāyam āha yacchen niyacched upasaṃharet prājño vivekī /	tad pratipatti upāyam āha yacchet niyacchet upasaṃharet prājñaḥ vivekī 
SA_GSP33_samkaubh_u-704	kim? vāgvācam /	kim vāc vācam 
SA_GSP33_samkaubh_u-705	vāgatropalakṣaṇārthā sarveṣām indriyāṇām /	vāc atrā upalakṣaṇa arthā sarveṣām indriyāṇām 
SA_GSP33_samkaubh_u-706	kva? manasī /	kva manasī 
SA_GSP33_samkaubh_u-707	manasi chāndasaṃ dairghyam /	manasi chāndasam dairghyam 
SA_GSP33_samkaubh_u-708	tac ca mano yacchej jñāne prakāśasvarūpe buddhāv ātmani /	tat ca manaḥ yacchet jñāne prakāśa svarūpe buddhau ātmani 
SA_GSP33_samkaubh_u-709	buddhir hi mana ādikaraṇānyāpnotīty ātmā pratyak ca teṣām /	buddhiḥ hi manaḥ ādi karaṇāni āpnoti iti ātmā pratyak ca teṣām 
SA_GSP33_samkaubh_u-710	jñānaṃ buddhim ātmani mahati prathamaje niyacchet /	jñānam buddhim ātmani mahati prathama je niyacchet 
SA_GSP33_samkaubh_u-711	prathamajavat svacchasvabhāvakam ātmano vijñānam āpādayed ity arthaḥ /	prathama ja vat svaccha svabhāvakam ātmanaḥ vijñānam āpādayet iti arthaḥ 
SA_GSP33_samkaubh_u-712	tañ ca mahāntam ātmānaṃ yacchec chānte sarvaviśeṣapratyastamitarūpe 'vikriye sarvāntare sarvabuddhipratyayasākṣiṇi mukhya ātmani // KaUBh_3.13/1,3.13	tam ca mahāntam ātmānam yacchet śānte sarva viśeṣa pratyasta mita rūpe vikriye sarva antare sarva buddhi pratyaya sākṣiṇi mukhye ātmani 
SA_GSP33_samkaubh_u-713	uttiṣṭhata jāgrata prāpya varān nibodhata /	uttiṣṭhata jāgrata prāpya varān nibodhata 
SA_GSP33_samkaubh_u-714	kṣurasya dhārā niśitā duratyayā durgaṃ pathas tat kavayo vadanti // KaU_3.14/1,3.14 //	kṣurasya dhārā niśitā duratyayā durgam pathaḥ tat kavayaḥ vadanti 
SA_GSP33_samkaubh_u-715	evaṃ puruṣa ātmani sarvaṃ pravilāpya nāmarūpakarmatrayaṃ yan mithyājñānavijṛmbhitaṃ	evam puruṣaḥ ātmani sarvam pravilāpya nāma rūpa karma trayam yat mithyā jñāna vijṛmbhitam 
SA_GSP33_samkaubh_u-716	kriyākārakaphalalakṣaṇaṃ svātmayāthātmyajñānena marīcyudakarajjusarpagaganamalānīva	kriyā kāraka phala lakṣaṇam svātma yāthātmya jñānena marīci udaka rajju sarpa gagana malāni iva 
SA_GSP33_samkaubh_u-717	marīcirajjugaganasvarūpadarśanenaiva svasthaḥ praśāntaḥ kṛtakṛtyo bhavati yataḥ,	marīci rajju gagana sva rūpa darśanena eva svasthaḥ praśāntaḥ kṛtakṛtyaḥ bhavati yatas 
SA_GSP33_samkaubh_u-718	atas taddarśanārtham anādyāprasuptā uttiṣṭhata he jantavaḥ,	atas tad darśana artham anādya aprasuptāḥ uttiṣṭhata he jantavaḥ 
SA_GSP33_samkaubh_u-719	ātmajñānābhimukhā bhavata,	ātma jñāna abhimukhāḥ bhavata 
SA_GSP33_samkaubh_u-720	jāgratājñānanidrāyā ghorarūpāyāḥ sarvānarthabījabhūtāyāḥ kṣayaṃ kuruta /	jāgrata ajñāna nidrāyāḥ ghora rūpāyāḥ sarva anartha bīja bhūtāyāḥ kṣayam kuruta 
SA_GSP33_samkaubh_u-721	katham /	katham 
SA_GSP33_samkaubh_u-722	prāpyopagamya varān prakṛṣṭān ācāryāṃs tattvavidaḥ,	prāpya upagamya varān prakṛṣṭān ācāryān tattva vidaḥ 
SA_GSP33_samkaubh_u-723	tadupadiṣṭaṃ sarvāntaram ātmānam aham asmīti nibodhatāvagacchata /	tat upadiṣṭam sarva antaram ātmānam aham asmi iti nibodhata avagacchata 
SA_GSP33_samkaubh_u-724	na hy upekṣatavyam iti śrutir anukampayāha mātṛvat /	na hi upekṣatavyam iti śrutiḥ anukampayā āha mātṛ vat 
SA_GSP33_samkaubh_u-725	atisūkṣmabuddhiviṣayatvāj jñeyasya /	ati sūkṣma buddhi viṣaya tvāt jñeyasya 
SA_GSP33_samkaubh_u-726	kim iva sūkṣmabuddhir ity ucyate /	kim iva sūkṣmabuddhiḥ iti ucyate 
SA_GSP33_samkaubh_u-727	kṣurasya dhārāgraṃ niśitā tīkṣṇīkṛtā duratyayā duḥkhenātyayo yasyāḥ sā duratyayā /	kṣurasya dhārā agram niśitā tīkṣṇīkṛtā duratyayā duḥkhena atyayaḥ yasyāḥ sā duratyayā 
SA_GSP33_samkaubh_u-728	yathā sā padbhyāṃ durgamanīyā tathā durgaṃ duḥsampādyam ity etat pathaḥ panthānaṃ tat taṃ jñānalakṣaṇaṃ mārgaṃ kavayo medhāvino vadanti /	yathā sā padbhyām durgamanīyā tathā durgam duḥsampādyam iti etat pathaḥ panthānam tat tam jñāna lakṣaṇam mārgam kavayaḥ medhāvinaḥ vadanti 
SA_GSP33_samkaubh_u-729	jñeyasyātisūkṣmatvāt tadviṣayasya jñānamārgasya duḥsampādyatvaṃ vadantīty abhiprāyaḥ // KaUBh_3.14/1,3.14 //	jñeyasya ati sūkṣma tvāt tad viṣayasya jñāna mārgasya duḥsampādya tvam vadanti iti abhiprāyaḥ 
SA_GSP33_samkaubh_u-730	tatkatham atisūkṣmatvaṃ jñeyasyety ucyate /	tat katham ati sūkṣma tvam jñeyasya iti ucyate 
SA_GSP33_samkaubh_u-731	sthūlā tāvad iyaṃ medinī śabdasparśarūparasagandhopacitā sarvendriyaviṣayabhūtā tathā śarīram /	sthūlā tāvat iyam medinī śabda sparśa rūpa rasa gandha upacitā sarva indriya viṣaya bhūtā tathā śarīram 
SA_GSP33_samkaubh_u-732	tatraikaikaguṇāpakarṣeṇa gandhādīnāṃ sūkṣmatvamahattvaviśuddhatvanityatvāditāratamyaṃ dṛṣṭamabādiṣu yāvad ākāśam iti /	tatra ekaika guṇa apakarṣeṇa gandha ādīnām sūkṣma tva mahat tva viśuddha tva nitya tva ādi tāratamyam dṛṣṭam ap ādiṣu yāvat ākāśam iti 
SA_GSP33_samkaubh_u-733	te gandhādayaḥ sarva eva sthūlatvād vikārāḥ śabdāntā yatra na santi kim u tasya sūkṣmatvādiniratiśayatvaṃ vaktavyam ity etad darśayati śrutiḥ	te gandha ādayaḥ sarve eva sthūla tvāt vikārāḥ śabda antāḥ yatra na santi kim tasya sūkṣma tva ādi niratiśaya tvam vaktavyam iti etat darśayati śrutiḥ 
SA_GSP33_samkaubh_u-734	aśabdam asparśam arūpam avyayaṃ tathārasaṃ nityam agandhavac ca yat /	a śabdam a sparśam a rūpam avyayam tathā arasam nityam a gandhavat ca yat 
SA_GSP33_samkaubh_u-735	anādy anantaṃ mahataḥ paraṃ dhruvaṃ nicāyya tan mṛtyumukhāt pramucyate // KaU_3.15/1,3.15 //	anādi anantam mahataḥ param dhruvam nicāyya tat mṛtyu mukhāt pramucyate 
SA_GSP33_samkaubh_u-736	aśabdam asparśam arūpam arasam agandhavac ca yad etad vyākhyātaṃ brahmāvyayaṃ yad dhi śabdādimattadvyetīdaṃ tv aśabdādimattvād avyayaṃ na vyeti  #	a śabdam a sparśam a rūpam a rasam a gandhavat ca yat etat vyākhyātam brahma avyayam yat hi śabda ādimat tat vyeti idam tu a śabda ādimat tvāt avyayam na vyeti  /
SA_GSP33_samkaubh_u-737	na kṣīyate,	na kṣīyate 
SA_GSP33_samkaubh_u-738	ata eva ca nityam,	atas eva ca nityam 
SA_GSP33_samkaubh_u-739	yad dhi vyeti tad anityam idaṃ tu na vyety ato nityam /	yat hi vyeti tat anityam idam tu na vyeti atas nityam 
SA_GSP33_samkaubh_u-740	itaś ca nityam anādyavidyamāna ādiḥ kāraṇam asya tad idam anādi /	itas ca nityam anādya vidyamānaḥ ādiḥ kāraṇam asya tat idam anādi 
SA_GSP33_samkaubh_u-741	yad dhy ādimattatkāryatvād anityaṃ kāraṇe pralīyate yathā pṛthivyādi /	yat hi ādimat tad kārya tvāt anityam kāraṇe pralīyate yathā pṛthivī ādi 
SA_GSP33_samkaubh_u-742	idaṃ tu sarvakāraṇatvād akāryam akāryatvān nityam,	idam tu sarva kāraṇa tvāt akāryam akārya tvāt nityam 
SA_GSP33_samkaubh_u-743	na tasya kāraṇam asti yasmin pralīyate /	na tasya kāraṇam asti yasmin pralīyate 
SA_GSP33_samkaubh_u-744	tathānantam avidyamāno 'ntaḥ kāryam asya tad anantam /	tathā anantam a vidyamānaḥ ntar kāryam asya tat anantam 
SA_GSP33_samkaubh_u-745	yathā kadalyādeḥ phalādikāryotpādanenāpy anityatvaṃ dṛṣṭam,	yathā kadalī ādeḥ phala ādi kārya utpādanena api anitya tvam dṛṣṭam 
SA_GSP33_samkaubh_u-746	na ca tathāpy antavattvaṃ brahmaṇo 'to 'pi nityam /	na ca tathā api antavat tvam nityam 
SA_GSP33_samkaubh_u-747	mahato mahattattvād buddhyākhyāt paraṃ vilakṣaṇaṃ nityavijñaptisvarūpatvāt sarvasākṣi hi sarvabhūtātmatvād brahma /	mahataḥ mahat tattvāt buddhi ākhyāt param vilakṣaṇam nitya vijñapti svarūpa tvāt sarva sākṣi hi sarva bhūta ātma tvāt brahma 
SA_GSP33_samkaubh_u-748	uktaṃ hi “eṣa sarveṣu bhūteṣu” (KaU 3.12) ity ādi /	uktam hi eṣa sarveṣu bhūteṣu kau iti ādi 
SA_GSP33_samkaubh_u-749	dhruvaṃ ca kūṭasthaṃ nityaṃ na pṛthivyādivad āpekṣikaṃ nityatvam /	dhruvam ca kūṭastham nityam na pṛthivī ādi vat āpekṣikam nitya tvam 
SA_GSP33_samkaubh_u-750	tad evambhūtaṃ brahmātmānaṃ nicāyyāvagamya tam ātmānaṃ mṛtyumukhān mṛtyugocarād avidyākāmakarmalakṣaṇāt pramucyate vimucyate // KaUBh_3.15/1,3.15	tat evambhūtam brahma ātmānam nicāyya avagamya tam ātmānam mṛtyu mukhāt mṛtyu gocarāt avidyā kāma karma lakṣaṇāt pramucyate vimucyate  /
SA_GSP33_samkaubh_u-751	nāciketam upākhyānaṃ mṛtyuproktaṃ sanātanam /	nāciketam upākhyānam mṛtyu proktam sanātanam 
SA_GSP33_samkaubh_u-752	uktvā śrutvā ca medhāvī brahmaloke mahīyate // KaU_3.16/1,3.16 //	uktvā śrutvā ca medhāvī brahma loke mahīyate 
SA_GSP33_samkaubh_u-753	prastutavijñānastutyartham āha śrutiḥ -- nāciketaṃ naciketasā prāptaṃ nāciketaṃ mṛtyunā	prastuta vijñāna stuti artham āha śrutiḥ nāciketam naciketasā prāptam nāciketam mṛtyunā 
SA_GSP33_samkaubh_u-754	proktaṃ mṛtyuproktam idam ākhyānam upākhyānaṃ vallītrayalakṣaṇaṃ sanātanaṃ cirantanaṃ	proktam mṛtyu proktam idam ākhyānam upākhyānam vallī traya lakṣaṇam sanātanam cirantanam 
SA_GSP33_samkaubh_u-755	vaidikatvād uktvā brāhmaṇebhyaḥ śrutvā cācāryebhyo medhāvī brahmaiva loko brahmalokas	vaidika tvāt uktvā brāhmaṇebhyaḥ śrutvā ca ācāryebhyaḥ medhāvī brahmā eva lokaḥ brahma lokaḥ 
SA_GSP33_samkaubh_u-756	tasmin brahmaloke mahīyata ātmabhūta upāsyo bhavatīty arthaḥ // KaUBh_3.16/1,3.16 //	tasmin brahma loke mahīyate ātma bhūtaḥ upāsyaḥ bhavati iti arthaḥ 
SA_GSP33_samkaubh_u-757	ya imaṃ paramaṃ guhyaṃ śrāvayed brahmasaṃsadi /	yaḥ imam paramam guhyam śrāvayet brahma saṃsadi 
SA_GSP33_samkaubh_u-758	prayataḥ śrāddhakāle vā tad ānantyāya kalpate tad ānantyāya kalpata iti // KaU_3.17/1,3.17 //	prayataḥ śrāddha kāle vā tat ānantyāya kalpate tat ānantyāya kalpate iti 
SA_GSP33_samkaubh_u-759	iti kāṭhakopaniṣadi tṛtīyā vallī // 3 //	iti kāṭhaka upaniṣadi tṛtīyā vallī 
SA_GSP33_samkaubh_u-760	yaḥ kaścid imaṃ granthaṃ paramaṃ prakṛṣṭaṃ guhyaṃ gopyaṃ śrāvayed granthato 'rthataś	yaḥ kaścid imam grantham paramam prakṛṣṭam guhyam gopyam śrāvayet granthataḥ rthataḥ 
SA_GSP33_samkaubh_u-761	ca brāhmaṇānāṃ saṃsadi brahmasaṃsadi prayataḥ śucir bhūtvā śrāddhakāle vā śrāvayed	ca brāhmaṇānām saṃsadi brahma saṃsadi prayataḥ śuciḥ bhūtvā śrāddha kāle vā śrāvayet 
SA_GSP33_samkaubh_u-762	bhuñjānān tacchūddham asyānantyāyānantaphalāya kalpate sampadyate /	bhuñjānān tat śūddham asya ānantyāya ananta phalāya kalpate sampadyate 
SA_GSP33_samkaubh_u-763	dvir vacanam adhyāyaparisamāpty artham // KaUBh_3.17/1,3.17 //	dvis vacanam adhyāya parisamāpti artham 
SA_GSP33_samkaubh_u-764	iti kaṭhavallyāṃ tṛtīyāvallībhāṣyam // 3 //	iti kaṭhavallyām tṛtīya vallī bhāṣyam 
SA_GSP33_samkaubh_u-765	atha dvitīyo 'dhyāyaḥ	atha dvitīyaḥ dhyāyaḥ 
SA_GSP33_samkaubh_u-766	“eṣa sarveṣu bhūteṣu gūḍho 'tmā na prakāśate dṛśyate tv agryayā buddhyā” (KaU 3.12) ity uktam /	eṣa sarveṣu bhūteṣu gūḍhaḥ ā tmā na prakāśate dṛśyate tu agryayā buddhyā kau iti uktam 
SA_GSP33_samkaubh_u-767	kaḥ punaḥ pratibandho 'grayāyā buddher yena tadabhāvād ātmā na dṛśyata iti tadadarśanakāraṇapradarśanārthā vally ārabhyate /	kaḥ punar pratibandhaḥ grayāyāḥ buddheḥ yena tad abhāvāt ātmā na dṛśyate iti tad adarśana kāraṇa pradarśana arthā vallī ārabhyate 
SA_GSP33_samkaubh_u-768	vijñāte hi śreyaḥpratibandhakāraṇe tadapanayanāya yatna ārabdhuṃ śakyate nānyatheti --	vijñāte hi śreyaḥ pratibandha kāraṇe tad apanayanāya yatnaḥ ārabdhum śakyate na anyathā iti 
SA_GSP33_samkaubh_u-769	parāñci khāni vyatṛṇat svayaṃbhūs tasmāt parāṅ paśyati nāntarātman /	parāñci khāni vyatṛṇat svayaṃbhūḥ tasmāt parāṅ paśyati na antarātman 
SA_GSP33_samkaubh_u-770	kaścid dhīraḥ pratyag ātmānam aikṣad āvṛttacakṣur amṛtatvam icchan // KaU_4.1/2,1.1 //	kaścid dhīraḥ pratyak ātmānam aikṣat āvṛtta cakṣuḥ amṛta tvam icchan 
SA_GSP33_samkaubh_u-771	parāñci parāgañcanti gacchantīti,	parāñci parāgañcanti gacchanti iti 
SA_GSP33_samkaubh_u-772	khāni tadupalakṣitāni śrotrādīnīndriyāṇi khānīty ucyante /	khāni tad upalakṣitāni śrotra ādīni indriyāṇi khāni iti ucyante 
SA_GSP33_samkaubh_u-773	tāni parāñcy eva śabdādiviṣayaprakāśanāya pravartante /	tāni parāñci eva śabda ādi viṣaya prakāśanāya pravartante 
SA_GSP33_samkaubh_u-774	yasmād evaṃ svābhāvikāni tāni vyatṛṇaddhiṃsitavān hananaṃ kṛtavān ity arthaḥ /	yasmāt evam svābhāvikāni tāni vyatṛṇat hiṃsitavān hananam kṛtavān iti arthaḥ 
SA_GSP33_samkaubh_u-775	ko 'sau /	kaḥ sau 
SA_GSP33_samkaubh_u-776	svayambhūḥ parameśvaraḥ svayam eva svatantro bhavati sarvadā na paratantra iti /	svayambhūḥ parameśvaraḥ svayam eva svatantraḥ bhavati sarvadā na paratantraḥ iti 
SA_GSP33_samkaubh_u-777	tasmāt parāṅ parāg rūpān anātmabhūtāñ śabdādīn paśyaty upalabhata upalabdhā nāntarātman nāntarātmānam ity arthaḥ /	tasmāt parāṅ parāk rūpān anātma bhūtām śabda ādīn paśyati upalabhate upalabdhā na antarātman na antarātmānam iti arthaḥ 
SA_GSP33_samkaubh_u-778	evaṃsvabhāve 'pi sati lokasya kaścin nadyāḥ pratisrotaḥ pravartanam iva dhīro dhīmān vivekī pratyagātmānaṃ pratyak cāsāv ātmā ceti pratyagātmā	evaṃsvabhāve pi sati lokasya kaścid nadyāḥ pratisrotas pravartanam iva dhīraḥ dhīmān vivekī pratyagātmānam pratyak ca asau ātmā ca iti pratyagātmā 
SA_GSP33_samkaubh_u-779	pratīcyevātmaśabdo rūḍho loke nānyatra /	pratīcyā iva ātma śabdaḥ rūḍhaḥ loke na anyatra 
SA_GSP33_samkaubh_u-780	vyutpattipakṣe 'pi tatraivātmaśabdo vartate /	vyutpatti pakṣe tatra eva ātma śabdaḥ vartate 
SA_GSP33_samkaubh_u-781	“yac cāpnoti yadādatte yac cātti viṣayān iha /	yat ca āpnoti yat ādatte yat ca atti viṣayān iha 
SA_GSP33_samkaubh_u-782	yac cāsya santato bhāvas tasmād ātmeti kīrtyate” (LiP 1,70.96)	yat ca asya santataḥ bhāvaḥ tasmāt ātmā iti kīrtyate lip 
SA_GSP33_samkaubh_u-783	ity ātmaśabdavyutpattismaraṇāt /	iti ātma śabda vyutpatti smaraṇāt 
SA_GSP33_samkaubh_u-784	taṃ pratyagātmānaṃ svaṃ svabhāvam aikṣad apaśyat paśyatīty arthaḥ /	tam pratyagātmānam svam svabhāvam aikṣat apaśyat paśyati iti arthaḥ 
SA_GSP33_samkaubh_u-785	chandasi kālāniyamāt /	chandasi kāla aniyamāt 
SA_GSP33_samkaubh_u-786	kathaṃ paśyatīty ucyate -- āvṛttacakṣurāvṛttaṃ vyāvṛttaṃ cakṣuḥśrotrādikamindriyajātam aśeṣaviṣayādyasya sa āvṛttacakṣuḥ /	katham paśyati iti ucyate āvṛtta cakṣuḥ āvṛttam vyāvṛttam cakṣuḥ śrotra ādikam indriya jātam aśeṣa viṣaya ādyasya saḥ āvṛtta cakṣuḥ 
SA_GSP33_samkaubh_u-787	sa evaṃ saṃskṛtaḥ pratyagātmānaṃ paśyati /	saḥ evam saṃskṛtaḥ pratyagātmānam paśyati 
SA_GSP33_samkaubh_u-788	na hi bāhyaviṣayālocanaparatvaṃ pratyagātmekṣaṇaṃ caikasya sambhavati /	na hi bāhya viṣaya ālocana para tvam pratyagātma īkṣaṇam ca ekasya sambhavati 
SA_GSP33_samkaubh_u-789	kim arthaṃ punar itthaṃ mahatā prayāsena svabhāvapravṛttinirodhaṃ kṛtvā dhīraḥ pratyagātmānaṃ	kim artham punar ittham mahatā prayāsena svabhāva pravṛtti nirodham kṛtvā dhīraḥ pratyagātmānam 
SA_GSP33_samkaubh_u-790	paśyatīty ucyate -- amṛtatvam amaraṇadharmatvaṃ nityasvabhāvatām icchann ātmana ity	paśyati iti ucyate amṛta tvam amaraṇa dharma tvam nitya svabhāva tām icchan ātmanaḥ iti 
SA_GSP33_samkaubh_u-791	arthaḥ // KaUBh_4.1/2,1.1 //	arthaḥ 
SA_GSP33_samkaubh_u-792	parācaḥ kāmān anuyanti bālās te mṛtyor yanti vitatasya pāśam /	parācaḥ kāmān anuyanti bālāḥ te mṛtyoḥ yanti vitatasya pāśam 
SA_GSP33_samkaubh_u-793	atha dhīrā amṛtatvaṃ viditvā dhruvam adhruveṣv iha na prārthayante // KaU_4.2/2,1.2 //	atha dhīrāḥ amṛta tvam viditvā dhruvam adhruveṣu iha na prārthayante 
SA_GSP33_samkaubh_u-794	yat tāvat svābhāvikaṃ parāg evānātmadarśanaṃ tad ātmadarśanasya pratibandhakāraṇam	yat tāvat svābhāvikam parāk eva anātma darśanam tat ātma darśanasya pratibandha kāraṇam 
SA_GSP33_samkaubh_u-795	avidyā tatpratikūlatvād yā ca parāg evāvidyopapradarśiteṣu dṛṣṭādṛṣṭeṣu bhogeṣu tṛṣṇā	avidyā tad pratikūla tvāt yā ca parāk eva avidyā upapradarśiteṣu dṛṣṭa adṛṣṭeṣu bhogeṣu tṛṣṇā 
SA_GSP33_samkaubh_u-796	tābhyām avidyātṛṣṇābhyāṃ pratibaddhātmadarśanaḥ parāco bahirgatān eva kāmān kāmyān	tābhyām avidyā tṛṣṇābhyām pratibaddha ātma darśanaḥ parācaḥ bahis gatān eva kāmān kāmyān 
SA_GSP33_samkaubh_u-797	viṣayān anuyanty anugacchanti bālā alpaprajñāḥ,	viṣayān anuyanti anugacchanti bālāḥ alpa prajñāḥ 
SA_GSP33_samkaubh_u-798	te tena kāraṇena mṛtyor avidyākāmakarmasamudāyasya yanti gacchanti vitatasya vistīrṇasya sarvato vyāptasya pāśaṃ pāśyate badhyate yena taṃ  #	te tena kāraṇena mṛtyoḥ avidyā kāma karma samudāyasya yanti gacchanti vitatasya vistīrṇasya sarvatas vyāptasya pāśam pāśyate badhyate yena tam 
SA_GSP33_samkaubh_u-799	pāśaṃ dehendriyādisaṃyogalakṣaṇam /	pāśam deha indriya ādi saṃyoga lakṣaṇam 
SA_GSP33_samkaubh_u-800	anavarataṃ janmamaraṇajarārogādyanekānarthavrātaṃ pratipadyanta ity arthaḥ /	anavaratam janma maraṇa jarā roga ādi aneka anartha vrātam pratipadyante iti arthaḥ 
SA_GSP33_samkaubh_u-801	yata evam atha tasmād dhīrā vivekinaḥ pratyagātmasvarūpāvasthān alakṣaṇam amṛtatvaṃ dhruvaṃ viditvā /	yatas evam atha tasmāt dhīrāḥ vivekinaḥ pratyagātma svarūpa avasthān alakṣaṇam amṛta tvam dhruvam viditvā 
SA_GSP33_samkaubh_u-802	dehādyamṛtatvaṃ hy abruvam idaṃ tu pratyagātmasvarūpāvasthān alakṣaṇaṃ dhruvaṃ “na karmaṇā vardhate no kanīyān” (BĀU 4,4.23) iti śruteḥ /	deha ādi amṛta tvam hi abruvam idam tu pratyagātma svarūpa avasthān alakṣaṇam dhruvam na karmaṇā vardhate no kanīyān iti śruteḥ 
SA_GSP33_samkaubh_u-803	tad evambhūtaṃ kūṭastham avicālyam amṛtatvaṃ viditvādhruveṣu sarvapadārtheṣv anityeṣu	tat evambhūtam kūṭastham avicālyam amṛta tvam viditvā adhruveṣu sarva padārtheṣu anityeṣu 
SA_GSP33_samkaubh_u-804	nirdhāryaṃ brāhmaṇā iha saṃsāre 'narthaprāye na prārthayante kiñcid api pratyagātmadarśanapratikūlatvāt /	nirdhāryam brāhmaṇāḥ iha saṃsāre nartha prāye na prārthayante kiñcid api pratyagātma darśana pratikūla tvāt 
SA_GSP33_samkaubh_u-805	putravittalokaiṣaṇābhyo vyuttiṣṭhanty evety arthaḥ // KaUBh_4.2/2,1.2 //	putra vitta loka eṣaṇābhyaḥ vyuttiṣṭhanti eva iti arthaḥ 
SA_GSP33_samkaubh_u-806	yena rūpaṃ rasaṃ gandhaṃ śabdān sparśīṃś ca maithunān /	yena rūpam rasam gandham śabdān sparśīn ca maithunān 
SA_GSP33_samkaubh_u-807	etenaiva vijānāti kim atra pariśiṣyate //	etena eva vijānāti kim atra pariśiṣyate 
SA_GSP33_samkaubh_u-808	etad vai tat // KaU_4.3/2,1.3 //	etat vai tat 
SA_GSP33_samkaubh_u-809	yad vijñānān na kiñcid anyat prārthayante brahmaṇāḥ,	yat vijñānāt na kiñcid anyat prārthayante brahmaṇāḥ 
SA_GSP33_samkaubh_u-810	kathaṃ tadadhigama ity ucyate --	katham tad adhigamaḥ iti ucyate 
SA_GSP33_samkaubh_u-811	yena vijñānasvabhāvenātmanā rūpaṃ rasaṃ gandhaṃ śabdān sparśāṃś ca maithunān maithunanimittān sukhapratyayān vijānāti vispaṣṭaṃ jānāti sarvo  #	yena vijñāna svabhāvena ātmanā rūpam rasam gandham śabdān sparśān ca maithunāt maithuna nimittān sukha pratyayān vijānāti vispaṣṭam jānāti sarvaḥ 
SA_GSP33_samkaubh_u-812	lokaḥ /	lokaḥ 
SA_GSP33_samkaubh_u-813	nanu naivaṃ prasiddhir lokasyātmanā dehādivilakṣaṇenāhaṃ vijānāmīti /	nanu nā evam prasiddhiḥ lokasya ātmanā deha ādi vilakṣaṇena aham vijānāmi iti 
SA_GSP33_samkaubh_u-814	dehādisaṅghāto 'haṃ vijānāmīti tu sarvo loko 'vagacchati /	deha ādi saṅghātaḥ ham vijānāmi iti tu sarvaḥ lokaḥ vagacchati 
SA_GSP33_samkaubh_u-815	na tv evam /	na tu evam 
SA_GSP33_samkaubh_u-816	dehādisaṅghātasyāpi śabdādisvarūpatvāviśeṣād vijñeyatvāviśeṣāc ca na yuktaṃ vijñātṛtvam /	deha ādi saṅghātasya api śabda ādi sva rūpa tva aviśeṣāt vijñeya tva aviśeṣāt ca na yuktam vijñātṛ tvam 
SA_GSP33_samkaubh_u-817	yadi hi dehādisaṅghāto rūpādyātmakaḥ san rūpādīn vijānīyāt tarhi bāhyā api rūpādayo 'nyonyaṃ svaṃ svaṃ rūpañ ca vijānīyuḥ /	yadi hi deha ādi saṅghātaḥ rūpa ādi ātmakaḥ san rūpa ādīn vijānīyāt tarhi bāhyāḥ api rūpa ādayaḥ nyonyam svam svam rūpam ca vijānīyuḥ 
SA_GSP33_samkaubh_u-818	na caitad asti /	na ca etat asti 
SA_GSP33_samkaubh_u-819	tasmād dehādilakṣaṇāṃś ca rūpādīn etenaiva dehādivyatiriktenaiva vijñānasvabhāvenātmanā vijānāti lokaḥ /	tasmāt deha ādi lakṣaṇān ca rūpa ādīn etena eva deha ādi vyatiriktena eva vijñāna svabhāvena ātmanā vijānāti lokaḥ 
SA_GSP33_samkaubh_u-820	yathā yena loho dahati so 'gnir iti tadvat /	yathā yena lohaḥ dahati saḥ gniḥ iti tadvat 
SA_GSP33_samkaubh_u-821	ātmano 'vijñeyaṃ kim atrāsmiṃl loke pariśiṣyate na kiñcit pariśiṣyate /	ātmanaḥ vijñeyam kim atra asmin loke pariśiṣyate na kiñcid pariśiṣyate 
SA_GSP33_samkaubh_u-822	sarvam eva tv ātmanā vijñeyam /	sarvam eva tu ātmanā vijñeyam 
SA_GSP33_samkaubh_u-823	yasyātmano 'vijñeyaṃ na kiñcit pariśiṣyate sa ātmā sarvajñaḥ /	yasya ātmanaḥ vijñeyam na kiñcid pariśiṣyate saḥ ātmā sarvajñaḥ 
SA_GSP33_samkaubh_u-824	etad vai tat /	etat vai tat 
SA_GSP33_samkaubh_u-825	kiṃ tad yan naciketasā pṛṣṭaṃ devādibhir api vicikitsitaṃ dharmādibhyo 'nyad viṣṇoḥ paramaṃ padaṃ yasmāt paraṃ nāsti tadvai etad adhigatam  #	kim tat yat naciketasā pṛṣṭam deva ādibhiḥ api vicikitsitam dharma ādibhyaḥ viṣṇoḥ paramam padam yasmāt param na asti tat vai etat adhigatam  /
SA_GSP33_samkaubh_u-826	ity arthaḥ // KaUBh_4.3/2,1.3 //	iti arthaḥ 
SA_GSP33_samkaubh_u-827	svapnāntaṃ jāgaritāntaṃ cobhau yenānupaśyati /	svapna antam jāgarita antam ca ubhau yena anupaśyati 
SA_GSP33_samkaubh_u-828	mahāntaṃ vibhum ātmānaṃ matvā dhīro na śocati // KaU_4.4/2,1.4 //	mahāntam vibhum ātmānam matvā dhīraḥ na śocati 
SA_GSP33_samkaubh_u-829	atisūkṣmatvād durvijñeyam iti matvaitam evārthaṃ punaḥ punar āha -- svapnāntaṃ svapnamadhyaṃ svapnavijñeyam ity etat /	ati sūkṣma tvāt durvijñeyam iti matvā etam eva artham punar punar āha svapna antam svapna madhyam svapna vijñeyam iti etat 
SA_GSP33_samkaubh_u-830	tathā jāgaritāntaṃ jāgaritamadhyaṃ jāgaritavijñeyaṃ ca /	tathā jāgarita antam jāgarita madhyam jāgarita vijñeyam ca 
SA_GSP33_samkaubh_u-831	ubhau svapnajāgaritāntau yenātmanānupaśyati loka iti sarvaṃ pūrvavat /	ubhau svapna jāgarita antau yena ātmanā anupaśyati lokaḥ iti sarvam pūrvavat 
SA_GSP33_samkaubh_u-832	taṃ mahāntaṃ vibhum ātmānaṃ matvāvagamyātmabhāvena sākṣād aham asmi paramātmeti dhīro na śocati // KaUBh_4.4/2,1.4 //	tam mahāntam vibhum ātmānam matvā avagamya ātma bhāvena sākṣāt aham asmi paramātmā iti dhīraḥ na śocati 
SA_GSP33_samkaubh_u-833	ya imaṃ madhvadaṃ veda ātmānaṃ jīvamantikāt /	yaḥ imam madhvadam veda ātmānam jīvam antikāt 
SA_GSP33_samkaubh_u-834	īśānaṃ bhūtabhavyasya na tato vijugupsate //	īśānam bhūta bhavyasya na tatas vijugupsate 
SA_GSP33_samkaubh_u-835	etad vai tat // KaU_4.5/2,1.5 //	etat vai tat 
SA_GSP33_samkaubh_u-836	kiñca yaḥ kaścid imaṃ madhvadaṃ karmaphalabhujaṃ jīvaṃ prāṇādikalāpasya dhārayitāram ātmānaṃ veda vijānāty antikād antike samīpa īśānam īśitāraṃ  #	kiñca yaḥ kaścid imam madhvadam karma phala bhujam jīvam prāṇa ādi kalāpasya dhārayitāram ātmānam veda vijānāti antikāt antike samīpe īśānam īśitāram 
SA_GSP33_samkaubh_u-837	bhūtabhavyasya kālatrayasya,	bhūta bhavyasya kāla trayasya 
SA_GSP33_samkaubh_u-838	tatas tadvijñānād ūrdhvam ātmānaṃ na vijugupsate na gopāyitum icchaty abhayaprāptatvāt /	tatas tad vijñānāt ūrdhvam ātmānam na vijugupsate na gopāyitum icchati abhaya prāpta tvāt 
SA_GSP33_samkaubh_u-839	yāvad dhi bhayam adhyastho 'nityam ātmānaṃ manyate tāvad gopāyitum icchaty ātmānaḥ /	yāvat hi bhayam adhyasthaḥ nityam ātmānam manyate tāvat gopāyitum icchati ātmānaḥ 
SA_GSP33_samkaubh_u-840	yadā tu nityam advaitam ātmānaṃ vijānāti tadā kaḥ kiṃ kuto vā gopāyitum icchet /	yadā tu nityam advaitam ātmānam vijānāti tadā kaḥ kim kutas vā gopāyitum icchet 
SA_GSP33_samkaubh_u-841	etad vai tad iti pūrvavat // KaUBh_4.5/2,1.5 //	etat vai tat iti pūrvavat 
SA_GSP33_samkaubh_u-842	yaḥ pūrvaṃ tapaso jātam adbhyaḥ pūrvam ajāyata /	yaḥ pūrvam tapasaḥ jātam adbhyaḥ pūrvam ajāyata 
SA_GSP33_samkaubh_u-843	guhāṃ praviśya tiṣṭhantaṃ yo bhūtebhir vyapaśyata //	guhām praviśya tiṣṭhantam yaḥ bhūtebhiḥ vyapaśyata 
SA_GSP33_samkaubh_u-844	etad vai tat // KaU_4.6/2,1.6 //	etat vai tat 
SA_GSP33_samkaubh_u-845	yaḥ pratyagātmeśvarabhāvena nirdiṣṭaḥ sa sarvātmety etad darśayati -- yaḥ kaścin mumukṣuḥ pūrvaṃ prathamaṃ tapaso jñānādilakṣaṇabrahmaṇa ity  #	yaḥ pratyagātma īśvara bhāvena nirdiṣṭaḥ sa sarvātmā iti etat darśayati yaḥ kaścid mumukṣuḥ pūrvam prathamam tapasaḥ jñāna ādi lakṣaṇa brahmaṇaḥ iti 
SA_GSP33_samkaubh_u-846	etaj jātam utpannaṃ hiraṇyagarbham /	etat jātam utpannam hiraṇya garbham 
SA_GSP33_samkaubh_u-847	kim apekṣya pūrvam ity āha -- adbhyaḥ pūrvam apsahitebhyaḥ pañcabhūtebhyo na kevalābhyo 'dbhya ity abhiprāyaḥ /	kim apekṣya pūrvam iti āha adbhyaḥ pūrvam ap sahitebhyaḥ pañcabhūtebhyaḥ na kevalābhyaḥ dbhyaḥ iti abhiprāyaḥ 
SA_GSP33_samkaubh_u-848	ajāyata utpanno yas taṃ prathamajaṃ devādiśarīrāṇy utpādya sarvaprāṇiguhāṃ hṛdayākāśaṃ	ajāyata utpannaḥ yaḥ tam prathama jam deva ādi śarīrāṇi utpādya sarva prāṇi guhām hṛdaya ākāśam 
SA_GSP33_samkaubh_u-849	praviśya tiṣṭhantaṃ śabdādīn upalabhamānaṃ bhūtebhir bhūtaiḥ kāryakaraṇalakṣaṇaiḥ	praviśya tiṣṭhantam śabda ādīn upalabhamānam bhūtebhiḥ bhūtaiḥ kārya karaṇa lakṣaṇaiḥ 
SA_GSP33_samkaubh_u-850	saha tiṣṭhantaṃ yo vyapaśyata yaḥ paśyatīty etat /	saha tiṣṭhantam yaḥ vyapaśyata yaḥ paśyati iti etat 
SA_GSP33_samkaubh_u-851	ya evaṃ paśyati sa etad eva paśyati yat tat prakṛtaṃ brahma // KaUBh_4.6/2,1.6 //	yaḥ evam paśyati saḥ etat eva paśyati yat tat prakṛtam brahma 
SA_GSP33_samkaubh_u-852	yā prāṇena saṃbhavati aditir devatāmayī /	yā prāṇena saṃbhavati aditiḥ devatā mayī 
SA_GSP33_samkaubh_u-853	guhāṃ praviśya tiṣṭhantīṃ yā bhūtebhir vyajāyata //	guhām praviśya tiṣṭhantīm yā bhūtebhiḥ vyajāyata 
SA_GSP33_samkaubh_u-854	etad vai tat // KaU_4.7/2,1.7 //	etat vai tat 
SA_GSP33_samkaubh_u-855	kiñ ca -- yā saravadevatāmayī saravadevatātmikā prāṇena hiraṇyagarbharūpeṇa parasmād brahmaṇaḥ sambhavati śabdādīnām adanād aditis tāṃ pūrvavad  #	kim ca yā sarava devatā mayī sarava devatā ātmikā prāṇena hiraṇyagarbha rūpeṇa parasmāt brahmaṇaḥ sambhavati śabda ādīnām adanāt aditiḥ tām pūrvavat 
SA_GSP33_samkaubh_u-856	guhāṃ praviśya tiṣṭhantīm aditim /	guhām praviśya tiṣṭhantīm aditim 
SA_GSP33_samkaubh_u-857	tām eva viśinaṣṭi -- yā bhūtebhir bhūtaiḥ samanvitā vyajāyata utpannety etat // KaUBh_4.7/2,1.7 //	tām eva viśinaṣṭi yā bhūtebhiḥ bhūtaiḥ samanvitā vyajāyata utpannā iti etat 
SA_GSP33_samkaubh_u-858	araṇyor nihito jātavedā garbha iva subhṛto garbhiṇībhiḥ /	araṇyoḥ nihitaḥ jātavedāḥ garbhaḥ iva su bhṛtaḥ garbhiṇībhiḥ 
SA_GSP33_samkaubh_u-859	divediva īḍyo jāgṛvadbhir haviṣmadbhir manuṣyebhir agniḥ //	dive dive īḍyaḥ jāgṛvadbhiḥ haviṣmadbhiḥ manuṣyebhiḥ agniḥ 
SA_GSP33_samkaubh_u-860	etad vai tat // KaU_4.8/2,1.8 //	etat vai tat 
SA_GSP33_samkaubh_u-861	kiñ ca -- yo 'dhiyajña uttarādharāraṇyor nihitaḥ sthito jātavedā agniḥ punaḥ sarvahaviṣāṃ	kim ca yaḥ dhiyajñe uttara adhara araṇyoḥ nihitaḥ sthitaḥ jātavedāḥ agniḥ punar sarva haviṣām 
SA_GSP33_samkaubh_u-862	bhoktā adhyātmaṃ ca yogibhir garbha iva garbhiṇībhir antarvatnībhir agarhitānnabhojanādinā	bhoktā adhyātmam ca yogibhiḥ garbhaḥ iva garbhiṇībhiḥ antarvatnībhiḥ agarhita anna bhojana ādinā 
SA_GSP33_samkaubh_u-863	yathā garbhaḥ subhṛtaḥ suṣṭhu samyagbhṛto loke,	yathā garbhaḥ su bhṛtaḥ suṣṭhu samyak bhṛtaḥ loke 
SA_GSP33_samkaubh_u-864	ivettham eva rtvigbhir yogibhiś ca sumṛta ity etat /	iva ittham eva ṛtvigbhiḥ yogibhiḥ ca su mṛtaḥ iti etat 
SA_GSP33_samkaubh_u-865	kiñ ca dive dive 'hany ahanīḍyaḥ stutyo vandyaś ca karmibhir yogibhiś cādhvare hṛdaye ca jāgṛvadbhir jāgaraṇaśīlair apramattair ity etat /	kim ca dive dive hani ahani īḍyaḥ stutyaḥ vandyaḥ ca karmibhiḥ yogibhiḥ ca adhvare hṛdaye ca jāgṛvadbhiḥ jāgaraṇa śīlaiḥ apramattaiḥ iti etat 
SA_GSP33_samkaubh_u-866	haviṣmadbhir ājyādimadbhir dhyānabhāvanāvadbhiś ca,	haviṣmadbhiḥ ājya ādimadbhiḥ dhyāna bhāvanāvadbhiḥ ca 
SA_GSP33_samkaubh_u-867	manuṣyebhir manuṣyair agnir etad vai tat tad eva prakṛtaṃ brahma // KaUBh_4.8/2,1.8 //	manuṣyebhiḥ manuṣyaiḥ agniḥ etat vai tat tat eva prakṛtam brahma 
SA_GSP33_samkaubh_u-868	yataś codeti sūryo astaṃ yatra ca gacchati /	yatas ca udeti sūryaḥ astam yatra ca gacchati 
SA_GSP33_samkaubh_u-869	taṃ devāḥ sarve arpitās tad u nātyeti kaścana //	tam devāḥ sarve arpitāḥ tat u na atyeti kaścana 
SA_GSP33_samkaubh_u-870	etad vai tat // KaU_4.9/2,1.9 //	etat vai tat 
SA_GSP33_samkaubh_u-871	kiñ ca -- yataś ca yasmāt prāṇād udety uttiṣṭhati sūryo 'staṃ nimlocanaṃ yatra yasminn eva ca prāṇo 'hanyahani gacchati,	kim ca yatas ca yasmāt prāṇāt udeti uttiṣṭhati nimlocanam yatra yasmin eva ca prāṇaḥ hani ahani gacchati 
SA_GSP33_samkaubh_u-872	taṃ prāṇam ātmānaṃ devāḥ,	tam prāṇam ātmānam devāḥ 
SA_GSP33_samkaubh_u-873	sarva agnyādayo 'dhidaivaṃ vāgādayaś cādhyātmaṃ sarve viśve 'rā iva rathanābhāv arpitāḥ sampraveśitāḥ sthitikāle /	sarve agni ādayaḥ dhidaivam vāc ādayaḥ ca adhyātmam sarve viśve raiḥ iva ratha nābhau arpitāḥ sampraveśitāḥ sthiti kāle 
SA_GSP33_samkaubh_u-874	so 'pi brahmaiva /	sā u pi brahmā eva 
SA_GSP33_samkaubh_u-875	tad etat sarvātmakaṃ brahma /	tat etat sarva ātmakam brahma 
SA_GSP33_samkaubh_u-876	tad u nātyeti nātītya tadātmakatāṃ tadanyatvaṃ gacchati kaścana kaścid api /	tat u na atyeti na atītya tad ātmaka tām tad anya tvam gacchati kaścana kaścid api 
SA_GSP33_samkaubh_u-877	etad vai tat // KaUBh_4.9/2,1.9 //	etat vai tat 
SA_GSP33_samkaubh_u-878	yad eveha tad amutra yad amutra tad anv iha /	yat eva iha tat amutra yat amutra tat anu iha 
SA_GSP33_samkaubh_u-879	mṛtyoḥ sa mṛtyum āpnoti ya iha nāneva paśyati // KaU_4.10/2,1.10 //	mṛtyoḥ sa mṛtyum āpnoti yaḥ iha nānā iva paśyati 
SA_GSP33_samkaubh_u-880	yad brahmādisthāvarānteṣu vartamānaṃ tat tadupādhitvād brahmavadavabhāsamānaṃ saṃsāry	yat brahma ādi sthāvara anteṣu vartamānam tat tad upādhi tvāt brahma vat avabhāsamānam saṃsāri 
SA_GSP33_samkaubh_u-881	anyat parasmād brahmaṇa iti mā bhūt kasyacid āśaṅketīdam āha -- yad eveha kāryakāraṇopādhisamanvitaṃ	anyat parasmāt brahmaṇaḥ iti mā bhūt kasyacid āśaṅkā iti idam āha yat eva iha kārya kāraṇa upādhi samanvitam 
SA_GSP33_samkaubh_u-882	saṃsāradharmavadavabhāsamānam avivekināṃ tad eva svātmastham amutra nityavijñānaghanasvabhāvaṃ	saṃsāra dharma vat avabhāsamānam avivekinām tat eva sva ātma stham amutra nitya vijñāna ghana svabhāvam 
SA_GSP33_samkaubh_u-883	sarvasaṃsāradharmavarjitaṃ brahma /	sarva saṃsāra dharma varjitam brahma 
SA_GSP33_samkaubh_u-884	yac cāmutrāmuṣminn ātmani sthitaṃ tad eveha nāmarūpakāryakaraṇopādhim anu vibhāvyamānaṃ nānyat /	yat ca amutra amuṣmin ātmani sthitam tat eva iha nāma rūpa kārya karaṇa upādhim anu vibhāvyamānam na anyat 
SA_GSP33_samkaubh_u-885	tatraivaṃ saty upādhisvabhāvabhedadṛṣṭilakṣaṇayāvidyayā mohitaḥ san ya iha brahmaṇyanānābhūte parasmād anyo 'haṃ matto 'nyatparaṃ brahmeti  #	tatra evam sati upādhi svabhāva bheda dṛṣṭi lakṣaṇayā avidyayā mohitaḥ san yaḥ iha brahmaṇi anānābhūte parasmāt anyaḥ ham mattaḥ nyat param brahma iti 
SA_GSP33_samkaubh_u-886	nāneva bhinnam iva paśyaty upalabhate,	nānā iva bhinnam iva paśyati upalabhate 
SA_GSP33_samkaubh_u-887	sa mṛtyor maraṇān mṛtyuṃ maraṇaṃ punaḥ punar jananamaraṇabhāvam āpnoti pratipadyate /	sa mṛtyoḥ maraṇāt mṛtyum maraṇam punar punar janana maraṇa bhāvam āpnoti pratipadyate 
SA_GSP33_samkaubh_u-888	tasmāt tathā na paśyet /	tasmāt tathā na paśyet 
SA_GSP33_samkaubh_u-889	vijñānaikarasaṃ nairantaryeṇākāśavat paripūrṇa brahmaivāham asmīti paśyed iti vākyārthaḥ // KaUBh_4.10/2,1.10 //	vijñāna ekarasam nairantaryeṇa ākāśa vat paripūrṇa brahma eva aham asmi iti paśyet iti vākya arthaḥ 
SA_GSP33_samkaubh_u-890	manasaivedam āptavyaṃ neha nānāsti kiṃcana /	manasā eva idam āptavyam na iha nānā asti kiṃcana 
SA_GSP33_samkaubh_u-891	mṛtyoḥ sa mṛtyuṃ gacchati ya iha nāneva paśyati // KaU_4.11/2,1.11 //	mṛtyoḥ sa mṛtyum gacchati yaḥ iha nānā iva paśyati 
SA_GSP33_samkaubh_u-892	prāgekatvavijñānācāryāgamasaṃskṛtena manasaivedaṃ brahmaikarasam āptavyam ātmaiva nānyad astīti /	prāk ekatva vijñāna ācārya āgama saṃskṛtena manasā eva idam brahma eka rasam āptavyam ātmā eva na anyat asti iti 
SA_GSP33_samkaubh_u-893	āpte ca nānātvapratyupasthāpikāyā avidyāyā nivṛttatvād iha brahmaṇi nānā nāsti kiñcanāṇumātram api /	āpte ca nānātva pratyupasthāpikāyāḥ avidyāyāḥ nivṛtta tvāt iha brahmaṇi nānā na asti kiñcana aṇu mātram api 
SA_GSP33_samkaubh_u-894	yas tu punar avidyātimiradṛṣṭiṃ na muñcatīha brahmaṇi nāneva paśyati,	yaḥ tu punar avidyā timira dṛṣṭim na muñcati iha brahmaṇi nānā iva paśyati 
SA_GSP33_samkaubh_u-895	sa mṛtyor mṛtyuṃ gacchaty eva svalpam api bhedam adhyāropayann ity arthaḥ // KaUBh_4.11/2,1.11 //	sa mṛtyoḥ mṛtyum gacchati eva su alpam api bhedam adhyāropayan iti arthaḥ 
SA_GSP33_samkaubh_u-896	punar api tad eva prakṛtaṃ brahmāha --	punar api tat eva prakṛtam brahma āha 
SA_GSP33_samkaubh_u-897	aṅguṣṭhamātraḥ puruṣo madhya ātmani tiṣṭhati /	aṅguṣṭha mātraḥ puruṣaḥ madhye ātmani tiṣṭhati 
SA_GSP33_samkaubh_u-898	īśāno bhūtabhavyasya na tato vijugupsate //	īśānaḥ bhūta bhavyasya na tatas vijugupsate 
SA_GSP33_samkaubh_u-899	etad vai tat // KaU_4.12/2,1.12 //	etat vai tat 
SA_GSP33_samkaubh_u-900	aṅguṣṭhamātro 'ṅguṣṭhaparimāṇo 'ṅguṣṭhaparimāṇaṃ hṛdayapuṇḍarīkaṃ tacchidravarty antaḥ -- karaṇopādhir aṅguṣṭhamātro 'ṅguṣṭhamātravaṃśaparvamadhyavarty  #	aṅguṣṭha mātraḥ ṅguṣṭha parimāṇaḥ ṅguṣṭha parimāṇam hṛdaya puṇḍarīkam tad chidra vartī antaḥ karaṇa upādhiḥ aṅguṣṭha mātraḥ ṅguṣṭha mātra vaṃśa parva madhya vartī  /
SA_GSP33_samkaubh_u-901	ambaravat /	ambara vat 
SA_GSP33_samkaubh_u-902	puruṣaḥ pūrṇam anena sarvam iti /	puruṣaḥ pūrṇam anena sarvam iti 
SA_GSP33_samkaubh_u-903	madhya ātmani śarīre tiṣṭhati yas tam ātmānam īśānaṃ bhūtabhavyasya viditvā na tad ity ādi pūrvavat // KaUBh_4.12/2,1.12 //	madhye ātmani śarīre tiṣṭhati yaḥ tam ātmānam īśānam bhūta bhavyasya viditvā na tat iti ādi pūrvavat 
SA_GSP33_samkaubh_u-904	aṅguṣṭhamātraḥ puruṣo jyotir iva adhūmakaḥ /	aṅguṣṭha mātraḥ puruṣaḥ jyotiḥ iva adhūmakaḥ 
SA_GSP33_samkaubh_u-905	īśāno bhūtabhavyasya sa evādya sa u śvaḥ //	īśānaḥ bhūta bhavyasya saḥ eva adya saḥ u śvas 
SA_GSP33_samkaubh_u-906	etad vai tat // KaU_4.13/2,1.13 //	etat vai tat 
SA_GSP33_samkaubh_u-907	kiṃ cāṅguṣṭhamātraḥ puruṣo jyotir ivādhūmakaḥ,	kim ca aṅguṣṭha mātraḥ puruṣaḥ jyotiḥ iva adhūmakaḥ 
SA_GSP33_samkaubh_u-908	adhūmakam iti yuktaṃ jyotiṣparatvāt /	adhūmakam iti yuktam jyotiṣparatvāt 
SA_GSP33_samkaubh_u-909	yas tv evaṃ lakṣito yogibhir hṛdaya īśāno bhūtabhavyasya sa eva nityaḥ kūṭastho 'dyedānīṃ prāṇiṣu vartamānaḥ sa u śvo 'pi vartiṣyate,	yaḥ tu evam lakṣitaḥ yogibhiḥ hṛdaye īśānaḥ bhūta bhavyasya saḥ eva nityaḥ kūṭasthaḥ prāṇiṣu vartamānaḥ saḥ u śvas pi vartiṣyate 
SA_GSP33_samkaubh_u-910	nānyas tatsamo 'nyaś ca janiṣyata ity arthaḥ /	na anyaḥ tad samaḥ nyaḥ ca janiṣyate iti arthaḥ 
SA_GSP33_samkaubh_u-911	anena “nāyamastīti caika” (KaU 1.20)	anena na ayam asti iti ca eka kau 
SA_GSP33_samkaubh_u-912	ity ayaṃ pakṣo nyāyato 'prāpto 'pi svavacanena śrutyā pratyuktas tathā kṣaṇabhaṅgavādaś ca // KaUBh_4.13/2,1.13 //	iti ayam pakṣaḥ sva vacanena śrutyā pratyuktaḥ tathā kṣaṇabhaṅga vādaḥ ca 
SA_GSP33_samkaubh_u-913	yathodakaṃ durge vṛṣṭaṃ parvateṣu vidhāvati /	yathā udakam durge vṛṣṭam parvateṣu vidhāvati 
SA_GSP33_samkaubh_u-914	evaṃ dharmān pṛthak paśyaṃs tān evānu vidhāvati // KaU_4.14/2,1.14 //	evam dharmān pṛthak paśyan tān eva anu vidhāvati 
SA_GSP33_samkaubh_u-915	punar api bhedadarśanāpavādaṃ brahmaṇa āha -- yathodakaṃ durge durgame deśa ucchrite vṛṣṭaṃ siktaṃ parvateṣu parvavatsu nimnapradeśeṣu vidhāvati  #	punar api bheda darśana apavādam brahmaṇe āha yathā udakam durge durgame deśe ucchrite vṛṣṭam siktam parvateṣu parvavatsu nimna pradeśeṣu vidhāvati  /
SA_GSP33_samkaubh_u-916	vikīrṇaṃ sad vinaśyati,	vikīrṇam sat vinaśyati 
SA_GSP33_samkaubh_u-917	evaṃ dharmān ātmano 'bhinnān pṛthak paśyan pṛthag eva pratiśarīraṃ paśyaṃs tān eva śarīrabhedānuvartino 'nuvidhāvati /	evam dharmān ātmanaḥ bhinnān pṛthak paśyan pṛthak eva pratiśarīram paśyan tān eva śarīra bheda anuvartinaḥ nuvidhāvati 
SA_GSP33_samkaubh_u-918	śarīrabhedam eva pṛthak punaḥ punaḥ pratipadyata ity arthaḥ // KaUBh_4.14/2,1.14 //	śarīra bhedam eva pṛthak punar punar pratipadyate iti arthaḥ 
SA_GSP33_samkaubh_u-919	yathodakaṃ śuddhe śuddham āsiktaṃ tādṛg eva bhavati /	yathā udakam śuddhe śuddham āsiktam tādṛś eva bhavati 
SA_GSP33_samkaubh_u-920	evaṃ muner vijānata ātmā bhavati gautama // KaU_4.15/2,1.15 //	evam muneḥ vijānataḥ ātmā bhavati gautama 
SA_GSP33_samkaubh_u-921	iti kāṭhakopaniṣadi caturthī vallī //	iti kāṭhaka upaniṣadi caturthī vallī 
SA_GSP33_samkaubh_u-922	asya punar vidyāvato vidhvastopādhikṛtabhedadarśanasya viśuddhavijñānaghanaikarasam	asya punar vidyāvataḥ vidhvasta upādhi kṛta bheda darśanasya viśuddha vijñāna ghana eka rasam 
SA_GSP33_samkaubh_u-923	advayam ātmānaṃ paśyato vijānato muner mananaśīlasyātmasvarūpaṃ kathaṃ sambhavatīty	advayam ātmānam paśyataḥ vijānataḥ muneḥ manana śīlasya ātma svarūpam katham sambhavati iti 
SA_GSP33_samkaubh_u-924	ucyate yathodakaṃ śuddhe prasanne śuddhaṃ prasannam āsiktaṃ prakṣiptam ekarasam eva	ucyate yathā udakam śuddhe prasanne śuddham prasannam āsiktam prakṣiptam ekarasam eva 
SA_GSP33_samkaubh_u-925	nānyathā tādṛg eva bhavaty ātmāpy evam eva bhavaty ekatvaṃ vijānato muner mananaśīlasya	na anyathā tādṛś eva bhavati ātmā api evam eva bhavati ekatvam vijānataḥ muneḥ manana śīlasya 
SA_GSP33_samkaubh_u-926	he gautama. tasmāt kutārkikabhedadṛṣṭiṃ nāstikakudṛṣṭiṃ cojjhitvā mātṛpitṛsahastrebhyo	he gautama tasmāt ku tārkika bheda dṛṣṭim nāstika kudṛṣṭim ca ujjhitvā mātṛ pitṛ sahastrebhyaḥ 
SA_GSP33_samkaubh_u-927	'pi hitaiṣiṇā vedenopadiṣṭam ātmaikatvadarśanaṃ śāntadarpair ādaraṇīyam ity arthaḥ //	pi hita eṣiṇā vedena upadiṣṭam ātma eka tva darśanam śānta darpaiḥ ādaraṇīyam iti arthaḥ 
SA_GSP33_samkaubh_u-928	iti kaṭhavallyāṃ caturthavallī bhāṣyam // 4 //	iti kaṭhavallyām caturtha vallī bhāṣyam 
SA_GSP33_samkaubh_u-929	atha pañcamī vallī /	atha pañcamī vallī 
SA_GSP33_samkaubh_u-930	punar api prakārāntareṇa brahmatattvanirdhāraṇārtho 'yam ārambho durvijñeyatvād brahmaṇaḥ --	punar api prakāra antareṇa brahma tattva nirdhāraṇa arthaḥ yam ārambhaḥ durvijñeya tvāt brahmaṇaḥ 
SA_GSP33_samkaubh_u-931	puram ekādaśadvāram ajasyāvakracetasaḥ /	puram ekādaśa dvāram ajasya a vakra cetasaḥ 
SA_GSP33_samkaubh_u-932	anuṣṭhāya na śocati vimuktaś ca vimucyate //	anuṣṭhāya na śocati vimuktaḥ ca vimucyate 
SA_GSP33_samkaubh_u-933	etad vai tat // KaU_5.1/2,2.1 //	etat vai tat 
SA_GSP33_samkaubh_u-934	puraṃ puram iva puram /	puram puram iva puram 
SA_GSP33_samkaubh_u-935	dvārapālādhiṣṭhātrādyanekapuropakaraṇasampattidarśanāccharīraṃ puram /	dvārapāla adhiṣṭhātṛ ādi aneka pura upakaraṇa sampatti darśanāt śarīram puram 
SA_GSP33_samkaubh_u-936	puraś ca sopakaraṇaṃ svātmanāsaṃhatasvatantrasvāmyarthaṃ dṛṣṭam /	puras ca sa upakaraṇam sva ātmanā asaṃhata svatantra svāmi artham dṛṣṭam 
SA_GSP33_samkaubh_u-937	tathedaṃ purasāmānyād anekopakaraṇasaṃhataṃ śarīraṃ svātmanāsaṃhatarājasthānīyasvāmyarthaṃ bhavitum arhati /	tathā idam pura sāmānyāt aneka upakaraṇa saṃhatam śarīram sva ātmanā asaṃhata rāja sthānīya svāmi artham bhavitum arhati 
SA_GSP33_samkaubh_u-938	tac cedaṃ śarīrākhyaṃ puram ekādaśadvāram ekādaśa dvārāṇy asya sapta śīrṣaṇyāni,	tat ca idam śarīra ākhyam puram ekādaśa dvāram ekādaśa dvārāṇi asya sapta śīrṣaṇyāni 
SA_GSP33_samkaubh_u-939	nābhyā sahārvāñci trīṇi,	nābhyā saha arvāñci trīṇi 
SA_GSP33_samkaubh_u-940	śirasy ekam,	śirasi ekam 
SA_GSP33_samkaubh_u-941	tair ekādaśadvāraṃ puram /	taiḥ ekādaśa dvāram puram 
SA_GSP33_samkaubh_u-942	kasya? ajasya janmādivikriyārahitasyātmano rājasthānīyasya puradharmavilakṣaṇasya /	kasya ajasya janma ādi vikriyā rahitasya ātmanaḥ rāja sthānīyasya pura dharma vilakṣaṇasya 
SA_GSP33_samkaubh_u-943	avakracetaso 'vakram akuṭilam ādityaprakāśavan nityam evāvasthitam ekarūpaṃ ceto vijñānam asyety avakracetās tasyāvakracetaso rājasthānīyasya  #	avakra cetasaḥ vakram akuṭilam āditya prakāśa vat nityam eva avasthitam eka rūpam cetaḥ vijñānam asya iti avakra cetāḥ tasya avakra cetasaḥ rāja sthānīyasya 
SA_GSP33_samkaubh_u-944	brahmaṇaḥ /	brahmaṇaḥ 
SA_GSP33_samkaubh_u-945	yasyedaṃ puraṃ taṃ parameśvaraṃ purasvāminam anuṣṭhāya dhyātvā /	yasya idam puram tam parameśvaram pura svāminam anuṣṭhāya dhyātvā 
SA_GSP33_samkaubh_u-946	dhyānaṃ hi tasyānuṣṭhānaṃ samyag vijñānapūrvakam /	dhyānam hi tasya anuṣṭhānam samyak vijñāna pūrvakam 
SA_GSP33_samkaubh_u-947	taṃ sarvaiṣaṇāvinirmuktaḥ san samaṃ sarvabhūtasthaṃ dhyātvā na śocati /	tam sarva eṣaṇā vinirmuktaḥ san samam sarva bhūta stham dhyātvā na śocati 
SA_GSP33_samkaubh_u-948	tadvijñānād abhayaprāpteḥ śokāvasarābhāvāt kuto bhayekṣā /	tad vijñānāt abhaya prāpteḥ śoka avasara abhāvāt kutas bhaya īkṣā 
SA_GSP33_samkaubh_u-949	ihaivāvidyākṛtakāmakarmabandhanair vimukto bhavati /	iha eva avidyā kṛta kāma karma bandhanaiḥ vimuktaḥ bhavati 
SA_GSP33_samkaubh_u-950	vimuktaś ca san vimucyate punaḥ śarīraṃ na gṛhṇātīty arthaḥ // KaUBh_5.1/2,2,1 //	vimuktaḥ ca san vimucyate punar śarīram na gṛhṇāti iti arthaḥ 
SA_GSP33_samkaubh_u-951	haṃsaḥ śuciṣad vasur antarikṣasad dhotā vediṣad atithir duroṇasat /	haṃsaḥ śuci sad vasuḥ antarikṣa sad hotā vedi sad atithiḥ duroṇa sad 
SA_GSP33_samkaubh_u-952	nṛṣad varasad ṛtasad vyomasad abjā gojā ṛtajā adrijā ṛtaṃ bṛhat // KaU_5.2/2,2.2 //	nṛṣad vara sad ṛta sad vyoma sad ap jāḥ go jāḥ ṛta jāḥ adri jāḥ ṛtam bṛhat 
SA_GSP33_samkaubh_u-953	sa tu naikaśarīrapuravarttyevātmā kiṃ tārhi sarvapūravartī /	sa tu na eka śarīra pura vartī eva ātmā kim tārhi sarva pūra vartī 
SA_GSP33_samkaubh_u-954	katham -- haṃso hanti gacchatīti /	katham haṃsaḥ hanti gacchati iti 
SA_GSP33_samkaubh_u-955	śuciṣacchucau divyādityātmanā sīdatīti /	śuciṣad śucau divi āditya ātmanā sīdati iti 
SA_GSP33_samkaubh_u-956	vasur vāsayati sarvāniti /	vasuḥ vāsayati sarvān iti 
SA_GSP33_samkaubh_u-957	vāyvātmanāntarikṣe sīdatīty antarikṣasat /	vāyu ātmanā antarikṣe sīdati iti antarikṣa sad 
SA_GSP33_samkaubh_u-958	hotāgniḥ, “agnir vai hotā” iti śruteḥ /	hotā agniḥ agniḥ vai hotā iti śruteḥ 
SA_GSP33_samkaubh_u-959	vedyāṃ pṛthivyāṃ sīdatīti vediṣad “iyaṃ vediḥ paro 'ntaḥ pṛthivyāḥ” (RS 2,3.20)	vedyām pṛthivyām sīdati iti vediṣad iyam vediḥ paras ntar pṛthivyāḥ 
SA_GSP33_samkaubh_u-960	ity ādimantravarṇāt /	iti ādi mantra varṇāt 
SA_GSP33_samkaubh_u-961	atithiḥ somaḥ san duroṇe kalaśe sīdatīti duroṇasat /	atithiḥ somaḥ san duroṇe kalaśe sīdati iti duroṇa sad 
SA_GSP33_samkaubh_u-962	brāhmaṇo 'tithirūpeṇa vā duroṇeṣu gṛheṣu sīdatīti /	brāhmaṇaḥ tithi rūpeṇa vā duroṇeṣu gṛheṣu sīdati iti 
SA_GSP33_samkaubh_u-963	nṛṣanṛṣu manuṣyeṣu sīdatīti /	nṛṣanṛṣu manuṣyeṣu sīdati iti 
SA_GSP33_samkaubh_u-964	varasad vareṣu deveṣu sīdatīti /	vara sad vareṣu deveṣu sīdati iti 
SA_GSP33_samkaubh_u-965	ṛtasad ṛtaṃ satyaṃ yajño vā tasmin sīdatīti /	ṛta sad ṛtam satyam yajñaḥ vā tasmin sīdati iti 
SA_GSP33_samkaubh_u-966	vyomasad vyomnyākāśe sīdatīti /	vyoma sad vyomni ākāśe sīdati iti 
SA_GSP33_samkaubh_u-967	abjā apsu śaṅkhakhaśuktimakarādirūpeṇa jāyata iti /	ap jāḥ apsu śaṅkha kha śukti makara ādi rūpeṇa jāyate iti 
SA_GSP33_samkaubh_u-968	gojā gavi pṛthivyāṃ vrīhiyavādirūpeṇa jāyata iti /	go jāḥ gavi pṛthivyām vrīhi yava ādi rūpeṇa jāyate iti 
SA_GSP33_samkaubh_u-969	ṛtajā yajñāṅgarūpeṇa jāyata iti /	ṛta jāḥ yajñāṅga rūpeṇa jāyate iti 
SA_GSP33_samkaubh_u-970	adrijāḥ parvatebhyo nadyādirūpeṇa jāyata iti /	adri jāḥ parvatebhyaḥ nadī ādi rūpeṇa jāyate iti 
SA_GSP33_samkaubh_u-971	sarvātmāpi sann ṛtam avitathasvabhāva eva /	sarva ātmā api san ṛtam avitatha svabhāvaḥ eva 
SA_GSP33_samkaubh_u-972	bṛhan mahān sarvakāraṇatvāt /	bṛhan mahān sarva kāraṇa tvāt 
SA_GSP33_samkaubh_u-973	yadāpy āditya eva mantreṇocyate tad apy ātmasvarūpatvam ādityasyāṅgīkṛtatvād brāhmaṇo vyākhyāne 'py avirodhaḥ /	yadā api ādityaḥ eva mantreṇa ucyate tat api ātma svarūpa tvam ādityasya aṅgīkṛta tvāt brāhmaṇaḥ vyākhyāne pi avirodhaḥ 
SA_GSP33_samkaubh_u-974	sarvavyāpy eka evātmā jagato nātmabheda iti mantrārthaḥ // KaUBh_5.2/2,2.2 //	sarva vyāpī ekaḥ eva ātmā jagataḥ na ātma bhedaḥ iti mantra arthaḥ 
SA_GSP33_samkaubh_u-975	ūrdhvaṃ prāṇam unnayati apānaṃ pratyag asyati /	ūrdhvam prāṇam unnayati apānam pratyak asyati 
SA_GSP33_samkaubh_u-976	madhye vāmanam āsīnaṃ viśve devā upāsate // KaU_5.3/2,2.3 //	madhye vāmanam āsīnam viśve devāḥ upāsate 
SA_GSP33_samkaubh_u-977	ātmanaḥ svarūpādhigame liṅgam ucyate -- ūrdhvaṃ hṛdayāt prāṇaṃ prāṇavṛttiṃ vāyum unnayaty ūrdhvaṃ gamayati /	ātmanaḥ sva rūpa adhigame liṅgam ucyate ūrdhvam hṛdayāt prāṇam prāṇa vṛttim vāyum unnayati ūrdhvam gamayati 
SA_GSP33_samkaubh_u-978	tathāpānaṃ pratyagadho 'syati kṣipati ya iti vākyaśeṣaḥ /	tathā apānam pratyak adhas syati kṣipati yaḥ iti vākya śeṣaḥ 
SA_GSP33_samkaubh_u-979	taṃ madhye hṛdayapuṇḍarīkākāśa āsīnaṃ buddhāv abhivyaktavijñānaprakāśanaṃ vāmanaṃ	tam madhye hṛdaya puṇḍarīka ākāśe āsīnam buddhau abhivyakta vijñāna prakāśanam vāmanam 
SA_GSP33_samkaubh_u-980	vananīyaṃ sambhajanīyaṃ viśve sarve devāś cakṣurādayaḥ prāṇā rūpādivijñānaṃ balim	vananīyam sambhajanīyam viśve sarve devāḥ cakṣuḥ ādayaḥ prāṇāḥ rūpa ādi vijñānam balim 
SA_GSP33_samkaubh_u-981	upāharanto viśva iva rājānam upāsate tādarthyenānuparatavyāpārā bhavantīty arthaḥ /	upāharantaḥ viśve iva rājānam upāsate tādarthyena an uparata vyāpārāḥ bhavanti iti arthaḥ 
SA_GSP33_samkaubh_u-982	yad arthā yat prayuktāś ca sarve vāyukaraṇavyāpārāḥ,	yat arthāḥ yat prayuktāḥ ca sarve vāyu karaṇa vyāpārāḥ 
SA_GSP33_samkaubh_u-983	so 'nyaḥ siddha iti vākyārthaḥ // KaUBh_5.3/2,2.3 //	saḥ nyaḥ siddhaḥ iti vākya arthaḥ 
SA_GSP33_samkaubh_u-984	asya visraṃsamānasya śarīrasthasya dehinaḥ /	asya visraṃsamānasya śarīra sthasya dehinaḥ 
SA_GSP33_samkaubh_u-985	dehād vimucyamānasya kim atra pariśiṣyate //	dehāt vimucyamānasya kim atra pariśiṣyate 
SA_GSP33_samkaubh_u-986	etad vai tat // KaU_5.4/2,2.4 //	etat vai tat 
SA_GSP33_samkaubh_u-987	kiñ cāsya śarīrasthasyātmano visraṃsamānasya bhraṃśamānasya dehino dehavataḥ /	kim ca asya śarīra sthasya ātmanaḥ visraṃsamānasya bhraṃśamānasya dehinaḥ dehavataḥ 
SA_GSP33_samkaubh_u-988	visraṃsanaśabdārtham āha -- dehād vimucyamānasyeti /	visraṃsana śabda artham āha dehāt vimucyamānasya iti 
SA_GSP33_samkaubh_u-989	kim atra pariśiṣyate prāṇādikalāpe na kiñcana pariśiṣyate 'tra dehe purasvāmividravaṇa	kim atra pariśiṣyate prāṇa ādi kalāpe na kiñcana pariśiṣyate dehe 
SA_GSP33_samkaubh_u-990	iva paravāsināṃ yasyātmanopagame kṣaṇamātrāt kāryakaraṇakalāparūpaṃ sarvam idaṃ hatabalaṃ	iva para vāsinām yasya ātmanā upagame kṣaṇa mātrāt kārya karaṇa kalāpa rūpam sarvam idam hata balam 
SA_GSP33_samkaubh_u-991	vidhvastaṃ bhavati vinaṣṭaṃ bhavati so 'nyaḥ siddha ātmā // KaUBh_5.4/2,2.4 //	vidhvastam bhavati vinaṣṭam bhavati saḥ nyaḥ siddhaḥ ātmā 
SA_GSP33_samkaubh_u-992	na prāṇena nāpānena martyo jīvati kaścana /	na prāṇena na apānena martyaḥ jīvati kaścana 
SA_GSP33_samkaubh_u-993	itareṇa tu jīvanti yasminn etāv upāśritau // KaU_5.5/2,2.5 //	itareṇa tu jīvanti yasmin etau upāśritau 
SA_GSP33_samkaubh_u-994	syān mataṃ prāṇāpānādyapagamād evedaṃ vidhvastaṃ bhavati na tu tadvyatiriktātmāpagamāt prāṇādibhir eveha martyo jīvatīti /	syāt matam prāṇa apāna ādi apagamāt eva idam vidhvastam bhavati na tu tad vyatirikta ātma apagamāt prāṇa ādibhiḥ eva iha martyaḥ jīvati iti 
SA_GSP33_samkaubh_u-995	naitad asti /	na etat asti 
SA_GSP33_samkaubh_u-996	na prāṇena nāpānena cakṣurādinā vā martyo manuṣyo dehavān kaścana jīvati na ko 'pi jīvati /	na prāṇena na apānena cakṣuḥ ādinā vā martyaḥ manuṣyaḥ dehavān kaścana jīvati na kaḥ pi jīvati 
SA_GSP33_samkaubh_u-997	na hy eṣāṃ parārthānāṃ saṃhatyakāritvāj jīvanahetutvam upapadyate /	na hi eṣām parārthānām saṃhatya kāri tvāt jīvana hetu tvam upapadyate 
SA_GSP33_samkaubh_u-998	svārthanāsaṃhatena pareṇa kenacid aprayuktaṃ saṃhatānām avasthānaṃ na dṛṣṭaṃ yathā gṛhādīnāṃ loke,	sva arthanā saṃhatena pareṇa kenacid a prayuktam saṃhatānām avasthānam na dṛṣṭam yathā gṛha ādīnām loke 
SA_GSP33_samkaubh_u-999	tathā prāṇādīnām api saṃhatatvād bhavitum arhati /	tathā prāṇa ādīnām api saṃhata tvāt bhavitum arhati 
SA_GSP33_samkaubh_u-1000	ata itareṇa itareṇaiva saṃhataprāṇādivilakṣaṇena tu sarve saṃhatāḥ santo jīvanti prāṇān dhārayanti /	atas itareṇa itareṇa eva saṃhata prāṇa ādi vilakṣaṇena tu sarve saṃhatāḥ santaḥ jīvanti prāṇān dhārayanti 
SA_GSP33_samkaubh_u-1001	yasmin saṃhatavilakṣaṇa ātmani sati parasminn etau prāṇāpānau cakṣurādibhiḥ saṃhatāv upāśritau,	yasmin saṃhata vilakṣaṇe ātmani sati parasmin etau prāṇa apānau cakṣuḥ ādibhiḥ saṃhatau upāśritau 
SA_GSP33_samkaubh_u-1002	yasyāsaṃhatasyārthe prāṇāpānādiḥ sarvaṃ vyāpāraṃ kurvan vartate saṃhataḥ san sa tato 'nyaḥ siddha ity abhiprāyaḥ // KaUBh_5.5/2,2.5 //	yasya asaṃhatasya arthe prāṇa apāna ādiḥ sarvam vyāpāram kurvan vartate saṃhataḥ san sa tatas nyaḥ siddhaḥ iti abhiprāyaḥ 
SA_GSP33_samkaubh_u-1003	hanta ta idaṃ pravakṣyāmi guhyaṃ brahma sanātanam /	hanta te idam pravakṣyāmi guhyam brahma sanātanam 
SA_GSP33_samkaubh_u-1004	yathā ca maraṇaṃ prāpya ātmā bhavati gautama // KaU_5.6/2,2.6 //	yathā ca maraṇam prāpya ātmā bhavati gautama 
SA_GSP33_samkaubh_u-1005	hantedānīṃ punar api te tubhyam idaṃ guhyaṃ gopyaṃ brahma sanātanaṃ cirantanaṃ pravakṣyāmi /	hanta idānīm punar api te tubhyam idam guhyam gopyam brahma sanātanam cirantanam pravakṣyāmi 
SA_GSP33_samkaubh_u-1006	yad vijñānāt sarvasaṃsāroparamo bhavati,	yat vijñānāt sarva saṃsāra uparamaḥ bhavati 
SA_GSP33_samkaubh_u-1007	avijñānāc ca yasya maraṇaṃ prāpya yathā cātmā bhavati yathātmā saṃsarati tathā śṛṇu he gautama // KaUBh_5.6/2,2.6 //	avijñānāt ca yasya maraṇam prāpya yathā ca ātmā bhavati yathā ātmā saṃsarati tathā śṛṇu he gautama 
SA_GSP33_samkaubh_u-1008	yonim anye prapadyante śarīratvāya dehinaḥ /	yonim anye prapadyante śarīra tvāya dehinaḥ 
SA_GSP33_samkaubh_u-1009	sthāṇum anye 'nusaṃyanti yathākarma yathāśrutam // KaU_5.7/2,2.7 //	sthāṇum anye nusaṃyanti yathākarma yathāśrutam 
SA_GSP33_samkaubh_u-1010	yoniṃ yonidvāraṃ śukrabījasamanvitāḥ santo 'nye kecid avidyāvanto mūḍhāḥ prapadyante śarīratvāya śarīragrahaṇārthaṃ dehino dehavantaḥ,	yonim yoni dvāram śukra bīja samanvitāḥ santaḥ nye kecid avidyāvantaḥ mūḍhāḥ prapadyante śarīra tvāya śarīra grahaṇa artham dehinaḥ dehavantaḥ 
SA_GSP33_samkaubh_u-1011	yoniṃ praviśantīty arthaḥ /	yonim praviśanti iti arthaḥ 
SA_GSP33_samkaubh_u-1012	sthāṇuṃ vṛkṣādisthāvarabhāvam anye 'tyantādhamā maraṇaṃ prāpyānusaṃyanty anugacchanti /	sthāṇum vṛkṣa ādi sthāvara bhāvam anye tyanta adhamāḥ maraṇam prāpya anusaṃyanti anugacchanti 
SA_GSP33_samkaubh_u-1013	yathākarma yady asya karma tadyathākarma yair yādṛśaṃ karmeha janmani kṛtaṃ tadvaśenety etat /	yathākarma yadi asya karma tat yathākarma yaiḥ yādṛśam karma iha janmani kṛtam tad vaśena iti etat 
SA_GSP33_samkaubh_u-1014	tathā ca yathāśrutaṃ yādṛśaṃ ca vijñānam upārjitaṃ tadanurūpam eva śarīraṃ pratipadyanta ity arthaḥ /	tathā ca yathāśrutam yādṛśam ca vijñānam upārjitam tad anurūpam eva śarīram pratipadyante iti arthaḥ 
SA_GSP33_samkaubh_u-1015	“yathāprajñaṃ hi saṃbhavāḥ” iti śrutyantarāt // KaUBh_5.7/2,2.7 //	yathāprajñam hi saṃbhavāḥ iti śruti antarāt 
SA_GSP33_samkaubh_u-1016	ya eṣa supteṣu jāgarti kāmaṃ kāmaṃ puruṣo nirmimāṇaḥ /	yaḥ eṣa supteṣu jāgarti kāmam kāmam puruṣaḥ nirmimāṇaḥ 
SA_GSP33_samkaubh_u-1017	tad eva śukraṃ tad brahma tad evāmṛtam ucyate /	tat eva śukram tat brahma tat eva amṛtam ucyate 
SA_GSP33_samkaubh_u-1018	tasmiṃl lokāḥ śritāḥ sarve tad u nātyeti kaścana //	tasmin lokāḥ śritāḥ sarve tat u na atyeti kaścana 
SA_GSP33_samkaubh_u-1019	etad vai tat // KaU_5.8/2,2.8 //	etat vai tat 
SA_GSP33_samkaubh_u-1020	yatpratijñātaṃ guhyaṃ brahma pravakṣyāmīti tadāha -- ya eṣa supteṣu prāṇādiṣu jāgartiṃ na svapiti /	yat pratijñātam guhyam brahma pravakṣyāmi iti tat āha yaḥ eṣa supteṣu prāṇa ādiṣu jāgartim na svapiti 
SA_GSP33_samkaubh_u-1021	katham /	katham 
SA_GSP33_samkaubh_u-1022	kāmaṃ kāmaṃ taṃ tam abhipretaṃ stryādyartham avidyayā nirmimāṇo	kāmam kāmam tam tam abhipretam strī ādi artham avidyayā nirmimāṇaḥ 
SA_GSP33_samkaubh_u-1023	niṣpādayañjāgartiṃ puruṣo yaḥ,	niṣpādayan jāgartim puruṣaḥ yaḥ 
SA_GSP33_samkaubh_u-1024	tad eva śukraṃ śubhraṃ śuddhaṃ tad brahma nānyad guhyaṃ brahmāsti /	tat eva śukram śubhram śuddham tat brahma na anyat guhyam brahma asti 
SA_GSP33_samkaubh_u-1025	tad evāmṛtam avināśy ucyate sarvaśāstreṣu /	tat eva amṛtam avināśi ucyate sarva śāstreṣu 
SA_GSP33_samkaubh_u-1026	kiñ ca pṛthivyādayo lokās tasminn eva sarve brahmaṇi śritā āśritāḥ sarvalokakāraṇatvāt tasya /	kim ca pṛthivī ādayaḥ lokāḥ tasmin eva sarve brahmaṇi śritāḥ āśritāḥ sarva loka kāraṇa tvāt tasya 
SA_GSP33_samkaubh_u-1027	tad u nātyeti kaścanety ādi pūrvavad eva // KaUBh_5.8/2,2.8 //	tat u na atyeti kaścana iti ādi pūrvavat eva 
SA_GSP33_samkaubh_u-1028	agnir yathaiko bhuvanaṃ praviṣṭo rūpaṃ rūpaṃ pratirūpo babhūva /	agniḥ yathā ekaḥ bhuvanam praviṣṭaḥ rūpam rūpam pratirūpaḥ babhūva 
SA_GSP33_samkaubh_u-1029	ekas tathā sarvabhūtāntarātmā rūpaṃ rūpaṃ pratirūpo bahiś ca // KaU_5.9/2,2.9 //	ekaḥ tathā sarva bhūta antarātmā rūpam rūpam pratirūpaḥ bahis ca 
SA_GSP33_samkaubh_u-1030	anekatārkikakubuddhivicālitāntaḥkaraṇānāṃ pramāṇopapannam apy ātmaikatvavijñānam	aneka tārkika ku buddhi vicālita antaḥkaraṇānām pramāṇa upapannam api ātma eka tva vijñānam 
SA_GSP33_samkaubh_u-1031	asakṛd ucyamānam apy anṛjubuddhīnāṃ brāhmaṇānāṃ cetasi nādhīyata iti tatpratipādana	asakṛt ucyamānam api anṛju buddhīnām brāhmaṇānām cetasi na ādhīyate iti 
SA_GSP33_samkaubh_u-1032	ādaravatī punaḥ punar āha śrutiḥ -- agnir yathaika eva prakāśātmā san bhuvanaṃ bhavanty	ādaravatī punar punar āha śrutiḥ agniḥ yathā ekaḥ eva prakāśa ātmā san bhuvanam bhavanti 
SA_GSP33_samkaubh_u-1033	asmin bhūtānīti bhuvanam ayaṃ lokas tam imaṃ praviṣṭo 'nupraviṣṭaḥ,	asmin bhūtāni iti bhuvanam ayam lokaḥ tam imam praviṣṭaḥ nupraviṣṭaḥ 
SA_GSP33_samkaubh_u-1034	rūpaṃ rūpaṃ prati dārvādidāhyabhedaṃ pratīty arthaḥ,	rūpam rūpam prati dārva ādi dāhya bhedam prati iti arthaḥ 
SA_GSP33_samkaubh_u-1035	pratirūpas tatra tatra pratirūpavān dāhyabhedena bahuvidho babhūva /	pratirūpaḥ tatra tatra pratirūpavān dāhya bhedena bahuvidhaḥ babhūva 
SA_GSP33_samkaubh_u-1036	eka eva tathā sarvabhūtāntarātmā rūpaṃ rūpaṃ sarveṣāṃ bhūtānām abhyantara ātmātisūkṣmatvād	ekaḥ eva tathā sarva bhūta antarātmā rūpam rūpam sarveṣām bhūtānām abhyantaraḥ ātmā ati sūkṣma tvāt 
SA_GSP33_samkaubh_u-1037	dārvādiṣv iva sarvadehaṃ prati praviṣṭatvāt pratirūpo babhūva bahiś ca svenāvikṛtena	dārva ādiṣu iva sarva deham prati praviṣṭa tvāt pratirūpaḥ babhūva bahis ca svena avikṛtena 
SA_GSP33_samkaubh_u-1038	svarūpeṇākāśavat // KaUBh_5.9/2,2.9 //	sva rūpeṇa ākāśa vat 
SA_GSP33_samkaubh_u-1039	vāyur yathaiko bhuvanaṃ praviṣṭo rūpaṃ rūpaṃ pratirūpo babhūva /	vāyuḥ yathā ekaḥ bhuvanam praviṣṭaḥ rūpam rūpam pratirūpaḥ babhūva 
SA_GSP33_samkaubh_u-1040	ekas tathā sarvabhūtāntarātmā rūpaṃ rūpaṃ pratirūpo bahiś ca // KaU_5.10/2,2.10 //	ekaḥ tathā sarva bhūta antarātmā rūpam rūpam pratirūpaḥ bahis ca 
SA_GSP33_samkaubh_u-1041	tathānyo dṛṣṭāntaḥ -- vāyur yathaika ity ādi /	tathā anyaḥ dṛṣṭāntaḥ vāyuḥ yathā ekaḥ iti ādi 
SA_GSP33_samkaubh_u-1042	prāṇātmanā deheṣv anupraviṣṭo,	prāṇa ātmanā deheṣu anupraviṣṭaḥ 
SA_GSP33_samkaubh_u-1043	rūpaṃ rūpaṃ pratirūpo babhūvety ādi samānam // KaUBh_5.10/2,2.10 //	rūpam rūpam pratirūpaḥ babhūva iti ādi samānam 
SA_GSP33_samkaubh_u-1044	sūryo yathā sarvalokasya cakṣur na lipyate cākṣuṣair bāhyadoṣaiḥ /	sūryaḥ yathā sarva lokasya cakṣuḥ na lipyate cākṣuṣaiḥ bāhya doṣaiḥ 
SA_GSP33_samkaubh_u-1045	ekas tathā sarvabhūtāntarātmā na lipyate lokaduḥkhena bāhyaḥ // KaU_5.11/2,2.11 //	ekaḥ tathā sarva bhūta antarātmā na lipyate loka duḥkhena bāhyaḥ 
SA_GSP33_samkaubh_u-1046	ekasya sarvātmatve saṃsāraduḥkhitvaṃ parasyaiva syād iti prāpta idam ucyate -- sūryo	ekasya sarva ātma tve saṃsāra duḥkhi tvam parasya eva syāt iti prāpte idam ucyate sūryaḥ 
SA_GSP33_samkaubh_u-1047	yathā cakṣuṣa ālokenopakāraṃ kurvan mūtrapurīṣādyaśuciprakāśanena taddarśinaḥ sarvalokasya	yathā cakṣuṣaḥ ālokena upakāram kurvan mūtra purīṣa ādi aśuci prakāśanena tad darśinaḥ sarva lokasya 
SA_GSP33_samkaubh_u-1048	cakṣur api san na lipyate cākṣuṣair aśucyādidarśananimittair ādhyātmikaiḥ pāpadoṣair	cakṣuḥ api sat na lipyate cākṣuṣaiḥ aśuci ādi darśana nimittaiḥ ādhyātmikaiḥ pāpa doṣaiḥ 
SA_GSP33_samkaubh_u-1049	bāhyaiś cāśucyādisaṃsaṅgadoṣair ekaḥ saṃs tathā sarvabhūtāntarātmā na lipyate lokaduḥkhena bāhyaḥ /	bāhyaiḥ ca aśuci ādi saṃsaṅga doṣaiḥ ekaḥ san tathā sarva bhūta antarātmā na lipyate loka duḥkhena bāhyaḥ 
SA_GSP33_samkaubh_u-1050	loko hy avidyayā svātmany adhyastayā kāmakarmodbhavaṃ duḥkham anubhavati /	lokaḥ hi avidyayā svātmani adhyastayā kāma karma udbhavam duḥkham anubhavati 
SA_GSP33_samkaubh_u-1051	na tu sā paramārthataḥ svātmani /	na tu sā paramārthataḥ svātmani 
SA_GSP33_samkaubh_u-1052	yathā rajjuśuktikoṣaragaganeṣu sarparajatodakamalāni na rajjvādīnāṃ svato doṣarūpāṇi santi,	yathā rajju śukti koṣara gaganeṣu sarpa rajata uda ka malāni na rajju ādīnām svatas doṣa rūpāṇi santi 
SA_GSP33_samkaubh_u-1053	saṃsargiṇi viparītabuddhyadhyāsanimittāt tad doṣavadvibhāvyante /	saṃsargiṇi viparīta buddhi adhyāsa nimittāt tat doṣa vat vibhāvyante 
SA_GSP33_samkaubh_u-1054	na taddoṣais teṣāṃ lepo viparītabuddhyadhyāsabāhyā hi te /	na tad doṣaiḥ teṣām lepaḥ viparīta buddhi adhyāsa bāhyāḥ hi te 
SA_GSP33_samkaubh_u-1055	tathātmani sarvo lokaḥ kriyākārakaphalātmakaṃ vijñānaṃ sarpādisthānīyaṃ viparītamadhyasya tannimittaṃ janmamaraṇādiduḥkham anubhavati,	tathā ātmani sarvaḥ lokaḥ kriyā kāraka phala ātmakam vijñānam sarpa ādi sthānīyam viparīta madhyasya tad nimittam janma maraṇa ādi duḥkham anubhavati 
SA_GSP33_samkaubh_u-1056	na tv ātmā sarvalokātmāpi san viparītādhyāropanimittena lipyate lokaduḥkhena /	na tu ātmā sarva loka ātmā api san viparīta adhyāropa nimittena lipyate loka duḥkhena 
SA_GSP33_samkaubh_u-1057	kuto bāhyo rajjvādivad eva viparītabuddhyadhyāsabāhyo hi sa iti // KaUBh_5.11/2,2.11 //	kutas bāhyaḥ rajju ādi vat eva viparīta buddhi adhyāsa bāhyaḥ hi saḥ iti 
SA_GSP33_samkaubh_u-1058	eko vaśī sarvabhūtāntarātmā ekaṃ rūpaṃ bahudhā yaḥ karoti /	ekaḥ vaśī sarva bhūta antarātmā ekam rūpam bahudhā yaḥ karoti 
SA_GSP33_samkaubh_u-1059	tam ātmasthaṃ ye 'nupaśyanti dhīrās teṣāṃ sukhaṃ śāśvataṃ netareṣām // KaU_5.12/2,2.12 //	tam ātma stham ye nupaśyanti dhīrāḥ teṣām sukham śāśvatam na itareṣām 
SA_GSP33_samkaubh_u-1060	kiñ ca sa hi parameśvaraḥ sarvagataḥ svatantra eko na tatsamo 'bhyadhiko vānyo 'sti /	kim ca sa hi parameśvaraḥ sarva gataḥ svatantraḥ ekaḥ na tad samaḥ bhyadhikaḥ vā anyaḥ sti 
SA_GSP33_samkaubh_u-1061	vaśī sarvaṃ hy asya jagadvaśe vartate /	vaśī sarvam hi asya jagat vaśe vartate 
SA_GSP33_samkaubh_u-1062	kutaḥ? sarvabhūtāntarātmā /	kutas sarva bhūta antarātmā 
SA_GSP33_samkaubh_u-1063	yata ekam eva sadekarasam ātmānaṃ viśuddhavijñānarūpaṃ nāmarūpādyaśuddhopādhibhedavaśena	yatas ekam eva sat eka rasam ātmānam viśuddha vijñāna rūpam nāma rūpa ādi aśuddha upādhi bheda vaśena 
SA_GSP33_samkaubh_u-1064	bahudhānekaprakāraṃ yaḥ karoti svātmasattāmātreṇācintyaśaktitvāt tam ātmasthaṃ svaśarīrahṛdayākāśe	bahudhā aneka prakāram yaḥ karoti sva ātma sattā mātreṇa acintya śakti tvāt tam ātma stham sva śarīra hṛdaya ākāśe 
SA_GSP33_samkaubh_u-1065	buddhau caitanyākāreṇābhivyaktam ity etat /	buddhau caitanya ākāreṇa abhivyaktam iti etat 
SA_GSP33_samkaubh_u-1066	na hi śarīrasyādhāratvam ātmanaḥ /	na hi śarīrasya ādhāra tvam ātmanaḥ 
SA_GSP33_samkaubh_u-1067	ākāśavad amūrtatvāt /	ākāśa vat a mūrta tvāt 
SA_GSP33_samkaubh_u-1068	ādarśasthaṃ mukham iti yadvat /	ādarśa stham mukham iti yadvat 
SA_GSP33_samkaubh_u-1069	tam etam īśvaram ātmānaṃ ye nivṛttabāhyavṛttayo 'nupaśyanty ācāryāgamopadeśam anu	tam etam īśvaram ātmānam ye nivṛtta bāhya vṛttayaḥ nupaśyanti ācārya āgama upadeśam anu 
SA_GSP33_samkaubh_u-1070	sākṣād anubhavanti dhīrā vivekinas teṣāṃ parameśvarabhūtānāṃ śāśvataṃ nityaṃ sukham	sākṣāt anubhavanti dhīrāḥ vivekinaḥ teṣām parameśvara bhūtānām śāśvatam nityam sukham 
SA_GSP33_samkaubh_u-1071	ātmānandalakṣaṇaṃ bhavati,	ātma ānanda lakṣaṇam bhavati 
SA_GSP33_samkaubh_u-1072	netareṣāṃ bāhyāsaktabuddhīnām avivekināṃ svātmabhūtam apy avidyāvyavadhānāt // KaUBh_5.12/2,2.12 //	na itareṣām bāhya āsakta buddhīnām avivekinām sva ātma bhūtam api avidyā vyavadhānāt 
SA_GSP33_samkaubh_u-1073	nityo 'nityānāṃ cetanaś cetanānām eko bahūnāṃ yo vidadhāti kāmān /	nityaḥ nityānām cetanaḥ cetanānām ekaḥ bahūnām yaḥ vidadhāti kāmān 
SA_GSP33_samkaubh_u-1074	tam ātmasthaṃ ye 'nupaśyanti dhīrās teṣaṃ śāntiḥ śāśvatī netareṣām // KaU_5.13/2,2.13 //	tam ātma stham ye nupaśyanti dhīrāḥ teṣam śāntiḥ śāśvatī na itareṣām 
SA_GSP33_samkaubh_u-1075	kiñ ca nityo 'vināśyanityānāṃ vināśinām /	kim ca nityaḥ vināśya anityānām vināśinām 
SA_GSP33_samkaubh_u-1076	cetanaś cetanānāṃ cetayitṝṇāṃ brahmādīnāṃ prāṇinām agninimittam iva dāhakatvam anagnīnām udakādīnām ātmacaitanyanimittam eva cetayitṛtvam anyeṣām	cetanaḥ cetanānām cetayitṝṇām brahma ādīnām prāṇinām agni nimittam iva dāhaka tvam anagnīnām udaka ādīnām ātma caitanya nimittam eva cetayitṛ tvam anyeṣām 
SA_GSP33_samkaubh_u-1077	kiñ ca sa sarvajñaḥ sarveśvaraḥ kāmināṃ saṃsāriṇāṃ karmānurūpaṃ kāmān karmaphalāni svānugrahanimittāś ca kāmāny eko bahūnām anekeṣāmanāyāsena  #	kim ca sa sarvajñaḥ sarva īśvaraḥ kāminām saṃsāriṇām karma anurūpam kāmān karma phalāni sva anugraha nimittāḥ ca kāmāni ekaḥ bahūnām anekeṣām anāyāsena 
SA_GSP33_samkaubh_u-1078	vidadhāti prayacchatīty etat /	vidadhāti prayacchati iti etat 
SA_GSP33_samkaubh_u-1079	tām ātmasthaṃ ye 'nupaśyanti dhīrās teṣāṃ śāntir uparatiḥ śāśvatī nityā svātmabhūtaiva syān netareṣām anevaṃ vidhānām // KaUBh_5.13/2,1.13	tām ātma stham ye nupaśyanti dhīrāḥ teṣām śāntiḥ uparatiḥ śāśvatī nityā svātma bhūtā eva syāt na itareṣām anevam vidhānām  /
SA_GSP33_samkaubh_u-1080	tad etad iti manyante 'nirdeśyaṃ paramaṃ sukham /	tat etat iti manyante nirdeśyam paramam sukham 
SA_GSP33_samkaubh_u-1081	kathaṃ nu tad vijānīyāṃ kim u bhāti vibhāti vā // KaU_5.14/2,2.14 //	katham nu tat vijānīyām kim u bhāti vibhāti vā 
SA_GSP33_samkaubh_u-1082	yat tad ātmavijñānasukham anirdeśyaṃ nirdeṣṭum aśakyaṃ paramaṃ prakṛṣṭaṃ prākṛtapuruṣavāṅmanasayor agocaram api san nivṛttaiṣaṇā ye brāhmaṇās  #	yat tat ātma vijñāna sukham anirdeśyam nirdeṣṭum aśakyam paramam prakṛṣṭam prākṛta puruṣa vāc manasayoḥ agocaram api sat nivṛtta eṣaṇāḥ ye brāhmaṇāḥ 
SA_GSP33_samkaubh_u-1083	ta etat pratyakṣam eveti manyante,	te etat pratyakṣam eva iti manyante 
SA_GSP33_samkaubh_u-1084	kathaṃ nu kena prakāreṇa tat sukham ahaṃ vijānīyām /	katham nu kena prakāreṇa tat sukham aham vijānīyām 
SA_GSP33_samkaubh_u-1085	idam ity ātmabuddhiviṣayam āpādayeyaṃ yathā nivṛttaiṣaṇā yatayaḥ /	idam iti ātma buddhi viṣayam āpādayeyam yathā nivṛtta eṣaṇāḥ yatayaḥ 
SA_GSP33_samkaubh_u-1086	kim u tad bhāti dīpyate prakāśātmakaṃ tad yato 'smadbuddhigocaratvena vibhāti vispaṣṭaṃ dṛśyate kiṃ vā neti // KaUBh_5.14/2,1.14 //	kim u tat bhāti dīpyate prakāśa ātmakam tat yatas smad buddhi gocara tvena vibhāti vispaṣṭam dṛśyate kim vā na iti 
SA_GSP33_samkaubh_u-1087	na tatra sūryo bhāti na candratārakaṃ nemā vidyuto bhānti kuto 'yam agniḥ /	na tatra sūryaḥ bhāti na candra tārakam na imāḥ vidyutaḥ bhānti kutas yam agniḥ 
SA_GSP33_samkaubh_u-1088	tam eva bhāntam anu bhāti sarvaṃ tasya bhāsā sarvam idaṃ vibhāti // KaU_5.15/2,2.15 //	tam eva anu bhāti sarvam tasya bhāsā sarvam idam vibhāti 
SA_GSP33_samkaubh_u-1089	atrottaram idaṃ bhāti ca vibhāti ceti /	atra uttaram idam bhāti ca vibhāti ca iti 
SA_GSP33_samkaubh_u-1090	katham? na tatra tasmin svātmabhūte brahmaṇi sarvāvabhāsako 'pi sūryo bhāti tad brahma na prakāśayatīty arthaḥ /	katham na tatra tasmin sva ātma bhūte brahmaṇi sarva avabhāsakaḥ sūryaḥ bhāti tat brahma na prakāśayati iti arthaḥ 
SA_GSP33_samkaubh_u-1091	tathā na candratārakam,	tathā na candra tārakam 
SA_GSP33_samkaubh_u-1092	nemā vidyuto bhānti,	na imāḥ vidyutaḥ bhānti 
SA_GSP33_samkaubh_u-1093	kuto 'yam asmaddṛṣṭigocaro 'gniḥ /	kutas yam asmad dṛṣṭi gocaraḥ gniḥ 
SA_GSP33_samkaubh_u-1094	kiṃ bahunā, yad idam ādikaṃ sarvaṃ bhāti tat tam eva parameśvaraṃ bhāntaṃ dīpyamānam anubhāty anudīpyate /	kim bahunā yat idam ādikam sarvam bhāti tat tam eva parameśvaram bhāntam dīpyamānam anubhāti anudīpyate 
SA_GSP33_samkaubh_u-1095	tathā jalolmukādy agnisaṃyogād agniṃ dahantam anudahati na svatas tadvat /	tathā jala ulmuka ādi agni saṃyogāt agnim dahantam anudahati na svatas tadvat 
SA_GSP33_samkaubh_u-1096	tasyaiva bhāsā dīptyā sarvam idaṃ sūryādi vibhati /	tasya eva bhāsā dīptyā sarvam idam sūrya ādi vibhati 
SA_GSP33_samkaubh_u-1097	yata evaṃ tad eva brahma bhāti ca vibhāti ca /	yatas evam tat eva brahma bhāti ca vibhāti ca 
SA_GSP33_samkaubh_u-1098	kāryagatena vividhena bhāsā tasya brahmaṇo bhārūpatvaṃ svato 'vagamyate /	kārya gatena vividhena bhāsā tasya brahmaṇaḥ bhā rūpa tvam svatas vagamyate 
SA_GSP33_samkaubh_u-1099	na hi svato 'vidyamānaṃ bhāsanam anyasya kartuṃ śaktam /	na hi svatas vidyamānam bhāsanam anyasya kartum śaktam 
SA_GSP33_samkaubh_u-1100	ghaṭādīnām anyāvabhāsakatvādarśanād bhārūpāṇāṃ cādityādīnāṃ taddarśanāt // KaUBh_5.15/2,2.15 //	ghaṭa ādīnām anya avabhāsaka tva adarśanāt bhā rūpāṇām ca āditya ādīnām tad darśanāt 
SA_GSP33_samkaubh_u-1101	iti kaṭhavallyāṃ pañcamavallī bhāṣyam // 5 //	iti kaṭhavallyām pañcama vallī bhāṣyam 
SA_GSP33_samkaubh_u-1102	atha ṣaṣṭha vallī /	atha ṣaṣṭha vallī 
SA_GSP33_samkaubh_u-1103	tūlāvadhāraṇenaiva mūlāvadhāraṇaṃ vṛkṣasya yathā kriyate loke,	tūla avadhāraṇena eva mūla avadhāraṇam vṛkṣasya yathā kriyate loke 
SA_GSP33_samkaubh_u-1104	evaṃ saṃsārakāryavṛkṣāvadhāraṇena tanmūlasya brāhmaṇaḥ svarūpāvadidhārayiṣayeyaṃ ṣaṣṭhī vally ārabhyate --	evam saṃsāra kārya vṛkṣa avadhāraṇena tad mūlasya brāhmaṇaḥ svarūpa avadidhārayiṣayā iyam ṣaṣṭhī vallī ārabhyate 
SA_GSP33_samkaubh_u-1105	ūrdhvamūlo avākśākha eṣo 'śvatthaḥ sanātanaḥ /	ūrdhva mūlaḥ avāc śākhaḥ eṣaḥ u śvatthaḥ sanātanaḥ 
SA_GSP33_samkaubh_u-1106	tad eva śukraṃ tad brahma tad evāmṛtam ucyate /	tat eva śukram tat brahma tat eva amṛtam ucyate 
SA_GSP33_samkaubh_u-1107	tasmiṃl lokāḥ śritāḥ sarve tad u nātyeti kaścana //	tasmin lokāḥ śritāḥ sarve tat u na atyeti kaścana 
SA_GSP33_samkaubh_u-1108	etad vai tat // KaU_6.1/2,3.1 //	etat vai tat 
SA_GSP33_samkaubh_u-1109	ūrdhvamūla ūrdhvaṃ mūlaṃ yat tad viṣṇoḥ paramaṃ padam asyeti so 'yam avyaktādisthāvarāntaḥ saṃsāravṛkṣa ūrdhvamūlaḥ /	ūrdhva mūlaḥ ūrdhvam mūlam yat tat viṣṇoḥ paramam padam asya iti saḥ yam avyakta ādi sthāvara antaḥ saṃsāra vṛkṣaḥ ūrdhva mūlaḥ 
SA_GSP33_samkaubh_u-1110	vṛkṣaś ca vraścanāt /	vṛkṣaḥ ca vraścanāt 
SA_GSP33_samkaubh_u-1111	avicchinnajanmajarāmaraṇaśokādyanekānarthātmakaḥ pratikṣaṇam anyathā svabhāvo māyāmarīcyudakagandharvanagarādivad	avicchinna janma jarā maraṇa śoka ādi aneka anartha ātmakaḥ pratikṣaṇam anyathā svabhāvaḥ māyā marīci udaka gandharvanagara ādi vat 
SA_GSP33_samkaubh_u-1112	dṛṣṭanaṣṭasvarūpatvād avasāne ca vṛkṣavad abhāvātmakaḥ kadalīstambhavan niḥsāro 'nekaśatapākhaṇḍabuddhivikalpāspadas	dṛṣṭa naṣṭa sva rūpa tvāt avasāne ca vṛkṣa vat abhāva ātmakaḥ kadalī stambha vat niḥsāraḥ neka śata pākhaṇḍa buddhi vikalpa āspadaḥ 
SA_GSP33_samkaubh_u-1113	tattvavijijñāsubhir anirdhāritedantattvo vedāntanirdhāritaparabrahmamūlasāro 'vidyākāmakarmāvyaktabījaprabhavo	tattva vijijñāsubhiḥ a nirdhārita idam tattvaḥ vedānta nirdhārita para brahma mūla sāraḥ vidyā kāma karma avyakta bīja prabhavaḥ 
SA_GSP33_samkaubh_u-1114	'parabrahmavijñānakriyāśaktidvayātmakahiraṇyagarbhāṅkuraḥ sarvaprāṇiliṅgabhedaskandhas	                                                      
SA_GSP33_samkaubh_u-1115	tat tat tṛṣṇājalāsekodbhūtadarpano buddhīndriyaviṣayapravālāṅkuraḥ śrutismṛtinyāyavidyopadeśapalāśo	tat tat tṛṣṇā jala āseka udbhūta darpanaḥ buddhīndriya viṣaya pravāla aṅkuraḥ śruti smṛti nyāya vidyā upadeśa palāśaḥ 
SA_GSP33_samkaubh_u-1116	yajñadānatapodyanekakriyāsupuṣpaḥ sukhaduḥkhavedanānekarasaḥ prāṇyupajīvyānantaphalas	yajña dāna tapodi aneka kriyā su puṣpaḥ sukha duḥkha vedanā aneka rasaḥ prāṇi upajīvya ananta phalaḥ 
SA_GSP33_samkaubh_u-1117	tat tṛṣṇāsalilāvasekaprarūḍhajaṭilīkṛtadṛḍhabaddhamūlaḥ satyanāmādisaptalokabrahmādibhūtapakṣikṛtanīḍaḥ	tat tṛṣṇā salila avaseka prarūḍha jaṭilīkṛta dṛḍha baddha mūlaḥ satyanāma ādi sapta loka brahma ādi bhūta pakṣi kṛta nīḍaḥ 
SA_GSP33_samkaubh_u-1118	prāṇisukhaduḥkhodbhūtaharṣaśokajātanṛtyagītavāditrakṣvelitāsphoṭitahasitākṛṣṭaruditahāhāmuñcamuñcetyādyanekaśabdakṛtatumulībhūtamahāravo	prāṇi sukha duḥkha udbhūta harṣa śoka jāta nṛtya gīta vāditra kṣvelita āsphoṭita hasita ākṛṣṭa rudita hāhā muñca muñca ityādi aneka śabda kṛta tumulībhūta mahā ravaḥ 
SA_GSP33_samkaubh_u-1119	vedāntavihitabrahmātmadarśanāsaṅgaśastrakṛtoccheda eṣa saṃsāravṛkṣo 'śvattho 'śvatthavat	vedānta vihita brahma ātma darśana asaṅga śastra kṛta ucchedaḥ eṣa saṃsāra vṛkṣaḥ śvatthaḥ śvattha vat 
SA_GSP33_samkaubh_u-1120	kāmakarmavāteritanityapracalitasvabhāvaḥ /	kāma karma vāta īrita nitya pracalita svabhāvaḥ 
SA_GSP33_samkaubh_u-1121	svarganarakatiryakpretādibhiḥ śākhābhir avākśākhaḥ /	svarga naraka tiryak preta ādibhiḥ śākhābhiḥ avākśākhaḥ 
SA_GSP33_samkaubh_u-1122	sanātano 'nāditvāc ciraṃ pravṛttaḥ /	sanātanaḥ na ādi tvāt ciram pravṛttaḥ 
SA_GSP33_samkaubh_u-1123	yad asya saṃsāravṛkṣasya mūlaṃ tad eva śukraṃ śubhraṃ śuddhaṃ jyotiṣmac caitanyātmajyotiḥsvabhāvaṃ tad eva brahma sarvamahattvāt /	yat asya saṃsāra vṛkṣasya mūlam tat eva śukram śubhram śuddham jyotiṣmat caitanya ātma jyotiḥ svabhāvam tat eva brahma sarva mahat tvāt 
SA_GSP33_samkaubh_u-1124	tad evāmṛtam avināśasvabhāvam ucyate kathyate satyatvāt /	tat eva amṛtam avināśa svabhāvam ucyate kathyate satya tvāt 
SA_GSP33_samkaubh_u-1125	vācārambhaṇaṃ vikāro nāmadheyam anṛtam anyadato martyam /	vācā ārambhaṇam vikāraḥ nāmadheyam anṛtam anyat atas martyam 
SA_GSP33_samkaubh_u-1126	tasmin paramārthasatye brahmaṇi lokā gandharvanagaramarīcyudakamāyāsamāḥ paramārthadarśanābhāvāvagamanāḥ śritāśritāḥ sarve samastā utpattisthitilayeṣu	tasmin paramārtha satye brahmaṇi lokāḥ gandharvanagara marīci udaka māyā samāḥ paramārtha darśana abhāva avagamanāḥ śrita āśritāḥ sarve samastāḥ utpatti sthiti layeṣu 
SA_GSP33_samkaubh_u-1127	tad u tadbrahma nātyeti nātivartate mṛdādikam iva ghaṭādikāryaṃ kaścana kaścid api vikāraḥ /	tat u tat brahma na atyeti na ativartate mṛd ādikam iva ghaṭa ādi kāryam kaścana kaścid api vikāraḥ 
SA_GSP33_samkaubh_u-1128	etad vai tat // KaUBh_6.1/2,3.1 //	etat vai tat 
SA_GSP33_samkaubh_u-1129	yad idaṃ kiṃca jagat sarvaṃ prāṇa ejati niḥsṛtam /	yat idam kiṃca jagat sarvam prāṇaḥ ejati niḥsṛtam 
SA_GSP33_samkaubh_u-1130	mahad bhayaṃ vajram udyataṃ ya etad vidur amṛtās te bhavanti // KaU_6.2/2,3.2 //	mahat bhayam vajram udyatam ye etat viduḥ amṛtāḥ te bhavanti 
SA_GSP33_samkaubh_u-1131	yad vijñānād amṛtā bhavantīty ucyate,	yat vijñānāt amṛtāḥ bhavanti iti ucyate 
SA_GSP33_samkaubh_u-1132	jagato mūlaṃ tad eva nāsti brahmāsata evedaṃ niḥsṛtam iti tan na /	jagataḥ mūlam tat eva na asti brahma āsataḥ eva idam niḥsṛtam iti tat na 
SA_GSP33_samkaubh_u-1133	yad idaṃ kiñ ca yat kiṃ cedaṃ jagatsarvaṃ prāṇe /	yat idam kim ca yat kim ca idam jagat sarvam prāṇe 
SA_GSP33_samkaubh_u-1134	parasmin brahmaṇi satyejati kampate,	parasmin brahmaṇi sati ejati kampate 
SA_GSP33_samkaubh_u-1135	tata eva niḥsṛtaṃ nirgataṃ satpracalati niyamena ceṣṭate /	tatas eva niḥsṛtam nirgatam sat pracalati niyamena ceṣṭate 
SA_GSP33_samkaubh_u-1136	yad evaṃ jagadutpattyādikāraṇaṃ brahma tanmahadbhayam /	yat evam jagat utpatti ādi kāraṇam brahma tat mahat bhayam 
SA_GSP33_samkaubh_u-1137	mahac ca tad bhayaṃ ca bibhety asmād iti mahadbhayam /	mahat ca tat bhayam ca bibheti asmāt iti mahat bhayam 
SA_GSP33_samkaubh_u-1138	vajram udyatam udyatām iva vajram /	vajram udyatam udyatām iva vajram 
SA_GSP33_samkaubh_u-1139	yathā vajrodyatakaraṃ svāminam abhimukhībhūtaṃ dṛṣṭvā bhṛtyā niyamena tac chāsane vartante,	yathā vajra udyata karam svāminam abhimukhībhūtam dṛṣṭvā bhṛtyāḥ niyamena tat śāsane vartante 
SA_GSP33_samkaubh_u-1140	tathedaṃ candrādityagrahanakṣatratārakādilakṣaṇaṃ jagatseśvaraṃ niyamena kṣaṇam apy aviśrāntaṃ vartata ity uktaṃ bhavati /	tathā idam candra āditya graha nakṣatra tārakā ādi lakṣaṇam jagat sa īśvaram niyamena kṣaṇam api aviśrāntam vartate iti uktam bhavati 
SA_GSP33_samkaubh_u-1141	ya etad viduḥ svātmapravṛttisākṣibhūtam ekaṃ brahmāmṛtā amaraṇadharmāṇāste bhavanti // KaUBh_6.2/2,3.2 //	ye etat viduḥ sva ātma pravṛtti sākṣi bhūtam ekam brahma amṛtāḥ amaraṇa dharmāṇāḥ te bhavanti 
SA_GSP33_samkaubh_u-1142	bhayād asyāgnis tapati bhayāt tapati sūryaḥ /	bhayāt asya agniḥ tapati bhayāt tapati sūryaḥ 
SA_GSP33_samkaubh_u-1143	bhayād indraś ca vāyuś ca mṛtyur dhāvati pañcamaḥ // KaU_6.3/2,3.3 //	bhayāt indraḥ ca vāyuḥ ca mṛtyuḥ dhāvati pañcamaḥ 
SA_GSP33_samkaubh_u-1144	kathaṃ tadbhayāj jagadvartata ity āha -- bhayād bhītyāsya parameśvarasyāgnis tapati,	katham tad bhayāt jagat vartate iti āha bhayāt bhītyā asya parameśvarasya agniḥ tapati 
SA_GSP33_samkaubh_u-1145	bhayāt tapati sūryo,	bhayāt tapati sūryo 
SA_GSP33_samkaubh_u-1146	bhayād indraś ca vāyuś ca mṛtyur dhāvati pañcamaḥ /	bhayāt indraḥ ca vāyuḥ ca mṛtyuḥ dhāvati pañcamaḥ 
SA_GSP33_samkaubh_u-1147	na hīśvarāṇāṃ lokapālānāṃ samarthānāṃ satāṃ niyantā ced vajrodyatakaravan na syāt svāmibhayabhītānām iva bhṛtyānāṃ niyatā pravṛtir upapadyate	na hi īśvarāṇām lokapālānām samarthānām satām niyantā ced vajra udyata kara vat na syāt svāmi bhaya bhītānām iva bhṛtyānām niyatā pravṛtiḥ upapadyate 
SA_GSP33_samkaubh_u-1148	iha ced aśakad boddhuṃ prākśarīrasya visrasaḥ /	iha ced aśakat boddhum prāk śarīrasya visrasaḥ 
SA_GSP33_samkaubh_u-1149	tataḥ sargeṣu lokeṣu śarīratvāya kalpate // KaU_6.4/2,3.4 //	tatas sargeṣu lokeṣu śarīra tvāya kalpate 
SA_GSP33_samkaubh_u-1150	tac ceha jīvann eva ced yady aśakac chaknoti śaktaḥ san jānāty etad bhayakāraṇaṃ	tat ca iha jīvan eva ced yadi aśakat śaknoti śaktaḥ san jānāti etat bhaya kāraṇam 
SA_GSP33_samkaubh_u-1151	brahma boddhum avagantuṃ prak pūrvaṃ śarīrasya visraso 'vasraṃsanāt patanāt saṃsārabandhanād vimucyate /	brahma boddhum avagantum prak pūrvam śarīrasya visrasaḥ vasraṃsanāt patanāt saṃsāra bandhanāt vimucyate 
SA_GSP33_samkaubh_u-1152	na ced aśakadboddhum,	na ced aśakat boddhum 
SA_GSP33_samkaubh_u-1153	tato 'navabodhāt sargeṣu,	tatas nava bodhāt sargeṣu 
SA_GSP33_samkaubh_u-1154	sṛjyante yeṣu sraṣṭavyāḥ prāṇina iti sargāḥ pṛthivyādayo lokās teṣu sargeṣu lokeṣu śarīratvāya śarīrabhāvāya kalpate samartho bhavati śarīraṃ  #	sṛjyante yeṣu sraṣṭavyāḥ prāṇinaḥ iti sargāḥ pṛthivī ādayaḥ lokāḥ teṣu sargeṣu lokeṣu śarīra tvāya śarīra bhāvāya kalpate samarthaḥ bhavati śarīram 
SA_GSP33_samkaubh_u-1155	gṛhṇātīty arthaḥ //	gṛhṇāti iti arthaḥ 
SA_GSP33_samkaubh_u-1156	tasmāc charīravisraṃsanāt prāgātmāvabodhāya nāstheyaḥ /	tasmāt śarīra visraṃsanāt prāk ātma avabodhāya na a stheyaḥ 
SA_GSP33_samkaubh_u-1157	yasmād ihaivātmano darśanam ādarśasthasyeva mukhasya spaṣṭamupapadyate na lokāntareṣu brahmalokād anyatra /	yasmāt iha eva ātmanaḥ darśanam ādarśa sthasya iva mukhasya spaṣṭam upapadyate na loka antareṣu brahma lokāt anyatra 
SA_GSP33_samkaubh_u-1158	sa ca duṣprāpaḥ // KaUBh_6.4/2,3.4 //	sa ca duṣprāpaḥ 
SA_GSP33_samkaubh_u-1159	katham ity ucyate --	katham iti ucyate 
SA_GSP33_samkaubh_u-1160	yathādarśe tathātmani yathā svapne tathā pitṛloke /	yathā ādarśe tathā ātmani yathā svapne tathā pitṛ loke 
SA_GSP33_samkaubh_u-1161	yathāpsu parīva dadṛśe tathā gandharvaloke chāyātapayor iva brahmaloke // KaU_6.5/2,3.5 //	yathā apsu pari iva dadṛśe tathā gandharva loke chāyā ātapayoḥ iva brahma loke 
SA_GSP33_samkaubh_u-1162	yathādarśe pratibimbabhūtam ātmānaṃ paśyati loko 'tyantaviviktam,	yathā ādarśe pratibimba bhūtam ātmānam paśyati 
SA_GSP33_samkaubh_u-1163	tathehātmani svabuddhāvādarśavan nirmalībhūtāyāṃ viviktam ātmano darśanaṃ bhavatīty arthaḥ /	tathā iha ātmani sva buddhau ādarśa vat nirmalībhūtāyām viviktam ātmanaḥ darśanam bhavati iti arthaḥ 
SA_GSP33_samkaubh_u-1164	yathā svapne 'viviktaṃ jāgradvāsanodbhūtam,	yathā svapne viviktam jāgrat vāsanā udbhūtam 
SA_GSP33_samkaubh_u-1165	tathā pitṛloke 'viviktam eva darśanam ātmanaḥ karmaphalopabhogāsaktatvāt /	tathā pitṛ loke viviktam eva darśanam ātmanaḥ karma phala upabhoga āsakta tvāt 
SA_GSP33_samkaubh_u-1166	yathā cāpsv aviviktāvayavam ātmarūpaṃ parīva dadṛśe paridṛśyata iva,	yathā ca apsu a vivikta avayavam ātma rūpam pari iva dadṛśe paridṛśyate iva 
SA_GSP33_samkaubh_u-1167	tathā gandharvaloke 'viviktam eva darśanam ātmanaḥ /	tathā gandharva loke viviktam eva darśanam ātmanaḥ 
SA_GSP33_samkaubh_u-1168	evañ ca lokāntareṣv api śāstraprāmāṇyād avagamyate /	evam ca loka antareṣu api śāstra prāmāṇyāt avagamyate 
SA_GSP33_samkaubh_u-1169	chāyātapayor ivātyantaviviktaṃ brahmaloka evaikasmin /	chāyā ātapayoḥ iva atyanta viviktam brahma loke eva ekasmin 
SA_GSP33_samkaubh_u-1170	sa ca duṣprāpo 'tyantaviśiṣṭakarmajñānasādhyatvāt /	sa ca duṣprāpaḥ tyanta viśiṣṭa karma jñāna sādhya tvāt 
SA_GSP33_samkaubh_u-1171	tasmād ātmadarśanāyehaiva yatnaḥ kartavya ity abhiprāyaḥ // KaUBh_6.5/2,3.5 //	tasmāt ātma darśanāya iha eva yatnaḥ kartavyaḥ iti abhiprāyaḥ 
SA_GSP33_samkaubh_u-1172	indriyāṇāṃ pṛthagbhāvam udayāstamayau ca yat /	indriyāṇām pṛthagbhāvam udaya astamayau ca yat 
SA_GSP33_samkaubh_u-1173	pṛthag utpadyamānānāṃ matvā dhīro na śocati // KaU_6.6/2,3.6 //	pṛthak utpadyamānānām matvā dhīraḥ na śocati 
SA_GSP33_samkaubh_u-1174	katham asau boddhavyaḥ kiṃ vā tadavabodhe prayojanam ity ucyate -- indriyāṇāṃ śrotrādīnāṃ	katham asau boddhavyaḥ kim vā tad avabodhe prayojanam iti ucyate indriyāṇām śrotra ādīnām 
SA_GSP33_samkaubh_u-1175	svasvaviṣayagrahaṇaprayojanena svakāraṇebhya ākāśādibhyaḥ pṛthagutpadyamānānām atyantaviśuddhāt	sva sva viṣaya grahaṇa prayojanena sva kāraṇebhyaḥ ākāśa ādibhyaḥ pṛthak utpadyamānānām atyanta viśuddhāt 
SA_GSP33_samkaubh_u-1176	kevalāc cinmātrātmasvarūpāt pṛthagbhāvaṃ svabhāvavilakṣaṇātmakatām,	kevalāt cit mātra ātma svarūpāt pṛthagbhāvam svabhāva vilakṣaṇa ātmakatām 
SA_GSP33_samkaubh_u-1177	tathā teṣām evendriyāṇām udayāstamayau cotpattipralayau jāgratsvāpnāvasthāpekṣayā nātmanas tāv iti matvā jñātvā vivekato dhīro dhīmān na śocati	tathā teṣām eva indriyāṇām udaya astamayau ca utpatti pralayau jāgrat svāpna avasthā apekṣayā na ātmanaḥ tau iti matvā jñātvā vivekataḥ dhīraḥ dhīmān na śocati 
SA_GSP33_samkaubh_u-1178	ātmano nityaikasvabhāvatvāvyabhicārāc chokakāraṇatvānupapatteḥ /	ātmanaḥ nitya eka svabhāva tva avyabhicārāt śoka kāraṇa tva anupapatteḥ 
SA_GSP33_samkaubh_u-1179	tathā ca śrutyantaraṃ “tarati śokam ātmavit” (ChU 7,1.3) iti // KaUBh_6.6/2,3.6 //	tathā ca śruti antaram tarati śokam ātma vid chu iti 
SA_GSP33_samkaubh_u-1180	indriyebhyaḥ paraṃ mano manasaḥ sattvam uttamam /	indriyebhyaḥ param manaḥ manasaḥ sattvam uttamam 
SA_GSP33_samkaubh_u-1181	sattvād adhi mahānātmā mahato 'vyaktam uttamam // KaU_6.7/2,3.7 //	sattvāt adhi mahān ātmā mahataḥ vyaktam uttamam 
SA_GSP33_samkaubh_u-1182	yasmād ātmana indriyāṇāṃ pṛthagbhāva ukto nāsau bahir adhigantavyo yasmāt pratyagātmā sa sarvasya,	yasmāt ātmanaḥ indriyāṇām pṛthagbhāvaḥ uktaḥ na asau bahis adhigantavyaḥ yasmāt pratyagātmā sa sarvasya 
SA_GSP33_samkaubh_u-1183	tat katham ity ucyate -- indriyebhyaḥ paraṃ mana ity ādi /	tat katham iti ucyate indriyebhyaḥ param manaḥ ityādi 
SA_GSP33_samkaubh_u-1184	arthānām ihendrayasamānajātīyatvād indriyagrahaṇenaiva grahaṇam /	arthānām iha indraya samāna jātīya tvāt indriya grahaṇena eva grahaṇam 
SA_GSP33_samkaubh_u-1185	pūrvavad anyat /	pūrvavat anyat 
SA_GSP33_samkaubh_u-1186	sattvaśabdād buddhir ihocyate // KaUBh_6.7/2,3.7 //	sattva śabdāt buddhiḥ iha ucyate 
SA_GSP33_samkaubh_u-1187	avyaktāt tu paraḥ puruṣo vyāpako 'liṅga eva ca /	avyaktāt tu paraḥ puruṣaḥ vyāpakaḥ liṅgaḥ eva ca 
SA_GSP33_samkaubh_u-1188	yaṃ jñātvā mucyate jantur amṛtatvaṃ ca gacchati // KaU_6.8/2,3.8 //	yam jñātvā mucyate jantuḥ amṛta tvam ca gacchati 
SA_GSP33_samkaubh_u-1189	avyaktāt tu paraḥ puruṣo vyāpako,	avyaktāt tu paraḥ puruṣaḥ 
SA_GSP33_samkaubh_u-1190	vyāpakasyāpy ākāśādeḥ sarvasya kāraṇatvād aliṅgo liṅgyate gamyate yena tal liṅgaṃ budhyādi,	vyāpakasya api ākāśa ādeḥ sarvasya kāraṇa tvāt aliṅgaḥ liṅgyate gamyate yena tat liṅgam budhi ādi 
SA_GSP33_samkaubh_u-1191	tad avidyamānaṃ yasya so 'yam aliṅga eva ca /	tat a vidyamānam yasya saḥ yam aliṅgaḥ eva ca 
SA_GSP33_samkaubh_u-1192	sarvasaṃsāradharmavarjita ity etat /	sarva saṃsāra dharma varjitaḥ iti etat 
SA_GSP33_samkaubh_u-1193	yaṃ jñātvācāryataḥ śāstrataś ca mucyate jantur avidyādihṛdayagranthibhir jīvann eva,	yam jñātvā ācāryataḥ śāstrataḥ ca mucyate jantuḥ avidyā ādi hṛdaya granthibhiḥ jīvan eva 
SA_GSP33_samkaubh_u-1194	patite 'pi śarīre 'mṛtatvaṃ ca gacchati /	patite pi śarīre mṛta tvam ca gacchati 
SA_GSP33_samkaubh_u-1195	so 'liṅgaḥ paro 'vyaktāt puruṣa iti pūrveṇaiva sambandhaḥ // KaUBh_6.8/2,3.8 //	saḥ liṅgaḥ paraḥ vyaktāt puruṣaḥ iti pūrveṇa eva sambandhaḥ 
SA_GSP33_samkaubh_u-1196	na saṃdṛśe tiṣṭhati rūpam asya na cakṣuṣā paśyati kaścanainam /	na saṃdṛśe tiṣṭhati rūpam asya na cakṣuṣā paśyati kaścana enam 
SA_GSP33_samkaubh_u-1197	hṛdā manīṣā manasābhikḷpto ya etad vidur amṛtās te bhavanti // KaU_6.9/2,3.9 //	hṛdā manīṣā manasā abhikḷptaḥ ye etat viduḥ amṛtāḥ te bhavanti 
SA_GSP33_samkaubh_u-1198	kathaṃ tarhi tasyāliṅgasya darśanam upapadyata ity ucyate na san dṛśe san darśanaviṣaye na tiṣṭhati pratyagātmano 'sya rūpam /	katham tarhi tasya aliṅgasya darśanam upapadyate iti ucyate na san dṛśe san darśana viṣaye na tiṣṭhati pratyagātmanaḥ sya rūpam 
SA_GSP33_samkaubh_u-1199	ato na cakṣuṣā sarvendriyeṇa,	atas na cakṣuṣā sarva indriyeṇa 
SA_GSP33_samkaubh_u-1200	cakṣurgrahaṇasyopalākṣaṇārthatvāt,	cakṣuḥ grahaṇasya upala akṣaṇa artha tvāt 
SA_GSP33_samkaubh_u-1201	paśyati nopalabhate kaścana kaścid apy enaṃ prakṛtam ātmānam /	paśyati na upalabhate kaścana kaścid api enam prakṛtam ātmānam 
SA_GSP33_samkaubh_u-1202	kathaṃ tarhi taṃ paśyed ity ucyate -- hṛdā hṛtsthayā buddhyā /	katham tarhi tam paśyet iti ucyate hṛdā hṛd sthayā buddhyā 
SA_GSP33_samkaubh_u-1203	manīṣā manasaḥ saṅkalpādirūpasyeṣṭe niyantṛtveneti manīṭ tayā manīṣāvikalpayitryā buddhyā /	manīṣā manasaḥ saṅkalpa ādi rūpasya iṣṭe niyantṛ tvena iti manīṣ tayā manīṣā vikalpayitryā buddhyā 
SA_GSP33_samkaubh_u-1204	manasā mananarūpeṇa samyag darśanenābhikḷpto 'bhisamarthito 'bhiprakāśita ity etat /	manasā manana rūpeṇa samyak darśanena abhikḷptaḥ bhisamarthitaḥ bhiprakāśitaḥ iti etat 
SA_GSP33_samkaubh_u-1205	ātmā jñātuṃ śakya iti vākyaśeṣaḥ /	ātmā jñātum śakyaḥ iti vākya śeṣaḥ 
SA_GSP33_samkaubh_u-1206	tam ātmānaṃ brahmaitad ye vidur amṛtās te bhavanti // KaUBh_6.9/2,3.9 //	tam ātmānam brahma etat ye viduḥ amṛtāḥ te bhavanti 
SA_GSP33_samkaubh_u-1207	yadā pañcāvatiṣṭhante jñānāni manasā saha /	yadā pañca avatiṣṭhante jñānāni manasā saha 
SA_GSP33_samkaubh_u-1208	buddhiś ca na viceṣṭati tām āhuḥ paramāṃ gatim // KaU_6.10/2,3.10 //	buddhiḥ ca na viceṣṭati tām āhuḥ paramām gatim 
SA_GSP33_samkaubh_u-1209	sā hṛnmanīṭ kathaṃ prāpyata iti tad artho yoga ucyate -- yadā yasmin kāle svaviṣayebhyo nivartitānyātmany eva pañca jñānāni /	sā hṛd manīṣ katham prāpyate iti tat arthaḥ yogaḥ ucyate yadā yasmin kāle sva viṣayebhyaḥ nivartitāni ātmani eva pañca jñānāni 
SA_GSP33_samkaubh_u-1210	jñānārthatvāc chrotrādīnīndriyāṇi jñānāny ucyante /	jñāna artha tvāt śrotra ādīni indriyāṇi jñānāni ucyante 
SA_GSP33_samkaubh_u-1211	avatiṣṭhante saha manasā yad anugatāni,	avatiṣṭhante saha manasā yat anugatāni 
SA_GSP33_samkaubh_u-1212	tena saṃkalpādivyāvṛttenāntaḥkaraṇena /	tena saṃkalpa ādi vyāvṛttena antaḥkaraṇena 
SA_GSP33_samkaubh_u-1213	buddhiś cādhyavasāyalakṣaṇā na viceṣṭati svavyāpāreṣu na viceṣṭate na vyāpriyate,	buddhiḥ ca adhyavasāya lakṣaṇā na viceṣṭati sva vyāpāreṣu na viceṣṭate na vyāpriyate 
SA_GSP33_samkaubh_u-1214	tām āhuḥ paramā gatim // KaUBh_6.10/2,3.10 //	tām āhuḥ paramā gatim 
SA_GSP33_samkaubh_u-1215	tāṃ yogam iti manyante sthirām indriyadhāraṇām /	tām yogam iti manyante sthirām indriya dhāraṇām 
SA_GSP33_samkaubh_u-1216	apramattas tadā bhavati yogo hi prabhavāpyayau // KaU_6.11/2,3.11 //	apramattaḥ tadā bhavati yogaḥ hi prabhava apyayau 
SA_GSP33_samkaubh_u-1217	tām īdṛśīṃ tadavasthāṃ yogam iti manyante viyogam eva santam /	tām īdṛśīm tad avasthām yogam iti manyante viyogam eva santam 
SA_GSP33_samkaubh_u-1218	sarvānarthasaṃyogaviyogalakṣaṇā hīyam avasthā yoginaḥ /	sarva anartha saṃyoga viyoga lakṣaṇā hi iyam avasthā yoginaḥ 
SA_GSP33_samkaubh_u-1219	etasyāṃ hy avasthāyām avidyādhyāropaṇavarjitasvarūpapratiṣṭha ātmā /	etasyām hi avasthāyām avidyā adhyāropaṇa varjita svarūpa pratiṣṭhaḥ ātmā 
SA_GSP33_samkaubh_u-1220	sthirām indrayadhāraṇāṃ sthirām acalām indrayadhāraṇāṃ bāhyāntaḥkaraṇānāṃ dhāraṇam ity arthaḥ /	sthirām indraya dhāraṇām sthirām acalām indraya dhāraṇām bāhya antaḥkaraṇānām dhāraṇam iti arthaḥ 
SA_GSP33_samkaubh_u-1221	apramattaḥ pramādavarjitaḥ samādhānaṃ prati nityaṃ yatnavāṃs tadā tasmin kāle,	apramattaḥ pramāda varjitaḥ samādhānam prati nityam yatnavān tadā tasmin kāle 
SA_GSP33_samkaubh_u-1222	yadaiva pravṛttayogo bhavatīti sāmarthyād avagamyate /	yadā eva pravṛtta yogaḥ bhavati iti sāmarthyāt avagamyate 
SA_GSP33_samkaubh_u-1223	na hi buddhyādiceṣṭābhāve pramādasaṃbhavo 'sti /	na hi buddhi ādi ceṣṭā abhāve pramāda saṃbhavaḥ sti 
SA_GSP33_samkaubh_u-1224	tasmāt prāg eva buddhyādiceṣṭoparamād apramādo vidhīyate /	tasmāt prāk eva buddhi ādi ceṣṭā uparamāt apramādaḥ vidhīyate 
SA_GSP33_samkaubh_u-1225	athavā yadaivendriyāṇāṃ sthirā dhāraṇā,	athavā yadā eva indriyāṇām sthirā dhāraṇā 
SA_GSP33_samkaubh_u-1226	tadānīm eva niraṅkuśam apramattatvam ity ato 'bhidhīyate 'pramattas tadā bhavatīti /	tadānīm eva niraṅkuśam apramatta tvam iti atas bhidhīyate pramattaḥ tadā bhavati iti 
SA_GSP33_samkaubh_u-1227	kutaḥ /	kutas 
SA_GSP33_samkaubh_u-1228	yogo hi yasmāt prabhavāpyayāv upajanāpāyadharmaka ity arthaḥ /	yogaḥ hi yasmāt prabhava apyayau upajana apāya dharmakaḥ iti arthaḥ 
SA_GSP33_samkaubh_u-1229	ato 'pāyaparihārāyāpramādaḥ kartavya ity abhiprāyaḥ // KaUBh_6.11/2,3.11 //	atas pāya parihārāya apramādaḥ kartavyaḥ iti abhiprāyaḥ 
SA_GSP33_samkaubh_u-1230	naiva vācā na manasā prāptuṃ śakyo na cakṣuṣā /	na eva vācā na manasā prāptum śakyaḥ na cakṣuṣā 
SA_GSP33_samkaubh_u-1231	astīti bruvato 'nyatra kathaṃ tad upalabhyate // KaU_6.12/2,3.12 //	asti iti bruvataḥ nyatra katham tat upalabhyate 
SA_GSP33_samkaubh_u-1232	buddhyādiceṣṭāviṣayaṃ ced brahmedaṃ tad iti viśeṣato gṛhyeta,	buddhi ādi ceṣṭā viṣayam ced brahma idam tat iti viśeṣataḥ gṛhyeta 
SA_GSP33_samkaubh_u-1233	buddhyādyuparame ca grahaṇakāraṇābhāvād anupalabhyamānaṃ nāsty eva brahma /	buddhi ādi uparame ca grahaṇa kāraṇa abhāvāt anupalabhyamānam na asti eva brahma 
SA_GSP33_samkaubh_u-1234	yad dhi karaṇagocaraṃ tad astīti prasiddhaṃ loke viparītaṃ cāsad iti /	yat hi karaṇa gocaram tat asti iti prasiddham loke viparītam ca asat iti 
SA_GSP33_samkaubh_u-1235	ataś cānarthako yogo 'anupalabhyamānatvād vā nāstīty upalabdhavyaṃ brahmety evaṃ prāpta idam ucyate /	atas ca anarthakaḥ yogaḥ anupalabhyamāna tvāt vā nā asti iti upalabdhavyam brahma iti evam prāpte idam ucyate 
SA_GSP33_samkaubh_u-1236	satyam /	satyam 
SA_GSP33_samkaubh_u-1237	naiva vācā na manasā na cakṣuṣā nānyair apīndriyaiḥ prāptuṃ śakyata ity arthaḥ /	na eva vācā na manasā na cakṣuṣā na anyaiḥ api indriyaiḥ prāptum śakyate iti arthaḥ 
SA_GSP33_samkaubh_u-1238	tathāpi sarvaviśeṣarahito 'pi jagato mūlam ity avagatatvād asty eva,	tathā api sarva viśeṣa rahitaḥ u pi jagataḥ mūlam iti avagata tvāt asti eva 
SA_GSP33_samkaubh_u-1239	kāryapravilāpanasyāstitvaniṣṭhatvāt /	kārya pravilāpanasya astitva niṣṭha tvāt 
SA_GSP33_samkaubh_u-1240	tathā hīdaṃ kāryaṃ sūkṣmatāratamyapāramparyeṇānugamyamānaṃ sadbuddhiniṣṭhām evāvagamayati /	tathā hi idam kāryam sūkṣma tāratamya pāramparyeṇa anugamyamānam sat buddhi niṣṭhām eva avagamayati 
SA_GSP33_samkaubh_u-1241	yadāpi viṣayapravilāpanena pravilāpyamānā buddhis tadāpi sā satpratyayagarbhaiva vilīyate /	yadā api viṣaya pravilāpanena pravilāpyamānā buddhiḥ tadā api sā sat pratyaya garbhā eva vilīyate 
SA_GSP33_samkaubh_u-1242	buddhir hi naḥ pramāṇaṃ sadasator yāthātmyāvagame /	buddhiḥ hi naḥ pramāṇam sat asatoḥ yāthātmya avagame 
SA_GSP33_samkaubh_u-1243	mūlaṃ cej jagato na syād asad anvitam evedaṃ kāryam asad ity evaṃ gṛhyeta,	mūlam ced jagataḥ na syāt asat anvitam eva idam kāryam asat iti evam gṛhyeta 
SA_GSP33_samkaubh_u-1244	na tv etad asti,	na tu etat asti 
SA_GSP33_samkaubh_u-1245	satyasad ity eva tu gṛhyate,	satya sad iti eva tu gṛhyate 
SA_GSP33_samkaubh_u-1246	yathā mṛdādikāryaṃ ghaṭādi mṛdādyanvitam /	yathā mṛd ādi kāryam ghaṭa ādi mṛd ādi anvitam 
SA_GSP33_samkaubh_u-1247	tasmāj jagato mūlam ātmāstīty evopalabdhavyaḥ /	tasmāt jagataḥ mūlam ātmā asti iti eva upalabdhavyaḥ 
SA_GSP33_samkaubh_u-1248	kasmāt /	kasmāt 
SA_GSP33_samkaubh_u-1249	astīti bruvato 'stitvavādina āgamārthānusāriṇaḥ śraddadhānād anyatra nāstikavādini	asti iti bruvataḥ stitva vādinaḥ āgama artha anusāriṇaḥ śraddadhānāt anyatra nāstika vādini 
SA_GSP33_samkaubh_u-1250	nāsti jagato mūlam ātmā niranvayam evedaṃ kāryam abhāvāntaṃ pravilīyata iti manyamāne viparītadarśini,	na asti jagataḥ mūlam ātmā niranvayam eva idam kāryam abhāva antam pravilīyate iti manyamāne viparīta darśini 
SA_GSP33_samkaubh_u-1251	kathaṃ tad brahma tattvata upalabhyate,	katham tat brahma tattvataḥ upalabhyate 
SA_GSP33_samkaubh_u-1252	na kathañcanopalabhyata ity arthaḥ // KaUBh_6.12/2,3.12 //	na kathañcana upalabhyate iti arthaḥ 
SA_GSP33_samkaubh_u-1253	astīty evopalabdhavyas tattvabhāvena cobhayoḥ /	asti iti evā upalabdhavyaḥ tattva bhāvena ca ubhayoḥ 
SA_GSP33_samkaubh_u-1254	astīty evopalabdhasya tattvabhāvaḥ prasīdati // KaU_6.13/2,3.13 //	asti iti eva upalabdhasya tattva bhāvaḥ prasīdati 
SA_GSP33_samkaubh_u-1255	tasmād apohyāsadvādipakṣam āsuram astīty evātmopalabdhavyaḥ satkāryabuddhyādyupādhibhiḥ /	tasmāt apohya asat vādi pakṣam āsuram asti iti eva ātmā upalabdhavyaḥ satkārya buddhi ādi upādhibhiḥ 
SA_GSP33_samkaubh_u-1256	yadā tu tadrahito 'vikriya ātmā kāryaṃ ca kāraṇavyatirekeṇa nāsti “vācārambhaṇaṃ vikāro nāmadheyaṃ mṛttikety eva satyam” (ChU 6,1.4) iti śruteḥ	yadā tu tad rahitaḥ vikriyaḥ ātmā kāryam ca kāraṇa vyatirekeṇa na asti vācā ārambhaṇam vikāraḥ nāmadheyam mṛttikā iti eva satyam chu iti śruteḥ 
SA_GSP33_samkaubh_u-1257	tadā tasya nirupādhikasyāliṅgasya sadasadādipratyayaviṣayatvavarjitasyātmanas tattvabhāvo bhavati /	tadā tasya nirupādhikasya aliṅgasya sat asat ādi pratyaya viṣaya tva varjitasya ātmanaḥ tattva bhāvaḥ bhavati 
SA_GSP33_samkaubh_u-1258	tena ca rūpeṇātmopalabdhavya ity anuvartate /	tena ca rūpeṇa ātmā upalabdhavyaḥ iti anuvartate 
SA_GSP33_samkaubh_u-1259	tatrāpy ubhayoḥ sopādhikanirupādhikayor astitvatattvabhāvayoḥ -- nirdhāraṇārthā ṣaṣṭhī -- pūrvam astīty evopalabdhasyātmanaḥ satkāryopādhikṛtāstitvapratyayenopalabdhasyety  #	tatra api ubhayoḥ sopādhika nirupādhikayoḥ astitva tattva bhāvayoḥ nirdhāraṇa arthā ṣaṣṭhī pūrvam asti iti eva upalabdhasya ātmanaḥ satkārya upādhi kṛta astitva pratyayena upalabdhasya iti  /
SA_GSP33_samkaubh_u-1260	arthaḥ /	arthaḥ 
SA_GSP33_samkaubh_u-1261	paścāt pratyastamitasarvopādhirūpa ātmanas tattvabhāvo viditāviditābhyāmanyo 'dvayasvabhāvo “neti neti” “asthūlam anaṇv ahrasvam” (BĀU 3,8.8)	paścāt pratyasta mita sarva upādhi rūpaḥ ātmanaḥ tattva bhāvaḥ vidita aviditābhyām anyaḥ dvaya svabhāvaḥ na iti na iti a sthūlam an aṇu a hrasvam 
SA_GSP33_samkaubh_u-1262	“adṛśye 'nātmye 'nirukte 'nilayane” (TaittU 2,7.1)	adṛśye nātmye nirukte nilayane tait tu 
SA_GSP33_samkaubh_u-1263	ity ādi śrutinirdiṣṭaḥ prasīdatyabhimukhībhavati /	iti ādi śruti nirdiṣṭaḥ prasīdati abhimukhībhavati 
SA_GSP33_samkaubh_u-1264	ātmaprakāśanāya pūrvam astīty upalabdhavata ity etat // KaUBh_6.13/2,3.13 //	ātma prakāśanāya pūrvam asti iti upalabdhavataḥ iti etat 
SA_GSP33_samkaubh_u-1265	yadā sarve pramucyante kāmā ye 'sya hṛdi śritāḥ /	yadā sarve pramucyante kāmāḥ ye sya hṛdi śritāḥ 
SA_GSP33_samkaubh_u-1266	atha martyo 'mṛto bhavaty atra brahma samaśnute // KaU_6.14/2,3.14 //	atha martyaḥ mṛtaḥ bhavati atra brahma samaśnute 
SA_GSP33_samkaubh_u-1267	evaṃ paramārthātmadarśino yadā yasmin kāle sarve kāmāḥ kāmayitavyasyānyasyābhāvāt,	evam paramārtha ātma darśinaḥ yadā yasmin kāle sarve kāmāḥ kāmayitavyasya anyasya abhāvāt 
SA_GSP33_samkaubh_u-1268	pramucyante,	pramucyante 
SA_GSP33_samkaubh_u-1269	viśīryante,	viśīryante 
SA_GSP33_samkaubh_u-1270	ye 'sya prāk pratibodhād viduṣo hṛdi buddhau śritā āśritāḥ /	ye sya prāk pratibodhāt viduṣaḥ hṛdi buddhau śritāḥ āśritāḥ 
SA_GSP33_samkaubh_u-1271	buddhir hi kāmānām āśrayo nātmā “kāmaḥ saṅkalpaḥ” (BĀU 1,5.3)	buddhiḥ hi kāmānām āśrayaḥ na ātmā kāmaḥ saṅkalpaḥ 
SA_GSP33_samkaubh_u-1272	ity ādiśrutyantarāc ca /	iti ādi śruti antarāt ca 
SA_GSP33_samkaubh_u-1273	atha tadā martyaḥ prāk prabodhād āsīt sa prabodhottarakālam avidyākāmakarmalakṣaṇasya mṛtyor vināśād amṛto bhavati,	atha tadā martyaḥ prāk prabodhāt āsīt sa prabodha uttara kālam avidyā kāma karma lakṣaṇasya mṛtyoḥ vināśāt amṛtaḥ bhavati 
SA_GSP33_samkaubh_u-1274	gamanaprayojakasya mṛtyor vinaśād gamanānupapatter atrehaiva pradipanirvāṇavatsarvabandhanopaśamād brahma samaśnute brahmaiva bhavatīty arthaḥ	gamana prayojakasya mṛtyoḥ vinaśāt gamana anupapatteḥ atra iha eva pradipa nirvāṇa vat sarva bandhana upaśamāt brahma samaśnute brahmā eva bhavati iti arthaḥ 
SA_GSP33_samkaubh_u-1275	yadā sarve prabhidyante hṛdayasyeha granthayaḥ /	yadā sarve prabhidyante hṛdayasya iha granthayaḥ 
SA_GSP33_samkaubh_u-1276	atha martyo 'mṛto bhavaty etāvad dhy anuśāsanam // KaU_6.15/2,3.15 //	atha martyaḥ mṛtaḥ bhavati etāvat hi anuśāsanam 
SA_GSP33_samkaubh_u-1277	kadā punaḥ kāmānāṃ mūlato vināśa ity ucyate -- yadā sarve prabhidyante bhedam upayānti	kadā punar kāmānām mūlataḥ vināśaḥ iti ucyate yadā sarve prabhidyante bhedam upayānti 
SA_GSP33_samkaubh_u-1278	vinaśyanti hṛdayasya buddher iha jīvata eva granthayo granthivad dṛḍhabandhanarūpā	vinaśyanti hṛdayasya buddheḥ iha jīvataḥ eva granthayaḥ granthi vat dṛḍha bandhana rūpā 
SA_GSP33_samkaubh_u-1279	avidyāpratyayā ity arthaḥ /	avidyā pratyayāḥ iti arthaḥ 
SA_GSP33_samkaubh_u-1280	aham idaṃ śarīraṃ mamedaṃ dhanaṃ sukhī duḥkhī cāham ity evam ādilkṣaṇās tadviparītabrahmātmapratyayopajananād	aham idam śarīram mama idam dhanam sukhī duḥkhī ca aham iti evam ādi lkṣaṇāḥ tad viparīta brahma ātma pratyaya upajananāt 
SA_GSP33_samkaubh_u-1281	brahmaivāham asmy asaṃsārīti vinaṣṭeṣv avidyāgranthiṣu tannimittāḥ kāmā mūlato vinaśyanti /	brahma eva aham asmi asaṃsārī iti vinaṣṭeṣu avidyā granthiṣu tad nimittāḥ kāmāḥ mūlataḥ vinaśyanti 
SA_GSP33_samkaubh_u-1282	atha matryo 'mṛto bhavaty etāvad dhy etāvad evaitāvan mātraṃ nādhikam astīty āśaṅkā kartavyā /	atha matryaḥ mṛtaḥ bhavati etāvat dhi etāvat eva etāvat mātram na adhikam asti iti āśaṅkā kartavyā 
SA_GSP33_samkaubh_u-1283	anuśāsanam anuśiṣṭir upadeśaḥ sarvavedāntānām iti vākyaśeṣaḥ // KaUBh_6.15/2,3.15 //	anuśāsanam anuśiṣṭiḥ upadeśaḥ sarva vedāntānām iti vākyaśeṣaḥ 
SA_GSP33_samkaubh_u-1284	śataṃ caikā ca hṛdayasya nāḍyas tāsāṃ mūrdhānam abhiniḥsṛtaikā /	śatam ca ekā ca hṛdayasya nāḍyaḥ tāsām mūrdhānam abhiniḥsṛtā ekā 
SA_GSP33_samkaubh_u-1285	tayordhvam āyann amṛtatvam eti viṣvaṅṅ anyā utkramaṇe bhavati // KaU_6.16/2,3.16 //	tayā ūrdhvam āyan amṛta tvam eti viṣvaṅ anyā utkramaṇe bhavati 
SA_GSP33_samkaubh_u-1286	nirastāśeṣaviśeṣavyāpibrahmātmapratipattyā prabhinnasamastāvidyādigranther jīvata eva brahmabhūtasya viduṣo na gatir vidyate “atra brahma samaśnute”  #	nirasta aśeṣa viśeṣa vyāpi brahma ātma pratipattyā prabhinna samasta avidyā ādi grantheḥ jīvataḥ eva brahma bhūtasya viduṣaḥ na gatiḥ vidyate atra brahma samaśnute  /
SA_GSP33_samkaubh_u-1287	ity uktatvāt “na tasya prāṇā utkāmanti brahmaiva san brahmāpyeti” (BĀU 4,4.6)	iti ukta tvāt na tasya prāṇāḥ utkāmanti brahma eva san brahma apyeti 
SA_GSP33_samkaubh_u-1288	iti śrutyantarāc ca /	iti śruti antarāt ca 
SA_GSP33_samkaubh_u-1289	ye punar mandabrahmavido vidyāntaraśīlinaś ca brahmalokabhājo ye ca tadviparītāḥ saṃsārabhājaḥ,	ye punar manda brahma vidaḥ vidyā antara śīlinaḥ ca brahma loka bhājaḥ ye ca tad viparītāḥ saṃsāra bhājaḥ 
SA_GSP33_samkaubh_u-1290	teṣām eva gativiśeṣa ucyate prakṛtotkṛṣṭabrahmavidyāphalastutaye /	teṣām eva gati viśeṣaḥ ucyate prakṛta utkṛṣṭa brahma vidyā phala stutaye 
SA_GSP33_samkaubh_u-1291	kiñ cānyad agnividyā pṛṣṭā pratyuktā ca /	kim ca anyat agni vidyā pṛṣṭā pratyuktā ca 
SA_GSP33_samkaubh_u-1292	tasyāś ca phalaprāptiprakāro vaktavya iti mantrārambhaḥ /	tasyāḥ ca phala prāpti prakāraḥ vaktavyaḥ iti mantra ārambhaḥ 
SA_GSP33_samkaubh_u-1293	tatra -- śataṃ ca śatasaṅkhyākā ekā ca suṣumnā nāma puruṣasya hṛdayād viniḥsṛtā nāḍyaḥ śirāḥ,	tatra śatam ca śata saṅkhyākāḥ ekā ca suṣumnā nāma puruṣasya hṛdayāt viniḥsṛtāḥ nāḍyaḥ sirāḥ 
SA_GSP33_samkaubh_u-1294	tāsāṃ madhye mūrdhānaṃ bhittvābhiniḥsṛtā nirgatā ekā suṣumnā nāma /	tāsām madhye mūrdhānam bhittvā abhiniḥsṛtā nirgatā ekā suṣumnā nāma 
SA_GSP33_samkaubh_u-1295	tayāntakāle hṛdaya ātmānaṃ vaśīkṛtya yojayet /	tayā antakāle hṛdaye ātmānam vaśīkṛtya yojayet 
SA_GSP33_samkaubh_u-1296	tayā nāḍyor dhvam uparyāyan gacchann ādityadvāreṇāmṛtatvam amaraṇadharmatvam āpekṣikam -- “ābhūtasamplavaṃ sthānam amṛtatvaṃ hi bhāṣyate” (ViP	tayā nāḍyoḥ upari āyan gacchan āditya dvāreṇa amṛta tvam a maraṇa dharma tvam āpekṣikam ābhūtasamplavam sthānam amṛta tvam hi bhāṣyate vip 
SA_GSP33_samkaubh_u-1297	iti smṛteḥ -- brahmaṇā vā saha kālāntareṇa mukhyam amṛtatvam eti bhuktvā bhogān anupamān brahmalokagatān /	iti smṛteḥ brahmaṇā vā saha kāla antareṇa mukhyam amṛta tvam eti bhuktvā bhogān anupamān brahma loka gatān 
SA_GSP33_samkaubh_u-1298	viṣvaṅnānāvidhagatayo 'nyā nāḍya utkramaṇe bhavanti saṃsārapratipattyarthā eva bhavantīty arthāḥ // KaUBh_6.16/2,3.16 //	viṣvak nānāvidha gatayaḥ nyāḥ nāḍyaḥ utkramaṇe bhavanti saṃsāra pratipatti arthāḥ eva bhavanti iti arthāḥ 
SA_GSP33_samkaubh_u-1299	aṅguṣṭhamātraḥ puruṣo 'ntarātmā sadā janānāṃ hṛdaye saṃniviṣṭaḥ /	aṅguṣṭha mātraḥ puruṣaḥ ntarātmā sadā janānām hṛdaye saṃniviṣṭaḥ 
SA_GSP33_samkaubh_u-1300	taṃ svāc charīrāt pravṛhen muñjād iveṣīkāṃ dhairyeṇa /	tam svāt śarīrāt pravṛhet muñjāt iva iṣīkām dhairyeṇa 
SA_GSP33_samkaubh_u-1301	taṃ vidyāc chukram amṛtaṃ taṃ vidyāc chukram amṛtam iti // KaU_6.17/2,3.17 //	tam vidyāt śukram amṛtam tam vidyāt śukram amṛtam iti 
SA_GSP33_samkaubh_u-1302	idānīṃ sarvavallyarthopasaṃhārārtham āha -- aṅguṣṭhamātraḥ puruṣo 'ntarātmā sadā janānāṃ sambandhini hṛdaye san niviṣṭo yathā vyākhyātaḥ,	idānīm sarvavallī artha upasaṃhāra artham āha aṅguṣṭha mātraḥ puruṣaḥ ntarātmā sadā janānām sambandhini hṛdaye san niviṣṭaḥ yathā vyākhyātaḥ 
SA_GSP33_samkaubh_u-1303	taṃ svādātmīyāc charīrāt pravṛhed udyacchen niṣkarṣet pṛthak kuryād ity arthaḥ /	tam svāt ātmīyāt śarīrāt pravṛhet udyacchet niṣkarṣet pṛthak kuryāt iti arthaḥ 
SA_GSP33_samkaubh_u-1304	kim ivety ucyate -- muñjādiveṣīkāmantasthāṃ dhairyeṇāpramādena /	kim iva iti ucyate muñja ādi veṣīkām antasthām dhairyeṇa apramādena 
SA_GSP33_samkaubh_u-1305	taṃ śarīrān niṣkṛṣṭaṃ cinmātraṃ vidyādvijānīyāc chukraṃ śuddham amṛtaṃ yathoktaṃ brahmeti /	tam śarīrāt niṣkṛṣṭam cit mātram vidyāt vijānīyāt śukram śuddham amṛtam yathā uktam brahma iti 
SA_GSP33_samkaubh_u-1306	dvir vacanam upaniṣat parisamāpty artham iti śabdaś ca // KaUBh_6.17/2,3.17 //	dvis vacanam upaniṣad parisamāptī artham iti śabdaḥ ca 
SA_GSP33_samkaubh_u-1307	mṛtyuproktāṃ naciketo 'tha labdhvā vidyām etāṃ yogavidhiṃ ca kṛtsnam /	mṛtyu proktām labdhvā vidyām etām yoga vidhim ca kṛtsnam 
SA_GSP33_samkaubh_u-1308	brahmaprāpto virajo 'bhūd vimṛtyur anyo 'py evaṃ yo vid adhyātmam eva // KaU_6.18/2,3.18 //	brahma prāptaḥ virajaḥ bhūt vimṛtyuḥ evam yaḥ vid adhyātmam eva 
SA_GSP33_samkaubh_u-1309	vidyāstutyartho 'yam ākhyāyikārthopasaṃhāro 'dhunocyate -- mṛtyuproktām etāṃ yathoktāṃ brahmavidyāṃ yogavidhiṃ ca kṛtsnaṃ samastaṃ sopakaraṇaṃ  #	vidyā stuti arthaḥ yam ākhyāyikā artha upasaṃhāraḥ dhunā ucyate mṛtyu proktām etām yathā uktām brahma vidyām yoga vidhim ca kṛtsnam samastam sa upakaraṇam 
SA_GSP33_samkaubh_u-1310	saphalam ity etat /	saphalam iti etat 
SA_GSP33_samkaubh_u-1311	naciketo 'tha varapradānān mṛtyor labdhvā prāpyety arthaḥ /	vara pradānāt mṛtyoḥ labdhvā prāpya iti arthaḥ 
SA_GSP33_samkaubh_u-1312	kim? brahma prāpto 'bhūn mukto 'bhavad ity arthaḥ /	kim brahma prāptaḥ bhūt muktaḥ bhavat iti arthaḥ 
SA_GSP33_samkaubh_u-1313	katham? vidyāprāptyā virajo vigatadharmādharmo vimṛtyur vigatakāmāvidyaś ca san pūrvam ity arthaḥ /	katham vidyā prāptyā virajaḥ vigata dharma adharmaḥ vimṛtyuḥ vigata kāma avidyaḥ ca san pūrvam iti arthaḥ 
SA_GSP33_samkaubh_u-1314	na kevalaṃ naciketā evānyo 'pi ya evaṃ naciketovad ātmavid adhyātmam eva nirupacaritaṃ pratyak svarūpaṃ prāpya tattvam evety abhiprāyaḥ /	na kevalam naciketāḥ eva anyaḥ pi yaḥ evam naciketaḥ vat ātma vid adhyātmam eva nirupacaritam pratyak svarūpam prāpya tattvam eva iti abhiprāyaḥ 
SA_GSP33_samkaubh_u-1315	nānyad rūpam apratyag rūpam /	na anyat rūpam a pratyak rūpam 
SA_GSP33_samkaubh_u-1316	tad evam adhyātmam evam uktaprakāreṇa veda vijānātīty evaṃvit so 'pi virajāḥ san brahma prāpya vimṛtyur bhavatīti vākyaśeṣaḥ // KaUBh_6.18/2,3.18	tat evam adhyātmam evam ukta prakāreṇa veda vijānāti iti evaṃvid saḥ u pi virajāḥ san brahma prāpya vimṛtyuḥ bhavati iti vākya śeṣaḥ  /
SA_GSP33_samkaubh_u-1317	saha nāv avatu /	saha nau avatu 
SA_GSP33_samkaubh_u-1318	saha nau bhunaktu /	saha nau bhunaktu 
SA_GSP33_samkaubh_u-1319	saha vīryaṃ karavāvahai //	saha vīryam karavāvahai 
SA_GSP33_samkaubh_u-1320	tejasvi nāvadhītam astu mā vidviṣāvahai // KaU_6.19/2,3.19 //	tejasvi nau adhītam astu mā vidviṣāvahai 
SA_GSP33_samkaubh_u-1321	oṃ śāntiḥ śāntiḥ śāntiḥ //	om śāntiḥ śāntiḥ śāntiḥ 
SA_GSP33_samkaubh_u-1322	iti kaṭhopaniṣadi dvitīyādhyāye tṛtīyā vallī //	iti kaṭhopaniṣadi dvitīya adhyāye tṛtīyā vallī 
SA_GSP33_samkaubh_u-1323	śiṣyācāryayoḥ pramādakṛtānyāyena vidyāgrahaṇapratipādananimittadoṣapraśamanārtheyaṃ śāntir ucyate -- saha nāv āvām avatu pālayatu vidyāsvarūpaprakāśanena	śiṣya ācāryayoḥ pramāda kṛta anyāyena vidyā grahaṇa pratipādana nimitta doṣa praśamana arthā iyam śāntiḥ ucyate saha nau āvām avatu pālayatu vidyā sva rūpa prakāśanena 
SA_GSP33_samkaubh_u-1324	kaḥ? sa eva parameśvara upaniṣat prakāśitaḥ /	kaḥ saḥ eva parameśvara upaniṣad prakāśitaḥ 
SA_GSP33_samkaubh_u-1325	kiñ ca saha nau bhunaktu tatphalaprakāśanena nau pālayatu /	kim ca saha nau bhunaktu tad phala prakāśanena nau pālayatu 
SA_GSP33_samkaubh_u-1326	sahaivāvāṃ vidyākṛtaṃ vīryaṃ sāmathryaṃ karavāvahai niṣpādayāvahai /	saha eva āvām vidyā kṛtam vīryam sāmathryam karavāvahai niṣpādayāvahai 
SA_GSP33_samkaubh_u-1327	kiñ ca tejasvi nau tejasvi naurāvayor yad adhītaṃ tat svadhītam astu /	kim ca tejasvi nau tejasvi nau rāvayoḥ yat adhītam tat su adhītam astu 
SA_GSP33_samkaubh_u-1328	athavā tejasvi nāvāvābhyāṃ yad adhītaṃ tad atīva tejasvi vīryavad astv ity arthaḥ /	athavā tejasvi nāvā āvābhyām yat adhītam tat atīva tejasvi vīryavat astu iti arthaḥ 
SA_GSP33_samkaubh_u-1329	mā vidviṣāvahai śiṣyācāryāv anyonyaṃ pramādakṛtānyāyādhyayanādhyāpanadoṣanimittaṃ dveṣaṃ mā karavāvahai ity arthaḥ /	mā vidviṣāvahai śiṣya ācāryau anyonyam pramāda kṛta anyāya adhyayana adhyāpana doṣa nimittam dveṣam mā karavāvahai iti arthaḥ 
SA_GSP33_samkaubh_u-1330	śāntiḥ śāntiḥ śāntir iti trir vacanaṃ sarvadoṣopaśamanārtham ity om iti // KaUBh_6.19/2,3.19 //	śāntiḥ śāntiḥ śāntiḥ iti tris vacanam sarva doṣa upaśamana artham iti om iti 
SA_GSP33_samkaubh_u-1331	iti śrīmat paramahaṃsaparivrājakācāryasya śrī govindabhagavatpūjyapādaśiṣyasya śrī śaṅkarabhagavataḥ kṛtau kāṭhakopaniṣadbhāṣyaṃ samāptam //	iti śrīmat paramahaṃsa parivrājaka ācāryasya śrī govinda bhagavat pūjya pāda śiṣyasya śrī śaṅkara bhagavataḥ kṛtau kāṭhaka upaniṣad bhāṣyam samāptam 
