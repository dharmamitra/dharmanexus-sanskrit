segmentnr	original	analyzed
SA_GV01_rv_hn01u-0	Ṛgveda 1	ṛgveda 
SA_GV01_rv_hn01u-1	RV_1,001.01a agnim īḷe purohitaṃ yajñasya devam ṛtvijam /	agnim īḍe purohitam yajñasya devam ṛtvijam 
SA_GV01_rv_hn01u-2	RV_1,001.01c hotāraṃ ratnadhātamam //	hotāram ratna dhātamam 
SA_GV01_rv_hn01u-3	RV_1,001.02a agniḥ pūrvebhir ṛṣibhir īḍyo nūtanair uta /	agniḥ pūrvebhiḥ ṛṣibhiḥ īḍyaḥ nūtanaiḥ uta 
SA_GV01_rv_hn01u-4	RV_1,001.02c sa devāṃ eha vakṣati //	sa devān ā iha vakṣati 
SA_GV01_rv_hn01u-5	RV_1,001.03a agninā rayim aśnavat poṣam eva dive-dive /	agninā rayim aśnavat poṣam eva dive dive 
SA_GV01_rv_hn01u-6	RV_1,001.03c yaśasaṃ vīravattamam //	yaśasam vīravattamam 
SA_GV01_rv_hn01u-7	RV_1,001.04a agne yaṃ yajñam adhvaraṃ viśvataḥ paribhūr asi /	agne yam yajñam adhvaram viśvatas paribhūḥ asi 
SA_GV01_rv_hn01u-8	RV_1,001.04c sa id deveṣu gacchati //	saḥ id deveṣu gacchati 
SA_GV01_rv_hn01u-9	RV_1,001.05a agnir hotā kavikratuḥ satyaś citraśravastamaḥ /	agniḥ hotā kavi kratuḥ satyaḥ citra śravastamaḥ 
SA_GV01_rv_hn01u-10	RV_1,001.05c devo devebhir ā gamat //	devaḥ devebhiḥ ā gamat 
SA_GV01_rv_hn01u-11	RV_1,001.06a yad aṅga dāśuṣe tvam agne bhadraṃ kariṣyasi /	yat aṅga dāśuṣe tvam agne bhadram kariṣyasi 
SA_GV01_rv_hn01u-12	RV_1,001.06c tavet tat satyam aṅgiraḥ //	tava id tat satyam aṅgiraḥ 
SA_GV01_rv_hn01u-13	RV_1,001.07a upa tvāgne dive-dive doṣāvastar dhiyā vayam /	upa tvā agne dive dive doṣāvastar dhiyā vayam 
SA_GV01_rv_hn01u-14	RV_1,001.07c namo bharanta emasi //	namaḥ bharantaḥ emasi 
SA_GV01_rv_hn01u-15	RV_1,001.08a rājantam adhvarāṇāṃ gopām ṛtasya dīdivim /	rājantam adhvarāṇām gopām ṛtasya dīdivim 
SA_GV01_rv_hn01u-16	RV_1,001.08c vardhamānaṃ sve dame //	vardhamānam sve dame 
SA_GV01_rv_hn01u-17	RV_1,001.09a sa naḥ piteva sūnave 'gne sūpāyano bhava /	sa naḥ pitā iva sūnave gne su upāyanaḥ bhava 
SA_GV01_rv_hn01u-18	RV_1,001.09c sacasvā naḥ svastaye //	sacasva naḥ svastaye 
SA_GV01_rv_hn01u-19	RV_1,002.01a vāyav ā yāhi darśateme somā araṅkṛtāḥ /	vāyo ā yāhi darśata ime somāḥ araṅkṛtāḥ 
SA_GV01_rv_hn01u-20	RV_1,002.01c teṣām pāhi śrudhī havam //	teṣām pāhi śrudhi havam 
SA_GV01_rv_hn01u-21	RV_1,002.02a vāya ukthebhir jarante tvām acchā jaritāraḥ /	vāyo ukthebhiḥ jarante tvām acchā jaritāraḥ 
SA_GV01_rv_hn01u-22	RV_1,002.02c sutasomā aharvidaḥ //	suta somāḥ ahar vidaḥ 
SA_GV01_rv_hn01u-23	RV_1,002.03a vāyo tava prapṛñcatī dhenā jigāti dāśuṣe /	vāyo tava prapṛñcatī dhenā jigāti dāśuṣe 
SA_GV01_rv_hn01u-24	RV_1,002.03c urūcī somapītaye //	urūcī soma pītaye 
SA_GV01_rv_hn01u-25	RV_1,002.04a indravāyū ime sutā upa prayobhir ā gatam /	indra vāyū ime sutāḥ upa prayobhiḥ ā gatam 
SA_GV01_rv_hn01u-26	RV_1,002.04c indavo vām uśanti hi //	indavaḥ vām uśanti hi 
SA_GV01_rv_hn01u-27	RV_1,002.05a vāyav indraś ca cetathaḥ sutānāṃ vājinīvasū /	vāyo indraḥ ca cetathaḥ sutānām vājinīvasū 
SA_GV01_rv_hn01u-28	RV_1,002.05c tāv ā yātam upa dravat //	tau ā yātam upa dravat 
SA_GV01_rv_hn01u-29	RV_1,002.06a vāyav indraś ca sunvata ā yātam upa niṣkṛtam /	vāyo indraḥ ca sunvataḥ ā yātam upa niṣkṛtam 
SA_GV01_rv_hn01u-30	RV_1,002.06c makṣv itthā dhiyā narā //	makṣū itthā dhiyā narā 
SA_GV01_rv_hn01u-31	RV_1,002.07a mitraṃ huve pūtadakṣaṃ varuṇaṃ ca riśādasam /	mitram huve pūta dakṣam varuṇam ca riśādasam 
SA_GV01_rv_hn01u-32	RV_1,002.07c dhiyaṃ ghṛtācīṃ sādhantā //	dhiyam ghṛtācīm sādhantā 
SA_GV01_rv_hn01u-33	RV_1,002.08a ṛtena mitrāvaruṇāv ṛtāvṛdhāv ṛtaspṛśā /	ṛtena mitrāvaruṇau ṛtāvṛdhau ṛta spṛśā 
SA_GV01_rv_hn01u-34	RV_1,002.08c kratum bṛhantam āśāthe //	kratum bṛhantam āśāthe 
SA_GV01_rv_hn01u-35	RV_1,002.09a kavī no mitrāvaruṇā tuvijātā urukṣayā /	kavī naḥ mitrāvaruṇā tuvi jātau uru kṣayā 
SA_GV01_rv_hn01u-36	RV_1,002.09c dakṣaṃ dadhāte apasam //	dakṣam dadhāte apasam 
SA_GV01_rv_hn01u-37	RV_1,003.01a aśvinā yajvarīr iṣo dravatpāṇī śubhas patī /	aśvinā yajvarīḥ iṣaḥ dravat pāṇī śubhaḥ patī 
SA_GV01_rv_hn01u-38	RV_1,003.01c purubhujā canasyatam //	puru bhujā canasyatam 
SA_GV01_rv_hn01u-39	RV_1,003.02a aśvinā purudaṃsasā narā śavīrayā dhiyā /	aśvinā puru daṃsasā narā śavīrayā dhiyā 
SA_GV01_rv_hn01u-40	RV_1,003.02c dhiṣṇyā vanataṃ giraḥ //	dhiṣṇyā vanatam giraḥ 
SA_GV01_rv_hn01u-41	RV_1,003.03a dasrā yuvākavaḥ sutā nāsatyā vṛktabarhiṣaḥ /	dasrā yuvākavaḥ sutāḥ nāsatyā vṛkta barhiṣaḥ 
SA_GV01_rv_hn01u-42	RV_1,003.03c ā yātaṃ rudravartanī //	ā yātam rudravartanī 
SA_GV01_rv_hn01u-43	RV_1,003.04a indrā yāhi citrabhāno sutā ime tvāyavaḥ /	indra ā yāhi citra bhāno sutāḥ ime tvāyavaḥ 
SA_GV01_rv_hn01u-44	RV_1,003.04c aṇvībhis tanā pūtāsaḥ //	aṇvībhiḥ tanā pūtāsaḥ 
SA_GV01_rv_hn01u-45	RV_1,003.05a indrā yāhi dhiyeṣito viprajūtaḥ sutāvataḥ /	indra ā yāhi dhiyā iṣitaḥ vipra jūtaḥ sutāvataḥ 
SA_GV01_rv_hn01u-46	RV_1,003.05c upa brahmāṇi vāghataḥ //	upa brahmāṇi vāghataḥ 
SA_GV01_rv_hn01u-47	RV_1,003.06a indrā yāhi tūtujāna upa brahmāṇi harivaḥ /	indra ā yāhi tūtujānaḥ upa brahmāṇi harivas 
SA_GV01_rv_hn01u-48	RV_1,003.06c sute dadhiṣva naś canaḥ //	sute dadhiṣva naḥ canaḥ 
SA_GV01_rv_hn01u-49	RV_1,003.07a omāsaś carṣaṇīdhṛto viśve devāsa ā gata /	omāsaḥ carṣaṇī dhṛtaḥ viśve devāsaḥ ā gata 
SA_GV01_rv_hn01u-50	RV_1,003.07c dāśvāṃso dāśuṣaḥ sutam //	dāśvāṃsaḥ dāśuṣaḥ sutam 
SA_GV01_rv_hn01u-51	RV_1,003.08a viśve devāso apturaḥ sutam ā ganta tūrṇayaḥ /	viśve devāsaḥ apturaḥ sutam ā ganta tūrṇayaḥ 
SA_GV01_rv_hn01u-52	RV_1,003.08c usrā iva svasarāṇi //	usrāḥ iva svasarāṇi 
SA_GV01_rv_hn01u-53	RV_1,003.09a viśve devāso asridha ehimāyāso adruhaḥ /	viśve devāsaḥ asridhaḥ ehimāyāsaḥ adruhaḥ 
SA_GV01_rv_hn01u-54	RV_1,003.09c medhaṃ juṣanta vahnayaḥ //	medham juṣanta vahnayaḥ 
SA_GV01_rv_hn01u-55	RV_1,003.10a pāvakā naḥ sarasvatī vājebhir vājinīvatī /	pāvakā naḥ sarasvatī vājebhiḥ vājinīvatī 
SA_GV01_rv_hn01u-56	RV_1,003.10c yajñaṃ vaṣṭu dhiyāvasuḥ //	yajñam vaṣṭu dhiyāvasuḥ 
SA_GV01_rv_hn01u-57	RV_1,003.11a codayitrī sūnṛtānāṃ cetantī sumatīnām /	codayitrī sūnṛtānām cetantī sumatīnām 
SA_GV01_rv_hn01u-58	RV_1,003.11c yajñaṃ dadhe sarasvatī //	yajñam dadhe sarasvatī 
SA_GV01_rv_hn01u-59	RV_1,003.12a maho arṇaḥ sarasvatī pra cetayati ketunā /	mahaḥ arṇaḥ sarasvatī pra cetayati ketunā 
SA_GV01_rv_hn01u-60	RV_1,003.12c dhiyo viśvā vi rājati //	dhiyaḥ viśvāḥ vi rājati 
SA_GV01_rv_hn01u-61	RV_1,004.01a surūpakṛtnum ūtaye sudughām iva goduhe /	su rūpa kṛtnum ūtaye sudughām iva go duhe 
SA_GV01_rv_hn01u-62	RV_1,004.01c juhūmasi dyavi-dyavi //	juhūmasi dyavidyavi 
SA_GV01_rv_hn01u-63	RV_1,004.02a upa naḥ savanā gahi somasya somapāḥ piba /	upa naḥ savanā gahi somasya soma pāḥ piba 
SA_GV01_rv_hn01u-64	RV_1,004.02c godā id revato madaḥ //	go dāḥ id revataḥ madaḥ 
SA_GV01_rv_hn01u-65	RV_1,004.03a athā te antamānāṃ vidyāma sumatīnām /	athā te antamānām vidyāma sumatīnām 
SA_GV01_rv_hn01u-66	RV_1,004.03c mā no ati khya ā gahi //	mā naḥ ati khyaḥ ā gahi 
SA_GV01_rv_hn01u-67	RV_1,004.04a parehi vigram astṛtam indram pṛcchā vipaścitam /	parehi vigram astṛtam indram pṛccha vipaścitam 
SA_GV01_rv_hn01u-68	RV_1,004.04c yas te sakhibhya ā varam //	yaḥ te sakhibhyaḥ ā varam 
SA_GV01_rv_hn01u-69	RV_1,004.05a uta bruvantu no nido nir anyataś cid ārata /	uta bruvantu naḥ nidaḥ niḥ anyatas cit ārata 
SA_GV01_rv_hn01u-70	RV_1,004.05c dadhānā indra id duvaḥ //	dadhānāḥ indraḥ id duvaḥ 
SA_GV01_rv_hn01u-71	RV_1,004.06a uta naḥ subhagāṃ arir voceyur dasma kṛṣṭayaḥ /	uta naḥ subhagām ariḥ voceyuḥ dasma kṛṣṭayaḥ 
SA_GV01_rv_hn01u-72	RV_1,004.06c syāmed indrasya śarmaṇi //	syāma id indrasya śarmaṇi 
SA_GV01_rv_hn01u-73	RV_1,004.07a em āśum āśave bhara yajñaśriyaṃ nṛmādanam /	ā īm āśum āśave bhara yajña śriyam nṛ mādanam 
SA_GV01_rv_hn01u-74	RV_1,004.07c patayan mandayatsakham //	patayat mandayatsakham 
SA_GV01_rv_hn01u-75	RV_1,004.08a asya pītvā śatakrato ghano vṛtrāṇām abhavaḥ /	asya pītvā śatakrato ghanaḥ vṛtrāṇām abhavaḥ 
SA_GV01_rv_hn01u-76	RV_1,004.08c prāvo vājeṣu vājinam //	prāvaḥ vājeṣu vājinam 
SA_GV01_rv_hn01u-77	RV_1,004.09a taṃ tvā vājeṣu vājinaṃ vājayāmaḥ śatakrato /	tam tvā vājeṣu vājinam vājayāmaḥ śatakrato 
SA_GV01_rv_hn01u-78	RV_1,004.09c dhanānām indra sātaye //	dhanānām indra sātaye 
SA_GV01_rv_hn01u-79	RV_1,004.10a yo rāyo 'vanir mahān supāraḥ sunvataḥ sakhā /	yaḥ rāyaḥ vaniḥ mahān su pāraḥ sunvataḥ sakhā 
SA_GV01_rv_hn01u-80	RV_1,004.10c tasmā indrāya gāyata //	tasmai indrāya gāyata 
SA_GV01_rv_hn01u-81	RV_1,005.01a ā tv etā ni ṣīdatendram abhi pra gāyata /	ā tu eta ni sīdata indram abhi pra gāyata 
SA_GV01_rv_hn01u-82	RV_1,005.01c sakhāya stomavāhasaḥ //	sakhāyaḥ stoma vāhasaḥ 
SA_GV01_rv_hn01u-83	RV_1,005.02a purūtamam purūṇām īśānaṃ vāryāṇām /	purutamam purūṇām īśānam vāryāṇām 
SA_GV01_rv_hn01u-84	RV_1,005.02c indraṃ some sacā sute //	indram some sacā sute 
SA_GV01_rv_hn01u-85	RV_1,005.03a sa ghā no yoga ā bhuvat sa rāye sa purandhyām /	sa ghā naḥ yoge ā bhuvat sa rāye sa purandhyām 
SA_GV01_rv_hn01u-86	RV_1,005.03c gamad vājebhir ā sa naḥ //	gamat vājebhiḥ ā sa naḥ 
SA_GV01_rv_hn01u-87	RV_1,005.04a yasya saṃsthe na vṛṇvate harī samatsu śatravaḥ /	yasya saṃsthe na vṛṇvate harī samatsu śatravaḥ 
SA_GV01_rv_hn01u-88	RV_1,005.04c tasmā indrāya gāyata //	tasmai indrāya gāyata 
SA_GV01_rv_hn01u-89	RV_1,005.05a sutapāvne sutā ime śucayo yanti vītaye /	suta pāvne sutāḥ ime śucayaḥ yanti vītaye 
SA_GV01_rv_hn01u-90	RV_1,005.05c somāso dadhyāśiraḥ //	somāsaḥ dadhi āśiraḥ 
SA_GV01_rv_hn01u-91	RV_1,005.06a tvaṃ sutasya pītaye sadyo vṛddho ajāyathāḥ /	tvam sutasya pītaye sadyas vṛddhaḥ ajāyathāḥ 
SA_GV01_rv_hn01u-92	RV_1,005.06c indra jyaiṣṭhyāya sukrato //	indra jyaiṣṭhyāya sukrato 
SA_GV01_rv_hn01u-93	RV_1,005.07a ā tvā viśantv āśavaḥ somāsa indra girvaṇaḥ /	ā tvā viśantu āśavaḥ somāsaḥ indra girvaṇaḥ 
SA_GV01_rv_hn01u-94	RV_1,005.07c śaṃ te santu pracetase //	śam te santu pracetase 
SA_GV01_rv_hn01u-95	RV_1,005.08a tvāṃ stomā avīvṛdhan tvām ukthā śatakrato /	tvām stomāḥ avīvṛdhan tvām ukthā śatakrato 
SA_GV01_rv_hn01u-96	RV_1,005.08c tvāṃ vardhantu no giraḥ //	tvām vardhantu naḥ giraḥ 
SA_GV01_rv_hn01u-97	RV_1,005.09a akṣitotiḥ saned imaṃ vājam indraḥ sahasriṇam /	a kṣita ūtiḥ sanet imam vājam indraḥ sahasriṇam 
SA_GV01_rv_hn01u-98	RV_1,005.09c yasmin viśvāni pauṃsyā //	yasmin viśvāni pauṃsyā 
SA_GV01_rv_hn01u-99	RV_1,005.10a mā no martā abhi druhan tanūnām indra girvaṇaḥ /	mā naḥ martāḥ abhi druhan tanūnām indra girvaṇaḥ 
SA_GV01_rv_hn01u-100	RV_1,005.10c īśāno yavayā vadham //	īśānaḥ yavaya vadham 
SA_GV01_rv_hn01u-101	RV_1,006.01a yuñjanti bradhnam aruṣaṃ carantam pari tasthuṣaḥ /	yuñjanti bradhnam aruṣam carantam pari tasthuṣaḥ 
SA_GV01_rv_hn01u-102	RV_1,006.01c rocante rocanā divi //	rocante rocanā divi 
SA_GV01_rv_hn01u-103	RV_1,006.02a yuñjanty asya kāmyā harī vipakṣasā rathe /	yuñjanti asya kāmyā harī vipakṣasā rathe 
SA_GV01_rv_hn01u-104	RV_1,006.02c śoṇā dhṛṣṇū nṛvāhasā //	śoṇā dhṛṣṇū nṛ vāhasā 
SA_GV01_rv_hn01u-105	RV_1,006.03a ketuṃ kṛṇvann aketave peśo maryā apeśase /	ketum kṛṇvan a ketave peśaḥ maryāḥ a peśase 
SA_GV01_rv_hn01u-106	RV_1,006.03c sam uṣadbhir ajāyathāḥ //	sam uṣadbhiḥ ajāyathāḥ 
SA_GV01_rv_hn01u-107	RV_1,006.04a ād aha svadhām anu punar garbhatvam erire /	āt aha svadhām anu punar garbha tvam erire 
SA_GV01_rv_hn01u-108	RV_1,006.04c dadhānā nāma yajñiyam //	dadhānāḥ nāma yajñiyam 
SA_GV01_rv_hn01u-109	RV_1,006.05a vīḷu cid ārujatnubhir guhā cid indra vahnibhiḥ /	vīḷu cit ārujatnubhiḥ guhā cit indra vahnibhiḥ 
SA_GV01_rv_hn01u-110	RV_1,006.05c avinda usriyā anu //	avindaḥ usriyāḥ anu 
SA_GV01_rv_hn01u-111	RV_1,006.06a devayanto yathā matim acchā vidadvasuṃ giraḥ /	devayantaḥ yathā matim acchā vidadvasum giraḥ 
SA_GV01_rv_hn01u-112	RV_1,006.06c mahām anūṣata śrutam //	mahām anūṣata śrutam 
SA_GV01_rv_hn01u-113	RV_1,006.07a indreṇa saṃ hi dṛkṣase saṃjagmāno abibhyuṣā /	indreṇa sam hi dṛkṣase saṃjagmānaḥ a bibhyuṣā 
SA_GV01_rv_hn01u-114	RV_1,006.07c mandū samānavarcasā //	mandū samāna varcasā 
SA_GV01_rv_hn01u-115	RV_1,006.08a anavadyair abhidyubhir makhaḥ sahasvad arcati /	anavadyaiḥ abhidyubhiḥ makhaḥ sahasvat arcati 
SA_GV01_rv_hn01u-116	RV_1,006.08c gaṇair indrasya kāmyaiḥ //	gaṇaiḥ indrasya kāmyaiḥ 
SA_GV01_rv_hn01u-117	RV_1,006.09a ataḥ parijmann ā gahi divo vā rocanād adhi /	atas parijman ā gahi divaḥ vā rocanāt adhi 
SA_GV01_rv_hn01u-118	RV_1,006.09c sam asminn ṛñjate giraḥ //	sam asmin ṛñjate giraḥ 
SA_GV01_rv_hn01u-119	RV_1,006.10a ito vā sātim īmahe divo vā pārthivād adhi /	itas vā sātim īmahe divaḥ vā pārthivāt adhi 
SA_GV01_rv_hn01u-120	RV_1,006.10c indram maho vā rajasaḥ //	indram mahaḥ vā rajasaḥ 
SA_GV01_rv_hn01u-121	RV_1,007.01a indram id gāthino bṛhad indram arkebhir arkiṇaḥ /	indram id gāthinaḥ bṛhat indram arkebhiḥ arkiṇaḥ 
SA_GV01_rv_hn01u-122	RV_1,007.01c indraṃ vāṇīr anūṣata //	indram vāṇīḥ anūṣata 
SA_GV01_rv_hn01u-123	RV_1,007.02a indra id dharyoḥ sacā sammiśla ā vacoyujā /	indraḥ id haryoḥ sacā sammiślaḥ ā vacaḥ yujā 
SA_GV01_rv_hn01u-124	RV_1,007.02c indro vajrī hiraṇyayaḥ //	indraḥ vajrī hiraṇyayaḥ 
SA_GV01_rv_hn01u-125	RV_1,007.03a indro dīrghāya cakṣasa ā sūryaṃ rohayad divi /	indraḥ dīrghāya cakṣase ā sūryam rohayat divi 
SA_GV01_rv_hn01u-126	RV_1,007.03c vi gobhir adrim airayat //	vi gobhiḥ adrim airayat 
SA_GV01_rv_hn01u-127	RV_1,007.04a indra vājeṣu no 'va sahasrapradhaneṣu ca /	indra vājeṣu naḥ vaḥ sahasra pradhaneṣu ca 
SA_GV01_rv_hn01u-128	RV_1,007.04c ugra ugrābhir ūtibhiḥ //	ugraḥ ugrābhiḥ ūtibhiḥ 
SA_GV01_rv_hn01u-129	RV_1,007.05a indraṃ vayam mahādhana indram arbhe havāmahe /	indram vayam mahādhane indram arbhe havāmahe 
SA_GV01_rv_hn01u-130	RV_1,007.05c yujaṃ vṛtreṣu vajriṇam //	yujam vṛtreṣu vajriṇam 
SA_GV01_rv_hn01u-131	RV_1,007.06a sa no vṛṣann amuṃ caruṃ satrādāvann apā vṛdhi /	sa naḥ vṛṣan amum carum satrādāvan apa ā vṛdhi 
SA_GV01_rv_hn01u-132	RV_1,007.06c asmabhyam apratiṣkutaḥ //	asmabhyam apratiṣkutaḥ 
SA_GV01_rv_hn01u-133	RV_1,007.07a tuñje-tuñje ya uttare stomā indrasya vajriṇaḥ /	tuñjetuñje ye uttare stomāḥ indrasya vajriṇaḥ 
SA_GV01_rv_hn01u-134	RV_1,007.07c na vindhe asya suṣṭutim //	na vindhe asya suṣṭutim 
SA_GV01_rv_hn01u-135	RV_1,007.08a vṛṣā yūtheva vaṃsagaḥ kṛṣṭīr iyarty ojasā /	vṛṣā yūthā iva vaṃsagaḥ kṛṣṭīḥ iyarti ojasā 
SA_GV01_rv_hn01u-136	RV_1,007.08c īśāno apratiṣkutaḥ //	īśānaḥ apratiṣkutaḥ 
SA_GV01_rv_hn01u-137	RV_1,007.09a ya ekaś carṣaṇīnāṃ vasūnām irajyati /	yaḥ ekaḥ carṣaṇīnām vasūnām irajyati 
SA_GV01_rv_hn01u-138	RV_1,007.09c indraḥ pañca kṣitīnām //	indraḥ pañca kṣitīnām 
SA_GV01_rv_hn01u-139	RV_1,007.10a indraṃ vo viśvatas pari havāmahe janebhyaḥ /	indram vaḥ viśvatas pari havāmahe janebhyaḥ 
SA_GV01_rv_hn01u-140	RV_1,007.10c asmākam astu kevalaḥ //	asmākam astu kevalaḥ 
SA_GV01_rv_hn01u-141	RV_1,008.01a endra sānasiṃ rayiṃ sajitvānaṃ sadāsaham /	ā indra sānasim rayim sa jitvānam sadāsaham 
SA_GV01_rv_hn01u-142	RV_1,008.01c varṣiṣṭham ūtaye bhara //	varṣiṣṭham ūtaye bhara 
SA_GV01_rv_hn01u-143	RV_1,008.02a ni yena muṣṭihatyayā ni vṛtrā ruṇadhāmahai /	ni yena muṣṭi hatyayā ni vṛtrā ruṇadhāmahai 
SA_GV01_rv_hn01u-144	RV_1,008.02c tvotāso ny arvatā //	tvotāsaḥ ni arvatā 
SA_GV01_rv_hn01u-145	RV_1,008.03a indra tvotāsa ā vayaṃ vajraṃ ghanā dadīmahi /	indra tvotāsaḥ ā vayam vajram ghanā dadīmahi 
SA_GV01_rv_hn01u-146	RV_1,008.03c jayema saṃ yudhi spṛdhaḥ //	jayema sam yudhi spṛdhaḥ 
SA_GV01_rv_hn01u-147	RV_1,008.04a vayaṃ śūrebhir astṛbhir indra tvayā yujā vayam /	vayam śūrebhiḥ astṛbhiḥ indra tvayā yujā vayam 
SA_GV01_rv_hn01u-148	RV_1,008.04c sāsahyāma pṛtanyataḥ //	sāsahyāma pṛtanyataḥ 
SA_GV01_rv_hn01u-149	RV_1,008.05a mahāṃ indraḥ paraś ca nu mahitvam astu vajriṇe /	mahān indraḥ paras ca nu mahi tvam astu vajriṇe 
SA_GV01_rv_hn01u-150	RV_1,008.05c dyaur na prathinā śavaḥ //	dyauḥ na prathinā śavaḥ 
SA_GV01_rv_hn01u-151	RV_1,008.06a samohe vā ya āśata naras tokasya sanitau /	samohe vā ye āśata naraḥ tokasya sanitau 
SA_GV01_rv_hn01u-152	RV_1,008.06c viprāso vā dhiyāyavaḥ //	viprāsaḥ vā dhiyāyavaḥ 
SA_GV01_rv_hn01u-153	RV_1,008.07a yaḥ kukṣiḥ somapātamaḥ samudra iva pinvate /	yaḥ kukṣiḥ soma pātamaḥ samudraḥ iva pinvate 
SA_GV01_rv_hn01u-154	RV_1,008.07c urvīr āpo na kākudaḥ //	urvīḥ āpaḥ na kākudaḥ 
SA_GV01_rv_hn01u-155	RV_1,008.08a evā hy asya sūnṛtā virapśī gomatī mahī /	eva hi asya sūnṛtā virapśī gomatī mahī 
SA_GV01_rv_hn01u-156	RV_1,008.08c pakvā śākhā na dāśuṣe //	pakvā śākhā na dāśuṣe 
SA_GV01_rv_hn01u-157	RV_1,008.09a evā hi te vibhūtaya ūtaya indra māvate /	eva hi te vibhūtayaḥ ūtayaḥ indra māvate 
SA_GV01_rv_hn01u-158	RV_1,008.09c sadyaś cit santi dāśuṣe //	sadyas cit santi dāśuṣe 
SA_GV01_rv_hn01u-159	RV_1,008.10a evā hy asya kāmyā stoma ukthaṃ ca śaṃsyā /	eva hi asya kāmyā stomaḥ uktham ca śaṃsyā 
SA_GV01_rv_hn01u-160	RV_1,008.10c indrāya somapītaye //	indrāya soma pītaye 
SA_GV01_rv_hn01u-161	RV_1,009.01a indrehi matsy andhaso viśvebhiḥ somaparvabhiḥ /	indra ihi matsi andhasaḥ viśvebhiḥ soma parvabhiḥ 
SA_GV01_rv_hn01u-162	RV_1,009.01c mahāṃ abhiṣṭir ojasā //	mahān abhiṣṭiḥ ojasā 
SA_GV01_rv_hn01u-163	RV_1,009.02a em enaṃ sṛjatā sute mandim indrāya mandine /	ā īm enam sṛjata sute mandim indrāya mandine 
SA_GV01_rv_hn01u-164	RV_1,009.02c cakriṃ viśvāni cakraye //	cakrim viśvāni cakraye 
SA_GV01_rv_hn01u-165	RV_1,009.03a matsvā suśipra mandibhi stomebhir viśvacarṣaṇe /	matsva su śipra mandibhiḥ stomebhiḥ viśvacarṣaṇe 
SA_GV01_rv_hn01u-166	RV_1,009.03c sacaiṣu savaneṣv ā //	sacā eṣu savaneṣu ā 
SA_GV01_rv_hn01u-167	RV_1,009.04a asṛgram indra te giraḥ prati tvām ud ahāsata /	asṛgram indra te giraḥ prati tvām ud ahāsata 
SA_GV01_rv_hn01u-168	RV_1,009.04c ajoṣā vṛṣabham patim //	ajoṣāḥ vṛṣabham patim 
SA_GV01_rv_hn01u-169	RV_1,009.05a saṃ codaya citram arvāg rādha indra vareṇyam /	sam codaya citram arvāk rādhaḥ indra vareṇyam 
SA_GV01_rv_hn01u-170	RV_1,009.05c asad it te vibhu prabhu //	asat id te vibhu prabhu 
SA_GV01_rv_hn01u-171	RV_1,009.06a asmān su tatra codayendra rāye rabhasvataḥ /	asmān su tatra codaya indra rāye rabhasvataḥ 
SA_GV01_rv_hn01u-172	RV_1,009.06c tuvidyumna yaśasvataḥ //	tuvi dyumna yaśasvataḥ 
SA_GV01_rv_hn01u-173	RV_1,009.07a saṃ gomad indra vājavad asme pṛthu śravo bṛhat /	sam gomat indra vājavat asme pṛthu śravaḥ bṛhat 
SA_GV01_rv_hn01u-174	RV_1,009.07c viśvāyur dhehy akṣitam //	viśva āyuḥ dhehi akṣitam 
SA_GV01_rv_hn01u-175	RV_1,009.08a asme dhehi śravo bṛhad dyumnaṃ sahasrasātamam /	asme dhehi śravaḥ bṛhat dyumnam sahasra sātamam 
SA_GV01_rv_hn01u-176	RV_1,009.08c indra tā rathinīr iṣaḥ //	indra tāḥ rathinīḥ iṣaḥ 
SA_GV01_rv_hn01u-177	RV_1,009.09a vasor indraṃ vasupatiṃ gīrbhir gṛṇanta ṛgmiyam /	vasoḥ indram vasu patim gīrbhiḥ gṛṇantaḥ ṛgmiyam 
SA_GV01_rv_hn01u-178	RV_1,009.09c homa gantāram ūtaye //	homa gantāram ūtaye 
SA_GV01_rv_hn01u-179	RV_1,009.10a sute-sute nyokase bṛhad bṛhata ed ariḥ /	sutesute nyokase bṛhat bṛhate ā id ariḥ 
SA_GV01_rv_hn01u-180	RV_1,009.10c indrāya śūṣam arcati //	indrāya śūṣam arcati 
SA_GV01_rv_hn01u-181	RV_1,010.01a gāyanti tvā gāyatriṇo 'rcanty arkam arkiṇaḥ /	gāyanti tvā gāyatriṇaḥ rcanti arkam arkiṇaḥ 
SA_GV01_rv_hn01u-182	RV_1,010.01c brahmāṇas tvā śatakrata ud vaṃśam iva yemire //	brahmāṇaḥ tvā śatakrato ud vaṃśam iva yemire 
SA_GV01_rv_hn01u-183	RV_1,010.02a yat sānoḥ sānum āruhad bhūry aspaṣṭa kartvam /	yat sānoḥ sānum āruhat bhūri aspaṣṭa kartvam 
SA_GV01_rv_hn01u-184	RV_1,010.02c tad indro arthaṃ cetati yūthena vṛṣṇir ejati //	tat indraḥ artham cetati yūthena vṛṣṇiḥ ejati 
SA_GV01_rv_hn01u-185	RV_1,010.03a yukṣvā hi keśinā harī vṛṣaṇā kakṣyaprā /	yukṣvā hi keśinā harī vṛṣaṇā kakṣya prā 
SA_GV01_rv_hn01u-186	RV_1,010.03c athā na indra somapā girām upaśrutiṃ cara //	athā naḥ indra soma pāḥ girām upaśrutim cara 
SA_GV01_rv_hn01u-187	RV_1,010.04a ehi stomāṃ abhi svarābhi gṛṇīhy ā ruva /	ehi stomān abhi svara abhi gṛṇīhi ā ruva 
SA_GV01_rv_hn01u-188	RV_1,010.04c brahma ca no vaso sacendra yajñaṃ ca vardhaya //	brahma ca naḥ vaso sacā indra yajñam ca vardhaya 
SA_GV01_rv_hn01u-189	RV_1,010.05a uktham indrāya śaṃsyaṃ vardhanam puruniṣṣidhe /	uktham indrāya śaṃsyam vardhanam puru niṣṣidhe 
SA_GV01_rv_hn01u-190	RV_1,010.05c śakro yathā suteṣu ṇo rāraṇat sakhyeṣu ca //	śakraḥ yathā suteṣu naḥ rāraṇat sakhyeṣu ca 
SA_GV01_rv_hn01u-191	RV_1,010.06a tam it sakhitva īmahe taṃ rāye taṃ suvīrye /	tam id sakhi tve īmahe tam rāye tam su vīrye 
SA_GV01_rv_hn01u-192	RV_1,010.06c sa śakra uta naḥ śakad indro vasu dayamānaḥ //	sa śakraḥ uta naḥ śakat indraḥ vasu dayamānaḥ 
SA_GV01_rv_hn01u-193	RV_1,010.07a suvivṛtaṃ sunirajam indra tvādātam id yaśaḥ /	suvivṛtam sunirajam indra tvādātam id yaśaḥ 
SA_GV01_rv_hn01u-194	RV_1,010.07c gavām apa vrajaṃ vṛdhi kṛṇuṣva rādho adrivaḥ //	gavām apa vrajam vṛdhi kṛṇuṣva rādhaḥ adrivas 
SA_GV01_rv_hn01u-195	RV_1,010.08a nahi tvā rodasī ubhe ṛghāyamāṇam invataḥ /	nahi tvā rodasī ubhe ṛghāyamāṇam invataḥ 
SA_GV01_rv_hn01u-196	RV_1,010.08c jeṣaḥ svarvatīr apaḥ saṃ gā asmabhyaṃ dhūnuhi //	jeṣaḥ svarvatīḥ apaḥ sam gāḥ asmabhyam dhūnuhi 
SA_GV01_rv_hn01u-197	RV_1,010.09a āśrutkarṇa śrudhī havaṃ nū cid dadhiṣva me giraḥ /	āśrut karṇa śrudhi havam nu cit dadhiṣva me giraḥ 
SA_GV01_rv_hn01u-198	RV_1,010.09c indra stomam imam mama kṛṣvā yujaś cid antaram //	indra stomam imam mama kṛṣva yujaḥ cit antaram 
SA_GV01_rv_hn01u-199	RV_1,010.10a vidmā hi tvā vṛṣantamaṃ vājeṣu havanaśrutam /	vidma hi tvā vṛṣantamam vājeṣu havana śrutam 
SA_GV01_rv_hn01u-200	RV_1,010.10c vṛṣantamasya hūmaha ūtiṃ sahasrasātamām //	vṛṣantamasya hūmahe ūtim sahasra sātamām 
SA_GV01_rv_hn01u-201	RV_1,010.11a ā tū na indra kauśika mandasānaḥ sutam piba /	ā tū naḥ indra kauśika mandasānaḥ sutam piba 
SA_GV01_rv_hn01u-202	RV_1,010.11c navyam āyuḥ pra sū tira kṛdhī sahasrasām ṛṣim //	navyam āyuḥ pra su tira kṛdhi sahasra sām ṛṣim 
SA_GV01_rv_hn01u-203	RV_1,010.12a pari tvā girvaṇo gira imā bhavantu viśvataḥ /	pari tvā girvaṇaḥ giraḥ imāḥ bhavantu viśvatas 
SA_GV01_rv_hn01u-204	RV_1,010.12c vṛddhāyum anu vṛddhayo juṣṭā bhavantu juṣṭayaḥ //	vṛddha āyum anu vṛddhayaḥ juṣṭāḥ bhavantu juṣṭayaḥ 
SA_GV01_rv_hn01u-205	RV_1,011.01a indraṃ viśvā avīvṛdhan samudravyacasaṃ giraḥ /	indram viśvāḥ avīvṛdhan samudra vyacasam giraḥ 
SA_GV01_rv_hn01u-206	RV_1,011.01c rathītamaṃ rathīnāṃ vājānāṃ satpatim patim //	rathītamam rathīnām vājānām satpatim patim 
SA_GV01_rv_hn01u-207	RV_1,011.02a sakhye ta indra vājino mā bhema śavasas pate /	sakhye te indra vājinaḥ mā bhema śavasaḥ pate 
SA_GV01_rv_hn01u-208	RV_1,011.02c tvām abhi pra ṇonumo jetāram aparājitam //	tvām abhi pra ṇonumaḥ jetāram aparājitam 
SA_GV01_rv_hn01u-209	RV_1,011.03a pūrvīr indrasya rātayo na vi dasyanty ūtayaḥ /	pūrvīḥ indrasya rātayaḥ na vi dasyanti ūtayaḥ 
SA_GV01_rv_hn01u-210	RV_1,011.03c yadī vājasya gomata stotṛbhyo maṃhate magham //	yadī vājasya gomata stotṛbhyaḥ maṃhate magham 
SA_GV01_rv_hn01u-211	RV_1,011.04a purām bhindur yuvā kavir amitaujā ajāyata /	purām bhinduḥ yuvā kaviḥ amita ojāḥ ajāyata 
SA_GV01_rv_hn01u-212	RV_1,011.04c indro viśvasya karmaṇo dhartā vajrī puruṣṭutaḥ //	indraḥ viśvasya karmaṇaḥ dhartā vajrī puruṣṭutaḥ 
SA_GV01_rv_hn01u-213	RV_1,011.05a tvaṃ valasya gomato 'pāvar adrivo bilam /	tvam valasya gomataḥ pāvaḥ adrivas bilam 
SA_GV01_rv_hn01u-214	RV_1,011.05c tvāṃ devā abibhyuṣas tujyamānāsa āviṣuḥ //	tvām devāḥ a bibhyuṣaḥ tujyamānāsaḥ āviṣuḥ 
SA_GV01_rv_hn01u-215	RV_1,011.06a tavāhaṃ śūra rātibhiḥ praty āyaṃ sindhum āvadan /	tava aham śūra rātibhiḥ prati āyam sindhum āvadan 
SA_GV01_rv_hn01u-216	RV_1,011.06c upātiṣṭhanta girvaṇo viduṣ ṭe tasya kāravaḥ //	upātiṣṭhanta girvaṇaḥ viduḥ ṭe tasya kāravaḥ 
SA_GV01_rv_hn01u-217	RV_1,011.07a māyābhir indra māyinaṃ tvaṃ śuṣṇam avātiraḥ /	māyābhiḥ indra māyinam tvam śuṣṇam avātiraḥ 
SA_GV01_rv_hn01u-218	RV_1,011.07c viduṣ ṭe tasya medhirās teṣāṃ śravāṃsy ut tira //	viduḥ te tasya medhirāḥ teṣām śravāṃsi ud tira 
SA_GV01_rv_hn01u-219	RV_1,011.08a indram īśānam ojasābhi stomā anūṣata /	indram īśānam ojasā abhi stomāḥ anūṣata 
SA_GV01_rv_hn01u-220	RV_1,011.08c sahasraṃ yasya rātaya uta vā santi bhūyasīḥ //	sahasram yasya rātayaḥ uta vā santi bhūyasīḥ 
SA_GV01_rv_hn01u-221	RV_1,012.01a agniṃ dūtaṃ vṛṇīmahe hotāraṃ viśvavedasam /	agnim dūtam vṛṇīmahe hotāram viśva vedasam 
SA_GV01_rv_hn01u-222	RV_1,012.01c asya yajñasya sukratum //	asya yajñasya sukratum 
SA_GV01_rv_hn01u-223	RV_1,012.02a agnim-agniṃ havīmabhiḥ sadā havanta viśpatim /	agnim agnim havīmabhiḥ sadā havanta viśpatim 
SA_GV01_rv_hn01u-224	RV_1,012.02c havyavāham purupriyam //	havyavāham puru priyam 
SA_GV01_rv_hn01u-225	RV_1,012.03a agne devāṃ ihā vaha jajñāno vṛktabarhiṣe /	agne devān iha ā vaha jajñānaḥ vṛktabarhiṣe 
SA_GV01_rv_hn01u-226	RV_1,012.03c asi hotā na īḍyaḥ //	asi hotā naḥ īḍyaḥ 
SA_GV01_rv_hn01u-227	RV_1,012.04a tāṃ uśato vi bodhaya yad agne yāsi dūtyam /	tām uśataḥ vi bodhaya yat agne yāsi dūtyam 
SA_GV01_rv_hn01u-228	RV_1,012.04c devair ā satsi barhiṣi //	devaiḥ ā satsi barhiṣi 
SA_GV01_rv_hn01u-229	RV_1,012.05a ghṛtāhavana dīdivaḥ prati ṣma riṣato daha /	ghṛta āhavana dīdivas prati sma riṣataḥ daha 
SA_GV01_rv_hn01u-230	RV_1,012.05c agne tvaṃ rakṣasvinaḥ //	agne tvam rakṣasvinaḥ 
SA_GV01_rv_hn01u-231	RV_1,012.06a agnināgniḥ sam idhyate kavir gṛhapatir yuvā /	agninā agniḥ sam idhyate kaviḥ gṛhapatiḥ yuvā 
SA_GV01_rv_hn01u-232	RV_1,012.06c havyavāḍ juhvāsyaḥ //	havyavāṭ juhū āsyaḥ 
SA_GV01_rv_hn01u-233	RV_1,012.07a kavim agnim upa stuhi satyadharmāṇam adhvare /	kavim agnim upa stuhi satya dharmāṇam adhvare 
SA_GV01_rv_hn01u-234	RV_1,012.07c devam amīvacātanam //	devam amīva cātanam 
SA_GV01_rv_hn01u-235	RV_1,012.08a yas tvām agne haviṣpatir dūtaṃ deva saparyati /	yaḥ tvām agne haviṣpatiḥ dūtam deva saparyati 
SA_GV01_rv_hn01u-236	RV_1,012.08c tasya sma prāvitā bhava //	tasya sma prāvitā bhava 
SA_GV01_rv_hn01u-237	RV_1,012.09a yo agniṃ devavītaye haviṣmāṃ āvivāsati /	yaḥ agnim deva vītaye haviṣmān āvivāsati 
SA_GV01_rv_hn01u-238	RV_1,012.09c tasmai pāvaka mṛḷaya //	tasmai pāvaka mṛḍaya 
SA_GV01_rv_hn01u-239	RV_1,012.10a sa naḥ pāvaka dīdivo 'gne devāṃ ihā vaha /	sa naḥ pāvaka dīdivas gne devān iha ā vaha 
SA_GV01_rv_hn01u-240	RV_1,012.10c upa yajñaṃ haviś ca naḥ //	upa yajñam haviḥ ca naḥ 
SA_GV01_rv_hn01u-241	RV_1,012.11a sa na stavāna ā bhara gāyatreṇa navīyasā /	sa naḥ stavānaḥ ā bhara gāyatreṇa navīyasā 
SA_GV01_rv_hn01u-242	RV_1,012.11c rayiṃ vīravatīm iṣam //	rayim vīravatīm iṣam 
SA_GV01_rv_hn01u-243	RV_1,012.12a agne śukreṇa śociṣā viśvābhir devahūtibhiḥ /	agne śukreṇa śociṣā viśvābhiḥ deva hūtibhiḥ 
SA_GV01_rv_hn01u-244	RV_1,012.12c imaṃ stomaṃ juṣasva naḥ //	imam stomam juṣasva naḥ 
SA_GV01_rv_hn01u-245	RV_1,013.01a susamiddho na ā vaha devāṃ agne haviṣmate /	su samiddhaḥ naḥ ā vaha devān agne haviṣmate 
SA_GV01_rv_hn01u-246	RV_1,013.01c hotaḥ pāvaka yakṣi ca //	hotar pāvaka yakṣi ca 
SA_GV01_rv_hn01u-247	RV_1,013.02a madhumantaṃ tanūnapād yajñaṃ deveṣu naḥ kave /	madhumantam tanūnapāt yajñam deveṣu naḥ kave 
SA_GV01_rv_hn01u-248	RV_1,013.02c adyā kṛṇuhi vītaye //	adyā kṛṇuhi vītaye 
SA_GV01_rv_hn01u-249	RV_1,013.03a narāśaṃsam iha priyam asmin yajña upa hvaye /	narāśaṃsam iha priyam asmin yajñe upa hvaye 
SA_GV01_rv_hn01u-250	RV_1,013.03c madhujihvaṃ haviṣkṛtam //	madhu jihvam haviṣkṛtam 
SA_GV01_rv_hn01u-251	RV_1,013.04a agne sukhatame rathe devāṃ īḷita ā vaha /	agne sukhatame rathe devān īḍitaḥ ā vaha 
SA_GV01_rv_hn01u-252	RV_1,013.04c asi hotā manurhitaḥ //	asi hotā manuḥ hitaḥ 
SA_GV01_rv_hn01u-253	RV_1,013.05a stṛṇīta barhir ānuṣag ghṛtapṛṣṭham manīṣiṇaḥ /	stṛṇīta barhiḥ ānuṣak ghṛta pṛṣṭham manīṣiṇaḥ 
SA_GV01_rv_hn01u-254	RV_1,013.05c yatrāmṛtasya cakṣaṇam //	yatra amṛtasya cakṣaṇam 
SA_GV01_rv_hn01u-255	RV_1,013.06a vi śrayantām ṛtāvṛdho dvāro devīr asaścataḥ /	vi śrayantām ṛtāvṛdhaḥ dvāraḥ devīḥ asaścataḥ 
SA_GV01_rv_hn01u-256	RV_1,013.06c adyā nūnaṃ ca yaṣṭave //	adyā nūnam ca yaṣṭave 
SA_GV01_rv_hn01u-257	RV_1,013.07a naktoṣāsā supeśasāsmin yajña upa hvaye /	nakta uṣāsā supeśasā asmin yajñe upa hvaye 
SA_GV01_rv_hn01u-258	RV_1,013.07c idaṃ no barhir āsade //	idam naḥ barhiḥ āsade 
SA_GV01_rv_hn01u-259	RV_1,013.08a tā sujihvā upa hvaye hotārā daivyā kavī /	tā su jihvā upa hvaye hotārā daivyā kavī 
SA_GV01_rv_hn01u-260	RV_1,013.08c yajñaṃ no yakṣatām imam //	yajñam naḥ yakṣatām imam 
SA_GV01_rv_hn01u-261	RV_1,013.09a iḷā sarasvatī mahī tisro devīr mayobhuvaḥ /	iḷā sarasvatī mahī tisraḥ devīḥ mayobhuvaḥ 
SA_GV01_rv_hn01u-262	RV_1,013.09c barhiḥ sīdantv asridhaḥ //	barhiḥ sīdantu asridhaḥ 
SA_GV01_rv_hn01u-263	RV_1,013.10a iha tvaṣṭāram agriyaṃ viśvarūpam upa hvaye /	iha tvaṣṭāram agriyam viśva rūpam upa hvaye 
SA_GV01_rv_hn01u-264	RV_1,013.10c asmākam astu kevalaḥ //	asmākam astu kevalaḥ 
SA_GV01_rv_hn01u-265	RV_1,013.11a ava sṛjā vanaspate deva devebhyo haviḥ /	ava sṛja vanaspate deva devebhyaḥ haviḥ 
SA_GV01_rv_hn01u-266	RV_1,013.11c pra dātur astu cetanam //	pra dātuḥ astu cetanam 
SA_GV01_rv_hn01u-267	RV_1,013.12a svāhā yajñaṃ kṛṇotanendrāya yajvano gṛhe /	svāhā yajñam kṛṇotana indrāya yajvanaḥ gṛhe 
SA_GV01_rv_hn01u-268	RV_1,013.12c tatra devāṃ upa hvaye //	tatra devān upa hvaye 
SA_GV01_rv_hn01u-269	RV_1,014.01a aibhir agne duvo giro viśvebhiḥ somapītaye /	ā ebhiḥ agne duvaḥ giraḥ viśvebhiḥ soma pītaye 
SA_GV01_rv_hn01u-270	RV_1,014.01c devebhir yāhi yakṣi ca //	devebhiḥ yāhi yakṣi ca 
SA_GV01_rv_hn01u-271	RV_1,014.02a ā tvā kaṇvā ahūṣata gṛṇanti vipra te dhiyaḥ /	ā tvā kaṇvāḥ ahūṣata gṛṇanti vipra te dhiyaḥ 
SA_GV01_rv_hn01u-272	RV_1,014.02c devebhir agna ā gahi //	devebhiḥ agne ā gahi 
SA_GV01_rv_hn01u-273	RV_1,014.03a indravāyū bṛhaspatim mitrāgnim pūṣaṇam bhagam /	indra vāyū bṛhaspatim mitra agnim pūṣaṇam bhagam 
SA_GV01_rv_hn01u-274	RV_1,014.03c ādityān mārutaṃ gaṇam //	ādityān mārutam gaṇam 
SA_GV01_rv_hn01u-275	RV_1,014.04a pra vo bhriyanta indavo matsarā mādayiṣṇavaḥ /	pra vaḥ bhriyantaḥ indavaḥ matsarāḥ mādayiṣṇavaḥ 
SA_GV01_rv_hn01u-276	RV_1,014.04c drapsā madhvaś camūṣadaḥ //	drapsāḥ madhvaḥ camūṣadaḥ 
SA_GV01_rv_hn01u-277	RV_1,014.05a īḷate tvām avasyavaḥ kaṇvāso vṛktabarhiṣaḥ /	īḍate tvām avasyavaḥ kaṇvāsaḥ vṛkta barhiṣaḥ 
SA_GV01_rv_hn01u-278	RV_1,014.05c haviṣmanto araṅkṛtaḥ //	haviṣmantaḥ araṅkṛtaḥ 
SA_GV01_rv_hn01u-279	RV_1,014.06a ghṛtapṛṣṭhā manoyujo ye tvā vahanti vahnayaḥ /	ghṛta pṛṣṭhāḥ manaḥ yujaḥ ye tvā vahanti vahnayaḥ 
SA_GV01_rv_hn01u-280	RV_1,014.06c ā devān somapītaye //	ā devān soma pītaye 
SA_GV01_rv_hn01u-281	RV_1,014.07a tān yajatrāṃ ṛtāvṛdho 'gne patnīvatas kṛdhi /	tān yajatrān ṛtāvṛdhaḥ gne patnīvataḥ kṛdhi 
SA_GV01_rv_hn01u-282	RV_1,014.07c madhvaḥ sujihva pāyaya //	madhvaḥ su jihva pāyaya 
SA_GV01_rv_hn01u-283	RV_1,014.08a ye yajatrā ya īḍyās te te pibantu jihvayā /	ye yajatrāḥ ye īḍyāḥ te te pibantu jihvayā 
SA_GV01_rv_hn01u-284	RV_1,014.08c madhor agne vaṣaṭkṛti //	madhoḥ agne vaṣaṭkṛti 
SA_GV01_rv_hn01u-285	RV_1,014.09a ākīṃ sūryasya rocanād viśvān devāṃ uṣarbudhaḥ /	ākīm sūryasya rocanāt viśvān devān uṣarbudhaḥ 
SA_GV01_rv_hn01u-286	RV_1,014.09c vipro hoteha vakṣati //	vipraḥ hotā iha vakṣati 
SA_GV01_rv_hn01u-287	RV_1,014.10a viśvebhiḥ somyam madhv agna indreṇa vāyunā /	viśvebhiḥ somyam madhu agne indreṇa vāyunā 
SA_GV01_rv_hn01u-288	RV_1,014.10c pibā mitrasya dhāmabhiḥ //	pibā mitrasya dhāmabhiḥ 
SA_GV01_rv_hn01u-289	RV_1,014.11a tvaṃ hotā manurhito 'gne yajñeṣu sīdasi /	tvam hotā manuḥ hitaḥ gne yajñeṣu sīdasi 
SA_GV01_rv_hn01u-290	RV_1,014.11c semaṃ no adhvaraṃ yaja //	sā imam naḥ adhvaram yaja 
SA_GV01_rv_hn01u-291	RV_1,014.12a yukṣvā hy aruṣī rathe harito deva rohitaḥ /	yukṣvā hi aruṣī rathe haritaḥ deva rohitaḥ 
SA_GV01_rv_hn01u-292	RV_1,014.12c tābhir devāṃ ihā vaha //	tābhiḥ devān iha ā vaha 
SA_GV01_rv_hn01u-293	RV_1,015.01a indra somam piba ṛtunā tvā viśantv indavaḥ /	indra somam piba ṛtunā tvā viśantu indavaḥ 
SA_GV01_rv_hn01u-294	RV_1,015.01c matsarāsas tadokasaḥ //	matsarāsaḥ tad okasaḥ 
SA_GV01_rv_hn01u-295	RV_1,015.02a marutaḥ pibata ṛtunā potrād yajñam punītana /	marutaḥ pibata ṛtunā potrāt yajñam punītana 
SA_GV01_rv_hn01u-296	RV_1,015.02c yūyaṃ hi ṣṭhā sudānavaḥ //	yūyam hi stha sudānavaḥ 
SA_GV01_rv_hn01u-297	RV_1,015.03a abhi yajñaṃ gṛṇīhi no gnāvo neṣṭaḥ piba ṛtunā /	abhi yajñam gṛṇīhi naḥ gnāvaḥ na iṣṭar piba ṛtunā 
SA_GV01_rv_hn01u-298	RV_1,015.03c tvaṃ hi ratnadhā asi //	tvam hi ratna dhāḥ asi 
SA_GV01_rv_hn01u-299	RV_1,015.04a agne devāṃ ihā vaha sādayā yoniṣu triṣu /	agne devān iha ā vaha sādaya yoniṣu triṣu 
SA_GV01_rv_hn01u-300	RV_1,015.04c pari bhūṣa piba ṛtunā //	pari bhūṣa piba ṛtunā 
SA_GV01_rv_hn01u-301	RV_1,015.05a brāhmaṇād indra rādhasaḥ pibā somam ṛtūṃr anu /	brāhmaṇāt indra rādhasaḥ piba somam ṛtūṃr anu 
SA_GV01_rv_hn01u-302	RV_1,015.05c taved dhi sakhyam astṛtam //	tava id hi sakhyam astṛtam 
SA_GV01_rv_hn01u-303	RV_1,015.06a yuvaṃ dakṣaṃ dhṛtavrata mitrāvaruṇa dūḷabham /	yuvam dakṣam dhṛta vrata mitrāvaruṇa dūḍabham 
SA_GV01_rv_hn01u-304	RV_1,015.06c ṛtunā yajñam āśāthe //	ṛtunā yajñam āśāthe 
SA_GV01_rv_hn01u-305	RV_1,015.07a draviṇodā draviṇaso grāvahastāso adhvare /	draviṇaḥ dāḥ draviṇasaḥ grāva hastāsaḥ adhvare 
SA_GV01_rv_hn01u-306	RV_1,015.07c yajñeṣu devam īḷate //	yajñeṣu devam īḍate 
SA_GV01_rv_hn01u-307	RV_1,015.08a draviṇodā dadātu no vasūni yāni śṛṇvire /	draviṇaḥ dāḥ dadātu naḥ vasūni yāni śṛṇvire 
SA_GV01_rv_hn01u-308	RV_1,015.08c deveṣu tā vanāmahe //	deveṣu tā vanāmahe 
SA_GV01_rv_hn01u-309	RV_1,015.09a draviṇodāḥ pipīṣati juhota pra ca tiṣṭhata /	draviṇaḥ dāḥ pipīṣati juhota pra ca tiṣṭhata 
SA_GV01_rv_hn01u-310	RV_1,015.09c neṣṭrād ṛtubhir iṣyata //	neṣṭrāt ṛtubhiḥ iṣyata 
SA_GV01_rv_hn01u-311	RV_1,015.10a yat tvā turīyam ṛtubhir draviṇodo yajāmahe /	yat tvā turīyam ṛtubhiḥ draviṇaḥ daḥ yajāmahe 
SA_GV01_rv_hn01u-312	RV_1,015.10c adha smā no dadir bhava //	adha smā naḥ dadiḥ bhava 
SA_GV01_rv_hn01u-313	RV_1,015.11a aśvinā pibatam madhu dīdyagnī śucivratā /	aśvinā pibatam madhu dīdi agnī śuci vratā 
SA_GV01_rv_hn01u-314	RV_1,015.11c ṛtunā yajñavāhasā //	ṛtunā yajña vāhasā 
SA_GV01_rv_hn01u-315	RV_1,015.12a gārhapatyena santya ṛtunā yajñanīr asi /	gārhapatyena santyaḥ ṛtunā yajñanīḥ asi 
SA_GV01_rv_hn01u-316	RV_1,015.12c devān devayate yaja //	devān devayate yaja 
SA_GV01_rv_hn01u-317	RV_1,016.01a ā tvā vahantu harayo vṛṣaṇaṃ somapītaye /	ā tvā vahantu harayaḥ vṛṣaṇam soma pītaye 
SA_GV01_rv_hn01u-318	RV_1,016.01c indra tvā sūracakṣasaḥ //	indra tvā sūra cakṣasaḥ 
SA_GV01_rv_hn01u-319	RV_1,016.02a imā dhānā ghṛtasnuvo harī ihopa vakṣataḥ /	imāḥ dhānāḥ ghṛtasnuvaḥ harī iha upa vakṣataḥ 
SA_GV01_rv_hn01u-320	RV_1,016.02c indraṃ sukhatame rathe //	indram sukhatame rathe 
SA_GV01_rv_hn01u-321	RV_1,016.03a indram prātar havāmaha indram prayaty adhvare /	indram prātar havāmahe indram prayati adhvare 
SA_GV01_rv_hn01u-322	RV_1,016.03c indraṃ somasya pītaye //	indram somasya pītaye 
SA_GV01_rv_hn01u-323	RV_1,016.04a upa naḥ sutam ā gahi haribhir indra keśibhiḥ /	upa naḥ sutam ā gahi haribhiḥ indra keśibhiḥ 
SA_GV01_rv_hn01u-324	RV_1,016.04c sute hi tvā havāmahe //	sute hi tvā havāmahe 
SA_GV01_rv_hn01u-325	RV_1,016.05a semaṃ na stomam ā gahy upedaṃ savanaṃ sutam /	sā imam naḥ stomam ā gahi upa idam savanam sutam 
SA_GV01_rv_hn01u-326	RV_1,016.05c gauro na tṛṣitaḥ piba //	gauraḥ na tṛṣitaḥ piba 
SA_GV01_rv_hn01u-327	RV_1,016.06a ime somāsa indavaḥ sutāso adhi barhiṣi /	ime somāsaḥ indavaḥ sutāsaḥ adhi barhiṣi 
SA_GV01_rv_hn01u-328	RV_1,016.06c tāṃ indra sahase piba //	tām indra sahase piba 
SA_GV01_rv_hn01u-329	RV_1,016.07a ayaṃ te stomo agriyo hṛdispṛg astu śantamaḥ /	ayam te stomaḥ agriyaḥ hṛdispṛś astu śantamaḥ 
SA_GV01_rv_hn01u-330	RV_1,016.07c athā somaṃ sutam piba //	athā somam sutam piba 
SA_GV01_rv_hn01u-331	RV_1,016.08a viśvam it savanaṃ sutam indro madāya gacchati /	viśvam id savanam sutam indraḥ madāya gacchati 
SA_GV01_rv_hn01u-332	RV_1,016.08c vṛtrahā somapītaye //	vṛtrahā soma pītaye 
SA_GV01_rv_hn01u-333	RV_1,016.09a semaṃ naḥ kāmam ā pṛṇa gobhir aśvaiḥ śatakrato /	sa imam naḥ kāmam ā pṛṇa gobhiḥ aśvaiḥ śatakrato 
SA_GV01_rv_hn01u-334	RV_1,016.09c stavāma tvā svādhyaḥ //	stavāma tvā svādhyaḥ 
SA_GV01_rv_hn01u-335	RV_1,017.01a indrāvaruṇayor ahaṃ samrājor ava ā vṛṇe /	indrāvaruṇayoḥ aham samrājoḥ avaḥ ā vṛṇe 
SA_GV01_rv_hn01u-336	RV_1,017.01c tā no mṛḷāta īdṛśe //	tā naḥ mṛḷātaḥ īdṛśe 
SA_GV01_rv_hn01u-337	RV_1,017.02a gantārā hi stho 'vase havaṃ viprasya māvataḥ /	gantārā hi sthaḥ vase havam viprasya māvataḥ 
SA_GV01_rv_hn01u-338	RV_1,017.02c dhartārā carṣaṇīnām //	dhartārā carṣaṇīnām 
SA_GV01_rv_hn01u-339	RV_1,017.03a anukāmaṃ tarpayethām indrāvaruṇa rāya ā /	anukāmam tarpayethām indrāvaruṇa rāyaḥ ā 
SA_GV01_rv_hn01u-340	RV_1,017.03c tā vāṃ nediṣṭham īmahe //	tā vām nediṣṭham īmahe 
SA_GV01_rv_hn01u-341	RV_1,017.04a yuvāku hi śacīnāṃ yuvāku sumatīnām /	yuvāku hi śacīnām yuvāku sumatīnām 
SA_GV01_rv_hn01u-342	RV_1,017.04c bhūyāma vājadāvnām //	bhūyāma vāja dāvnām 
SA_GV01_rv_hn01u-343	RV_1,017.05a indraḥ sahasradāvnāṃ varuṇaḥ śaṃsyānām /	indraḥ sahasra dāvnām varuṇaḥ śaṃsyānām 
SA_GV01_rv_hn01u-344	RV_1,017.05c kratur bhavaty ukthyaḥ //	kratuḥ bhavati ukthyaḥ 
SA_GV01_rv_hn01u-345	RV_1,017.06a tayor id avasā vayaṃ sanema ni ca dhīmahi /	tayoḥ id avasā vayam sanema ni ca dhīmahi 
SA_GV01_rv_hn01u-346	RV_1,017.06c syād uta prarecanam //	syāt uta prarecanam 
SA_GV01_rv_hn01u-347	RV_1,017.07a indrāvaruṇa vām ahaṃ huve citrāya rādhase /	indrāvaruṇa vām aham huve citrāya rādhase 
SA_GV01_rv_hn01u-348	RV_1,017.07c asmān su jigyuṣas kṛtam //	asmān su jigyuṣaḥ kṛtam 
SA_GV01_rv_hn01u-349	RV_1,017.08a indrāvaruṇa nū nu vāṃ siṣāsantīṣu dhīṣv ā /	indrāvaruṇa nu nu vām siṣāsantīṣu dhīṣu ā 
SA_GV01_rv_hn01u-350	RV_1,017.08c asmabhyaṃ śarma yacchatam //	asmabhyam śarma yacchatam 
SA_GV01_rv_hn01u-351	RV_1,017.09a pra vām aśnotu suṣṭutir indrāvaruṇa yāṃ huve /	pra vām aśnotu suṣṭutiḥ indrāvaruṇa yām huve 
SA_GV01_rv_hn01u-352	RV_1,017.09c yām ṛdhāthe sadhastutim //	yām ṛdhāthe sadhastutim 
SA_GV01_rv_hn01u-353	RV_1,018.01a somānaṃ svaraṇaṃ kṛṇuhi brahmaṇas pate /	somānam svaraṇam kṛṇuhi brahmaṇaḥ pate 
SA_GV01_rv_hn01u-354	RV_1,018.01c kakṣīvantaṃ ya auśijaḥ //	kakṣīvantam yaḥ auśijaḥ 
SA_GV01_rv_hn01u-355	RV_1,018.02a yo revān yo amīvahā vasuvit puṣṭivardhanaḥ /	yaḥ revān yaḥ amīva hā vasu vid puṣṭi vardhanaḥ 
SA_GV01_rv_hn01u-356	RV_1,018.02c sa naḥ siṣaktu yas turaḥ //	sa naḥ siṣaktu yaḥ turaḥ 
SA_GV01_rv_hn01u-357	RV_1,018.03a mā naḥ śaṃso araruṣo dhūrtiḥ praṇaṅ martyasya /	mā naḥ śaṃsaḥ a raruṣaḥ dhūrtiḥ praṇak martyasya 
SA_GV01_rv_hn01u-358	RV_1,018.03c rakṣā ṇo brahmaṇas pate //	rakṣa naḥ brahmaṇas pate 
SA_GV01_rv_hn01u-359	RV_1,018.04a sa ghā vīro na riṣyati yam indro brahmaṇas patiḥ /	sa ghā vīraḥ na riṣyati yam indraḥ brahmaṇaḥ patiḥ 
SA_GV01_rv_hn01u-360	RV_1,018.04c somo hinoti martyam //	somaḥ hinoti martyam 
SA_GV01_rv_hn01u-361	RV_1,018.05a tvaṃ tam brahmaṇas pate soma indraś ca martyam /	tvam tam brahmaṇaḥ pate somaḥ indraḥ ca martyam 
SA_GV01_rv_hn01u-362	RV_1,018.05c dakṣiṇā pātv aṃhasaḥ //	dakṣiṇā pātu aṃhasaḥ 
SA_GV01_rv_hn01u-363	RV_1,018.06a sadasas patim adbhutam priyam indrasya kāmyam /	sadasas patim adbhutam priyam indrasya kāmyam 
SA_GV01_rv_hn01u-364	RV_1,018.06c sanim medhām ayāsiṣam //	sanim medhām ayāsiṣam 
SA_GV01_rv_hn01u-365	RV_1,018.07a yasmād ṛte na sidhyati yajño vipaścitaś cana /	yasmāt ṛte na sidhyati yajñaḥ vipaścitaḥ cana 
SA_GV01_rv_hn01u-366	RV_1,018.07c sa dhīnāṃ yogam invati //	sa dhīnām yogam invati 
SA_GV01_rv_hn01u-367	RV_1,018.08a ād ṛdhnoti haviṣkṛtim prāñcaṃ kṛṇoty adhvaram /	āt ṛdhnoti haviṣkṛtim prāñcam kṛṇoti adhvaram 
SA_GV01_rv_hn01u-368	RV_1,018.08c hotrā deveṣu gacchati //	hotrā deveṣu gacchati 
SA_GV01_rv_hn01u-369	RV_1,018.09a narāśaṃsaṃ sudhṛṣṭamam apaśyaṃ saprathastamam /	narāśaṃsam sudhṛṣṭamam apaśyam saprathastamam 
SA_GV01_rv_hn01u-370	RV_1,018.09c divo na sadmamakhasam //	divaḥ na sadmamakhasam 
SA_GV01_rv_hn01u-371	RV_1,019.01a prati tyaṃ cārum adhvaraṃ gopīthāya pra hūyase /	prati tyam cārum adhvaram gopīthāya pra hūyase 
SA_GV01_rv_hn01u-372	RV_1,019.01c marudbhir agna ā gahi //	marudbhiḥ agne ā gahi 
SA_GV01_rv_hn01u-373	RV_1,019.02a nahi devo na martyo mahas tava kratum paraḥ /	nahi devaḥ na martyaḥ mahaḥ tava kratum paraḥ 
SA_GV01_rv_hn01u-374	RV_1,019.02c marudbhir agna ā gahi //	marudbhiḥ agne ā gahi 
SA_GV01_rv_hn01u-375	RV_1,019.03a ye maho rajaso vidur viśve devāso adruhaḥ /	ye mahaḥ rajasaḥ viduḥ viśve devāsaḥ adruhaḥ 
SA_GV01_rv_hn01u-376	RV_1,019.03c marudbhir agna ā gahi //	marudbhiḥ agne ā gahi 
SA_GV01_rv_hn01u-377	RV_1,019.04a ya ugrā arkam ānṛcur anādhṛṣṭāsa ojasā /	ye ugrāḥ arkam ānṛcuḥ anādhṛṣṭāsaḥ ojasā 
SA_GV01_rv_hn01u-378	RV_1,019.04c marudbhir agna ā gahi //	marudbhiḥ agne ā gahi 
SA_GV01_rv_hn01u-379	RV_1,019.05a ye śubhrā ghoravarpasaḥ sukṣatrāso riśādasaḥ /	ye śubhrāḥ ghora varpasaḥ su kṣatrāsaḥ riśādasaḥ 
SA_GV01_rv_hn01u-380	RV_1,019.05c marudbhir agna ā gahi //	marudbhiḥ agne ā gahi 
SA_GV01_rv_hn01u-381	RV_1,019.06a ye nākasyādhi rocane divi devāsa āsate /	ye nākasya adhi rocane divi devāsaḥ āsate 
SA_GV01_rv_hn01u-382	RV_1,019.06c marudbhir agna ā gahi //	marudbhiḥ agne ā gahi 
SA_GV01_rv_hn01u-383	RV_1,019.07a ya īṅkhayanti parvatān tiraḥ samudram arṇavam /	ye īṅkhayanti parvatān tiras samudram arṇavam 
SA_GV01_rv_hn01u-384	RV_1,019.07c marudbhir agna ā gahi //	marudbhiḥ agne ā gahi 
SA_GV01_rv_hn01u-385	RV_1,019.08a ā ye tanvanti raśmibhis tiraḥ samudram ojasā /	ā ye tanvanti raśmibhiḥ tiras samudram ojasā 
SA_GV01_rv_hn01u-386	RV_1,019.08c marudbhir agna ā gahi //	marudbhiḥ agne ā gahi 
SA_GV01_rv_hn01u-387	RV_1,019.09a abhi tvā pūrvapītaye sṛjāmi somyam madhu /	abhi tvā pūrva pītaye sṛjāmi somyam madhu 
SA_GV01_rv_hn01u-388	RV_1,019.09c marudbhir agna ā gahi //	marudbhiḥ agne ā gahi 
SA_GV01_rv_hn01u-389	RV_1,020.01a ayaṃ devāya janmane stomo viprebhir āsayā /	ayam devāya janmane stomaḥ viprebhiḥ āsayā 
SA_GV01_rv_hn01u-390	RV_1,020.01c akāri ratnadhātamaḥ //	akāri ratna dhātamaḥ 
SA_GV01_rv_hn01u-391	RV_1,020.02a ya indrāya vacoyujā tatakṣur manasā harī /	ye indrāya vacaḥ yujā tatakṣuḥ manasā harī 
SA_GV01_rv_hn01u-392	RV_1,020.02c śamībhir yajñam āśata //	śamībhiḥ yajñam āśata 
SA_GV01_rv_hn01u-393	RV_1,020.03a takṣan nāsatyābhyām parijmānaṃ sukhaṃ ratham /	takṣan nāsatyābhyām parijmānam sukham ratham 
SA_GV01_rv_hn01u-394	RV_1,020.03c takṣan dhenuṃ sabardughām //	takṣan dhenum sabardughām 
SA_GV01_rv_hn01u-395	RV_1,020.04a yuvānā pitarā punaḥ satyamantrā ṛjūyavaḥ /	yuvānā pitarā punar satya mantrāḥ ṛjūyavaḥ 
SA_GV01_rv_hn01u-396	RV_1,020.04c ṛbhavo viṣṭy akrata //	ṛbhavaḥ viṣṭī akrata 
SA_GV01_rv_hn01u-397	RV_1,020.05a saṃ vo madāso agmatendreṇa ca marutvatā /	sam vaḥ madāsaḥ agmata indreṇa ca marutvatā 
SA_GV01_rv_hn01u-398	RV_1,020.05c ādityebhiś ca rājabhiḥ //	ādityebhiḥ ca rājabhiḥ 
SA_GV01_rv_hn01u-399	RV_1,020.06a uta tyaṃ camasaṃ navaṃ tvaṣṭur devasya niṣkṛtam /	uta tyam camasam navam tvaṣṭuḥ devasya niṣkṛtam 
SA_GV01_rv_hn01u-400	RV_1,020.06c akarta caturaḥ punaḥ //	akarta caturaḥ punar 
SA_GV01_rv_hn01u-401	RV_1,020.07a te no ratnāni dhattana trir ā sāptāni sunvate /	te naḥ ratnāni dhattana tris ā sāptāni sunvate 
SA_GV01_rv_hn01u-402	RV_1,020.07c ekam-ekaṃ suśastibhiḥ //	ekam ekam su śastibhiḥ 
SA_GV01_rv_hn01u-403	RV_1,020.08a adhārayanta vahnayo 'bhajanta sukṛtyayā /	adhārayanta vahnayaḥ bhajanta su kṛtyayā 
SA_GV01_rv_hn01u-404	RV_1,020.08c bhāgaṃ deveṣu yajñiyam //	bhāgam deveṣu yajñiyam 
SA_GV01_rv_hn01u-405	RV_1,021.01a ihendrāgnī upa hvaye tayor it stomam uśmasi /	iha indra agnī upa hvaye tayoḥ id stomam uśmasi 
SA_GV01_rv_hn01u-406	RV_1,021.01c tā somaṃ somapātamā //	tā somam soma pātamā 
SA_GV01_rv_hn01u-407	RV_1,021.02a tā yajñeṣu pra śaṃsatendrāgnī śumbhatā naraḥ /	tā yajñeṣu pra śaṃsata indra agnī śumbhata naraḥ 
SA_GV01_rv_hn01u-408	RV_1,021.02c tā gāyatreṣu gāyata //	tā gāyatreṣu gāyata 
SA_GV01_rv_hn01u-409	RV_1,021.03a tā mitrasya praśastaya indrāgnī tā havāmahe /	tā mitrasya praśastaye indra agnī tā havāmahe 
SA_GV01_rv_hn01u-410	RV_1,021.03c somapā somapītaye //	soma pā soma pītaye 
SA_GV01_rv_hn01u-411	RV_1,021.04a ugrā santā havāmaha upedaṃ savanaṃ sutam /	ugrā santā havāmahe upa idam savanam sutam 
SA_GV01_rv_hn01u-412	RV_1,021.04c indrāgnī eha gacchatām //	indra agnī ā iha gacchatām 
SA_GV01_rv_hn01u-413	RV_1,021.05a tā mahāntā sadaspatī indrāgnī rakṣa ubjatam /	tā mahāntā sadaspatī indra agnī rakṣaḥ ubjatam 
SA_GV01_rv_hn01u-414	RV_1,021.05c aprajāḥ santv atriṇaḥ //	aprajāḥ santu atriṇaḥ 
SA_GV01_rv_hn01u-415	RV_1,021.06a tena satyena jāgṛtam adhi pracetune pade /	tena satyena jāgṛtam adhi pracetune pade 
SA_GV01_rv_hn01u-416	RV_1,021.06c indrāgnī śarma yacchatam //	indra agnī śarma yacchatam 
SA_GV01_rv_hn01u-417	RV_1,022.01a prātaryujā vi bodhayāśvināv eha gacchatām /	prātar yujā vi bodhaya aśvinau ā iha gacchatām 
SA_GV01_rv_hn01u-418	RV_1,022.01c asya somasya pītaye //	asya somasya pītaye 
SA_GV01_rv_hn01u-419	RV_1,022.02a yā surathā rathītamobhā devā divispṛśā /	yā su rathā rathītamā ubhā devā divispṛśā 
SA_GV01_rv_hn01u-420	RV_1,022.02c aśvinā tā havāmahe //	aśvinā tā havāmahe 
SA_GV01_rv_hn01u-421	RV_1,022.03a yā vāṃ kaśā madhumaty aśvinā sūnṛtāvatī /	yā vām kaśā madhumatī aśvinā sūnṛtāvatī 
SA_GV01_rv_hn01u-422	RV_1,022.03c tayā yajñam mimikṣatam //	tayā yajñam mimikṣatam 
SA_GV01_rv_hn01u-423	RV_1,022.04a nahi vām asti dūrake yatrā rathena gacchathaḥ /	nahi vām asti dūrake yatrā rathena gacchathaḥ 
SA_GV01_rv_hn01u-424	RV_1,022.04c aśvinā somino gṛham //	aśvinā sominaḥ gṛham 
SA_GV01_rv_hn01u-425	RV_1,022.05a hiraṇyapāṇim ūtaye savitāram upa hvaye /	hiraṇya pāṇim ūtaye savitāram upa hvaye 
SA_GV01_rv_hn01u-426	RV_1,022.05c sa cettā devatā padam //	sa cettā devatā padam 
SA_GV01_rv_hn01u-427	RV_1,022.06a apāṃ napātam avase savitāram upa stuhi /	apām napātam avase savitāram upa stuhi 
SA_GV01_rv_hn01u-428	RV_1,022.06c tasya vratāny uśmasi //	tasya vratāni uśmasi 
SA_GV01_rv_hn01u-429	RV_1,022.07a vibhaktāraṃ havāmahe vasoś citrasya rādhasaḥ /	vibhaktāram havāmahe vasoḥ citrasya rādhasaḥ 
SA_GV01_rv_hn01u-430	RV_1,022.07c savitāraṃ nṛcakṣasam //	savitāram nṛ cakṣasam 
SA_GV01_rv_hn01u-431	RV_1,022.08a sakhāya ā ni ṣīdata savitā stomyo nu naḥ /	sakhāyaḥ ā ni sīdata savitā stomyaḥ nu naḥ 
SA_GV01_rv_hn01u-432	RV_1,022.08c dātā rādhāṃsi śumbhati //	dātā rādhāṃsi śumbhati 
SA_GV01_rv_hn01u-433	RV_1,022.09a agne patnīr ihā vaha devānām uśatīr upa /	agne patnīḥ iha ā vaha devānām uśatīḥ upa 
SA_GV01_rv_hn01u-434	RV_1,022.09c tvaṣṭāraṃ somapītaye //	tvaṣṭāram soma pītaye 
SA_GV01_rv_hn01u-435	RV_1,022.10a ā gnā agna ihāvase hotrāṃ yaviṣṭha bhāratīm /	ā gnāḥ agne iha avase hotrām yaviṣṭha bhāratīm 
SA_GV01_rv_hn01u-436	RV_1,022.10c varūtrīṃ dhiṣaṇāṃ vaha //	varūtrīm dhiṣaṇām vaha 
SA_GV01_rv_hn01u-437	RV_1,022.11a abhi no devīr avasā mahaḥ śarmaṇā nṛpatnīḥ /	abhi naḥ devīḥ avasā mahaḥ śarmaṇā nṛ patnīḥ 
SA_GV01_rv_hn01u-438	RV_1,022.11c acchinnapatrāḥ sacantām //	a chinna patrāḥ sacantām 
SA_GV01_rv_hn01u-439	RV_1,022.12a ihendrāṇīm upa hvaye varuṇānīṃ svastaye /	iha indrāṇīm upa hvaye varuṇānīm svastaye 
SA_GV01_rv_hn01u-440	RV_1,022.12c agnāyīṃ somapītaye //	agnāyīm soma pītaye 
SA_GV01_rv_hn01u-441	RV_1,022.13a mahī dyauḥ pṛthivī ca na imaṃ yajñam mimikṣatām /	mahī dyauḥ pṛthivī ca naḥ imam yajñam mimikṣatām 
SA_GV01_rv_hn01u-442	RV_1,022.13c pipṛtāṃ no bharīmabhiḥ //	pipṛtām naḥ bharīmabhiḥ 
SA_GV01_rv_hn01u-443	RV_1,022.14a tayor id ghṛtavat payo viprā rihanti dhītibhiḥ /	tayoḥ id ghṛtavat payaḥ viprāḥ rihanti dhītibhiḥ 
SA_GV01_rv_hn01u-444	RV_1,022.14c gandharvasya dhruve pade //	gandharvasya dhruve pade 
SA_GV01_rv_hn01u-445	RV_1,022.15a syonā pṛthivi bhavānṛkṣarā niveśanī /	syonā pṛthivi bhava anṛkṣarā niveśanī 
SA_GV01_rv_hn01u-446	RV_1,022.15c yacchā naḥ śarma saprathaḥ //	yaccha naḥ śarma saprathaḥ 
SA_GV01_rv_hn01u-447	RV_1,022.16a ato devā avantu no yato viṣṇur vicakrame /	atas devāḥ avantu naḥ yatas viṣṇuḥ vicakrame 
SA_GV01_rv_hn01u-448	RV_1,022.16c pṛthivyāḥ sapta dhāmabhiḥ //	pṛthivyāḥ sapta dhāmabhiḥ 
SA_GV01_rv_hn01u-449	RV_1,022.17a idaṃ viṣṇur vi cakrame tredhā ni dadhe padam /	idam viṣṇuḥ vi cakrame tredhā ni dadhe padam 
SA_GV01_rv_hn01u-450	RV_1,022.17c samūḷham asya pāṃsure //	samūḍham asya pāṃsure 
SA_GV01_rv_hn01u-451	RV_1,022.18a trīṇi padā vi cakrame viṣṇur gopā adābhyaḥ /	trīṇi padā vi cakrame viṣṇuḥ gopāḥ adābhyaḥ 
SA_GV01_rv_hn01u-452	RV_1,022.18c ato dharmāṇi dhārayan //	atas dharmāṇi dhārayan 
SA_GV01_rv_hn01u-453	RV_1,022.19a viṣṇoḥ karmāṇi paśyata yato vratāni paspaśe /	viṣṇoḥ karmāṇi paśyata yatas vratāni paspaśe 
SA_GV01_rv_hn01u-454	RV_1,022.19c indrasya yujyaḥ sakhā //	indrasya yujyaḥ sakhā 
SA_GV01_rv_hn01u-455	RV_1,022.20a tad viṣṇoḥ paramam padaṃ sadā paśyanti sūrayaḥ /	tat viṣṇoḥ paramam padam sadā paśyanti sūrayaḥ 
SA_GV01_rv_hn01u-456	RV_1,022.20c divīva cakṣur ātatam //	divi iva cakṣuḥ ātatam 
SA_GV01_rv_hn01u-457	RV_1,022.21a tad viprāso vipanyavo jāgṛvāṃsaḥ sam indhate /	tat viprāsaḥ vipanyavaḥ jāgṛvāṃsaḥ sam indhate 
SA_GV01_rv_hn01u-458	RV_1,022.21c viṣṇor yat paramam padam //	viṣṇoḥ yat paramam padam 
SA_GV01_rv_hn01u-459	RV_1,023.01a tīvrāḥ somāsa ā gahy āśīrvantaḥ sutā ime /	tīvrāḥ somāsaḥ ā gahi āśīrvantaḥ sutāḥ ime 
SA_GV01_rv_hn01u-460	RV_1,023.01c vāyo tān prasthitān piba //	vāyo tān prasthitān piba 
SA_GV01_rv_hn01u-461	RV_1,023.02a ubhā devā divispṛśendravāyū havāmahe /	ubhā devā divispṛśā indra vāyū havāmahe 
SA_GV01_rv_hn01u-462	RV_1,023.02c asya somasya pītaye //	asya somasya pītaye 
SA_GV01_rv_hn01u-463	RV_1,023.03a indravāyū manojuvā viprā havanta ūtaye /	indra vāyū manaḥ juvā viprāḥ havante ūtaye 
SA_GV01_rv_hn01u-464	RV_1,023.03c sahasrākṣā dhiyas patī //	sahasra akṣā dhiyaḥ patī 
SA_GV01_rv_hn01u-465	RV_1,023.04a mitraṃ vayaṃ havāmahe varuṇaṃ somapītaye /	mitram vayam havāmahe varuṇam soma pītaye 
SA_GV01_rv_hn01u-466	RV_1,023.04c jajñānā pūtadakṣasā //	jajñānā pūta dakṣasā 
SA_GV01_rv_hn01u-467	RV_1,023.05a ṛtena yāv ṛtāvṛdhāv ṛtasya jyotiṣas patī /	ṛtena yau ṛtāvṛdhau ṛtasya jyotiṣaḥ patī 
SA_GV01_rv_hn01u-468	RV_1,023.05c tā mitrāvaruṇā huve //	tā mitrāvaruṇā huve 
SA_GV01_rv_hn01u-469	RV_1,023.06a varuṇaḥ prāvitā bhuvan mitro viśvābhir ūtibhiḥ /	varuṇaḥ prāvitā bhuvat mitraḥ viśvābhiḥ ūtibhiḥ 
SA_GV01_rv_hn01u-470	RV_1,023.06c karatāṃ naḥ surādhasaḥ //	karatām naḥ su rādhasaḥ 
SA_GV01_rv_hn01u-471	RV_1,023.07a marutvantaṃ havāmaha indram ā somapītaye /	marutvantam havāmahe indram ā soma pītaye 
SA_GV01_rv_hn01u-472	RV_1,023.07c sajūr gaṇena tṛmpatu //	sajūs gaṇena tṛmpatu 
SA_GV01_rv_hn01u-473	RV_1,023.08a indrajyeṣṭhā marudgaṇā devāsaḥ pūṣarātayaḥ /	indra jyeṣṭhāḥ marut gaṇāḥ devāsaḥ pūṣa rātayaḥ 
SA_GV01_rv_hn01u-474	RV_1,023.08c viśve mama śrutā havam //	viśve mama śruta havam 
SA_GV01_rv_hn01u-475	RV_1,023.09a hata vṛtraṃ sudānava indreṇa sahasā yujā /	hata vṛtram sudānavaḥ indreṇa sahasā yujā 
SA_GV01_rv_hn01u-476	RV_1,023.09c mā no duḥśaṃsa īśata //	mā naḥ duḥśaṃsaḥ īśata 
SA_GV01_rv_hn01u-477	RV_1,023.10a viśvān devān havāmahe marutaḥ somapītaye /	viśvān devān havāmahe marutaḥ soma pītaye 
SA_GV01_rv_hn01u-478	RV_1,023.10c ugrā hi pṛśnimātaraḥ //	ugrāḥ hi pṛśni mātaraḥ 
SA_GV01_rv_hn01u-479	RV_1,023.11a jayatām iva tanyatur marutām eti dhṛṣṇuyā /	jayatām iva tanyatuḥ marutām eti dhṛṣṇuyā 
SA_GV01_rv_hn01u-480	RV_1,023.11c yac chubhaṃ yāthanā naraḥ //	yat śubham yāthana naraḥ 
SA_GV01_rv_hn01u-481	RV_1,023.12a haskārād vidyutas pary ato jātā avantu naḥ /	haskārāt vidyutaḥ pari atas jātāḥ avantu naḥ 
SA_GV01_rv_hn01u-482	RV_1,023.12c maruto mṛḷayantu naḥ //	marutaḥ mṛḍayantu naḥ 
SA_GV01_rv_hn01u-483	RV_1,023.13a ā pūṣañ citrabarhiṣam āghṛṇe dharuṇaṃ divaḥ /	ā pūṣam citra barhiṣam āghṛṇe dharuṇam divaḥ 
SA_GV01_rv_hn01u-484	RV_1,023.13c ājā naṣṭaṃ yathā paśum //	ājā naṣṭam yathā paśum 
SA_GV01_rv_hn01u-485	RV_1,023.14a pūṣā rājānam āghṛṇir apagūḷhaṃ guhā hitam /	pūṣā rājānam āghṛṇiḥ apagūḍham guhā hitam 
SA_GV01_rv_hn01u-486	RV_1,023.14c avindac citrabarhiṣam //	avindat citrabarhiṣam 
SA_GV01_rv_hn01u-487	RV_1,023.15a uto sa mahyam indubhiḥ ṣaḍ yuktāṃ anuseṣidhat /	uta u sa mahyam indubhiḥ ṣaṣ yuktām anuseṣidhat 
SA_GV01_rv_hn01u-488	RV_1,023.15c gobhir yavaṃ na carkṛṣat //	gobhiḥ yavam na carkṛṣat 
SA_GV01_rv_hn01u-489	RV_1,023.16a ambayo yanty adhvabhir jāmayo adhvarīyatām /	ambayaḥ yanti adhvabhiḥ jāmayaḥ adhvarīyatām 
SA_GV01_rv_hn01u-490	RV_1,023.16c pṛñcatīr madhunā payaḥ //	pṛñcatīḥ madhunā payaḥ 
SA_GV01_rv_hn01u-491	RV_1,023.17a amūr yā upa sūrye yābhir vā sūryaḥ saha /	amūḥ yāḥ upa sūrye yābhiḥ vā sūryaḥ saha 
SA_GV01_rv_hn01u-492	RV_1,023.17c tā no hinvantv adhvaram //	tāḥ naḥ hinvantu adhvaram 
SA_GV01_rv_hn01u-493	RV_1,023.18a apo devīr upa hvaye yatra gāvaḥ pibanti naḥ /	apaḥ devīḥ upa hvaye yatra gāvaḥ pibanti naḥ 
SA_GV01_rv_hn01u-494	RV_1,023.18c sindhubhyaḥ kartvaṃ haviḥ //	sindhubhyaḥ kartvam haviḥ 
SA_GV01_rv_hn01u-495	RV_1,023.19a apsv antar amṛtam apsu bheṣajam apām uta praśastaye /	apsu antar amṛtam apsu bheṣajam apām uta praśastaye 
SA_GV01_rv_hn01u-496	RV_1,023.19c devā bhavata vājinaḥ //	devāḥ bhavata vājinaḥ 
SA_GV01_rv_hn01u-497	RV_1,023.20a apsu me somo abravīd antar viśvāni bheṣajā /	apsu me somaḥ abravīt antar viśvāni bheṣajā 
SA_GV01_rv_hn01u-498	RV_1,023.20c agniṃ ca viśvaśambhuvam āpaś ca viśvabheṣajīḥ //	agnim ca viśva śambhuvam āpaḥ ca viśva bheṣajīḥ 
SA_GV01_rv_hn01u-499	RV_1,023.21a āpaḥ pṛṇīta bheṣajaṃ varūthaṃ tanve mama /	āpaḥ pṛṇīta bheṣajam varūtham tanve mama 
SA_GV01_rv_hn01u-500	RV_1,023.21c jyok ca sūryaṃ dṛśe //	jyok ca sūryam dṛśe 
SA_GV01_rv_hn01u-501	RV_1,023.22a idam āpaḥ pra vahata yat kiṃ ca duritam mayi /	idam āpaḥ pra vahata yat kim ca duritam mayi 
SA_GV01_rv_hn01u-502	RV_1,023.22c yad vāham abhidudroha yad vā śepa utānṛtam //	yat vā aham abhidudroha yat vā śepe uta anṛtam 
SA_GV01_rv_hn01u-503	RV_1,023.23a āpo adyānv acāriṣaṃ rasena sam agasmahi /	āpaḥ adya anu acāriṣam rasena sam agasmahi 
SA_GV01_rv_hn01u-504	RV_1,023.23c payasvān agna ā gahi tam mā saṃ sṛja varcasā //	payasvān agne ā gahi tam mā sam sṛja varcasā 
SA_GV01_rv_hn01u-505	RV_1,023.24a sam māgne varcasā sṛja sam prajayā sam āyuṣā /	sam mā agne varcasā sṛja sam prajayā sam āyuṣā 
SA_GV01_rv_hn01u-506	RV_1,023.24c vidyur me asya devā indro vidyāt saha ṛṣibhiḥ //	vidyuḥ me asya devāḥ indraḥ vidyāt saha ṛṣibhiḥ 
SA_GV01_rv_hn01u-507	RV_1,024.01a kasya nūnaṃ katamasyāmṛtānām manāmahe cāru devasya nāma /	kasya nūnam katamasya amṛtānām manāmahe cāru devasya nāma 
SA_GV01_rv_hn01u-508	RV_1,024.01c ko no mahyā aditaye punar dāt pitaraṃ ca dṛśeyam mātaraṃ ca //	kaḥ naḥ mahyai aditaye punar dāt pitaram ca dṛśeyam mātaram ca 
SA_GV01_rv_hn01u-509	RV_1,024.02a agner vayam prathamasyāmṛtānām manāmahe cāru devasya nāma /	agneḥ vayam prathamasya amṛtānām manāmahe cāru devasya nāma 
SA_GV01_rv_hn01u-510	RV_1,024.02c sa no mahyā aditaye punar dāt pitaraṃ ca dṛśeyam mātaraṃ ca //	sa naḥ mahyai aditaye punar dāt pitaram ca dṛśeyam mātaram ca 
SA_GV01_rv_hn01u-511	RV_1,024.03a abhi tvā deva savitar īśānaṃ vāryāṇām /	abhi tvā deva savitar īśānam vāryāṇām 
SA_GV01_rv_hn01u-512	RV_1,024.03c sadāvan bhāgam īmahe //	sadā avan bhāgam īmahe 
SA_GV01_rv_hn01u-513	RV_1,024.04a yaś cid dhi ta itthā bhagaḥ śaśamānaḥ purā nidaḥ /	yaḥ cit hi te itthā bhagaḥ śaśamānaḥ purā nidaḥ 
SA_GV01_rv_hn01u-514	RV_1,024.04c adveṣo hastayor dadhe //	a dveṣaḥ hastayoḥ dadhe 
SA_GV01_rv_hn01u-515	RV_1,024.05a bhagabhaktasya te vayam ud aśema tavāvasā /	bhaga bhaktasya te vayam ud aśema tava avasā 
SA_GV01_rv_hn01u-516	RV_1,024.05c mūrdhānaṃ rāya ārabhe //	mūrdhānam rāyaḥ ārabhe 
SA_GV01_rv_hn01u-517	RV_1,024.06a nahi te kṣatraṃ na saho na manyuṃ vayaś canāmī patayanta āpuḥ /	nahi te kṣatram na sahaḥ na manyum vayaḥ cana amī patayantaḥ āpuḥ 
SA_GV01_rv_hn01u-518	RV_1,024.06c nemā āpo animiṣaṃ carantīr na ye vātasya praminanty abhvam //	na imāḥ āpaḥ animiṣam carantīḥ na ye vātasya praminanti abhvam 
SA_GV01_rv_hn01u-519	RV_1,024.07a abudhne rājā varuṇo vanasyordhvaṃ stūpaṃ dadate pūtadakṣaḥ /	abudhne rājā varuṇaḥ vanasya ūrdhvam stūpam dadate pūta dakṣaḥ 
SA_GV01_rv_hn01u-520	RV_1,024.07c nīcīnā sthur upari budhna eṣām asme antar nihitāḥ ketavaḥ syuḥ //	nīcīnā sthuḥ upari budhne eṣām asme antar nihitāḥ ketavaḥ syuḥ 
SA_GV01_rv_hn01u-521	RV_1,024.08a uruṃ hi rājā varuṇaś cakāra sūryāya panthām anvetavā u /	urum hi rājā varuṇaḥ cakāra sūryāya panthām anvetavai u 
SA_GV01_rv_hn01u-522	RV_1,024.08c apade pādā pratidhātave 'kar utāpavaktā hṛdayāvidhaś cit //	a pade pādā pratidhātave kaḥ uta apavaktā hṛdayāvidhaḥ cit 
SA_GV01_rv_hn01u-523	RV_1,024.09a śataṃ te rājan bhiṣajaḥ sahasram urvī gabhīrā sumatiṣ ṭe astu /	śatam te rājan bhiṣajaḥ sahasram urvī gabhīrā sumatiḥ ṭe astu 
SA_GV01_rv_hn01u-524	RV_1,024.09c bādhasva dūre nirṛtim parācaiḥ kṛtaṃ cid enaḥ pra mumugdhy asmat //	bādhasva dūre nirṛtim parācais kṛtam cit enaḥ pra mumugdhi asmat 
SA_GV01_rv_hn01u-525	RV_1,024.10a amī ya ṛkṣā nihitāsa uccā naktaṃ dadṛśre kuha cid diveyuḥ /	amī ye ṛkṣāḥ nihitāsaḥ uccā naktam dadṛśre kuha cit divā īyuḥ 
SA_GV01_rv_hn01u-526	RV_1,024.10c adabdhāni varuṇasya vratāni vicākaśac candramā naktam eti //	adabdhāni varuṇasya vratāni vicākaśat candramāḥ naktam eti 
SA_GV01_rv_hn01u-527	RV_1,024.11a tat tvā yāmi brahmaṇā vandamānas tad ā śāste yajamāno havirbhiḥ /	tat tvā yāmi brahmaṇā vandamānaḥ tat ā śāste yajamānaḥ havirbhiḥ 
SA_GV01_rv_hn01u-528	RV_1,024.11c aheḷamāno varuṇeha bodhy uruśaṃsa mā na āyuḥ pra moṣīḥ //	a heḍamānaḥ varuṇa iha bodhi uru śaṃsa mā naḥ āyuḥ pra moṣīḥ 
SA_GV01_rv_hn01u-529	RV_1,024.12a tad in naktaṃ tad divā mahyam āhus tad ayaṃ keto hṛda ā vi caṣṭe /	tat id naktam tat divā mahyam āhuḥ tat ayam ketaḥ hṛdaḥ ā vi caṣṭe 
SA_GV01_rv_hn01u-530	RV_1,024.12c śunaḥśepo yam ahvad gṛbhītaḥ so asmān rājā varuṇo mumoktu //	śunaḥśepaḥ yam ahvat gṛbhītaḥ saḥ asmān rājā varuṇaḥ mumoktu 
SA_GV01_rv_hn01u-531	RV_1,024.13a śunaḥśepo hy ahvad gṛbhītas triṣv ādityaṃ drupadeṣu baddhaḥ /	śunaḥśepaḥ hi ahvat gṛbhītaḥ triṣu ādityam dru padeṣu baddhaḥ 
SA_GV01_rv_hn01u-532	RV_1,024.13c avainaṃ rājā varuṇaḥ sasṛjyād vidvāṃ adabdho vi mumoktu pāśān //	ava enam rājā varuṇaḥ sasṛjyāt vidvān adabdhaḥ vi mumoktu pāśān 
SA_GV01_rv_hn01u-533	RV_1,024.14a ava te heḷo varuṇa namobhir ava yajñebhir īmahe havirbhiḥ /	ava te heḍaḥ varuṇa namobhiḥ ava yajñebhiḥ īmahe havirbhiḥ 
SA_GV01_rv_hn01u-534	RV_1,024.14c kṣayann asmabhyam asura pracetā rājann enāṃsi śiśrathaḥ kṛtāni //	kṣayan asmabhyam asura pracetāḥ rājan enāṃsi śiśrathaḥ kṛtāni 
SA_GV01_rv_hn01u-535	RV_1,024.15a ud uttamaṃ varuṇa pāśam asmad avādhamaṃ vi madhyamaṃ śrathāya /	ud uttamam varuṇa pāśam asmat ava adhamam vi madhyamam śrathāya 
SA_GV01_rv_hn01u-536	RV_1,024.15c athā vayam āditya vrate tavānāgaso aditaye syāma //	atha vayam āditya vrate tava anāgasaḥ aditaye syāma 
SA_GV01_rv_hn01u-537	RV_1,025.01a yac cid dhi te viśo yathā pra deva varuṇa vratam /	yat cit hi te viśaḥ yathā pra deva varuṇa vratam 
SA_GV01_rv_hn01u-538	RV_1,025.01c minīmasi dyavi-dyavi //	minīmasi dyavi dyavi 
SA_GV01_rv_hn01u-539	RV_1,025.02a mā no vadhāya hatnave jihīḷānasya rīradhaḥ /	mā naḥ vadhāya hatnave jihīḍānasya rīradhaḥ 
SA_GV01_rv_hn01u-540	RV_1,025.02c mā hṛṇānasya manyave //	mā hṛṇānasya manyave 
SA_GV01_rv_hn01u-541	RV_1,025.03a vi mṛḷīkāya te mano rathīr aśvaṃ na saṃditam /	vi mṛḷīkāya te manaḥ rathīḥ aśvam na saṃditam 
SA_GV01_rv_hn01u-542	RV_1,025.03c gīrbhir varuṇa sīmahi //	gīrbhiḥ varuṇa sīmahi 
SA_GV01_rv_hn01u-543	RV_1,025.04a parā hi me vimanyavaḥ patanti vasyaiṣṭaye /	parā hi me vimanyavaḥ patanti vasyaiṣṭaye 
SA_GV01_rv_hn01u-544	RV_1,025.04c vayo na vasatīr upa //	vayaḥ na vasatīḥ upa 
SA_GV01_rv_hn01u-545	RV_1,025.05a kadā kṣatraśriyaṃ naram ā varuṇaṃ karāmahe /	kadā kṣatra śriyam naram ā varuṇam karāmahe 
SA_GV01_rv_hn01u-546	RV_1,025.05c mṛḷīkāyorucakṣasam //	mṛḷīkāya uru cakṣasam 
SA_GV01_rv_hn01u-547	RV_1,025.06a tad it samānam āśāte venantā na pra yucchataḥ /	tat id samānam āśāte venantā na pra yucchataḥ 
SA_GV01_rv_hn01u-548	RV_1,025.06c dhṛtavratāya dāśuṣe //	dhṛta vratāya dāśuṣe 
SA_GV01_rv_hn01u-549	RV_1,025.07a vedā yo vīnām padam antarikṣeṇa patatām /	vedā yaḥ vīnām padam antarikṣeṇa patatām 
SA_GV01_rv_hn01u-550	RV_1,025.07c veda nāvaḥ samudriyaḥ //	veda nāvaḥ samudriyaḥ 
SA_GV01_rv_hn01u-551	RV_1,025.08a veda māso dhṛtavrato dvādaśa prajāvataḥ /	veda māsaḥ dhṛta vrataḥ dvādaśa prajāvataḥ 
SA_GV01_rv_hn01u-552	RV_1,025.08c vedā ya upajāyate //	vedā yaḥ upajāyate 
SA_GV01_rv_hn01u-553	RV_1,025.09a veda vātasya vartanim uror ṛṣvasya bṛhataḥ /	veda vātasya vartanim uroḥ ṛṣvasya bṛhataḥ 
SA_GV01_rv_hn01u-554	RV_1,025.09c vedā ye adhyāsate //	vedā ye adhyāsate 
SA_GV01_rv_hn01u-555	RV_1,025.10a ni ṣasāda dhṛtavrato varuṇaḥ pastyāsv ā /	ni ṣasāda dhṛta vrataḥ varuṇaḥ pastyāsu ā 
SA_GV01_rv_hn01u-556	RV_1,025.10c sāmrājyāya sukratuḥ //	sāmrājyāya sukratuḥ 
SA_GV01_rv_hn01u-557	RV_1,025.11a ato viśvāny adbhutā cikitvāṃ abhi paśyati /	atas viśvāni adbhutā cikitvān abhi paśyati 
SA_GV01_rv_hn01u-558	RV_1,025.11c kṛtāni yā ca kartvā //	kṛtāni yā ca kartvā 
SA_GV01_rv_hn01u-559	RV_1,025.12a sa no viśvāhā sukratur ādityaḥ supathā karat /	sa naḥ viśvāhā su kratuḥ ādityaḥ su pathā karat 
SA_GV01_rv_hn01u-560	RV_1,025.12c pra ṇa āyūṃṣi tāriṣat //	pra naḥ āyūṃṣi tāriṣat 
SA_GV01_rv_hn01u-561	RV_1,025.13a bibhrad drāpiṃ hiraṇyayaṃ varuṇo vasta nirṇijam /	bibhrat drāpim hiraṇyayam varuṇaḥ vasta nirṇijam 
SA_GV01_rv_hn01u-562	RV_1,025.13c pari spaśo ni ṣedire //	pari spaśaḥ ni sedire 
SA_GV01_rv_hn01u-563	RV_1,025.14a na yaṃ dipsanti dipsavo na druhvāṇo janānām /	na yam dipsanti dipsavaḥ na druhvāṇaḥ janānām 
SA_GV01_rv_hn01u-564	RV_1,025.14c na devam abhimātayaḥ //	na devam abhimātayaḥ 
SA_GV01_rv_hn01u-565	RV_1,025.15a uta yo mānuṣeṣv ā yaśaś cakre asāmy ā /	uta yaḥ mānuṣeṣu ā yaśaḥ cakre asāmi ā 
SA_GV01_rv_hn01u-566	RV_1,025.15c asmākam udareṣv ā //	asmākam udareṣu ā 
SA_GV01_rv_hn01u-567	RV_1,025.16a parā me yanti dhītayo gāvo na gavyūtīr anu /	parā me yanti dhītayaḥ gāvaḥ na gavyūtīḥ anu 
SA_GV01_rv_hn01u-568	RV_1,025.16c icchantīr urucakṣasam //	icchantīḥ uru cakṣasam 
SA_GV01_rv_hn01u-569	RV_1,025.17a saṃ nu vocāvahai punar yato me madhv ābhṛtam /	sam nu vocāvahai punar yatas me madhu ābhṛtam 
SA_GV01_rv_hn01u-570	RV_1,025.17c hoteva kṣadase priyam //	hotā iva kṣadase priyam 
SA_GV01_rv_hn01u-571	RV_1,025.18a darśaṃ nu viśvadarśataṃ darśaṃ ratham adhi kṣami /	darśam nu viśva darśatam darśam ratham adhi kṣami 
SA_GV01_rv_hn01u-572	RV_1,025.18c etā juṣata me giraḥ //	etāḥ juṣata me giraḥ 
SA_GV01_rv_hn01u-573	RV_1,025.19a imam me varuṇa śrudhī havam adyā ca mṛḷaya /	imam me varuṇa śrudhi havam adyā ca mṛḍaya 
SA_GV01_rv_hn01u-574	RV_1,025.19c tvām avasyur ā cake //	tvām avasyuḥ ā cake 
SA_GV01_rv_hn01u-575	RV_1,025.20a tvaṃ viśvasya medhira divaś ca gmaś ca rājasi /	tvam viśvasya medhira divaḥ ca gmaḥ ca rājasi 
SA_GV01_rv_hn01u-576	RV_1,025.20c sa yāmani prati śrudhi //	sa yāmani prati śrudhi 
SA_GV01_rv_hn01u-577	RV_1,025.21a ud uttamam mumugdhi no vi pāśam madhyamaṃ cṛta /	ud uttamam mumugdhi naḥ vi pāśam madhyamam cṛta 
SA_GV01_rv_hn01u-578	RV_1,025.21c avādhamāni jīvase //	ava adhamāni jīvase 
SA_GV01_rv_hn01u-579	RV_1,026.01a vasiṣvā hi miyedhya vastrāṇy ūrjām pate /	vasiṣva hi miyedhya vastrāṇi ūrjām pate 
SA_GV01_rv_hn01u-580	RV_1,026.01c semaṃ no adhvaraṃ yaja //	sā imam naḥ adhvaram yaja 
SA_GV01_rv_hn01u-581	RV_1,026.02a ni no hotā vareṇyaḥ sadā yaviṣṭha manmabhiḥ /	ni naḥ hotā vareṇyaḥ sadā yaviṣṭha manmabhiḥ 
SA_GV01_rv_hn01u-582	RV_1,026.02c agne divitmatā vacaḥ //	agne divitmatā vacaḥ 
SA_GV01_rv_hn01u-583	RV_1,026.03a ā hi ṣmā sūnave pitāpir yajaty āpaye /	ā hi sma sūnave pitā āpiḥ yajati āpaye 
SA_GV01_rv_hn01u-584	RV_1,026.03c sakhā sakhye vareṇyaḥ //	sakhā sakhye vareṇyaḥ 
SA_GV01_rv_hn01u-585	RV_1,026.04a ā no barhī riśādaso varuṇo mitro aryamā /	ā naḥ barhīḥ riśādasaḥ varuṇaḥ mitraḥ aryamā 
SA_GV01_rv_hn01u-586	RV_1,026.04c sīdantu manuṣo yathā //	sīdantu manuṣaḥ yathā 
SA_GV01_rv_hn01u-587	RV_1,026.05a pūrvya hotar asya no mandasva sakhyasya ca /	pūrvya hotar asya naḥ mandasva sakhyasya ca 
SA_GV01_rv_hn01u-588	RV_1,026.05c imā u ṣu śrudhī giraḥ //	imāḥ u su śrudhi giraḥ 
SA_GV01_rv_hn01u-589	RV_1,026.06a yac cid dhi śaśvatā tanā devaṃ-devaṃ yajāmahe /	yat cit hi śaśvatā tanā devaṃdevam yajāmahe 
SA_GV01_rv_hn01u-590	RV_1,026.06c tve id dhūyate haviḥ //	tve id dhūyate haviḥ 
SA_GV01_rv_hn01u-591	RV_1,026.07a priyo no astu viśpatir hotā mandro vareṇyaḥ /	priyaḥ naḥ astu viśpatiḥ hotā mandraḥ vareṇyaḥ 
SA_GV01_rv_hn01u-592	RV_1,026.07c priyāḥ svagnayo vayam //	priyāḥ su agnayaḥ vayam 
SA_GV01_rv_hn01u-593	RV_1,026.08a svagnayo hi vāryaṃ devāso dadhire ca naḥ /	su agnayaḥ hi vāryam devāsaḥ dadhire ca naḥ 
SA_GV01_rv_hn01u-594	RV_1,026.08c svagnayo manāmahe //	su agnayaḥ manāmahe 
SA_GV01_rv_hn01u-595	RV_1,026.09a athā na ubhayeṣām amṛta martyānām /	athā naḥ ubhayeṣām amṛta martyānām 
SA_GV01_rv_hn01u-596	RV_1,026.09c mithaḥ santu praśastayaḥ //	mithas santu praśastayaḥ 
SA_GV01_rv_hn01u-597	RV_1,026.10a viśvebhir agne agnibhir imaṃ yajñam idaṃ vacaḥ /	viśvebhiḥ agne agnibhiḥ imam yajñam idam vacaḥ 
SA_GV01_rv_hn01u-598	RV_1,026.10c cano dhāḥ sahaso yaho //	canaḥ dhāḥ sahasaḥ yaho 
SA_GV01_rv_hn01u-599	RV_1,027.01a aśvaṃ na tvā vāravantaṃ vandadhyā agniṃ namobhiḥ /	aśvam na tvā vāravantam vandadhyāḥ agnim namobhiḥ 
SA_GV01_rv_hn01u-600	RV_1,027.01c samrājantam adhvarāṇām //	samrājantam adhvarāṇām 
SA_GV01_rv_hn01u-601	RV_1,027.02a sa ghā naḥ sūnuḥ śavasā pṛthupragāmā suśevaḥ /	sa ghā naḥ sūnuḥ śavasā pṛthu pragāmā su śevaḥ 
SA_GV01_rv_hn01u-602	RV_1,027.02c mīḍhvāṃ asmākam babhūyāt //	mīḍhvām asmākam babhūyāt 
SA_GV01_rv_hn01u-603	RV_1,027.03a sa no dūrāc cāsāc ca ni martyād aghāyoḥ /	sa naḥ dūrāt ca āsāt ca ni martyāt aghāyoḥ 
SA_GV01_rv_hn01u-604	RV_1,027.03c pāhi sadam id viśvāyuḥ //	pāhi sadam id viśvāyuḥ 
SA_GV01_rv_hn01u-605	RV_1,027.04a imam ū ṣu tvam asmākaṃ saniṃ gāyatraṃ navyāṃsam /	imam u su tvam asmākam sanim gāyatram navyāṃsam 
SA_GV01_rv_hn01u-606	RV_1,027.04c agne deveṣu pra vocaḥ //	agne deveṣu pra vocaḥ 
SA_GV01_rv_hn01u-607	RV_1,027.05a ā no bhaja parameṣv ā vājeṣu madhyameṣu /	ā naḥ bhaja parameṣu ā vājeṣu madhyameṣu 
SA_GV01_rv_hn01u-608	RV_1,027.05c śikṣā vasvo antamasya //	śikṣa vasvaḥ antamasya 
SA_GV01_rv_hn01u-609	RV_1,027.06a vibhaktāsi citrabhāno sindhor ūrmā upāka ā /	vibhaktā asi citrabhāno sindhoḥ ūrmau upāke ā 
SA_GV01_rv_hn01u-610	RV_1,027.06c sadyo dāśuṣe kṣarasi //	sadyas dāśuṣe kṣarasi 
SA_GV01_rv_hn01u-611	RV_1,027.07a yam agne pṛtsu martyam avā vājeṣu yaṃ junāḥ /	yam agne pṛtsu martyam avāḥ vājeṣu yam junāḥ 
SA_GV01_rv_hn01u-612	RV_1,027.07c sa yantā śaśvatīr iṣaḥ //	sa yantā śaśvatīḥ iṣaḥ 
SA_GV01_rv_hn01u-613	RV_1,027.08a nakir asya sahantya paryetā kayasya cit /	nakir asya sahantya paryetā kayasya cit 
SA_GV01_rv_hn01u-614	RV_1,027.08c vājo asti śravāyyaḥ //	vājaḥ asti śravāyyaḥ 
SA_GV01_rv_hn01u-615	RV_1,027.09a sa vājaṃ viśvacarṣaṇir arvadbhir astu tarutā /	sa vājam viśvacarṣaṇiḥ arvadbhiḥ astu tarutā 
SA_GV01_rv_hn01u-616	RV_1,027.09c viprebhir astu sanitā //	viprebhiḥ astu sanitā 
SA_GV01_rv_hn01u-617	RV_1,027.10a jarābodha tad viviḍḍhi viśe-viśe yajñiyāya /	jarā bodha tat viviḍḍhi viśeviśe yajñiyāya 
SA_GV01_rv_hn01u-618	RV_1,027.10c stomaṃ rudrāya dṛśīkam //	stomam rudrāya dṛśīkam 
SA_GV01_rv_hn01u-619	RV_1,027.11a sa no mahāṃ animāno dhūmaketuḥ puruścandraḥ /	sa naḥ mahān animānaḥ dhūma ketuḥ puru ścandraḥ 
SA_GV01_rv_hn01u-620	RV_1,027.11c dhiye vājāya hinvatu //	dhiye vājāya hinvatu 
SA_GV01_rv_hn01u-621	RV_1,027.12a sa revāṃ iva viśpatir daivyaḥ ketuḥ śṛṇotu naḥ /	sa revān iva viśpatiḥ daivyaḥ ketuḥ śṛṇotu naḥ 
SA_GV01_rv_hn01u-622	RV_1,027.12c ukthair agnir bṛhadbhānuḥ //	ukthaiḥ agniḥ bṛhadbhānuḥ 
SA_GV01_rv_hn01u-623	RV_1,027.13a namo mahadbhyo namo arbhakebhyo namo yuvabhyo nama āśinebhyaḥ /	namaḥ mahadbhyaḥ namaḥ arbhakebhyaḥ namaḥ yuvabhyaḥ namaḥ āśinebhyaḥ 
SA_GV01_rv_hn01u-624	RV_1,027.13c yajāma devān yadi śaknavāma mā jyāyasaḥ śaṃsam ā vṛkṣi devāḥ //	yajāma devān yadi śaknavāma mā jyāyasaḥ śaṃsam ā vṛkṣi devāḥ 
SA_GV01_rv_hn01u-625	RV_1,028.01a yatra grāvā pṛthubudhna ūrdhvo bhavati sotave /	yatra grāvā pṛthu budhnaḥ ūrdhvaḥ bhavati sotave 
SA_GV01_rv_hn01u-626	RV_1,028.01c ulūkhalasutānām aved v indra jalgulaḥ //	ulūkhala sutānām avet u indra jalgulaḥ 
SA_GV01_rv_hn01u-627	RV_1,028.02a yatra dvāv iva jaghanādhiṣavaṇyā kṛtā /	yatra dvau iva jaghanā adhiṣavaṇyā kṛtā 
SA_GV01_rv_hn01u-628	RV_1,028.02c ulūkhalasutānām aved v indra jalgulaḥ //	ulūkhala sutānām avet u indra jalgulaḥ 
SA_GV01_rv_hn01u-629	RV_1,028.03a yatra nāry apacyavam upacyavaṃ ca śikṣate /	yatra nārī apacyavam upacyavam ca śikṣate 
SA_GV01_rv_hn01u-630	RV_1,028.03c ulūkhalasutānām aved v indra jalgulaḥ //	ulūkhala sutānām avet u indra jalgulaḥ 
SA_GV01_rv_hn01u-631	RV_1,028.04a yatra manthāṃ vibadhnate raśmīn yamitavā iva /	yatra manthām vibadhnate raśmīn yamitavai iva 
SA_GV01_rv_hn01u-632	RV_1,028.04c ulūkhalasutānām aved v indra jalgulaḥ //	ulūkhala sutānām avet u indra jalgulaḥ 
SA_GV01_rv_hn01u-633	RV_1,028.05a yac cid dhi tvaṃ gṛhe-gṛha ulūkhalaka yujyase /	yat cit hi tvam gṛhe gṛhe ulūkhalaka yujyase 
SA_GV01_rv_hn01u-634	RV_1,028.05c iha dyumattamaṃ vada jayatām iva dundubhiḥ //	iha dyumattamam vada jayatām iva dundubhiḥ 
SA_GV01_rv_hn01u-635	RV_1,028.06a uta sma te vanaspate vāto vi vāty agram it /	uta sma te vanaspate vātaḥ vi vāti agram id 
SA_GV01_rv_hn01u-636	RV_1,028.06c atho indrāya pātave sunu somam ulūkhala //	atho indrāya pātave sunu somam ulūkhala 
SA_GV01_rv_hn01u-637	RV_1,028.07a āyajī vājasātamā tā hy uccā vijarbhṛtaḥ /	āyajī vāja sātamā tā hi uccā vijarbhṛtaḥ 
SA_GV01_rv_hn01u-638	RV_1,028.07c harī ivāndhāṃsi bapsatā //	harī iva andhāṃsi bapsatā 
SA_GV01_rv_hn01u-639	RV_1,028.08a tā no adya vanaspatī ṛṣvāv ṛṣvebhiḥ sotṛbhiḥ /	tā naḥ adya vanaspatī ṛṣvau ṛṣvebhiḥ sotṛbhiḥ 
SA_GV01_rv_hn01u-640	RV_1,028.08c indrāya madhumat sutam //	indrāya madhumat sutam 
SA_GV01_rv_hn01u-641	RV_1,028.09a uc chiṣṭaṃ camvor bhara somam pavitra ā sṛja /	ud śiṣṭam camvoḥ bhara somam pavitre ā sṛja 
SA_GV01_rv_hn01u-642	RV_1,028.09c ni dhehi gor adhi tvaci //	ni dhehi goḥ adhi tvaci 
SA_GV01_rv_hn01u-643	RV_1,029.01a yac cid dhi satya somapā anāśastā iva smasi /	yat cit hi satya soma pāḥ anāśastāḥ iva smasi 
SA_GV01_rv_hn01u-644	RV_1,029.01c ā tū na indra śaṃsaya goṣv aśveṣu śubhriṣu sahasreṣu tuvīmagha //	ā tū naḥ indra śaṃsaya goṣu aśveṣu śubhriṣu sahasreṣu tuvīmagha 
SA_GV01_rv_hn01u-645	RV_1,029.02a śiprin vājānām pate śacīvas tava daṃsanā /	śiprin vājānām pate śacīvas tava daṃsanā 
SA_GV01_rv_hn01u-646	RV_1,029.02c ā tū na indra śaṃsaya goṣv aśveṣu śubhriṣu sahasreṣu tuvīmagha //	ā tū naḥ indra śaṃsaya goṣu aśveṣu śubhriṣu sahasreṣu tuvīmagha 
SA_GV01_rv_hn01u-647	RV_1,029.03a ni ṣvāpayā mithūdṛśā sastām abudhyamāne /	ni ṣvāpayā mithūdṛśā sastām a budhyamāne 
SA_GV01_rv_hn01u-648	RV_1,029.03c ā tū na indra śaṃsaya goṣv aśveṣu śubhriṣu sahasreṣu tuvīmagha //	ā tū naḥ indra śaṃsaya goṣu aśveṣu śubhriṣu sahasreṣu tuvīmagha 
SA_GV01_rv_hn01u-649	RV_1,029.04a sasantu tyā arātayo bodhantu śūra rātayaḥ /	sasantu tyāḥ arātayaḥ bodhantu śūra rātayaḥ 
SA_GV01_rv_hn01u-650	RV_1,029.04c ā tū na indra śaṃsaya goṣv aśveṣu śubhriṣu sahasreṣu tuvīmagha //	ā tū naḥ indra śaṃsaya goṣu aśveṣu śubhriṣu sahasreṣu tuvīmagha 
SA_GV01_rv_hn01u-651	RV_1,029.05a sam indra gardabham mṛṇa nuvantam pāpayāmuyā /	sam indra gardabham mṛṇa nuvantam pāpayā amuyā 
SA_GV01_rv_hn01u-652	RV_1,029.05c ā tū na indra śaṃsaya goṣv aśveṣu śubhriṣu sahasreṣu tuvīmagha //	ā tū naḥ indra śaṃsaya goṣu aśveṣu śubhriṣu sahasreṣu tuvīmagha 
SA_GV01_rv_hn01u-653	RV_1,029.06a patāti kuṇḍṛṇācyā dūraṃ vāto vanād adhi /	patāti kuṇḍṛṇācyā dūram vātaḥ vanāt adhi 
SA_GV01_rv_hn01u-654	RV_1,029.06c ā tū na indra śaṃsaya goṣv aśveṣu śubhriṣu sahasreṣu tuvīmagha //	ā tū naḥ indra śaṃsaya goṣu aśveṣu śubhriṣu sahasreṣu tuvīmagha 
SA_GV01_rv_hn01u-655	RV_1,029.07a sarvam parikrośaṃ jahi jambhayā kṛkadāśvam /	sarvam parikrośam jahi jambhaya kṛkadāśvam 
SA_GV01_rv_hn01u-656	RV_1,029.07c ā tū na indra śaṃsaya goṣv aśveṣu śubhriṣu sahasreṣu tuvīmagha //	ā tū naḥ indra śaṃsaya goṣu aśveṣu śubhriṣu sahasreṣu tuvīmagha 
SA_GV01_rv_hn01u-657	RV_1,030.01a ā va indraṃ kriviṃ yathā vājayantaḥ śatakratum /	ā vaḥ indram krivim yathā vājayantaḥ śatakratum 
SA_GV01_rv_hn01u-658	RV_1,030.01c maṃhiṣṭhaṃ siñca indubhiḥ //	maṃhiṣṭham siñce indubhiḥ 
SA_GV01_rv_hn01u-659	RV_1,030.02a śataṃ vā yaḥ śucīnāṃ sahasraṃ vā samāśirām /	śatam vā yaḥ śucīnām sahasram vā samāśirām 
SA_GV01_rv_hn01u-660	RV_1,030.02c ed u nimnaṃ na rīyate //	ā id u nimnam na rīyate 
SA_GV01_rv_hn01u-661	RV_1,030.03a saṃ yan madāya śuṣmiṇa enā hy asyodare /	sam yat madāya śuṣmiṇe enā hi asya udare 
SA_GV01_rv_hn01u-662	RV_1,030.03c samudro na vyaco dadhe //	samudraḥ na vyacaḥ dadhe 
SA_GV01_rv_hn01u-663	RV_1,030.04a ayam u te sam atasi kapota iva garbhadhim /	ayam u te sam atasi kapotaḥ iva garbhadhim 
SA_GV01_rv_hn01u-664	RV_1,030.04c vacas tac cin na ohase //	vacaḥ tat cit naḥ ohase 
SA_GV01_rv_hn01u-665	RV_1,030.05a stotraṃ rādhānām pate girvāho vīra yasya te /	stotram rādhānām pate gir vāhaḥ vīra yasya te 
SA_GV01_rv_hn01u-666	RV_1,030.05c vibhūtir astu sūnṛtā //	vibhūtiḥ astu sūnṛtā 
SA_GV01_rv_hn01u-667	RV_1,030.06a ūrdhvas tiṣṭhā na ūtaye 'smin vāje śatakrato /	ūrdhvaḥ tiṣṭha naḥ ūtaye smin vāje śatakrato 
SA_GV01_rv_hn01u-668	RV_1,030.06c sam anyeṣu bravāvahai //	sam anyeṣu bravāvahai 
SA_GV01_rv_hn01u-669	RV_1,030.07a yoge-yoge tavastaraṃ vāje-vāje havāmahe /	yoge yoge tavastaram vāje vāje havāmahe 
SA_GV01_rv_hn01u-670	RV_1,030.07c sakhāya indram ūtaye //	sakhāyaḥ indram ūtaye 
SA_GV01_rv_hn01u-671	RV_1,030.08a ā ghā gamad yadi śravat sahasriṇībhir ūtibhiḥ /	ā ghā gamat yadi śravat sahasriṇībhiḥ ūtibhiḥ 
SA_GV01_rv_hn01u-672	RV_1,030.08c vājebhir upa no havam //	vājebhiḥ upa naḥ havam 
SA_GV01_rv_hn01u-673	RV_1,030.09a anu pratnasyaukaso huve tuvipratiṃ naram /	anu pratnasya okasaḥ huve tuvi pratim naram 
SA_GV01_rv_hn01u-674	RV_1,030.09c yaṃ te pūrvam pitā huve //	yam te pūrvam pitā huve 
SA_GV01_rv_hn01u-675	RV_1,030.10a taṃ tvā vayaṃ viśvavārā śāsmahe puruhūta /	tam tvā vayam viśva vārā śāsmahe puruhūta 
SA_GV01_rv_hn01u-676	RV_1,030.10c sakhe vaso jaritṛbhyaḥ //	sakhe vaso jaritṛbhyaḥ 
SA_GV01_rv_hn01u-677	RV_1,030.11a asmākaṃ śipriṇīnāṃ somapāḥ somapāvnām /	asmākam śipriṇīnām soma pāḥ soma pāvnām 
SA_GV01_rv_hn01u-678	RV_1,030.11c sakhe vajrin sakhīnām //	sakhe vajrin sakhīnām 
SA_GV01_rv_hn01u-679	RV_1,030.12a tathā tad astu somapāḥ sakhe vajrin tathā kṛṇu /	tathā tat astu soma pāḥ sakhe vajrin tathā kṛṇu 
SA_GV01_rv_hn01u-680	RV_1,030.12c yathā ta uśmasīṣṭaye //	yathā te uśmasi iṣṭaye 
SA_GV01_rv_hn01u-681	RV_1,030.13a revatīr naḥ sadhamāda indre santu tuvivājāḥ /	revatīḥ naḥ sadhamādaḥ indre santu tuvi vājāḥ 
SA_GV01_rv_hn01u-682	RV_1,030.13c kṣumanto yābhir madema //	kṣumantaḥ yābhiḥ madema 
SA_GV01_rv_hn01u-683	RV_1,030.14a ā gha tvāvān tmanāpta stotṛbhyo dhṛṣṇav iyānaḥ /	ā gha tvāvān tmanā āpta stotṛbhyaḥ dhṛṣṇo iyānaḥ 
SA_GV01_rv_hn01u-684	RV_1,030.14c ṛṇor akṣaṃ na cakryoḥ //	ṛṇoḥ akṣam na cakryoḥ 
SA_GV01_rv_hn01u-685	RV_1,030.15a ā yad duvaḥ śatakratav ā kāmaṃ jaritṝṇām /	ā yat duvaḥ śatakrato ā kāmam jaritṝṇām 
SA_GV01_rv_hn01u-686	RV_1,030.15c ṛṇor akṣaṃ na śacībhiḥ //	ṛṇoḥ akṣam na śacībhiḥ 
SA_GV01_rv_hn01u-687	RV_1,030.16a śaśvad indraḥ popruthadbhir jigāya nānadadbhiḥ śāśvasadbhir dhanāni /	śaśvat indraḥ popruthadbhiḥ jigāya nānadadbhiḥ śāśvasadbhiḥ dhanāni 
SA_GV01_rv_hn01u-688	RV_1,030.16c sa no hiraṇyarathaṃ daṃsanāvān sa naḥ sanitā sanaye sa no 'dāt //	sa naḥ hiraṇya ratham daṃsanāvān sa naḥ sanitā sanaye sa naḥ dāt 
SA_GV01_rv_hn01u-689	RV_1,030.17a āśvināv aśvāvatyeṣā yātaṃ śavīrayā /	āśvinau yātam śavīrayā 
SA_GV01_rv_hn01u-690	RV_1,030.17c gomad dasrā hiraṇyavat //	gomat dasrā hiraṇyavat 
SA_GV01_rv_hn01u-691	RV_1,030.18a samānayojano hi vāṃ ratho dasrāv amartyaḥ /	samāna yojanaḥ hi vām rathaḥ dasrau amartyaḥ 
SA_GV01_rv_hn01u-692	RV_1,030.18c samudre aśvineyate //	samudre aśvinā īyate 
SA_GV01_rv_hn01u-693	RV_1,030.19a ny aghnyasya mūrdhani cakraṃ rathasya yemathuḥ /	ni aghnyasya mūrdhani cakram rathasya yemathuḥ 
SA_GV01_rv_hn01u-694	RV_1,030.19c pari dyām anyad īyate //	pari dyām anyat īyate 
SA_GV01_rv_hn01u-695	RV_1,030.20a kas ta uṣaḥ kadhapriye bhuje marto amartye /	kaḥ te uṣaḥ kadhapriye bhuje martaḥ amartye 
SA_GV01_rv_hn01u-696	RV_1,030.20c kaṃ nakṣase vibhāvari //	kam nakṣase vibhāvari 
SA_GV01_rv_hn01u-697	RV_1,030.21a vayaṃ hi te amanmahy āntād ā parākāt /	vayam hi te amanmahi ā antāt ā parākāt 
SA_GV01_rv_hn01u-698	RV_1,030.21c aśve na citre aruṣi //	aśve na citre aruṣi 
SA_GV01_rv_hn01u-699	RV_1,030.22a tvaṃ tyebhir ā gahi vājebhir duhitar divaḥ /	tvam tyebhiḥ ā gahi vājebhiḥ duhitar divaḥ 
SA_GV01_rv_hn01u-700	RV_1,030.22c asme rayiṃ ni dhāraya //	asme rayim ni dhāraya 
SA_GV01_rv_hn01u-701	RV_1,031.01a tvam agne prathamo aṅgirā ṛṣir devo devānām abhavaḥ śivaḥ sakhā /	tvam agne prathamaḥ aṅgirāḥ ṛṣiḥ devaḥ devānām abhavaḥ śivaḥ sakhā 
SA_GV01_rv_hn01u-702	RV_1,031.01c tava vrate kavayo vidmanāpaso 'jāyanta maruto bhrājadṛṣṭayaḥ //	tava vrate kavayaḥ vidmana apasaḥ jāyanta marutaḥ bhrājat ṛṣṭayaḥ 
SA_GV01_rv_hn01u-703	RV_1,031.02a tvam agne prathamo aṅgirastamaḥ kavir devānām pari bhūṣasi vratam /	tvam agne prathamaḥ aṅgirastamaḥ kaviḥ devānām pari bhūṣasi vratam 
SA_GV01_rv_hn01u-704	RV_1,031.02c vibhur viśvasmai bhuvanāya medhiro dvimātā śayuḥ katidhā cid āyave //	vibhuḥ viśvasmai bhuvanāya medhiraḥ dvi mātā śayuḥ katidhā cit āyave 
SA_GV01_rv_hn01u-705	RV_1,031.03a tvam agne prathamo mātariśvana āvir bhava sukratūyā vivasvate /	tvam agne prathamaḥ mātariśvane āvis bhava sukratūyā vivasvate 
SA_GV01_rv_hn01u-706	RV_1,031.03c arejetāṃ rodasī hotṛvūrye 'saghnor bhāram ayajo maho vaso //	arejetām rodasī hotṛ vūrye saghnoḥ bhāram ayajaḥ mahaḥ vaso 
SA_GV01_rv_hn01u-707	RV_1,031.04a tvam agne manave dyām avāśayaḥ purūravase sukṛte sukṛttaraḥ /	tvam agne manave dyām avāśayaḥ purūravase su kṛte sukṛttaraḥ 
SA_GV01_rv_hn01u-708	RV_1,031.04c śvātreṇa yat pitror mucyase pary ā tvā pūrvam anayann āparam punaḥ //	śvātreṇa yat pitroḥ mucyase pari ā tvā pūrvam anayan ā aparam punar 
SA_GV01_rv_hn01u-709	RV_1,031.05a tvam agne vṛṣabhaḥ puṣṭivardhana udyatasruce bhavasi śravāyyaḥ /	tvam agne vṛṣabhaḥ puṣṭi vardhanaḥ udyata sruce bhavasi śravāyyaḥ 
SA_GV01_rv_hn01u-710	RV_1,031.05c ya āhutim pari vedā vaṣaṭkṛtim ekāyur agre viśa āvivāsasi //	yaḥ āhutim pari vedā vaṣaṭkṛtim eka āyuḥ agre viśaḥ āvivāsasi 
SA_GV01_rv_hn01u-711	RV_1,031.06a tvam agne vṛjinavartaniṃ naraṃ sakman piparṣi vidathe vicarṣaṇe /	tvam agne vṛjina vartanim naram sakman piparṣi vidathe vicarṣaṇe 
SA_GV01_rv_hn01u-712	RV_1,031.06c yaḥ śūrasātā paritakmye dhane dabhrebhiś cit samṛtā haṃsi bhūyasaḥ //	yaḥ śūrasātā paritakmye dhane dabhrebhiḥ cit samṛtā haṃsi bhūyasaḥ 
SA_GV01_rv_hn01u-713	RV_1,031.07a tvaṃ tam agne amṛtatva uttame martaṃ dadhāsi śravase dive-dive /	tvam tam agne amṛta tve uttame martam dadhāsi śravase dive dive 
SA_GV01_rv_hn01u-714	RV_1,031.07c yas tātṛṣāṇa ubhayāya janmane mayaḥ kṛṇoṣi praya ā ca sūraye //	yaḥ tātṛṣāṇaḥ ubhayāya janmane mayaḥ kṛṇoṣi prayaḥ ā ca sūraye 
SA_GV01_rv_hn01u-715	RV_1,031.08a tvaṃ no agne sanaye dhanānāṃ yaśasaṃ kāruṃ kṛṇuhi stavānaḥ /	tvam naḥ agne sanaye dhanānām yaśasam kārum kṛṇuhi stavānaḥ 
SA_GV01_rv_hn01u-716	RV_1,031.08c ṛdhyāma karmāpasā navena devair dyāvāpṛthivī prāvataṃ naḥ //	ṛdhyāma karma apasā navena devaiḥ dyāvāpṛthivī prāvatam naḥ 
SA_GV01_rv_hn01u-717	RV_1,031.09a tvaṃ no agne pitror upastha ā devo deveṣv anavadya jāgṛviḥ /	tvam naḥ agne pitroḥ upasthe ā devaḥ deveṣu anavadya jāgṛviḥ 
SA_GV01_rv_hn01u-718	RV_1,031.09c tanūkṛd bodhi pramatiś ca kārave tvaṃ kalyāṇa vasu viśvam opiṣe //	tanū kṛt bodhi pramatiḥ ca kārave tvam kalyāṇa vasu viśvam opiṣe 
SA_GV01_rv_hn01u-719	RV_1,031.10a tvam agne pramatis tvam pitāsi nas tvaṃ vayaskṛt tava jāmayo vayam /	tvam agne pramatiḥ tvam pitā asi naḥ tvam vayaskṛt tava jāmayaḥ vayam 
SA_GV01_rv_hn01u-720	RV_1,031.10c saṃ tvā rāyaḥ śatinaḥ saṃ sahasriṇaḥ suvīraṃ yanti vratapām adābhya //	sam tvā rāyaḥ śatinaḥ sam sahasriṇaḥ su vīram yanti vrata pām adābhya 
SA_GV01_rv_hn01u-721	RV_1,031.11a tvām agne prathamam āyum āyave devā akṛṇvan nahuṣasya viśpatim /	tvām agne prathamam āyum āyave devāḥ akṛṇvan nahuṣasya viśpatim 
SA_GV01_rv_hn01u-722	RV_1,031.11c iḷām akṛṇvan manuṣasya śāsanīm pitur yat putro mamakasya jāyate //	iḷām akṛṇvan manuṣasya śāsanīm pituḥ yat putraḥ mamakasya jāyate 
SA_GV01_rv_hn01u-723	RV_1,031.12a tvaṃ no agne tava deva pāyubhir maghono rakṣa tanvaś ca vandya /	tvam naḥ agne tava deva pāyubhiḥ maghonaḥ rakṣa tanvaḥ ca vandya 
SA_GV01_rv_hn01u-724	RV_1,031.12c trātā tokasya tanaye gavām asy animeṣaṃ rakṣamāṇas tava vrate //	trātā tokasya tanaye gavām asi animeṣam rakṣamāṇaḥ tava vrate 
SA_GV01_rv_hn01u-725	RV_1,031.13a tvam agne yajyave pāyur antaro 'niṣaṅgāya caturakṣa idhyase /	tvam agne yajyave pāyuḥ antaraḥ niṣaṅgāya catur akṣaḥ idhyase 
SA_GV01_rv_hn01u-726	RV_1,031.13c yo rātahavyo 'vṛkāya dhāyase kīreś cin mantram manasā vanoṣi tam //	yaḥ rāta havyaḥ vṛkāya dhāyase kīreḥ cit mantram manasā vanoṣi tam 
SA_GV01_rv_hn01u-727	RV_1,031.14a tvam agna uruśaṃsāya vāghate spārhaṃ yad rekṇaḥ paramaṃ vanoṣi tat /	tvam agne uru śaṃsāya vāghate spārham yat rekṇaḥ paramam vanoṣi tat 
SA_GV01_rv_hn01u-728	RV_1,031.14c ādhrasya cit pramatir ucyase pitā pra pākaṃ śāssi pra diśo viduṣṭaraḥ //	ādhrasya cit pramatiḥ ucyase pitā pra pākam śāssi pra diśaḥ viduṣṭaraḥ 
SA_GV01_rv_hn01u-729	RV_1,031.15a tvam agne prayatadakṣiṇaṃ naraṃ varmeva syūtam pari pāsi viśvataḥ /	tvam agne prayata dakṣiṇam naram varma iva syūtam pari pāsi viśvatas 
SA_GV01_rv_hn01u-730	RV_1,031.15c svādukṣadmā yo vasatau syonakṛj jīvayājaṃ yajate sopamā divaḥ //	svādu kṣadmā yaḥ vasatau syona kṛt jīva yājam yajate saḥ upamā divaḥ 
SA_GV01_rv_hn01u-731	RV_1,031.16a imām agne śaraṇim mīmṛṣo na imam adhvānaṃ yam agāma dūrāt /	imām agne śaraṇim mīmṛṣaḥ naḥ imam adhvānam yam agāma dūrāt 
SA_GV01_rv_hn01u-732	RV_1,031.16c āpiḥ pitā pramatiḥ somyānām bhṛmir asy ṛṣikṛn martyānām //	āpiḥ pitā pramatiḥ somyānām bhṛmiḥ asi ṛṣi kṛt martyānām 
SA_GV01_rv_hn01u-733	RV_1,031.17a manuṣvad agne aṅgirasvad aṅgiro yayātivat sadane pūrvavac chuce /	manuṣvat agne aṅgirasvat aṅgiraḥ yayāti vat sadane pūrvavat śuce 
SA_GV01_rv_hn01u-734	RV_1,031.17c accha yāhy ā vahā daivyaṃ janam ā sādaya barhiṣi yakṣi ca priyam //	accha yāhi ā vaha daivyam janam ā sādaya barhiṣi yakṣi ca priyam 
SA_GV01_rv_hn01u-735	RV_1,031.18a etenāgne brahmaṇā vāvṛdhasva śaktī vā yat te cakṛmā vidā vā /	etena agne brahmaṇā vāvṛdhasva śaktī vā yat te cakṛma vidā vā 
SA_GV01_rv_hn01u-736	RV_1,031.18c uta pra ṇeṣy abhi vasyo asmān saṃ naḥ sṛja sumatyā vājavatyā //	uta pra neṣi abhi vasyaḥ asmān sam naḥ sṛja sumatyā vājavatyā 
SA_GV01_rv_hn01u-737	RV_1,032.01a indrasya nu vīryāṇi pra vocaṃ yāni cakāra prathamāni vajrī /	indrasya nu vīryāṇi pra vocam yāni cakāra prathamāni vajrī 
SA_GV01_rv_hn01u-738	RV_1,032.01c ahann ahim anv apas tatarda pra vakṣaṇā abhinat parvatānām //	ahan ahim anu apaḥ tatarda pra vakṣaṇāḥ abhinat parvatānām 
SA_GV01_rv_hn01u-739	RV_1,032.02a ahann ahim parvate śiśriyāṇaṃ tvaṣṭāsmai vajraṃ svaryaṃ tatakṣa /	ahan ahim parvate śiśriyāṇam tvaṣṭā asmai vajram svaryam tatakṣa 
SA_GV01_rv_hn01u-740	RV_1,032.02c vāśrā iva dhenavaḥ syandamānā añjaḥ samudram ava jagmur āpaḥ //	vāśrāḥ iva dhenavaḥ syandamānāḥ añjas samudram ava jagmuḥ āpaḥ 
SA_GV01_rv_hn01u-741	RV_1,032.03a vṛṣāyamāṇo 'vṛṇīta somaṃ trikadrukeṣv apibat sutasya /	vṛṣāyamāṇaḥ vṛṇīta somam trikadrukeṣu apibat sutasya 
SA_GV01_rv_hn01u-742	RV_1,032.03c ā sāyakam maghavādatta vajram ahann enam prathamajām ahīnām //	ā sāyakam maghavā adatta vajram ahan enam prathama jām ahīnām 
SA_GV01_rv_hn01u-743	RV_1,032.04a yad indrāhan prathamajām ahīnām ān māyinām amināḥ prota māyāḥ /	yat indra ahan prathama jām ahīnām āt māyinām amināḥ pra uta māyāḥ 
SA_GV01_rv_hn01u-744	RV_1,032.04c āt sūryaṃ janayan dyām uṣāsaṃ tādītnā śatruṃ na kilā vivitse //	āt sūryam janayan dyām uṣāsam tādītnā śatrum na kila vivitse 
SA_GV01_rv_hn01u-745	RV_1,032.05a ahan vṛtraṃ vṛtrataraṃ vyaṃsam indro vajreṇa mahatā vadhena /	ahan vṛtram vṛtrataram vyaṃsam indraḥ vajreṇa mahatā vadhena 
SA_GV01_rv_hn01u-746	RV_1,032.05c skandhāṃsīva kuliśenā vivṛkṇāhiḥ śayata upapṛk pṛthivyāḥ //	skandhāṃsi iva kuliśena vivṛkṇā ahiḥ śayate upapṛc pṛthivyāḥ 
SA_GV01_rv_hn01u-747	RV_1,032.06a ayoddheva durmada ā hi juhve mahāvīraṃ tuvibādham ṛjīṣam /	a yoddhā iva durmadaḥ ā hi juhve mahā vīram tuvi bādham ṛjīṣam 
SA_GV01_rv_hn01u-748	RV_1,032.06c nātārīd asya samṛtiṃ vadhānāṃ saṃ rujānāḥ pipiṣa indraśatruḥ //	na atārīt asya samṛtim vadhānām sam rujā anāḥ pipiṣe indra śatruḥ 
SA_GV01_rv_hn01u-749	RV_1,032.07a apād ahasto apṛtanyad indram āsya vajram adhi sānau jaghāna /	a pād a hastaḥ apṛtanyat indram ā asya vajram adhi sānau jaghāna 
SA_GV01_rv_hn01u-750	RV_1,032.07c vṛṣṇo vadhriḥ pratimānam bubhūṣan purutrā vṛtro aśayad vyastaḥ //	vṛṣṇaḥ vadhriḥ pratimānam bubhūṣan purutrā vṛtraḥ aśayat vyastaḥ 
SA_GV01_rv_hn01u-751	RV_1,032.08a nadaṃ na bhinnam amuyā śayānam mano ruhāṇā ati yanty āpaḥ /	nadam na bhinnam amuyā śayānam manaḥ ruhāṇāḥ ati yanti āpaḥ 
SA_GV01_rv_hn01u-752	RV_1,032.08c yāś cid vṛtro mahinā paryatiṣṭhat tāsām ahiḥ patsutaḥśīr babhūva //	yāḥ cit vṛtraḥ mahinā paryatiṣṭhat tāsām ahiḥ patsutaḥśīḥ babhūva 
SA_GV01_rv_hn01u-753	RV_1,032.09a nīcāvayā abhavad vṛtraputrendro asyā ava vadhar jabhāra /	nīcā vayāḥ abhavat vṛtra putrā indraḥ asyai ava vadhar jabhāra 
SA_GV01_rv_hn01u-754	RV_1,032.09c uttarā sūr adharaḥ putra āsīd dānuḥ śaye sahavatsā na dhenuḥ //	uttarā sūḥ adharaḥ putraḥ āsīt dānuḥ śaye saha vatsā na dhenuḥ 
SA_GV01_rv_hn01u-755	RV_1,032.10a atiṣṭhantīnām aniveśanānāṃ kāṣṭhānām madhye nihitaṃ śarīram /	a tiṣṭhantīnām a niveśanānām kāṣṭhānām madhye nihitam śarīram 
SA_GV01_rv_hn01u-756	RV_1,032.10c vṛtrasya niṇyaṃ vi caranty āpo dīrghaṃ tama āśayad indraśatruḥ //	vṛtrasya niṇyam vi caranti āpaḥ dīrgham tamaḥ ā aśayat indra śatruḥ 
SA_GV01_rv_hn01u-757	RV_1,032.11a dāsapatnīr ahigopā atiṣṭhan niruddhā āpaḥ paṇineva gāvaḥ /	dāsa patnīḥ ahi gopāḥ atiṣṭhat niruddhāḥ āpaḥ paṇinā iva gāvaḥ 
SA_GV01_rv_hn01u-758	RV_1,032.11c apām bilam apihitaṃ yad āsīd vṛtraṃ jaghanvāṃ apa tad vavāra //	apām bilam apihitam yat āsīt vṛtram jaghanvām apa tat vavāra 
SA_GV01_rv_hn01u-759	RV_1,032.12a aśvyo vāro abhavas tad indra sṛke yat tvā pratyahan deva ekaḥ /	aśvyaḥ vāraḥ abhavaḥ tat indra sṛke yat tvā pratyahan devaḥ ekaḥ 
SA_GV01_rv_hn01u-760	RV_1,032.12c ajayo gā ajayaḥ śūra somam avāsṛjaḥ sartave sapta sindhūn //	ajayaḥ gāḥ ajayaḥ śūra somam avāsṛjaḥ sartave sapta sindhūn 
SA_GV01_rv_hn01u-761	RV_1,032.13a nāsmai vidyun na tanyatuḥ siṣedha na yām miham akirad dhrāduniṃ ca /	na asmai vidyut na tanyatuḥ siṣedha na yām miham akirat hrādunim ca 
SA_GV01_rv_hn01u-762	RV_1,032.13c indraś ca yad yuyudhāte ahiś cotāparībhyo maghavā vi jigye //	indraḥ ca yat yuyudhāte ahiḥ ca uta aparībhyaḥ maghavā vi jigye 
SA_GV01_rv_hn01u-763	RV_1,032.14a aher yātāraṃ kam apaśya indra hṛdi yat te jaghnuṣo bhīr agacchat /	aheḥ yātāram kam apaśyaḥ indra hṛdi yat te jaghnuṣaḥ bhīḥ agacchat 
SA_GV01_rv_hn01u-764	RV_1,032.14c nava ca yan navatiṃ ca sravantīḥ śyeno na bhīto ataro rajāṃsi //	nava ca yat navatim ca sravantīḥ śyenaḥ na bhītaḥ ataraḥ rajāṃsi 
SA_GV01_rv_hn01u-765	RV_1,032.15a indro yāto 'vasitasya rājā śamasya ca śṛṅgiṇo vajrabāhuḥ /	indraḥ yātaḥ vasitasya rājā śamasya ca śṛṅgiṇaḥ vajra bāhuḥ 
SA_GV01_rv_hn01u-766	RV_1,032.15c sed u rājā kṣayati carṣaṇīnām arān na nemiḥ pari tā babhūva //	sa id u rājā kṣayati carṣaṇīnām arāt na nemiḥ pari tāḥ babhūva 
SA_GV01_rv_hn01u-767	RV_1,033.01a etāyāmopa gavyanta indram asmākaṃ su pramatiṃ vāvṛdhāti /	eta āyāma upa gavyantaḥ indram asmākam su pramatim vāvṛdhāti 
SA_GV01_rv_hn01u-768	RV_1,033.01c anāmṛṇaḥ kuvid ād asya rāyo gavāṃ ketam param āvarjate naḥ //	anāmṛṇaḥ kuvid āt asya rāyaḥ gavām ketam param āvarjate naḥ 
SA_GV01_rv_hn01u-769	RV_1,033.02a uped ahaṃ dhanadām apratītaṃ juṣṭāṃ na śyeno vasatim patāmi /	upa id aham dhana dām apratītam juṣṭām na śyenaḥ vasatim patāmi 
SA_GV01_rv_hn01u-770	RV_1,033.02c indraṃ namasyann upamebhir arkair ya stotṛbhyo havyo asti yāman //	indram namasyan upamebhiḥ arkaiḥ ya stotṛbhyaḥ havyaḥ asti yāman 
SA_GV01_rv_hn01u-771	RV_1,033.03a ni sarvasena iṣudhīṃr asakta sam aryo gā ajati yasya vaṣṭi /	ni sarva senaḥ iṣudhīṃr asakta sam aryaḥ gāḥ ajati yasya vaṣṭi 
SA_GV01_rv_hn01u-772	RV_1,033.03c coṣkūyamāṇa indra bhūri vāmam mā paṇir bhūr asmad adhi pravṛddha //	coṣkūyamāṇaḥ indra bhūri vāmam mā paṇiḥ bhūḥ asmat adhi pravṛddha 
SA_GV01_rv_hn01u-773	RV_1,033.04a vadhīr hi dasyuṃ dhaninaṃ ghanenaṃ ekaś carann upaśākebhir indra /	vadhīḥ hi dasyum dhaninam ghanenaṃ ekaḥ caran upaśākebhiḥ indra 
SA_GV01_rv_hn01u-774	RV_1,033.04c dhanor adhi viṣuṇak te vy āyann ayajvānaḥ sanakāḥ pretim īyuḥ //	dhanoḥ adhi viṣuṇak te vi āyan ayajvānaḥ sanakāḥ pretim īyuḥ 
SA_GV01_rv_hn01u-775	RV_1,033.05a parā cic chīrṣā vavṛjus ta indrāyajvāno yajvabhi spardhamānāḥ /	parā cit śīrṣā vavṛjuḥ te indra ayajvānaḥ yajvabhi spardhamānāḥ 
SA_GV01_rv_hn01u-776	RV_1,033.05c pra yad divo hariva sthātar ugra nir avratāṃ adhamo rodasyoḥ //	pra yat divaḥ harivas sthātar ugra niḥ avratān adhamaḥ rodasyoḥ 
SA_GV01_rv_hn01u-777	RV_1,033.06a ayuyutsann anavadyasya senām ayātayanta kṣitayo navagvāḥ /	ayuyutsan anavadyasya senām ayātayanta kṣitayaḥ navagvāḥ 
SA_GV01_rv_hn01u-778	RV_1,033.06c vṛṣāyudho na vadhrayo niraṣṭāḥ pravadbhir indrāc citayanta āyan //	vṛṣāyudhaḥ na vadhrayaḥ niraṣṭāḥ pravadbhiḥ indrāt citayantaḥ āyan 
SA_GV01_rv_hn01u-779	RV_1,033.07a tvam etān rudato jakṣataś cāyodhayo rajasa indra pāre /	tvam etān rudataḥ jakṣataḥ ca ayodhayaḥ rajasaḥ indra pāre 
SA_GV01_rv_hn01u-780	RV_1,033.07c avādaho diva ā dasyum uccā pra sunvata stuvataḥ śaṃsam āvaḥ //	avādahaḥ divaḥ ā dasyum uccā pra sunvata stuvataḥ śaṃsam āvaḥ 
SA_GV01_rv_hn01u-781	RV_1,033.08a cakrāṇāsaḥ parīṇaham pṛthivyā hiraṇyena maṇinā śumbhamānāḥ /	cakrāṇāsaḥ parīṇaham pṛthivyāḥ hiraṇyena maṇinā śumbhamānāḥ 
SA_GV01_rv_hn01u-782	RV_1,033.08c na hinvānāsas titirus ta indram pari spaśo adadhāt sūryeṇa //	na hinvānāsaḥ titiruḥ te indram pari spaśaḥ adadhāt sūryeṇa 
SA_GV01_rv_hn01u-783	RV_1,033.09a pari yad indra rodasī ubhe abubhojīr mahinā viśvataḥ sīm /	pari yat indra rodasī ubhe abubhojīḥ mahinā viśvatas sīm 
SA_GV01_rv_hn01u-784	RV_1,033.09c amanyamānāṃ abhi manyamānair nir brahmabhir adhamo dasyum indra //	a manyamānām abhi manyamānaiḥ niḥ brahmabhiḥ adhamaḥ dasyum indra 
SA_GV01_rv_hn01u-785	RV_1,033.10a na ye divaḥ pṛthivyā antam āpur na māyābhir dhanadām paryabhūvan /	na ye divaḥ pṛthivyāḥ antam āpuḥ na māyābhiḥ dhana dām paryabhūvan 
SA_GV01_rv_hn01u-786	RV_1,033.10c yujaṃ vajraṃ vṛṣabhaś cakra indro nir jyotiṣā tamaso gā adukṣat //	yujam vajram vṛṣabhaḥ cakre indraḥ niḥ jyotiṣā tamasaḥ gāḥ adukṣat 
SA_GV01_rv_hn01u-787	RV_1,033.11a anu svadhām akṣarann āpo asyāvardhata madhya ā nāvyānām /	anu svadhām akṣaran āpaḥ asya avardhata madhye ā nāvyānām 
SA_GV01_rv_hn01u-788	RV_1,033.11c sadhrīcīnena manasā tam indra ojiṣṭhena hanmanāhann abhi dyūn //	sadhrīcīnena manasā tam indraḥ ojiṣṭhena hanmanā ahan abhi dyūn 
SA_GV01_rv_hn01u-789	RV_1,033.12a ny āvidhyad ilībiśasya dṛḷhā vi śṛṅgiṇam abhinac chuṣṇam indraḥ /	ni āvidhyat ilībiśasya dṛḷhā vi śṛṅgiṇam abhinat śuṣṇam indraḥ 
SA_GV01_rv_hn01u-790	RV_1,033.12c yāvat taro maghavan yāvad ojo vajreṇa śatrum avadhīḥ pṛtanyum //	yāvat taraḥ maghavan yāvat ojaḥ vajreṇa śatrum avadhīḥ pṛtanyum 
SA_GV01_rv_hn01u-791	RV_1,033.13a abhi sidhmo ajigād asya śatrūn vi tigmena vṛṣabheṇā puro 'bhet /	abhi sidhmaḥ ajigāt asya śatrūn vi tigmena vṛṣabheṇa puraḥ bhet 
SA_GV01_rv_hn01u-792	RV_1,033.13c saṃ vajreṇāsṛjad vṛtram indraḥ pra svām matim atirac chāśadānaḥ //	sam vajreṇa asṛjat vṛtram indraḥ pra svām matim atirat śāśadānaḥ 
SA_GV01_rv_hn01u-793	RV_1,033.14a āvaḥ kutsam indra yasmiñ cākan prāvo yudhyantaṃ vṛṣabhaṃ daśadyum /	āvaḥ kutsam indra yasmin cākan prāvaḥ yudhyantam vṛṣabham daśadyum 
SA_GV01_rv_hn01u-794	RV_1,033.14c śaphacyuto reṇur nakṣata dyām uc chvaitreyo nṛṣāhyāya tasthau //	śapha cyutaḥ reṇuḥ nakṣata dyām ud śvaitreyaḥ nṛṣāhyāya tasthau 
SA_GV01_rv_hn01u-795	RV_1,033.15a āvaḥ śamaṃ vṛṣabhaṃ tugryāsu kṣetrajeṣe maghavañ chvitryaṃ gām /	āvaḥ śamam vṛṣabham tugryāsu kṣetra jeṣe maghavan śvitryam gām 
SA_GV01_rv_hn01u-796	RV_1,033.15c jyok cid atra tasthivāṃso akrañ chatrūyatām adharā vedanākaḥ //	jyok cit atra tasthivāṃsaḥ akram śatrūyatām adharā vedanā akaḥ 
SA_GV01_rv_hn01u-797	RV_1,034.01a triś cin no adyā bhavataṃ navedasā vibhur vāṃ yāma uta rātir aśvinā /	tris cit naḥ adya bhavatam navedasā vibhuḥ vām yāmaḥ uta rātiḥ aśvinā 
SA_GV01_rv_hn01u-798	RV_1,034.01c yuvor hi yantraṃ himyeva vāsaso 'bhyāyaṃsenyā bhavatam manīṣibhiḥ //	yuvoḥ hi yantram himyā iva vāsasaḥ bhyāyaṃsenyā bhavatam manīṣibhiḥ 
SA_GV01_rv_hn01u-799	RV_1,034.02a trayaḥ pavayo madhuvāhane rathe somasya venām anu viśva id viduḥ /	trayaḥ pavayaḥ madhu vāhane rathe somasya venām anu viśve id viduḥ 
SA_GV01_rv_hn01u-800	RV_1,034.02c traya skambhāsa skabhitāsa ārabhe trir naktaṃ yāthas trir v aśvinā divā //	traya skambhāsa skabhitāsaḥ ārabhe tris naktam yāthaḥ tris u aśvinā divā 
SA_GV01_rv_hn01u-801	RV_1,034.03a samāne ahan trir avadyagohanā trir adya yajñam madhunā mimikṣatam /	samāne ahan tris avadya gohanā tris adya yajñam madhunā mimikṣatam 
SA_GV01_rv_hn01u-802	RV_1,034.03c trir vājavatīr iṣo aśvinā yuvaṃ doṣā asmabhyam uṣasaś ca pinvatam //	tris vājavatīḥ iṣaḥ aśvinā yuvam doṣā asmabhyam uṣasaḥ ca pinvatam 
SA_GV01_rv_hn01u-803	RV_1,034.04a trir vartir yātaṃ trir anuvrate jane triḥ suprāvye tredheva śikṣatam /	tris vartiḥ yātam tris anuvrate jane tris suprāvye tredhā iva śikṣatam 
SA_GV01_rv_hn01u-804	RV_1,034.04c trir nāndyaṃ vahatam aśvinā yuvaṃ triḥ pṛkṣo asme akṣareva pinvatam //	tris nāndyam vahatam aśvinā yuvam tris pṛkṣaḥ asme akṣarā iva pinvatam 
SA_GV01_rv_hn01u-805	RV_1,034.05a trir no rayiṃ vahatam aśvinā yuvaṃ trir devatātā trir utāvataṃ dhiyaḥ /	tris naḥ rayim vahatam aśvinā yuvam tris devatātā tris uta avatam dhiyaḥ 
SA_GV01_rv_hn01u-806	RV_1,034.05c triḥ saubhagatvaṃ trir uta śravāṃsi nas triṣṭhaṃ vāṃ sūre duhitā ruhad ratham //	tris saubhaga tvam tris uta śravāṃsi naḥ triṣṭham vām sūraḥ duhitā ruhat ratham 
SA_GV01_rv_hn01u-807	RV_1,034.06a trir no aśvinā divyāni bheṣajā triḥ pārthivāni trir u dattam adbhyaḥ /	tris naḥ aśvinā divyāni bheṣajā tris pārthivāni tris u dattam adbhyaḥ 
SA_GV01_rv_hn01u-808	RV_1,034.06c omānaṃ śaṃyor mamakāya sūnave tridhātu śarma vahataṃ śubhas patī //	omānam śaṃyoḥ mamakāya sūnave tri dhātu śarma vahatam śubhaḥ patī 
SA_GV01_rv_hn01u-809	RV_1,034.07a trir no aśvinā yajatā dive-dive pari tridhātu pṛthivīm aśāyatam /	tris naḥ aśvinā yajatā dive dive pari tri dhātu pṛthivīm aśāyatam 
SA_GV01_rv_hn01u-810	RV_1,034.07c tisro nāsatyā rathyā parāvata ātmeva vātaḥ svasarāṇi gacchatam //	tisraḥ nāsatyā rathyā parāvataḥ ātmā iva vātaḥ svasarāṇi gacchatam 
SA_GV01_rv_hn01u-811	RV_1,034.08a trir aśvinā sindhubhiḥ saptamātṛbhis traya āhāvās tredhā haviṣ kṛtam /	tris aśvinā sindhubhiḥ sapta mātṛbhiḥ trayaḥ āhāvāḥ tredhā haviḥ kṛtam 
SA_GV01_rv_hn01u-812	RV_1,034.08c tisraḥ pṛthivīr upari pravā divo nākaṃ rakṣethe dyubhir aktubhir hitam //	tisraḥ pṛthivīḥ upari pravā divaḥ nākam rakṣethe dyubhiḥ aktubhiḥ hitam 
SA_GV01_rv_hn01u-813	RV_1,034.09a kva trī cakrā trivṛto rathasya kva trayo vandhuro ye sanīḷāḥ /	kva trī cakrā trivṛtaḥ rathasya kva trayaḥ vandhuraḥ ye sanīḍāḥ 
SA_GV01_rv_hn01u-814	RV_1,034.09c kadā yogo vājino rāsabhasya yena yajñaṃ nāsatyopayāthaḥ //	kadā yogaḥ vājinaḥ rāsabhasya yena yajñam nāsatyā upayāthaḥ 
SA_GV01_rv_hn01u-815	RV_1,034.10a ā nāsatyā gacchataṃ hūyate havir madhvaḥ pibatam madhupebhir āsabhiḥ /	ā nāsatyā gacchatam hūyate haviḥ madhvaḥ pibatam madhupebhiḥ āsabhiḥ 
SA_GV01_rv_hn01u-816	RV_1,034.10c yuvor hi pūrvaṃ savitoṣaso ratham ṛtāya citraṃ ghṛtavantam iṣyati //	yuvoḥ hi pūrvam savitā uṣasaḥ ratham ṛtāya citram ghṛtavantam iṣyati 
SA_GV01_rv_hn01u-817	RV_1,034.11a ā nāsatyā tribhir ekādaśair iha devebhir yātam madhupeyam aśvinā /	ā nāsatyā tribhiḥ ekādaśaiḥ iha devebhiḥ yātam madhu peyam aśvinā 
SA_GV01_rv_hn01u-818	RV_1,034.11c prāyus tāriṣṭaṃ nī rapāṃsi mṛkṣataṃ sedhataṃ dveṣo bhavataṃ sacābhuvā //	pra āyuḥ tāriṣṭam niḥ rapāṃsi mṛkṣatam sedhatam dveṣaḥ bhavatam sacābhuvā 
SA_GV01_rv_hn01u-819	RV_1,034.12a ā no aśvinā trivṛtā rathenārvāñcaṃ rayiṃ vahataṃ suvīram /	ā naḥ aśvinā trivṛtā rathena arvāñcam rayim vahatam su vīram 
SA_GV01_rv_hn01u-820	RV_1,034.12c śṛṇvantā vām avase johavīmi vṛdhe ca no bhavataṃ vājasātau //	śṛṇvantā vām avase johavīmi vṛdhe ca naḥ bhavatam vājasātau 
SA_GV01_rv_hn01u-821	RV_1,035.01a hvayāmy agnim prathamaṃ svastaye hvayāmi mitrāvaruṇāv ihāvase /	hvayāmi agnim prathamam svastaye hvayāmi mitrāvaruṇau iha avase 
SA_GV01_rv_hn01u-822	RV_1,035.01c hvayāmi rātrīṃ jagato niveśanīṃ hvayāmi devaṃ savitāram ūtaye //	hvayāmi rātrīm jagataḥ niveśanīm hvayāmi devam savitāram ūtaye 
SA_GV01_rv_hn01u-823	RV_1,035.02a ā kṛṣṇena rajasā vartamāno niveśayann amṛtam martyaṃ ca /	ā kṛṣṇena rajasā vartamānaḥ niveśayan amṛtam martyam ca 
SA_GV01_rv_hn01u-824	RV_1,035.02c hiraṇyayena savitā rathenā devo yāti bhuvanāni paśyan //	hiraṇyayena savitā rathena ā devaḥ yāti bhuvanāni paśyan 
SA_GV01_rv_hn01u-825	RV_1,035.03a yāti devaḥ pravatā yāty udvatā yāti śubhrābhyāṃ yajato haribhyām /	yāti devaḥ pravatā yāti udvatā yāti śubhrābhyām yajataḥ haribhyām 
SA_GV01_rv_hn01u-826	RV_1,035.03c ā devo yāti savitā parāvato 'pa viśvā duritā bādhamānaḥ //	ā devaḥ yāti savitā parāvataḥ pa viśvā duritā bādhamānaḥ 
SA_GV01_rv_hn01u-827	RV_1,035.04a abhīvṛtaṃ kṛśanair viśvarūpaṃ hiraṇyaśamyaṃ yajato bṛhantam /	abhīvṛtam kṛśanaiḥ viśva rūpam hiraṇya śamyam yajataḥ bṛhantam 
SA_GV01_rv_hn01u-828	RV_1,035.04c āsthād rathaṃ savitā citrabhānuḥ kṛṣṇā rajāṃsi taviṣīṃ dadhānaḥ //	āsthāt ratham savitā citra bhānuḥ kṛṣṇā rajāṃsi taviṣīm dadhānaḥ 
SA_GV01_rv_hn01u-829	RV_1,035.05a vi janāñ chyāvāḥ śitipādo akhyan rathaṃ hiraṇyapraugaṃ vahantaḥ /	vi janām śyāvāḥ śiti pādaḥ akhyan ratham hiraṇyapraugam vahantaḥ 
SA_GV01_rv_hn01u-830	RV_1,035.05c śaśvad viśaḥ savitur daivyasyopasthe viśvā bhuvanāni tasthuḥ //	śaśvat viśaḥ savituḥ daivyasya upasthe viśvā bhuvanāni tasthuḥ 
SA_GV01_rv_hn01u-831	RV_1,035.06a tisro dyāvaḥ savitur dvā upasthāṃ ekā yamasya bhuvane virāṣāṭ /	tisraḥ dyāvaḥ savituḥ dvau upasthe ekā yamasya bhuvane virāṣāh 
SA_GV01_rv_hn01u-832	RV_1,035.06c āṇiṃ na rathyam amṛtādhi tasthur iha bravītu ya u tac ciketat //	āṇim na rathyam amṛtā adhi tasthuḥ iha bravītu yaḥ u tat ciketat 
SA_GV01_rv_hn01u-833	RV_1,035.07a vi suparṇo antarikṣāṇy akhyad gabhīravepā asuraḥ sunīthaḥ /	vi suparṇaḥ antarikṣāṇi akhyat gabhīra vepāḥ asuraḥ su nīthaḥ 
SA_GV01_rv_hn01u-834	RV_1,035.07c kvedānīṃ sūryaḥ kaś ciketa katamāṃ dyāṃ raśmir asyā tatāna //	kva idānīm sūryaḥ kaḥ ciketa katamām dyām raśmiḥ asya ā tatāna 
SA_GV01_rv_hn01u-835	RV_1,035.08a aṣṭau vy akhyat kakubhaḥ pṛthivyās trī dhanva yojanā sapta sindhūn /	aṣṭau vi akhyat kakubhaḥ pṛthivyāḥ trī dhanva yojanā sapta sindhūn 
SA_GV01_rv_hn01u-836	RV_1,035.08c hiraṇyākṣaḥ savitā deva āgād dadhad ratnā dāśuṣe vāryāṇi //	hiraṇya akṣaḥ savitā devaḥ āgāt dadhat ratnā dāśuṣe vāryāṇi 
SA_GV01_rv_hn01u-837	RV_1,035.09a hiraṇyapāṇiḥ savitā vicarṣaṇir ubhe dyāvāpṛthivī antar īyate /	hiraṇya pāṇiḥ savitā vicarṣaṇiḥ ubhe dyāvāpṛthivī antar īyate 
SA_GV01_rv_hn01u-838	RV_1,035.09c apāmīvām bādhate veti sūryam abhi kṛṣṇena rajasā dyām ṛṇoti //	apa amīvām bādhate veti sūryam abhi kṛṣṇena rajasā dyām ṛṇoti 
SA_GV01_rv_hn01u-839	RV_1,035.10a hiraṇyahasto asuraḥ sunīthaḥ sumṛḷīkaḥ svavāṃ yātv arvāṅ /	hiraṇya hastaḥ asuraḥ su nīthaḥ su mṛḍīkaḥ su avām yātu arvāṅ 
SA_GV01_rv_hn01u-840	RV_1,035.10c apasedhan rakṣaso yātudhānān asthād devaḥ pratidoṣaṃ gṛṇānaḥ //	apasedhan rakṣasaḥ yātudhānān asthāt devaḥ pratidoṣam gṛṇānaḥ 
SA_GV01_rv_hn01u-841	RV_1,035.11a ye te panthāḥ savitaḥ pūrvyāso 'reṇavaḥ sukṛtā antarikṣe /	ye te panthāḥ savitar pūrvyāsaḥ reṇavaḥ su kṛtāḥ antarikṣe 
SA_GV01_rv_hn01u-842	RV_1,035.11c tebhir no adya pathibhiḥ sugebhī rakṣā ca no adhi ca brūhi deva //	tebhiḥ naḥ adya pathibhiḥ su gebhiḥ rakṣā ca naḥ adhi ca brūhi deva 
SA_GV01_rv_hn01u-843	RV_1,036.01a pra vo yahvam purūṇāṃ viśāṃ devayatīnām /	pra vaḥ yahvam purūṇām viśām devayatīnām 
SA_GV01_rv_hn01u-844	RV_1,036.01c agniṃ sūktebhir vacobhir īmahe yaṃ sīm id anya īḷate //	agnim sūktebhiḥ vacobhiḥ īmahe yam sīm id anye īḍate 
SA_GV01_rv_hn01u-845	RV_1,036.02a janāso agniṃ dadhire sahovṛdhaṃ haviṣmanto vidhema te /	janāsaḥ agnim dadhire sahaḥ vṛdham haviṣmantaḥ vidhema te 
SA_GV01_rv_hn01u-846	RV_1,036.02c sa tvaṃ no adya sumanā ihāvitā bhavā vājeṣu santya //	sa tvam naḥ adya sumanāḥ iha avitā bhava vājeṣu santya 
SA_GV01_rv_hn01u-847	RV_1,036.03a pra tvā dūtaṃ vṛṇīmahe hotāraṃ viśvavedasam /	pra tvā dūtam vṛṇīmahe hotāram viśva vedasam 
SA_GV01_rv_hn01u-848	RV_1,036.03c mahas te sato vi caranty arcayo divi spṛśanti bhānavaḥ //	mahaḥ te sataḥ vi caranti arcayaḥ divi spṛśanti bhānavaḥ 
SA_GV01_rv_hn01u-849	RV_1,036.04a devāsas tvā varuṇo mitro aryamā saṃ dūtam pratnam indhate /	devāsaḥ tvā varuṇaḥ mitraḥ aryamā sam dūtam pratnam indhate 
SA_GV01_rv_hn01u-850	RV_1,036.04c viśvaṃ so agne jayati tvayā dhanaṃ yas te dadāśa martyaḥ //	viśvam saḥ agne jayati tvayā dhanam yaḥ te dadāśa martyaḥ 
SA_GV01_rv_hn01u-851	RV_1,036.05a mandro hotā gṛhapatir agne dūto viśām asi /	mandraḥ hotā gṛhapatiḥ agne dūtaḥ viśām asi 
SA_GV01_rv_hn01u-852	RV_1,036.05c tve viśvā saṃgatāni vratā dhruvā yāni devā akṛṇvata //	tve viśvā saṃgatāni vratā dhruvā yāni devāḥ akṛṇvata 
SA_GV01_rv_hn01u-853	RV_1,036.06a tve id agne subhage yaviṣṭhya viśvam ā hūyate haviḥ /	tve id agne subhage yaviṣṭhya viśvam ā hūyate haviḥ 
SA_GV01_rv_hn01u-854	RV_1,036.06c sa tvaṃ no adya sumanā utāparaṃ yakṣi devān suvīryā //	sa tvam naḥ adya sumanāḥ uta aparam yakṣi devān su vīryā 
SA_GV01_rv_hn01u-855	RV_1,036.07a taṃ ghem itthā namasvina upa svarājam āsate /	tam gha īm itthā namasvinaḥ upa svarājam āsate 
SA_GV01_rv_hn01u-856	RV_1,036.07c hotrābhir agnim manuṣaḥ sam indhate titirvāṃso ati sridhaḥ //	hotrābhiḥ agnim manuṣaḥ sam indhate titirvāṃsaḥ ati sridhaḥ 
SA_GV01_rv_hn01u-857	RV_1,036.08a ghnanto vṛtram ataran rodasī apa uru kṣayāya cakrire /	ghnantaḥ vṛtram ataran rodasī apaḥ uru kṣayāya cakrire 
SA_GV01_rv_hn01u-858	RV_1,036.08c bhuvat kaṇve vṛṣā dyumny āhutaḥ krandad aśvo gaviṣṭiṣu //	bhuvat kaṇve vṛṣā dyumnī āhutaḥ krandat aśvaḥ gaviṣṭiṣu 
SA_GV01_rv_hn01u-859	RV_1,036.09a saṃ sīdasva mahāṃ asi śocasva devavītamaḥ /	sam sīdasva mahān asi śocasva deva vītamaḥ 
SA_GV01_rv_hn01u-860	RV_1,036.09c vi dhūmam agne aruṣam miyedhya sṛja praśasta darśatam //	vi dhūmam agne aruṣam miyedhya sṛja praśasta darśatam 
SA_GV01_rv_hn01u-861	RV_1,036.10a yaṃ tvā devāso manave dadhur iha yajiṣṭhaṃ havyavāhana /	yam tvā devāsaḥ manave iha yajiṣṭham havyavāhana 
SA_GV01_rv_hn01u-862	RV_1,036.10c yaṃ kaṇvo medhyātithir dhanaspṛtaṃ yaṃ vṛṣā yam upastutaḥ //	yam kaṇvaḥ medhyātithiḥ dhana spṛtam yam vṛṣā yam upastutaḥ 
SA_GV01_rv_hn01u-863	RV_1,036.11a yam agnim medhyātithiḥ kaṇva īdha ṛtād adhi /	yam agnim medhyātithiḥ kaṇvaḥ īdhe ṛtāt adhi 
SA_GV01_rv_hn01u-864	RV_1,036.11c tasya preṣo dīdiyus tam imā ṛcas tam agniṃ vardhayāmasi //	tasya pra iṣaḥ dīdiyuḥ tam imāḥ ṛcaḥ tam agnim vardhayāmasi 
SA_GV01_rv_hn01u-865	RV_1,036.12a rāyas pūrdhi svadhāvo 'sti hi te 'gne deveṣv āpyam /	rāyaḥ pūrdhi svadhāvas sti hi te gne deveṣu āpyam 
SA_GV01_rv_hn01u-866	RV_1,036.12c tvaṃ vājasya śrutyasya rājasi sa no mṛḷa mahāṃ asi //	tvam vājasya śrutyasya rājasi sa naḥ mṛḍa mahān asi 
SA_GV01_rv_hn01u-867	RV_1,036.13a ūrdhva ū ṣu ṇa ūtaye tiṣṭhā devo na savitā /	ūrdhvaḥ u su naḥ ūtaye tiṣṭha devaḥ na savitā 
SA_GV01_rv_hn01u-868	RV_1,036.13c ūrdhvo vājasya sanitā yad añjibhir vāghadbhir vihvayāmahe //	ūrdhvaḥ vājasya sanitā yat añjibhiḥ vāghadbhiḥ vihvayāmahe 
SA_GV01_rv_hn01u-869	RV_1,036.14a ūrdhvo naḥ pāhy aṃhaso ni ketunā viśvaṃ sam atriṇaṃ daha /	ūrdhvaḥ naḥ pāhi aṃhasaḥ ni ketunā viśvam sam atriṇam daha 
SA_GV01_rv_hn01u-870	RV_1,036.14c kṛdhī na ūrdhvāñ carathāya jīvase vidā deveṣu no duvaḥ //	kṛdhi naḥ ūrdhvām carathāya jīvase vida deveṣu naḥ duvaḥ 
SA_GV01_rv_hn01u-871	RV_1,036.15a pāhi no agne rakṣasaḥ pāhi dhūrter arāvṇaḥ /	pāhi naḥ agne rakṣasaḥ pāhi dhūrteḥ arāvṇaḥ 
SA_GV01_rv_hn01u-872	RV_1,036.15c pāhi rīṣata uta vā jighāṃsato bṛhadbhāno yaviṣṭhya //	pāhi rīṣataḥ uta vā jighāṃsataḥ bṛhadbhāno yaviṣṭhya 
SA_GV01_rv_hn01u-873	RV_1,036.16a ghaneva viṣvag vi jahy arāvṇas tapurjambha yo asmadhruk /	ghanā iva viṣvak vi jahi arāvṇaḥ tapuḥ jambha yaḥ asmadhruk 
SA_GV01_rv_hn01u-874	RV_1,036.16c yo martyaḥ śiśīte aty aktubhir mā naḥ sa ripur īśata //	yaḥ martyaḥ śiśīte ati aktubhiḥ mā naḥ sa ripuḥ īśata 
SA_GV01_rv_hn01u-875	RV_1,036.17a agnir vavne suvīryam agniḥ kaṇvāya saubhagam /	agniḥ vavne su vīryam agniḥ kaṇvāya saubhagam 
SA_GV01_rv_hn01u-876	RV_1,036.17c agniḥ prāvan mitrota medhyātithim agniḥ sātā upastutam //	agniḥ prāvat mitrā uta medhyātithim agniḥ sātau upastutam 
SA_GV01_rv_hn01u-877	RV_1,036.18a agninā turvaśaṃ yadum parāvata ugrādevaṃ havāmahe /	agninā turvaśam yadum parāvataḥ ugrādevam havāmahe 
SA_GV01_rv_hn01u-878	RV_1,036.18c agnir nayan navavāstvam bṛhadrathaṃ turvītiṃ dasyave sahaḥ //	agniḥ nayat navavāstvam bṛhat ratham turvītim dasyave sahaḥ 
SA_GV01_rv_hn01u-879	RV_1,036.19a ni tvām agne manur dadhe jyotir janāya śaśvate /	ni tvām agne manuḥ dadhe jyotiḥ janāya śaśvate 
SA_GV01_rv_hn01u-880	RV_1,036.19c dīdetha kaṇva ṛtajāta ukṣito yaṃ namasyanti kṛṣṭayaḥ //	dīdetha kaṇve ṛta jātaḥ ukṣitaḥ yam namasyanti kṛṣṭayaḥ 
SA_GV01_rv_hn01u-881	RV_1,036.20a tveṣāso agner amavanto arcayo bhīmāso na pratītaye /	tveṣāsaḥ agneḥ amavantaḥ arcayaḥ bhīmāsaḥ na pratītaye 
SA_GV01_rv_hn01u-882	RV_1,036.20c rakṣasvinaḥ sadam id yātumāvato viśvaṃ sam atriṇaṃ daha //	rakṣasvinaḥ sadam id yātumāvataḥ viśvam sam atriṇam daha 
SA_GV01_rv_hn01u-883	RV_1,037.01a krīḷaṃ vaḥ śardho mārutam anarvāṇaṃ ratheśubham /	krīḍam vaḥ śardhaḥ mārutam anarvāṇam ratheśubham 
SA_GV01_rv_hn01u-884	RV_1,037.01c kaṇvā abhi pra gāyata //	kaṇvāḥ abhi pra gāyata 
SA_GV01_rv_hn01u-885	RV_1,037.02a ye pṛṣatībhir ṛṣṭibhiḥ sākaṃ vāśībhir añjibhiḥ /	ye pṛṣatībhiḥ ṛṣṭibhiḥ sākam vāśībhiḥ añjibhiḥ 
SA_GV01_rv_hn01u-886	RV_1,037.02c ajāyanta svabhānavaḥ //	ajāyanta sva bhānavaḥ 
SA_GV01_rv_hn01u-887	RV_1,037.03a iheva śṛṇva eṣāṃ kaśā hasteṣu yad vadān /	iha iva śṛṇve eṣām kaśāḥ hasteṣu yat vadān 
SA_GV01_rv_hn01u-888	RV_1,037.03c ni yāmañ citram ṛñjate //	ni yāmam citram ṛñjate 
SA_GV01_rv_hn01u-889	RV_1,037.04a pra vaḥ śardhāya ghṛṣvaye tveṣadyumnāya śuṣmiṇe /	pra vaḥ śardhāya ghṛṣvaye tveṣa dyumnāya śuṣmiṇe 
SA_GV01_rv_hn01u-890	RV_1,037.04c devattam brahma gāyata //	devattam brahma gāyata 
SA_GV01_rv_hn01u-891	RV_1,037.05a pra śaṃsā goṣv aghnyaṃ krīḷaṃ yac chardho mārutam /	pra śaṃsa goṣu aghnyam krīḍam yat śardhaḥ mārutam 
SA_GV01_rv_hn01u-892	RV_1,037.05c jambhe rasasya vāvṛdhe //	jambhe rasasya vāvṛdhe 
SA_GV01_rv_hn01u-893	RV_1,037.06a ko vo varṣiṣṭha ā naro divaś ca gmaś ca dhūtayaḥ /	kaḥ vaḥ varṣiṣṭhaḥ ā naraḥ divaḥ ca gmaḥ ca dhūtayaḥ 
SA_GV01_rv_hn01u-894	RV_1,037.06c yat sīm antaṃ na dhūnutha //	yat sīm antam na dhūnutha 
SA_GV01_rv_hn01u-895	RV_1,037.07a ni vo yāmāya mānuṣo dadhra ugrāya manyave /	ni vaḥ yāmāya mānuṣaḥ dadhre ugrāya manyave 
SA_GV01_rv_hn01u-896	RV_1,037.07c jihīta parvato giriḥ //	jihīta parvataḥ giriḥ 
SA_GV01_rv_hn01u-897	RV_1,037.08a yeṣām ajmeṣu pṛthivī jujurvāṃ iva viśpatiḥ /	yeṣām ajmeṣu pṛthivī jujurvān iva viśpatiḥ 
SA_GV01_rv_hn01u-898	RV_1,037.08c bhiyā yāmeṣu rejate //	bhiyā yāmeṣu rejate 
SA_GV01_rv_hn01u-899	RV_1,037.09a sthiraṃ hi jānam eṣāṃ vayo mātur niretave /	sthiram hi jānam eṣām vayaḥ mātuḥ niretave 
SA_GV01_rv_hn01u-900	RV_1,037.09c yat sīm anu dvitā śavaḥ //	yat sīm anu dvitā śavaḥ 
SA_GV01_rv_hn01u-901	RV_1,037.10a ud u tye sūnavo giraḥ kāṣṭhā ajmeṣv atnata /	ud u tye sūnavaḥ giraḥ kāṣṭhāḥ ajmeṣu atnata 
SA_GV01_rv_hn01u-902	RV_1,037.10c vāśrā abhijñu yātave //	vāśrāḥ abhijñu yātave 
SA_GV01_rv_hn01u-903	RV_1,037.11a tyaṃ cid ghā dīrgham pṛthum miho napātam amṛdhram /	tyam cit gha dīrgham pṛthum mihaḥ napātam amṛdhram 
SA_GV01_rv_hn01u-904	RV_1,037.11c pra cyāvayanti yāmabhiḥ //	pra cyāvayanti yāmabhiḥ 
SA_GV01_rv_hn01u-905	RV_1,037.12a maruto yad dha vo balaṃ janāṃ acucyavītana /	marutaḥ yat ha vaḥ balam janān acucyavītana 
SA_GV01_rv_hn01u-906	RV_1,037.12c girīṃr acucyavītana //	girīṃr acucyavītana 
SA_GV01_rv_hn01u-907	RV_1,037.13a yad dha yānti marutaḥ saṃ ha bruvate 'dhvann ā /	yat ha yānti marutaḥ sam ha bruvate dhvan ā 
SA_GV01_rv_hn01u-908	RV_1,037.13c śṛṇoti kaś cid eṣām //	śṛṇoti kaḥ cit eṣām 
SA_GV01_rv_hn01u-909	RV_1,037.14a pra yāta śībham āśubhiḥ santi kaṇveṣu vo duvaḥ /	pra yāta śībham āśubhiḥ santi kaṇveṣu vaḥ duvaḥ 
SA_GV01_rv_hn01u-910	RV_1,037.14c tatro ṣu mādayādhvai //	tatra u su mādayādhvai 
SA_GV01_rv_hn01u-911	RV_1,037.15a asti hi ṣmā madāya vaḥ smasi ṣmā vayam eṣām /	asti hi sma madāya vaḥ smasi sma vayam eṣām 
SA_GV01_rv_hn01u-912	RV_1,037.15c viśvaṃ cid āyur jīvase //	viśvam cit āyuḥ jīvase 
SA_GV01_rv_hn01u-913	RV_1,038.01a kad dha nūnaṃ kadhapriyaḥ pitā putraṃ na hastayoḥ /	kad ha nūnam kadhapriyaḥ pitā putram na hastayoḥ 
SA_GV01_rv_hn01u-914	RV_1,038.01c dadhidhve vṛktabarhiṣaḥ //	dadhidhve vṛkta barhiṣaḥ 
SA_GV01_rv_hn01u-915	RV_1,038.02a kva nūnaṃ kad vo arthaṃ gantā divo na pṛthivyāḥ /	kva nūnam kad vaḥ artham gantā divaḥ na pṛthivyāḥ 
SA_GV01_rv_hn01u-916	RV_1,038.02c kva vo gāvo na raṇyanti //	kva vaḥ gāvaḥ na raṇyanti 
SA_GV01_rv_hn01u-917	RV_1,038.03a kva vaḥ sumnā navyāṃsi marutaḥ kva suvitā /	kva vaḥ sumnā navyāṃsi marutaḥ kva suvitā 
SA_GV01_rv_hn01u-918	RV_1,038.03c kvo viśvāni saubhagā //	kva u viśvāni saubhagā 
SA_GV01_rv_hn01u-919	RV_1,038.04a yad yūyam pṛśnimātaro martāsaḥ syātana /	yat yūyam pṛśni mātaraḥ martāsaḥ syātana 
SA_GV01_rv_hn01u-920	RV_1,038.04c stotā vo amṛtaḥ syāt //	stotā vaḥ amṛtaḥ syāt 
SA_GV01_rv_hn01u-921	RV_1,038.05a mā vo mṛgo na yavase jaritā bhūd ajoṣyaḥ /	mā vaḥ mṛgaḥ na yavase jaritā bhūt ajoṣyaḥ 
SA_GV01_rv_hn01u-922	RV_1,038.05c pathā yamasya gād upa //	pathā yamasya gāt upa 
SA_GV01_rv_hn01u-923	RV_1,038.06a mo ṣu ṇaḥ parā-parā nirṛtir durhaṇā vadhīt /	mā u su naḥ parāparā nirṛtiḥ durhaṇā vadhīt 
SA_GV01_rv_hn01u-924	RV_1,038.06c padīṣṭa tṛṣṇayā saha //	padīṣṭa tṛṣṇayā saha 
SA_GV01_rv_hn01u-925	RV_1,038.07a satyaṃ tveṣā amavanto dhanvañ cid ā rudriyāsaḥ /	satyam tveṣāḥ amavantaḥ dhanvam cit ā rudriyāsaḥ 
SA_GV01_rv_hn01u-926	RV_1,038.07c mihaṃ kṛṇvanty avātām //	miham kṛṇvanti avātām 
SA_GV01_rv_hn01u-927	RV_1,038.08a vāśreva vidyun mimāti vatsaṃ na mātā siṣakti /	vāśrā iva vidyut mimāti vatsam na mātā siṣakti 
SA_GV01_rv_hn01u-928	RV_1,038.08c yad eṣāṃ vṛṣṭir asarji //	yat eṣām vṛṣṭiḥ asarji 
SA_GV01_rv_hn01u-929	RV_1,038.09a divā cit tamaḥ kṛṇvanti parjanyenodavāhena /	divā cit tamaḥ kṛṇvanti parjanyena uda vāhena 
SA_GV01_rv_hn01u-930	RV_1,038.09c yat pṛthivīṃ vyundanti //	yat pṛthivīm vyundanti 
SA_GV01_rv_hn01u-931	RV_1,038.10a adha svanān marutāṃ viśvam ā sadma pārthivam /	adha svanāt marutām viśvam ā sadma pārthivam 
SA_GV01_rv_hn01u-932	RV_1,038.10c arejanta pra mānuṣāḥ //	arejanta pra mānuṣāḥ 
SA_GV01_rv_hn01u-933	RV_1,038.11a maruto vīḷupāṇibhiś citrā rodhasvatīr anu /	marutaḥ vīḍu pāṇibhiḥ citrāḥ rodhasvatīḥ anu 
SA_GV01_rv_hn01u-934	RV_1,038.11c yātem akhidrayāmabhiḥ //	yāta īm akhidra yāmabhiḥ 
SA_GV01_rv_hn01u-935	RV_1,038.12a sthirā vaḥ santu nemayo rathā aśvāsa eṣām /	sthirāḥ vaḥ santu nemayaḥ rathāḥ aśvāsaḥ eṣām 
SA_GV01_rv_hn01u-936	RV_1,038.12c susaṃskṛtā abhīśavaḥ //	su saṃskṛtāḥ abhīśavaḥ 
SA_GV01_rv_hn01u-937	RV_1,038.13a acchā vadā tanā girā jarāyai brahmaṇas patim /	acchā vada tanā girā jarāyai brahmaṇas patim 
SA_GV01_rv_hn01u-938	RV_1,038.13c agnim mitraṃ na darśatam //	agnim mitram na darśatam 
SA_GV01_rv_hn01u-939	RV_1,038.14a mimīhi ślokam āsye parjanya iva tatanaḥ /	mimīhi ślokam āsye parjanyaḥ iva tatanaḥ 
SA_GV01_rv_hn01u-940	RV_1,038.14c gāya gāyatram ukthyam //	gāya gāyatram ukthyam 
SA_GV01_rv_hn01u-941	RV_1,038.15a vandasva mārutaṃ gaṇaṃ tveṣam panasyum arkiṇam /	vandasva mārutam gaṇam tveṣam panasyum arkiṇam 
SA_GV01_rv_hn01u-942	RV_1,038.15c asme vṛddhā asann iha //	asme vṛddhāḥ asan iha 
SA_GV01_rv_hn01u-943	RV_1,039.01a pra yad itthā parāvataḥ śocir na mānam asyatha /	pra yat itthā parāvataḥ śociḥ na mānam asyatha 
SA_GV01_rv_hn01u-944	RV_1,039.01c kasya kratvā marutaḥ kasya varpasā kaṃ yātha kaṃ ha dhūtayaḥ //	kasya kratvā marutaḥ kasya varpasā kam yātha kam ha dhūtayaḥ 
SA_GV01_rv_hn01u-945	RV_1,039.02a sthirā vaḥ santv āyudhā parāṇude vīḷū uta pratiṣkabhe /	sthirā vaḥ santu āyudhā parāṇude vīḍū uta pratiṣkabhe 
SA_GV01_rv_hn01u-946	RV_1,039.02c yuṣmākam astu taviṣī panīyasī mā martyasya māyinaḥ //	yuṣmākam astu taviṣī panīyasī mā martyasya māyinaḥ 
SA_GV01_rv_hn01u-947	RV_1,039.03a parā ha yat sthiraṃ hatha naro vartayathā guru /	parā ha yat sthiram hatha naraḥ vartayathā guru 
SA_GV01_rv_hn01u-948	RV_1,039.03c vi yāthana vaninaḥ pṛthivyā vy āśāḥ parvatānām //	vi yāthana vaninaḥ pṛthivyāḥ vi āśāḥ parvatānām 
SA_GV01_rv_hn01u-949	RV_1,039.04a nahi vaḥ śatrur vivide adhi dyavi na bhūmyāṃ riśādasaḥ /	nahi vaḥ śatruḥ vivide adhi dyavi na bhūmyām riśādasaḥ 
SA_GV01_rv_hn01u-950	RV_1,039.04c yuṣmākam astu taviṣī tanā yujā rudrāso nū cid ādhṛṣe //	yuṣmākam astu taviṣī tanā yujā rudrāsaḥ nu cit ādhṛṣe 
SA_GV01_rv_hn01u-951	RV_1,039.05a pra vepayanti parvatān vi viñcanti vanaspatīn /	pra vepayanti parvatān vi viñcanti vanaspatīn 
SA_GV01_rv_hn01u-952	RV_1,039.05c pro ārata maruto durmadā iva devāsaḥ sarvayā viśā //	pra u ārata marutaḥ durmadāḥ iva devāsaḥ sarvayā viśā 
SA_GV01_rv_hn01u-953	RV_1,039.06a upo ratheṣu pṛṣatīr ayugdhvam praṣṭir vahati rohitaḥ /	upa u ratheṣu pṛṣatīḥ ayugdhvam praṣṭiḥ vahati rohitaḥ 
SA_GV01_rv_hn01u-954	RV_1,039.06c ā vo yāmāya pṛthivī cid aśrod abībhayanta mānuṣāḥ //	ā vaḥ yāmāya pṛthivī cit aśrot abībhayanta mānuṣāḥ 
SA_GV01_rv_hn01u-955	RV_1,039.07a ā vo makṣū tanāya kaṃ rudrā avo vṛṇīmahe /	ā vaḥ makṣū tanāya kam rudrāḥ avaḥ vṛṇīmahe 
SA_GV01_rv_hn01u-956	RV_1,039.07c gantā nūnaṃ no 'vasā yathā puretthā kaṇvāya bibhyuṣe //	ganta nūnam naḥ vasā yathā purā itthā kaṇvāya bibhyuṣe 
SA_GV01_rv_hn01u-957	RV_1,039.08a yuṣmeṣito maruto martyeṣita ā yo no abhva īṣate /	yuṣmeṣitaḥ marutaḥ martya iṣitaḥ ā yaḥ naḥ abhvaḥ īṣate 
SA_GV01_rv_hn01u-958	RV_1,039.08c vi taṃ yuyota śavasā vy ojasā vi yuṣmākābhir ūtibhiḥ //	vi tam yuyota śavasā vi ojasā vi yuṣmākābhiḥ ūtibhiḥ 
SA_GV01_rv_hn01u-959	RV_1,039.09a asāmi hi prayajyavaḥ kaṇvaṃ dada pracetasaḥ /	asāmi hi prayajyavaḥ kaṇvam dada pracetasaḥ 
SA_GV01_rv_hn01u-960	RV_1,039.09c asāmibhir maruta ā na ūtibhir gantā vṛṣṭiṃ na vidyutaḥ //	asāmibhiḥ marutaḥ ā naḥ ūtibhiḥ ganta vṛṣṭim na vidyutaḥ 
SA_GV01_rv_hn01u-961	RV_1,039.10a asāmy ojo bibhṛthā sudānavo 'sāmi dhūtayaḥ śavaḥ /	asāmi ojaḥ bibhṛtha sudānavaḥ sāmi dhūtayaḥ śavaḥ 
SA_GV01_rv_hn01u-962	RV_1,039.10c ṛṣidviṣe marutaḥ parimanyava iṣuṃ na sṛjata dviṣam //	ṛṣi dviṣe marutaḥ parimanyavaḥ iṣum na sṛjata dviṣam 
SA_GV01_rv_hn01u-963	RV_1,040.01a ut tiṣṭha brahmaṇas pate devayantas tvemahe /	ud tiṣṭha brahmaṇaḥ pate devayantaḥ tvā īmahe 
SA_GV01_rv_hn01u-964	RV_1,040.01c upa pra yantu marutaḥ sudānava indra prāśūr bhavā sacā //	upa pra yantu marutaḥ sudānavaḥ indra prāśūḥ bhava sacā 
SA_GV01_rv_hn01u-965	RV_1,040.02a tvām id dhi sahasas putra martya upabrūte dhane hite /	tvām id hi sahasas putra martyaḥ upabrūte dhane hite 
SA_GV01_rv_hn01u-966	RV_1,040.02c suvīryam maruta ā svaśvyaṃ dadhīta yo va ācake //	su vīryam marutaḥ ā su aśvyam dadhīta yaḥ vaḥ ācake 
SA_GV01_rv_hn01u-967	RV_1,040.03a praitu brahmaṇas patiḥ pra devy etu sūnṛtā /	praitu brahmaṇaḥ patiḥ pra devī etu sūnṛtā 
SA_GV01_rv_hn01u-968	RV_1,040.03c acchā vīraṃ naryam paṅktirādhasaṃ devā yajñaṃ nayantu naḥ //	acchā vīram naryam paṅkti rādhasam devāḥ yajñam nayantu naḥ 
SA_GV01_rv_hn01u-969	RV_1,040.04a yo vāghate dadāti sūnaraṃ vasu sa dhatte akṣiti śravaḥ /	yaḥ vāghate dadāti sūnaram vasu sa dhatte akṣiti śravaḥ 
SA_GV01_rv_hn01u-970	RV_1,040.04c tasmā iḷāṃ suvīrām ā yajāmahe supratūrtim anehasam //	tasmai iḷām su vīrām ā yajāmahe su pratūrtim anehasam 
SA_GV01_rv_hn01u-971	RV_1,040.05a pra nūnam brahmaṇas patir mantraṃ vadaty ukthyam /	pra nūnam brahmaṇaḥ patiḥ mantram vadati ukthyam 
SA_GV01_rv_hn01u-972	RV_1,040.05c yasminn indro varuṇo mitro aryamā devā okāṃsi cakrire //	yasmin indraḥ varuṇaḥ mitraḥ aryamā devāḥ okāṃsi cakrire 
SA_GV01_rv_hn01u-973	RV_1,040.06a tam id vocemā vidatheṣu śambhuvam mantraṃ devā anehasam /	tam id voca imāḥ vidatheṣu śambhuvam mantram devāḥ anehasam 
SA_GV01_rv_hn01u-974	RV_1,040.06c imāṃ ca vācam pratiharyathā naro viśved vāmā vo aśnavat //	imām ca vācam pratiharyathā naraḥ viśvā id vāmā vaḥ aśnavat 
SA_GV01_rv_hn01u-975	RV_1,040.07a ko devayantam aśnavaj janaṃ ko vṛktabarhiṣam /	kaḥ devayantam aśnavat janam kaḥ vṛkta barhiṣam 
SA_GV01_rv_hn01u-976	RV_1,040.07c pra-pra dāśvān pastyābhir asthitāntarvāvat kṣayaṃ dadhe //	pra pra dāśvān pastyābhiḥ asthita antarvāvat kṣayam dadhe 
SA_GV01_rv_hn01u-977	RV_1,040.08a upa kṣatram pṛñcīta hanti rājabhir bhaye cit sukṣitiṃ dadhe /	upa kṣatram pṛñcīta hanti rājabhiḥ bhaye cit su kṣitim dadhe 
SA_GV01_rv_hn01u-978	RV_1,040.08c nāsya vartā na tarutā mahādhane nārbhe asti vajriṇaḥ //	na asya vartā na tarutā mahādhane na arbhe asti vajriṇaḥ 
SA_GV01_rv_hn01u-979	RV_1,041.01a yaṃ rakṣanti pracetaso varuṇo mitro aryamā /	yam rakṣanti pracetasaḥ varuṇaḥ mitraḥ aryamā 
SA_GV01_rv_hn01u-980	RV_1,041.01c nū cit sa dabhyate janaḥ //	nū cit sa dabhyate janaḥ 
SA_GV01_rv_hn01u-981	RV_1,041.02a yam bāhuteva piprati pānti martyaṃ riṣaḥ /	yam bāhutā iva piprati pānti martyam riṣaḥ 
SA_GV01_rv_hn01u-982	RV_1,041.02c ariṣṭaḥ sarva edhate //	ariṣṭaḥ sarvaḥ edhate 
SA_GV01_rv_hn01u-983	RV_1,041.03a vi durgā vi dviṣaḥ puro ghnanti rājāna eṣām /	vi durgā vi dviṣaḥ puras ghnanti rājānaḥ eṣām 
SA_GV01_rv_hn01u-984	RV_1,041.03c nayanti duritā tiraḥ //	nayanti duritā tiras 
SA_GV01_rv_hn01u-985	RV_1,041.04a sugaḥ panthā anṛkṣara ādityāsa ṛtaṃ yate /	su gaḥ panthāḥ anṛkṣaraḥ ādityāsaḥ ṛtam yate 
SA_GV01_rv_hn01u-986	RV_1,041.04c nātrāvakhādo asti vaḥ //	na atra avakhādaḥ asti vaḥ 
SA_GV01_rv_hn01u-987	RV_1,041.05a yaṃ yajñaṃ nayathā nara ādityā ṛjunā pathā /	yam yajñam nayathā naraḥ ādityāḥ ṛjunā pathā 
SA_GV01_rv_hn01u-988	RV_1,041.05c pra vaḥ sa dhītaye naśat //	pra vaḥ sa dhītaye naśat 
SA_GV01_rv_hn01u-989	RV_1,041.06a sa ratnam martyo vasu viśvaṃ tokam uta tmanā /	sa ratnam martyaḥ vasu viśvam tokam uta tmanā 
SA_GV01_rv_hn01u-990	RV_1,041.06c acchā gacchaty astṛtaḥ //	acchā gacchati astṛtaḥ 
SA_GV01_rv_hn01u-991	RV_1,041.07a kathā rādhāma sakhāya stomam mitrasyāryamṇaḥ /	kathā rādhāma sakhāyaḥ stomam mitrasya aryamṇaḥ 
SA_GV01_rv_hn01u-992	RV_1,041.07c mahi psaro varuṇasya //	mahi psaraḥ varuṇasya 
SA_GV01_rv_hn01u-993	RV_1,041.08a mā vo ghnantam mā śapantam prati voce devayantam /	mā vaḥ ghnantam mā śapantam prati voce devayantam 
SA_GV01_rv_hn01u-994	RV_1,041.08c sumnair id va ā vivāse //	sumnaiḥ id vaḥ ā vivāse 
SA_GV01_rv_hn01u-995	RV_1,041.09a caturaś cid dadamānād bibhīyād ā nidhātoḥ /	caturaḥ cit dadamānāt bibhīyāt ā nidhātoḥ 
SA_GV01_rv_hn01u-996	RV_1,041.09c na duruktāya spṛhayet //	na duruktāya spṛhayet 
SA_GV01_rv_hn01u-997	RV_1,042.01a sam pūṣann adhvanas tira vy aṃho vimuco napāt /	sam pūṣan adhvanaḥ tira vi aṃhaḥ vimucaḥ napāt 
SA_GV01_rv_hn01u-998	RV_1,042.01c sakṣvā deva pra ṇas puraḥ //	sakṣva deva pra naḥ puras 
SA_GV01_rv_hn01u-999	RV_1,042.02a yo naḥ pūṣann agho vṛko duḥśeva ādideśati /	yaḥ naḥ pūṣan aghaḥ vṛkaḥ duḥśevaḥ ādideśati 
SA_GV01_rv_hn01u-1000	RV_1,042.02c apa sma tam patho jahi //	apa sma tam pathaḥ jahi 
SA_GV01_rv_hn01u-1001	RV_1,042.03a apa tyam paripanthinam muṣīvāṇaṃ huraścitam /	apa tyam paripanthinam muṣīvāṇam huraścitam 
SA_GV01_rv_hn01u-1002	RV_1,042.03c dūram adhi sruter aja //	dūram adhi sruteḥ aja 
SA_GV01_rv_hn01u-1003	RV_1,042.04a tvaṃ tasya dvayāvino 'ghaśaṃsasya kasya cit /	tvam tasya dvayāvinaḥ gha śaṃsasya kasya cit 
SA_GV01_rv_hn01u-1004	RV_1,042.04c padābhi tiṣṭha tapuṣim //	padā abhi tiṣṭha tapuṣim 
SA_GV01_rv_hn01u-1005	RV_1,042.05a ā tat te dasra mantumaḥ pūṣann avo vṛṇīmahe /	ā tat te dasra mantumas pūṣan avaḥ vṛṇīmahe 
SA_GV01_rv_hn01u-1006	RV_1,042.05c yena pitṝn acodayaḥ //	yena pitṝn acodayaḥ 
SA_GV01_rv_hn01u-1007	RV_1,042.06a adhā no viśvasaubhaga hiraṇyavāśīmattama /	adha naḥ viśva saubhaga hiraṇya vāśīmattama 
SA_GV01_rv_hn01u-1008	RV_1,042.06c dhanāni suṣaṇā kṛdhi //	dhanāni suṣaṇā kṛdhi 
SA_GV01_rv_hn01u-1009	RV_1,042.07a ati naḥ saścato naya sugā naḥ supathā kṛṇu /	ati naḥ saścataḥ naya su gā naḥ su pathā kṛṇu 
SA_GV01_rv_hn01u-1010	RV_1,042.07c pūṣann iha kratuṃ vidaḥ //	pūṣan iha kratum vidaḥ 
SA_GV01_rv_hn01u-1011	RV_1,042.08a abhi sūyavasaṃ naya na navajvāro adhvane /	abhi sū yavasam naya na nava jvāraḥ adhvane 
SA_GV01_rv_hn01u-1012	RV_1,042.08c pūṣann iha kratuṃ vidaḥ //	pūṣan iha kratum vidaḥ 
SA_GV01_rv_hn01u-1013	RV_1,042.09a śagdhi pūrdhi pra yaṃsi ca śiśīhi prāsy udaram /	śagdhi pūrdhi pra yaṃsi ca śiśīhi prāsi udaram 
SA_GV01_rv_hn01u-1014	RV_1,042.09c pūṣann iha kratuṃ vidaḥ //	pūṣan iha kratum vidaḥ 
SA_GV01_rv_hn01u-1015	RV_1,042.10a na pūṣaṇam methāmasi sūktair abhi gṛṇīmasi /	na pūṣaṇam methāmasi sūktaiḥ abhi gṛṇīmasi 
SA_GV01_rv_hn01u-1016	RV_1,042.10c vasūni dasmam īmahe //	vasūni dasmam īmahe 
SA_GV01_rv_hn01u-1017	RV_1,043.01a kad rudrāya pracetase mīḷhuṣṭamāya tavyase /	kad rudrāya pracetase mīḍhuṣṭamāya tavyase 
SA_GV01_rv_hn01u-1018	RV_1,043.01c vocema śantamaṃ hṛde //	vocema śantamam hṛde 
SA_GV01_rv_hn01u-1019	RV_1,043.02a yathā no aditiḥ karat paśve nṛbhyo yathā gave /	yathā naḥ aditiḥ karat paśve nṛbhyaḥ yathā gave 
SA_GV01_rv_hn01u-1020	RV_1,043.02c yathā tokāya rudriyam //	yathā tokāya rudriyam 
SA_GV01_rv_hn01u-1021	RV_1,043.03a yathā no mitro varuṇo yathā rudraś ciketati /	yathā naḥ mitraḥ varuṇaḥ yathā rudraḥ ciketati 
SA_GV01_rv_hn01u-1022	RV_1,043.03c yathā viśve sajoṣasaḥ //	yathā viśve sajoṣasaḥ 
SA_GV01_rv_hn01u-1023	RV_1,043.04a gāthapatim medhapatiṃ rudraṃ jalāṣabheṣajam /	gātha patim medha patim rudram jalāṣa bheṣajam 
SA_GV01_rv_hn01u-1024	RV_1,043.04c tac chaṃyoḥ sumnam īmahe //	tat śaṃyoḥ sumnam īmahe 
SA_GV01_rv_hn01u-1025	RV_1,043.05a yaḥ śukra iva sūryo hiraṇyam iva rocate /	yaḥ śukraḥ iva sūryaḥ hiraṇyam iva rocate 
SA_GV01_rv_hn01u-1026	RV_1,043.05c śreṣṭho devānāṃ vasuḥ //	śreṣṭhaḥ devānām vasuḥ 
SA_GV01_rv_hn01u-1027	RV_1,043.06a śaṃ naḥ karaty arvate sugam meṣāya meṣye /	śam naḥ karati arvate sugam meṣāya meṣye 
SA_GV01_rv_hn01u-1028	RV_1,043.06c nṛbhyo nāribhyo gave //	nṛbhyaḥ nāribhyaḥ gave 
SA_GV01_rv_hn01u-1029	RV_1,043.07a asme soma śriyam adhi ni dhehi śatasya nṛṇām /	asme soma śriyam adhi ni dhehi śatasya nṛṇām 
SA_GV01_rv_hn01u-1030	RV_1,043.07c mahi śravas tuvinṛmṇam //	mahi śravaḥ tuvi nṛmṇam 
SA_GV01_rv_hn01u-1031	RV_1,043.08a mā naḥ somaparibādho mārātayo juhuranta /	mā naḥ soma paribādhaḥ mā arātayaḥ juhuranta 
SA_GV01_rv_hn01u-1032	RV_1,043.08c ā na indo vāje bhaja //	ā naḥ indo vāje bhaja 
SA_GV01_rv_hn01u-1033	RV_1,043.09a yās te prajā amṛtasya parasmin dhāmann ṛtasya /	yāḥ te prajāḥ amṛtasya parasmin dhāman ṛtasya 
SA_GV01_rv_hn01u-1034	RV_1,043.09c mūrdhā nābhā soma vena ābhūṣantīḥ soma vedaḥ //	mūrdhā nābhā soma venaḥ ābhūṣantīḥ soma vedaḥ 
SA_GV01_rv_hn01u-1035	RV_1,044.01a agne vivasvad uṣasaś citraṃ rādho amartya /	agne vivasvat uṣasaḥ citram rādhaḥ amartya 
SA_GV01_rv_hn01u-1036	RV_1,044.01c ā dāśuṣe jātavedo vahā tvam adyā devāṃ uṣarbudhaḥ //	ā dāśuṣe jātavedaḥ vaha tvam adyā devān uṣarbudhaḥ 
SA_GV01_rv_hn01u-1037	RV_1,044.02a juṣṭo hi dūto asi havyavāhano 'gne rathīr adhvarāṇām /	juṣṭaḥ hi dūtaḥ asi havya vāhanaḥ gneḥ rathīḥ adhvarāṇām 
SA_GV01_rv_hn01u-1038	RV_1,044.02c sajūr aśvibhyām uṣasā suvīryam asme dhehi śravo bṛhat //	sajūs aśvibhyām uṣasā su vīryam asme dhehi śravaḥ bṛhat 
SA_GV01_rv_hn01u-1039	RV_1,044.03a adyā dūtaṃ vṛṇīmahe vasum agnim purupriyam /	adyā dūtam vṛṇīmahe vasum agnim puru priyam 
SA_GV01_rv_hn01u-1040	RV_1,044.03c dhūmaketum bhāṛjīkaṃ vyuṣṭiṣu yajñānām adhvaraśriyam //	dhūma ketum bhāṛjīkam vyuṣṭiṣu yajñānām adhvara śriyam 
SA_GV01_rv_hn01u-1041	RV_1,044.04a śreṣṭhaṃ yaviṣṭham atithiṃ svāhutaṃ juṣṭaṃ janāya dāśuṣe /	śreṣṭham yaviṣṭham atithim su āhutam juṣṭam janāya dāśuṣe 
SA_GV01_rv_hn01u-1042	RV_1,044.04c devāṃ acchā yātave jātavedasam agnim īḷe vyuṣṭiṣu //	devān acchā yātave jātavedasam agnim īḍe vyuṣṭiṣu 
SA_GV01_rv_hn01u-1043	RV_1,044.05a staviṣyāmi tvām ahaṃ viśvasyāmṛta bhojana /	staviṣyāmi tvām aham viśvasya amṛta bhojana 
SA_GV01_rv_hn01u-1044	RV_1,044.05c agne trātāram amṛtam miyedhya yajiṣṭhaṃ havyavāhana //	agne trātāram amṛtam miyedhya yajiṣṭham havyavāhana 
SA_GV01_rv_hn01u-1045	RV_1,044.06a suśaṃso bodhi gṛṇate yaviṣṭhya madhujihvaḥ svāhutaḥ /	su śaṃsaḥ bodhi gṛṇate yaviṣṭhya madhu jihvaḥ su āhutaḥ 
SA_GV01_rv_hn01u-1046	RV_1,044.06c praskaṇvasya pratirann āyur jīvase namasyā daivyaṃ janam //	praskaṇvasya pratiran āyuḥ jīvase namasya daivyam janam 
SA_GV01_rv_hn01u-1047	RV_1,044.07a hotāraṃ viśvavedasaṃ saṃ hi tvā viśa indhate /	hotāram viśva vedasam sam hi tvā viśaḥ indhate 
SA_GV01_rv_hn01u-1048	RV_1,044.07c sa ā vaha puruhūta pracetaso 'gne devāṃ iha dravat //	saḥ ā vaha puruhūta pracetasaḥ gne devān iha dravat 
SA_GV01_rv_hn01u-1049	RV_1,044.08a savitāram uṣasam aśvinā bhagam agniṃ vyuṣṭiṣu kṣapaḥ /	savitāram uṣasam aśvinā bhagam agnim vyuṣṭiṣu kṣapaḥ 
SA_GV01_rv_hn01u-1050	RV_1,044.08c kaṇvāsas tvā sutasomāsa indhate havyavāhaṃ svadhvara //	kaṇvāsaḥ tvā suta somāsaḥ indhate havyavāham su adhvara 
SA_GV01_rv_hn01u-1051	RV_1,044.09a patir hy adhvarāṇām agne dūto viśām asi /	patiḥ hi adhvarāṇām agne dūtaḥ viśām asi 
SA_GV01_rv_hn01u-1052	RV_1,044.09c uṣarbudha ā vaha somapītaye devāṃ adya svardṛśaḥ //	uṣarbudhaḥ ā vaha soma pītaye devān adya svar dṛśaḥ 
SA_GV01_rv_hn01u-1053	RV_1,044.10a agne pūrvā anūṣaso vibhāvaso dīdetha viśvadarśataḥ /	agne pūrvāḥ anu uṣasaḥ vibhāvaso dīdetha viśva darśataḥ 
SA_GV01_rv_hn01u-1054	RV_1,044.10c asi grāmeṣv avitā purohito 'si yajñeṣu mānuṣaḥ //	asi grāmeṣu avitā purohitaḥ si yajñeṣu mānuṣaḥ 
SA_GV01_rv_hn01u-1055	RV_1,044.11a ni tvā yajñasya sādhanam agne hotāram ṛtvijam /	ni tvā yajñasya sādhanam agne hotāram ṛtvijam 
SA_GV01_rv_hn01u-1056	RV_1,044.11c manuṣvad deva dhīmahi pracetasaṃ jīraṃ dūtam amartyam //	manuṣvat deva dhīmahi pracetasam jīram dūtam amartyam 
SA_GV01_rv_hn01u-1057	RV_1,044.12a yad devānām mitramahaḥ purohito 'ntaro yāsi dūtyam /	yat devānām mitra mahas purohitaḥ ntaras yāsi dūtyam 
SA_GV01_rv_hn01u-1058	RV_1,044.12c sindhor iva prasvanitāsa ūrmayo 'gner bhrājante arcayaḥ //	sindhoḥ iva prasvanitāsaḥ ūrmayaḥ gneḥ bhrājante arcayaḥ 
SA_GV01_rv_hn01u-1059	RV_1,044.13a śrudhi śrutkarṇa vahnibhir devair agne sayāvabhiḥ /	śrudhi śrut karṇa vahnibhiḥ devaiḥ agne sa yāvabhiḥ 
SA_GV01_rv_hn01u-1060	RV_1,044.13c ā sīdantu barhiṣi mitro aryamā prātaryāvāṇo adhvaram //	ā sīdantu barhiṣi mitraḥ aryamā prātaryāvāṇaḥ adhvaram 
SA_GV01_rv_hn01u-1061	RV_1,044.14a śṛṇvantu stomam marutaḥ sudānavo 'gnijihvā ṛtāvṛdhaḥ /	śṛṇvantu stomam marutaḥ sudānavaḥ gni jihvāḥ ṛtāvṛdhaḥ 
SA_GV01_rv_hn01u-1062	RV_1,044.14c pibatu somaṃ varuṇo dhṛtavrato 'śvibhyām uṣasā sajūḥ //	pibatu somam varuṇaḥ dhṛta vrataḥ śvibhyām uṣasā sajūs 
SA_GV01_rv_hn01u-1063	RV_1,045.01a tvam agne vasūṃr iha rudrāṃ ādityāṃ uta /	tvam agne vasūn iha rudrān ādityān uta 
SA_GV01_rv_hn01u-1064	RV_1,045.01c yajā svadhvaraṃ janam manujātaṃ ghṛtapruṣam //	yaja su adhvaram janam manu jātam ghṛta pruṣam 
SA_GV01_rv_hn01u-1065	RV_1,045.02a śruṣṭīvāno hi dāśuṣe devā agne vicetasaḥ /	śruṣṭīvānaḥ hi dāśuṣe devāḥ agne vicetasaḥ 
SA_GV01_rv_hn01u-1066	RV_1,045.02c tān rohidaśva girvaṇas trayastriṃśatam ā vaha //	tān rohit aśva girvaṇaḥ trayastriṃśatam ā vaha 
SA_GV01_rv_hn01u-1067	RV_1,045.03a priyamedhavad atrivaj jātavedo virūpavat /	priyamedha vat atri vat jātavedaḥ virūpa vat 
SA_GV01_rv_hn01u-1068	RV_1,045.03c aṅgirasvan mahivrata praskaṇvasya śrudhī havam //	aṅgirasvat mahi vrata praskaṇvasya śrudhi havam 
SA_GV01_rv_hn01u-1069	RV_1,045.04a mahikerava ūtaye priyamedhā ahūṣata /	mahi keravaḥ ūtaye priyamedhāḥ ahūṣata 
SA_GV01_rv_hn01u-1070	RV_1,045.04c rājantam adhvarāṇām agniṃ śukreṇa śociṣā //	rājantam adhvarāṇām agnim śukreṇa śociṣā 
SA_GV01_rv_hn01u-1071	RV_1,045.05a ghṛtāhavana santyemā u ṣu śrudhī giraḥ /	ghṛtāhavana santi ā imāḥ u su śrudhi giraḥ 
SA_GV01_rv_hn01u-1072	RV_1,045.05c yābhiḥ kaṇvasya sūnavo havante 'vase tvā //	yābhiḥ kaṇvasya sūnavaḥ havante vase tvā 
SA_GV01_rv_hn01u-1073	RV_1,045.06a tvāṃ citraśravastama havante vikṣu jantavaḥ /	tvām citraśravastama havante vikṣu jantavaḥ 
SA_GV01_rv_hn01u-1074	RV_1,045.06c śociṣkeśam purupriyāgne havyāya voḷhave //	śociṣkeśam puru priya agne havyāya voḷhave 
SA_GV01_rv_hn01u-1075	RV_1,045.07a ni tvā hotāram ṛtvijaṃ dadhire vasuvittamam /	ni tvā hotāram ṛtvijam dadhire vasu vittamam 
SA_GV01_rv_hn01u-1076	RV_1,045.07c śrutkarṇaṃ saprathastamaṃ viprā agne diviṣṭiṣu //	śrut karṇam saprathastamam viprāḥ agne diviṣṭiṣu 
SA_GV01_rv_hn01u-1077	RV_1,045.08a ā tvā viprā acucyavuḥ sutasomā abhi prayaḥ /	ā tvā viprāḥ acucyavuḥ suta somāḥ abhi prayaḥ 
SA_GV01_rv_hn01u-1078	RV_1,045.08c bṛhad bhā bibhrato havir agne martāya dāśuṣe //	bṛhat bhās bibhrataḥ haviḥ agne martāya dāśuṣe 
SA_GV01_rv_hn01u-1079	RV_1,045.09a prātaryāvṇaḥ sahaskṛta somapeyāya santya /	prātaryāvṇaḥ sahaskṛta soma peyāya santya 
SA_GV01_rv_hn01u-1080	RV_1,045.09c ihādya daivyaṃ janam barhir ā sādayā vaso //	iha adya daivyam janam barhiḥ ā sādaya vaso 
SA_GV01_rv_hn01u-1081	RV_1,045.10a arvāñcaṃ daivyaṃ janam agne yakṣva sahūtibhiḥ /	arvāñcam daivyam janam agne yakṣva sa hūtibhiḥ 
SA_GV01_rv_hn01u-1082	RV_1,045.10c ayaṃ somaḥ sudānavas tam pāta tiroahnyam //	ayam somaḥ sudānavaḥ tam pāta tiroahnyam 
SA_GV01_rv_hn01u-1083	RV_1,046.01a eṣo uṣā apūrvyā vy ucchati priyā divaḥ /	eṣā u uṣāḥ apūrvyā vi ucchati priyā divaḥ 
SA_GV01_rv_hn01u-1084	RV_1,046.01c stuṣe vām aśvinā bṛhat //	stuṣe vām aśvinā bṛhat 
SA_GV01_rv_hn01u-1085	RV_1,046.02a yā dasrā sindhumātarā manotarā rayīṇām /	yā dasrā sindhu mātarā manotarā rayīṇām 
SA_GV01_rv_hn01u-1086	RV_1,046.02c dhiyā devā vasuvidā //	dhiyā devā vasu vidā 
SA_GV01_rv_hn01u-1087	RV_1,046.03a vacyante vāṃ kakuhāso jūrṇāyām adhi viṣṭapi /	vacyante vām kakuhāsaḥ jūrṇāyām adhi viṣṭapi 
SA_GV01_rv_hn01u-1088	RV_1,046.03c yad vāṃ ratho vibhiṣ patāt //	yat vām rathaḥ vibhiḥ patāt 
SA_GV01_rv_hn01u-1089	RV_1,046.04a haviṣā jāro apām piparti papurir narā /	haviṣā jāraḥ apām piparti papuriḥ narā 
SA_GV01_rv_hn01u-1090	RV_1,046.04c pitā kuṭasya carṣaṇiḥ //	pitā kuṭasya carṣaṇiḥ 
SA_GV01_rv_hn01u-1091	RV_1,046.05a ādāro vām matīnāṃ nāsatyā matavacasā /	ādāraḥ vām matīnām nāsatyā mata vacasā 
SA_GV01_rv_hn01u-1092	RV_1,046.05c pātaṃ somasya dhṛṣṇuyā //	pātam somasya dhṛṣṇuyā 
SA_GV01_rv_hn01u-1093	RV_1,046.06a yā naḥ pīparad aśvinā jyotiṣmatī tamas tiraḥ /	yā naḥ pīparat aśvinā jyotiṣmatī tamaḥ tiras 
SA_GV01_rv_hn01u-1094	RV_1,046.06c tām asme rāsāthām iṣam //	tām asme rāsāthām iṣam 
SA_GV01_rv_hn01u-1095	RV_1,046.07a ā no nāvā matīnāṃ yātam pārāya gantave /	ā naḥ nāvā matīnām yātam pārāya gantave 
SA_GV01_rv_hn01u-1096	RV_1,046.07c yuñjāthām aśvinā ratham //	yuñjāthām aśvinā ratham 
SA_GV01_rv_hn01u-1097	RV_1,046.08a aritraṃ vāṃ divas pṛthu tīrthe sindhūnāṃ rathaḥ /	aritram vām divaḥ pṛthu tīrthe sindhūnām rathaḥ 
SA_GV01_rv_hn01u-1098	RV_1,046.08c dhiyā yuyujra indavaḥ //	dhiyā yuyujre indavaḥ 
SA_GV01_rv_hn01u-1099	RV_1,046.09a divas kaṇvāsa indavo vasu sindhūnām pade /	divaḥ kaṇvāsaḥ indavaḥ vasu sindhūnām pade 
SA_GV01_rv_hn01u-1100	RV_1,046.09c svaṃ vavriṃ kuha dhitsathaḥ //	svam vavrim kuha dhitsathaḥ 
SA_GV01_rv_hn01u-1101	RV_1,046.10a abhūd u bhā u aṃśave hiraṇyam prati sūryaḥ /	abhūt u bhās u aṃśave hiraṇyam prati sūryaḥ 
SA_GV01_rv_hn01u-1102	RV_1,046.10c vy akhyaj jihvayāsitaḥ //	vi akhyat jihvayā asitaḥ 
SA_GV01_rv_hn01u-1103	RV_1,046.11a abhūd u pāram etave panthā ṛtasya sādhuyā /	abhūt u pāram etave panthāḥ ṛtasya sādhuyā 
SA_GV01_rv_hn01u-1104	RV_1,046.11c adarśi vi srutir divaḥ //	adarśi vi srutiḥ divaḥ 
SA_GV01_rv_hn01u-1105	RV_1,046.12a tat-tad id aśvinor avo jaritā prati bhūṣati /	tat tat id aśvinoḥ avaḥ jaritā prati bhūṣati 
SA_GV01_rv_hn01u-1106	RV_1,046.12c made somasya pipratoḥ //	made somasya pipratoḥ 
SA_GV01_rv_hn01u-1107	RV_1,046.13a vāvasānā vivasvati somasya pītyā girā /	vāvasānā vivasvati somasya pītyā girā 
SA_GV01_rv_hn01u-1108	RV_1,046.13c manuṣvac chambhū ā gatam //	manuṣvat śambhū ā gatam 
SA_GV01_rv_hn01u-1109	RV_1,046.14a yuvor uṣā anu śriyam parijmanor upācarat /	yuvoḥ uṣāḥ anu śriyam parijmanoḥ upācarat 
SA_GV01_rv_hn01u-1110	RV_1,046.14c ṛtā vanatho aktubhiḥ //	ṛtā vanathaḥ aktubhiḥ 
SA_GV01_rv_hn01u-1111	RV_1,046.15a ubhā pibatam aśvinobhā naḥ śarma yacchatam /	ubhā pibatam aśvinā ubhā naḥ śarma yacchatam 
SA_GV01_rv_hn01u-1112	RV_1,046.15c avidriyābhir ūtibhiḥ //	avidriyābhiḥ ūtibhiḥ 
SA_GV01_rv_hn01u-1113	RV_1,047.01a ayaṃ vām madhumattamaḥ sutaḥ soma ṛtāvṛdhā /	ayam vām madhumattamaḥ sutaḥ somaḥ ṛtāvṛdhā 
SA_GV01_rv_hn01u-1114	RV_1,047.01c tam aśvinā pibataṃ tiroahnyaṃ dhattaṃ ratnāni dāśuṣe //	tam aśvinā pibatam tiroahnyam dhattam ratnāni dāśuṣe 
SA_GV01_rv_hn01u-1115	RV_1,047.02a trivandhureṇa trivṛtā supeśasā rathenā yātam aśvinā /	tri vandhureṇa trivṛtā supeśasā rathena ā yātam aśvinā 
SA_GV01_rv_hn01u-1116	RV_1,047.02c kaṇvāso vām brahma kṛṇvanty adhvare teṣāṃ su śṛṇutaṃ havam //	kaṇvāsaḥ vām brahma kṛṇvanti adhvare teṣām su śṛṇutam havam 
SA_GV01_rv_hn01u-1117	RV_1,047.03a aśvinā madhumattamam pātaṃ somam ṛtāvṛdhā /	aśvinā madhumattamam pātam somam ṛtāvṛdhā 
SA_GV01_rv_hn01u-1118	RV_1,047.03c athādya dasrā vasu bibhratā rathe dāśvāṃsam upa gacchatam //	atha adya dasrā vasu bibhratā rathe dāśvāṃsam upa gacchatam 
SA_GV01_rv_hn01u-1119	RV_1,047.04a triṣadhasthe barhiṣi viśvavedasā madhvā yajñam mimikṣatam /	triṣadhasthe barhiṣi viśva vedasā madhvā yajñam mimikṣatam 
SA_GV01_rv_hn01u-1120	RV_1,047.04c kaṇvāso vāṃ sutasomā abhidyavo yuvāṃ havante aśvinā //	kaṇvāsaḥ vām suta somāḥ abhidyavaḥ yuvām havante aśvinā 
SA_GV01_rv_hn01u-1121	RV_1,047.05a yābhiḥ kaṇvam abhiṣṭibhiḥ prāvataṃ yuvam aśvinā /	yābhiḥ kaṇvam abhiṣṭibhiḥ prāvatam yuvam aśvinā 
SA_GV01_rv_hn01u-1122	RV_1,047.05c tābhiḥ ṣv asmāṃ avataṃ śubhas patī pātaṃ somam ṛtāvṛdhā //	tābhiḥ su asmān avatam śubhaḥ patī pātam somam ṛtāvṛdhā 
SA_GV01_rv_hn01u-1123	RV_1,047.06a sudāse dasrā vasu bibhratā rathe pṛkṣo vahatam aśvinā /	sudāse dasrā vasu bibhratā rathe pṛkṣaḥ vahatam aśvinā 
SA_GV01_rv_hn01u-1124	RV_1,047.06c rayiṃ samudrād uta vā divas pary asme dhattam puruspṛham //	rayim samudrāt uta vā divas pari asme dhattam puruspṛham 
SA_GV01_rv_hn01u-1125	RV_1,047.07a yan nāsatyā parāvati yad vā stho adhi turvaśe /	yat nāsatyā parāvati yat vā sthaḥ adhi turvaśe 
SA_GV01_rv_hn01u-1126	RV_1,047.07c ato rathena suvṛtā na ā gataṃ sākaṃ sūryasya raśmibhiḥ //	atas rathena suvṛtā naḥ ā gatam sākam sūryasya raśmibhiḥ 
SA_GV01_rv_hn01u-1127	RV_1,047.08a arvāñcā vāṃ saptayo 'dhvaraśriyo vahantu savaned upa /	arvāñcā vām saptayaḥ dhvara śriyaḥ vahantu savanā id upa 
SA_GV01_rv_hn01u-1128	RV_1,047.08c iṣam pṛñcantā sukṛte sudānava ā barhiḥ sīdataṃ narā //	iṣam pṛñcantā su kṛte sudānavaḥ ā barhiḥ sīdatam narā 
SA_GV01_rv_hn01u-1129	RV_1,047.09a tena nāsatyā gataṃ rathena sūryatvacā /	tena nāsatyā gatam rathena sūrya tvacā 
SA_GV01_rv_hn01u-1130	RV_1,047.09c yena śaśvad ūhathur dāśuṣe vasu madhvaḥ somasya pītaye //	yena śaśvat ūhathuḥ dāśuṣe vasu madhvaḥ somasya pītaye 
SA_GV01_rv_hn01u-1131	RV_1,047.10a ukthebhir arvāg avase purūvasū arkaiś ca ni hvayāmahe /	ukthebhiḥ arvāk avase purūvasū arkaiḥ ca ni hvayāmahe 
SA_GV01_rv_hn01u-1132	RV_1,047.10c śaśvat kaṇvānāṃ sadasi priye hi kaṃ somam papathur aśvinā //	śaśvat kaṇvānām sadasi priye hi kam somam papathuḥ aśvinā 
SA_GV01_rv_hn01u-1133	RV_1,048.01a saha vāmena na uṣo vy ucchā duhitar divaḥ /	saha vāmena naḥ uṣaḥ vi uccha duhitar divaḥ 
SA_GV01_rv_hn01u-1134	RV_1,048.01c saha dyumnena bṛhatā vibhāvari rāyā devi dāsvatī //	saha dyumnena bṛhatā vibhāvari rāyā devi dāsvatī 
SA_GV01_rv_hn01u-1135	RV_1,048.02a aśvāvatīr gomatīr viśvasuvido bhūri cyavanta vastave /	aśvāvatīḥ gomatīḥ viśva su vidaḥ bhūri cyavanta vastave 
SA_GV01_rv_hn01u-1136	RV_1,048.02c ud īraya prati mā sūnṛtā uṣaś coda rādho maghonām //	ud īraya prati mā sūnṛtāḥ uṣaḥ coda rādhaḥ maghonām 
SA_GV01_rv_hn01u-1137	RV_1,048.03a uvāsoṣā ucchāc ca nu devī jīrā rathānām /	uvāsa uṣāḥ ucchāt ca nu devī jīrā rathānām 
SA_GV01_rv_hn01u-1138	RV_1,048.03c ye asyā ācaraṇeṣu dadhrire samudre na śravasyavaḥ //	ye asyāḥ ācaraṇeṣu dadhrire samudre na śravasyavaḥ 
SA_GV01_rv_hn01u-1139	RV_1,048.04a uṣo ye te pra yāmeṣu yuñjate mano dānāya sūrayaḥ /	uṣaḥ ye te pra yāmeṣu yuñjate manaḥ dānāya sūrayaḥ 
SA_GV01_rv_hn01u-1140	RV_1,048.04c atrāha tat kaṇva eṣāṃ kaṇvatamo nāma gṛṇāti nṛṇām //	atra aha tat kaṇvaḥ eṣām kaṇvatamaḥ nāma gṛṇāti nṛṇām 
SA_GV01_rv_hn01u-1141	RV_1,048.05a ā ghā yoṣeva sūnary uṣā yāti prabhuñjatī /	ā gha yoṣā iva sūnarī uṣāḥ yāti prabhuñjatī 
SA_GV01_rv_hn01u-1142	RV_1,048.05c jarayantī vṛjanam padvad īyata ut pātayati pakṣiṇaḥ //	jarayantī vṛjanam padvat īyate ud pātayati pakṣiṇaḥ 
SA_GV01_rv_hn01u-1143	RV_1,048.06a vi yā sṛjati samanaṃ vy arthinaḥ padaṃ na vety odatī /	vi yā sṛjati samanam vi arthinaḥ padam na veti odatī 
SA_GV01_rv_hn01u-1144	RV_1,048.06c vayo nakiṣ ṭe paptivāṃsa āsate vyuṣṭau vājinīvati //	vayaḥ nakir te paptivāṃsaḥ āsate vyuṣṭau vājinīvati 
SA_GV01_rv_hn01u-1145	RV_1,048.07a eṣāyukta parāvataḥ sūryasyodayanād adhi /	eṣā ayukta parāvataḥ sūryasya udayanāt adhi 
SA_GV01_rv_hn01u-1146	RV_1,048.07c śataṃ rathebhiḥ subhagoṣā iyaṃ vi yāty abhi mānuṣān //	śatam rathebhiḥ subhagā uṣāḥ iyam vi yāti abhi mānuṣān 
SA_GV01_rv_hn01u-1147	RV_1,048.08a viśvam asyā nānāma cakṣase jagaj jyotiṣ kṛṇoti sūnarī /	viśvam asyāḥ nānāma cakṣase jagat jyotiḥ kṛṇoti sūnarī 
SA_GV01_rv_hn01u-1148	RV_1,048.08c apa dveṣo maghonī duhitā diva uṣā ucchad apa sridhaḥ //	apa dveṣaḥ maghonī duhitā divaḥ uṣāḥ ucchat apa sridhaḥ 
SA_GV01_rv_hn01u-1149	RV_1,048.09a uṣa ā bhāhi bhānunā candreṇa duhitar divaḥ /	uṣe ā bhāhi bhānunā candreṇa duhitar divaḥ 
SA_GV01_rv_hn01u-1150	RV_1,048.09c āvahantī bhūry asmabhyaṃ saubhagaṃ vyucchantī diviṣṭiṣu //	āvahantī bhūri asmabhyam saubhagam vyucchantī diviṣṭiṣu 
SA_GV01_rv_hn01u-1151	RV_1,048.10a viśvasya hi prāṇanaṃ jīvanaṃ tve vi yad ucchasi sūnari /	viśvasya hi prāṇanam jīvanam tve vi yat ucchasi sūnari 
SA_GV01_rv_hn01u-1152	RV_1,048.10c sā no rathena bṛhatā vibhāvari śrudhi citrāmaghe havam //	sā naḥ rathena bṛhatā vibhāvari śrudhi citrāmaghe havam 
SA_GV01_rv_hn01u-1153	RV_1,048.11a uṣo vājaṃ hi vaṃsva yaś citro mānuṣe jane /	uṣaḥ vājam hi vaṃsva yaḥ citraḥ mānuṣe jane 
SA_GV01_rv_hn01u-1154	RV_1,048.11c tenā vaha sukṛto adhvarāṃ upa ye tvā gṛṇanti vahnayaḥ //	tena ā vaha su kṛtaḥ adhvarān upa ye tvā gṛṇanti vahnayaḥ 
SA_GV01_rv_hn01u-1155	RV_1,048.12a viśvān devāṃ ā vaha somapītaye 'ntarikṣād uṣas tvam /	viśvān devān ā vaha soma pītaye ntarikṣāt uṣaḥ tvam 
SA_GV01_rv_hn01u-1156	RV_1,048.12c sāsmāsu dhā gomad aśvāvad ukthyam uṣo vājaṃ suvīryam //	sā asmāsu dhāḥ gomat aśvāvat ukthyam uṣaḥ vājam su vīryam 
SA_GV01_rv_hn01u-1157	RV_1,048.13a yasyā ruśanto arcayaḥ prati bhadrā adṛkṣata /	yasyāḥ ruśantaḥ arcayaḥ prati bhadrāḥ adṛkṣata 
SA_GV01_rv_hn01u-1158	RV_1,048.13c sā no rayiṃ viśvavāraṃ supeśasam uṣā dadātu sugmyam //	sā naḥ rayim viśva vāram supeśasam uṣāḥ dadātu sugmyam 
SA_GV01_rv_hn01u-1159	RV_1,048.14a ye cid dhi tvām ṛṣayaḥ pūrva ūtaye juhūre 'vase mahi /	ye cit hi tvām ṛṣayaḥ pūrve ūtaye juhūre vase mahi 
SA_GV01_rv_hn01u-1160	RV_1,048.14c sā na stomāṃ abhi gṛṇīhi rādhasoṣaḥ śukreṇa śociṣā //	sā naḥ stomān abhi gṛṇīhi rādhasā uṣaḥ śukreṇa śociṣā 
SA_GV01_rv_hn01u-1161	RV_1,048.15a uṣo yad adya bhānunā vi dvārāv ṛṇavo divaḥ /	uṣaḥ yat adya bhānunā vi dvārau ṛṇavaḥ divaḥ 
SA_GV01_rv_hn01u-1162	RV_1,048.15c pra no yacchatād avṛkam pṛthu cchardiḥ pra devi gomatīr iṣaḥ //	pra naḥ yacchatāt avṛkam pṛthu chardiḥ pra devi gomatīḥ iṣaḥ 
SA_GV01_rv_hn01u-1163	RV_1,048.16a saṃ no rāyā bṛhatā viśvapeśasā mimikṣvā sam iḷābhir ā /	sam naḥ rāyā bṛhatā viśva peśasā mimikṣvā sam iḷābhiḥ ā 
SA_GV01_rv_hn01u-1164	RV_1,048.16c saṃ dyumnena viśvaturoṣo mahi saṃ vājair vājinīvati //	sam dyumnena viśva turā uṣaḥ mahi sam vājaiḥ vājinīvati 
SA_GV01_rv_hn01u-1165	RV_1,049.01a uṣo bhadrebhir ā gahi divaś cid rocanād adhi /	uṣaḥ bhadrebhiḥ ā gahi divaḥ cit rocanāt adhi 
SA_GV01_rv_hn01u-1166	RV_1,049.01c vahantv aruṇapsava upa tvā somino gṛham //	vahantu aruṇapsavaḥ upa tvā sominaḥ gṛham 
SA_GV01_rv_hn01u-1167	RV_1,049.02a supeśasaṃ sukhaṃ rathaṃ yam adhyasthā uṣas tvam /	supeśasam sukham ratham yam adhyasthāḥ uṣaḥ tvam 
SA_GV01_rv_hn01u-1168	RV_1,049.02c tenā suśravasaṃ janam prāvādya duhitar divaḥ //	tena su śravasam janam prāva adya duhitar divaḥ 
SA_GV01_rv_hn01u-1169	RV_1,049.03a vayaś cit te patatriṇo dvipac catuṣpad arjuni /	vayaḥ cit te patatriṇaḥ dvipad catuṣpad arjuni 
SA_GV01_rv_hn01u-1170	RV_1,049.03c uṣaḥ prārann ṛtūṃr anu divo antebhyas pari //	uṣaḥ prāran ṛtūṃr anu divaḥ antebhyaḥ pari 
SA_GV01_rv_hn01u-1171	RV_1,049.04a vyucchantī hi raśmibhir viśvam ābhāsi rocanam /	vyucchantī hi raśmibhiḥ viśvam ābhāsi rocanam 
SA_GV01_rv_hn01u-1172	RV_1,049.04c tāṃ tvām uṣar vasūyavo gīrbhiḥ kaṇvā ahūṣata //	tām tvām uṣar vasūyavaḥ gīrbhiḥ kaṇvāḥ ahūṣata 
SA_GV01_rv_hn01u-1173	RV_1,050.01a ud u tyaṃ jātavedasaṃ devaṃ vahanti ketavaḥ /	ud u tyam jātavedasam devam vahanti ketavaḥ 
SA_GV01_rv_hn01u-1174	RV_1,050.01c dṛśe viśvāya sūryam //	dṛśe viśvāya sūryam 
SA_GV01_rv_hn01u-1175	RV_1,050.02a apa tye tāyavo yathā nakṣatrā yanty aktubhiḥ /	apa tye tāyavaḥ yathā nakṣatrāḥ yanti aktubhiḥ 
SA_GV01_rv_hn01u-1176	RV_1,050.02c sūrāya viśvacakṣase //	sūrāya viśva cakṣase 
SA_GV01_rv_hn01u-1177	RV_1,050.03a adṛśram asya ketavo vi raśmayo janāṃ anu /	adṛśram asya ketavaḥ vi raśmayaḥ janān anu 
SA_GV01_rv_hn01u-1178	RV_1,050.03c bhrājanto agnayo yathā //	bhrājantaḥ agnayaḥ yathā 
SA_GV01_rv_hn01u-1179	RV_1,050.04a taraṇir viśvadarśato jyotiṣkṛd asi sūrya /	taraṇiḥ viśva darśataḥ jyotiṣkṛt asi sūrya 
SA_GV01_rv_hn01u-1180	RV_1,050.04c viśvam ā bhāsi rocanam //	viśvam ā bhāsi rocanam 
SA_GV01_rv_hn01u-1181	RV_1,050.05a pratyaṅ devānāṃ viśaḥ pratyaṅṅ ud eṣi mānuṣān /	pratyaṅ devānām viśaḥ pratyaṅ ud eṣi mānuṣān 
SA_GV01_rv_hn01u-1182	RV_1,050.05c pratyaṅ viśvaṃ svar dṛśe //	pratyaṅ viśvam svar dṛśe 
SA_GV01_rv_hn01u-1183	RV_1,050.06a yenā pāvaka cakṣasā bhuraṇyantaṃ janāṃ anu /	yena pāvaka cakṣasā bhuraṇyantam janān anu 
SA_GV01_rv_hn01u-1184	RV_1,050.06c tvaṃ varuṇa paśyasi //	tvam varuṇa paśyasi 
SA_GV01_rv_hn01u-1185	RV_1,050.07a vi dyām eṣi rajas pṛthv ahā mimāno aktubhiḥ /	vi dyām eṣi rajaḥ pṛthu ahā mimānaḥ aktubhiḥ 
SA_GV01_rv_hn01u-1186	RV_1,050.07c paśyañ janmāni sūrya //	paśyam janmāni sūrya 
SA_GV01_rv_hn01u-1187	RV_1,050.08a sapta tvā harito rathe vahanti deva sūrya /	sapta tvā haritaḥ rathe vahanti deva sūrya 
SA_GV01_rv_hn01u-1188	RV_1,050.08c śociṣkeśaṃ vicakṣaṇa //	śociṣkeśam vicakṣaṇa 
SA_GV01_rv_hn01u-1189	RV_1,050.09a ayukta sapta śundhyuvaḥ sūro rathasya naptyaḥ /	ayukta sapta śundhyuvaḥ sūraḥ rathasya naptyaḥ 
SA_GV01_rv_hn01u-1190	RV_1,050.09c tābhir yāti svayuktibhiḥ //	tābhiḥ yāti sva yuktibhiḥ 
SA_GV01_rv_hn01u-1191	RV_1,050.10a ud vayaṃ tamasas pari jyotiṣ paśyanta uttaram /	ud vayam tamasaḥ pari jyotiḥ paśyantaḥ uttaram 
SA_GV01_rv_hn01u-1192	RV_1,050.10c devaṃ devatrā sūryam aganma jyotir uttamam //	devam devatrā sūryam aganma jyotiḥ uttamam 
SA_GV01_rv_hn01u-1193	RV_1,050.11a udyann adya mitramaha ārohann uttarāṃ divam /	udyan adya mitra mahaḥ ārohan uttarām divam 
SA_GV01_rv_hn01u-1194	RV_1,050.11c hṛdrogam mama sūrya harimāṇaṃ ca nāśaya //	hṛd rogam mama sūrya harimāṇam ca nāśaya 
SA_GV01_rv_hn01u-1195	RV_1,050.12a śukeṣu me harimāṇaṃ ropaṇākāsu dadhmasi /	śukeṣu me harimāṇam ropaṇākāsu dadhmasi 
SA_GV01_rv_hn01u-1196	RV_1,050.12c atho hāridraveṣu me harimāṇaṃ ni dadhmasi //	atha u hāridraveṣu me harimāṇam ni dadhmasi 
SA_GV01_rv_hn01u-1197	RV_1,050.13a ud agād ayam ādityo viśvena sahasā saha /	ud agāt ayam ādityaḥ viśvena sahasā saha 
SA_GV01_rv_hn01u-1198	RV_1,050.13c dviṣantam mahyaṃ randhayan mo ahaṃ dviṣate radham //	dviṣantam mahyam randhayan mā u aham dviṣate radham 
SA_GV01_rv_hn01u-1199	RV_1,051.01a abhi tyam meṣam puruhūtam ṛgmiyam indraṃ gīrbhir madatā vasvo arṇavam /	abhi tyam meṣam puru hūtam ṛgmiyam indram gīrbhiḥ madata vasvaḥ arṇavam 
SA_GV01_rv_hn01u-1200	RV_1,051.01c yasya dyāvo na vicaranti mānuṣā bhuje maṃhiṣṭham abhi vipram arcata //	yasya dyāvaḥ na vicaranti mānuṣāḥ bhuje maṃhiṣṭham abhi vipram arcata 
SA_GV01_rv_hn01u-1201	RV_1,051.02a abhīm avanvan svabhiṣṭim ūtayo 'ntarikṣaprāṃ taviṣībhir āvṛtam /	abhi īm avanvan su abhiṣṭim ūtayaḥ ntarikṣa prām taviṣībhiḥ āvṛtam 
SA_GV01_rv_hn01u-1202	RV_1,051.02c indraṃ dakṣāsa ṛbhavo madacyutaṃ śatakratuṃ javanī sūnṛtāruhat //	indram dakṣāsaḥ ṛbhavaḥ mada cyutam śatakratum javanī sūnṛtā āruhat 
SA_GV01_rv_hn01u-1203	RV_1,051.03a tvaṃ gotram aṅgirobhyo 'vṛṇor apotātraye śatadureṣu gātuvit /	tvam gotram aṅgirobhyaḥ vṛṇoḥ apa uta atraye śata dureṣu gātu vid 
SA_GV01_rv_hn01u-1204	RV_1,051.03c sasena cid vimadāyāvaho vasv ājāv adriṃ vāvasānasya nartayan //	sasena cit vimadāya avahaḥ vasū ājau adrim vāvasānasya nartayan 
SA_GV01_rv_hn01u-1205	RV_1,051.04a tvam apām apidhānāvṛṇor apādhārayaḥ parvate dānumad vasu /	tvam apām apidhānā avṛṇoḥ apādhārayaḥ parvate dānumat vasu 
SA_GV01_rv_hn01u-1206	RV_1,051.04c vṛtraṃ yad indra śavasāvadhīr ahim ād it sūryaṃ divy ārohayo dṛśe //	vṛtram yat indra śavasā avadhīḥ ahim āt id sūryam divi ārohayaḥ dṛśe 
SA_GV01_rv_hn01u-1207	RV_1,051.05a tvam māyābhir apa māyino 'dhamaḥ svadhābhir ye adhi śuptāv ajuhvata /	tvam māyābhiḥ apa māyinaḥ dhamaḥ svadhābhiḥ ye adhi śuptau ajuhvata 
SA_GV01_rv_hn01u-1208	RV_1,051.05c tvam pipror nṛmaṇaḥ prārujaḥ puraḥ pra ṛjiśvānaṃ dasyuhatyeṣv āvitha //	tvam piproḥ nṛmaṇaḥ prārujaḥ puraḥ pra ṛjiśvānam dasyu hatyeṣu āvitha 
SA_GV01_rv_hn01u-1209	RV_1,051.06a tvaṃ kutsaṃ śuṣṇahatyeṣv āvithārandhayo 'tithigvāya śambaram /	tvam kutsam śuṣṇa hatyeṣu āvitha arandhayaḥ tithigvāya śambaram 
SA_GV01_rv_hn01u-1210	RV_1,051.06c mahāntaṃ cid arbudaṃ ni kramīḥ padā sanād eva dasyuhatyāya jajñiṣe //	mahāntam cit arbudam ni kramīḥ padā sanāt eva dasyu hatyāya jajñiṣe 
SA_GV01_rv_hn01u-1211	RV_1,051.07a tve viśvā taviṣī sadhryag ghitā tava rādhaḥ somapīthāya harṣate /	tve viśvā taviṣī sadhryak ghitā tava rādhaḥ soma pīthāya harṣate 
SA_GV01_rv_hn01u-1212	RV_1,051.07c tava vajraś cikite bāhvor hito vṛścā śatror ava viśvāni vṛṣṇyā //	tava vajraḥ cikite bāhvoḥ hitaḥ vṛśca śatroḥ ava viśvāni vṛṣṇyā 
SA_GV01_rv_hn01u-1213	RV_1,051.08a vi jānīhy āryān ye ca dasyavo barhiṣmate randhayā śāsad avratān /	vi jānīhi āryān ye ca dasyavaḥ barhiṣmate randhaya śāsat avratān 
SA_GV01_rv_hn01u-1214	RV_1,051.08c śākī bhava yajamānasya coditā viśvet tā te sadhamādeṣu cākana //	śākī bhava yajamānasya coditā viśvā id tā te sadhamādeṣu cākana 
SA_GV01_rv_hn01u-1215	RV_1,051.09a anuvratāya randhayann apavratān ābhūbhir indraḥ śnathayann anābhuvaḥ /	anuvratāya randhayan apavratān ābhūbhiḥ indraḥ śnathayan an ābhuvaḥ 
SA_GV01_rv_hn01u-1216	RV_1,051.09c vṛddhasya cid vardhato dyām inakṣata stavāno vamro vi jaghāna saṃdihaḥ //	vṛddhasya cit vardhataḥ dyām inakṣata stavānaḥ vamraḥ vi jaghāna saṃdihaḥ 
SA_GV01_rv_hn01u-1217	RV_1,051.10a takṣad yat ta uśanā sahasā saho vi rodasī majmanā bādhate śavaḥ /	takṣat yat te uśanā sahasā sahaḥ vi rodasī majmanā bādhate śavaḥ 
SA_GV01_rv_hn01u-1218	RV_1,051.10c ā tvā vātasya nṛmaṇo manoyuja ā pūryamāṇam avahann abhi śravaḥ //	ā tvā vātasya nṛmaṇaḥ manaḥ yujaḥ ā pūryamāṇam avahan abhi śravaḥ 
SA_GV01_rv_hn01u-1219	RV_1,051.11a mandiṣṭa yad uśane kāvye sacāṃ indro vaṅkū vaṅkutarādhi tiṣṭhati /	mandiṣṭa yat uśane kāvye sacā indraḥ vaṅkū vaṅkutarā adhi tiṣṭhati 
SA_GV01_rv_hn01u-1220	RV_1,051.11c ugro yayiṃ nir apaḥ srotasāsṛjad vi śuṣṇasya dṛṃhitā airayat puraḥ //	ugraḥ yayim niḥ apaḥ srotasā asṛjat vi śuṣṇasya dṛṃhitāḥ airayat puraḥ 
SA_GV01_rv_hn01u-1221	RV_1,051.12a ā smā rathaṃ vṛṣapāṇeṣu tiṣṭhasi śāryātasya prabhṛtā yeṣu mandase /	ā smā ratham vṛṣa pāṇeṣu tiṣṭhasi śāryātasya prabhṛtāḥ yeṣu mandase 
SA_GV01_rv_hn01u-1222	RV_1,051.12c indra yathā sutasomeṣu cākano 'narvāṇaṃ ślokam ā rohase divi //	indra yathā suta someṣu cākanaḥ narvāṇam ślokam ā rohase divi 
SA_GV01_rv_hn01u-1223	RV_1,051.13a adadā arbhām mahate vacasyave kakṣīvate vṛcayām indra sunvate /	adadāḥ arbhām mahate vacasyave kakṣīvate vṛcayām indra sunvate 
SA_GV01_rv_hn01u-1224	RV_1,051.13c menābhavo vṛṣaṇaśvasya sukrato viśvet tā te savaneṣu pravācyā //	menā abhavaḥ vṛṣaṇaśvasya su krato viśvā id tā te savaneṣu pravācyā 
SA_GV01_rv_hn01u-1225	RV_1,051.14a indro aśrāyi sudhyo nireke pajreṣu stomo duryo na yūpaḥ /	indraḥ aśrāyi su dhyaḥ nireke pajreṣu stomaḥ duryaḥ na yūpaḥ 
SA_GV01_rv_hn01u-1226	RV_1,051.14c aśvayur gavyū rathayur vasūyur indra id rāyaḥ kṣayati prayantā //	aśvayuḥ gavyuḥ rathayuḥ vasūyuḥ indraḥ id rāyaḥ kṣayati prayantā 
SA_GV01_rv_hn01u-1227	RV_1,051.15a idaṃ namo vṛṣabhāya svarāje satyaśuṣmāya tavase 'vāci /	idam namaḥ vṛṣabhāya sva rāje satya śuṣmāya tavase vāci 
SA_GV01_rv_hn01u-1228	RV_1,051.15c asminn indra vṛjane sarvavīrāḥ smat sūribhis tava śarman syāma //	asmin indra vṛjane sarva vīrāḥ smat sūribhiḥ tava śarman syāma 
SA_GV01_rv_hn01u-1229	RV_1,052.01a tyaṃ su meṣam mahayā svarvidaṃ śataṃ yasya subhvaḥ sākam īrate /	tyam su meṣam mahayā svar vidam śatam yasya su bhvaḥ sākam īrate 
SA_GV01_rv_hn01u-1230	RV_1,052.01c atyaṃ na vājaṃ havanasyadaṃ ratham endraṃ vavṛtyām avase suvṛktibhiḥ //	atyam na vājam havanasyadam ratham ā indram vavṛtyām avase suvṛktibhiḥ 
SA_GV01_rv_hn01u-1231	RV_1,052.02a sa parvato na dharuṇeṣv acyutaḥ sahasramūtis taviṣīṣu vāvṛdhe /	sa parvataḥ na dharuṇeṣu acyutaḥ sahasram ūtiḥ taviṣīṣu vāvṛdhe 
SA_GV01_rv_hn01u-1232	RV_1,052.02c indro yad vṛtram avadhīn nadīvṛtam ubjann arṇāṃsi jarhṛṣāṇo andhasā //	indraḥ yat vṛtram avadhīt nadīvṛtam ubjan arṇāṃsi jarhṛṣāṇaḥ andhasā 
SA_GV01_rv_hn01u-1233	RV_1,052.03a sa hi dvaro dvariṣu vavra ūdhani candrabudhno madavṛddho manīṣibhiḥ /	sa hi dvaraḥ dvariṣu vavraḥ ūdhani candra budhnaḥ mada vṛddhaḥ manīṣibhiḥ 
SA_GV01_rv_hn01u-1234	RV_1,052.03c indraṃ tam ahve svapasyayā dhiyā maṃhiṣṭharātiṃ sa hi paprir andhasaḥ //	indram tam ahve su apasyayā dhiyā maṃhiṣṭha rātim sa hi papriḥ andhasaḥ 
SA_GV01_rv_hn01u-1235	RV_1,052.04a ā yam pṛṇanti divi sadmabarhiṣaḥ samudraṃ na subhvaḥ svā abhiṣṭayaḥ /	ā yam pṛṇanti divi sadma barhiṣaḥ samudram na su bhvaḥ svāḥ abhiṣṭayaḥ 
SA_GV01_rv_hn01u-1236	RV_1,052.04c taṃ vṛtrahatye anu tasthur ūtayaḥ śuṣmā indram avātā ahrutapsavaḥ //	tam vṛtra hatye anu tasthuḥ ūtayaḥ śuṣmāḥ indram a vātāḥ ahrutapsavaḥ 
SA_GV01_rv_hn01u-1237	RV_1,052.05a abhi svavṛṣṭim made asya yudhyato raghvīr iva pravaṇe sasrur ūtayaḥ /	abhi sva vṛṣṭim made asya yudhyataḥ raghvīḥ iva pravaṇe sasruḥ ūtayaḥ 
SA_GV01_rv_hn01u-1238	RV_1,052.05c indro yad vajrī dhṛṣamāṇo andhasā bhinad valasya paridhīṃr iva tritaḥ //	indraḥ yat vajrī dhṛṣamāṇaḥ andhasā bhinat valasya paridhīṃr iva tritaḥ 
SA_GV01_rv_hn01u-1239	RV_1,052.06a parīṃ ghṛṇā carati titviṣe śavo 'po vṛtvī rajaso budhnam āśayat /	pari īm ghṛṇā carati titviṣe śavaḥ paḥ vṛtvī rajasaḥ budhnam āśayat 
SA_GV01_rv_hn01u-1240	RV_1,052.06c vṛtrasya yat pravaṇe durgṛbhiśvano nijaghantha hanvor indra tanyatum //	vṛtrasya yat pravaṇe durgṛbhiśvanaḥ nijaghantha hanvoḥ indra tanyatum 
SA_GV01_rv_hn01u-1241	RV_1,052.07a hradaṃ na hi tvā nyṛṣanty ūrmayo brahmāṇīndra tava yāni vardhanā /	hradam na hi tvā nyṛṣanti ūrmayaḥ brahmāṇi indra tava yāni vardhanā 
SA_GV01_rv_hn01u-1242	RV_1,052.07c tvaṣṭā cit te yujyaṃ vāvṛdhe śavas tatakṣa vajram abhibhūtyojasam //	tvaṣṭā cit te yujyam vāvṛdhe śavaḥ tatakṣa vajram abhibhūti ojasam 
SA_GV01_rv_hn01u-1243	RV_1,052.08a jaghanvāṃ u haribhiḥ sambhṛtakratav indra vṛtram manuṣe gātuyann apaḥ /	jaghanvām u haribhiḥ sambhṛta krato indra vṛtram manuṣe gātuyan apaḥ 
SA_GV01_rv_hn01u-1244	RV_1,052.08c ayacchathā bāhvor vajram āyasam adhārayo divy ā sūryaṃ dṛśe //	ayacchathāḥ bāhvoḥ vajram āyasam adhārayaḥ divi ā sūryam dṛśe 
SA_GV01_rv_hn01u-1245	RV_1,052.09a bṛhat svaścandram amavad yad ukthyam akṛṇvata bhiyasā rohaṇaṃ divaḥ /	bṛhat svaścandram amavat yat ukthyam akṛṇvata bhiyasā rohaṇam divaḥ 
SA_GV01_rv_hn01u-1246	RV_1,052.09c yan mānuṣapradhanā indram ūtayaḥ svar nṛṣāco maruto 'madann anu //	yat mānuṣa pradhanāḥ indram ūtayaḥ svar nṛṣācaḥ marutaḥ madan anu 
SA_GV01_rv_hn01u-1247	RV_1,052.10a dyauś cid asyāmavāṃ aheḥ svanād ayoyavīd bhiyasā vajra indra te /	dyauḥ cit asya amavān aheḥ svanāt ayoyavīt bhiyasā vajre indra te 
SA_GV01_rv_hn01u-1248	RV_1,052.10c vṛtrasya yad badbadhānasya rodasī made sutasya śavasābhinac chiraḥ //	vṛtrasya yat badbadhānasya rodasī made sutasya śavasā abhinat śiraḥ 
SA_GV01_rv_hn01u-1249	RV_1,052.11a yad in nv indra pṛthivī daśabhujir ahāni viśvā tatananta kṛṣṭayaḥ /	yat id nu indra pṛthivī daśabhujiḥ ahāni viśvā tatananta kṛṣṭayaḥ 
SA_GV01_rv_hn01u-1250	RV_1,052.11c atrāha te maghavan viśrutaṃ saho dyām anu śavasā barhaṇā bhuvat //	atra aha te maghavan viśrutam sahaḥ dyām anu śavasā barhaṇā bhuvat 
SA_GV01_rv_hn01u-1251	RV_1,052.12a tvam asya pāre rajaso vyomanaḥ svabhūtyojā avase dhṛṣanmanaḥ /	tvam asya pāre rajasaḥ vyomanaḥ sva bhūti ojāḥ avase dhṛṣat manaḥ 
SA_GV01_rv_hn01u-1252	RV_1,052.12c cakṛṣe bhūmim pratimānam ojaso 'paḥ svaḥ paribhūr eṣy ā divam //	cakṛṣe bhūmim pratimānam ojasā paḥ svar paribhūḥ eṣi ā divam 
SA_GV01_rv_hn01u-1253	RV_1,052.13a tvam bhuvaḥ pratimānam pṛthivyā ṛṣvavīrasya bṛhataḥ patir bhūḥ /	tvam bhuvaḥ pratimānam pṛthivyāḥ ṛṣva vīrasya bṛhataḥ patiḥ bhūḥ 
SA_GV01_rv_hn01u-1254	RV_1,052.13c viśvam āprā antarikṣam mahitvā satyam addhā nakir anyas tvāvān //	viśvam āprāḥ antarikṣam mahitvā satyam addhā nakir anyaḥ tvāvān 
SA_GV01_rv_hn01u-1255	RV_1,052.14a na yasya dyāvāpṛthivī anu vyaco na sindhavo rajaso antam ānaśuḥ /	na yasya dyāvāpṛthivī anu vyacaḥ na sindhavaḥ rajasaḥ antam ānaśuḥ 
SA_GV01_rv_hn01u-1256	RV_1,052.14c nota svavṛṣṭim made asya yudhyata eko anyac cakṛṣe viśvam ānuṣak //	na uta sva vṛṣṭim made asya yudhyataḥ ekaḥ anyat cakṛṣe viśvam ānuṣak 
SA_GV01_rv_hn01u-1257	RV_1,052.15a ārcann atra marutaḥ sasminn ājau viśve devāso amadann anu tvā /	ārcan atra marutaḥ sasmin ājau viśve devāsaḥ amadan anu tvā 
SA_GV01_rv_hn01u-1258	RV_1,052.15c vṛtrasya yad bhṛṣṭimatā vadhena ni tvam indra praty ānaṃ jaghantha //	vṛtrasya yat bhṛṣṭimatā vadhena ni tvam indra prati ānam jaghantha 
SA_GV01_rv_hn01u-1259	RV_1,053.01a ny ū ṣu vācam pra mahe bharāmahe gira indrāya sadane vivasvataḥ /	ni u su vācam pra mahe bharāmahe giraḥ indrāya sadane vivasvataḥ 
SA_GV01_rv_hn01u-1260	RV_1,053.01c nū cid dhi ratnaṃ sasatām ivāvidan na duṣṭutir draviṇodeṣu śasyate //	nu cit hi ratnam sasatām iva avidat na duṣṭutiḥ draviṇaḥ deṣu śasyate 
SA_GV01_rv_hn01u-1261	RV_1,053.02a duro aśvasya dura indra gor asi duro yavasya vasuna inas patiḥ /	duraḥ aśvasya duraḥ indra goḥ asi duraḥ yavasya vasunaḥ inaḥ patiḥ 
SA_GV01_rv_hn01u-1262	RV_1,053.02c śikṣānaraḥ pradivo akāmakarśanaḥ sakhā sakhibhyas tam idaṃ gṛṇīmasi //	śikṣā naraḥ pradivaḥ a kāma karśanaḥ sakhā sakhibhyaḥ tam idam gṛṇīmasi 
SA_GV01_rv_hn01u-1263	RV_1,053.03a śacīva indra purukṛd dyumattama taved idam abhitaś cekite vasu /	śacīvas indra puru kṛt dyumattama tava id idam abhitas cekite vasu 
SA_GV01_rv_hn01u-1264	RV_1,053.03c ataḥ saṃgṛbhyābhibhūta ā bhara mā tvāyato jarituḥ kāmam ūnayīḥ //	atas saṃgṛbhya abhibhūtaḥ ā bhara mā tvāyataḥ jarituḥ kāmam ūnayīḥ 
SA_GV01_rv_hn01u-1265	RV_1,053.04a ebhir dyubhiḥ sumanā ebhir indubhir nirundhāno amatiṃ gobhir aśvinā /	ebhiḥ dyubhiḥ sumanāḥ ebhiḥ indubhiḥ nirundhānaḥ amatim gobhiḥ aśvinā 
SA_GV01_rv_hn01u-1266	RV_1,053.04c indreṇa dasyuṃ darayanta indubhir yutadveṣasaḥ sam iṣā rabhemahi //	indreṇa dasyum darayantaḥ indubhiḥ yuta dveṣasaḥ sam iṣā rabhemahi 
SA_GV01_rv_hn01u-1267	RV_1,053.05a sam indra rāyā sam iṣā rabhemahi saṃ vājebhiḥ puruścandrair abhidyubhiḥ /	sam indra rāyā sam iṣā rabhemahi sam vājebhiḥ puru ścandraiḥ abhidyubhiḥ 
SA_GV01_rv_hn01u-1268	RV_1,053.05c saṃ devyā pramatyā vīraśuṣmayā goagrayāśvāvatyā rabhemahi //	sam devyā pramatyā vīra śuṣmayā go agrayā aśvāvatyā rabhemahi 
SA_GV01_rv_hn01u-1269	RV_1,053.06a te tvā madā amadan tāni vṛṣṇyā te somāso vṛtrahatyeṣu satpate /	te tvā madāḥ amadan tāni vṛṣṇyā te somāsaḥ vṛtra hatyeṣu satpate 
SA_GV01_rv_hn01u-1270	RV_1,053.06c yat kārave daśa vṛtrāṇy aprati barhiṣmate ni sahasrāṇi barhayaḥ //	yat kārave daśa vṛtrāṇi aprati barhiṣmate ni sahasrāṇi barhayaḥ 
SA_GV01_rv_hn01u-1271	RV_1,053.07a yudhā yudham upa ghed eṣi dhṛṣṇuyā purā puraṃ sam idaṃ haṃsy ojasā /	yudhā yudham upa gha id eṣi dhṛṣṇuyā purā puram sam idam haṃsi ojasā 
SA_GV01_rv_hn01u-1272	RV_1,053.07c namyā yad indra sakhyā parāvati nibarhayo namuciṃ nāma māyinam //	namyā yat indra sakhyā parāvati nibarhayaḥ namucim nāma māyinam 
SA_GV01_rv_hn01u-1273	RV_1,053.08a tvaṃ karañjam uta parṇayaṃ vadhīs tejiṣṭhayātithigvasya vartanī /	tvam karañjam uta parṇayam vadhīḥ tejiṣṭhayā atithigvasya vartanī 
SA_GV01_rv_hn01u-1274	RV_1,053.08c tvaṃ śatā vaṅgṛdasyābhinat puro 'nānudaḥ pariṣūtā ṛjiśvanā //	tvam śatā vaṅgṛdasya abhinat puraḥ nā anudaḥ pariṣūtāḥ ṛjiśvanā 
SA_GV01_rv_hn01u-1275	RV_1,053.09a tvam etāñ janarājño dvir daśābandhunā suśravasopajagmuṣaḥ /	tvam etām jana rājñaḥ dvis daśa abandhunā suśravasā upajagmuṣaḥ 
SA_GV01_rv_hn01u-1276	RV_1,053.09c ṣaṣṭiṃ sahasrā navatiṃ nava śruto ni cakreṇa rathyā duṣpadāvṛṇak //	ṣaṣṭim sahasrā navatim nava śrutaḥ ni cakreṇa rathyā duṣpadā avṛṇak 
SA_GV01_rv_hn01u-1277	RV_1,053.10a tvam āvitha suśravasaṃ tavotibhis tava trāmabhir indra tūrvayāṇam /	tvam āvitha suśravasam tava ūtibhiḥ tava trāmabhiḥ indra tūrvayāṇam 
SA_GV01_rv_hn01u-1278	RV_1,053.10c tvam asmai kutsam atithigvam āyum mahe rājñe yūne arandhanāyaḥ //	tvam asmai kutsam atithigvam āyum mahe rājñe yūne arandhanāyaḥ 
SA_GV01_rv_hn01u-1279	RV_1,053.11a ya udṛcīndra devagopāḥ sakhāyas te śivatamā asāma /	yaḥ udṛci indra deva gopāḥ sakhāyaḥ te śivatamāḥ asāma 
SA_GV01_rv_hn01u-1280	RV_1,053.11c tvāṃ stoṣāma tvayā suvīrā drāghīya āyuḥ prataraṃ dadhānāḥ //	tvām stoṣāma tvayā su vīrāḥ drāghīyaḥ āyuḥ prataram dadhānāḥ 
SA_GV01_rv_hn01u-1281	RV_1,054.01a mā no asmin maghavan pṛtsv aṃhasi nahi te antaḥ śavasaḥ parīṇaśe /	mā naḥ asmin maghavan pṛtsu aṃhasi nahi te antaḥ śavasaḥ parīṇaśe 
SA_GV01_rv_hn01u-1282	RV_1,054.01c akrandayo nadyo roruvad vanā kathā na kṣoṇīr bhiyasā sam ārata //	akrandayaḥ nadyaḥ roruvat vanā kathā na kṣoṇīḥ bhiyasā sam ārata 
SA_GV01_rv_hn01u-1283	RV_1,054.02a arcā śakrāya śākine śacīvate śṛṇvantam indram mahayann abhi ṣṭuhi /	arca śakrāya śākine śacīvate śṛṇvantam indram mahayan abhi stuhi 
SA_GV01_rv_hn01u-1284	RV_1,054.02c yo dhṛṣṇunā śavasā rodasī ubhe vṛṣā vṛṣatvā vṛṣabho nyṛñjate //	yaḥ dhṛṣṇunā śavasā rodasī ubhe vṛṣā vṛṣa tvā vṛṣabhaḥ nyṛñjate 
SA_GV01_rv_hn01u-1285	RV_1,054.03a arcā dive bṛhate śūṣyaṃ vacaḥ svakṣatraṃ yasya dhṛṣato dhṛṣan manaḥ /	arca dive bṛhate śūṣyam vacaḥ svakṣatram yasya dhṛṣataḥ dhṛṣat manaḥ 
SA_GV01_rv_hn01u-1286	RV_1,054.03c bṛhacchravā asuro barhaṇā kṛtaḥ puro haribhyāṃ vṛṣabho ratho hi ṣaḥ //	bṛhat śravāḥ asuraḥ barhaṇā kṛtaḥ puras haribhyām vṛṣabhaḥ rathaḥ hi saḥ 
SA_GV01_rv_hn01u-1287	RV_1,054.04a tvaṃ divo bṛhataḥ sānu kopayo 'va tmanā dhṛṣatā śambaram bhinat /	tvam divaḥ bṛhataḥ sānu kopayaḥ vaḥ tmanā dhṛṣatā śambaram bhinat 
SA_GV01_rv_hn01u-1288	RV_1,054.04c yan māyino vrandino mandinā dhṛṣac chitāṃ gabhastim aśanim pṛtanyasi //	yat māyinaḥ vrandinaḥ mandinā dhṛṣat śitām gabhastim aśanim pṛtanyasi 
SA_GV01_rv_hn01u-1289	RV_1,054.05a ni yad vṛṇakṣi śvasanasya mūrdhani śuṣṇasya cid vrandino roruvad vanā /	ni yat vṛṇakṣi śvasanasya mūrdhani śuṣṇasya cit vrandinaḥ roruvat vanā 
SA_GV01_rv_hn01u-1290	RV_1,054.05c prācīnena manasā barhaṇāvatā yad adyā cit kṛṇavaḥ kas tvā pari //	prācīnena manasā barhaṇāvatā yat adyā cit kṛṇavaḥ kaḥ tvā pari 
SA_GV01_rv_hn01u-1291	RV_1,054.06a tvam āvitha naryaṃ turvaśaṃ yaduṃ tvaṃ turvītiṃ vayyaṃ śatakrato /	tvam āvitha naryam turvaśam yadum tvam turvītim vayyam śatakrato 
SA_GV01_rv_hn01u-1292	RV_1,054.06c tvaṃ ratham etaśaṃ kṛtvye dhane tvam puro navatiṃ dambhayo nava //	tvam ratham etaśam kṛtvye dhane tvam puraḥ navatim dambhayaḥ nava 
SA_GV01_rv_hn01u-1293	RV_1,054.07a sa ghā rājā satpatiḥ śūśuvaj jano rātahavyaḥ prati yaḥ śāsam invati /	sa ghā rājā sat patiḥ śūśuvat janaḥ rāta havyaḥ prati yaḥ śāsam invati 
SA_GV01_rv_hn01u-1294	RV_1,054.07c ukthā vā yo abhigṛṇāti rādhasā dānur asmā uparā pinvate divaḥ //	ukthā vā yaḥ abhigṛṇāti rādhasā dānuḥ asmai uparā pinvate divaḥ 
SA_GV01_rv_hn01u-1295	RV_1,054.08a asamaṃ kṣatram asamā manīṣā pra somapā apasā santu neme /	asamam kṣatram asamā manīṣā pra soma pāḥ apasā santu neme 
SA_GV01_rv_hn01u-1296	RV_1,054.08c ye ta indra daduṣo vardhayanti mahi kṣatraṃ sthaviraṃ vṛṣṇyaṃ ca //	ye te indra daduṣaḥ vardhayanti mahi kṣatram sthaviram vṛṣṇyam ca 
SA_GV01_rv_hn01u-1297	RV_1,054.09a tubhyed ete bahulā adridugdhāś camūṣadaś camasā indrapānāḥ /	tubhya id ete bahulāḥ adri dugdhāḥ camūṣadaḥ camasāḥ indra pānāḥ 
SA_GV01_rv_hn01u-1298	RV_1,054.09c vy aśnuhi tarpayā kāmam eṣām athā mano vasudeyāya kṛṣva //	vi aśnuhi tarpaya kāmam eṣām athā manaḥ vasu deyāya kṛṣva 
SA_GV01_rv_hn01u-1299	RV_1,054.10a apām atiṣṭhad dharuṇahvaraṃ tamo 'ntar vṛtrasya jaṭhareṣu parvataḥ /	apām atiṣṭhat dharuṇahvaram tamaḥ ntar vṛtrasya jaṭhareṣu parvataḥ 
SA_GV01_rv_hn01u-1300	RV_1,054.10c abhīm indro nadyo vavriṇā hitā viśvā anuṣṭhāḥ pravaṇeṣu jighnate //	abhi īm indraḥ nadyaḥ vavriṇā hitāḥ viśvāḥ anuṣṭhāḥ pravaṇeṣu jighnate 
SA_GV01_rv_hn01u-1301	RV_1,054.11a sa śevṛdham adhi dhā dyumnam asme mahi kṣatraṃ janāṣāḷ indra tavyam /	sa śevṛdham adhi dhāḥ dyumnam asme mahi kṣatram janāṣāh indra tavyam 
SA_GV01_rv_hn01u-1302	RV_1,054.11c rakṣā ca no maghonaḥ pāhi sūrīn rāye ca naḥ svapatyā iṣe dhāḥ //	rakṣā ca naḥ maghonaḥ pāhi sūrīn rāye ca naḥ su apatyai iṣe dhāḥ 
SA_GV01_rv_hn01u-1303	RV_1,055.01a divaś cid asya varimā vi papratha indraṃ na mahnā pṛthivī cana prati /	divaḥ cit asya varimā vi paprathe indram na mahnā pṛthivī cana prati 
SA_GV01_rv_hn01u-1304	RV_1,055.01c bhīmas tuviṣmāñ carṣaṇibhya ātapaḥ śiśīte vajraṃ tejase na vaṃsagaḥ //	bhīmaḥ tuviṣmān carṣaṇibhyaḥ ātapaḥ śiśīte vajram tejase na vaṃsagaḥ 
SA_GV01_rv_hn01u-1305	RV_1,055.02a so arṇavo na nadyaḥ samudriyaḥ prati gṛbhṇāti viśritā varīmabhiḥ /	saḥ arṇavaḥ na nadyaḥ samudriyaḥ prati gṛbhṇāti viśritāḥ varīmabhiḥ 
SA_GV01_rv_hn01u-1306	RV_1,055.02c indraḥ somasya pītaye vṛṣāyate sanāt sa yudhma ojasā panasyate //	indraḥ somasya pītaye vṛṣāyate sanāt sa yudhmaḥ ojasā panasyate 
SA_GV01_rv_hn01u-1307	RV_1,055.03a tvaṃ tam indra parvataṃ na bhojase maho nṛmṇasya dharmaṇām irajyasi /	tvam tam indra parvatam na bhojase mahaḥ nṛmṇasya dharmaṇām irajyasi 
SA_GV01_rv_hn01u-1308	RV_1,055.03c pra vīryeṇa devatāti cekite viśvasmā ugraḥ karmaṇe purohitaḥ //	pra vīryeṇa devatāti cekite viśvasmai ugraḥ karmaṇe purohitaḥ 
SA_GV01_rv_hn01u-1309	RV_1,055.04a sa id vane namasyubhir vacasyate cāru janeṣu prabruvāṇa indriyam /	saḥ id vane namasyubhiḥ vacasyate cāru janeṣu prabruvāṇaḥ indriyam 
SA_GV01_rv_hn01u-1310	RV_1,055.04c vṛṣā chandur bhavati haryato vṛṣā kṣemeṇa dhenām maghavā yad invati //	vṛṣā chanduḥ bhavati haryataḥ vṛṣā kṣemeṇa dhenām maghavā yat invati 
SA_GV01_rv_hn01u-1311	RV_1,055.05a sa in mahāni samithāni majmanā kṛṇoti yudhma ojasā janebhyaḥ /	saḥ id mahāni samithāni majmanā kṛṇoti yudhmaḥ ojasā janebhyaḥ 
SA_GV01_rv_hn01u-1312	RV_1,055.05c adhā cana śrad dadhati tviṣīmata indrāya vajraṃ nighanighnate vadham //	adhā cana śrat dadhati tviṣīmate indrāya vajram nighanighnate vadham 
SA_GV01_rv_hn01u-1313	RV_1,055.06a sa hi śravasyuḥ sadanāni kṛtrimā kṣmayā vṛdhāna ojasā vināśayan /	sa hi śravasyuḥ sadanāni kṛtrimā kṣmayā vṛdhānaḥ ojasā vināśayan 
SA_GV01_rv_hn01u-1314	RV_1,055.06c jyotīṃṣi kṛṇvann avṛkāṇi yajyave 'va sukratuḥ sartavā apaḥ sṛjat //	jyotīṃṣi kṛṇvan avṛkāṇi yajyave vaḥ su kratuḥ sartavai apaḥ sṛjat 
SA_GV01_rv_hn01u-1315	RV_1,055.07a dānāya manaḥ somapāvann astu te 'rvāñcā harī vandanaśrud ā kṛdhi /	dānāya manaḥ soma pāvan astu te rvāñcā harī vandana śrut ā kṛdhi 
SA_GV01_rv_hn01u-1316	RV_1,055.07c yamiṣṭhāsaḥ sārathayo ya indra te na tvā ketā ā dabhnuvanti bhūrṇayaḥ //	yamiṣṭhāsaḥ sārathayaḥ ye indra te na tvā ketāḥ ā dabhnuvanti bhūrṇayaḥ 
SA_GV01_rv_hn01u-1317	RV_1,055.08a aprakṣitaṃ vasu bibharṣi hastayor aṣāḷhaṃ sahas tanvi śruto dadhe /	a prakṣitam vasu bibharṣi hastayoḥ a sāḍham sahaḥ tanvi śrutaḥ dadhe 
SA_GV01_rv_hn01u-1318	RV_1,055.08c āvṛtāso 'vatāso na kartṛbhis tanūṣu te kratava indra bhūrayaḥ //	āvṛtāsaḥ vatāsaḥ na kartṛbhiḥ tanūṣu te kratavaḥ indra bhūrayaḥ 
SA_GV01_rv_hn01u-1319	RV_1,056.01a eṣa pra pūrvīr ava tasya camriṣo 'tyo na yoṣām ud ayaṃsta bhurvaṇiḥ /	eṣa pra pūrvīḥ ava tasya camriṣaḥ tyaḥ na yoṣām ud ayaṃsta bhurvaṇiḥ 
SA_GV01_rv_hn01u-1320	RV_1,056.01c dakṣam mahe pāyayate hiraṇyayaṃ ratham āvṛtyā hariyogam ṛbhvasam //	dakṣam mahe pāyayate hiraṇyayam ratham āvṛtya hari yogam ṛbhvasam 
SA_GV01_rv_hn01u-1321	RV_1,056.02a taṃ gūrtayo nemanniṣaḥ parīṇasaḥ samudraṃ na saṃcaraṇe saniṣyavaḥ /	tam gūrtayaḥ nemanniṣaḥ parīṇasaḥ samudram na saṃcaraṇe saniṣyavaḥ 
SA_GV01_rv_hn01u-1322	RV_1,056.02c patiṃ dakṣasya vidathasya nū saho giriṃ na venā adhi roha tejasā //	patim dakṣasya vidathasya nu sahaḥ girim na venāḥ adhi roha tejasā 
SA_GV01_rv_hn01u-1323	RV_1,056.03a sa turvaṇir mahāṃ areṇu pauṃsye girer bhṛṣṭir na bhrājate tujā śavaḥ /	sa turvaṇiḥ mahān areṇu pauṃsye gireḥ bhṛṣṭiḥ na bhrājate tujā śavaḥ 
SA_GV01_rv_hn01u-1324	RV_1,056.03c yena śuṣṇam māyinam āyaso made dudhra ābhūṣu rāmayan ni dāmani //	yena śuṣṇam māyinam āyasaḥ made dudhraḥ ābhūṣu rāmayan ni dāmani 
SA_GV01_rv_hn01u-1325	RV_1,056.04a devī yadi taviṣī tvāvṛdhotaya indraṃ siṣakty uṣasaṃ na sūryaḥ /	devī yadi taviṣī tvāvṛdhā ūtaye indram siṣakti uṣasam na sūryaḥ 
SA_GV01_rv_hn01u-1326	RV_1,056.04c yo dhṛṣṇunā śavasā bādhate tama iyarti reṇum bṛhad arhariṣvaṇiḥ //	yaḥ dhṛṣṇunā śavasā bādhate tamaḥ iyarti reṇum bṛhat arhariṣvaṇiḥ 
SA_GV01_rv_hn01u-1327	RV_1,056.05a vi yat tiro dharuṇam acyutaṃ rajo 'tiṣṭhipo diva ātāsu barhaṇā /	vi yat tiras dharuṇam acyutam rajaḥ tiṣṭhipaḥ divaḥ ātāsu barhaṇā 
SA_GV01_rv_hn01u-1328	RV_1,056.05c svarmīḷhe yan mada indra harṣyāhan vṛtraṃ nir apām aubjo arṇavam //	svarmīḍhe yat made indra harṣya ahan vṛtram niḥ apām aubjaḥ arṇavam 
SA_GV01_rv_hn01u-1329	RV_1,056.06a tvaṃ divo dharuṇaṃ dhiṣa ojasā pṛthivyā indra sadaneṣu māhinaḥ /	tvam divaḥ dharuṇam dhiṣe ojasā pṛthivyāḥ indra sadaneṣu māhinaḥ 
SA_GV01_rv_hn01u-1330	RV_1,056.06c tvaṃ sutasya made ariṇā apo vi vṛtrasya samayā pāṣyārujaḥ //	tvam sutasya made ariṇāḥ apaḥ vi vṛtrasya samayā pāṣyā arujaḥ 
SA_GV01_rv_hn01u-1331	RV_1,057.01a pra maṃhiṣṭhāya bṛhate bṛhadraye satyaśuṣmāya tavase matim bhare /	pra maṃhiṣṭhāya bṛhate bṛhadraye satya śuṣmāya tavase matim bhare 
SA_GV01_rv_hn01u-1332	RV_1,057.01c apām iva pravaṇe yasya durdharaṃ rādho viśvāyu śavase apāvṛtam //	apām iva pravaṇe yasya durdharam rādhaḥ viśvāyu śavase apāvṛtam 
SA_GV01_rv_hn01u-1333	RV_1,057.02a adha te viśvam anu hāsad iṣṭaya āpo nimneva savanā haviṣmataḥ /	adha te viśvam anu ha asat iṣṭayaḥ āpaḥ nimnā iva savanā haviṣmataḥ 
SA_GV01_rv_hn01u-1334	RV_1,057.02c yat parvate na samaśīta haryata indrasya vajraḥ śnathitā hiraṇyayaḥ //	yat parvate na samaśīta haryataḥ indrasya vajraḥ śnathitā hiraṇyayaḥ 
SA_GV01_rv_hn01u-1335	RV_1,057.03a asmai bhīmāya namasā sam adhvara uṣo na śubhra ā bharā panīyase /	asmai bhīmāya namasā sam adhvare uṣaḥ na śubhraḥ ā bhara panīyase 
SA_GV01_rv_hn01u-1336	RV_1,057.03c yasya dhāma śravase nāmendriyaṃ jyotir akāri harito nāyase //	yasya dhāma śravase nāma indriyam jyotiḥ akāri haritaḥ nāyase 
SA_GV01_rv_hn01u-1337	RV_1,057.04a ime ta indra te vayam puruṣṭuta ye tvārabhya carāmasi prabhūvaso /	ime te indra te vayam puruṣṭuta ye tvā ārabhya carāmasi prabhūvaso 
SA_GV01_rv_hn01u-1338	RV_1,057.04c nahi tvad anyo girvaṇo giraḥ saghat kṣoṇīr iva prati no harya tad vacaḥ //	nahi tvat anyaḥ girvaṇaḥ giraḥ saghat kṣoṇīḥ iva prati naḥ harya tat vacaḥ 
SA_GV01_rv_hn01u-1339	RV_1,057.05a bhūri ta indra vīryaṃ tava smasy asya stotur maghavan kāmam ā pṛṇa /	bhūri te indra vīryam tava smasi asya stotuḥ maghavan kāmam ā pṛṇa 
SA_GV01_rv_hn01u-1340	RV_1,057.05c anu te dyaur bṛhatī vīryam mama iyaṃ ca te pṛthivī nema ojase //	anu te dyauḥ bṛhatī vīryam mama iyam ca te pṛthivī neme ojase 
SA_GV01_rv_hn01u-1341	RV_1,057.06a tvaṃ tam indra parvatam mahām uruṃ vajreṇa vajrin parvaśaś cakartitha /	tvam tam indra parvatam mahām urum vajreṇa vajrin parvaśas cakartitha 
SA_GV01_rv_hn01u-1342	RV_1,057.06c avāsṛjo nivṛtāḥ sartavā apaḥ satrā viśvaṃ dadhiṣe kevalaṃ sahaḥ //	avāsṛjaḥ nivṛtāḥ sartavai apaḥ satrā viśvam dadhiṣe kevalam sahaḥ 
SA_GV01_rv_hn01u-1343	RV_1,058.01a nū cit sahojā amṛto ni tundate hotā yad dūto abhavad vivasvataḥ /	nu cit sahaḥ jāḥ amṛtaḥ ni tundate hotā yat dūtaḥ abhavat vivasvataḥ 
SA_GV01_rv_hn01u-1344	RV_1,058.01c vi sādhiṣṭhebhiḥ pathibhī rajo mama ā devatātā haviṣā vivāsati //	vi sādhiṣṭhebhiḥ pathibhiḥ rajaḥ mama ā devatātā haviṣā vivāsati 
SA_GV01_rv_hn01u-1345	RV_1,058.02a ā svam adma yuvamāno ajaras tṛṣv aviṣyann ataseṣu tiṣṭhati /	ā svam adma yuvamānaḥ ajaraḥ tṛṣu aviṣyan ataseṣu tiṣṭhati 
SA_GV01_rv_hn01u-1346	RV_1,058.02c atyo na pṛṣṭham pruṣitasya rocate divo na sānu stanayann acikradat //	atyaḥ na pṛṣṭham pruṣitasya rocate divaḥ na sānu stanayan acikradat 
SA_GV01_rv_hn01u-1347	RV_1,058.03a krāṇā rudrebhir vasubhiḥ purohito hotā niṣatto rayiṣāḷ amartyaḥ /	krāṇā rudrebhiḥ vasubhiḥ purohitaḥ hotā niṣattaḥ rayiṣāh amartyaḥ 
SA_GV01_rv_hn01u-1348	RV_1,058.03c ratho na vikṣv ṛñjasāna āyuṣu vy ānuṣag vāryā deva ṛṇvati //	rathaḥ na vikṣu ṛñjasānaḥ āyuṣu vi ānuṣak vāryā devaḥ ṛṇvati 
SA_GV01_rv_hn01u-1349	RV_1,058.04a vi vātajūto ataseṣu tiṣṭhate vṛthā juhūbhiḥ sṛṇyā tuviṣvaṇiḥ /	vi vāta jūtaḥ ataseṣu tiṣṭhate vṛthā juhūbhiḥ sṛṇyā tuviṣvaṇiḥ 
SA_GV01_rv_hn01u-1350	RV_1,058.04c tṛṣu yad agne vanino vṛṣāyase kṛṣṇaṃ ta ema ruśadūrme ajara //	tṛṣu yat agne vaninaḥ vṛṣāyase kṛṣṇam te ema ruśat ūrme ajara 
SA_GV01_rv_hn01u-1351	RV_1,058.05a tapurjambho vana ā vātacodito yūthe na sāhvāṃ ava vāti vaṃsagaḥ /	tapuḥ jambhaḥ vane ā vāta coditaḥ yūthe na sāhvām ava vāti vaṃsagaḥ 
SA_GV01_rv_hn01u-1352	RV_1,058.05c abhivrajann akṣitam pājasā raja sthātuś caratham bhayate patatriṇaḥ //	abhivrajan akṣitam pājasā rajaḥ sthātuḥ caratham bhayate patatriṇaḥ 
SA_GV01_rv_hn01u-1353	RV_1,058.06a dadhuṣ ṭvā bhṛgavo mānuṣeṣv ā rayiṃ na cāruṃ suhavaṃ janebhyaḥ /	dadhuḥ tvā bhṛgavaḥ mānuṣeṣu ā rayim na cārum su havam janebhyaḥ 
SA_GV01_rv_hn01u-1354	RV_1,058.06c hotāram agne atithiṃ vareṇyam mitraṃ na śevaṃ divyāya janmane //	hotāram agne atithim vareṇyam mitram na śevam divyāya janmane 
SA_GV01_rv_hn01u-1355	RV_1,058.07a hotāraṃ sapta juhvo yajiṣṭhaṃ yaṃ vāghato vṛṇate adhvareṣu /	hotāram sapta juhvaḥ yajiṣṭham yam vāghataḥ vṛṇate adhvareṣu 
SA_GV01_rv_hn01u-1356	RV_1,058.07c agniṃ viśveṣām aratiṃ vasūnāṃ saparyāmi prayasā yāmi ratnam //	agnim viśveṣām aratim vasūnām saparyāmi prayasā yāmi ratnam 
SA_GV01_rv_hn01u-1357	RV_1,058.08a acchidrā sūno sahaso no adya stotṛbhyo mitramahaḥ śarma yaccha /	acchidrā sūno sahasaḥ naḥ adya stotṛbhyaḥ mitra mahas śarma yaccha 
SA_GV01_rv_hn01u-1358	RV_1,058.08c agne gṛṇantam aṃhasa uruṣyorjo napāt pūrbhir āyasībhiḥ //	agne gṛṇantam aṃhasaḥ uruṣya ūrjaḥ napāt pūrbhiḥ āyasībhiḥ 
SA_GV01_rv_hn01u-1359	RV_1,058.09a bhavā varūthaṃ gṛṇate vibhāvo bhavā maghavan maghavadbhyaḥ śarma /	bhava varūtham gṛṇate vibhāvaḥ bhava maghavan maghavadbhyaḥ śarma 
SA_GV01_rv_hn01u-1360	RV_1,058.09c uruṣyāgne aṃhaso gṛṇantam prātar makṣū dhiyāvasur jagamyāt //	uruṣya agne aṃhasaḥ gṛṇantam prātar makṣū dhiyāvasuḥ jagamyāt 
SA_GV01_rv_hn01u-1361	RV_1,059.01a vayā id agne agnayas te anye tve viśve amṛtā mādayante /	vayāḥ id agne agnayaḥ te anye tve viśve amṛtāḥ mādayante 
SA_GV01_rv_hn01u-1362	RV_1,059.01c vaiśvānara nābhir asi kṣitīnāṃ sthūṇeva janāṃ upamid yayantha //	vaiśvānara nābhiḥ asi kṣitīnām sthūṇā iva janān upamit yayantha 
SA_GV01_rv_hn01u-1363	RV_1,059.02a mūrdhā divo nābhir agniḥ pṛthivyā athābhavad aratī rodasyoḥ /	mūrdhā divaḥ nābhiḥ agniḥ pṛthivyāḥ atha abhavat aratī rodasyoḥ 
SA_GV01_rv_hn01u-1364	RV_1,059.02c taṃ tvā devāso 'janayanta devaṃ vaiśvānara jyotir id āryāya //	tam tvā devāsaḥ janayanta devam vaiśvānara jyotiḥ id āryāya 
SA_GV01_rv_hn01u-1365	RV_1,059.03a ā sūrye na raśmayo dhruvāso vaiśvānare dadhire 'gnā vasūni /	ā sūrye na raśmayaḥ dhruvāsaḥ vaiśvānare dadhire gnā vasūni 
SA_GV01_rv_hn01u-1366	RV_1,059.03c yā parvateṣv oṣadhīṣv apsu yā mānuṣeṣv asi tasya rājā //	yā parvateṣu oṣadhīṣu apsu yā mānuṣeṣu asi tasya rājā 
SA_GV01_rv_hn01u-1367	RV_1,059.04a bṛhatī iva sūnave rodasī giro hotā manuṣyo na dakṣaḥ /	bṛhatī iva sūnave rodasī giraḥ hotā manuṣyaḥ na dakṣaḥ 
SA_GV01_rv_hn01u-1368	RV_1,059.04c svarvate satyaśuṣmāya pūrvīr vaiśvānarāya nṛtamāya yahvīḥ //	svarvate satya śuṣmāya pūrvīḥ vaiśvānarāya nṛtamāya yahvīḥ 
SA_GV01_rv_hn01u-1369	RV_1,059.05a divaś cit te bṛhato jātavedo vaiśvānara pra ririce mahitvam /	divaḥ cit te bṛhataḥ jātavedaḥ vaiśvānara pra ririce mahi tvam 
SA_GV01_rv_hn01u-1370	RV_1,059.05c rājā kṛṣṭīnām asi mānuṣīṇāṃ yudhā devebhyo varivaś cakartha //	rājā kṛṣṭīnām asi mānuṣīṇām yudhā devebhyaḥ varivaḥ cakartha 
SA_GV01_rv_hn01u-1371	RV_1,059.06a pra nū mahitvaṃ vṛṣabhasya vocaṃ yam pūravo vṛtrahaṇaṃ sacante /	pra nu mahi tvam vṛṣabhasya vocam yam pūravaḥ vṛtra haṇam sacante 
SA_GV01_rv_hn01u-1372	RV_1,059.06c vaiśvānaro dasyum agnir jaghanvāṃ adhūnot kāṣṭhā ava śambaram bhet //	vaiśvānaraḥ dasyum agniḥ jaghanvān adhūnot kāṣṭhāḥ ava śambaram bhet 
SA_GV01_rv_hn01u-1373	RV_1,059.07a vaiśvānaro mahimnā viśvakṛṣṭir bharadvājeṣu yajato vibhāvā /	vaiśvānaraḥ mahimnā viśvakṛṣṭiḥ bharadvājeṣu yajataḥ vibhāvā 
SA_GV01_rv_hn01u-1374	RV_1,059.07c śātavaneye śatinībhir agniḥ puruṇīthe jarate sūnṛtāvān //	śātavaneye śatinībhiḥ agniḥ puruṇīthe jarate sūnṛtāvān 
SA_GV01_rv_hn01u-1375	RV_1,060.01a vahniṃ yaśasaṃ vidathasya ketuṃ suprāvyaṃ dūtaṃ sadyoartham /	vahnim yaśasam vidathasya ketum suprāvyam dūtam sadyoartham 
SA_GV01_rv_hn01u-1376	RV_1,060.01c dvijanmānaṃ rayim iva praśastaṃ rātim bharad bhṛgave mātariśvā //	dvijanmānam rayim iva praśastam rātim bharat bhṛgave mātariśvā 
SA_GV01_rv_hn01u-1377	RV_1,060.02a asya śāsur ubhayāsaḥ sacante haviṣmanta uśijo ye ca martāḥ /	asya śāsuḥ ubhayāsaḥ sacante haviṣmantaḥ uśijaḥ ye ca martāḥ 
SA_GV01_rv_hn01u-1378	RV_1,060.02c divaś cit pūrvo ny asādi hotāpṛcchyo viśpatir vikṣu vedhāḥ //	divaḥ cit pūrvaḥ ni asādi hotā āpṛcchyaḥ viśpatiḥ vikṣu vedhāḥ 
SA_GV01_rv_hn01u-1379	RV_1,060.03a taṃ navyasī hṛda ā jāyamānam asmat sukīrtir madhujihvam aśyāḥ /	tam navyasī hṛdaḥ ā jāyamānam asmat su kīrtiḥ madhu jihvam aśyāḥ 
SA_GV01_rv_hn01u-1380	RV_1,060.03c yam ṛtvijo vṛjane mānuṣāsaḥ prayasvanta āyavo jījananta //	yam ṛtvijaḥ vṛjane mānuṣāsaḥ prayasvantaḥ āyavaḥ jījananta 
SA_GV01_rv_hn01u-1381	RV_1,060.04a uśik pāvako vasur mānuṣeṣu vareṇyo hotādhāyi vikṣu /	uśij pāvakaḥ vasuḥ mānuṣeṣu vareṇyaḥ hotā adhāyi vikṣu 
SA_GV01_rv_hn01u-1382	RV_1,060.04c damūnā gṛhapatir dama āṃ agnir bhuvad rayipatī rayīṇām //	damūnāḥ gṛhapatiḥ dame ām agniḥ bhuvat rayi patiḥ rayīṇām 
SA_GV01_rv_hn01u-1383	RV_1,060.05a taṃ tvā vayam patim agne rayīṇām pra śaṃsāmo matibhir gotamāsaḥ /	tam tvā vayam patim agne rayīṇām pra śaṃsāmaḥ matibhiḥ gotamāsaḥ 
SA_GV01_rv_hn01u-1384	RV_1,060.05c āśuṃ na vājambharam marjayantaḥ prātar makṣū dhiyāvasur jagamyāt //	āśum na vājambharam marjayantaḥ prātar makṣū dhiyāvasuḥ jagamyāt 
SA_GV01_rv_hn01u-1385	RV_1,061.01a asmā id u pra tavase turāya prayo na harmi stomam māhināya /	asmai id u pra tavase turāya prayaḥ na harmi stomam māhināya 
SA_GV01_rv_hn01u-1386	RV_1,061.01c ṛcīṣamāyādhrigava oham indrāya brahmāṇi rātatamā //	ṛcīṣamāya adhrigave oham indrāya brahmāṇi rātatamā 
SA_GV01_rv_hn01u-1387	RV_1,061.02a asmā id u praya iva pra yaṃsi bharāmy āṅgūṣam bādhe suvṛkti /	asmai id u prayaḥ iva pra yaṃsi bharāmi āṅgūṣam bādhe suvṛkti 
SA_GV01_rv_hn01u-1388	RV_1,061.02c indrāya hṛdā manasā manīṣā pratnāya patye dhiyo marjayanta //	indrāya hṛdā manasā manīṣā pratnāya patye dhiyaḥ marjayanta 
SA_GV01_rv_hn01u-1389	RV_1,061.03a asmā id u tyam upamaṃ svarṣām bharāmy āṅgūṣam āsyena /	asmai id u tyam upamam svarṣām bharāmi āṅgūṣam āsyena 
SA_GV01_rv_hn01u-1390	RV_1,061.03c maṃhiṣṭham acchoktibhir matīnāṃ suvṛktibhiḥ sūriṃ vāvṛdhadhyai //	maṃhiṣṭham acchoktibhiḥ matīnām suvṛktibhiḥ sūrim vāvṛdhadhyai 
SA_GV01_rv_hn01u-1391	RV_1,061.04a asmā id u stomaṃ saṃ hinomi rathaṃ na taṣṭeva tatsināya /	asmai id u stomam sam hinomi ratham na taṣṭā iva tatsināya 
SA_GV01_rv_hn01u-1392	RV_1,061.04c giraś ca girvāhase suvṛktīndrāya viśvaminvam medhirāya //	giraḥ ca gir vāhase suvṛktī indrāya viśvaminvam medhirāya 
SA_GV01_rv_hn01u-1393	RV_1,061.05a asmā id u saptim iva śravasyendrāyārkaṃ juhvā sam añje /	asmai id u saptim iva śravasyā indrāya arkam juhvā sam añje 
SA_GV01_rv_hn01u-1394	RV_1,061.05c vīraṃ dānaukasaṃ vandadhyai purāṃ gūrtaśravasaṃ darmāṇam //	vīram dānaukasam vandadhyai purām gūrta śravasam darmāṇam 
SA_GV01_rv_hn01u-1395	RV_1,061.06a asmā id u tvaṣṭā takṣad vajraṃ svapastamaṃ svaryaṃ raṇāya /	asmai id u tvaṣṭā takṣat vajram su apastamam svaryam raṇāya 
SA_GV01_rv_hn01u-1396	RV_1,061.06c vṛtrasya cid vidad yena marma tujann īśānas tujatā kiyedhāḥ //	vṛtrasya cit vidat yena marma tujan īśānaḥ tujatā kiyedhāḥ 
SA_GV01_rv_hn01u-1397	RV_1,061.07a asyed u mātuḥ savaneṣu sadyo mahaḥ pitum papivāñ cārv annā /	asya id u mātuḥ savaneṣu sadyas mahaḥ pitum papivān cārū annā 
SA_GV01_rv_hn01u-1398	RV_1,061.07c muṣāyad viṣṇuḥ pacataṃ sahīyān vidhyad varāhaṃ tiro adrim astā //	muṣāyat viṣṇuḥ pacatam sahīyān vidhyat varāham tiras adrim astā 
SA_GV01_rv_hn01u-1399	RV_1,061.08a asmā id u gnāś cid devapatnīr indrāyārkam ahihatya ūvuḥ /	asmai id u gnāḥ cit deva patnīḥ indrāya arkam ahi hatye ūvuḥ 
SA_GV01_rv_hn01u-1400	RV_1,061.08c pari dyāvāpṛthivī jabhra urvī nāsya te mahimānam pari ṣṭaḥ //	pari dyāvāpṛthivī jabhre urvī na asya te mahimānam pari staḥ 
SA_GV01_rv_hn01u-1401	RV_1,061.09a asyed eva pra ririce mahitvaṃ divas pṛthivyāḥ pary antarikṣāt /	asya id eva pra ririce mahi tvam divaḥ pṛthivyāḥ pari antarikṣāt 
SA_GV01_rv_hn01u-1402	RV_1,061.09c svarāḷ indro dama ā viśvagūrtaḥ svarir amatro vavakṣe raṇāya //	svarāj indraḥ dame ā viśva gūrtaḥ svariḥ amatraḥ vavakṣe raṇāya 
SA_GV01_rv_hn01u-1403	RV_1,061.10a asyed eva śavasā śuṣantaṃ vi vṛścad vajreṇa vṛtram indraḥ /	asya id eva śavasā śuṣantam vi vṛścat vajreṇa vṛtram indraḥ 
SA_GV01_rv_hn01u-1404	RV_1,061.10c gā na vrāṇā avanīr amuñcad abhi śravo dāvane sacetāḥ //	gāḥ na vrāṇāḥ avanīḥ amuñcat abhi śravaḥ dāvane sacetāḥ 
SA_GV01_rv_hn01u-1405	RV_1,061.11a asyed u tveṣasā ranta sindhavaḥ pari yad vajreṇa sīm ayacchat /	asya id u tveṣasā ranta sindhavaḥ pari yat vajreṇa sīm ayacchat 
SA_GV01_rv_hn01u-1406	RV_1,061.11c īśānakṛd dāśuṣe daśasyan turvītaye gādhaṃ turvaṇiḥ kaḥ //	īśāna kṛt dāśuṣe daśasyan turvītaye gādham turvaṇiḥ kaḥ 
SA_GV01_rv_hn01u-1407	RV_1,061.12a asmā id u pra bharā tūtujāno vṛtrāya vajram īśānaḥ kiyedhāḥ /	asmai id u pra bhara tūtujānaḥ vṛtrāya vajram īśānaḥ kiyedhāḥ 
SA_GV01_rv_hn01u-1408	RV_1,061.12c gor na parva vi radā tiraśceṣyann arṇāṃsy apāṃ caradhyai //	goḥ na parva vi rada tiras ca iṣyan arṇāṃsi apām caradhyai 
SA_GV01_rv_hn01u-1409	RV_1,061.13a asyed u pra brūhi pūrvyāṇi turasya karmāṇi navya ukthaiḥ /	asya id u pra brūhi pūrvyāṇi turasya karmāṇi navyaḥ ukthaiḥ 
SA_GV01_rv_hn01u-1410	RV_1,061.13c yudhe yad iṣṇāna āyudhāny ṛghāyamāṇo niriṇāti śatrūn //	yudhe yat iṣṇānaḥ āyudhāni ṛghāyamāṇaḥ niriṇāti śatrūn 
SA_GV01_rv_hn01u-1411	RV_1,061.14a asyed u bhiyā girayaś ca dṛḷhā dyāvā ca bhūmā januṣas tujete /	asya id u bhiyā girayaḥ ca dṛḍhāḥ dyāvā ca bhūmā januṣaḥ tujete 
SA_GV01_rv_hn01u-1412	RV_1,061.14c upo venasya joguvāna oṇiṃ sadyo bhuvad vīryāya nodhāḥ //	upa u venasya joguvānaḥ oṇim sadyas bhuvat vīryāya nodhāḥ 
SA_GV01_rv_hn01u-1413	RV_1,061.15a asmā id u tyad anu dāyy eṣām eko yad vavne bhūrer īśānaḥ /	asmai id u tyad anu dāyi eṣām ekaḥ yat vavne bhūreḥ īśānaḥ 
SA_GV01_rv_hn01u-1414	RV_1,061.15c praitaśaṃ sūrye paspṛdhānaṃ sauvaśvye suṣvim āvad indraḥ //	pra etaśam sūrye paspṛdhānam sauvaśvye suṣvim āvat indraḥ 
SA_GV01_rv_hn01u-1415	RV_1,061.16a evā te hāriyojanā suvṛktīndra brahmāṇi gotamāso akran /	eva te hāriyojana suvṛktī indra brahmāṇi gotamāsaḥ akran 
SA_GV01_rv_hn01u-1416	RV_1,061.16c aiṣu viśvapeśasaṃ dhiyaṃ dhāḥ prātar makṣū dhiyāvasur jagamyāt //	ā eṣu viśva peśasam dhiyam dhāḥ prātar makṣū dhiyāvasuḥ jagamyāt 
SA_GV01_rv_hn01u-1417	RV_1,062.01a pra manmahe śavasānāya śūṣam āṅgūṣaṃ girvaṇase aṅgirasvat /	pra manmahe śavasānāya śūṣam āṅgūṣam girvaṇase aṅgirasvat 
SA_GV01_rv_hn01u-1418	RV_1,062.01c suvṛktibhi stuvata ṛgmiyāyārcāmārkaṃ nare viśrutāya //	suvṛktibhiḥ stuvate ṛgmiyāya arcāma arkam nare viśrutāya 
SA_GV01_rv_hn01u-1419	RV_1,062.02a pra vo mahe mahi namo bharadhvam āṅgūṣyaṃ śavasānāya sāma /	pra vaḥ mahe mahi namaḥ bharadhvam āṅgūṣyam śavasānāya sāma 
SA_GV01_rv_hn01u-1420	RV_1,062.02c yenā naḥ pūrve pitaraḥ padajñā arcanto aṅgiraso gā avindan //	yena naḥ pūrve pitaraḥ pada jñāḥ arcantaḥ aṅgirasaḥ gāḥ avindan 
SA_GV01_rv_hn01u-1421	RV_1,062.03a indrasyāṅgirasāṃ ceṣṭau vidat saramā tanayāya dhāsim /	indrasya aṅgirasām ca iṣṭau vidat saramā tanayāya dhāsim 
SA_GV01_rv_hn01u-1422	RV_1,062.03c bṛhaspatir bhinad adriṃ vidad gāḥ sam usriyābhir vāvaśanta naraḥ //	bṛhaspatiḥ bhinat adrim vidat gāḥ sam usriyābhiḥ vāvaśanta naraḥ 
SA_GV01_rv_hn01u-1423	RV_1,062.04a sa suṣṭubhā sa stubhā sapta vipraiḥ svareṇādriṃ svaryo navagvaiḥ /	sa suṣṭubhā sa stubhā sapta vipraiḥ svareṇa adrim svaryaḥ navagvaiḥ 
SA_GV01_rv_hn01u-1424	RV_1,062.04c saraṇyubhiḥ phaligam indra śakra valaṃ raveṇa darayo daśagvaiḥ //	saraṇyubhiḥ phaligam indra śakra valam raveṇa darayaḥ daśagvaiḥ 
SA_GV01_rv_hn01u-1425	RV_1,062.05a gṛṇāno aṅgirobhir dasma vi var uṣasā sūryeṇa gobhir andhaḥ /	gṛṇānaḥ aṅgirobhiḥ dasma vi var uṣasā sūryeṇa gobhiḥ andhaḥ 
SA_GV01_rv_hn01u-1426	RV_1,062.05c vi bhūmyā aprathaya indra sānu divo raja uparam astabhāyaḥ //	vi bhūmyāḥ aprathayaḥ indra sānu divaḥ rajaḥ uparam astabhāyaḥ 
SA_GV01_rv_hn01u-1427	RV_1,062.06a tad u prayakṣatamam asya karma dasmasya cārutamam asti daṃsaḥ /	tat u prayakṣatamam asya karma dasmasya cārutamam asti daṃsaḥ 
SA_GV01_rv_hn01u-1428	RV_1,062.06c upahvare yad uparā apinvan madhvarṇaso nadyaś catasraḥ //	upahvare yat uparāḥ apinvat madhu arṇasaḥ nadyaḥ catasraḥ 
SA_GV01_rv_hn01u-1429	RV_1,062.07a dvitā vi vavre sanajā sanīḷe ayāsya stavamānebhir arkaiḥ /	dvitā vi vavre sana jā sanīḷe ayāsya stavamānebhiḥ arkaiḥ 
SA_GV01_rv_hn01u-1430	RV_1,062.07c bhago na mene parame vyomann adhārayad rodasī sudaṃsāḥ //	bhagaḥ na mene parame vyoman adhārayat rodasī su daṃsāḥ 
SA_GV01_rv_hn01u-1431	RV_1,062.08a sanād divam pari bhūmā virūpe punarbhuvā yuvatī svebhir evaiḥ /	sanāt divam pari bhūmā virūpe punarbhuvā yuvatī svebhiḥ evaiḥ 
SA_GV01_rv_hn01u-1432	RV_1,062.08c kṛṣṇebhir aktoṣā ruśadbhir vapurbhir ā carato anyānyā //	kṛṣṇebhiḥ akta uṣāḥ ruśadbhiḥ vapurbhiḥ ā carataḥ anyā anyā 
SA_GV01_rv_hn01u-1433	RV_1,062.09a sanemi sakhyaṃ svapasyamānaḥ sūnur dādhāra śavasā sudaṃsāḥ /	sanemi sakhyam svapasyamānaḥ sūnuḥ dādhāra śavasā su daṃsāḥ 
SA_GV01_rv_hn01u-1434	RV_1,062.09c āmāsu cid dadhiṣe pakvam antaḥ payaḥ kṛṣṇāsu ruśad rohiṇīṣu //	āmāsu cit dadhiṣe pakvam antar payaḥ kṛṣṇāsu ruśat rohiṇīṣu 
SA_GV01_rv_hn01u-1435	RV_1,062.10a sanāt sanīḷā avanīr avātā vratā rakṣante amṛtāḥ sahobhiḥ /	sanāt sanīḍāḥ avanīḥ a vātāḥ vratā rakṣante amṛtāḥ sahobhiḥ 
SA_GV01_rv_hn01u-1436	RV_1,062.10c purū sahasrā janayo na patnīr duvasyanti svasāro ahrayāṇam //	purū sahasrā janayaḥ na patnīḥ duvasyanti svasāraḥ ahrayāṇam 
SA_GV01_rv_hn01u-1437	RV_1,062.11a sanāyuvo namasā navyo arkair vasūyavo matayo dasma dadruḥ /	sanāyuvaḥ namasā navyaḥ arkaiḥ vasūyavaḥ matayaḥ dasma dadruḥ 
SA_GV01_rv_hn01u-1438	RV_1,062.11c patiṃ na patnīr uśatīr uśantaṃ spṛśanti tvā śavasāvan manīṣāḥ //	patim na patnīḥ uśatīḥ uśantam spṛśanti tvā śavasāvat manīṣāḥ 
SA_GV01_rv_hn01u-1439	RV_1,062.12a sanād eva tava rāyo gabhastau na kṣīyante nopa dasyanti dasma /	sanāt eva tava rāyaḥ gabhastau na kṣīyante na upa dasyanti dasma 
SA_GV01_rv_hn01u-1440	RV_1,062.12c dyumāṃ asi kratumāṃ indra dhīraḥ śikṣā śacīvas tava naḥ śacībhiḥ //	dyumān asi kratumān indra dhīraḥ śikṣa śacīvas tava naḥ śacībhiḥ 
SA_GV01_rv_hn01u-1441	RV_1,062.13a sanāyate gotama indra navyam atakṣad brahma hariyojanāya /	sanāyate gotamaḥ indra navyam atakṣat brahma hari yojanāya 
SA_GV01_rv_hn01u-1442	RV_1,062.13c sunīthāya naḥ śavasāna nodhāḥ prātar makṣū dhiyāvasur jagamyāt //	su nīthāya naḥ śavasāna nodhāḥ prātar makṣū dhiyāvasuḥ jagamyāt 
SA_GV01_rv_hn01u-1443	RV_1,063.01a tvam mahāṃ indra yo ha śuṣmair dyāvā jajñānaḥ pṛthivī ame dhāḥ /	tvam mahān indra yaḥ ha śuṣmaiḥ dyāvā jajñānaḥ pṛthivī ame dhāḥ 
SA_GV01_rv_hn01u-1444	RV_1,063.01c yad dha te viśvā girayaś cid abhvā bhiyā dṛḷhāsaḥ kiraṇā naijan //	yat ha te viśvā girayaḥ cit abhvā bhiyā dṛḍhāsaḥ kiraṇāḥ na aijan 
SA_GV01_rv_hn01u-1445	RV_1,063.02a ā yad dharī indra vivratā ver ā te vajraṃ jaritā bāhvor dhāt /	ā yat harī indra vivratā veḥ ā te vajram jaritā bāhvoḥ dhāt 
SA_GV01_rv_hn01u-1446	RV_1,063.02c yenāviharyatakrato amitrān pura iṣṇāsi puruhūta pūrvīḥ //	yena a viharyata krato amitrān puraḥ iṣṇāsi puruhūta pūrvīḥ 
SA_GV01_rv_hn01u-1447	RV_1,063.03a tvaṃ satya indra dhṛṣṇur etān tvam ṛbhukṣā naryas tvaṃ ṣāṭ /	tvam satyaḥ indra dhṛṣṇuḥ etān tvam ṛbhukṣāḥ naryaḥ tvam sāh 
SA_GV01_rv_hn01u-1448	RV_1,063.03c tvaṃ śuṣṇaṃ vṛjane pṛkṣa āṇau yūne kutsāya dyumate sacāhan //	tvam śuṣṇam vṛjane pṛkṣe āṇau yūne kutsāya dyumate sacā ahan 
SA_GV01_rv_hn01u-1449	RV_1,063.04a tvaṃ ha tyad indra codīḥ sakhā vṛtraṃ yad vajrin vṛṣakarmann ubhnāḥ /	tvam ha tyad indra codīḥ sakhā vṛtram yat vajrin vṛṣa karman ubhnāḥ 
SA_GV01_rv_hn01u-1450	RV_1,063.04c yad dha śūra vṛṣamaṇaḥ parācair vi dasyūṃr yonāv akṛto vṛthāṣāṭ //	yat ha śūra vṛṣamaṇaḥ parācais vi dasyūṃr yonau akṛtaḥ vṛthāṣāh 
SA_GV01_rv_hn01u-1451	RV_1,063.05a tvaṃ ha tyad indrāriṣaṇyan dṛḷhasya cin martānām ajuṣṭau /	tvam ha tyad indra a riṣaṇyan dṛḷhasya cit martānām ajuṣṭau 
SA_GV01_rv_hn01u-1452	RV_1,063.05c vy asmad ā kāṣṭhā arvate var ghaneva vajriñ chnathihy amitrān //	vi asmat ā kāṣṭhāḥ arvate var ghanā iva vajrim chnathihi amitrān 
SA_GV01_rv_hn01u-1453	RV_1,063.06a tvāṃ ha tyad indrārṇasātau svarmīḷhe nara ājā havante /	tvām ha tyad indra arṇa sātau svarmīḍhe naraḥ ājā havante 
SA_GV01_rv_hn01u-1454	RV_1,063.06c tava svadhāva iyam ā samarya ūtir vājeṣv atasāyyā bhūt //	tava svadhāvas iyam ā samarye ūtiḥ vājeṣu atasāyyā bhūt 
SA_GV01_rv_hn01u-1455	RV_1,063.07a tvaṃ ha tyad indra sapta yudhyan puro vajrin purukutsāya dardaḥ /	tvam ha tyad indra sapta yudhyan puraḥ vajrin purukutsāya dardar 
SA_GV01_rv_hn01u-1456	RV_1,063.07c barhir na yat sudāse vṛthā varg aṃho rājan varivaḥ pūrave kaḥ //	barhiḥ na yat sudāse vṛthā vark aṃhaḥ rājan varivaḥ pūrave kaḥ 
SA_GV01_rv_hn01u-1457	RV_1,063.08a tvaṃ tyāṃ na indra deva citrām iṣam āpo na pīpayaḥ parijman /	tvam tyām naḥ indra deva citrām iṣam āpaḥ na pīpayaḥ parijman 
SA_GV01_rv_hn01u-1458	RV_1,063.08c yayā śūra praty asmabhyaṃ yaṃsi tmanam ūrjaṃ na viśvadha kṣaradhyai //	yayā śūra prati asmabhyam yaṃsi tmanam ūrjam na viśvadha kṣaradhyai 
SA_GV01_rv_hn01u-1459	RV_1,063.09a akāri ta indra gotamebhir brahmāṇy oktā namasā haribhyām /	akāri te indra gotamebhiḥ brahmāṇi ā uktā namasā haribhyām 
SA_GV01_rv_hn01u-1460	RV_1,063.09c supeśasaṃ vājam ā bharā naḥ prātar makṣū dhiyāvasur jagamyāt //	supeśasam vājam ā bhara naḥ prātar makṣū dhiyāvasuḥ jagamyāt 
SA_GV01_rv_hn01u-1461	RV_1,064.01a vṛṣṇe śardhāya sumakhāya vedhase nodhaḥ suvṛktim pra bharā marudbhyaḥ /	vṛṣṇe śardhāya su makhāya vedhase nodhaḥ suvṛktim pra bhara marudbhyaḥ 
SA_GV01_rv_hn01u-1462	RV_1,064.01c apo na dhīro manasā suhastyo giraḥ sam añje vidatheṣv ābhuvaḥ //	apaḥ na dhīraḥ manasā suhastyaḥ giraḥ sam añje vidatheṣu ābhuvaḥ 
SA_GV01_rv_hn01u-1463	RV_1,064.02a te jajñire diva ṛṣvāsa ukṣaṇo rudrasya maryā asurā arepasaḥ /	te jajñire divaḥ ṛṣvāsaḥ ukṣaṇaḥ rudrasya maryāḥ asurāḥ arepasaḥ 
SA_GV01_rv_hn01u-1464	RV_1,064.02c pāvakāsaḥ śucayaḥ sūryā iva satvāno na drapsino ghoravarpasaḥ //	pāvakāsaḥ śucayaḥ sūryāḥ iva satvānaḥ na drapsinaḥ ghora varpasaḥ 
SA_GV01_rv_hn01u-1465	RV_1,064.03a yuvāno rudrā ajarā abhogghano vavakṣur adhrigāvaḥ parvatā iva /	yuvānaḥ rudrāḥ ajarāḥ abhogghanaḥ vavakṣuḥ adhrigāvaḥ parvatāḥ iva 
SA_GV01_rv_hn01u-1466	RV_1,064.03c dṛḷhā cid viśvā bhuvanāni pārthivā pra cyāvayanti divyāni majmanā //	dṛḍhā cit viśvā bhuvanāni pārthivā pra cyāvayanti divyāni majmanā 
SA_GV01_rv_hn01u-1467	RV_1,064.04a citrair añjibhir vapuṣe vy añjate vakṣassu rukmāṃ adhi yetire śubhe /	citraiḥ añjibhiḥ vapuṣe vi añjate vakṣassu rukmān adhi yetire śubhe 
SA_GV01_rv_hn01u-1468	RV_1,064.04c aṃseṣv eṣāṃ ni mimṛkṣur ṛṣṭayaḥ sākaṃ jajñire svadhayā divo naraḥ //	aṃseṣu eṣām ni mimṛkṣuḥ ṛṣṭayaḥ sākam jajñire svadhayā divaḥ naraḥ 
SA_GV01_rv_hn01u-1469	RV_1,064.05a īśānakṛto dhunayo riśādaso vātān vidyutas taviṣībhir akrata /	īśāna kṛtaḥ dhunayaḥ riśādasaḥ vātān vidyutaḥ taviṣībhiḥ akrata 
SA_GV01_rv_hn01u-1470	RV_1,064.05c duhanty ūdhar divyāni dhūtayo bhūmim pinvanti payasā parijrayaḥ //	duhanti ūdhar divyāni dhūtayaḥ bhūmim pinvanti payasā parijrayaḥ 
SA_GV01_rv_hn01u-1471	RV_1,064.06a pinvanty apo marutaḥ sudānavaḥ payo ghṛtavad vidatheṣv ābhuvaḥ /	pinvanti apaḥ marutaḥ sudānavaḥ payaḥ ghṛtavat vidatheṣu ābhuvaḥ 
SA_GV01_rv_hn01u-1472	RV_1,064.06c atyaṃ na mihe vi nayanti vājinam utsaṃ duhanti stanayantam akṣitam //	atyam na mihe vi nayanti vājinam utsam duhanti stanayantam akṣitam 
SA_GV01_rv_hn01u-1473	RV_1,064.07a mahiṣāso māyinaś citrabhānavo girayo na svatavaso raghuṣyadaḥ /	mahiṣāsaḥ māyinaḥ citra bhānavaḥ girayaḥ na svatavasaḥ raghuṣyadaḥ 
SA_GV01_rv_hn01u-1474	RV_1,064.07c mṛgā iva hastinaḥ khādathā vanā yad āruṇīṣu taviṣīr ayugdhvam //	mṛgāḥ iva hastinaḥ khādathāḥ vanā yat āruṇīṣu taviṣīḥ ayugdhvam 
SA_GV01_rv_hn01u-1475	RV_1,064.08a siṃhā iva nānadati pracetasaḥ piśā iva supiśo viśvavedasaḥ /	siṃhāḥ iva nānadati pracetasaḥ piśāḥ iva supiśaḥ viśva vedasaḥ 
SA_GV01_rv_hn01u-1476	RV_1,064.08c kṣapo jinvantaḥ pṛṣatībhir ṛṣṭibhiḥ sam it sabādhaḥ śavasāhimanyavaḥ //	kṣapaḥ jinvantaḥ pṛṣatībhiḥ ṛṣṭibhiḥ sam id sabādhaḥ śavasā ahi manyavaḥ 
SA_GV01_rv_hn01u-1477	RV_1,064.09a rodasī ā vadatā gaṇaśriyo nṛṣācaḥ śūrāḥ śavasāhimanyavaḥ /	rodasī ā vadata gaṇa śriyaḥ nṛṣācaḥ śūrāḥ śavasā ahi manyavaḥ 
SA_GV01_rv_hn01u-1478	RV_1,064.09c ā vandhureṣv amatir na darśatā vidyun na tasthau maruto ratheṣu vaḥ //	ā vandhureṣu amatiḥ na darśatā vidyut na tasthau marutaḥ ratheṣu vaḥ 
SA_GV01_rv_hn01u-1479	RV_1,064.10a viśvavedaso rayibhiḥ samokasaḥ sammiślāsas taviṣībhir virapśinaḥ /	viśva vedasaḥ rayibhiḥ samokasaḥ sammiślāsaḥ taviṣībhiḥ virapśinaḥ 
SA_GV01_rv_hn01u-1480	RV_1,064.10c astāra iṣuṃ dadhire gabhastyor anantaśuṣmā vṛṣakhādayo naraḥ //	astāraḥ iṣum dadhire gabhastyoḥ ananta śuṣmāḥ vṛṣa khādayaḥ naraḥ 
SA_GV01_rv_hn01u-1481	RV_1,064.11a hiraṇyayebhiḥ pavibhiḥ payovṛdha ujjighnanta āpathyo na parvatān /	hiraṇyayebhiḥ pavibhiḥ payaḥ vṛdhaḥ ujjighnantaḥ āpathyaḥ na parvatān 
SA_GV01_rv_hn01u-1482	RV_1,064.11c makhā ayāsaḥ svasṛto dhruvacyuto dudhrakṛto maruto bhrājadṛṣṭayaḥ //	makhāḥ ayāsaḥ svasṛtaḥ dhruva cyutaḥ dudhra kṛtaḥ marutaḥ bhrājat ṛṣṭayaḥ 
SA_GV01_rv_hn01u-1483	RV_1,064.12a ghṛṣum pāvakaṃ vaninaṃ vicarṣaṇiṃ rudrasya sūnuṃ havasā gṛṇīmasi /	ghṛṣum pāvakam vaninam vicarṣaṇim rudrasya sūnum havasā gṛṇīmasi 
SA_GV01_rv_hn01u-1484	RV_1,064.12c rajasturaṃ tavasam mārutaṃ gaṇam ṛjīṣiṇaṃ vṛṣaṇaṃ saścata śriye //	rajasturam tavasam mārutam gaṇam ṛjīṣiṇam vṛṣaṇam saścata śriye 
SA_GV01_rv_hn01u-1485	RV_1,064.13a pra nū sa martaḥ śavasā janāṃ ati tasthau va ūtī maruto yam āvata /	pra nu sa martaḥ śavasā janān ati tasthau vaḥ ūtī marutaḥ yam āvata 
SA_GV01_rv_hn01u-1486	RV_1,064.13c arvadbhir vājam bharate dhanā nṛbhir āpṛcchyaṃ kratum ā kṣeti puṣyati //	arvadbhiḥ vājam bharate dhanā nṛbhiḥ āpṛcchyam kratum ā kṣeti puṣyati 
SA_GV01_rv_hn01u-1487	RV_1,064.14a carkṛtyam marutaḥ pṛtsu duṣṭaraṃ dyumantaṃ śuṣmam maghavatsu dhattana /	carkṛtyam marutaḥ pṛtsu duṣṭaram dyumantam śuṣmam maghavatsu dhattana 
SA_GV01_rv_hn01u-1488	RV_1,064.14c dhanaspṛtam ukthyaṃ viśvacarṣaṇiṃ tokam puṣyema tanayaṃ śataṃ himāḥ //	dhana spṛtam ukthyam viśvacarṣaṇim tokam puṣyema tanayam śatam himāḥ 
SA_GV01_rv_hn01u-1489	RV_1,064.15a nū ṣṭhiram maruto vīravantam ṛtīṣāhaṃ rayim asmāsu dhatta /	nu sthiram marutaḥ vīravantam ṛtīṣāham rayim asmāsu dhatta 
SA_GV01_rv_hn01u-1490	RV_1,064.15c sahasriṇaṃ śatinaṃ śūśuvāṃsam prātar makṣū dhiyāvasur jagamyāt //	sahasriṇam śatinam śūśuvāṃsam prātar makṣū dhiyāvasuḥ jagamyāt 
SA_GV01_rv_hn01u-1491	RV_1,065.01 paśvā na tāyuṃ guhā catantaṃ namo yujānaṃ namo vahantam //	paśvā na tāyum guhā catantam namaḥ yujānam namaḥ vahantam 
SA_GV01_rv_hn01u-1492	RV_1,065.02 sajoṣā dhīrāḥ padair anu gmann upa tvā sīdan viśve yajatrāḥ //	sajoṣāḥ dhīrāḥ padaiḥ anu gman upa tvā sīdan viśve yajatrāḥ 
SA_GV01_rv_hn01u-1493	RV_1,065.03 ṛtasya devā anu vratā gur bhuvat pariṣṭir dyaur na bhūma //	ṛtasya devāḥ anu vratā guḥ bhuvat pariṣṭiḥ dyauḥ na bhūma 
SA_GV01_rv_hn01u-1494	RV_1,065.04 vardhantīm āpaḥ panvā suśiśvim ṛtasya yonā garbhe sujātam //	vardhanti īm āpaḥ panvā suśiśvim ṛtasya yonā garbhe su jātam 
SA_GV01_rv_hn01u-1495	RV_1,065.05 puṣṭir na raṇvā kṣitir na pṛthvī girir na bhujma kṣodo na śambhu //	puṣṭiḥ na raṇvā kṣitiḥ na pṛthvī giriḥ na bhujma kṣodaḥ na śambhu 
SA_GV01_rv_hn01u-1496	RV_1,065.06 atyo nājman sargaprataktaḥ sindhur na kṣodaḥ ka īṃ varāte //	atyaḥ na ajman sarga prataktaḥ sindhuḥ na kṣodaḥ kaḥ īm varāte 
SA_GV01_rv_hn01u-1497	RV_1,065.07 jāmiḥ sindhūnām bhrāteva svasrām ibhyān na rājā vanāny atti //	jāmiḥ sindhūnām bhrātā iva svasrām ibhyān na rājā vanāni atti 
SA_GV01_rv_hn01u-1498	RV_1,065.08 yad vātajūto vanā vy asthād agnir ha dāti romā pṛthivyāḥ //	yat vāta jūtaḥ vanā vi asthāt agniḥ ha dāti romā pṛthivyāḥ 
SA_GV01_rv_hn01u-1499	RV_1,065.09 śvasity apsu haṃso na sīdan kratvā cetiṣṭho viśām uṣarbhut //	śvasiti apsu haṃsaḥ na sīdan kratvā cetiṣṭhaḥ viśām uṣarbudh 
SA_GV01_rv_hn01u-1500	RV_1,065.10 somo na vedhā ṛtaprajātaḥ paśur na śiśvā vibhur dūrebhāḥ //	somaḥ na vedhāḥ ṛta prajātaḥ paśuḥ na śiśvā vibhuḥ dūrebhāḥ 
SA_GV01_rv_hn01u-1501	RV_1,066.01 rayir na citrā sūro na saṃdṛg āyur na prāṇo nityo na sūnuḥ //	rayiḥ na citrā sūraḥ na saṃdṛś āyuḥ na prāṇaḥ nityaḥ na sūnuḥ 
SA_GV01_rv_hn01u-1502	RV_1,066.02 takvā na bhūrṇir vanā siṣakti payo na dhenuḥ śucir vibhāvā //	takvā na bhūrṇiḥ vanā siṣakti payaḥ na dhenuḥ śuciḥ vibhāvā 
SA_GV01_rv_hn01u-1503	RV_1,066.03 dādhāra kṣemam oko na raṇvo yavo na pakvo jetā janānām //	dādhāra kṣemam okaḥ na raṇvaḥ yavaḥ na pakvaḥ jetā janānām 
SA_GV01_rv_hn01u-1504	RV_1,066.04 ṛṣir na stubhvā vikṣu praśasto vājī na prīto vayo dadhāti //	ṛṣiḥ na stubhvā vikṣu praśastaḥ vājī na prītaḥ vayaḥ dadhāti 
SA_GV01_rv_hn01u-1505	RV_1,066.05 durokaśociḥ kratur na nityo jāyeva yonāv araṃ viśvasmai //	duroka śociḥ kratuḥ na nityaḥ jāyā iva yonau aram viśvasmai 
SA_GV01_rv_hn01u-1506	RV_1,066.06 citro yad abhrāṭ chveto na vikṣu ratho na rukmī tveṣaḥ samatsu //	citraḥ yat abhrāṭ śvetaḥ na vikṣu rathaḥ na rukmī tveṣaḥ samatsu 
SA_GV01_rv_hn01u-1507	RV_1,066.07 seneva sṛṣṭāmaṃ dadhāty astur na didyut tveṣapratīkā //	senā iva sṛṣṭā āmam dadhāti astuḥ na didyut tveṣa pratīkā 
SA_GV01_rv_hn01u-1508	RV_1,066.08 yamo ha jāto yamo janitvaṃ jāraḥ kanīnām patir janīnām //	yamaḥ ha jātaḥ yamaḥ janitvam jāraḥ kanīnām patiḥ janīnām 
SA_GV01_rv_hn01u-1509	RV_1,066.09 taṃ vaś carāthā vayaṃ vasatyāstaṃ na gāvo nakṣanta iddham //	tam vaḥ carātha vayam vasatyā astam na gāvaḥ nakṣante iddham 
SA_GV01_rv_hn01u-1510	RV_1,066.10 sindhur na kṣodaḥ pra nīcīr ainon navanta gāvaḥ svar dṛśīke //	sindhuḥ na kṣodaḥ pra nīcīḥ ainot navanta gāvaḥ svar dṛśīke 
SA_GV01_rv_hn01u-1511	RV_1,067.01 vaneṣu jāyur marteṣu mitro vṛṇīte śruṣṭiṃ rājevājuryam //	vaneṣu jāyuḥ marteṣu mitraḥ vṛṇīte śruṣṭim rājā iva ajuryam 
SA_GV01_rv_hn01u-1512	RV_1,067.02 kṣemo na sādhuḥ kratur na bhadro bhuvat svādhīr hotā havyavāṭ //	kṣemaḥ na sādhuḥ kratuḥ na bhadraḥ bhuvat svādhīḥ hotā havyavāṭ 
SA_GV01_rv_hn01u-1513	RV_1,067.03 haste dadhāno nṛmṇā viśvāny ame devān dhād guhā niṣīdan //	haste dadhānaḥ nṛmṇā viśvāni ame devān dhāt guhā niṣīdan 
SA_GV01_rv_hn01u-1514	RV_1,067.04 vidantīm atra naro dhiyandhā hṛdā yat taṣṭān mantrāṃ aśaṃsan //	vidanti īm atra naraḥ hṛdā yat taṣṭān mantrān aśaṃsan 
SA_GV01_rv_hn01u-1515	RV_1,067.05 ajo na kṣāṃ dādhāra pṛthivīṃ tastambha dyām mantrebhiḥ satyaiḥ //	ajaḥ na kṣām dādhāra pṛthivīm tastambha dyām mantrebhiḥ satyaiḥ 
SA_GV01_rv_hn01u-1516	RV_1,067.06 priyā padāni paśvo ni pāhi viśvāyur agne guhā guhaṃ gāḥ //	priyā padāni paśvaḥ ni pāhi viśvāyuḥ agne guhā guham gāḥ 
SA_GV01_rv_hn01u-1517	RV_1,067.07 ya īṃ ciketa guhā bhavantam ā yaḥ sasāda dhārām ṛtasya //	yaḥ īm ciketa guhā bhavantam ā yaḥ sasāda dhārām ṛtasya 
SA_GV01_rv_hn01u-1518	RV_1,067.08 vi ye cṛtanty ṛtā sapanta ād id vasūni pra vavācāsmai //	vi ye cṛtanti ṛtā sapantaḥ āt id vasūni pra vavāca asmai 
SA_GV01_rv_hn01u-1519	RV_1,067.09 vi yo vīrutsu rodhan mahitvota prajā uta prasūṣv antaḥ //	vi yaḥ vīrutsu rodhat mahitvā uta prajāḥ uta prasūṣu antar 
SA_GV01_rv_hn01u-1520	RV_1,067.10 cittir apāṃ dame viśvāyuḥ sadmeva dhīrāḥ sammāya cakruḥ //	cittiḥ apām dame viśvāyuḥ sadma iva dhīrāḥ sammāya cakruḥ 
SA_GV01_rv_hn01u-1521	RV_1,068.01 śrīṇann upa sthād divam bhuraṇyu sthātuś caratham aktūn vy ūrṇot //	śrīṇan upa sthāt divam bhuraṇyu sthātuḥ caratham aktūn vi ūrṇot 
SA_GV01_rv_hn01u-1522	RV_1,068.02 pari yad eṣām eko viśveṣām bhuvad devo devānām mahitvā //	pari yat eṣām ekaḥ viśveṣām bhuvat devaḥ devānām mahitvā 
SA_GV01_rv_hn01u-1523	RV_1,068.03 ād it te viśve kratuṃ juṣanta śuṣkād yad deva jīvo janiṣṭhāḥ //	āt id te viśve kratum juṣanta śuṣkāt yat deva jīvaḥ janiṣṭhāḥ 
SA_GV01_rv_hn01u-1524	RV_1,068.04 bhajanta viśve devatvaṃ nāma ṛtaṃ sapanto amṛtam evaiḥ //	bhajanta viśve deva tvam nāma ṛtam sapantaḥ amṛtam evaiḥ 
SA_GV01_rv_hn01u-1525	RV_1,068.05 ṛtasya preṣā ṛtasya dhītir viśvāyur viśve apāṃsi cakruḥ //	ṛtasya preṣā ṛtasya dhītiḥ viśvāyuḥ viśve apāṃsi cakruḥ 
SA_GV01_rv_hn01u-1526	RV_1,068.06 yas tubhyaṃ dāśād yo vā te śikṣāt tasmai cikitvān rayiṃ dayasva //	yaḥ tubhyam dāśāt yaḥ vā te śikṣāt tasmai cikitvān rayim dayasva 
SA_GV01_rv_hn01u-1527	RV_1,068.07 hotā niṣatto manor apatye sa cin nv āsām patī rayīṇām //	hotā niṣattaḥ manoḥ apatye sa cit nu āsām patiḥ rayīṇām 
SA_GV01_rv_hn01u-1528	RV_1,068.08 icchanta reto mithas tanūṣu saṃ jānata svair dakṣair amūrāḥ //	icchanta retaḥ mithas tanūṣu sam jānata svaiḥ dakṣaiḥ amūrāḥ 
SA_GV01_rv_hn01u-1529	RV_1,068.09 pitur na putrāḥ kratuṃ juṣanta śroṣan ye asya śāsaṃ turāsaḥ //	pituḥ na putrāḥ kratum juṣanta śroṣan ye asya śāsam turāsaḥ 
SA_GV01_rv_hn01u-1530	RV_1,068.10 vi rāya aurṇod duraḥ purukṣuḥ pipeśa nākaṃ stṛbhir damūnāḥ //	vi rāyaḥ aurṇot duraḥ purukṣuḥ pipeśa nākam stṛbhiḥ damūnāḥ 
SA_GV01_rv_hn01u-1531	RV_1,069.01 śukraḥ śuśukvāṃ uṣo na jāraḥ paprā samīcī divo na jyotiḥ //	śukraḥ śuśukvām uṣaḥ na jāraḥ paprā samīcī divaḥ na jyotiḥ 
SA_GV01_rv_hn01u-1532	RV_1,069.02 pari prajātaḥ kratvā babhūtha bhuvo devānām pitā putraḥ san //	pari prajātaḥ kratvā babhūtha bhuvaḥ devānām pitā putraḥ san 
SA_GV01_rv_hn01u-1533	RV_1,069.03 vedhā adṛpto agnir vijānann ūdhar na gonāṃ svādmā pitūnām //	vedhāḥ adṛptaḥ agniḥ vijānan ūdhar na gonām svādmā pitūnām 
SA_GV01_rv_hn01u-1534	RV_1,069.04 jane na śeva āhūryaḥ san madhye niṣatto raṇvo duroṇe //	jane na śevaḥ āhūryaḥ san madhye niṣattaḥ raṇvaḥ duroṇe 
SA_GV01_rv_hn01u-1535	RV_1,069.05 putro na jāto raṇvo duroṇe vājī na prīto viśo vi tārīt //	putraḥ na jātaḥ raṇvaḥ duroṇe vājī na prītaḥ viśaḥ vi tārīt 
SA_GV01_rv_hn01u-1536	RV_1,069.06 viśo yad ahve nṛbhiḥ sanīḷā agnir devatvā viśvāny aśyāḥ //	viśaḥ yat ahve nṛbhiḥ sanīḷāḥ agniḥ deva tvā viśvāni aśyāḥ 
SA_GV01_rv_hn01u-1537	RV_1,069.07 nakiṣ ṭa etā vratā minanti nṛbhyo yad ebhyaḥ śruṣṭiṃ cakartha //	nakir ṭe etā vratā minanti nṛbhyaḥ yat ebhyaḥ śruṣṭim cakartha 
SA_GV01_rv_hn01u-1538	RV_1,069.08 tat tu te daṃso yad ahan samānair nṛbhir yad yukto vive rapāṃsi //	tat tu te daṃsaḥ yat ahan samānaiḥ nṛbhiḥ yat yuktaḥ viveḥ rapāṃsi 
SA_GV01_rv_hn01u-1539	RV_1,069.09 uṣo na jāro vibhāvosraḥ saṃjñātarūpaś ciketad asmai //	uṣaḥ na jāraḥ vibhāvā usraḥ saṃjñāta rūpaḥ ciketat asmai 
SA_GV01_rv_hn01u-1540	RV_1,069.10 tmanā vahanto duro vy ṛṇvan navanta viśve svar dṛśīke //	tmanā vahantaḥ duraḥ vi ṛṇvan navanta viśve svar dṛśīke 
SA_GV01_rv_hn01u-1541	RV_1,070.01 vanema pūrvīr aryo manīṣā agniḥ suśoko viśvāny aśyāḥ //	vanema pūrvīḥ aryaḥ manīṣāḥ agniḥ su śokaḥ viśvāni aśyāḥ 
SA_GV01_rv_hn01u-1542	RV_1,070.02 ā daivyāni vratā cikitvān ā mānuṣasya janasya janma //	ā daivyāni vratā cikitvān ā mānuṣasya janasya janma 
SA_GV01_rv_hn01u-1543	RV_1,070.03 garbho yo apāṃ garbho vanānāṃ garbhaś ca sthātāṃ garbhaś carathām //	garbhaḥ yaḥ apām garbhaḥ vanānām garbhaḥ ca sthātām garbhaḥ carathām 
SA_GV01_rv_hn01u-1544	RV_1,070.04 adrau cid asmā antar duroṇe viśāṃ na viśvo amṛtaḥ svādhīḥ //	adrau cit asmai antar duroṇe viśām na viśvaḥ amṛtaḥ svādhīḥ 
SA_GV01_rv_hn01u-1545	RV_1,070.05 sa hi kṣapāvāṃ agnī rayīṇāṃ dāśad yo asmā araṃ sūktaiḥ //	sa hi kṣapāvān agniḥ rayīṇām dāśat yaḥ asmai aram sūktaiḥ 
SA_GV01_rv_hn01u-1546	RV_1,070.06 etā cikitvo bhūmā ni pāhi devānāṃ janma martāṃś ca vidvān //	etā cikitvaḥ bhūmā ni pāhi devānām janma martān ca vidvān 
SA_GV01_rv_hn01u-1547	RV_1,070.07 vardhān yam pūrvīḥ kṣapo virūpā sthātuś ca ratham ṛtapravītam //	vardhān yam pūrvīḥ kṣapaḥ virūpā sthātuḥ ca ratham ṛta pravītam 
SA_GV01_rv_hn01u-1548	RV_1,070.08 arādhi hotā svar niṣattaḥ kṛṇvan viśvāny apāṃsi satyā //	arādhi hotā svar niṣattaḥ kṛṇvan viśvāni apāṃsi satyā 
SA_GV01_rv_hn01u-1549	RV_1,070.09 goṣu praśastiṃ vaneṣu dhiṣe bharanta viśve baliṃ svar ṇaḥ //	goṣu praśastim vaneṣu dhiṣe bharanta viśve balim svar naḥ 
SA_GV01_rv_hn01u-1550	RV_1,070.10 vi tvā naraḥ purutrā saparyan pitur na jivrer vi vedo bharanta //	vi tvā naraḥ purutrā saparyan pituḥ na jivreḥ vi vedaḥ bharanta 
SA_GV01_rv_hn01u-1551	RV_1,070.11 sādhur na gṛdhnur asteva śūro yāteva bhīmas tveṣaḥ samatsu //	sādhuḥ na gṛdhnuḥ astā iva śūraḥ yātā iva bhīmaḥ tveṣaḥ samatsu 
SA_GV01_rv_hn01u-1552	RV_1,071.01a upa pra jinvann uśatīr uśantam patiṃ na nityaṃ janayaḥ sanīḷāḥ /	upa pra jinvan uśatīḥ uśantam patim na nityam janayaḥ sanīḍāḥ 
SA_GV01_rv_hn01u-1553	RV_1,071.01c svasāraḥ śyāvīm aruṣīm ajuṣrañ citram ucchantīm uṣasaṃ na gāvaḥ //	svasāraḥ śyāvīm aruṣīm ajuṣram citram ucchantīm uṣasam na gāvaḥ 
SA_GV01_rv_hn01u-1554	RV_1,071.02a vīḷu cid dṛḷhā pitaro na ukthair adriṃ rujann aṅgiraso raveṇa /	vīḷu cit dṛḷhā pitaraḥ naḥ ukthaiḥ adrim rujan aṅgirasaḥ raveṇa 
SA_GV01_rv_hn01u-1555	RV_1,071.02c cakrur divo bṛhato gātum asme ahaḥ svar vividuḥ ketum usrāḥ //	cakruḥ divaḥ bṛhataḥ gātum asme ahar svar vividuḥ ketum usrāḥ 
SA_GV01_rv_hn01u-1556	RV_1,071.03a dadhann ṛtaṃ dhanayann asya dhītim ād id aryo didhiṣvo vibhṛtrāḥ /	dadhan ṛtam dhanayan asya dhītim āt id aryaḥ didhiṣvaḥ vibhṛtrāḥ 
SA_GV01_rv_hn01u-1557	RV_1,071.03c atṛṣyantīr apaso yanty acchā devāñ janma prayasā vardhayantīḥ //	a tṛṣyantīḥ apasaḥ yanti acchā devām janma prayasā vardhayantīḥ 
SA_GV01_rv_hn01u-1558	RV_1,071.04a mathīd yad īṃ vibhṛto mātariśvā gṛhe-gṛhe śyeto jenyo bhūt /	mathīt yat īm vibhṛtaḥ mātariśvā gṛhe gṛhe śyetaḥ jenyaḥ bhūt 
SA_GV01_rv_hn01u-1559	RV_1,071.04c ād īṃ rājñe na sahīyase sacā sann ā dūtyam bhṛgavāṇo vivāya //	āt īm rājñe na sahīyase sacā san ā dūtyam bhṛgavāṇaḥ vivāya 
SA_GV01_rv_hn01u-1560	RV_1,071.05a mahe yat pitra īṃ rasaṃ dive kar ava tsarat pṛśanyaś cikitvān /	mahe yat pitre īm rasam dive kaḥ ava tsarat pṛśanyaḥ cikitvān 
SA_GV01_rv_hn01u-1561	RV_1,071.05c sṛjad astā dhṛṣatā didyum asmai svāyāṃ devo duhitari tviṣiṃ dhāt //	sṛjat astā dhṛṣatā didyum asmai svāyām devaḥ duhitari tviṣim dhāt 
SA_GV01_rv_hn01u-1562	RV_1,071.06a sva ā yas tubhyaṃ dama ā vibhāti namo vā dāśād uśato anu dyūn /	sve ā yaḥ tubhyam dame ā vibhāti namaḥ vā dāśāt uśataḥ anu dyūn 
SA_GV01_rv_hn01u-1563	RV_1,071.06c vardho agne vayo asya dvibarhā yāsad rāyā sarathaṃ yaṃ junāsi //	vardha u agne vayaḥ asya dvibarhāḥ yāsat rāyā sa ratham yam junāsi 
SA_GV01_rv_hn01u-1564	RV_1,071.07a agniṃ viśvā abhi pṛkṣaḥ sacante samudraṃ na sravataḥ sapta yahvīḥ /	agnim viśvāḥ abhi pṛkṣaḥ sacante samudram na sravataḥ sapta yahvīḥ 
SA_GV01_rv_hn01u-1565	RV_1,071.07c na jāmibhir vi cikite vayo no vidā deveṣu pramatiṃ cikitvān //	na jāmibhiḥ vi cikite vayaḥ naḥ vidāḥ deveṣu pramatim cikitvān 
SA_GV01_rv_hn01u-1566	RV_1,071.08a ā yad iṣe nṛpatiṃ teja ānaṭ chuci reto niṣiktaṃ dyaur abhīke /	ā yat iṣe nṛpatim tejaḥ ānaṭ śuci retaḥ niṣiktam dyauḥ abhīke 
SA_GV01_rv_hn01u-1567	RV_1,071.08c agniḥ śardham anavadyaṃ yuvānaṃ svādhyaṃ janayat sūdayac ca //	agniḥ śardham anavadyam yuvānam svādhyam janayat sūdayat ca 
SA_GV01_rv_hn01u-1568	RV_1,071.09a mano na yo 'dhvanaḥ sadya ety ekaḥ satrā sūro vasva īśe /	manaḥ na yaḥ dhvanaḥ sadyas eti ekaḥ satrā sūraḥ vasvaḥ īśe 
SA_GV01_rv_hn01u-1569	RV_1,071.09c rājānā mitrāvaruṇā supāṇī goṣu priyam amṛtaṃ rakṣamāṇā //	rājānā mitrāvaruṇā su pāṇī goṣu priyam amṛtam rakṣamāṇā 
SA_GV01_rv_hn01u-1570	RV_1,071.10a mā no agne sakhyā pitryāṇi pra marṣiṣṭhā abhi viduṣ kaviḥ san /	mā naḥ agne sakhyā pitryāṇi pra marṣiṣṭhāḥ abhi viduṣ kaviḥ san 
SA_GV01_rv_hn01u-1571	RV_1,071.10c nabho na rūpaṃ jarimā mināti purā tasyā abhiśaster adhīhi //	nabhaḥ na rūpam jarimā mināti purā tasyāḥ abhiśasteḥ adhīhi 
SA_GV01_rv_hn01u-1572	RV_1,072.01a ni kāvyā vedhasaḥ śaśvatas kar haste dadhāno naryā purūṇi /	ni kāvyā vedhasaḥ śaśvataḥ kaḥ haste dadhānaḥ naryā purūṇi 
SA_GV01_rv_hn01u-1573	RV_1,072.01c agnir bhuvad rayipatī rayīṇāṃ satrā cakrāṇo amṛtāni viśvā //	agniḥ bhuvat rayi patiḥ rayīṇām satrā cakrāṇaḥ amṛtāni viśvā 
SA_GV01_rv_hn01u-1574	RV_1,072.02a asme vatsam pari ṣantaṃ na vindann icchanto viśve amṛtā amūrāḥ /	asme vatsam pari santam na vindan icchantaḥ viśve amṛtāḥ amūrāḥ 
SA_GV01_rv_hn01u-1575	RV_1,072.02c śramayuvaḥ padavyo dhiyandhās tasthuḥ pade parame cārv agneḥ //	śramayuvaḥ padavyaḥ dhiyandhāḥ tasthuḥ pade parame cāru agneḥ 
SA_GV01_rv_hn01u-1576	RV_1,072.03a tisro yad agne śaradas tvām ic chuciṃ ghṛtena śucayaḥ saparyān /	tisraḥ yat agne śaradaḥ tvām id śucim ghṛtena śucayaḥ saparyān 
SA_GV01_rv_hn01u-1577	RV_1,072.03c nāmāni cid dadhire yajñiyāny asūdayanta tanvaḥ sujātāḥ //	nāmāni cit dadhire yajñiyāni asūdayanta tanvaḥ su jātāḥ 
SA_GV01_rv_hn01u-1578	RV_1,072.04a ā rodasī bṛhatī vevidānāḥ pra rudriyā jabhrire yajñiyāsaḥ /	ā rodasī bṛhatī vevidānāḥ pra rudriyāḥ jabhrire yajñiyāsaḥ 
SA_GV01_rv_hn01u-1579	RV_1,072.04c vidan marto nemadhitā cikitvān agnim pade parame tasthivāṃsam //	vidat martaḥ nemadhitā cikitvān agnim pade parame tasthivāṃsam 
SA_GV01_rv_hn01u-1580	RV_1,072.05a saṃjānānā upa sīdann abhijñu patnīvanto namasyaṃ namasyan /	saṃjānānāḥ upa sīdan abhijñu patnīvantaḥ namasyam namasyan 
SA_GV01_rv_hn01u-1581	RV_1,072.05c ririkvāṃsas tanvaḥ kṛṇvata svāḥ sakhā sakhyur nimiṣi rakṣamāṇāḥ //	ririkvāṃsaḥ tanvaḥ kṛṇvata svāḥ sakhā sakhyuḥ nimiṣi rakṣamāṇāḥ 
SA_GV01_rv_hn01u-1582	RV_1,072.06a triḥ sapta yad guhyāni tve it padāvidan nihitā yajñiyāsaḥ /	tris sapta yat guhyāni tve id padā avidan nihitā yajñiyāsaḥ 
SA_GV01_rv_hn01u-1583	RV_1,072.06c tebhī rakṣante amṛtaṃ sajoṣāḥ paśūñ ca sthātṝñ carathaṃ ca pāhi //	tebhiḥ rakṣante amṛtam sajoṣāḥ paśūm ca sthātṝm caratham ca pāhi 
SA_GV01_rv_hn01u-1584	RV_1,072.07a vidvāṃ agne vayunāni kṣitīnāṃ vy ānuṣak churudho jīvase dhāḥ /	vidvān agne vayunāni kṣitīnām vi ānuṣak śurudhaḥ jīvase dhāḥ 
SA_GV01_rv_hn01u-1585	RV_1,072.07c antarvidvāṃ adhvano devayānān atandro dūto abhavo havirvāṭ //	antar vidvān adhvanaḥ deva yānān atandraḥ dūtaḥ abhavaḥ haviḥ vāh 
SA_GV01_rv_hn01u-1586	RV_1,072.08a svādhyo diva ā sapta yahvī rāyo duro vy ṛtajñā ajānan /	su ādhyaḥ divaḥ ā sapta yahvī rāyaḥ duraḥ vi ṛta jñāḥ ajānan 
SA_GV01_rv_hn01u-1587	RV_1,072.08c vidad gavyaṃ saramā dṛḷham ūrvaṃ yenā nu kam mānuṣī bhojate viṭ //	vidat gavyam saramā dṛḍham ūrvam yena ā nu kam mānuṣī bhojate viś 
SA_GV01_rv_hn01u-1588	RV_1,072.09a ā ye viśvā svapatyāni tasthuḥ kṛṇvānāso amṛtatvāya gātum /	ā ye viśvā su apatyāni tasthuḥ kṛṇvānāsaḥ amṛta tvāya gātum 
SA_GV01_rv_hn01u-1589	RV_1,072.09c mahnā mahadbhiḥ pṛthivī vi tasthe mātā putrair aditir dhāyase veḥ //	mahnā mahadbhiḥ pṛthivī vi tasthe mātā putraiḥ aditiḥ dhāyase veḥ 
SA_GV01_rv_hn01u-1590	RV_1,072.10a adhi śriyaṃ ni dadhuś cārum asmin divo yad akṣī amṛtā akṛṇvan /	adhi śriyam ni dadhuḥ cārum asmin divaḥ yat akṣī amṛtāḥ akṛṇvan 
SA_GV01_rv_hn01u-1591	RV_1,072.10c adha kṣaranti sindhavo na sṛṣṭāḥ pra nīcīr agne aruṣīr ajānan //	adha kṣaranti sindhavaḥ na sṛṣṭāḥ pra nīcīḥ agne aruṣīḥ ajānan 
SA_GV01_rv_hn01u-1592	RV_1,073.01a rayir na yaḥ pitṛvitto vayodhāḥ supraṇītiś cikituṣo na śāsuḥ /	rayiḥ na yaḥ pitṛ vittaḥ vayodhāḥ su praṇītiḥ cikituṣaḥ na śāsuḥ 
SA_GV01_rv_hn01u-1593	RV_1,073.01c syonaśīr atithir na prīṇāno hoteva sadma vidhato vi tārīt //	syonaśīḥ atithiḥ na prīṇānaḥ hotā iva sadma vidhataḥ vi tārīt 
SA_GV01_rv_hn01u-1594	RV_1,073.02a devo na yaḥ savitā satyamanmā kratvā nipāti vṛjanāni viśvā /	devaḥ na yaḥ savitā satya manmā kratvā nipāti vṛjanāni viśvā 
SA_GV01_rv_hn01u-1595	RV_1,073.02c purupraśasto amatir na satya ātmeva śevo didhiṣāyyo bhūt //	puru praśastaḥ amatiḥ na satyaḥ ātmā iva śevaḥ didhiṣāyyaḥ bhūt 
SA_GV01_rv_hn01u-1596	RV_1,073.03a devo na yaḥ pṛthivīṃ viśvadhāyā upakṣeti hitamitro na rājā /	devaḥ na yaḥ pṛthivīm viśva dhāyas upakṣeti hita mitraḥ na rājā 
SA_GV01_rv_hn01u-1597	RV_1,073.03c puraḥsadaḥ śarmasado na vīrā anavadyā patijuṣṭeva nārī //	puraḥsadaḥ śarma sadaḥ na vīrāḥ anavadyā pati juṣṭā iva nārī 
SA_GV01_rv_hn01u-1598	RV_1,073.04a taṃ tvā naro dama ā nityam iddham agne sacanta kṣitiṣu dhruvāsu /	tam tvā naraḥ dame ā nityam iddham agne sacanta kṣitiṣu dhruvāsu 
SA_GV01_rv_hn01u-1599	RV_1,073.04c adhi dyumnaṃ ni dadhur bhūry asmin bhavā viśvāyur dharuṇo rayīṇām //	adhi dyumnam ni dadhuḥ bhūri asmin bhava viśvāyuḥ dharuṇaḥ rayīṇām 
SA_GV01_rv_hn01u-1600	RV_1,073.05a vi pṛkṣo agne maghavāno aśyur vi sūrayo dadato viśvam āyuḥ /	vi pṛkṣaḥ agne maghavānaḥ aśyuḥ vi sūrayaḥ dadataḥ viśvam āyuḥ 
SA_GV01_rv_hn01u-1601	RV_1,073.05c sanema vājaṃ samitheṣv aryo bhāgaṃ deveṣu śravase dadhānāḥ //	sanema vājam samitheṣu aryaḥ bhāgam deveṣu śravase dadhānāḥ 
SA_GV01_rv_hn01u-1602	RV_1,073.06a ṛtasya hi dhenavo vāvaśānāḥ smadūdhnīḥ pīpayanta dyubhaktāḥ /	ṛtasya hi dhenavaḥ vāvaśānāḥ smadūdhnīḥ pīpayanta dyu bhaktāḥ 
SA_GV01_rv_hn01u-1603	RV_1,073.06c parāvataḥ sumatim bhikṣamāṇā vi sindhavaḥ samayā sasrur adrim //	parāvataḥ sumatim bhikṣamāṇāḥ vi sindhavaḥ samayā sasruḥ adrim 
SA_GV01_rv_hn01u-1604	RV_1,073.07a tve agne sumatim bhikṣamāṇā divi śravo dadhire yajñiyāsaḥ /	tve agne sumatim bhikṣamāṇāḥ divi śravaḥ dadhire yajñiyāsaḥ 
SA_GV01_rv_hn01u-1605	RV_1,073.07c naktā ca cakrur uṣasā virūpe kṛṣṇaṃ ca varṇam aruṇaṃ ca saṃ dhuḥ //	naktā ca cakruḥ uṣasā virūpe kṛṣṇam ca varṇam aruṇam ca sam dhuḥ 
SA_GV01_rv_hn01u-1606	RV_1,073.08a yān rāye martān suṣūdo agne te syāma maghavāno vayaṃ ca /	yān rāye martān suṣūdaḥ agne te syāma maghavānaḥ vayam ca 
SA_GV01_rv_hn01u-1607	RV_1,073.08c chāyeva viśvam bhuvanaṃ sisakṣy āpaprivān rodasī antarikṣam //	chāyā iva viśvam bhuvanam sisakṣi āpaprivān rodasī antarikṣam 
SA_GV01_rv_hn01u-1608	RV_1,073.09a arvadbhir agne arvato nṛbhir nṝn vīrair vīrān vanuyāmā tvotāḥ /	arvadbhiḥ agne arvataḥ nṛbhiḥ nṝn vīraiḥ vīrān vanuyāma tvotāḥ 
SA_GV01_rv_hn01u-1609	RV_1,073.09c īśānāsaḥ pitṛvittasya rāyo vi sūrayaḥ śatahimā no aśyuḥ //	īśānāsaḥ pitṛ vittasya rāyaḥ vi sūrayaḥ śata himā naḥ aśyuḥ 
SA_GV01_rv_hn01u-1610	RV_1,073.10a etā te agna ucathāni vedho juṣṭāni santu manase hṛde ca /	etā te agne ucathāni vedhaḥ juṣṭāni santu manase hṛde ca 
SA_GV01_rv_hn01u-1611	RV_1,073.10c śakema rāyaḥ sudhuro yamaṃ te 'dhi śravo devabhaktaṃ dadhānāḥ //	śakema rāyaḥ su dhuraḥ yamam te dhi śravaḥ deva bhaktam dadhānāḥ 
SA_GV01_rv_hn01u-1612	RV_1,074.01a upaprayanto adhvaram mantraṃ vocemāgnaye /	upaprayantaḥ adhvaram mantram vocema agnaye 
SA_GV01_rv_hn01u-1613	RV_1,074.01c āre asme ca śṛṇvate //	āre asme ca śṛṇvate 
SA_GV01_rv_hn01u-1614	RV_1,074.02a yaḥ snīhitīṣu pūrvyaḥ saṃjagmānāsu kṛṣṭiṣu /	yaḥ snīhitīṣu pūrvyaḥ saṃjagmānāsu kṛṣṭiṣu 
SA_GV01_rv_hn01u-1615	RV_1,074.02c arakṣad dāśuṣe gayam //	arakṣat dāśuṣe gayam 
SA_GV01_rv_hn01u-1616	RV_1,074.03a uta bruvantu jantava ud agnir vṛtrahājani /	uta bruvantu jantavaḥ ud agniḥ vṛtra hā ajani 
SA_GV01_rv_hn01u-1617	RV_1,074.03c dhanañjayo raṇe-raṇe //	dhanañjayaḥ raṇeraṇe 
SA_GV01_rv_hn01u-1618	RV_1,074.04a yasya dūto asi kṣaye veṣi havyāni vītaye /	yasya dūtaḥ asi kṣaye veṣi havyāni vītaye 
SA_GV01_rv_hn01u-1619	RV_1,074.04c dasmat kṛṇoṣy adhvaram //	dasmat kṛṇoṣi adhvaram 
SA_GV01_rv_hn01u-1620	RV_1,074.05a tam it suhavyam aṅgiraḥ sudevaṃ sahaso yaho /	tam id su havyam aṅgiraḥ su devam sahasaḥ yaho 
SA_GV01_rv_hn01u-1621	RV_1,074.05c janā āhuḥ subarhiṣam //	janai āhuḥ su barhiṣam 
SA_GV01_rv_hn01u-1622	RV_1,074.06a ā ca vahāsi tāṃ iha devāṃ upa praśastaye /	ā ca vahāsi tām iha devām upa praśastaye 
SA_GV01_rv_hn01u-1623	RV_1,074.06c havyā suścandra vītaye //	havyā su ścandra vītaye 
SA_GV01_rv_hn01u-1624	RV_1,074.07a na yor upabdir aśvyaḥ śṛṇve rathasya kac cana /	na upabdiḥ aśvyaḥ śṛṇve rathasya kat cana 
SA_GV01_rv_hn01u-1625	RV_1,074.07c yad agne yāsi dūtyam //	yat agne yāsi dūtyam 
SA_GV01_rv_hn01u-1626	RV_1,074.08a tvoto vājy ahrayo 'bhi pūrvasmād aparaḥ /	tvotaḥ vājī ahrayaḥ bhi pūrvasmāt aparaḥ 
SA_GV01_rv_hn01u-1627	RV_1,074.08c pra dāśvāṃ agne asthāt //	pra dāśvān agne asthāt 
SA_GV01_rv_hn01u-1628	RV_1,074.09a uta dyumat suvīryam bṛhad agne vivāsasi /	uta dyumat su vīryam bṛhat agne vivāsasi 
SA_GV01_rv_hn01u-1629	RV_1,074.09c devebhyo deva dāśuṣe //	devebhyaḥ deva dāśuṣe 
SA_GV01_rv_hn01u-1630	RV_1,075.01a juṣasva saprathastamaṃ vaco devapsarastamam /	juṣasva saprathastamam vacaḥ deva psarastamam 
SA_GV01_rv_hn01u-1631	RV_1,075.01c havyā juhvāna āsani //	havyā juhvānaḥ āsani 
SA_GV01_rv_hn01u-1632	RV_1,075.02a athā te aṅgirastamāgne vedhastama priyam /	athā te aṅgirastama agne vedhastama priyam 
SA_GV01_rv_hn01u-1633	RV_1,075.02c vocema brahma sānasi //	vocema brahma sānasi 
SA_GV01_rv_hn01u-1634	RV_1,075.03a kas te jāmir janānām agne ko dāśvadhvaraḥ /	kaḥ te jāmiḥ janānām agne kaḥ dāśu adhvaraḥ 
SA_GV01_rv_hn01u-1635	RV_1,075.03c ko ha kasminn asi śritaḥ //	kaḥ ha kasmin asi śritaḥ 
SA_GV01_rv_hn01u-1636	RV_1,075.04a tvaṃ jāmir janānām agne mitro asi priyaḥ /	tvam jāmiḥ janānām agne mitraḥ asi priyaḥ 
SA_GV01_rv_hn01u-1637	RV_1,075.04c sakhā sakhibhya īḍyaḥ //	sakhā sakhibhyaḥ īḍyaḥ 
SA_GV01_rv_hn01u-1638	RV_1,075.05a yajā no mitrāvaruṇā yajā devāṃ ṛtam bṛhat /	yaja naḥ mitrāvaruṇā yaja devān ṛtam bṛhat 
SA_GV01_rv_hn01u-1639	RV_1,075.05c agne yakṣi svaṃ damam //	agne yakṣi svam damam 
SA_GV01_rv_hn01u-1640	RV_1,076.01a kā ta upetir manaso varāya bhuvad agne śantamā kā manīṣā /	kā te upetiḥ manasaḥ varāya bhuvat agne śantamā kā manīṣā 
SA_GV01_rv_hn01u-1641	RV_1,076.01c ko vā yajñaiḥ pari dakṣaṃ ta āpa kena vā te manasā dāśema //	kaḥ vā yajñaiḥ pari dakṣam te āpa kena vā te manasā dāśema 
SA_GV01_rv_hn01u-1642	RV_1,076.02a ehy agna iha hotā ni ṣīdādabdhaḥ su puraetā bhavā naḥ /	ehi agne iha hotā ni sīda adabdhaḥ su puraetā bhava naḥ 
SA_GV01_rv_hn01u-1643	RV_1,076.02c avatāṃ tvā rodasī viśvaminve yajā mahe saumanasāya devān //	avatām tvā rodasī viśvaminve yaja mahe saumanasāya devān 
SA_GV01_rv_hn01u-1644	RV_1,076.03a pra su viśvān rakṣaso dhakṣy agne bhavā yajñānām abhiśastipāvā /	pra su viśvān rakṣasaḥ dhakṣi agne bhava yajñānām abhiśasti pāvā 
SA_GV01_rv_hn01u-1645	RV_1,076.03c athā vaha somapatiṃ haribhyām ātithyam asmai cakṛmā sudāvne //	athā vaha soma patim haribhyām ātithyam asmai cakṛma sudāvne 
SA_GV01_rv_hn01u-1646	RV_1,076.04a prajāvatā vacasā vahnir āsā ca huve ni ca satsīha devaiḥ /	prajāvatā vacasā vahniḥ āsā ca huve ni ca satsi iha devaiḥ 
SA_GV01_rv_hn01u-1647	RV_1,076.04c veṣi hotram uta potraṃ yajatra bodhi prayantar janitar vasūnām //	veṣi hotram uta potram yajatra bodhi prayantar janitar vasūnām 
SA_GV01_rv_hn01u-1648	RV_1,076.05a yathā viprasya manuṣo havirbhir devāṃ ayajaḥ kavibhiḥ kaviḥ san /	yathā viprasya manuṣaḥ havirbhiḥ devān ayajaḥ kavibhiḥ kaviḥ san 
SA_GV01_rv_hn01u-1649	RV_1,076.05c evā hotaḥ satyatara tvam adyāgne mandrayā juhvā yajasva //	eva hotar satyatara tvam adya agne mandrayā juhvā yajasva 
SA_GV01_rv_hn01u-1650	RV_1,077.01a kathā dāśemāgnaye kāsmai devajuṣṭocyate bhāmine gīḥ /	kathā dāśema agnaye kā asmai deva juṣṭā ucyate bhāmine gīḥ 
SA_GV01_rv_hn01u-1651	RV_1,077.01c yo martyeṣv amṛta ṛtāvā hotā yajiṣṭha it kṛṇoti devān //	yaḥ martyeṣu amṛtaḥ ṛtāvā hotā yajiṣṭhaḥ id kṛṇoti devān 
SA_GV01_rv_hn01u-1652	RV_1,077.02a yo adhvareṣu śantama ṛtāvā hotā tam ū namobhir ā kṛṇudhvam /	yaḥ adhvareṣu śantamaḥ ṛtāvā hotā tam u namobhiḥ ā kṛṇudhvam 
SA_GV01_rv_hn01u-1653	RV_1,077.02c agnir yad ver martāya devān sa cā bodhāti manasā yajāti //	agniḥ yat veḥ martāya devān sa ca ā bodhāti manasā yajāti 
SA_GV01_rv_hn01u-1654	RV_1,077.03a sa hi kratuḥ sa maryaḥ sa sādhur mitro na bhūd adbhutasya rathīḥ /	sa hi kratuḥ sa maryaḥ sa sādhuḥ mitraḥ na bhūt adbhutasya rathīḥ 
SA_GV01_rv_hn01u-1655	RV_1,077.03c tam medheṣu prathamaṃ devayantīr viśa upa bruvate dasmam ārīḥ //	tam medheṣu prathamam devayantīḥ viśaḥ upa bruvate dasmam ārīḥ 
SA_GV01_rv_hn01u-1656	RV_1,077.04a sa no nṛṇāṃ nṛtamo riśādā agnir giro 'vasā vetu dhītim /	sa naḥ nṛṇām nṛtamaḥ riśādāḥ agniḥ giraḥ vasā vetu dhītim 
SA_GV01_rv_hn01u-1657	RV_1,077.04c tanā ca ye maghavānaḥ śaviṣṭhā vājaprasūtā iṣayanta manma //	tanā ca ye maghavānaḥ śaviṣṭhāḥ vāja prasūtāḥ iṣayanta manma 
SA_GV01_rv_hn01u-1658	RV_1,077.05a evāgnir gotamebhir ṛtāvā viprebhir astoṣṭa jātavedāḥ /	eva agniḥ gotamebhiḥ ṛtāvā viprebhiḥ astoṣṭa jātavedāḥ 
SA_GV01_rv_hn01u-1659	RV_1,077.05c sa eṣu dyumnam pīpayat sa vājaṃ sa puṣṭiṃ yāti joṣam ā cikitvān //	saḥ eṣu dyumnam pīpayat sa vājam sa puṣṭim yāti joṣam ā cikitvān 
SA_GV01_rv_hn01u-1660	RV_1,078.01a abhi tvā gotamā girā jātavedo vicarṣaṇe /	abhi tvā gotamāḥ girā jātavedaḥ vicarṣaṇe 
SA_GV01_rv_hn01u-1661	RV_1,078.01c dyumnair abhi pra ṇonumaḥ //	dyumnaiḥ abhi pra ṇonumaḥ 
SA_GV01_rv_hn01u-1662	RV_1,078.02a tam u tvā gotamo girā rāyaskāmo duvasyati /	tam u tvā gotamaḥ girā rāyaskāmaḥ duvasyati 
SA_GV01_rv_hn01u-1663	RV_1,078.02c dyumnair abhi pra ṇonumaḥ //	dyumnaiḥ abhi pra ṇonumaḥ 
SA_GV01_rv_hn01u-1664	RV_1,078.03a tam u tvā vājasātamam aṅgirasvad dhavāmahe /	tam u tvā vāja sātamam aṅgirasvat havāmahe 
SA_GV01_rv_hn01u-1665	RV_1,078.03c dyumnair abhi pra ṇonumaḥ //	dyumnaiḥ abhi pra ṇonumaḥ 
SA_GV01_rv_hn01u-1666	RV_1,078.04a tam u tvā vṛtrahantamaṃ yo dasyūṃr avadhūnuṣe /	tam u tvā vṛtra hantamam yaḥ dasyūṃr avadhūnuṣe 
SA_GV01_rv_hn01u-1667	RV_1,078.04c dyumnair abhi pra ṇonumaḥ //	dyumnaiḥ abhi pra ṇonumaḥ 
SA_GV01_rv_hn01u-1668	RV_1,078.05a avocāma rahūgaṇā agnaye madhumad vacaḥ /	avocāma rahūgaṇāḥ agnaye madhumat vacaḥ 
SA_GV01_rv_hn01u-1669	RV_1,078.05c dyumnair abhi pra ṇonumaḥ //	dyumnaiḥ abhi pra ṇonumaḥ 
SA_GV01_rv_hn01u-1670	RV_1,079.01a hiraṇyakeśo rajaso visāre 'hir dhunir vāta iva dhrajīmān /	hiraṇya keśaḥ rajasaḥ visāre hiḥ dhuniḥ vātaḥ iva dhrajīmān 
SA_GV01_rv_hn01u-1671	RV_1,079.01c śucibhrājā uṣaso navedā yaśasvatīr apasyuvo na satyāḥ //	śuci bhrājāḥ uṣasaḥ navedāḥ yaśasvatīḥ apasyuvaḥ na satyāḥ 
SA_GV01_rv_hn01u-1672	RV_1,079.02a ā te suparṇā aminantaṃ evaiḥ kṛṣṇo nonāva vṛṣabho yadīdam /	ā te suparṇau aminantam evaiḥ kṛṣṇaḥ nonāva vṛṣabhaḥ yadi idam 
SA_GV01_rv_hn01u-1673	RV_1,079.02c śivābhir na smayamānābhir āgāt patanti miha stanayanty abhrā //	śivābhiḥ na smayamānābhiḥ āgāt patanti mihaḥ stanayanti abhrā 
SA_GV01_rv_hn01u-1674	RV_1,079.03a yad īm ṛtasya payasā piyāno nayann ṛtasya pathibhī rajiṣṭhaiḥ /	yat īm ṛtasya payasā piyānaḥ nayan ṛtasya pathibhiḥ rajiṣṭhaiḥ 
SA_GV01_rv_hn01u-1675	RV_1,079.03c aryamā mitro varuṇaḥ parijmā tvacam pṛñcanty uparasya yonau //	aryamā mitraḥ varuṇaḥ parijmā tvacam pṛñcanti uparasya yonau 
SA_GV01_rv_hn01u-1676	RV_1,079.04a agne vājasya gomata īśānaḥ sahaso yaho /	agne vājasya gomataḥ īśānaḥ sahasaḥ yaho 
SA_GV01_rv_hn01u-1677	RV_1,079.04c asme dhehi jātavedo mahi śravaḥ //	asme dhehi jātavedaḥ mahi śravaḥ 
SA_GV01_rv_hn01u-1678	RV_1,079.05a sa idhāno vasuṣ kavir agnir īḷenyo girā /	saḥ idhānaḥ vasuṣ kaviḥ agniḥ īḍenyaḥ girā 
SA_GV01_rv_hn01u-1679	RV_1,079.05c revad asmabhyam purvaṇīka dīdihi //	revat asmabhyam purvaṇīka dīdihi 
SA_GV01_rv_hn01u-1680	RV_1,079.06a kṣapo rājann uta tmanāgne vastor utoṣasaḥ /	kṣapaḥ rājan uta tmanā agne vastoḥ uta uṣasaḥ 
SA_GV01_rv_hn01u-1681	RV_1,079.06c sa tigmajambha rakṣaso daha prati //	sa tigma jambha rakṣasaḥ daha prati 
SA_GV01_rv_hn01u-1682	RV_1,079.07a avā no agna ūtibhir gāyatrasya prabharmaṇi /	ava naḥ agne ūtibhiḥ gāyatrasya prabharmaṇi 
SA_GV01_rv_hn01u-1683	RV_1,079.07c viśvāsu dhīṣu vandya //	viśvāsu dhīṣu vandya 
SA_GV01_rv_hn01u-1684	RV_1,079.08a ā no agne rayim bhara satrāsāhaṃ vareṇyam /	ā naḥ agne rayim bhara satrāsāham vareṇyam 
SA_GV01_rv_hn01u-1685	RV_1,079.08c viśvāsu pṛtsu duṣṭaram //	viśvāsu pṛtsu duṣṭaram 
SA_GV01_rv_hn01u-1686	RV_1,079.09a ā no agne sucetunā rayiṃ viśvāyupoṣasam /	ā naḥ agne su cetunā rayim viśvāyu poṣasam 
SA_GV01_rv_hn01u-1687	RV_1,079.09c mārḍīkaṃ dhehi jīvase //	mārḍīkam dhehi jīvase 
SA_GV01_rv_hn01u-1688	RV_1,079.10a pra pūtās tigmaśociṣe vāco gotamāgnaye /	pra pūtāḥ tigma śociṣe vācaḥ gotama agnaye 
SA_GV01_rv_hn01u-1689	RV_1,079.10c bharasva sumnayur giraḥ //	bharasva sumnayuḥ giraḥ 
SA_GV01_rv_hn01u-1690	RV_1,079.11a yo no agne 'bhidāsaty anti dūre padīṣṭa saḥ /	yaḥ naḥ agne bhidāsati anti dūre padīṣṭa saḥ 
SA_GV01_rv_hn01u-1691	RV_1,079.11c asmākam id vṛdhe bhava //	asmākam id vṛdhe bhava 
SA_GV01_rv_hn01u-1692	RV_1,079.12a sahasrākṣo vicarṣaṇir agnī rakṣāṃsi sedhati /	sahasra akṣaḥ vicarṣaṇiḥ agniḥ rakṣāṃsi sedhati 
SA_GV01_rv_hn01u-1693	RV_1,079.12c hotā gṛṇīta ukthyaḥ //	hotā gṛṇīte ukthyaḥ 
SA_GV01_rv_hn01u-1694	RV_1,080.01a itthā hi soma in made brahmā cakāra vardhanam /	itthā hi some id made brahmā cakāra vardhanam 
SA_GV01_rv_hn01u-1695	RV_1,080.01c śaviṣṭha vajrinn ojasā pṛthivyā niḥ śaśā ahim arcann anu svarājyam //	śaviṣṭha vajrin ojasā pṛthivyāḥ niḥ śaśāḥ ahim arcan anu sva rājyam 
SA_GV01_rv_hn01u-1696	RV_1,080.02a sa tvāmadad vṛṣā madaḥ somaḥ śyenābhṛtaḥ sutaḥ /	sa tvā amadat vṛṣā madaḥ somaḥ śyena ābhṛtaḥ sutaḥ 
SA_GV01_rv_hn01u-1697	RV_1,080.02c yenā vṛtraṃ nir adbhyo jaghantha vajrinn ojasārcann anu svarājyam //	yena vṛtram niḥ adbhyaḥ jaghantha vajrin ojasā arcan anu sva rājyam 
SA_GV01_rv_hn01u-1698	RV_1,080.03a prehy abhīhi dhṛṣṇuhi na te vajro ni yaṃsate /	prehi abhīhi dhṛṣṇuhi na te vajraḥ ni yaṃsate 
SA_GV01_rv_hn01u-1699	RV_1,080.03c indra nṛmṇaṃ hi te śavo hano vṛtraṃ jayā apo 'rcann anu svarājyam //	indra nṛmṇam hi te śavaḥ hanaḥ vṛtram jayāḥ apaḥ rcan anu sva rājyam 
SA_GV01_rv_hn01u-1700	RV_1,080.04a nir indra bhūmyā adhi vṛtraṃ jaghantha nir divaḥ /	niḥ indra bhūmyāḥ adhi vṛtram jaghantha niḥ divaḥ 
SA_GV01_rv_hn01u-1701	RV_1,080.04c sṛjā marutvatīr ava jīvadhanyā imā apo 'rcann anu svarājyam //	sṛja marutvatīḥ ava jīva dhanyāḥ imāḥ apaḥ rcan anu sva rājyam 
SA_GV01_rv_hn01u-1702	RV_1,080.05a indro vṛtrasya dodhataḥ sānuṃ vajreṇa hīḷitaḥ /	indraḥ vṛtrasya dodhataḥ sānum vajreṇa hi iḍitaḥ 
SA_GV01_rv_hn01u-1703	RV_1,080.05c abhikramyāva jighnate 'paḥ sarmāya codayann arcann anu svarājyam //	abhikramya ava jighnate paḥ sarmāya codayan arcan anu sva rājyam 
SA_GV01_rv_hn01u-1704	RV_1,080.06a adhi sānau ni jighnate vajreṇa śataparvaṇā /	adhi sānau ni jighnate vajreṇa śata parvaṇā 
SA_GV01_rv_hn01u-1705	RV_1,080.06c mandāna indro andhasaḥ sakhibhyo gātum icchaty arcann anu svarājyam //	mandānaḥ indraḥ andhasaḥ sakhibhyaḥ gātum icchati arcan anu sva rājyam 
SA_GV01_rv_hn01u-1706	RV_1,080.07a indra tubhyam id adrivo 'nuttaṃ vajrin vīryam /	indra tubhyam id adrivas nuttam vajrin vīryam 
SA_GV01_rv_hn01u-1707	RV_1,080.07c yad dha tyam māyinam mṛgaṃ tam u tvam māyayāvadhīr arcann anu svarājyam //	yat ha tyam māyinam mṛgam tam u tvam māyayā avadhīḥ arcan anu sva rājyam 
SA_GV01_rv_hn01u-1708	RV_1,080.08a vi te vajrāso asthiran navatiṃ nāvyā anu /	vi te vajrāsaḥ asthiran navatim nāvyāḥ anu 
SA_GV01_rv_hn01u-1709	RV_1,080.08c mahat ta indra vīryam bāhvos te balaṃ hitam arcann anu svarājyam //	mahat te indra vīryam bāhvoḥ te balam hitam arcan anu sva rājyam 
SA_GV01_rv_hn01u-1710	RV_1,080.09a sahasraṃ sākam arcata pari ṣṭobhata viṃśatiḥ /	sahasram sākam arcata pari stobhata viṃśatiḥ 
SA_GV01_rv_hn01u-1711	RV_1,080.09c śatainam anv anonavur indrāya brahmodyatam arcann anu svarājyam //	śatā enam anu anonavuḥ indrāya brahma udyatam arcan anu sva rājyam 
SA_GV01_rv_hn01u-1712	RV_1,080.10a indro vṛtrasya taviṣīṃ nir ahan sahasā sahaḥ /	indraḥ vṛtrasya taviṣīm niḥ ahan sahasā sahaḥ 
SA_GV01_rv_hn01u-1713	RV_1,080.10c mahat tad asya pauṃsyaṃ vṛtraṃ jaghanvāṃ asṛjad arcann anu svarājyam //	mahat tat asya pauṃsyam vṛtram jaghanvān asṛjat arcan anu sva rājyam 
SA_GV01_rv_hn01u-1714	RV_1,080.11a ime cit tava manyave vepete bhiyasā mahī /	ime cit tava manyave vepete bhiyasā mahī 
SA_GV01_rv_hn01u-1715	RV_1,080.11c yad indra vajrinn ojasā vṛtram marutvāṃ avadhīr arcann anu svarājyam //	yat indra vajrin ojasā vṛtram marutvān avadhīḥ arcan anu sva rājyam 
SA_GV01_rv_hn01u-1716	RV_1,080.12a na vepasā na tanyatendraṃ vṛtro vi bībhayat /	na vepasā na tanyatā indram vṛtraḥ vi bībhayat 
SA_GV01_rv_hn01u-1717	RV_1,080.12c abhy enaṃ vajra āyasaḥ sahasrabhṛṣṭir āyatārcann anu svarājyam //	abhi enam vajraḥ āyasaḥ sahasra bhṛṣṭiḥ āyata arcan anu sva rājyam 
SA_GV01_rv_hn01u-1718	RV_1,080.13a yad vṛtraṃ tava cāśaniṃ vajreṇa samayodhayaḥ /	yat vṛtram tava ca aśanim vajreṇa samayodhayaḥ 
SA_GV01_rv_hn01u-1719	RV_1,080.13c ahim indra jighāṃsato divi te badbadhe śavo 'rcann anu svarājyam //	ahim indra jighāṃsataḥ divi te badbadhe śavaḥ rcan anu sva rājyam 
SA_GV01_rv_hn01u-1720	RV_1,080.14a abhiṣṭane te adrivo yat sthā jagac ca rejate /	abhiṣṭane te adrivas yat sthāḥ jagat ca rejate 
SA_GV01_rv_hn01u-1721	RV_1,080.14c tvaṣṭā cit tava manyava indra vevijyate bhiyārcann anu svarājyam //	tvaṣṭā cit tava manyave indra vevijyate bhiyā arcan anu sva rājyam 
SA_GV01_rv_hn01u-1722	RV_1,080.15a nahi nu yād adhīmasīndraṃ ko vīryā paraḥ /	nahi nu yāt adhīmasi indram kaḥ vīryā paraḥ 
SA_GV01_rv_hn01u-1723	RV_1,080.15c tasmin nṛmṇam uta kratuṃ devā ojāṃsi saṃ dadhur arcann anu svarājyam //	tasmin nṛmṇam uta kratum devāḥ ojāṃsi sam arcan anu sva rājyam 
SA_GV01_rv_hn01u-1724	RV_1,080.16a yām atharvā manuṣ pitā dadhyaṅ dhiyam atnata /	yām atharvā manuḥ pitā dadhyaṅ dhiyam atnata 
SA_GV01_rv_hn01u-1725	RV_1,080.16c tasmin brahmāṇi pūrvathendra ukthā sam agmatārcann anu svarājyam //	tasmin brahmāṇi pūrvathā indre ukthā sam agmata arcan anu sva rājyam 
SA_GV01_rv_hn01u-1726	RV_1,081.01a indro madāya vāvṛdhe śavase vṛtrahā nṛbhiḥ /	indraḥ madāya vāvṛdhe śavase vṛtrahā nṛbhiḥ 
SA_GV01_rv_hn01u-1727	RV_1,081.01c tam in mahatsv ājiṣūtem arbhe havāmahe sa vājeṣu pra no 'viṣat //	tam id mahatsu ājiṣu uta īm arbhe havāmahe sa vājeṣu pra naḥ viṣat 
SA_GV01_rv_hn01u-1728	RV_1,081.02a asi hi vīra senyo 'si bhūri parādadiḥ /	asi hi vīra senyaḥ si bhūri parādadiḥ 
SA_GV01_rv_hn01u-1729	RV_1,081.02c asi dabhrasya cid vṛdho yajamānāya śikṣasi sunvate bhūri te vasu //	asi dabhrasya cit vṛdhaḥ yajamānāya śikṣasi sunvate bhūri te vasu 
SA_GV01_rv_hn01u-1730	RV_1,081.03a yad udīrata ājayo dhṛṣṇave dhīyate dhanā /	yat udīrate ājayaḥ dhṛṣṇave dhīyate dhanā 
SA_GV01_rv_hn01u-1731	RV_1,081.03c yukṣvā madacyutā harī kaṃ hanaḥ kaṃ vasau dadho 'smāṃ indra vasau dadhaḥ //	yukṣvā mada cyutā harī kam hanaḥ kam vasau dadhaḥ smām indra vasau dadhaḥ 
SA_GV01_rv_hn01u-1732	RV_1,081.04a kratvā mahāṃ anuṣvadham bhīma ā vāvṛdhe śavaḥ /	kratvā mahān anuṣvadham bhīmaḥ ā vāvṛdhe śavaḥ 
SA_GV01_rv_hn01u-1733	RV_1,081.04c śriya ṛṣva upākayor ni śiprī harivān dadhe hastayor vajram āyasam //	śriye ṛṣvaḥ upākayoḥ ni śiprī harivān dadhe hastayoḥ vajram āyasam 
SA_GV01_rv_hn01u-1734	RV_1,081.05a ā paprau pārthivaṃ rajo badbadhe rocanā divi /	ā paprau pārthivam rajaḥ badbadhe rocanā divi 
SA_GV01_rv_hn01u-1735	RV_1,081.05c na tvāvāṃ indra kaś cana na jāto na janiṣyate 'ti viśvaṃ vavakṣitha //	na tvāvān indra kaḥ cana na jātaḥ na janiṣyate ti viśvam vavakṣitha 
SA_GV01_rv_hn01u-1736	RV_1,081.06a yo aryo martabhojanam parādadāti dāśuṣe /	yaḥ aryaḥ marta bhojanam parādadāti dāśuṣe 
SA_GV01_rv_hn01u-1737	RV_1,081.06c indro asmabhyaṃ śikṣatu vi bhajā bhūri te vasu bhakṣīya tava rādhasaḥ //	indraḥ asmabhyam śikṣatu vi bhaja bhūri te vasu bhakṣīya tava rādhasaḥ 
SA_GV01_rv_hn01u-1738	RV_1,081.07a made-made hi no dadir yūthā gavām ṛjukratuḥ /	mademade hi naḥ dadiḥ yūthā gavām ṛju kratuḥ 
SA_GV01_rv_hn01u-1739	RV_1,081.07c saṃ gṛbhāya purū śatobhayāhastyā vasu śiśīhi rāya ā bhara //	sam gṛbhāya purū śata ubhayā hastyā vasu śiśīhi rāyaḥ ā bhara 
SA_GV01_rv_hn01u-1740	RV_1,081.08a mādayasva sute sacā śavase śūra rādhase /	mādayasva sute sacā śavase śūra rādhase 
SA_GV01_rv_hn01u-1741	RV_1,081.08c vidmā hi tvā purūvasum upa kāmān sasṛjmahe 'thā no 'vitā bhava //	vidma hi tvā purūvasum upa kāmān sasṛjmahe thā naḥ vitā bhava 
SA_GV01_rv_hn01u-1742	RV_1,081.09a ete ta indra jantavo viśvam puṣyanti vāryam /	ete te indra jantavaḥ viśvam puṣyanti vāryam 
SA_GV01_rv_hn01u-1743	RV_1,081.09c antar hi khyo janānām aryo vedo adāśuṣāṃ teṣāṃ no veda ā bhara //	antar hi khyaḥ janānām aryaḥ vedaḥ a dāśuṣām teṣām naḥ vedaḥ ā bhara 
SA_GV01_rv_hn01u-1744	RV_1,082.01a upo ṣu śṛṇuhī giro maghavan mātathā iva /	upa u su śṛṇuhī giraḥ maghavan mā atathāḥ iva 
SA_GV01_rv_hn01u-1745	RV_1,082.01c yadā naḥ sūnṛtāvataḥ kara ād arthayāsa id yojā nv indra te harī //	yadā naḥ sūnṛtāvataḥ karaḥ āt arthayāse id yojā nu indra te harī 
SA_GV01_rv_hn01u-1746	RV_1,082.02a akṣann amīmadanta hy ava priyā adhūṣata /	akṣan amīmadanta hi ava priyāḥ adhūṣata 
SA_GV01_rv_hn01u-1747	RV_1,082.02c astoṣata svabhānavo viprā naviṣṭhayā matī yojā nv indra te harī //	astoṣata sva bhānavaḥ viprāḥ naviṣṭhayā matī yojā nu indra te harī 
SA_GV01_rv_hn01u-1748	RV_1,082.03a susaṃdṛśaṃ tvā vayam maghavan vandiṣīmahi /	su saṃdṛśam tvā vayam maghavan vandiṣīmahi 
SA_GV01_rv_hn01u-1749	RV_1,082.03c pra nūnam pūrṇavandhura stuto yāhi vaśāṃ anu yojā nv indra te harī //	pra nūnam pūrṇa vandhura stutaḥ yāhi vaśām anu yojā nu indra te harī 
SA_GV01_rv_hn01u-1750	RV_1,082.04a sa ghā taṃ vṛṣaṇaṃ ratham adhi tiṣṭhāti govidam /	sa ghā tam vṛṣaṇam ratham adhi tiṣṭhāti go vidam 
SA_GV01_rv_hn01u-1751	RV_1,082.04c yaḥ pātraṃ hāriyojanam pūrṇam indra ciketati yojā nv indra te harī //	yaḥ pātram hāriyojanam pūrṇam indra ciketati yojā nu indra te harī 
SA_GV01_rv_hn01u-1752	RV_1,082.05a yuktas te astu dakṣiṇa uta savyaḥ śatakrato /	yuktaḥ te astu dakṣiṇaḥ uta savyaḥ śatakrato 
SA_GV01_rv_hn01u-1753	RV_1,082.05c tena jāyām upa priyām mandāno yāhy andhaso yojā nv indra te harī //	tena jāyām upa priyām mandānaḥ yāhi andhasaḥ yojā nu indra te harī 
SA_GV01_rv_hn01u-1754	RV_1,082.06a yunajmi te brahmaṇā keśinā harī upa pra yāhi dadhiṣe gabhastyoḥ /	yunajmi te brahmaṇā keśinā harī upa pra yāhi dadhiṣe gabhastyoḥ 
SA_GV01_rv_hn01u-1755	RV_1,082.06c ut tvā sutāso rabhasā amandiṣuḥ pūṣaṇvān vajrin sam u patnyāmadaḥ //	ud tvā sutāsaḥ rabhasāḥ amandiṣuḥ pūṣaṇvān vajrin sam u patnyā amadaḥ 
SA_GV01_rv_hn01u-1756	RV_1,083.01a aśvāvati prathamo goṣu gacchati suprāvīr indra martyas tavotibhiḥ /	aśvāvati prathamaḥ goṣu gacchati su prāvīḥ indra martyaḥ tava ūtibhiḥ 
SA_GV01_rv_hn01u-1757	RV_1,083.01c tam it pṛṇakṣi vasunā bhavīyasā sindhum āpo yathābhito vicetasaḥ //	tam id pṛṇakṣi vasunā bhavīyasā sindhum āpaḥ yathā abhitas vicetasaḥ 
SA_GV01_rv_hn01u-1758	RV_1,083.02a āpo na devīr upa yanti hotriyam avaḥ paśyanti vitataṃ yathā rajaḥ /	āpaḥ na devīḥ upa yanti hotriyam avaḥ paśyanti vitatam yathā rajaḥ 
SA_GV01_rv_hn01u-1759	RV_1,083.02c prācair devāsaḥ pra ṇayanti devayum brahmapriyaṃ joṣayante varā iva //	prācais devāsaḥ pra nayanti devayum brahma priyam joṣayante varāḥ iva 
SA_GV01_rv_hn01u-1760	RV_1,083.03a adhi dvayor adadhā ukthyaṃ vaco yatasrucā mithunā yā saparyataḥ /	adhi dvayoḥ adadhāḥ ukthyam vacaḥ yata srucā mithunā yā saparyataḥ 
SA_GV01_rv_hn01u-1761	RV_1,083.03c asaṃyatto vrate te kṣeti puṣyati bhadrā śaktir yajamānāya sunvate //	a saṃyattaḥ vrate te kṣeti puṣyati bhadrā śaktiḥ yajamānāya sunvate 
SA_GV01_rv_hn01u-1762	RV_1,083.04a ād aṅgirāḥ prathamaṃ dadhire vaya iddhāgnayaḥ śamyā ye sukṛtyayā /	āt aṅgirāḥ prathamam dadhire vayaḥ iddha agnayaḥ śamyā ye su kṛtyayā 
SA_GV01_rv_hn01u-1763	RV_1,083.04c sarvam paṇeḥ sam avindanta bhojanam aśvāvantaṃ gomantam ā paśuṃ naraḥ //	sarvam paṇeḥ sam avindanta bhojanam aśvāvantam gomantam ā paśum naraḥ 
SA_GV01_rv_hn01u-1764	RV_1,083.05a yajñair atharvā prathamaḥ pathas tate tataḥ sūryo vratapā vena ājani /	yajñaiḥ atharvā prathamaḥ pathaḥ tate tatas sūryaḥ vrata pāḥ venaḥ ājani 
SA_GV01_rv_hn01u-1765	RV_1,083.05c ā gā ājad uśanā kāvyaḥ sacā yamasya jātam amṛtaṃ yajāmahe //	ā gāḥ ājat uśanā kāvyaḥ sacā yamasya jātam amṛtam yajāmahe 
SA_GV01_rv_hn01u-1766	RV_1,083.06a barhir vā yat svapatyāya vṛjyate 'rko vā ślokam āghoṣate divi /	barhiḥ vā yat su apatyāya vṛjyate rkaḥ vā ślokam āghoṣate divi 
SA_GV01_rv_hn01u-1767	RV_1,083.06c grāvā yatra vadati kārur ukthyas tasyed indro abhipitveṣu raṇyati //	grāvā yatra vadati kāruḥ ukthyaḥ tasya id indraḥ abhipitveṣu raṇyati 
SA_GV01_rv_hn01u-1768	RV_1,084.01a asāvi soma indra te śaviṣṭha dhṛṣṇav ā gahi /	asāvi somaḥ indra te śaviṣṭha dhṛṣṇo ā gahi 
SA_GV01_rv_hn01u-1769	RV_1,084.01c ā tvā pṛṇaktv indriyaṃ rajaḥ sūryo na raśmibhiḥ //	ā tvā pṛṇaktu indriyam rajaḥ sūryaḥ na raśmibhiḥ 
SA_GV01_rv_hn01u-1770	RV_1,084.02a indram id dharī vahato 'pratidhṛṣṭaśavasam /	indram id harī vahataḥ pratidhṛṣṭa śavasam 
SA_GV01_rv_hn01u-1771	RV_1,084.02c ṛṣīṇāṃ ca stutīr upa yajñaṃ ca mānuṣāṇām //	ṛṣīṇām ca stutīḥ upa yajñam ca mānuṣāṇām 
SA_GV01_rv_hn01u-1772	RV_1,084.03a ā tiṣṭha vṛtrahan rathaṃ yuktā te brahmaṇā harī /	ā tiṣṭha vṛtrahan ratham yuktā te brahmaṇā harī 
SA_GV01_rv_hn01u-1773	RV_1,084.03c arvācīnaṃ su te mano grāvā kṛṇotu vagnunā //	arvācīnam su te manaḥ grāvā kṛṇotu vagnunā 
SA_GV01_rv_hn01u-1774	RV_1,084.04a imam indra sutam piba jyeṣṭham amartyam madam /	imam indra sutam piba jyeṣṭham amartyam madam 
SA_GV01_rv_hn01u-1775	RV_1,084.04c śukrasya tvābhy akṣaran dhārā ṛtasya sādane //	śukrasya tvā abhi akṣaran dhārāḥ ṛtasya sādane 
SA_GV01_rv_hn01u-1776	RV_1,084.05a indrāya nūnam arcatokthāni ca bravītana /	indrāya nūnam arcata ukthāni ca bravītana 
SA_GV01_rv_hn01u-1777	RV_1,084.05c sutā amatsur indavo jyeṣṭhaṃ namasyatā sahaḥ //	sutāḥ amatsuḥ indavaḥ jyeṣṭham namasyata sahaḥ 
SA_GV01_rv_hn01u-1778	RV_1,084.06a nakiṣ ṭvad rathītaro harī yad indra yacchase /	nakir tvat rathītaraḥ harī yat indra yacchase 
SA_GV01_rv_hn01u-1779	RV_1,084.06c nakiṣ ṭvānu majmanā nakiḥ svaśva ānaśe //	nakir tvā anu majmanā nakir su aśvaḥ ānaśe 
SA_GV01_rv_hn01u-1780	RV_1,084.07a ya eka id vidayate vasu martāya dāśuṣe /	yaḥ ekaḥ id vidayate vasu martāya dāśuṣe 
SA_GV01_rv_hn01u-1781	RV_1,084.07c īśāno apratiṣkuta indro aṅga //	īśānaḥ apratiṣkutaḥ indraḥ aṅga 
SA_GV01_rv_hn01u-1782	RV_1,084.08a kadā martam arādhasam padā kṣumpam iva sphurat /	kadā martam arādhasam padā kṣumpam iva sphurat 
SA_GV01_rv_hn01u-1783	RV_1,084.08c kadā naḥ śuśravad gira indro aṅga //	kadā naḥ śuśravat giraḥ indraḥ aṅga 
SA_GV01_rv_hn01u-1784	RV_1,084.09a yaś cid dhi tvā bahubhya ā sutāvāṃ āvivāsati /	yaḥ cit hi tvā bahubhyaḥ ā sutāvān āvivāsati 
SA_GV01_rv_hn01u-1785	RV_1,084.09c ugraṃ tat patyate śava indro aṅga //	ugram tat patyate śavaḥ indraḥ aṅga 
SA_GV01_rv_hn01u-1786	RV_1,084.10a svādor itthā viṣūvato madhvaḥ pibanti gauryaḥ /	svādoḥ itthā viṣūvataḥ madhvaḥ pibanti gauryaḥ 
SA_GV01_rv_hn01u-1787	RV_1,084.10c yā indreṇa sayāvarīr vṛṣṇā madanti śobhase vasvīr anu svarājyam //	yāḥ indreṇa sa yāvarīḥ vṛṣṇā madanti śobhase vasvīḥ anu sva rājyam 
SA_GV01_rv_hn01u-1788	RV_1,084.11a tā asya pṛśanāyuvaḥ somaṃ śrīṇanti pṛśnayaḥ /	tāḥ asya pṛśanāyuvaḥ somam śrīṇanti pṛśnayaḥ 
SA_GV01_rv_hn01u-1789	RV_1,084.11c priyā indrasya dhenavo vajraṃ hinvanti sāyakaṃ vasvīr anu svarājyam //	priyāḥ indrasya dhenavaḥ vajram hinvanti sāyakam vasvīḥ anu sva rājyam 
SA_GV01_rv_hn01u-1790	RV_1,084.12a tā asya namasā sahaḥ saparyanti pracetasaḥ /	tāḥ asya namasā sahaḥ saparyanti pracetasaḥ 
SA_GV01_rv_hn01u-1791	RV_1,084.12c vratāny asya saścire purūṇi pūrvacittaye vasvīr anu svarājyam //	vratāni asya saścire purūṇi pūrva cittaye vasvīḥ anu sva rājyam 
SA_GV01_rv_hn01u-1792	RV_1,084.13a indro dadhīco asthabhir vṛtrāṇy apratiṣkutaḥ /	indraḥ dadhīcaḥ asthabhiḥ vṛtrāṇi apratiṣkutaḥ 
SA_GV01_rv_hn01u-1793	RV_1,084.13c jaghāna navatīr nava //	jaghāna navatīḥ nava 
SA_GV01_rv_hn01u-1794	RV_1,084.14a icchann aśvasya yac chiraḥ parvateṣv apaśritam /	icchan aśvasya yat śiraḥ parvateṣu apaśritam 
SA_GV01_rv_hn01u-1795	RV_1,084.14c tad vidac charyaṇāvati //	tat vidat śaryaṇāvati 
SA_GV01_rv_hn01u-1796	RV_1,084.15a atrāha gor amanvata nāma tvaṣṭur apīcyam /	atra aha goḥ amanvata nāma tvaṣṭuḥ apīcyam 
SA_GV01_rv_hn01u-1797	RV_1,084.15c itthā candramaso gṛhe //	itthā candramasaḥ gṛhe 
SA_GV01_rv_hn01u-1798	RV_1,084.16a ko adya yuṅkte dhuri gā ṛtasya śimīvato bhāmino durhṛṇāyūn /	kaḥ adya yuṅkte dhuri gāḥ ṛtasya śimīvataḥ bhāminaḥ durhṛṇāyūn 
SA_GV01_rv_hn01u-1799	RV_1,084.16c āsanniṣūn hṛtsvaso mayobhūn ya eṣām bhṛtyām ṛṇadhat sa jīvāt //	āsanniṣūn hṛtsvasaḥ mayobhūn yaḥ eṣām bhṛtyām ṛṇadhat sa jīvāt 
SA_GV01_rv_hn01u-1800	RV_1,084.17a ka īṣate tujyate ko bibhāya ko maṃsate santam indraṃ ko anti /	kaḥ īṣate tujyate kaḥ bibhāya kaḥ maṃsate santam indram kaḥ anti 
SA_GV01_rv_hn01u-1801	RV_1,084.17c kas tokāya ka ibhāyota rāye 'dhi bravat tanve ko janāya //	kaḥ tokāya kaḥ ibhāya uta rāye dhi bravat tanve kaḥ janāya 
SA_GV01_rv_hn01u-1802	RV_1,084.18a ko agnim īṭṭe haviṣā ghṛtena srucā yajātā ṛtubhir dhruvebhiḥ /	kaḥ agnim īṭṭe haviṣā ghṛtena srucā yajātai ṛtubhiḥ dhruvebhiḥ 
SA_GV01_rv_hn01u-1803	RV_1,084.18c kasmai devā ā vahān āśu homa ko maṃsate vītihotraḥ sudevaḥ //	kasmai devāḥ ā vahān āśu homa kaḥ maṃsate vītihotraḥ su devaḥ 
SA_GV01_rv_hn01u-1804	RV_1,084.19a tvam aṅga pra śaṃsiṣo devaḥ śaviṣṭha martyam /	tvam aṅga pra śaṃsiṣaḥ devaḥ śaviṣṭha martyam 
SA_GV01_rv_hn01u-1805	RV_1,084.19c na tvad anyo maghavann asti marḍitendra bravīmi te vacaḥ //	na tvat anyaḥ maghavan asti marḍitā indra bravīmi te vacaḥ 
SA_GV01_rv_hn01u-1806	RV_1,084.20a mā te rādhāṃsi mā ta ūtayo vaso 'smān kadā canā dabhan /	mā te rādhāṃsi mā te ūtayaḥ vaso smān kadā cana ā dabhan 
SA_GV01_rv_hn01u-1807	RV_1,084.20c viśvā ca na upamimīhi mānuṣa vasūni carṣaṇibhya ā //	viśvā ca naḥ upamimīhi mānuṣa vasūni carṣaṇibhyaḥ ā 
SA_GV01_rv_hn01u-1808	RV_1,085.01a pra ye śumbhante janayo na saptayo yāman rudrasya sūnavaḥ sudaṃsasaḥ /	pra ye śumbhante janayaḥ na saptayaḥ yāman rudrasya sūnavaḥ su daṃsasaḥ 
SA_GV01_rv_hn01u-1809	RV_1,085.01c rodasī hi marutaś cakrire vṛdhe madanti vīrā vidatheṣu ghṛṣvayaḥ //	rodasī hi marutaḥ cakrire vṛdhe madanti vīrāḥ vidatheṣu ghṛṣvayaḥ 
SA_GV01_rv_hn01u-1810	RV_1,085.02a ta ukṣitāso mahimānam āśata divi rudrāso adhi cakrire sadaḥ /	te ukṣitāsaḥ mahimānam āśata divi rudrāsaḥ adhi cakrire sadaḥ 
SA_GV01_rv_hn01u-1811	RV_1,085.02c arcanto arkaṃ janayanta indriyam adhi śriyo dadhire pṛśnimātaraḥ //	arcantaḥ arkam janayantaḥ indriyam adhi śriyaḥ dadhire pṛśni mātaraḥ 
SA_GV01_rv_hn01u-1812	RV_1,085.03a gomātaro yac chubhayante añjibhis tanūṣu śubhrā dadhire virukmataḥ /	go mātaraḥ yat śubhayante añjibhiḥ tanūṣu śubhrāḥ dadhire virukmataḥ 
SA_GV01_rv_hn01u-1813	RV_1,085.03c bādhante viśvam abhimātinam apa vartmāny eṣām anu rīyate ghṛtam //	bādhante viśvam abhimātinam apa vartmāni eṣām anu rīyate ghṛtam 
SA_GV01_rv_hn01u-1814	RV_1,085.04a vi ye bhrājante sumakhāsa ṛṣṭibhiḥ pracyāvayanto acyutā cid ojasā /	vi ye bhrājante su makhāsaḥ ṛṣṭibhiḥ pracyāvayantaḥ acyutā cit ojasā 
SA_GV01_rv_hn01u-1815	RV_1,085.04c manojuvo yan maruto ratheṣv ā vṛṣavrātāsaḥ pṛṣatīr ayugdhvam //	manaḥ juvaḥ yat marutaḥ ratheṣu ā vṛṣa vrātāsaḥ pṛṣatīḥ ayugdhvam 
SA_GV01_rv_hn01u-1816	RV_1,085.05a pra yad ratheṣu pṛṣatīr ayugdhvaṃ vāje adrim maruto raṃhayantaḥ /	pra yat ratheṣu pṛṣatīḥ ayugdhvam vāje adrim marutaḥ raṃhayantaḥ 
SA_GV01_rv_hn01u-1817	RV_1,085.05c utāruṣasya vi ṣyanti dhārāś carmevodabhir vy undanti bhūma //	uta aruṣasya vi syanti dhārāḥ carmā iva udabhiḥ vi undanti bhūma 
SA_GV01_rv_hn01u-1818	RV_1,085.06a ā vo vahantu saptayo raghuṣyado raghupatvānaḥ pra jigāta bāhubhiḥ /	ā vaḥ vahantu saptayaḥ raghuṣyadaḥ raghu patvānaḥ pra jigāta bāhubhiḥ 
SA_GV01_rv_hn01u-1819	RV_1,085.06c sīdatā barhir uru vaḥ sadas kṛtam mādayadhvam maruto madhvo andhasaḥ //	sīdata ā barhiḥ uru vaḥ sadaḥ kṛtam mādayadhvam marutaḥ madhvaḥ andhasaḥ 
SA_GV01_rv_hn01u-1820	RV_1,085.07a te 'vardhanta svatavaso mahitvanā nākaṃ tasthur uru cakrire sadaḥ /	te vardhanta svatavasaḥ mahitvanā nākam tasthuḥ uru cakrire sadaḥ 
SA_GV01_rv_hn01u-1821	RV_1,085.07c viṣṇur yad dhāvad vṛṣaṇam madacyutaṃ vayo na sīdann adhi barhiṣi priye //	viṣṇuḥ yat dhāvat vṛṣaṇam mada cyutam vayaḥ na sīdan adhi barhiṣi priye 
SA_GV01_rv_hn01u-1822	RV_1,085.08a śūrā ived yuyudhayo na jagmayaḥ śravasyavo na pṛtanāsu yetire /	śūrāḥ iva id yuyudhayaḥ na jagmayaḥ śravasyavaḥ na pṛtanāsu yetire 
SA_GV01_rv_hn01u-1823	RV_1,085.08c bhayante viśvā bhuvanā marudbhyo rājāna iva tveṣasaṃdṛśo naraḥ //	bhayante viśvā bhuvanā marudbhyaḥ rājānaḥ iva tveṣa saṃdṛśaḥ naraḥ 
SA_GV01_rv_hn01u-1824	RV_1,085.09a tvaṣṭā yad vajraṃ sukṛtaṃ hiraṇyayaṃ sahasrabhṛṣṭiṃ svapā avartayat /	tvaṣṭā yat vajram su kṛtam hiraṇyayam sahasra bhṛṣṭim su apāḥ avartayat 
SA_GV01_rv_hn01u-1825	RV_1,085.09c dhatta indro nary apāṃsi kartave 'han vṛtraṃ nir apām aubjad arṇavam //	dhatte indraḥ apāṃsi kartave han vṛtram niḥ apām aubjat arṇavam 
SA_GV01_rv_hn01u-1826	RV_1,085.10a ūrdhvaṃ nunudre 'vataṃ ta ojasā dādṛhāṇaṃ cid bibhidur vi parvatam /	ūrdhvam nunudre vatam te ojasā dādṛhāṇam cit bibhiduḥ vi parvatam 
SA_GV01_rv_hn01u-1827	RV_1,085.10c dhamanto vāṇam marutaḥ sudānavo made somasya raṇyāni cakrire //	dhamantaḥ vāṇam marutaḥ sudānavaḥ made somasya raṇyāni cakrire 
SA_GV01_rv_hn01u-1828	RV_1,085.11a jihmaṃ nunudre 'vataṃ tayā diśāsiñcann utsaṃ gotamāya tṛṣṇaje /	jihmam nunudre vatam tayā diśā asiñcan utsam gotamāya tṛṣṇaje 
SA_GV01_rv_hn01u-1829	RV_1,085.11c ā gacchantīm avasā citrabhānavaḥ kāmaṃ viprasya tarpayanta dhāmabhiḥ //	ā gacchanti īm avasā citra bhānavaḥ kāmam viprasya tarpayanta dhāmabhiḥ 
SA_GV01_rv_hn01u-1830	RV_1,085.12a yā vaḥ śarma śaśamānāya santi tridhātūni dāśuṣe yacchatādhi /	yā vaḥ śarma śaśamānāya santi tri dhātūni dāśuṣe yacchata adhi 
SA_GV01_rv_hn01u-1831	RV_1,085.12c asmabhyaṃ tāni maruto vi yanta rayiṃ no dhatta vṛṣaṇaḥ suvīram //	asmabhyam tāni marutaḥ vi yanta rayim naḥ dhatta vṛṣaṇaḥ su vīram 
SA_GV01_rv_hn01u-1832	RV_1,086.01a maruto yasya hi kṣaye pāthā divo vimahasaḥ /	marutaḥ yasya hi kṣaye pāthāḥ divaḥ vimahasaḥ 
SA_GV01_rv_hn01u-1833	RV_1,086.01c sa sugopātamo janaḥ //	sa sugopātamaḥ janaḥ 
SA_GV01_rv_hn01u-1834	RV_1,086.02a yajñair vā yajñavāhaso viprasya vā matīnām /	yajñaiḥ vā yajña vāhasaḥ viprasya vā matīnām 
SA_GV01_rv_hn01u-1835	RV_1,086.02c marutaḥ śṛṇutā havam //	marutaḥ śṛṇutā havam 
SA_GV01_rv_hn01u-1836	RV_1,086.03a uta vā yasya vājino 'nu vipram atakṣata /	uta vā yasya vājinaḥ nu vipram atakṣata 
SA_GV01_rv_hn01u-1837	RV_1,086.03c sa gantā gomati vraje //	sa gantā gomati vraje 
SA_GV01_rv_hn01u-1838	RV_1,086.04a asya vīrasya barhiṣi sutaḥ somo diviṣṭiṣu /	asya vīrasya barhiṣi sutaḥ somaḥ diviṣṭiṣu 
SA_GV01_rv_hn01u-1839	RV_1,086.04c uktham madaś ca śasyate //	uktham madaḥ ca śasyate 
SA_GV01_rv_hn01u-1840	RV_1,086.05a asya śroṣantv ā bhuvo viśvā yaś carṣaṇīr abhi /	asya śroṣantu ā bhuvaḥ viśvāḥ yaḥ carṣaṇīḥ abhi 
SA_GV01_rv_hn01u-1841	RV_1,086.05c sūraṃ cit sasruṣīr iṣaḥ //	sūram cit sasruṣīḥ iṣaḥ 
SA_GV01_rv_hn01u-1842	RV_1,086.06a pūrvībhir hi dadāśima śaradbhir maruto vayam /	pūrvībhiḥ hi dadāśima śaradbhiḥ marutaḥ vayam 
SA_GV01_rv_hn01u-1843	RV_1,086.06c avobhiś carṣaṇīnām //	avobhiḥ carṣaṇīnām 
SA_GV01_rv_hn01u-1844	RV_1,086.07a subhagaḥ sa prayajyavo maruto astu martyaḥ /	subhagaḥ sa prayajyavaḥ marutaḥ astu martyaḥ 
SA_GV01_rv_hn01u-1845	RV_1,086.07c yasya prayāṃsi parṣatha //	yasya prayāṃsi parṣatha 
SA_GV01_rv_hn01u-1846	RV_1,086.08a śaśamānasya vā naraḥ svedasya satyaśavasaḥ /	śaśamānasya vā naraḥ svedasya satya śavasaḥ 
SA_GV01_rv_hn01u-1847	RV_1,086.08c vidā kāmasya venataḥ //	vidā kāmasya venataḥ 
SA_GV01_rv_hn01u-1848	RV_1,086.09a yūyaṃ tat satyaśavasa āviṣ karta mahitvanā /	yūyam tat satya śavasaḥ āvis karta mahitvanā 
SA_GV01_rv_hn01u-1849	RV_1,086.09c vidhyatā vidyutā rakṣaḥ //	vidhyatā vidyutā rakṣaḥ 
SA_GV01_rv_hn01u-1850	RV_1,086.10a gūhatā guhyaṃ tamo vi yāta viśvam atriṇam /	gūhata guhyam tamaḥ vi yāta viśvam atriṇam 
SA_GV01_rv_hn01u-1851	RV_1,086.10c jyotiṣ kartā yad uśmasi //	jyotiḥ kartā yat uśmasi 
SA_GV01_rv_hn01u-1852	RV_1,087.01a pratvakṣasaḥ pratavaso virapśino 'nānatā avithurā ṛjīṣiṇaḥ /	pratvakṣasaḥ pratavasaḥ virapśinaḥ nānatāḥ avithurāḥ ṛjīṣiṇaḥ 
SA_GV01_rv_hn01u-1853	RV_1,087.01c juṣṭatamāso nṛtamāso añjibhir vy ānajre ke cid usrā iva stṛbhiḥ //	juṣṭatamāsaḥ nṛtamāsaḥ añjibhiḥ vi ānajre ke cit usrāḥ iva stṛbhiḥ 
SA_GV01_rv_hn01u-1854	RV_1,087.02a upahvareṣu yad acidhvaṃ yayiṃ vaya iva marutaḥ kena cit pathā /	upahvareṣu yat acidhvam yayim vayaḥ iva marutaḥ kena cit pathā 
SA_GV01_rv_hn01u-1855	RV_1,087.02c ścotanti kośā upa vo ratheṣv ā ghṛtam ukṣatā madhuvarṇam arcate //	ścotanti kośāḥ upa vaḥ ratheṣu ā ghṛtam ukṣata madhu varṇam arcate 
SA_GV01_rv_hn01u-1856	RV_1,087.03a praiṣām ajmeṣu vithureva rejate bhūmir yāmeṣu yad dha yuñjate śubhe /	pra eṣām ajmeṣu vithurā iva rejate bhūmiḥ yāmeṣu yat ha yuñjate śubhe 
SA_GV01_rv_hn01u-1857	RV_1,087.03c te krīḷayo dhunayo bhrājadṛṣṭayaḥ svayam mahitvam panayanta dhūtayaḥ //	te krīḍayaḥ dhunayaḥ bhrājat ṛṣṭayaḥ svayam mahitvam panayanta dhūtayaḥ 
SA_GV01_rv_hn01u-1858	RV_1,087.04a sa hi svasṛt pṛṣadaśvo yuvā gaṇo 'yā īśānas taviṣībhir āvṛtaḥ /	sa hi svasṛt pṛṣat aśvaḥ yuvā gaṇaḥ yāḥ īśānaḥ taviṣībhiḥ āvṛtaḥ 
SA_GV01_rv_hn01u-1859	RV_1,087.04c asi satya ṛṇayāvānedyo 'syā dhiyaḥ prāvitāthā vṛṣā gaṇaḥ //	asi satyaḥ ṛṇayāvā anedyaḥ syāḥ dhiyaḥ prāvitā athā vṛṣā gaṇaḥ 
SA_GV01_rv_hn01u-1860	RV_1,087.05a pituḥ pratnasya janmanā vadāmasi somasya jihvā pra jigāti cakṣasā /	pituḥ pratnasya janmanā vadāmasi somasya jihvā pra jigāti cakṣasā 
SA_GV01_rv_hn01u-1861	RV_1,087.05c yad īm indraṃ śamy ṛkvāṇa āśatād in nāmāni yajñiyāni dadhire //	yat īm indram śamī ṛkvāṇaḥ āśata āt id nāmāni yajñiyāni dadhire 
SA_GV01_rv_hn01u-1862	RV_1,087.06a śriyase kam bhānubhiḥ sam mimikṣire te raśmibhis ta ṛkvabhiḥ sukhādayaḥ /	śriyase kam bhānubhiḥ sam mimikṣire te raśmibhiḥ te ṛkvabhiḥ su khādayaḥ 
SA_GV01_rv_hn01u-1863	RV_1,087.06c te vāśīmanta iṣmiṇo abhīravo vidre priyasya mārutasya dhāmnaḥ //	te vāśīmantaḥ iṣmiṇaḥ abhīravaḥ vidre priyasya mārutasya dhāmnaḥ 
SA_GV01_rv_hn01u-1864	RV_1,088.01a ā vidyunmadbhir marutaḥ svarkai rathebhir yāta ṛṣṭimadbhir aśvaparṇaiḥ /	ā vidyunmadbhiḥ marutaḥ su arkaiḥ rathebhiḥ yāta ṛṣṭimadbhiḥ aśva parṇaiḥ 
SA_GV01_rv_hn01u-1865	RV_1,088.01c ā varṣiṣṭhayā na iṣā vayo na paptatā sumāyāḥ //	ā varṣiṣṭhayā naḥ iṣā vayaḥ na paptata su māyāḥ 
SA_GV01_rv_hn01u-1866	RV_1,088.02a te 'ruṇebhir varam ā piśaṅgaiḥ śubhe kaṃ yānti rathatūrbhir aśvaiḥ /	te ruṇebhiḥ varam ā piśaṅgaiḥ śubhe kam yānti rathatūrbhiḥ aśvaiḥ 
SA_GV01_rv_hn01u-1867	RV_1,088.02c rukmo na citraḥ svadhitīvān pavyā rathasya jaṅghananta bhūma //	rukmaḥ na citraḥ svadhitīvān pavyā rathasya jaṅghananta bhūma 
SA_GV01_rv_hn01u-1868	RV_1,088.03a śriye kaṃ vo adhi tanūṣu vāśīr medhā vanā na kṛṇavanta ūrdhvā /	śriye kam vaḥ adhi tanūṣu vāśīḥ medhāḥ vanā na kṛṇavanta ūrdhvā 
SA_GV01_rv_hn01u-1869	RV_1,088.03c yuṣmabhyaṃ kam marutaḥ sujātās tuvidyumnāso dhanayante adrim //	yuṣmabhyam kam marutaḥ su jātāḥ tuvidyumnāsaḥ dhanayante adrim 
SA_GV01_rv_hn01u-1870	RV_1,088.04a ahāni gṛdhrāḥ pary ā va āgur imāṃ dhiyaṃ vārkāryāṃ ca devīm /	ahāni gṛdhrāḥ pari ā vaḥ āguḥ imām dhiyam vārkāryām ca devīm 
SA_GV01_rv_hn01u-1871	RV_1,088.04c brahma kṛṇvanto gotamāso arkair ūrdhvaṃ nunudra utsadhim pibadhyai //	brahma kṛṇvantaḥ gotamāsaḥ arkaiḥ ūrdhvam nunudre utsadhim pibadhyai 
SA_GV01_rv_hn01u-1872	RV_1,088.05a etat tyan na yojanam aceti sasvar ha yan maruto gotamo vaḥ /	etat tyad na yojanam aceti sasvar ha yat marutaḥ gotamaḥ vaḥ 
SA_GV01_rv_hn01u-1873	RV_1,088.05c paśyan hiraṇyacakrān ayodaṃṣṭrān vidhāvato varāhūn //	paśyan hiraṇya cakrān ayaḥ daṃṣṭrān vidhāvataḥ varāhūn 
SA_GV01_rv_hn01u-1874	RV_1,088.06a eṣā syā vo maruto 'nubhartrī prati ṣṭobhati vāghato na vāṇī /	eṣā syā vaḥ marutaḥ nubhartrī prati stobhati vāghataḥ na vāṇī 
SA_GV01_rv_hn01u-1875	RV_1,088.06c astobhayad vṛthāsām anu svadhāṃ gabhastyoḥ //	astobhayat vṛthā āsām anu svadhām gabhastyoḥ 
SA_GV01_rv_hn01u-1876	RV_1,089.01a ā no bhadrāḥ kratavo yantu viśvato 'dabdhāso aparītāsa udbhidaḥ /	ā naḥ bhadrāḥ kratavaḥ yantu viśvatas dabdhāsaḥ aparītāsaḥ udbhidaḥ 
SA_GV01_rv_hn01u-1877	RV_1,089.01c devā no yathā sadam id vṛdhe asann aprāyuvo rakṣitāro dive-dive //	devāḥ naḥ yathā sadam id vṛdhe asan aprāyuvaḥ rakṣitāraḥ dive dive 
SA_GV01_rv_hn01u-1878	RV_1,089.02a devānām bhadrā sumatir ṛjūyatāṃ devānāṃ rātir abhi no ni vartatām /	devānām bhadrā sumatiḥ ṛjūyatām devānām rātiḥ abhi naḥ ni vartatām 
SA_GV01_rv_hn01u-1879	RV_1,089.02c devānāṃ sakhyam upa sedimā vayaṃ devā na āyuḥ pra tirantu jīvase //	devānām sakhyam upa sedimā vayam devāḥ naḥ āyuḥ pra tirantu jīvase 
SA_GV01_rv_hn01u-1880	RV_1,089.03a tān pūrvayā nividā hūmahe vayam bhagam mitram aditiṃ dakṣam asridham /	tān pūrvayā nividā hūmahe vayam bhagam mitram aditim dakṣam asridham 
SA_GV01_rv_hn01u-1881	RV_1,089.03c aryamaṇaṃ varuṇaṃ somam aśvinā sarasvatī naḥ subhagā mayas karat //	aryamaṇam varuṇam somam aśvinā sarasvatī naḥ subhagā mayaḥ karat 
SA_GV01_rv_hn01u-1882	RV_1,089.04a tan no vāto mayobhu vātu bheṣajaṃ tan mātā pṛthivī tat pitā dyauḥ /	tat naḥ vātaḥ mayobhu vātu bheṣajam tat mātā pṛthivī tat pitā dyauḥ 
SA_GV01_rv_hn01u-1883	RV_1,089.04c tad grāvāṇaḥ somasuto mayobhuvas tad aśvinā śṛṇutaṃ dhiṣṇyā yuvam //	tat grāvāṇaḥ soma sutaḥ mayobhuvaḥ tat aśvinā śṛṇutam dhiṣṇyā yuvam 
SA_GV01_rv_hn01u-1884	RV_1,089.05a tam īśānaṃ jagatas tasthuṣas patiṃ dhiyañjinvam avase hūmahe vayam /	tam īśānam jagataḥ tasthuṣas patim dhiyañjinvam avase hūmahe vayam 
SA_GV01_rv_hn01u-1885	RV_1,089.05c pūṣā no yathā vedasām asad vṛdhe rakṣitā pāyur adabdhaḥ svastaye //	pūṣā naḥ yathā vedasām asat vṛdhe rakṣitā pāyuḥ adabdhaḥ svastaye 
SA_GV01_rv_hn01u-1886	RV_1,089.06a svasti na indro vṛddhaśravāḥ svasti naḥ pūṣā viśvavedāḥ /	svasti naḥ indraḥ vṛddha śravāḥ svasti naḥ pūṣā viśva vedāḥ 
SA_GV01_rv_hn01u-1887	RV_1,089.06c svasti nas tārkṣyo ariṣṭanemiḥ svasti no bṛhaspatir dadhātu //	svasti naḥ tārkṣyaḥ ariṣṭa nemiḥ svasti naḥ bṛhaspatiḥ dadhātu 
SA_GV01_rv_hn01u-1888	RV_1,089.07a pṛṣadaśvā marutaḥ pṛśnimātaraḥ śubhaṃyāvāno vidatheṣu jagmayaḥ /	pṛṣat aśvāḥ marutaḥ pṛśni mātaraḥ śubhaṃyāvānaḥ vidatheṣu jagmayaḥ 
SA_GV01_rv_hn01u-1889	RV_1,089.07c agnijihvā manavaḥ sūracakṣaso viśve no devā avasā gamann iha //	agni jihvāḥ manavaḥ sūra cakṣasaḥ viśve naḥ devāḥ avasā gaman iha 
SA_GV01_rv_hn01u-1890	RV_1,089.08a bhadraṃ karṇebhiḥ śṛṇuyāma devā bhadram paśyemākṣabhir yajatrāḥ /	bhadram karṇebhiḥ śṛṇuyāma devāḥ bhadram paśyema akṣabhiḥ yajatrāḥ 
SA_GV01_rv_hn01u-1891	RV_1,089.08c sthirair aṅgais tuṣṭuvāṃsas tanūbhir vy aśema devahitaṃ yad āyuḥ //	sthiraiḥ aṅgaiḥ tuṣṭuvāṃsaḥ tanūbhiḥ vi aśema deva hitam yat āyuḥ 
SA_GV01_rv_hn01u-1892	RV_1,089.09a śatam in nu śarado anti devā yatrā naś cakrā jarasaṃ tanūnām /	śatam id nu śaradaḥ anti devāḥ yatrā naḥ cakrā jarasam tanūnām 
SA_GV01_rv_hn01u-1893	RV_1,089.09c putrāso yatra pitaro bhavanti mā no madhyā rīriṣatāyur gantoḥ //	putrāsaḥ yatra pitaraḥ bhavanti mā naḥ madhyā rīriṣata āyuḥ gantoḥ 
SA_GV01_rv_hn01u-1894	RV_1,089.10a aditir dyaur aditir antarikṣam aditir mātā sa pitā sa putraḥ /	aditiḥ dyauḥ aditiḥ antarikṣam aditiḥ mātā sa pitā sa putraḥ 
SA_GV01_rv_hn01u-1895	RV_1,089.10c viśve devā aditiḥ pañca janā aditir jātam aditir janitvam //	viśve devāḥ aditiḥ pañca janāḥ aditiḥ jātam aditiḥ janitvam 
SA_GV01_rv_hn01u-1896	RV_1,090.01a ṛjunītī no varuṇo mitro nayatu vidvān /	ṛju nītī naḥ varuṇaḥ mitraḥ nayatu vidvān 
SA_GV01_rv_hn01u-1897	RV_1,090.01c aryamā devaiḥ sajoṣāḥ //	aryamā devaiḥ sajoṣāḥ 
SA_GV01_rv_hn01u-1898	RV_1,090.02a te hi vasvo vasavānās te apramūrā mahobhiḥ /	te hi vasvaḥ vasavānāḥ te apramūrāḥ mahobhiḥ 
SA_GV01_rv_hn01u-1899	RV_1,090.02c vratā rakṣante viśvāhā //	vratā rakṣante viśvāhā 
SA_GV01_rv_hn01u-1900	RV_1,090.03a te asmabhyaṃ śarma yaṃsann amṛtā martyebhyaḥ /	te asmabhyam śarma yaṃsan amṛtāḥ martyebhyaḥ 
SA_GV01_rv_hn01u-1901	RV_1,090.03c bādhamānā apa dviṣaḥ //	bādhamānāḥ apa dviṣaḥ 
SA_GV01_rv_hn01u-1902	RV_1,090.04a vi naḥ pathaḥ suvitāya ciyantv indro marutaḥ /	vi naḥ pathaḥ suvitāya ciyantu indraḥ marutaḥ 
SA_GV01_rv_hn01u-1903	RV_1,090.04c pūṣā bhago vandyāsaḥ //	pūṣā bhagaḥ vandyāsaḥ 
SA_GV01_rv_hn01u-1904	RV_1,090.05a uta no dhiyo goagrāḥ pūṣan viṣṇav evayāvaḥ /	uta naḥ dhiyaḥ go agrāḥ pūṣan viṣṇav eva yāvaḥ 
SA_GV01_rv_hn01u-1905	RV_1,090.05c kartā naḥ svastimataḥ //	kartā naḥ svastimataḥ 
SA_GV01_rv_hn01u-1906	RV_1,090.06a madhu vātā ṛtāyate madhu kṣaranti sindhavaḥ /	madhu vātāḥ ṛtāyate madhu kṣaranti sindhavaḥ 
SA_GV01_rv_hn01u-1907	RV_1,090.06c mādhvīr naḥ santv oṣadhīḥ //	mādhvīḥ naḥ santu oṣadhīḥ 
SA_GV01_rv_hn01u-1908	RV_1,090.07a madhu naktam utoṣaso madhumat pārthivaṃ rajaḥ /	madhu naktam uta uṣasaḥ madhumat pārthivam rajaḥ 
SA_GV01_rv_hn01u-1909	RV_1,090.07c madhu dyaur astu naḥ pitā //	madhu dyauḥ astu naḥ pitā 
SA_GV01_rv_hn01u-1910	RV_1,090.08a madhumān no vanaspatir madhumāṃ astu sūryaḥ /	madhumān naḥ vanaspatiḥ madhumān astu sūryaḥ 
SA_GV01_rv_hn01u-1911	RV_1,090.08c mādhvīr gāvo bhavantu naḥ //	mādhvīḥ gāvaḥ bhavantu naḥ 
SA_GV01_rv_hn01u-1912	RV_1,090.09a śaṃ no mitraḥ śaṃ varuṇaḥ śaṃ no bhavatv aryamā /	śam naḥ mitraḥ śam varuṇaḥ śam naḥ bhavatu aryamā 
SA_GV01_rv_hn01u-1913	RV_1,090.09c śaṃ na indro bṛhaspatiḥ śaṃ no viṣṇur urukramaḥ //	śam naḥ indraḥ bṛhaspatiḥ śam naḥ viṣṇuḥ uru kramaḥ 
SA_GV01_rv_hn01u-1914	RV_1,091.01a tvaṃ soma pra cikito manīṣā tvaṃ rajiṣṭham anu neṣi panthām /	tvam soma pra cikitaḥ manīṣā tvam rajiṣṭham anu neṣi panthām 
SA_GV01_rv_hn01u-1915	RV_1,091.01c tava praṇītī pitaro na indo deveṣu ratnam abhajanta dhīrāḥ //	tava praṇītī pitaraḥ naḥ indo deveṣu ratnam abhajanta dhīrāḥ 
SA_GV01_rv_hn01u-1916	RV_1,091.02a tvaṃ soma kratubhiḥ sukratur bhūs tvaṃ dakṣaiḥ sudakṣo viśvavedāḥ /	tvam soma kratubhiḥ su kratuḥ bhūḥ tvam dakṣaiḥ su dakṣaḥ viśva vedāḥ 
SA_GV01_rv_hn01u-1917	RV_1,091.02c tvaṃ vṛṣā vṛṣatvebhir mahitvā dyumnebhir dyumny abhavo nṛcakṣāḥ //	tvam vṛṣā vṛṣa tvebhiḥ mahitvā dyumnebhiḥ dyumnī abhavaḥ nṛ cakṣāḥ 
SA_GV01_rv_hn01u-1918	RV_1,091.03a rājño nu te varuṇasya vratāni bṛhad gabhīraṃ tava soma dhāma /	rājñaḥ nu te varuṇasya vratāni bṛhat gabhīram tava soma dhāma 
SA_GV01_rv_hn01u-1919	RV_1,091.03c śuciṣ ṭvam asi priyo na mitro dakṣāyyo aryamevāsi soma //	śuciḥ tvam asi priyaḥ na mitraḥ dakṣāyyaḥ aryamā iva asi soma 
SA_GV01_rv_hn01u-1920	RV_1,091.04a yā te dhāmāni divi yā pṛthivyāṃ yā parvateṣv oṣadhīṣv apsu /	yā te dhāmāni divi yā pṛthivyām yā parvateṣu oṣadhīṣu apsu 
SA_GV01_rv_hn01u-1921	RV_1,091.04c tebhir no viśvaiḥ sumanā aheḷan rājan soma prati havyā gṛbhāya //	tebhiḥ naḥ viśvaiḥ sumanāḥ a heḍan rājan soma prati havyā gṛbhāya 
SA_GV01_rv_hn01u-1922	RV_1,091.05a tvaṃ somāsi satpatis tvaṃ rājota vṛtrahā /	tvam soma asi sat patiḥ tvam rājā uta vṛtra hā 
SA_GV01_rv_hn01u-1923	RV_1,091.05c tvam bhadro asi kratuḥ //	tvam bhadraḥ asi kratuḥ 
SA_GV01_rv_hn01u-1924	RV_1,091.06a tvaṃ ca soma no vaśo jīvātuṃ na marāmahe /	tvam ca soma naḥ vaśaḥ jīvātum na marāmahe 
SA_GV01_rv_hn01u-1925	RV_1,091.06c priyastotro vanaspatiḥ //	priya stotraḥ vanaspatiḥ 
SA_GV01_rv_hn01u-1926	RV_1,091.07a tvaṃ soma mahe bhagaṃ tvaṃ yūna ṛtāyate /	tvam soma mahe bhagam tvam yūne ṛtāyate 
SA_GV01_rv_hn01u-1927	RV_1,091.07c dakṣaṃ dadhāsi jīvase //	dakṣam dadhāsi jīvase 
SA_GV01_rv_hn01u-1928	RV_1,091.08a tvaṃ naḥ soma viśvato rakṣā rājann aghāyataḥ /	tvam naḥ soma viśvatas rakṣa rājan aghāyataḥ 
SA_GV01_rv_hn01u-1929	RV_1,091.08c na riṣyet tvāvataḥ sakhā //	na riṣyet tvāvataḥ sakhā 
SA_GV01_rv_hn01u-1930	RV_1,091.09a soma yās te mayobhuva ūtayaḥ santi dāśuṣe /	soma yāḥ te mayobhuvaḥ ūtayaḥ santi dāśuṣe 
SA_GV01_rv_hn01u-1931	RV_1,091.09c tābhir no 'vitā bhava //	tābhiḥ naḥ vitā bhava 
SA_GV01_rv_hn01u-1932	RV_1,091.10a imaṃ yajñam idaṃ vaco jujuṣāṇa upāgahi /	imam yajñam idam vacaḥ jujuṣāṇaḥ upāgahi 
SA_GV01_rv_hn01u-1933	RV_1,091.10c soma tvaṃ no vṛdhe bhava //	soma tvam naḥ vṛdhe bhava 
SA_GV01_rv_hn01u-1934	RV_1,091.11a soma gīrbhiṣ ṭvā vayaṃ vardhayāmo vacovidaḥ /	soma gīrbhiḥ tvā vayam vardhayāmaḥ vacaḥ vidaḥ 
SA_GV01_rv_hn01u-1935	RV_1,091.11c sumṛḷīko na ā viśa //	su mṛḍīkaḥ naḥ ā viśa 
SA_GV01_rv_hn01u-1936	RV_1,091.12a gayasphāno amīvahā vasuvit puṣṭivardhanaḥ /	gaya sphānaḥ amīva hā vasu vid puṣṭi vardhanaḥ 
SA_GV01_rv_hn01u-1937	RV_1,091.12c sumitraḥ soma no bhava //	su mitraḥ soma naḥ bhava 
SA_GV01_rv_hn01u-1938	RV_1,091.13a soma rārandhi no hṛdi gāvo na yavaseṣv ā /	soma rārandhi naḥ hṛdi gāvaḥ na yavaseṣu ā 
SA_GV01_rv_hn01u-1939	RV_1,091.13c marya iva sva okye //	maryaḥ iva sve okye 
SA_GV01_rv_hn01u-1940	RV_1,091.14a yaḥ soma sakhye tava rāraṇad deva martyaḥ /	yaḥ soma sakhye tava rāraṇat deva martyaḥ 
SA_GV01_rv_hn01u-1941	RV_1,091.14c taṃ dakṣaḥ sacate kaviḥ //	tam dakṣaḥ sacate kaviḥ 
SA_GV01_rv_hn01u-1942	RV_1,091.15a uruṣyā ṇo abhiśasteḥ soma ni pāhy aṃhasaḥ /	uruṣya naḥ abhiśasteḥ soma ni pāhi aṃhasaḥ 
SA_GV01_rv_hn01u-1943	RV_1,091.15c sakhā suśeva edhi naḥ //	sakhā su śevaḥ edhi naḥ 
SA_GV01_rv_hn01u-1944	RV_1,091.16a ā pyāyasva sam etu te viśvataḥ soma vṛṣṇyam /	ā pyāyasva sam etu te viśvatas soma vṛṣṇyam 
SA_GV01_rv_hn01u-1945	RV_1,091.16c bhavā vājasya saṃgathe //	bhava vājasya saṃgathe 
SA_GV01_rv_hn01u-1946	RV_1,091.17a ā pyāyasva madintama soma viśvebhir aṃśubhiḥ /	ā pyāyasva madintama soma viśvebhiḥ aṃśubhiḥ 
SA_GV01_rv_hn01u-1947	RV_1,091.17c bhavā naḥ suśravastamaḥ sakhā vṛdhe //	bhava naḥ su śravastamaḥ sakhā vṛdhe 
SA_GV01_rv_hn01u-1948	RV_1,091.18a saṃ te payāṃsi sam u yantu vājāḥ saṃ vṛṣṇyāny abhimātiṣāhaḥ /	sam te payāṃsi sam u yantu vājāḥ sam vṛṣṇyāni abhimātiṣāhaḥ 
SA_GV01_rv_hn01u-1949	RV_1,091.18c āpyāyamāno amṛtāya soma divi śravāṃsy uttamāni dhiṣva //	āpyāyamānaḥ amṛtāya soma divi śravāṃsi uttamāni dhiṣva 
SA_GV01_rv_hn01u-1950	RV_1,091.19a yā te dhāmāni haviṣā yajanti tā te viśvā paribhūr astu yajñam /	yā te dhāmāni haviṣā yajanti tā te viśvā paribhūḥ astu yajñam 
SA_GV01_rv_hn01u-1951	RV_1,091.19c gayasphānaḥ prataraṇaḥ suvīro 'vīrahā pra carā soma duryān //	gaya sphānaḥ prataraṇaḥ su vīraḥ vīra hā pra cara soma duryān 
SA_GV01_rv_hn01u-1952	RV_1,091.20a somo dhenuṃ somo arvantam āśuṃ somo vīraṃ karmaṇyaṃ dadāti /	somaḥ dhenum somaḥ arvantam āśum somaḥ vīram karmaṇyam dadāti 
SA_GV01_rv_hn01u-1953	RV_1,091.20c sādanyaṃ vidathyaṃ sabheyam pitṛśravaṇaṃ yo dadāśad asmai //	sādanyam vidathyam sabheyam pitṛ śravaṇam yaḥ dadāśat asmai 
SA_GV01_rv_hn01u-1954	RV_1,091.21a aṣāḷhaṃ yutsu pṛtanāsu papriṃ svarṣām apsāṃ vṛjanasya gopām /	aṣāḷham yutsu pṛtanāsu paprim svarṣām ap sām vṛjanasya gopām 
SA_GV01_rv_hn01u-1955	RV_1,091.21c bhareṣujāṃ sukṣitiṃ suśravasaṃ jayantaṃ tvām anu madema soma //	bhareṣujām su kṣitim su śravasam jayantam tvām anu madema soma 
SA_GV01_rv_hn01u-1956	RV_1,091.22a tvam imā oṣadhīḥ soma viśvās tvam apo ajanayas tvaṃ gāḥ /	tvam imāḥ oṣadhīḥ soma viśvāḥ tvam apaḥ ajanayaḥ tvam gāḥ 
SA_GV01_rv_hn01u-1957	RV_1,091.22c tvam ā tatanthorv antarikṣaṃ tvaṃ jyotiṣā vi tamo vavartha //	tvam ā tatantha uru antarikṣam tvam jyotiṣā vi tamaḥ vavartha 
SA_GV01_rv_hn01u-1958	RV_1,091.23a devena no manasā deva soma rāyo bhāgaṃ sahasāvann abhi yudhya /	devena naḥ manasā deva soma rāyaḥ bhāgam sahasāvan abhi yudhya 
SA_GV01_rv_hn01u-1959	RV_1,091.23c mā tvā tanad īśiṣe vīryasyobhayebhyaḥ pra cikitsā gaviṣṭau //	mā tvā tanat īśiṣe vīryasya ubhayebhyaḥ pra cikitsa gaviṣṭau 
SA_GV01_rv_hn01u-1960	RV_1,092.01a etā u tyā uṣasaḥ ketum akrata pūrve ardhe rajaso bhānum añjate /	etāḥ u tyāḥ uṣasaḥ ketum akrata pūrve ardhe rajasaḥ bhānum añjate 
SA_GV01_rv_hn01u-1961	RV_1,092.01c niṣkṛṇvānā āyudhānīva dhṛṣṇavaḥ prati gāvo 'ruṣīr yanti mātaraḥ //	niṣkṛṇvānāḥ āyudhāni iva dhṛṣṇavaḥ prati gāvaḥ ruṣīḥ yanti mātaraḥ 
SA_GV01_rv_hn01u-1962	RV_1,092.02a ud apaptann aruṇā bhānavo vṛthā svāyujo aruṣīr gā ayukṣata /	ud apaptan aruṇāḥ bhānavaḥ vṛthā su āyujaḥ aruṣīḥ gāḥ ayukṣata 
SA_GV01_rv_hn01u-1963	RV_1,092.02c akrann uṣāso vayunāni pūrvathā ruśantam bhānum aruṣīr aśiśrayuḥ //	akran uṣāsaḥ vayunāni pūrvathā ruśantam bhānum aruṣīḥ aśiśrayuḥ 
SA_GV01_rv_hn01u-1964	RV_1,092.03a arcanti nārīr apaso na viṣṭibhiḥ samānena yojanenā parāvataḥ /	arcanti nārīḥ apasaḥ na viṣṭibhiḥ samānena yojanena ā parāvataḥ 
SA_GV01_rv_hn01u-1965	RV_1,092.03c iṣaṃ vahantīḥ sukṛte sudānave viśved aha yajamānāya sunvate //	iṣam vahantīḥ su kṛte sudānave viśvā id aha yajamānāya sunvate 
SA_GV01_rv_hn01u-1966	RV_1,092.04a adhi peśāṃsi vapate nṛtūr ivāporṇute vakṣa usreva barjaham /	adhi peśāṃsi vapate nṛtūḥ iva aporṇute vakṣaḥ usrā iva barjaham 
SA_GV01_rv_hn01u-1967	RV_1,092.04c jyotir viśvasmai bhuvanāya kṛṇvatī gāvo na vrajaṃ vy uṣā āvar tamaḥ //	jyotiḥ viśvasmai bhuvanāya kṛṇvatī gāvaḥ na vrajam vi uṣāḥ āvaḥ tamaḥ 
SA_GV01_rv_hn01u-1968	RV_1,092.05a praty arcī ruśad asyā adarśi vi tiṣṭhate bādhate kṛṣṇam abhvam /	prati arciḥ ruśat asyāḥ adarśi vi tiṣṭhate bādhate kṛṣṇam abhvam 
SA_GV01_rv_hn01u-1969	RV_1,092.05c svaruṃ na peśo vidatheṣv añjañ citraṃ divo duhitā bhānum aśret //	svarum na peśaḥ vidatheṣu añjam citram divaḥ duhitā bhānum aśret 
SA_GV01_rv_hn01u-1970	RV_1,092.06a atāriṣma tamasas pāram asyoṣā ucchantī vayunā kṛṇoti /	atāriṣma tamasaḥ pāram asya uṣāḥ ucchantī vayunā kṛṇoti 
SA_GV01_rv_hn01u-1971	RV_1,092.06c śriye chando na smayate vibhātī supratīkā saumanasāyājīgaḥ //	śriye chandaḥ na smayate vibhātī su pratīkā saumanasāya ajīgaḥ 
SA_GV01_rv_hn01u-1972	RV_1,092.07a bhāsvatī netrī sūnṛtānāṃ diva stave duhitā gotamebhiḥ /	bhāsvatī netrī sūnṛtānām divaḥ stave duhitā gotamebhiḥ 
SA_GV01_rv_hn01u-1973	RV_1,092.07c prajāvato nṛvato aśvabudhyān uṣo goagrāṃ upa māsi vājān //	prajāvataḥ nṛvataḥ aśva budhyān uṣaḥ go agrān upa māsi vājān 
SA_GV01_rv_hn01u-1974	RV_1,092.08a uṣas tam aśyāṃ yaśasaṃ suvīraṃ dāsapravargaṃ rayim aśvabudhyam /	uṣaḥ tam aśyām yaśasam su vīram dāsa pravargam rayim aśva budhyam 
SA_GV01_rv_hn01u-1975	RV_1,092.08c sudaṃsasā śravasā yā vibhāsi vājaprasūtā subhage bṛhantam //	su daṃsasā śravasā yā vibhāsi vāja prasūtā subhage bṛhantam 
SA_GV01_rv_hn01u-1976	RV_1,092.09a viśvāni devī bhuvanābhicakṣyā pratīcī cakṣur urviyā vi bhāti /	viśvāni devī bhuvanā abhicakṣyā pratīcī cakṣuḥ urviyā vi bhāti 
SA_GV01_rv_hn01u-1977	RV_1,092.09c viśvaṃ jīvaṃ carase bodhayantī viśvasya vācam avidan manāyoḥ //	viśvam jīvam carase bodhayantī viśvasya vācam avidat manāyoḥ 
SA_GV01_rv_hn01u-1978	RV_1,092.10a punaḥ-punar jāyamānā purāṇī samānaṃ varṇam abhi śumbhamānā /	punar punar jāyamānā purāṇī samānam varṇam abhi śumbhamānā 
SA_GV01_rv_hn01u-1979	RV_1,092.10c śvaghnīva kṛtnur vija āminānā martasya devī jarayanty āyuḥ //	śvaghnī iva kṛtnuḥ vijaḥ āminānā martasya devī jarayantī āyuḥ 
SA_GV01_rv_hn01u-1980	RV_1,092.11a vyūrṇvatī divo antāṃ abodhy apa svasāraṃ sanutar yuyoti /	vyūrṇvatī divaḥ abodhi apa svasāram sanutar yuyoti 
SA_GV01_rv_hn01u-1981	RV_1,092.11c praminatī manuṣyā yugāni yoṣā jārasya cakṣasā vi bhāti //	praminatī manuṣyā yugāni yoṣā jārasya cakṣasā vi bhāti 
SA_GV01_rv_hn01u-1982	RV_1,092.12a paśūn na citrā subhagā prathānā sindhur na kṣoda urviyā vy aśvait /	paśūn na citrā subhagā prathānā sindhuḥ na kṣodaḥ urviyā vi aśvait 
SA_GV01_rv_hn01u-1983	RV_1,092.12c aminatī daivyāni vratāni sūryasya ceti raśmibhir dṛśānā //	a minatī daivyāni vratāni sūryasya ceti raśmibhiḥ dṛśānā 
SA_GV01_rv_hn01u-1984	RV_1,092.13a uṣas tac citram ā bharāsmabhyaṃ vājinīvati /	uṣaḥ tat citram ā bhara asmabhyam vājinīvati 
SA_GV01_rv_hn01u-1985	RV_1,092.13c yena tokaṃ ca tanayaṃ ca dhāmahe //	yena tokam ca tanayam ca dhāmahe 
SA_GV01_rv_hn01u-1986	RV_1,092.14a uṣo adyeha gomaty aśvāvati vibhāvari /	uṣaḥ adyā iha gomati aśvāvati vibhāvari 
SA_GV01_rv_hn01u-1987	RV_1,092.14c revad asme vy uccha sūnṛtāvati //	revat asme vi uccha sūnṛtāvati 
SA_GV01_rv_hn01u-1988	RV_1,092.15a yukṣvā hi vājinīvaty aśvāṃ adyāruṇāṃ uṣaḥ /	yukṣvā hi vājinīvati aśvām adya aruṇām uṣaḥ 
SA_GV01_rv_hn01u-1989	RV_1,092.15c athā no viśvā saubhagāny ā vaha //	athā naḥ viśvā saubhagāni ā vaha 
SA_GV01_rv_hn01u-1990	RV_1,092.16a aśvinā vartir asmad ā gomad dasrā hiraṇyavat /	aśvinā vartiḥ asmat ā gomat dasrā hiraṇyavat 
SA_GV01_rv_hn01u-1991	RV_1,092.16c arvāg rathaṃ samanasā ni yacchatam //	arvāk ratham samanasā ni yacchatam 
SA_GV01_rv_hn01u-1992	RV_1,092.17a yāv itthā ślokam ā divo jyotir janāya cakrathuḥ /	yau itthā ślokam ā divaḥ jyotiḥ janāya cakrathuḥ 
SA_GV01_rv_hn01u-1993	RV_1,092.17c ā na ūrjaṃ vahatam aśvinā yuvam //	ā naḥ ūrjam vahatam aśvinā yuvam 
SA_GV01_rv_hn01u-1994	RV_1,092.18a eha devā mayobhuvā dasrā hiraṇyavartanī /	ā iha devā mayobhuvā dasrā hiraṇya vartanī 
SA_GV01_rv_hn01u-1995	RV_1,092.18c uṣarbudho vahantu somapītaye //	uṣarbudhaḥ vahantu soma pītaye 
SA_GV01_rv_hn01u-1996	RV_1,093.01a agnīṣomāv imaṃ su me śṛṇutaṃ vṛṣaṇā havam /	agnīṣomau imam su me śṛṇutam vṛṣaṇā havam 
SA_GV01_rv_hn01u-1997	RV_1,093.01c prati sūktāni haryatam bhavataṃ dāśuṣe mayaḥ //	prati sūktāni haryatam bhavatam dāśuṣe mayaḥ 
SA_GV01_rv_hn01u-1998	RV_1,093.02a agnīṣomā yo adya vām idaṃ vacaḥ saparyati /	agnīṣomā yaḥ adya vām idam vacaḥ saparyati 
SA_GV01_rv_hn01u-1999	RV_1,093.02c tasmai dhattaṃ suvīryaṃ gavām poṣaṃ svaśvyam //	tasmai dhattam su vīryam gavām poṣam su aśvyam 
SA_GV01_rv_hn01u-2000	RV_1,093.03a agnīṣomā ya āhutiṃ yo vāṃ dāśād dhaviṣkṛtim /	agnīṣomā yaḥ āhutim yaḥ vām dāśāt haviṣkṛtim 
SA_GV01_rv_hn01u-2001	RV_1,093.03c sa prajayā suvīryaṃ viśvam āyur vy aśnavat //	sa prajayā su vīryam viśvam āyuḥ vi aśnavat 
SA_GV01_rv_hn01u-2002	RV_1,093.04a agnīṣomā ceti tad vīryaṃ vāṃ yad amuṣṇītam avasam paṇiṃ gāḥ /	agnīṣomā ceti tat vīryam vām yat amuṣṇītam avasam paṇim gāḥ 
SA_GV01_rv_hn01u-2003	RV_1,093.04c avātiratam bṛsayasya śeṣo 'vindataṃ jyotir ekam bahubhyaḥ //	avātiratam bṛsayasya śeṣaḥ vindatam jyotiḥ ekam bahubhyaḥ 
SA_GV01_rv_hn01u-2004	RV_1,093.05a yuvam etāni divi rocanāny agniś ca soma sakratū adhattam /	yuvam etāni divi rocanāni agniḥ ca soma sakratū adhattam 
SA_GV01_rv_hn01u-2005	RV_1,093.05c yuvaṃ sindhūṃr abhiśaster avadyād agnīṣomāv amuñcataṃ gṛbhītān //	yuvam sindhūṃr abhiśasteḥ avadyāt agnīṣomau amuñcatam gṛbhītān 
SA_GV01_rv_hn01u-2006	RV_1,093.06a ānyaṃ divo mātariśvā jabhārāmathnād anyam pari śyeno adreḥ /	ā anyam divaḥ mātariśvā jabhāra amathnāt anyam pari śyenaḥ adreḥ 
SA_GV01_rv_hn01u-2007	RV_1,093.06c agnīṣomā brahmaṇā vāvṛdhānoruṃ yajñāya cakrathur u lokam //	agnīṣomā brahmaṇā vāvṛdhānā urum yajñāya cakrathuḥ u lokam 
SA_GV01_rv_hn01u-2008	RV_1,093.07a agnīṣomā haviṣaḥ prasthitasya vītaṃ haryataṃ vṛṣaṇā juṣethām /	agnīṣomā haviṣaḥ prasthitasya vītam haryatam vṛṣaṇā juṣethām 
SA_GV01_rv_hn01u-2009	RV_1,093.07c suśarmāṇā svavasā hi bhūtam athā dhattaṃ yajamānāya śaṃ yoḥ //	su śarmāṇā su avasā hi bhūtam atha ā dhattam yajamānāya śam yoḥ 
SA_GV01_rv_hn01u-2010	RV_1,093.08a yo agnīṣomā haviṣā saparyād devadrīcā manasā yo ghṛtena /	yaḥ agnīṣomā haviṣā saparyāt devadrīcā manasā yaḥ ghṛtena 
SA_GV01_rv_hn01u-2011	RV_1,093.08c tasya vrataṃ rakṣatam pātam aṃhaso viśe janāya mahi śarma yacchatam //	tasya vratam rakṣatam pātam aṃhasaḥ viśe janāya mahi śarma yacchatam 
SA_GV01_rv_hn01u-2012	RV_1,093.09a agnīṣomā savedasā sahūtī vanataṃ giraḥ /	agnīṣomā sa vedasā sa hūtī vanatam giraḥ 
SA_GV01_rv_hn01u-2013	RV_1,093.09c saṃ devatrā babhūvathuḥ //	sam devatrā babhūvathuḥ 
SA_GV01_rv_hn01u-2014	RV_1,093.10a agnīṣomāv anena vāṃ yo vāṃ ghṛtena dāśati /	agnīṣomau anena vām yaḥ vām ghṛtena dāśati 
SA_GV01_rv_hn01u-2015	RV_1,093.10c tasmai dīdayatam bṛhat //	tasmai dīdayatam bṛhat 
SA_GV01_rv_hn01u-2016	RV_1,093.11a agnīṣomāv imāni no yuvaṃ havyā jujoṣatam /	agnīṣomau imāni naḥ yuvam havyā jujoṣatam 
SA_GV01_rv_hn01u-2017	RV_1,093.11c ā yātam upa naḥ sacā //	ā yātam upa naḥ sacā 
SA_GV01_rv_hn01u-2018	RV_1,093.12a agnīṣomā pipṛtam arvato na ā pyāyantām usriyā havyasūdaḥ /	agnīṣomā pipṛtam arvataḥ naḥ ā pyāyantām usriyāḥ havyasūdaḥ 
SA_GV01_rv_hn01u-2019	RV_1,093.12c asme balāni maghavatsu dhattaṃ kṛṇutaṃ no adhvaraṃ śruṣṭimantam //	asme balāni maghavatsu dhattam kṛṇutam naḥ adhvaram śruṣṭimantam 
SA_GV01_rv_hn01u-2020	RV_1,094.01a imaṃ stomam arhate jātavedase ratham iva sam mahemā manīṣayā /	imam stomam arhate jātavedase ratham iva sam mahema manīṣayā 
SA_GV01_rv_hn01u-2021	RV_1,094.01c bhadrā hi naḥ pramatir asya saṃsady agne sakhye mā riṣāmā vayaṃ tava //	bhadrā hi naḥ pramatiḥ asya saṃsadi agne sakhye mā riṣāmā vayam tava 
SA_GV01_rv_hn01u-2022	RV_1,094.02a yasmai tvam āyajase sa sādhaty anarvā kṣeti dadhate suvīryam /	yasmai tvam āyajase sa sādhati anarvā kṣeti dadhate su vīryam 
SA_GV01_rv_hn01u-2023	RV_1,094.02c sa tūtāva nainam aśnoty aṃhatir agne sakhye mā riṣāmā vayaṃ tava //	sa tūtāva na enam aśnoti aṃhatiḥ agne sakhye mā riṣāmā vayam tava 
SA_GV01_rv_hn01u-2024	RV_1,094.03a śakema tvā samidhaṃ sādhayā dhiyas tve devā havir adanty āhutam /	śakema tvā samidham sādhaya dhiyaḥ tve devāḥ haviḥ adanti āhutam 
SA_GV01_rv_hn01u-2025	RV_1,094.03c tvam ādityāṃ ā vaha tān hy uśmasy agne sakhye mā riṣāmā vayaṃ tava //	tvam ādityān ā vaha tān hi uśmasi agne sakhye mā riṣāmā vayam tava 
SA_GV01_rv_hn01u-2026	RV_1,094.04a bharāmedhmaṃ kṛṇavāmā havīṃṣi te citayantaḥ parvaṇā-parvaṇā vayam /	bharāma idhmam kṛṇavāma havīṃṣi te citayantaḥ parvaṇā aparvaṇā vayam 
SA_GV01_rv_hn01u-2027	RV_1,094.04c jīvātave prataraṃ sādhayā dhiyo 'gne sakhye mā riṣāmā vayaṃ tava //	jīvātave prataram sādhaya dhiyaḥ gne sakhye mā riṣāmā vayam tava 
SA_GV01_rv_hn01u-2028	RV_1,094.05a viśāṃ gopā asya caranti jantavo dvipac ca yad uta catuṣpad aktubhiḥ /	viśām gopāḥ asya caranti jantavaḥ dvipad ca yat uta catuṣpad aktubhiḥ 
SA_GV01_rv_hn01u-2029	RV_1,094.05c citraḥ praketa uṣaso mahāṃ asy agne sakhye mā riṣāmā vayaṃ tava //	citraḥ praketaḥ uṣasaḥ mahān asi agne sakhye mā riṣāmā vayam tava 
SA_GV01_rv_hn01u-2030	RV_1,094.06a tvam adhvaryur uta hotāsi pūrvyaḥ praśāstā potā januṣā purohitaḥ /	tvam adhvaryuḥ uta hotā asi pūrvyaḥ praśāstā potā januṣā purohitaḥ 
SA_GV01_rv_hn01u-2031	RV_1,094.06c viśvā vidvāṃ ārtvijyā dhīra puṣyasy agne sakhye mā riṣāmā vayaṃ tava //	viśvā vidvān ārtvijyā dhīra puṣyasi agne sakhye mā riṣāmā vayam tava 
SA_GV01_rv_hn01u-2032	RV_1,094.07a yo viśvataḥ supratīkaḥ sadṛṅṅ asi dūre cit san taḷid ivāti rocase /	yaḥ viśvatas su pratīkaḥ sadṛś asi dūre cit san taḷit iva ati rocase 
SA_GV01_rv_hn01u-2033	RV_1,094.07c rātryāś cid andho ati deva paśyasy agne sakhye mā riṣāmā vayaṃ tava //	rātryāḥ cit andhaḥ ati deva paśyasi agne sakhye mā riṣāmā vayam tava 
SA_GV01_rv_hn01u-2034	RV_1,094.08a pūrvo devā bhavatu sunvato ratho 'smākaṃ śaṃso abhy astu dūḍhyaḥ /	pūrvaḥ devāḥ bhavatu sunvataḥ rathaḥ smākam śaṃsaḥ abhī astu dūḍhyaḥ 
SA_GV01_rv_hn01u-2035	RV_1,094.08c tad ā jānītota puṣyatā vaco 'gne sakhye mā riṣāmā vayaṃ tava //	tat ā jānīta uta puṣyatā vacaḥ gne sakhye mā riṣāmā vayam tava 
SA_GV01_rv_hn01u-2036	RV_1,094.09a vadhair duḥśaṃsāṃ apa dūḍhyo jahi dūre vā ye anti vā ke cid atriṇaḥ /	vadhaiḥ duḥśaṃsām apa dūḍhyaḥ jahi dūre vā ye anti vā ke cit atriṇaḥ 
SA_GV01_rv_hn01u-2037	RV_1,094.09c athā yajñāya gṛṇate sugaṃ kṛdhy agne sakhye mā riṣāmā vayaṃ tava //	athā yajñāya gṛṇate sugam kṛdhī agne sakhye mā riṣāmā vayam tava 
SA_GV01_rv_hn01u-2038	RV_1,094.10a yad ayukthā aruṣā rohitā rathe vātajūtā vṛṣabhasyeva te ravaḥ /	yat ayukthāḥ aruṣā rohitā rathe vāta jūtā vṛṣabhasya iva te ravaḥ 
SA_GV01_rv_hn01u-2039	RV_1,094.10c ād invasi vanino dhūmaketunāgne sakhye mā riṣāmā vayaṃ tava //	āt invasi vaninaḥ dhūma ketunā agne sakhye mā riṣāmā vayam tava 
SA_GV01_rv_hn01u-2040	RV_1,094.11a adha svanād uta bibhyuḥ patatriṇo drapsā yat te yavasādo vy asthiran /	adha svanāt uta bibhyuḥ patatriṇaḥ drapsāḥ yat te yavasādaḥ vi asthiran 
SA_GV01_rv_hn01u-2041	RV_1,094.11c sugaṃ tat te tāvakebhyo rathebhyo 'gne sakhye mā riṣāmā vayaṃ tava //	sugam tat te tāvakebhyaḥ rathebhyaḥ gne sakhye mā riṣāmā vayam tava 
SA_GV01_rv_hn01u-2042	RV_1,094.12a ayam mitrasya varuṇasya dhāyase 'vayātām marutāṃ heḷo adbhutaḥ /	ayam mitrasya varuṇasya dhāyase vayātām marutām heḍaḥ adbhutaḥ 
SA_GV01_rv_hn01u-2043	RV_1,094.12c mṛḷā su no bhūtv eṣām manaḥ punar agne sakhye mā riṣāmā vayaṃ tava //	mṛḷā su naḥ bhūtu eṣām manaḥ punar agne sakhye mā riṣāmā vayam tava 
SA_GV01_rv_hn01u-2044	RV_1,094.13a devo devānām asi mitro adbhuto vasur vasūnām asi cārur adhvare /	devaḥ devānām asi mitraḥ adbhutaḥ vasuḥ vasūnām asi cāruḥ adhvare 
SA_GV01_rv_hn01u-2045	RV_1,094.13c śarman syāma tava saprathastame 'gne sakhye mā riṣāmā vayaṃ tava //	śarman syāma tava saprathastame gne sakhye mā riṣāmā vayam tava 
SA_GV01_rv_hn01u-2046	RV_1,094.14a tat te bhadraṃ yat samiddhaḥ sve dame somāhuto jarase mṛḷayattamaḥ /	tat te bhadram yat samiddhaḥ sve dame soma āhutaḥ jarase mṛḍayattamaḥ 
SA_GV01_rv_hn01u-2047	RV_1,094.14c dadhāsi ratnaṃ draviṇaṃ ca dāśuṣe 'gne sakhye mā riṣāmā vayaṃ tava //	dadhāsi ratnam draviṇam ca dāśuṣe gne sakhye mā riṣāmā vayam tava 
SA_GV01_rv_hn01u-2048	RV_1,094.15a yasmai tvaṃ sudraviṇo dadāśo 'nāgāstvam adite sarvatātā /	yasmai tvam su draviṇaḥ dadāśaḥ nāgāstvam adite sarvatātā 
SA_GV01_rv_hn01u-2049	RV_1,094.15c yam bhadreṇa śavasā codayāsi prajāvatā rādhasā te syāma //	yam bhadreṇa śavasā codayāsi prajāvatā rādhasā te syāma 
SA_GV01_rv_hn01u-2050	RV_1,094.16a sa tvam agne saubhagatvasya vidvān asmākam āyuḥ pra tireha deva /	sa tvam agne saubhaga tvasya vidvān asmākam āyuḥ pra tira iha deva 
SA_GV01_rv_hn01u-2051	RV_1,094.16c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2052	RV_1,095.01a dve virūpe carataḥ svarthe anyānyā vatsam upa dhāpayete /	dve virūpe carataḥ su arthe anyā anyā vatsam upa dhāpayete 
SA_GV01_rv_hn01u-2053	RV_1,095.01c harir anyasyām bhavati svadhāvāñ chukro anyasyāṃ dadṛśe suvarcāḥ //	hariḥ anyasyām bhavati svadhāvān śukraḥ anyasyām dadṛśe su varcāḥ 
SA_GV01_rv_hn01u-2054	RV_1,095.02a daśemaṃ tvaṣṭur janayanta garbham atandrāso yuvatayo vibhṛtram /	daśa imam tvaṣṭuḥ janayanta garbham atandrāsaḥ yuvatayaḥ vibhṛtram 
SA_GV01_rv_hn01u-2055	RV_1,095.02c tigmānīkaṃ svayaśasaṃ janeṣu virocamānam pari ṣīṃ nayanti //	tigma anīkam sva yaśasam janeṣu virocamānam pari sīm nayanti 
SA_GV01_rv_hn01u-2056	RV_1,095.03a trīṇi jānā pari bhūṣanty asya samudra ekaṃ divy ekam apsu /	trīṇi jānā pari bhūṣanti asya samudre ekam divi ekam apsu 
SA_GV01_rv_hn01u-2057	RV_1,095.03c pūrvām anu pra diśam pārthivānām ṛtūn praśāsad vi dadhāv anuṣṭhu //	pūrvām anu pra diśam pārthivānām ṛtūn praśāsat vi dadhau anuṣṭhu 
SA_GV01_rv_hn01u-2058	RV_1,095.04a ka imaṃ vo niṇyam ā ciketa vatso mātṝr janayata svadhābhiḥ /	kaḥ imam vaḥ niṇyam ā ciketa vatsaḥ mātṝḥ janayata svadhābhiḥ 
SA_GV01_rv_hn01u-2059	RV_1,095.04c bahvīnāṃ garbho apasām upasthān mahān kavir niś carati svadhāvān //	bahvīnām garbhaḥ apasām upasthāt mahān kaviḥ niḥ carati svadhāvān 
SA_GV01_rv_hn01u-2060	RV_1,095.05a āviṣṭyo vardhate cārur āsu jihmānām ūrdhvaḥ svayaśā upasthe /	āviṣṭyaḥ vardhate cāruḥ āsu jihmānām ūrdhvaḥ sva yaśāḥ upasthe 
SA_GV01_rv_hn01u-2061	RV_1,095.05c ubhe tvaṣṭur bibhyatur jāyamānāt pratīcī siṃham prati joṣayete //	ubhe tvaṣṭuḥ bibhyatuḥ jāyamānāt pratīcī siṃham prati joṣayete 
SA_GV01_rv_hn01u-2062	RV_1,095.06a ubhe bhadre joṣayete na mene gāvo na vāśrā upa tasthur evaiḥ /	ubhe bhadre joṣayete na mene gāvaḥ na vāśrāḥ upa tasthuḥ evaiḥ 
SA_GV01_rv_hn01u-2063	RV_1,095.06c sa dakṣāṇāṃ dakṣapatir babhūvāñjanti yaṃ dakṣiṇato havirbhiḥ //	sa dakṣāṇām dakṣa patiḥ babhūva añjanti yam dakṣiṇatas havirbhiḥ 
SA_GV01_rv_hn01u-2064	RV_1,095.07a ud yaṃyamīti saviteva bāhū ubhe sicau yatate bhīma ṛñjan /	ud yaṃyamīti savitā iva bāhū ubhe sicau yatate bhīmaḥ ṛñjan 
SA_GV01_rv_hn01u-2065	RV_1,095.07c uc chukram atkam ajate simasmān navā mātṛbhyo vasanā jahāti //	ud śukram atkam ajate simasmāt navā mātṛbhyaḥ vasanā jahāti 
SA_GV01_rv_hn01u-2066	RV_1,095.08a tveṣaṃ rūpaṃ kṛṇuta uttaraṃ yat sampṛñcānaḥ sadane gobhir adbhiḥ /	tveṣam rūpam kṛṇute uttaram yat sampṛñcānaḥ sadane gobhiḥ adbhiḥ 
SA_GV01_rv_hn01u-2067	RV_1,095.08c kavir budhnam pari marmṛjyate dhīḥ sā devatātā samitir babhūva //	kaviḥ budhnam pari marmṛjyate dhīḥ sā devatātā samitiḥ babhūva 
SA_GV01_rv_hn01u-2068	RV_1,095.09a uru te jrayaḥ pary eti budhnaṃ virocamānam mahiṣasya dhāma /	uru te jrayaḥ pari eti budhnam virocamānam mahiṣasya dhāma 
SA_GV01_rv_hn01u-2069	RV_1,095.09c viśvebhir agne svayaśobhir iddho 'dabdhebhiḥ pāyubhiḥ pāhy asmān //	viśvebhiḥ agne sva yaśobhiḥ iddhaḥ dabdhebhiḥ pāyubhiḥ pāhi asmān 
SA_GV01_rv_hn01u-2070	RV_1,095.10a dhanvan srotaḥ kṛṇute gātum ūrmiṃ śukrair ūrmibhir abhi nakṣati kṣām /	dhanvan srotaḥ kṛṇute gātum ūrmim śukraiḥ ūrmibhiḥ abhi nakṣati kṣām 
SA_GV01_rv_hn01u-2071	RV_1,095.10c viśvā sanāni jaṭhareṣu dhatte 'ntar navāsu carati prasūṣu //	viśvā sanāni jaṭhareṣu dhatte ntar navāsu carati prasūṣu 
SA_GV01_rv_hn01u-2072	RV_1,095.11a evā no agne samidhā vṛdhāno revat pāvaka śravase vi bhāhi /	eva naḥ agne samidhā vṛdhānaḥ revat pāvaka śravase vi bhāhi 
SA_GV01_rv_hn01u-2073	RV_1,095.11c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2074	RV_1,096.01a sa pratnathā sahasā jāyamānaḥ sadyaḥ kāvyāni baḷ adhatta viśvā /	sa pratnathā sahasā jāyamānaḥ sadyas kāvyāni baḷ adhatta viśvā 
SA_GV01_rv_hn01u-2075	RV_1,096.01c āpaś ca mitraṃ dhiṣaṇā ca sādhan devā agniṃ dhārayan draviṇodām //	āpaḥ ca mitram dhiṣaṇā ca sādhan devāḥ agnim dhārayan draviṇaḥ dām 
SA_GV01_rv_hn01u-2076	RV_1,096.02a sa pūrvayā nividā kavyatāyor imāḥ prajā ajanayan manūnām /	sa pūrvayā nividā kavya tā āyoḥ imāḥ prajāḥ ajanayat manūnām 
SA_GV01_rv_hn01u-2077	RV_1,096.02c vivasvatā cakṣasā dyām apaś ca devā agniṃ dhārayan draviṇodām //	vivasvatā cakṣasā dyām apaḥ ca devāḥ agnim dhārayan draviṇaḥ dām 
SA_GV01_rv_hn01u-2078	RV_1,096.03a tam īḷata prathamaṃ yajñasādhaṃ viśa ārīr āhutam ṛñjasānam /	tam īḍata prathamam yajñasādham viśaḥ ārīḥ āhutam ṛñjasānam 
SA_GV01_rv_hn01u-2079	RV_1,096.03c ūrjaḥ putram bharataṃ sṛpradānuṃ devā agniṃ dhārayan draviṇodām //	ūrjaḥ putram bharatam sṛpra dānum devāḥ agnim dhārayan draviṇaḥ dām 
SA_GV01_rv_hn01u-2080	RV_1,096.04a sa mātariśvā puruvārapuṣṭir vidad gātuṃ tanayāya svarvit /	sa mātariśvā puru vāra puṣṭiḥ vidat gātum tanayāya svar vid 
SA_GV01_rv_hn01u-2081	RV_1,096.04c viśāṃ gopā janitā rodasyor devā agniṃ dhārayan draviṇodām //	viśām gopāḥ janitā rodasyoḥ devāḥ agnim dhārayan draviṇaḥ dām 
SA_GV01_rv_hn01u-2082	RV_1,096.05a naktoṣāsā varṇam āmemyāne dhāpayete śiśum ekaṃ samīcī /	nakta uṣāsā varṇam āmemyāne dhāpayete śiśum ekam samīcī 
SA_GV01_rv_hn01u-2083	RV_1,096.05c dyāvākṣāmā rukmo antar vi bhāti devā agniṃ dhārayan draviṇodām //	dyāvākṣāmā rukmaḥ antar vi bhāti devāḥ agnim dhārayan draviṇaḥ dām 
SA_GV01_rv_hn01u-2084	RV_1,096.06a rāyo budhnaḥ saṃgamano vasūnāṃ yajñasya ketur manmasādhano veḥ /	rāyaḥ budhnaḥ saṃgamanaḥ vasūnām yajñasya ketuḥ manma sādhanaḥ veḥ 
SA_GV01_rv_hn01u-2085	RV_1,096.06c amṛtatvaṃ rakṣamāṇāsa enaṃ devā agniṃ dhārayan draviṇodām //	amṛta tvam rakṣamāṇāsaḥ enam devāḥ agnim dhārayan draviṇaḥ dām 
SA_GV01_rv_hn01u-2086	RV_1,096.07a nū ca purā ca sadanaṃ rayīṇāṃ jātasya ca jāyamānasya ca kṣām /	nu ca purā ca sadanam rayīṇām jātasya ca jāyamānasya ca kṣām 
SA_GV01_rv_hn01u-2087	RV_1,096.07c sataś ca gopām bhavataś ca bhūrer devā agniṃ dhārayan draviṇodām //	sataḥ ca gopām bhavataḥ ca bhūreḥ devāḥ agnim dhārayan draviṇaḥ dām 
SA_GV01_rv_hn01u-2088	RV_1,096.08a draviṇodā draviṇasas turasya draviṇodāḥ sanarasya pra yaṃsat /	draviṇaḥ dāḥ draviṇasaḥ turasya draviṇaḥ dāḥ sa narasya pra yaṃsat 
SA_GV01_rv_hn01u-2089	RV_1,096.08c draviṇodā vīravatīm iṣaṃ no draviṇodā rāsate dīrgham āyuḥ //	draviṇaḥ dāḥ vīravatīm iṣam naḥ draviṇaḥ dāḥ rāsate dīrgham āyuḥ 
SA_GV01_rv_hn01u-2090	RV_1,096.09a evā no agne samidhā vṛdhāno revat pāvaka śravase vi bhāhi /	eva naḥ agne samidhā vṛdhānaḥ revat pāvaka śravase vi bhāhi 
SA_GV01_rv_hn01u-2091	RV_1,096.09c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2092	RV_1,097.01a apa naḥ śośucad agham agne śuśugdhy ā rayim /	apa naḥ śośucat agham agne śuśugdhi ā rayim 
SA_GV01_rv_hn01u-2093	RV_1,097.01c apa naḥ śośucad agham //	apa naḥ śośucat agham 
SA_GV01_rv_hn01u-2094	RV_1,097.02a sukṣetriyā sugātuyā vasūyā ca yajāmahe /	sukṣetriyā sugātuyā vasūyā ca yajāmahe 
SA_GV01_rv_hn01u-2095	RV_1,097.02c apa naḥ śośucad agham //	apa naḥ śośucat agham 
SA_GV01_rv_hn01u-2096	RV_1,097.03a pra yad bhandiṣṭha eṣām prāsmākāsaś ca sūrayaḥ /	pra yat bhandiṣṭhaḥ eṣām pra asmākāsaḥ ca sūrayaḥ 
SA_GV01_rv_hn01u-2097	RV_1,097.03c apa naḥ śośucad agham //	apa naḥ śośucat agham 
SA_GV01_rv_hn01u-2098	RV_1,097.04a pra yat te agne sūrayo jāyemahi pra te vayam /	pra yat te agne sūrayaḥ jāyemahi pra te vayam 
SA_GV01_rv_hn01u-2099	RV_1,097.04c apa naḥ śośucad agham //	apa naḥ śośucat agham 
SA_GV01_rv_hn01u-2100	RV_1,097.05a pra yad agneḥ sahasvato viśvato yanti bhānavaḥ /	pra yat agneḥ sahasvataḥ viśvatas yanti bhānavaḥ 
SA_GV01_rv_hn01u-2101	RV_1,097.05c apa naḥ śośucad agham //	apa naḥ śośucat agham 
SA_GV01_rv_hn01u-2102	RV_1,097.06a tvaṃ hi viśvatomukha viśvataḥ paribhūr asi /	tvam hi viśvatomukha viśvatas paribhūḥ asi 
SA_GV01_rv_hn01u-2103	RV_1,097.06c apa naḥ śośucad agham //	apa naḥ śośucat agham 
SA_GV01_rv_hn01u-2104	RV_1,097.07a dviṣo no viśvatomukhāti nāveva pāraya /	dviṣaḥ naḥ viśvatomukha ati nāvā iva pāraya 
SA_GV01_rv_hn01u-2105	RV_1,097.07c apa naḥ śośucad agham //	apa naḥ śośucat agham 
SA_GV01_rv_hn01u-2106	RV_1,097.08a sa naḥ sindhum iva nāvayāti parṣā svastaye /	sa naḥ sindhum iva nāvayāti parṣā svastaye 
SA_GV01_rv_hn01u-2107	RV_1,097.08c apa naḥ śośucad agham //	apa naḥ śośucat agham 
SA_GV01_rv_hn01u-2108	RV_1,098.01a vaiśvānarasya sumatau syāma rājā hi kam bhuvanānām abhiśrīḥ /	vaiśvānarasya sumatau syāma rājā hi kam bhuvanānām abhiśrīḥ 
SA_GV01_rv_hn01u-2109	RV_1,098.01c ito jāto viśvam idaṃ vi caṣṭe vaiśvānaro yatate sūryeṇa //	itas jātaḥ viśvam idam vi caṣṭe vaiśvānaraḥ yatate sūryeṇa 
SA_GV01_rv_hn01u-2110	RV_1,098.02a pṛṣṭo divi pṛṣṭo agniḥ pṛthivyām pṛṣṭo viśvā oṣadhīr ā viveśa /	pṛṣṭaḥ divi pṛṣṭaḥ agniḥ pṛthivyām pṛṣṭaḥ viśvāḥ oṣadhīḥ ā viveśa 
SA_GV01_rv_hn01u-2111	RV_1,098.02c vaiśvānaraḥ sahasā pṛṣṭo agniḥ sa no divā sa riṣaḥ pātu naktam //	vaiśvānaraḥ sahasā pṛṣṭaḥ agniḥ sa naḥ divā sa riṣaḥ pātu naktam 
SA_GV01_rv_hn01u-2112	RV_1,098.03a vaiśvānara tava tat satyam astv asmān rāyo maghavānaḥ sacantām /	vaiśvānara tava tat satyam astu asmān rāyaḥ maghavānaḥ sacantām 
SA_GV01_rv_hn01u-2113	RV_1,098.03c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2114	RV_1,099.01a jātavedase sunavāma somam arātīyato ni dahāti vedaḥ /	jātavedase sunavāma somam arātīyataḥ ni dahāti vedaḥ 
SA_GV01_rv_hn01u-2115	RV_1,099.01c sa naḥ parṣad ati durgāṇi viśvā nāveva sindhuṃ duritāty agniḥ //	sa naḥ parṣat ati durgāṇi viśvā nāvā iva sindhum duritā ati agniḥ 
SA_GV01_rv_hn01u-2116	RV_1,100.01a sa yo vṛṣā vṛṣṇyebhiḥ samokā maho divaḥ pṛthivyāś ca samrāṭ /	sa yaḥ vṛṣā vṛṣṇyebhiḥ samokāḥ mahaḥ divaḥ pṛthivyāḥ ca samrāj 
SA_GV01_rv_hn01u-2117	RV_1,100.01c satīnasatvā havyo bhareṣu marutvān no bhavatv indra ūtī //	satīna satvā havyaḥ bhareṣu marutvān naḥ bhavatu indraḥ ūtī 
SA_GV01_rv_hn01u-2118	RV_1,100.02a yasyānāptaḥ sūryasyeva yāmo bhare-bhare vṛtrahā śuṣmo asti /	yasya an āptaḥ sūryasya iva yāmaḥ bharebhare vṛtra hā śuṣmaḥ asti 
SA_GV01_rv_hn01u-2119	RV_1,100.02c vṛṣantamaḥ sakhibhiḥ svebhir evair marutvān no bhavatv indra ūtī //	vṛṣantamaḥ sakhibhiḥ svebhiḥ evaiḥ marutvān naḥ bhavatu indraḥ ūtī 
SA_GV01_rv_hn01u-2120	RV_1,100.03a divo na yasya retaso dughānāḥ panthāso yanti śavasāparītāḥ /	divaḥ na yasya retasaḥ dughānāḥ panthāsaḥ yanti śavasā a parītāḥ 
SA_GV01_rv_hn01u-2121	RV_1,100.03c taraddveṣāḥ sāsahiḥ pauṃsyebhir marutvān no bhavatv indra ūtī //	tarat dveṣāḥ sāsahiḥ pauṃsyebhiḥ marutvān naḥ bhavatu indraḥ ūtī 
SA_GV01_rv_hn01u-2122	RV_1,100.04a so aṅgirobhir aṅgirastamo bhūd vṛṣā vṛṣabhiḥ sakhibhiḥ sakhā san /	saḥ aṅgirobhiḥ aṅgirastamaḥ bhūt vṛṣā vṛṣabhiḥ sakhibhiḥ sakhā san 
SA_GV01_rv_hn01u-2123	RV_1,100.04c ṛgmibhir ṛgmī gātubhir jyeṣṭho marutvān no bhavatv indra ūtī //	ṛgmibhiḥ ṛgmī gātubhiḥ jyeṣṭhaḥ marutvān naḥ bhavatu indraḥ ūtī 
SA_GV01_rv_hn01u-2124	RV_1,100.05a sa sūnubhir na rudrebhir ṛbhvā nṛṣāhye sāsahvāṃ amitrān /	sa sūnubhiḥ na rudrebhiḥ ṛbhvā nṛṣāhye sāsahvān amitrān 
SA_GV01_rv_hn01u-2125	RV_1,100.05c sanīḷebhiḥ śravasyāni tūrvan marutvān no bhavatv indra ūtī //	sanīḷebhiḥ śravasyāni tūrvan marutvān naḥ bhavatu indraḥ ūtī 
SA_GV01_rv_hn01u-2126	RV_1,100.06a sa manyumīḥ samadanasya kartāsmākebhir nṛbhiḥ sūryaṃ sanat /	sa manyumīḥ samadanasya kartā asmākebhiḥ nṛbhiḥ sūryam sanat 
SA_GV01_rv_hn01u-2127	RV_1,100.06c asminn ahan satpatiḥ puruhūto marutvān no bhavatv indra ūtī //	asmin ahan satpatiḥ puru hūtaḥ marutvān naḥ bhavatu indraḥ ūtī 
SA_GV01_rv_hn01u-2128	RV_1,100.07a tam ūtayo raṇayañ chūrasātau taṃ kṣemasya kṣitayaḥ kṛṇvata trām /	tam ūtayaḥ raṇayam śūrasātau tam kṣemasya kṣitayaḥ kṛṇvata trām 
SA_GV01_rv_hn01u-2129	RV_1,100.07c sa viśvasya karuṇasyeśa eko marutvān no bhavatv indra ūtī //	sa viśvasya karuṇasya īśe ekaḥ marutvān naḥ bhavatu indraḥ ūtī 
SA_GV01_rv_hn01u-2130	RV_1,100.08a tam apsanta śavasa utsaveṣu naro naram avase taṃ dhanāya /	tam śavasaḥ utsaveṣu naraḥ naram avase tam dhanāya 
SA_GV01_rv_hn01u-2131	RV_1,100.08c so andhe cit tamasi jyotir vidan marutvān no bhavatv indra ūtī //	saḥ andhe cit tamasi jyotiḥ vidat marutvān naḥ bhavatu indraḥ ūtī 
SA_GV01_rv_hn01u-2132	RV_1,100.09a sa savyena yamati vrādhataś cit sa dakṣiṇe saṃgṛbhītā kṛtāni /	sa savyena yamati vrādhataḥ cit sa dakṣiṇe saṃgṛbhītā kṛtāni 
SA_GV01_rv_hn01u-2133	RV_1,100.09c sa kīriṇā cit sanitā dhanāni marutvān no bhavatv indra ūtī //	sa kīriṇā cit sanitā dhanāni marutvān naḥ bhavatu indraḥ ūtī 
SA_GV01_rv_hn01u-2134	RV_1,100.10a sa grāmebhiḥ sanitā sa rathebhir vide viśvābhiḥ kṛṣṭibhir nv adya /	sa grāmebhiḥ sanitā sa rathebhiḥ vide viśvābhiḥ kṛṣṭibhiḥ nu adya 
SA_GV01_rv_hn01u-2135	RV_1,100.10c sa pauṃsyebhir abhibhūr aśastīr marutvān no bhavatv indra ūtī //	sa pauṃsyebhiḥ abhibhūḥ aśastīḥ marutvān naḥ bhavatu indraḥ ūtī 
SA_GV01_rv_hn01u-2136	RV_1,100.11a sa jāmibhir yat samajāti mīḷhe 'jāmibhir vā puruhūta evaiḥ /	sa jāmibhiḥ yat samajāti mīḷhe jāmibhiḥ vā puruhūtaḥ evaiḥ 
SA_GV01_rv_hn01u-2137	RV_1,100.11c apāṃ tokasya tanayasya jeṣe marutvān no bhavatv indra ūtī //	apām tokasya tanayasya jeṣe marutvān naḥ bhavatu indraḥ ūtī 
SA_GV01_rv_hn01u-2138	RV_1,100.12a sa vajrabhṛd dasyuhā bhīma ugraḥ sahasracetāḥ śatanītha ṛbhvā /	sa vajrabhṛt dasyu hā bhīmaḥ ugraḥ sahasra cetāḥ śata nīthaḥ ṛbhvā 
SA_GV01_rv_hn01u-2139	RV_1,100.12c camrīṣo na śavasā pāñcajanyo marutvān no bhavatv indra ūtī //	camrīṣaḥ na śavasā pāñcajanyaḥ marutvān naḥ bhavatu indraḥ ūtī 
SA_GV01_rv_hn01u-2140	RV_1,100.13a tasya vajraḥ krandati smat svarṣā divo na tveṣo ravathaḥ śimīvān /	tasya vajraḥ krandati smat svarṣāḥ divaḥ na tveṣaḥ ravathaḥ śimīvān 
SA_GV01_rv_hn01u-2141	RV_1,100.13c taṃ sacante sanayas taṃ dhanāni marutvān no bhavatv indra ūtī //	tam sacante sanayaḥ tam dhanāni marutvān naḥ bhavatu indraḥ ūtī 
SA_GV01_rv_hn01u-2142	RV_1,100.14a yasyājasraṃ śavasā mānam uktham paribhujad rodasī viśvataḥ sīm /	yasya ajasram śavasā mānam uktham paribhujat rodasī viśvatas sīm 
SA_GV01_rv_hn01u-2143	RV_1,100.14c sa pāriṣat kratubhir mandasāno marutvān no bhavatv indra ūtī //	sa pāriṣat kratubhiḥ mandasānaḥ marutvān naḥ bhavatu indraḥ ūtī 
SA_GV01_rv_hn01u-2144	RV_1,100.15a na yasya devā devatā na martā āpaś cana śavaso antam āpuḥ /	na yasya devāḥ devatā na martāḥ āpaḥ cana śavasaḥ antam āpuḥ 
SA_GV01_rv_hn01u-2145	RV_1,100.15c sa prarikvā tvakṣasā kṣmo divaś ca marutvān no bhavatv indra ūtī //	sa prarikvā tvakṣasā kṣmaḥ divaḥ ca marutvān naḥ bhavatu indraḥ ūtī 
SA_GV01_rv_hn01u-2146	RV_1,100.16a rohic chyāvā sumadaṃśur lalāmīr dyukṣā rāya ṛjrāśvasya /	rohit śyāvā sumat aṃśuḥ lalāmīḥ dyukṣā rāye ṛjrāśvasya 
SA_GV01_rv_hn01u-2147	RV_1,100.16c vṛṣaṇvantam bibhratī dhūrṣu ratham mandrā ciketa nāhuṣīṣu vikṣu //	vṛṣaṇvantam bibhratī dhūrṣu ratham mandrā ciketa nāhuṣīṣu vikṣu 
SA_GV01_rv_hn01u-2148	RV_1,100.17a etat tyat ta indra vṛṣṇa ukthaṃ vārṣāgirā abhi gṛṇanti rādhaḥ /	etat tyad te indra vṛṣṇe uktham vārṣāgirāḥ abhi gṛṇanti rādhaḥ 
SA_GV01_rv_hn01u-2149	RV_1,100.17c ṛjrāśvaḥ praṣṭibhir ambarīṣaḥ sahadevo bhayamānaḥ surādhāḥ //	ṛjrāśvaḥ praṣṭibhiḥ ambarīṣaḥ sahadevaḥ bhayamānaḥ surādhāḥ 
SA_GV01_rv_hn01u-2150	RV_1,100.18a dasyūñ chimyūṃś ca puruhūta evair hatvā pṛthivyāṃ śarvā ni barhīt /	dasyūm śimyūn ca puruhūtaḥ evaiḥ hatvā pṛthivyām śarvā ni barhīt 
SA_GV01_rv_hn01u-2151	RV_1,100.18c sanat kṣetraṃ sakhibhiḥ śvitnyebhiḥ sanat sūryaṃ sanad apaḥ suvajraḥ //	sanat kṣetram sakhibhiḥ śvitnyebhiḥ sanat sūryam sanat apaḥ su vajraḥ 
SA_GV01_rv_hn01u-2152	RV_1,100.19a viśvāhendro adhivaktā no astv aparihvṛtāḥ sanuyāma vājam /	viśvāhā indraḥ adhivaktā naḥ astu aparihvṛtāḥ sanuyāma vājam 
SA_GV01_rv_hn01u-2153	RV_1,100.19c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2154	RV_1,101.01a pra mandine pitumad arcatā vaco yaḥ kṛṣṇagarbhā nirahann ṛjiśvanā /	pra mandine pitumat arcata vacaḥ yaḥ kṛṣṇa garbhā nirahan ṛjiśvanā 
SA_GV01_rv_hn01u-2155	RV_1,101.01c avasyavo vṛṣaṇaṃ vajradakṣiṇam marutvantaṃ sakhyāya havāmahe //	avasyavaḥ vṛṣaṇam vajra dakṣiṇam marutvantam sakhyāya havāmahe 
SA_GV01_rv_hn01u-2156	RV_1,101.02a yo vyaṃsaṃ jāhṛṣāṇena manyunā yaḥ śambaraṃ yo ahan piprum avratam /	yaḥ vyaṃsam jāhṛṣāṇena manyunā yaḥ śambaram yaḥ ahan piprum avratam 
SA_GV01_rv_hn01u-2157	RV_1,101.02c indro yaḥ śuṣṇam aśuṣaṃ ny āvṛṇaṅ marutvantaṃ sakhyāya havāmahe //	indraḥ yaḥ śuṣṇam aśuṣam ni āvṛṇak marutvantam sakhyāya havāmahe 
SA_GV01_rv_hn01u-2158	RV_1,101.03a yasya dyāvāpṛthivī pauṃsyam mahad yasya vrate varuṇo yasya sūryaḥ /	yasya dyāvāpṛthivī pauṃsyam mahat yasya vrate varuṇaḥ yasya sūryaḥ 
SA_GV01_rv_hn01u-2159	RV_1,101.03c yasyendrasya sindhavaḥ saścati vratam marutvantaṃ sakhyāya havāmahe //	yasya indrasya sindhavaḥ saścati vratam marutvantam sakhyāya havāmahe 
SA_GV01_rv_hn01u-2160	RV_1,101.04a yo aśvānāṃ yo gavāṃ gopatir vaśī ya āritaḥ karmaṇi-karmaṇi sthiraḥ /	yaḥ aśvānām yaḥ gavām gopatiḥ vaśī yaḥ āritaḥ karmaṇi karmaṇi sthiraḥ 
SA_GV01_rv_hn01u-2161	RV_1,101.04c vīḷoś cid indro yo asunvato vadho marutvantaṃ sakhyāya havāmahe //	vīḍoḥ cit indraḥ yaḥ a sunvataḥ vadhaḥ marutvantam sakhyāya havāmahe 
SA_GV01_rv_hn01u-2162	RV_1,101.05a yo viśvasya jagataḥ prāṇatas patir yo brahmaṇe prathamo gā avindat /	yaḥ viśvasya jagataḥ prāṇataḥ patiḥ yaḥ brahmaṇe prathamaḥ gāḥ avindat 
SA_GV01_rv_hn01u-2163	RV_1,101.05c indro yo dasyūṃr adharāṃ avātiran marutvantaṃ sakhyāya havāmahe //	indraḥ yaḥ dasyūṃr adharān avātirat marutvantam sakhyāya havāmahe 
SA_GV01_rv_hn01u-2164	RV_1,101.06a yaḥ śūrebhir havyo yaś ca bhīrubhir yo dhāvadbhir hūyate yaś ca jigyubhiḥ /	yaḥ śūrebhiḥ havyaḥ yaḥ ca bhīrubhiḥ yaḥ dhāvadbhiḥ hūyate yaḥ ca jigyubhiḥ 
SA_GV01_rv_hn01u-2165	RV_1,101.06c indraṃ yaṃ viśvā bhuvanābhi saṃdadhur marutvantaṃ sakhyāya havāmahe //	indram yam viśvā bhuvanā abhi saṃdadhuḥ marutvantam sakhyāya havāmahe 
SA_GV01_rv_hn01u-2166	RV_1,101.07a rudrāṇām eti pradiśā vicakṣaṇo rudrebhir yoṣā tanute pṛthu jrayaḥ /	rudrāṇām eti pradiśā vicakṣaṇaḥ rudrebhiḥ yoṣā tanute pṛthu jrayaḥ 
SA_GV01_rv_hn01u-2167	RV_1,101.07c indram manīṣā abhy arcati śrutam marutvantaṃ sakhyāya havāmahe //	indram manīṣāḥ abhī arcati śrutam marutvantam sakhyāya havāmahe 
SA_GV01_rv_hn01u-2168	RV_1,101.08a yad vā marutvaḥ parame sadhasthe yad vāvame vṛjane mādayāse /	yat vā marutvas parame sadhasthe yat vā avame vṛjane mādayāse 
SA_GV01_rv_hn01u-2169	RV_1,101.08c ata ā yāhy adhvaraṃ no acchā tvāyā haviś cakṛmā satyarādhaḥ //	atas ā yāhi adhvaram naḥ acchā tvāyā haviḥ cakṛma satya rādhaḥ 
SA_GV01_rv_hn01u-2170	RV_1,101.09a tvāyendra somaṃ suṣumā sudakṣa tvāyā haviś cakṛmā brahmavāhaḥ /	tvāyā indra somam suṣuma su dakṣa tvāyā haviḥ cakṛma brahma vāhaḥ 
SA_GV01_rv_hn01u-2171	RV_1,101.09c adhā niyutvaḥ sagaṇo marudbhir asmin yajñe barhiṣi mādayasva //	adhā niyutvas sa gaṇaḥ marudbhiḥ asmin yajñe barhiṣi mādayasva 
SA_GV01_rv_hn01u-2172	RV_1,101.10a mādayasva haribhir ye ta indra vi ṣyasva śipre vi sṛjasva dhene /	mādayasva haribhiḥ ye te indra vi syasva śipre vi sṛjasva dhene 
SA_GV01_rv_hn01u-2173	RV_1,101.10c ā tvā suśipra harayo vahantūśan havyāni prati no juṣasva //	ā tvā su śipra harayaḥ vahantu uśan havyāni prati naḥ juṣasva 
SA_GV01_rv_hn01u-2174	RV_1,101.11a marutstotrasya vṛjanasya gopā vayam indreṇa sanuyāma vājam /	marutstotrasya vṛjanasya gopāḥ vayam indreṇa sanuyāma vājam 
SA_GV01_rv_hn01u-2175	RV_1,101.11c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2176	RV_1,102.01a imāṃ te dhiyam pra bhare maho mahīm asya stotre dhiṣaṇā yat ta ānaje /	imām te dhiyam pra bhare mahaḥ mahīm asya stotre dhiṣaṇā yat te ānaje 
SA_GV01_rv_hn01u-2177	RV_1,102.01c tam utsave ca prasave ca sāsahim indraṃ devāsaḥ śavasāmadann anu //	tam utsave ca prasave ca sāsahim indram devāsaḥ śavasā amadan anu 
SA_GV01_rv_hn01u-2178	RV_1,102.02a asya śravo nadyaḥ sapta bibhrati dyāvākṣāmā pṛthivī darśataṃ vapuḥ /	asya śravaḥ nadyaḥ sapta bibhrati dyāvākṣāmā pṛthivī darśatam vapuḥ 
SA_GV01_rv_hn01u-2179	RV_1,102.02c asme sūryācandramasābhicakṣe śraddhe kam indra carato vitarturam //	asme sūryācandramasā abhicakṣe śraddhe kam indra carataḥ vitarturam 
SA_GV01_rv_hn01u-2180	RV_1,102.03a taṃ smā ratham maghavan prāva sātaye jaitraṃ yaṃ te anumadāma saṃgame /	tam smā ratham maghavan prāva sātaye jaitram yam te anumadāma saṃgame 
SA_GV01_rv_hn01u-2181	RV_1,102.03c ājā na indra manasā puruṣṭuta tvāyadbhyo maghavañ charma yaccha naḥ //	ājā naḥ indra manasā puruṣṭuta tvāyadbhyaḥ maghavan śarma yaccha naḥ 
SA_GV01_rv_hn01u-2182	RV_1,102.04a vayaṃ jayema tvayā yujā vṛtam asmākam aṃśam ud avā bhare-bhare /	vayam jayema tvayā yujā vṛtam asmākam aṃśam ud ava bharebhare 
SA_GV01_rv_hn01u-2183	RV_1,102.04c asmabhyam indra varivaḥ sugaṃ kṛdhi pra śatrūṇām maghavan vṛṣṇyā ruja //	asmabhyam indra varivaḥ su gam kṛdhi pra śatrūṇām maghavan vṛṣṇyā ruja 
SA_GV01_rv_hn01u-2184	RV_1,102.05a nānā hi tvā havamānā janā ime dhanānāṃ dhartar avasā vipanyavaḥ /	nānā hi tvā havamānāḥ janāḥ ime dhanānām dhartar avasā vipanyavaḥ 
SA_GV01_rv_hn01u-2185	RV_1,102.05c asmākaṃ smā ratham ā tiṣṭha sātaye jaitraṃ hīndra nibhṛtam manas tava //	asmākam smā ratham ā tiṣṭha sātaye jaitram hi indra nibhṛtam manaḥ tava 
SA_GV01_rv_hn01u-2186	RV_1,102.06a gojitā bāhū amitakratuḥ simaḥ karman-karmañ chatamūtiḥ khajaṅkaraḥ /	go jitā bāhū amita kratuḥ simaḥ karman karmam śatamūtiḥ khajaṅkaraḥ 
SA_GV01_rv_hn01u-2187	RV_1,102.06c akalpa indraḥ pratimānam ojasāthā janā vi hvayante siṣāsavaḥ //	akalpaḥ indraḥ pratimānam ojasā athā janāḥ vi hvayante siṣāsavaḥ 
SA_GV01_rv_hn01u-2188	RV_1,102.07a ut te śatān maghavann uc ca bhūyasa ut sahasrād ririce kṛṣṭiṣu śravaḥ /	ud te śatāt maghavan ud ca bhūyasaḥ ud sahasrāt ririce kṛṣṭiṣu śravaḥ 
SA_GV01_rv_hn01u-2189	RV_1,102.07c amātraṃ tvā dhiṣaṇā titviṣe mahy adhā vṛtrāṇi jighnase purandara //	amātram tvā dhiṣaṇā titviṣe mahī adhā vṛtrāṇi jighnase purandara 
SA_GV01_rv_hn01u-2190	RV_1,102.08a triviṣṭidhātu pratimānam ojasas tisro bhūmīr nṛpate trīṇi rocanā /	triviṣṭi dhātu pratimānam ojasaḥ tisraḥ bhūmīḥ nṛpate trīṇi rocanā 
SA_GV01_rv_hn01u-2191	RV_1,102.08c atīdaṃ viśvam bhuvanaṃ vavakṣithāśatrur indra januṣā sanād asi //	ati idam viśvam bhuvanam vavakṣitha a śatruḥ indra januṣā sanāt asi 
SA_GV01_rv_hn01u-2192	RV_1,102.09a tvāṃ deveṣu prathamaṃ havāmahe tvam babhūtha pṛtanāsu sāsahiḥ /	tvām deveṣu prathamam havāmahe tvam babhūtha pṛtanāsu sāsahiḥ 
SA_GV01_rv_hn01u-2193	RV_1,102.09c semaṃ naḥ kārum upamanyum udbhidam indraḥ kṛṇotu prasave ratham puraḥ //	sa imam naḥ kārum upamanyum udbhidam indraḥ kṛṇotu prasave ratham puras 
SA_GV01_rv_hn01u-2194	RV_1,102.10a tvaṃ jigetha na dhanā rurodhithārbheṣv ājā maghavan mahatsu ca /	tvam jigetha na dhanā rurodhitha arbheṣu ājā maghavan mahatsu ca 
SA_GV01_rv_hn01u-2195	RV_1,102.10c tvām ugram avase saṃ śiśīmasy athā na indra havaneṣu codaya //	tvām ugram avase sam śiśīmasi athā naḥ indra havaneṣu codaya 
SA_GV01_rv_hn01u-2196	RV_1,102.11a viśvāhendro adhivaktā no astv aparihvṛtāḥ sanuyāma vājam /	viśvāhā indraḥ adhivaktā naḥ astu aparihvṛtāḥ sanuyāma vājam 
SA_GV01_rv_hn01u-2197	RV_1,102.11c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2198	RV_1,103.01a tat ta indriyam paramam parācair adhārayanta kavayaḥ puredam /	tat te indriyam paramam parācais adhārayanta kavayaḥ purā idam 
SA_GV01_rv_hn01u-2199	RV_1,103.01c kṣamedam anyad divy anyad asya sam ī pṛcyate samaneva ketuḥ //	kṣamā idam anyat divi anyat asya sam ī pṛcyate samanā iva ketuḥ 
SA_GV01_rv_hn01u-2200	RV_1,103.02a sa dhārayat pṛthivīm paprathac ca vajreṇa hatvā nir apaḥ sasarja /	sa dhārayat pṛthivīm paprathat ca vajreṇa hatvā niḥ apaḥ sasarja 
SA_GV01_rv_hn01u-2201	RV_1,103.02c ahann ahim abhinad rauhiṇaṃ vy ahan vyaṃsam maghavā śacībhiḥ //	ahan ahim abhinat rauhiṇam vi ahan vyaṃsam maghavā śacībhiḥ 
SA_GV01_rv_hn01u-2202	RV_1,103.03a sa jātūbharmā śraddadhāna ojaḥ puro vibhindann acarad vi dāsīḥ /	sa jātūbharmā śraddadhānaḥ ojaḥ puras vibhindan acarat vi dāsīḥ 
SA_GV01_rv_hn01u-2203	RV_1,103.03c vidvān vajrin dasyave hetim asyāryaṃ saho vardhayā dyumnam indra //	vidvān vajrin dasyave hetim asya āryam sahaḥ vardhaya dyumnam indra 
SA_GV01_rv_hn01u-2204	RV_1,103.04a tad ūcuṣe mānuṣemā yugāni kīrtenyam maghavā nāma bibhrat /	tat ūcuṣe mānuṣā imā yugāni kīrtenyam maghavā nāma bibhrat 
SA_GV01_rv_hn01u-2205	RV_1,103.04c upaprayan dasyuhatyāya vajrī yad dha sūnuḥ śravase nāma dadhe //	upaprayan dasyu hatyāya vajrī yat ha sūnuḥ śravase nāma dadhe 
SA_GV01_rv_hn01u-2206	RV_1,103.05a tad asyedam paśyatā bhūri puṣṭaṃ śrad indrasya dhattana vīryāya /	tat asya idam paśyata bhūri puṣṭam śrath indrasya dhattana vīryāya 
SA_GV01_rv_hn01u-2207	RV_1,103.05c sa gā avindat so avindad aśvān sa oṣadhīḥ so apaḥ sa vanāni //	sa gāḥ avindat saḥ avindat aśvān saḥ oṣadhīḥ saḥ apaḥ sa vanāni 
SA_GV01_rv_hn01u-2208	RV_1,103.06a bhūrikarmaṇe vṛṣabhāya vṛṣṇe satyaśuṣmāya sunavāma somam /	bhūri karmaṇe vṛṣabhāya vṛṣṇe satya śuṣmāya sunavāma somam 
SA_GV01_rv_hn01u-2209	RV_1,103.06c ya ādṛtyā paripanthīva śūro 'yajvano vibhajann eti vedaḥ //	yaḥ ādṛtya paripanthī iva śūraḥ yajvanaḥ vibhajan eti vedaḥ 
SA_GV01_rv_hn01u-2210	RV_1,103.07a tad indra preva vīryaṃ cakartha yat sasantaṃ vajreṇābodhayo 'him /	tat indra pra iva vīryam cakartha yat sasantam vajreṇa abodhayaḥ him 
SA_GV01_rv_hn01u-2211	RV_1,103.07c anu tvā patnīr hṛṣitaṃ vayaś ca viśve devāso amadann anu tvā //	anu tvā patnīḥ hṛṣitam vayaḥ ca viśve devāsaḥ amadan anu tvā 
SA_GV01_rv_hn01u-2212	RV_1,103.08a śuṣṇam pipruṃ kuyavaṃ vṛtram indra yadāvadhīr vi puraḥ śambarasya /	śuṣṇam piprum kuyavam vṛtram indra yadā avadhīḥ vi puraḥ śambarasya 
SA_GV01_rv_hn01u-2213	RV_1,103.08c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2214	RV_1,104.01a yoniṣ ṭa indra niṣade akāri tam ā ni ṣīda svāno nārvā /	yoniḥ te indra niṣade akāri tam ā ni sīda svānaḥ na arvā 
SA_GV01_rv_hn01u-2215	RV_1,104.01c vimucyā vayo 'vasāyāśvān doṣā vastor vahīyasaḥ prapitve //	vimucya vayaḥ vasāya aśvān doṣā vastoḥ vahīyasaḥ prapitve 
SA_GV01_rv_hn01u-2216	RV_1,104.02a o tye nara indram ūtaye gur nū cit tān sadyo adhvano jagamyāt /	ā u tye naraḥ indram ūtaye guḥ nu cit tān sadyas adhvanaḥ jagamyāt 
SA_GV01_rv_hn01u-2217	RV_1,104.02c devāso manyuṃ dāsasya ścamnan te na ā vakṣan suvitāya varṇam //	devāsaḥ manyum dāsasya ścamnan te naḥ ā vakṣan suvitāya varṇam 
SA_GV01_rv_hn01u-2218	RV_1,104.03a ava tmanā bharate ketavedā ava tmanā bharate phenam udan /	ava tmanā bharate keta vedāḥ ava tmanā bharate phenam udan 
SA_GV01_rv_hn01u-2219	RV_1,104.03c kṣīreṇa snātaḥ kuyavasya yoṣe hate te syātām pravaṇe śiphāyāḥ //	kṣīreṇa snātaḥ kuyavasya yoṣe hate te syātām pravaṇe śiphāyāḥ 
SA_GV01_rv_hn01u-2220	RV_1,104.04a yuyopa nābhir uparasyāyoḥ pra pūrvābhis tirate rāṣṭi śūraḥ /	yuyopa nābhiḥ uparasya āyoḥ pra pūrvābhiḥ tirate rāṣṭi śūraḥ 
SA_GV01_rv_hn01u-2221	RV_1,104.04c añjasī kuliśī vīrapatnī payo hinvānā udabhir bharante //	añjasī kuliśī vīra patnī payaḥ hinvānāḥ udabhiḥ bharante 
SA_GV01_rv_hn01u-2222	RV_1,104.05a prati yat syā nīthādarśi dasyor oko nācchā sadanaṃ jānatī gāt /	prati yat syā nīthā adarśi dasyoḥ okaḥ nā acchā sadanam jānatī gāt 
SA_GV01_rv_hn01u-2223	RV_1,104.05c adha smā no maghavañ carkṛtād in mā no magheva niṣṣapī parā dāḥ //	adha smā naḥ maghavan carkṛtāt id mā naḥ maghā iva niṣṣapī parā dāḥ 
SA_GV01_rv_hn01u-2224	RV_1,104.06a sa tvaṃ na indra sūrye so apsv anāgāstva ā bhaja jīvaśaṃse /	sa tvam naḥ indra sūrye saḥ apsu anāgāstve ā bhaja jīva śaṃse 
SA_GV01_rv_hn01u-2225	RV_1,104.06c māntarām bhujam ā rīriṣo naḥ śraddhitaṃ te mahata indriyāya //	mā antarām bhujam ā rīriṣaḥ naḥ śraddhitam te mahate indriyāya 
SA_GV01_rv_hn01u-2226	RV_1,104.07a adhā manye śrat te asmā adhāyi vṛṣā codasva mahate dhanāya /	adhā manye śrat te asmai adhāyi vṛṣā codasva mahate dhanāya 
SA_GV01_rv_hn01u-2227	RV_1,104.07c mā no akṛte puruhūta yonāv indra kṣudhyadbhyo vaya āsutiṃ dāḥ //	mā naḥ a kṛte puruhūta yonau indra kṣudhyadbhyaḥ vayaḥ āsutim dāḥ 
SA_GV01_rv_hn01u-2228	RV_1,104.08a mā no vadhīr indra mā parā dā mā naḥ priyā bhojanāni pra moṣīḥ /	mā naḥ vadhīḥ indra mā parā dāḥ mā naḥ priyā bhojanāni pra moṣīḥ 
SA_GV01_rv_hn01u-2229	RV_1,104.08c āṇḍā mā no maghavañ chakra nir bhen mā naḥ pātrā bhet sahajānuṣāṇi //	āṇḍā mā naḥ maghavan śakra niḥ bhet mā naḥ pātrā bhet sahajānuṣāṇi 
SA_GV01_rv_hn01u-2230	RV_1,104.09a arvāṅ ehi somakāmaṃ tvāhur ayaṃ sutas tasya pibā madāya /	arvāṅ ehi soma kāmam tvā āhuḥ ayam sutaḥ tasya pibā madāya 
SA_GV01_rv_hn01u-2231	RV_1,104.09c uruvyacā jaṭhara ā vṛṣasva piteva naḥ śṛṇuhi hūyamānaḥ //	uru vyacāḥ jaṭhare ā vṛṣasva pitā iva naḥ śṛṇuhi hūyamānaḥ 
SA_GV01_rv_hn01u-2232	RV_1,105.01a candramā apsv antar ā suparṇo dhāvate divi /	candramāḥ apsu antar ā suparṇaḥ dhāvate divi 
SA_GV01_rv_hn01u-2233	RV_1,105.01c na vo hiraṇyanemayaḥ padaṃ vindanti vidyuto vittam me asya rodasī //	na vaḥ hiraṇya nemayaḥ padam vindanti vidyutaḥ vittam me asya rodasī 
SA_GV01_rv_hn01u-2234	RV_1,105.02a artham id vā u arthina ā jāyā yuvate patim /	artham id vai u arthinaḥ ā jāyā yuvate patim 
SA_GV01_rv_hn01u-2235	RV_1,105.02c tuñjāte vṛṣṇyam payaḥ paridāya rasaṃ duhe vittam me asya rodasī //	tuñjāte vṛṣṇyam payaḥ paridāya rasam duhe vittam me asya rodasī 
SA_GV01_rv_hn01u-2236	RV_1,105.03a mo ṣu devā adaḥ svar ava pādi divas pari /	mā u su devāḥ adaḥ svar ava pādi divaḥ pari 
SA_GV01_rv_hn01u-2237	RV_1,105.03c mā somyasya śambhuvaḥ śūne bhūma kadā cana vittam me asya rodasī //	mā somyasya śambhuvaḥ śūne bhūma kadā cana vittam me asya rodasī 
SA_GV01_rv_hn01u-2238	RV_1,105.04a yajñam pṛcchāmy avamaṃ sa tad dūto vi vocati /	yajñam pṛcchāmi avamam sa tat dūtaḥ vi vocati 
SA_GV01_rv_hn01u-2239	RV_1,105.04c kva ṛtam pūrvyaṃ gataṃ kas tad bibharti nūtano vittam me asya rodasī //	kva ṛtam pūrvyam gatam kaḥ tat bibharti nūtanaḥ vittam me asya rodasī 
SA_GV01_rv_hn01u-2240	RV_1,105.05a amī ye devā sthana triṣv ā rocane divaḥ /	amī ye devā sthana triṣu ā rocane divaḥ 
SA_GV01_rv_hn01u-2241	RV_1,105.05c kad va ṛtaṃ kad anṛtaṃ kva pratnā va āhutir vittam me asya rodasī //	kad vaḥ ṛtam kad anṛtam kva pratnā vaḥ āhutiḥ vittam me asya rodasī 
SA_GV01_rv_hn01u-2242	RV_1,105.06a kad va ṛtasya dharṇasi kad varuṇasya cakṣaṇam /	kad vaḥ ṛtasya dharṇasi kad varuṇasya cakṣaṇam 
SA_GV01_rv_hn01u-2243	RV_1,105.06c kad aryamṇo mahas pathāti krāmema dūḍhyo vittam me asya rodasī //	kad aryamṇaḥ mahaḥ pathā ati krāmema dūḍhyaḥ vittam me asya rodasī 
SA_GV01_rv_hn01u-2244	RV_1,105.07a ahaṃ so asmi yaḥ purā sute vadāmi kāni cit /	aham saḥ asmi yaḥ purā sute vadāmi kāni cit 
SA_GV01_rv_hn01u-2245	RV_1,105.07c tam mā vyanty ādhyo vṛko na tṛṣṇajam mṛgaṃ vittam me asya rodasī //	tam mā vyanti ādhyaḥ vṛkaḥ na tṛṣṇajam mṛgam vittam me asya rodasī 
SA_GV01_rv_hn01u-2246	RV_1,105.08a sam mā tapanty abhitaḥ sapatnīr iva parśavaḥ /	sam mā tapanti abhitas sapatnīḥ iva parśavaḥ 
SA_GV01_rv_hn01u-2247	RV_1,105.08c mūṣo na śiśnā vy adanti mādhya stotāraṃ te śatakrato vittam me asya rodasī //	mūṣaḥ na śiśnā vi adanti mā adhya stotāram te śatakrato vittam me asya rodasī 
SA_GV01_rv_hn01u-2248	RV_1,105.09a amī ye sapta raśmayas tatrā me nābhir ātatā /	amī ye sapta raśmayaḥ tatra me nābhiḥ ātatā 
SA_GV01_rv_hn01u-2249	RV_1,105.09c tritas tad vedāptyaḥ sa jāmitvāya rebhati vittam me asya rodasī //	tritaḥ tat veda āptyaḥ sa jāmi tvāya rebhati vittam me asya rodasī 
SA_GV01_rv_hn01u-2250	RV_1,105.10a amī ye pañcokṣaṇo madhye tasthur maho divaḥ /	amī ye pañca ukṣaṇaḥ madhye tasthuḥ mahaḥ divaḥ 
SA_GV01_rv_hn01u-2251	RV_1,105.10c devatrā nu pravācyaṃ sadhrīcīnā ni vāvṛtur vittam me asya rodasī //	devatrā nu pravācyam sadhrīcīnāḥ ni vāvṛtuḥ vittam me asya rodasī 
SA_GV01_rv_hn01u-2252	RV_1,105.11a suparṇā eta āsate madhya ārodhane divaḥ /	suparṇāḥ ete āsate madhye ārodhane divaḥ 
SA_GV01_rv_hn01u-2253	RV_1,105.11c te sedhanti patho vṛkaṃ tarantaṃ yahvatīr apo vittam me asya rodasī //	te sedhanti pathaḥ vṛkam tarantam yahvatīḥ apaḥ vittam me asya rodasī 
SA_GV01_rv_hn01u-2254	RV_1,105.12a navyaṃ tad ukthyaṃ hitaṃ devāsaḥ supravācanam /	navyam tat ukthyam hitam devāsaḥ su pravācanam 
SA_GV01_rv_hn01u-2255	RV_1,105.12c ṛtam arṣanti sindhavaḥ satyaṃ tātāna sūryo vittam me asya rodasī //	ṛtam arṣanti sindhavaḥ satyam tātāna sūryaḥ vittam me asya rodasī 
SA_GV01_rv_hn01u-2256	RV_1,105.13a agne tava tyad ukthyaṃ deveṣv asty āpyam /	agne tava tyad ukthyam deveṣu asti āpyam 
SA_GV01_rv_hn01u-2257	RV_1,105.13c sa naḥ satto manuṣvad ā devān yakṣi viduṣṭaro vittam me asya rodasī //	sa naḥ sattaḥ manuṣvat ā devān yakṣi viduṣṭaraḥ vittam me asya rodasī 
SA_GV01_rv_hn01u-2258	RV_1,105.14a satto hotā manuṣvad ā devāṃ acchā viduṣṭaraḥ /	sattaḥ hotā manuṣvat ā devān acchā viduṣṭaraḥ 
SA_GV01_rv_hn01u-2259	RV_1,105.14c agnir havyā suṣūdati devo deveṣu medhiro vittam me asya rodasī //	agniḥ havyā suṣūdati devaḥ deveṣu medhiraḥ vittam me asya rodasī 
SA_GV01_rv_hn01u-2260	RV_1,105.15a brahmā kṛṇoti varuṇo gātuvidaṃ tam īmahe /	brahmā kṛṇoti varuṇaḥ gātu vidam tam īmahe 
SA_GV01_rv_hn01u-2261	RV_1,105.15c vy ūrṇoti hṛdā matiṃ navyo jāyatām ṛtaṃ vittam me asya rodasī //	vi ūrṇoti hṛdā matim navyaḥ jāyatām ṛtam vittam me asya rodasī 
SA_GV01_rv_hn01u-2262	RV_1,105.16a asau yaḥ panthā ādityo divi pravācyaṃ kṛtaḥ /	asau yaḥ panthāḥ ādityaḥ divi pravācyam kṛtaḥ 
SA_GV01_rv_hn01u-2263	RV_1,105.16c na sa devā atikrame tam martāso na paśyatha vittam me asya rodasī //	na sa devāḥ atikrame tam martāsaḥ na paśyatha vittam me asya rodasī 
SA_GV01_rv_hn01u-2264	RV_1,105.17a tritaḥ kūpe 'vahito devān havata ūtaye /	tritaḥ kūpe vahitaḥ devān havate ūtaye 
SA_GV01_rv_hn01u-2265	RV_1,105.17c tac chuśrāva bṛhaspatiḥ kṛṇvann aṃhūraṇād uru vittam me asya rodasī //	tat śuśrāva bṛhaspatiḥ kṛṇvan aṃhūraṇāt uru vittam me asya rodasī 
SA_GV01_rv_hn01u-2266	RV_1,105.18a aruṇo mā sakṛd vṛkaḥ pathā yantaṃ dadarśa hi /	aruṇaḥ mā sakṛt vṛkaḥ pathā yantam dadarśa hi 
SA_GV01_rv_hn01u-2267	RV_1,105.18c uj jihīte nicāyyā taṣṭeva pṛṣṭyāmayī vittam me asya rodasī //	ud jihīte nicāyyā taṣṭā iva pṛṣṭi āmayī vittam me asya rodasī 
SA_GV01_rv_hn01u-2268	RV_1,105.19a enāṅgūṣeṇa vayam indravanto 'bhi ṣyāma vṛjane sarvavīrāḥ /	enā āṅgūṣeṇa vayam indravantaḥ bhi syāma vṛjane sarva vīrāḥ 
SA_GV01_rv_hn01u-2269	RV_1,105.19c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2270	RV_1,106.01a indram mitraṃ varuṇam agnim ūtaye mārutaṃ śardho aditiṃ havāmahe /	indram mitram varuṇam agnim ūtaye mārutam śardhaḥ aditim havāmahe 
SA_GV01_rv_hn01u-2271	RV_1,106.01c rathaṃ na durgād vasavaḥ sudānavo viśvasmān no aṃhaso niṣ pipartana //	ratham na durgāt vasavaḥ su dānavaḥ viśvasmāt naḥ aṃhasaḥ niḥ pipartana 
SA_GV01_rv_hn01u-2272	RV_1,106.02a ta ādityā ā gatā sarvatātaye bhūta devā vṛtratūryeṣu śambhuvaḥ /	te ādityāḥ ā gata sarvatātaye bhūta devāḥ vṛtratūryeṣu śambhuvaḥ 
SA_GV01_rv_hn01u-2273	RV_1,106.02c rathaṃ na durgād vasavaḥ sudānavo viśvasmān no aṃhaso niṣ pipartana //	ratham na durgāt vasavaḥ su dānavaḥ viśvasmāt naḥ aṃhasaḥ niḥ pipartana 
SA_GV01_rv_hn01u-2274	RV_1,106.03a avantu naḥ pitaraḥ supravācanā uta devī devaputre ṛtāvṛdhā /	avantu naḥ pitaraḥ su pravācanāḥ uta devī deva putre ṛtāvṛdhā 
SA_GV01_rv_hn01u-2275	RV_1,106.03c rathaṃ na durgād vasavaḥ sudānavo viśvasmān no aṃhaso niṣ pipartana //	ratham na durgāt vasavaḥ su dānavaḥ viśvasmāt naḥ aṃhasaḥ niḥ pipartana 
SA_GV01_rv_hn01u-2276	RV_1,106.04a narāśaṃsaṃ vājinaṃ vājayann iha kṣayadvīram pūṣaṇaṃ sumnair īmahe /	narāśaṃsam vājinam vājayan iha kṣayadvīram pūṣaṇam sumnaiḥ īmahe 
SA_GV01_rv_hn01u-2277	RV_1,106.04c rathaṃ na durgād vasavaḥ sudānavo viśvasmān no aṃhaso niṣ pipartana //	ratham na durgāt vasavaḥ su dānavaḥ viśvasmāt naḥ aṃhasaḥ niḥ pipartana 
SA_GV01_rv_hn01u-2278	RV_1,106.05a bṛhaspate sadam in naḥ sugaṃ kṛdhi śaṃ yor yat te manurhitaṃ tad īmahe /	bṛhaspate sadam id naḥ sugam kṛdhi śam yos yat te manuḥ hitam tat īmahe 
SA_GV01_rv_hn01u-2279	RV_1,106.05c rathaṃ na durgād vasavaḥ sudānavo viśvasmān no aṃhaso niṣ pipartana //	ratham na durgāt vasavaḥ su dānavaḥ viśvasmāt naḥ aṃhasaḥ niḥ pipartana 
SA_GV01_rv_hn01u-2280	RV_1,106.06a indraṃ kutso vṛtrahaṇaṃ śacīpatiṃ kāṭe nibāḷha ṛṣir ahvad ūtaye /	indram kutsaḥ vṛtra haṇam śacīpatim kāṭe nibāḍhaḥ ṛṣiḥ ahvat ūtaye 
SA_GV01_rv_hn01u-2281	RV_1,106.06c rathaṃ na durgād vasavaḥ sudānavo viśvasmān no aṃhaso niṣ pipartana //	ratham na durgāt vasavaḥ su dānavaḥ viśvasmāt naḥ aṃhasaḥ niḥ pipartana 
SA_GV01_rv_hn01u-2282	RV_1,106.07a devair no devy aditir ni pātu devas trātā trāyatām aprayucchan /	devaiḥ naḥ devī aditiḥ ni pātu devaḥ trātā trāyatām aprayucchan 
SA_GV01_rv_hn01u-2283	RV_1,106.07c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2284	RV_1,107.01a yajño devānām praty eti sumnam ādityāso bhavatā mṛḷayantaḥ /	yajñaḥ devānām prati eti sumnam ādityāsaḥ bhavata mṛḍayantaḥ 
SA_GV01_rv_hn01u-2285	RV_1,107.01c ā vo 'rvācī sumatir vavṛtyād aṃhoś cid yā varivovittarāsat //	ā vaḥ rvācī sumatiḥ vavṛtyāt aṃhoḥ cit yā varivaḥ vittarā asat 
SA_GV01_rv_hn01u-2286	RV_1,107.02a upa no devā avasā gamantv aṅgirasāṃ sāmabhi stūyamānāḥ /	upa naḥ devāḥ avasā gamantu aṅgirasām sāmabhi stūyamānāḥ 
SA_GV01_rv_hn01u-2287	RV_1,107.02c indra indriyair maruto marudbhir ādityair no aditiḥ śarma yaṃsat //	indraḥ indriyaiḥ marutaḥ marudbhiḥ ādityaiḥ naḥ aditiḥ śarma yaṃsat 
SA_GV01_rv_hn01u-2288	RV_1,107.03a tan na indras tad varuṇas tad agnis tad aryamā tat savitā cano dhāt /	tat naḥ indraḥ tat varuṇaḥ tat agniḥ tat aryamā tat savitā canaḥ dhāt 
SA_GV01_rv_hn01u-2289	RV_1,107.03c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2290	RV_1,108.01a ya indrāgnī citratamo ratho vām abhi viśvāni bhuvanāni caṣṭe /	yaḥ indra agnī citratamaḥ rathaḥ vām abhi viśvāni bhuvanāni caṣṭe 
SA_GV01_rv_hn01u-2291	RV_1,108.01c tenā yātaṃ sarathaṃ tasthivāṃsāthā somasya pibataṃ sutasya //	tena ā yātam sa ratham tasthivāṃsā athā somasya pibatam sutasya 
SA_GV01_rv_hn01u-2292	RV_1,108.02a yāvad idam bhuvanaṃ viśvam asty uruvyacā varimatā gabhīram /	yāvat idam bhuvanam viśvam asti uruvyacā varimatā gabhīram 
SA_GV01_rv_hn01u-2293	RV_1,108.02c tāvāṃ ayam pātave somo astv aram indrāgnī manase yuvabhyām //	tāvān ayam pātave somaḥ astu aram indra agnī manase yuvabhyām 
SA_GV01_rv_hn01u-2294	RV_1,108.03a cakrāthe hi sadhryaṅ nāma bhadraṃ sadhrīcīnā vṛtrahaṇā uta sthaḥ /	cakrāthe hi sadhryak nāma bhadram sadhrīcīnā vṛtra haṇau uta sthaḥ 
SA_GV01_rv_hn01u-2295	RV_1,108.03c tāv indrāgnī sadhryañcā niṣadyā vṛṣṇaḥ somasya vṛṣaṇā vṛṣethām //	tau indra agnī sadhryañcā niṣadyā vṛṣṇaḥ somasya vṛṣaṇā vṛṣethām 
SA_GV01_rv_hn01u-2296	RV_1,108.04a samiddheṣv agniṣv ānajānā yatasrucā barhir u tistirāṇā /	samiddheṣu agniṣu ānajānā yata srucā barhiḥ u tistirāṇā 
SA_GV01_rv_hn01u-2297	RV_1,108.04c tīvraiḥ somaiḥ pariṣiktebhir arvāg endrāgnī saumanasāya yātam //	tīvraiḥ somaiḥ pariṣiktebhiḥ arvāk ā indra agnī saumanasāya yātam 
SA_GV01_rv_hn01u-2298	RV_1,108.05a yānīndrāgnī cakrathur vīryāṇi yāni rūpāṇy uta vṛṣṇyāni /	yāni indra agnī cakrathuḥ vīryāṇi yāni rūpāṇi uta vṛṣṇyāni 
SA_GV01_rv_hn01u-2299	RV_1,108.05c yā vām pratnāni sakhyā śivāni tebhiḥ somasya pibataṃ sutasya //	yā vām pratnāni sakhyā śivāni tebhiḥ somasya pibatam sutasya 
SA_GV01_rv_hn01u-2300	RV_1,108.06a yad abravam prathamaṃ vāṃ vṛṇāno 'yaṃ somo asurair no vihavyaḥ /	yat abravam prathamam vām vṛṇānaḥ yam somaḥ asuraiḥ naḥ vihavyaḥ 
SA_GV01_rv_hn01u-2301	RV_1,108.06c tāṃ satyāṃ śraddhām abhy ā hi yātam athā somasya pibataṃ sutasya //	tām satyām śraddhām abhī ā hi yātam athā somasya pibatam sutasya 
SA_GV01_rv_hn01u-2302	RV_1,108.07a yad indrāgnī madathaḥ sve duroṇe yad brahmaṇi rājani vā yajatrā /	yat indra agnī madathaḥ sve duroṇe yat brahmaṇi rājani vā yajatrā 
SA_GV01_rv_hn01u-2303	RV_1,108.07c ataḥ pari vṛṣaṇāv ā hi yātam athā somasya pibataṃ sutasya //	atas pari vṛṣaṇau ā hi yātam athā somasya pibatam sutasya 
SA_GV01_rv_hn01u-2304	RV_1,108.08a yad indrāgnī yaduṣu turvaśeṣu yad druhyuṣv anuṣu pūruṣu sthaḥ /	yat indra agnī yaduṣu turvaśeṣu yat druhyuṣu anuṣu pūruṣu sthaḥ 
SA_GV01_rv_hn01u-2305	RV_1,108.08c ataḥ pari vṛṣaṇāv ā hi yātam athā somasya pibataṃ sutasya //	atas pari vṛṣaṇau ā hi yātam athā somasya pibatam sutasya 
SA_GV01_rv_hn01u-2306	RV_1,108.09a yad indrāgnī avamasyām pṛthivyām madhyamasyām paramasyām uta sthaḥ /	yat indra agnī avamasyām pṛthivyām madhyamasyām paramasyām uta sthaḥ 
SA_GV01_rv_hn01u-2307	RV_1,108.09c ataḥ pari vṛṣaṇāv ā hi yātam athā somasya pibataṃ sutasya //	atas pari vṛṣaṇau ā hi yātam athā somasya pibatam sutasya 
SA_GV01_rv_hn01u-2308	RV_1,108.10a yad indrāgnī paramasyām pṛthivyām madhyamasyām avamasyām uta sthaḥ /	yat indra agnī paramasyām pṛthivyām madhyamasyām avamasyām uta sthaḥ 
SA_GV01_rv_hn01u-2309	RV_1,108.10c ataḥ pari vṛṣaṇāv ā hi yātam athā somasya pibataṃ sutasya //	atas pari vṛṣaṇau ā hi yātam athā somasya pibatam sutasya 
SA_GV01_rv_hn01u-2310	RV_1,108.11a yad indrāgnī divi ṣṭho yat pṛthivyāṃ yat parvateṣv oṣadhīṣv apsu /	yat indra agnī divi ṣṭhaḥ yat pṛthivyām yat parvateṣu oṣadhīṣu apsu 
SA_GV01_rv_hn01u-2311	RV_1,108.11c ataḥ pari vṛṣaṇāv ā hi yātam athā somasya pibataṃ sutasya //	atas pari vṛṣaṇau ā hi yātam athā somasya pibatam sutasya 
SA_GV01_rv_hn01u-2312	RV_1,108.12a yad indrāgnī uditā sūryasya madhye divaḥ svadhayā mādayethe /	yat indra agnī uditā sūryasya madhye divaḥ svadhayā mādayethe 
SA_GV01_rv_hn01u-2313	RV_1,108.12c ataḥ pari vṛṣaṇāv ā hi yātam athā somasya pibataṃ sutasya //	atas pari vṛṣaṇau ā hi yātam athā somasya pibatam sutasya 
SA_GV01_rv_hn01u-2314	RV_1,108.13a evendrāgnī papivāṃsā sutasya viśvāsmabhyaṃ saṃ jayataṃ dhanāni /	eva indra agnī papivāṃsā sutasya viśvā asmabhyam sam jayatam dhanāni 
SA_GV01_rv_hn01u-2315	RV_1,108.13c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2316	RV_1,109.01a vi hy akhyam manasā vasya icchann indrāgnī jñāsa uta vā sajātān /	vi hi akhyam manasā vasyaḥ icchan indra agnī jñāsaḥ uta vā sajātān 
SA_GV01_rv_hn01u-2317	RV_1,109.01c nānyā yuvat pramatir asti mahyaṃ sa vāṃ dhiyaṃ vājayantīm atakṣam //	na anyā yuvat pramatiḥ asti mahyam sa vām dhiyam vājayantīm atakṣam 
SA_GV01_rv_hn01u-2318	RV_1,109.02a aśravaṃ hi bhūridāvattarā vāṃ vijāmātur uta vā ghā syālāt /	aśravam hi bhūri dāvattarā vām vijāmātuḥ uta vā gha syālāt 
SA_GV01_rv_hn01u-2319	RV_1,109.02c athā somasya prayatī yuvabhyām indrāgnī stomaṃ janayāmi navyam //	athā somasya prayatī yuvabhyām indra agnī stomam janayāmi navyam 
SA_GV01_rv_hn01u-2320	RV_1,109.03a mā cchedma raśmīṃr iti nādhamānāḥ pitṝṇāṃ śaktīr anuyacchamānāḥ /	mā chedma raśmīṃr iti nādhamānāḥ pitṝṇām śaktīḥ anuyacchamānāḥ 
SA_GV01_rv_hn01u-2321	RV_1,109.03c indrāgnibhyāṃ kaṃ vṛṣaṇo madanti tā hy adrī dhiṣaṇāyā upasthe //	indra agnibhyām kam vṛṣaṇaḥ madanti tā hi adrī dhiṣaṇāyāḥ upasthe 
SA_GV01_rv_hn01u-2322	RV_1,109.04a yuvābhyāṃ devī dhiṣaṇā madāyendrāgnī somam uśatī sunoti /	yuvābhyām devī dhiṣaṇā madāya indra agnī somam uśatī sunoti 
SA_GV01_rv_hn01u-2323	RV_1,109.04c tāv aśvinā bhadrahastā supāṇī ā dhāvatam madhunā pṛṅktam apsu //	tau aśvinā bhadra hastā su pāṇī ā dhāvatam madhunā pṛṅktam apsu 
SA_GV01_rv_hn01u-2324	RV_1,109.05a yuvām indrāgnī vasuno vibhāge tavastamā śuśrava vṛtrahatye /	yuvām indra agnī vasunaḥ vibhāge tavastamā śuśrava vṛtra hatye 
SA_GV01_rv_hn01u-2325	RV_1,109.05c tāv āsadyā barhiṣi yajñe asmin pra carṣaṇī mādayethāṃ sutasya //	tau āsadya barhiṣi yajñe asmin pra carṣaṇī mādayethām sutasya 
SA_GV01_rv_hn01u-2326	RV_1,109.06a pra carṣaṇibhyaḥ pṛtanāhaveṣu pra pṛthivyā riricāthe divaś ca /	pra carṣaṇibhyaḥ pṛtanā āhaveṣu pra pṛthivyāḥ riricāthe divaḥ ca 
SA_GV01_rv_hn01u-2327	RV_1,109.06c pra sindhubhyaḥ pra giribhyo mahitvā prendrāgnī viśvā bhuvanāty anyā //	pra sindhubhyaḥ pra giribhyaḥ mahitvā pra indra agnī viśvā bhuvanā ati anyā 
SA_GV01_rv_hn01u-2328	RV_1,109.07a ā bharataṃ śikṣataṃ vajrabāhū asmāṃ indrāgnī avataṃ śacībhiḥ /	ā bharatam śikṣatam vajra bāhū asmān indra agnī avatam śacībhiḥ 
SA_GV01_rv_hn01u-2329	RV_1,109.07c ime nu te raśmayaḥ sūryasya yebhiḥ sapitvam pitaro na āsan //	ime nu te raśmayaḥ sūryasya yebhiḥ sapitvam pitaraḥ naḥ āsan 
SA_GV01_rv_hn01u-2330	RV_1,109.08a purandarā śikṣataṃ vajrahastāsmāṃ indrāgnī avatam bhareṣu /	purandarā śikṣatam vajra hastā asmān indra agnī avatam bhareṣu 
SA_GV01_rv_hn01u-2331	RV_1,109.08c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2332	RV_1,110.01a tatam me apas tad u tāyate punaḥ svādiṣṭhā dhītir ucathāya śasyate /	tatam me apaḥ tat u tāyate punar svādiṣṭhā dhītiḥ ucathāya śasyate 
SA_GV01_rv_hn01u-2333	RV_1,110.01c ayaṃ samudra iha viśvadevyaḥ svāhākṛtasya sam u tṛpṇuta ṛbhavaḥ //	ayam samudraḥ iha viśvadevyaḥ svāhākṛtasya sam u tṛpṇuta ṛbhavaḥ 
SA_GV01_rv_hn01u-2334	RV_1,110.02a ābhogayam pra yad icchanta aitanāpākāḥ prāñco mama ke cid āpayaḥ /	ābhogayam pra yat icchanta aitana apākāḥ prāñcaḥ mama ke cit āpayaḥ 
SA_GV01_rv_hn01u-2335	RV_1,110.02c saudhanvanāsaś caritasya bhūmanāgacchata savitur dāśuṣo gṛham //	saudhanvanāsaḥ caritasya bhūmanā agacchata savituḥ dāśuṣaḥ gṛham 
SA_GV01_rv_hn01u-2336	RV_1,110.03a tat savitā vo 'mṛtatvam āsuvad agohyaṃ yac chravayanta aitana /	tat savitā vaḥ mṛta tvam āsuvat agohyam yat śravayantaḥ aitana 
SA_GV01_rv_hn01u-2337	RV_1,110.03c tyaṃ cic camasam asurasya bhakṣaṇam ekaṃ santam akṛṇutā caturvayam //	tyam cit camasam asurasya bhakṣaṇam ekam santam akṛṇuta caturvayam 
SA_GV01_rv_hn01u-2338	RV_1,110.04a viṣṭvī śamī taraṇitvena vāghato martāsaḥ santo amṛtatvam ānaśuḥ /	viṣṭvī śamī taraṇi tvena vāghataḥ martāsaḥ santaḥ amṛta tvam ānaśuḥ 
SA_GV01_rv_hn01u-2339	RV_1,110.04c saudhanvanā ṛbhavaḥ sūracakṣasaḥ saṃvatsare sam apṛcyanta dhītibhiḥ //	saudhanvanāḥ ṛbhavaḥ sūra cakṣasaḥ saṃvatsare sam apṛcyanta dhītibhiḥ 
SA_GV01_rv_hn01u-2340	RV_1,110.05a kṣetram iva vi mamus tejanenaṃ ekam pātram ṛbhavo jehamānam /	kṣetram iva vi mamuḥ tejanena ekam pātram ṛbhavaḥ jehamānam 
SA_GV01_rv_hn01u-2341	RV_1,110.05c upastutā upamaṃ nādhamānā amartyeṣu śrava icchamānāḥ //	upastutāḥ upamam nādhamānāḥ amartyeṣu śravaḥ icchamānāḥ 
SA_GV01_rv_hn01u-2342	RV_1,110.06a ā manīṣām antarikṣasya nṛbhyaḥ sruceva ghṛtaṃ juhavāma vidmanā /	ā manīṣām antarikṣasya nṛbhyaḥ srucā iva ghṛtam juhavāma vidmanā 
SA_GV01_rv_hn01u-2343	RV_1,110.06c taraṇitvā ye pitur asya saścira ṛbhavo vājam aruhan divo rajaḥ //	taraṇi tvā ye pituḥ asya saścire ṛbhavaḥ vājam divaḥ rajaḥ 
SA_GV01_rv_hn01u-2344	RV_1,110.07a ṛbhur na indraḥ śavasā navīyān ṛbhur vājebhir vasubhir vasur dadiḥ /	ṛbhuḥ naḥ indraḥ śavasā navīyān ṛbhuḥ vājebhiḥ vasubhiḥ vasuḥ dadiḥ 
SA_GV01_rv_hn01u-2345	RV_1,110.07c yuṣmākaṃ devā avasāhani priye 'bhi tiṣṭhema pṛtsutīr asunvatām //	yuṣmākam devāḥ avasā ahani priye bhi tiṣṭhema pṛtsutīḥ a sunvatām 
SA_GV01_rv_hn01u-2346	RV_1,110.08a niś carmaṇa ṛbhavo gām apiṃśata saṃ vatsenāsṛjatā mātaram punaḥ /	niḥ carmaṇaḥ ṛbhavaḥ gām apiṃśata sam vatsena asṛjata mātaram punar 
SA_GV01_rv_hn01u-2347	RV_1,110.08c saudhanvanāsaḥ svapasyayā naro jivrī yuvānā pitarākṛṇotana //	saudhanvanāsaḥ su apasyayā naraḥ jivrī yuvānā pitarā akṛṇotana 
SA_GV01_rv_hn01u-2348	RV_1,110.09a vājebhir no vājasātāv aviḍḍhy ṛbhumāṃ indra citram ā darṣi rādhaḥ /	vājebhiḥ naḥ vājasātau aviḍḍhi ṛbhumān indra citram ā darṣi rādhaḥ 
SA_GV01_rv_hn01u-2349	RV_1,110.09c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2350	RV_1,111.01a takṣan rathaṃ suvṛtaṃ vidmanāpasas takṣan harī indravāhā vṛṣaṇvasū /	takṣan ratham suvṛtam vidmanā apasaḥ takṣan harī indra vāhā vṛṣaṇvasū 
SA_GV01_rv_hn01u-2351	RV_1,111.01c takṣan pitṛbhyām ṛbhavo yuvad vayas takṣan vatsāya mātaraṃ sacābhuvam //	takṣan pitṛbhyām ṛbhavaḥ yuvat vayaḥ takṣan vatsāya mātaram sacābhuvam 
SA_GV01_rv_hn01u-2352	RV_1,111.02a ā no yajñāya takṣata ṛbhumad vayaḥ kratve dakṣāya suprajāvatīm iṣam /	ā naḥ yajñāya takṣata ṛbhumat vayaḥ kratve dakṣāya su prajāvatīm iṣam 
SA_GV01_rv_hn01u-2353	RV_1,111.02c yathā kṣayāma sarvavīrayā viśā tan naḥ śardhāya dhāsathā sv indriyam //	yathā kṣayāma sarva vīrayā viśā tat naḥ śardhāya dhāsatha su indriyam 
SA_GV01_rv_hn01u-2354	RV_1,111.03a ā takṣata sātim asmabhyam ṛbhavaḥ sātiṃ rathāya sātim arvate naraḥ /	ā takṣata sātim asmabhyam ṛbhavaḥ sātim rathāya sātim arvate naraḥ 
SA_GV01_rv_hn01u-2355	RV_1,111.03c sātiṃ no jaitrīṃ sam maheta viśvahā jāmim ajāmim pṛtanāsu sakṣaṇim //	sātim naḥ jaitrīm sam maheta viśvahā jāmim ajāmim pṛtanāsu sakṣaṇim 
SA_GV01_rv_hn01u-2356	RV_1,111.04a ṛbhukṣaṇam indram ā huva ūtaya ṛbhūn vājān marutaḥ somapītaye /	ṛbhukṣaṇam indram ā huve ūtaye ṛbhūn vājān marutaḥ soma pītaye 
SA_GV01_rv_hn01u-2357	RV_1,111.04c ubhā mitrāvaruṇā nūnam aśvinā te no hinvantu sātaye dhiye jiṣe //	ubhā mitrāvaruṇā nūnam aśvinā te naḥ hinvantu sātaye dhiye jiṣe 
SA_GV01_rv_hn01u-2358	RV_1,111.05a ṛbhur bharāya saṃ śiśātu sātiṃ samaryajid vājo asmāṃ aviṣṭu /	ṛbhuḥ bharāya sam śiśātu sātim samarya jit vājaḥ asmān aviṣṭu 
SA_GV01_rv_hn01u-2359	RV_1,111.05c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2360	RV_1,112.01a īḷe dyāvāpṛthivī pūrvacittaye 'gniṃ gharmaṃ surucaṃ yāmann iṣṭaye /	īḍe dyāvāpṛthivī pūrva cittaye gnim gharmam su rucam yāman iṣṭaye 
SA_GV01_rv_hn01u-2361	RV_1,112.01c yābhir bhare kāram aṃśāya jinvathas tābhir ū ṣu ūtibhir aśvinā gatam //	yābhiḥ bhare kāram aṃśāya jinvathaḥ tābhiḥ u su ūtibhiḥ aśvinā gatam 
SA_GV01_rv_hn01u-2362	RV_1,112.02a yuvor dānāya subharā asaścato ratham ā tasthur vacasaṃ na mantave /	yuvoḥ dānāya subharāḥ asaścataḥ ratham ā tasthuḥ vacasam na mantave 
SA_GV01_rv_hn01u-2363	RV_1,112.02c yābhir dhiyo 'vathaḥ karmann iṣṭaye tābhir ū ṣu ūtibhir aśvinā gatam //	yābhiḥ dhiyaḥ vathaḥ karman iṣṭaye tābhiḥ u su ūtibhiḥ aśvinā gatam 
SA_GV01_rv_hn01u-2364	RV_1,112.03a yuvaṃ tāsāṃ divyasya praśāsane viśāṃ kṣayatho amṛtasya majmanā /	yuvam tāsām divyasya praśāsane viśām kṣayathaḥ amṛtasya majmanā 
SA_GV01_rv_hn01u-2365	RV_1,112.03c yābhir dhenum asvam pinvatho narā tābhir ū ṣu ūtibhir aśvinā gatam //	yābhiḥ dhenum a svam pinvathaḥ narā tābhiḥ u su ūtibhiḥ aśvinā gatam 
SA_GV01_rv_hn01u-2366	RV_1,112.04a yābhiḥ parijmā tanayasya majmanā dvimātā tūrṣu taraṇir vibhūṣati /	yābhiḥ parijmā tanayasya majmanā dvimātā tūrṣu taraṇiḥ vibhūṣati 
SA_GV01_rv_hn01u-2367	RV_1,112.04c yābhis trimantur abhavad vicakṣaṇas tābhir ū ṣu ūtibhir aśvinā gatam //	yābhiḥ trimantuḥ abhavat vicakṣaṇaḥ tābhiḥ u su ūtibhiḥ aśvinā gatam 
SA_GV01_rv_hn01u-2368	RV_1,112.05a yābhī rebhaṃ nivṛtaṃ sitam adbhya ud vandanam airayataṃ svar dṛśe /	yābhiḥ rebham nivṛtam sitam adbhyaḥ ud vandanam airayatam svar dṛśe 
SA_GV01_rv_hn01u-2369	RV_1,112.05c yābhiḥ kaṇvam pra siṣāsantam āvataṃ tābhir ū ṣu ūtibhir aśvinā gatam //	yābhiḥ kaṇvam pra siṣāsantam āvatam tābhiḥ u su ūtibhiḥ aśvinā gatam 
SA_GV01_rv_hn01u-2370	RV_1,112.06a yābhir antakaṃ jasamānam āraṇe bhujyuṃ yābhir avyathibhir jijinvathuḥ /	yābhiḥ antakam jasamānam āraṇe bhujyum yābhiḥ avyathibhiḥ jijinvathuḥ 
SA_GV01_rv_hn01u-2371	RV_1,112.06c yābhiḥ karkandhuṃ vayyaṃ ca jinvathas tābhir ū ṣu ūtibhir aśvinā gatam //	yābhiḥ karkandhum vayyam ca jinvathaḥ tābhiḥ u su ūtibhiḥ aśvinā gatam 
SA_GV01_rv_hn01u-2372	RV_1,112.07a yābhiḥ śucantiṃ dhanasāṃ suṣaṃsadaṃ taptaṃ gharmam omyāvantam atraye /	yābhiḥ śucantim dhanasām suṣaṃsadam taptam gharmam omyāvantam atraye 
SA_GV01_rv_hn01u-2373	RV_1,112.07c yābhiḥ pṛśnigum purukutsam āvataṃ tābhir ū ṣu ūtibhir aśvinā gatam //	yābhiḥ pṛśnigum purukutsam āvatam tābhiḥ u su ūtibhiḥ aśvinā gatam 
SA_GV01_rv_hn01u-2374	RV_1,112.08a yābhiḥ śacībhir vṛṣaṇā parāvṛjam prāndhaṃ śroṇaṃ cakṣasa etave kṛthaḥ /	yābhiḥ śacībhiḥ vṛṣaṇā parāvṛjam pra andham śroṇam cakṣase etave kṛthaḥ 
SA_GV01_rv_hn01u-2375	RV_1,112.08c yābhir vartikāṃ grasitām amuñcataṃ tābhir ū ṣu ūtibhir aśvinā gatam //	yābhiḥ vartikām grasitām amuñcatam tābhiḥ u su ūtibhiḥ aśvinā gatam 
SA_GV01_rv_hn01u-2376	RV_1,112.09a yābhiḥ sindhum madhumantam asaścataṃ vasiṣṭhaṃ yābhir ajarāv ajinvatam /	yābhiḥ sindhum madhumantam asaścatam vasiṣṭham yābhiḥ ajarau ajinvatam 
SA_GV01_rv_hn01u-2377	RV_1,112.09c yābhiḥ kutsaṃ śrutaryaṃ naryam āvataṃ tābhir ū ṣu ūtibhir aśvinā gatam //	yābhiḥ kutsam śrutaryam naryam āvatam tābhiḥ u su ūtibhiḥ aśvinā gatam 
SA_GV01_rv_hn01u-2378	RV_1,112.10a yābhir viśpalāṃ dhanasām atharvyaṃ sahasramīḷha ājāv ajinvatam /	yābhiḥ viśpalām dhanasām atharvyam sahasramīḍhe ājau ajinvatam 
SA_GV01_rv_hn01u-2379	RV_1,112.10c yābhir vaśam aśvyam preṇim āvataṃ tābhir ū ṣu ūtibhir aśvinā gatam //	yābhiḥ vaśam aśvyam preṇim āvatam tābhiḥ u su ūtibhiḥ aśvinā gatam 
SA_GV01_rv_hn01u-2380	RV_1,112.11a yābhiḥ sudānū auśijāya vaṇije dīrghaśravase madhu kośo akṣarat /	yābhiḥ sudānū auśijāya vaṇije dīrghaśravase madhu kośaḥ akṣarat 
SA_GV01_rv_hn01u-2381	RV_1,112.11c kakṣīvantaṃ stotāraṃ yābhir āvataṃ tābhir ū ṣu ūtibhir aśvinā gatam //	kakṣīvantam stotāram yābhiḥ āvatam tābhiḥ u su ūtibhiḥ aśvinā gatam 
SA_GV01_rv_hn01u-2382	RV_1,112.12a yābhī rasāṃ kṣodasodnaḥ pipinvathur anaśvaṃ yābhī ratham āvataṃ jiṣe /	yābhiḥ rasām kṣodasā udnaḥ pipinvathuḥ an aśvam yābhiḥ ratham āvatam jiṣe 
SA_GV01_rv_hn01u-2383	RV_1,112.12c yābhis triśoka usriyā udājata tābhir ū ṣu ūtibhir aśvinā gatam //	yābhiḥ triśokaḥ usriyāḥ udājata tābhiḥ u su ūtibhiḥ aśvinā gatam 
SA_GV01_rv_hn01u-2384	RV_1,112.13a yābhiḥ sūryam pariyāthaḥ parāvati mandhātāraṃ kṣaitrapatyeṣv āvatam /	yābhiḥ sūryam pariyāthaḥ parāvati mandhātāram kṣaitrapatyeṣu āvatam 
SA_GV01_rv_hn01u-2385	RV_1,112.13c yābhir vipram pra bharadvājam āvataṃ tābhir ū ṣu ūtibhir aśvinā gatam //	yābhiḥ vipram pra bharadvājam āvatam tābhiḥ u su ūtibhiḥ aśvinā gatam 
SA_GV01_rv_hn01u-2386	RV_1,112.14a yābhir mahām atithigvaṃ kaśojuvaṃ divodāsaṃ śambarahatya āvatam /	yābhiḥ mahām atithigvam kaśojuvam divodāsam śambara hatye āvatam 
SA_GV01_rv_hn01u-2387	RV_1,112.14c yābhiḥ pūrbhidye trasadasyum āvataṃ tābhir ū ṣu ūtibhir aśvinā gatam //	yābhiḥ pūḥ bhidye trasadasyum āvatam tābhiḥ u su ūtibhiḥ aśvinā gatam 
SA_GV01_rv_hn01u-2388	RV_1,112.15a yābhir vamraṃ vipipānam upastutaṃ kaliṃ yābhir vittajāniṃ duvasyathaḥ /	yābhiḥ vamram vipipānam upastutam kalim yābhiḥ vitta jānim duvasyathaḥ 
SA_GV01_rv_hn01u-2389	RV_1,112.15c yābhir vyaśvam uta pṛthim āvataṃ tābhir ū ṣu ūtibhir aśvinā gatam //	yābhiḥ vyaśvam uta pṛthim āvatam tābhiḥ u su ūtibhiḥ aśvinā gatam 
SA_GV01_rv_hn01u-2390	RV_1,112.16a yābhir narā śayave yābhir atraye yābhiḥ purā manave gātum īṣathuḥ /	yābhiḥ narā śayave yābhiḥ atraye yābhiḥ purā manave gātum īṣathuḥ 
SA_GV01_rv_hn01u-2391	RV_1,112.16c yābhiḥ śārīr ājataṃ syūmaraśmaye tābhir ū ṣu ūtibhir aśvinā gatam //	yābhiḥ śārīḥ ājatam syūmaraśmaye tābhiḥ u su ūtibhiḥ aśvinā gatam 
SA_GV01_rv_hn01u-2392	RV_1,112.17a yābhiḥ paṭharvā jaṭharasya majmanāgnir nādīdec cita iddho ajmann ā /	yābhiḥ paṭharvā jaṭharasya majmanā agniḥ na adīdet citaḥ iddhaḥ ajman ā 
SA_GV01_rv_hn01u-2393	RV_1,112.17c yābhiḥ śaryātam avatho mahādhane tābhir ū ṣu ūtibhir aśvinā gatam //	yābhiḥ śaryātam avathaḥ mahā dhane tābhiḥ u su ūtibhiḥ aśvinā gatam 
SA_GV01_rv_hn01u-2394	RV_1,112.18a yābhir aṅgiro manasā niraṇyatho 'graṃ gacchatho vivare goarṇasaḥ /	yābhiḥ aṅgiraḥ manasā niraṇyathaḥ gram gacchathaḥ vivare go arṇasaḥ 
SA_GV01_rv_hn01u-2395	RV_1,112.18c yābhir manuṃ śūram iṣā samāvataṃ tābhir ū ṣu ūtibhir aśvinā gatam //	yābhiḥ manum śūram iṣā samāvatam tābhiḥ u su ūtibhiḥ aśvinā gatam 
SA_GV01_rv_hn01u-2396	RV_1,112.19a yābhiḥ patnīr vimadāya nyūhathur ā gha vā yābhir aruṇīr aśikṣatam /	yābhiḥ patnīḥ vimadāya nyūhathuḥ ā gha vā yābhiḥ aruṇīḥ aśikṣatam 
SA_GV01_rv_hn01u-2397	RV_1,112.19c yābhiḥ sudāsa ūhathuḥ sudevyaṃ tābhir ū ṣu ūtibhir aśvinā gatam //	yābhiḥ sudāse ūhathuḥ su devyam tābhiḥ u su ūtibhiḥ aśvinā gatam 
SA_GV01_rv_hn01u-2398	RV_1,112.20a yābhiḥ śantātī bhavatho dadāśuṣe bhujyuṃ yābhir avatho yābhir adhrigum /	yābhiḥ śantātī bhavathaḥ dadāśuṣe bhujyum yābhiḥ avathaḥ yābhiḥ adhrigum 
SA_GV01_rv_hn01u-2399	RV_1,112.20c omyāvatīṃ subharām ṛtastubhaṃ tābhir ū ṣu ūtibhir aśvinā gatam //	omyāvatīm subharām ṛta stubham tābhiḥ u su ūtibhiḥ aśvinā gatam 
SA_GV01_rv_hn01u-2400	RV_1,112.21a yābhiḥ kṛśānum asane duvasyatho jave yābhir yūno arvantam āvatam /	yābhiḥ kṛśānum asane duvasyathaḥ jave yābhiḥ yūnaḥ arvantam āvatam 
SA_GV01_rv_hn01u-2401	RV_1,112.21c madhu priyam bharatho yat saraḍbhyas tābhir ū ṣu ūtibhir aśvinā gatam //	madhu priyam bharathaḥ yat saraḍbhyaḥ tābhiḥ u su ūtibhiḥ aśvinā gatam 
SA_GV01_rv_hn01u-2402	RV_1,112.22a yābhir naraṃ goṣuyudhaṃ nṛṣāhye kṣetrasya sātā tanayasya jinvathaḥ /	yābhiḥ naram goṣuyudham nṛṣāhye kṣetrasya sātā tanayasya jinvathaḥ 
SA_GV01_rv_hn01u-2403	RV_1,112.22c yābhī rathāṃ avatho yābhir arvatas tābhir ū ṣu ūtibhir aśvinā gatam //	yābhiḥ avathaḥ yābhiḥ arvataḥ tābhiḥ u su ūtibhiḥ aśvinā gatam 
SA_GV01_rv_hn01u-2404	RV_1,112.23a yābhiḥ kutsam ārjuneyaṃ śatakratū pra turvītim pra ca dabhītim āvatam /	yābhiḥ kutsam ārjuneyam śata kratū pra turvītim pra ca dabhītim āvatam 
SA_GV01_rv_hn01u-2405	RV_1,112.23c yābhir dhvasantim puruṣantim āvataṃ tābhir ū ṣu ūtibhir aśvinā gatam //	yābhiḥ dhvasantim puruṣantim āvatam tābhiḥ u su ūtibhiḥ aśvinā gatam 
SA_GV01_rv_hn01u-2406	RV_1,112.24a apnasvatīm aśvinā vācam asme kṛtaṃ no dasrā vṛṣaṇā manīṣām /	apnasvatīm aśvinā vācam asme kṛtam naḥ dasrā vṛṣaṇā manīṣām 
SA_GV01_rv_hn01u-2407	RV_1,112.24c adyūtye 'vase ni hvaye vāṃ vṛdhe ca no bhavataṃ vājasātau //	a dyūtye vase ni hvaye vām vṛdhe ca naḥ bhavatam vājasātau 
SA_GV01_rv_hn01u-2408	RV_1,112.25a dyubhir aktubhiḥ pari pātam asmān ariṣṭebhir aśvinā saubhagebhiḥ /	dyubhiḥ aktubhiḥ pari pātam asmān ariṣṭebhiḥ aśvinā saubhagebhiḥ 
SA_GV01_rv_hn01u-2409	RV_1,112.25c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2410	RV_1,113.01a idaṃ śreṣṭhaṃ jyotiṣāṃ jyotir āgāc citraḥ praketo ajaniṣṭa vibhvā /	idam śreṣṭham jyotiṣām jyotiḥ āgāt citraḥ praketaḥ ajaniṣṭa vibhvā 
SA_GV01_rv_hn01u-2411	RV_1,113.01c yathā prasūtā savituḥ savāyaṃ evā rātry uṣase yonim āraik //	yathā prasūtā savituḥ savāyam evā rātrī uṣase yonim āraik 
SA_GV01_rv_hn01u-2412	RV_1,113.02a ruśadvatsā ruśatī śvetyāgād āraig u kṛṣṇā sadanāny asyāḥ /	ruśat vatsā ruśatī śvetyā agāt āraik u kṛṣṇā sadanāni asyāḥ 
SA_GV01_rv_hn01u-2413	RV_1,113.02c samānabandhū amṛte anūcī dyāvā varṇaṃ carata āmināne //	samāna bandhū amṛte anūcī dyāvā varṇam carataḥ āmināne 
SA_GV01_rv_hn01u-2414	RV_1,113.03a samāno adhvā svasror anantas tam anyānyā carato devaśiṣṭe /	samānaḥ adhvā svasroḥ anantaḥ tam anyā anyā carataḥ deva śiṣṭe 
SA_GV01_rv_hn01u-2415	RV_1,113.03c na methete na tasthatuḥ sumeke naktoṣāsā samanasā virūpe //	na methete na tasthatuḥ sumeke naktoṣāsā samanasā virūpe 
SA_GV01_rv_hn01u-2416	RV_1,113.04a bhāsvatī netrī sūnṛtānām aceti citrā vi duro na āvaḥ /	bhāsvatī netrī sūnṛtānām aceti citrā vi duraḥ naḥ āvaḥ 
SA_GV01_rv_hn01u-2417	RV_1,113.04c prārpyā jagad vy u no rāyo akhyad uṣā ajīgar bhuvanāni viśvā //	prārpyā jagat vi u naḥ rāyaḥ akhyat uṣāḥ ajīgaḥ bhuvanāni viśvā 
SA_GV01_rv_hn01u-2418	RV_1,113.05a jihmaśye caritave maghony ābhogaya iṣṭaye rāya u tvam /	jihmaśye caritave maghonī ābhogaye iṣṭaye rāye u tvam 
SA_GV01_rv_hn01u-2419	RV_1,113.05c dabhram paśyadbhya urviyā vicakṣa uṣā ajīgar bhuvanāni viśvā //	dabhram paśyadbhyaḥ urviyā vicakṣe uṣāḥ ajīgaḥ bhuvanāni viśvā 
SA_GV01_rv_hn01u-2420	RV_1,113.06a kṣatrāya tvaṃ śravase tvam mahīyā iṣṭaye tvam artham iva tvam ityai /	kṣatrāya tvam śravase tvam mahīyai iṣṭaye tvam artham iva tvam ityai 
SA_GV01_rv_hn01u-2421	RV_1,113.06c visadṛśā jīvitābhipracakṣa uṣā ajīgar bhuvanāni viśvā //	visadṛśā jīvitā abhipracakṣe uṣāḥ ajīgaḥ bhuvanāni viśvā 
SA_GV01_rv_hn01u-2422	RV_1,113.07a eṣā divo duhitā praty adarśi vyucchantī yuvatiḥ śukravāsāḥ /	eṣā divaḥ duhitā prati adarśi vyucchantī yuvatiḥ śukra vāsāḥ 
SA_GV01_rv_hn01u-2423	RV_1,113.07c viśvasyeśānā pārthivasya vasva uṣo adyeha subhage vy uccha //	viśvasya īśānā pārthivasya vasvaḥ uṣaḥ adyā iha subhage vi uccha 
SA_GV01_rv_hn01u-2424	RV_1,113.08a parāyatīnām anv eti pātha āyatīnām prathamā śaśvatīnām /	parāyatīnām anu eti pāthaḥ āyatīnām prathamā śaśvatīnām 
SA_GV01_rv_hn01u-2425	RV_1,113.08c vyucchantī jīvam udīrayanty uṣā mṛtaṃ kaṃ cana bodhayantī //	vyucchantī jīvam udīrayantī uṣāḥ mṛtam kam cana bodhayantī 
SA_GV01_rv_hn01u-2426	RV_1,113.09a uṣo yad agniṃ samidhe cakartha vi yad āvaś cakṣasā sūryasya /	uṣaḥ yat agnim samidhe cakartha vi yat āvaḥ cakṣasā sūryasya 
SA_GV01_rv_hn01u-2427	RV_1,113.09c yan mānuṣān yakṣyamāṇāṃ ajīgas tad deveṣu cakṛṣe bhadram apnaḥ //	yat mānuṣān yakṣyamāṇām ajīgaḥ tat deveṣu cakṛṣe bhadram apnaḥ 
SA_GV01_rv_hn01u-2428	RV_1,113.10a kiyāty ā yat samayā bhavāti yā vyūṣur yāś ca nūnaṃ vyucchān /	kiyāti ā yat samayā bhavāti yāḥ vyūṣuḥ yāḥ ca nūnam vyucchān 
SA_GV01_rv_hn01u-2429	RV_1,113.10c anu pūrvāḥ kṛpate vāvaśānā pradīdhyānā joṣam anyābhir eti //	anu pūrvāḥ kṛpate vāvaśānā pradīdhyānā joṣam anyābhiḥ eti 
SA_GV01_rv_hn01u-2430	RV_1,113.11a īyuṣ ṭe ye pūrvatarām apaśyan vyucchantīm uṣasam martyāsaḥ /	īyuḥ ṭe ye pūrvatarām apaśyan vyucchantīm uṣasam martyāsaḥ 
SA_GV01_rv_hn01u-2431	RV_1,113.11c asmābhir ū nu praticakṣyābhūd o te yanti ye aparīṣu paśyān //	asmābhiḥ u nu praticakṣya abhūt ā u te yanti ye aparīṣu paśyān 
SA_GV01_rv_hn01u-2432	RV_1,113.12a yāvayaddveṣā ṛtapā ṛtejāḥ sumnāvarī sūnṛtā īrayantī /	yāvayat dveṣāḥ ṛta pāḥ ṛtejāḥ sumnāvarī sūnṛtāḥ īrayantī 
SA_GV01_rv_hn01u-2433	RV_1,113.12c sumaṅgalīr bibhratī devavītim ihādyoṣaḥ śreṣṭhatamā vy uccha //	su maṅgalīḥ bibhratī deva vītim iha adya uṣaḥ śreṣṭhatamā vi uccha 
SA_GV01_rv_hn01u-2434	RV_1,113.13a śaśvat puroṣā vy uvāsa devy atho adyedaṃ vy āvo maghonī /	śaśvat purā uṣāḥ vi uvāsa devī atho adyā idam vi āvaḥ maghonī 
SA_GV01_rv_hn01u-2435	RV_1,113.13c atho vy ucchād uttarāṃ anu dyūn ajarāmṛtā carati svadhābhiḥ //	atha u vi ucchāt uttarām anu dyūn ajarā amṛtā carati svadhābhiḥ 
SA_GV01_rv_hn01u-2436	RV_1,113.14a vy añjibhir diva ātāsv adyaud apa kṛṣṇāṃ nirṇijaṃ devy āvaḥ /	vi añjibhiḥ divaḥ ātāsu adyaut apa kṛṣṇām nirṇijam devī āvaḥ 
SA_GV01_rv_hn01u-2437	RV_1,113.14c prabodhayanty aruṇebhir aśvair oṣā yāti suyujā rathena //	prabodhayantī aruṇebhiḥ aśvaiḥ ā uṣāḥ yāti su yujā rathena 
SA_GV01_rv_hn01u-2438	RV_1,113.15a āvahantī poṣyā vāryāṇi citraṃ ketuṃ kṛṇute cekitānā /	āvahantī poṣyā vāryāṇi citram ketum kṛṇute cekitānā 
SA_GV01_rv_hn01u-2439	RV_1,113.15c īyuṣīṇām upamā śaśvatīnāṃ vibhātīnām prathamoṣā vy aśvait //	īyuṣīṇām upamā śaśvatīnām vibhātīnām prathamā uṣāḥ vi aśvait 
SA_GV01_rv_hn01u-2440	RV_1,113.16a ud īrdhvaṃ jīvo asur na āgād apa prāgāt tama ā jyotir eti /	ud īrdhvam jīvaḥ asuḥ naḥ āgāt apa prāgāt tamaḥ ā jyotiḥ eti 
SA_GV01_rv_hn01u-2441	RV_1,113.16c āraik panthāṃ yātave sūryāyāganma yatra pratiranta āyuḥ //	āraik panthām yātave sūryāya aganma yatra pratirante āyuḥ 
SA_GV01_rv_hn01u-2442	RV_1,113.17a syūmanā vāca ud iyarti vahni stavāno rebha uṣaso vibhātīḥ /	syūmanā vācaḥ ud iyarti vahniḥ stavānaḥ rebhaḥ uṣasaḥ vibhātīḥ 
SA_GV01_rv_hn01u-2443	RV_1,113.17c adyā tad uccha gṛṇate maghony asme āyur ni didīhi prajāvat //	adyā tat uccha gṛṇate maghoni asme āyuḥ ni didīhi prajāvat 
SA_GV01_rv_hn01u-2444	RV_1,113.18a yā gomatīr uṣasaḥ sarvavīrā vyucchanti dāśuṣe martyāya /	yāḥ gomatīḥ uṣasaḥ sarva vīrāḥ vyucchanti dāśuṣe martyāya 
SA_GV01_rv_hn01u-2445	RV_1,113.18c vāyor iva sūnṛtānām udarke tā aśvadā aśnavat somasutvā //	vāyoḥ iva sūnṛtānām udarke tāḥ aśva dāḥ aśnavat soma sutvā 
SA_GV01_rv_hn01u-2446	RV_1,113.19a mātā devānām aditer anīkaṃ yajñasya ketur bṛhatī vi bhāhi /	mātā devānām aditeḥ anīkam yajñasya ketuḥ bṛhatī vi bhāhi 
SA_GV01_rv_hn01u-2447	RV_1,113.19c praśastikṛd brahmaṇe no vy ucchā no jane janaya viśvavāre //	praśasti kṛt brahmaṇe naḥ vi uccha ā naḥ jane janaya viśva vāre 
SA_GV01_rv_hn01u-2448	RV_1,113.20a yac citram apna uṣaso vahantījānāya śaśamānāya bhadram /	yat citram apnaḥ uṣasaḥ vahanti ījānāya śaśamānāya bhadram 
SA_GV01_rv_hn01u-2449	RV_1,113.20c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2450	RV_1,114.01a imā rudrāya tavase kapardine kṣayadvīrāya pra bharāmahe matīḥ /	imāḥ rudrāya tavase kapardine kṣayadvīrāya pra bharāmahe matīḥ 
SA_GV01_rv_hn01u-2451	RV_1,114.01c yathā śam asad dvipade catuṣpade viśvam puṣṭaṃ grāme asminn anāturam //	yathā śam asat dvipade catuṣpade viśvam puṣṭam grāme asmin anāturam 
SA_GV01_rv_hn01u-2452	RV_1,114.02a mṛḷā no rudrota no mayas kṛdhi kṣayadvīrāya namasā vidhema te /	mṛḷa naḥ rudra uta naḥ mayaḥ kṛdhi kṣayadvīrāya namasā vidhema te 
SA_GV01_rv_hn01u-2453	RV_1,114.02c yac chaṃ ca yoś ca manur āyeje pitā tad aśyāma tava rudra praṇītiṣu //	yat śam ca yoḥ ca manuḥ āyeje pitā tat aśyāma tava rudra praṇītiṣu 
SA_GV01_rv_hn01u-2454	RV_1,114.03a aśyāma te sumatiṃ devayajyayā kṣayadvīrasya tava rudra mīḍhvaḥ /	aśyāma te sumatim deva yajyayā kṣayadvīrasya tava rudra mīḍhvaḥ 
SA_GV01_rv_hn01u-2455	RV_1,114.03c sumnāyann id viśo asmākam ā carāriṣṭavīrā juhavāma te haviḥ //	sumnāyan id viśaḥ asmākam ā cara ariṣṭa vīrāḥ juhavāma te haviḥ 
SA_GV01_rv_hn01u-2456	RV_1,114.04a tveṣaṃ vayaṃ rudraṃ yajñasādhaṃ vaṅkuṃ kavim avase ni hvayāmahe /	tveṣam vayam rudram yajñasādham vaṅkum kavim avase ni hvayāmahe 
SA_GV01_rv_hn01u-2457	RV_1,114.04c āre asmad daivyaṃ heḷo asyatu sumatim id vayam asyā vṛṇīmahe //	āre asmat daivyam heḍaḥ asyatu sumatim id vayam asya ā vṛṇīmahe 
SA_GV01_rv_hn01u-2458	RV_1,114.05a divo varāham aruṣaṃ kapardinaṃ tveṣaṃ rūpaṃ namasā ni hvayāmahe /	divaḥ varāham aruṣam kapardinam tveṣam rūpam namasā ni hvayāmahe 
SA_GV01_rv_hn01u-2459	RV_1,114.05c haste bibhrad bheṣajā vāryāṇi śarma varma cchardir asmabhyaṃ yaṃsat //	haste bibhrat bheṣajā vāryāṇi śarma varma chardiḥ asmabhyam yaṃsat 
SA_GV01_rv_hn01u-2460	RV_1,114.06a idam pitre marutām ucyate vacaḥ svādoḥ svādīyo rudrāya vardhanam /	idam pitre marutām ucyate vacaḥ svādoḥ svādīyaḥ rudrāya vardhanam 
SA_GV01_rv_hn01u-2461	RV_1,114.06c rāsvā ca no amṛta martabhojanaṃ tmane tokāya tanayāya mṛḷa //	rāsvā ca naḥ amṛta marta bhojanam tmane tokāya tanayāya mṛḷa 
SA_GV01_rv_hn01u-2462	RV_1,114.07a mā no mahāntam uta mā no arbhakam mā na ukṣantam uta mā na ukṣitam /	mā naḥ mahāntam uta mā naḥ arbhakam mā naḥ ukṣantam uta mā naḥ ukṣitam 
SA_GV01_rv_hn01u-2463	RV_1,114.07c mā no vadhīḥ pitaram mota mātaram mā naḥ priyās tanvo rudra rīriṣaḥ //	mā naḥ vadhīḥ pitaram mā uta mātaram mā naḥ priyāḥ tanvaḥ rudra rīriṣaḥ 
SA_GV01_rv_hn01u-2464	RV_1,114.08a mā nas toke tanaye mā na āyau mā no goṣu mā no aśveṣu rīriṣaḥ /	mā naḥ toke tanaye mā naḥ āyau mā naḥ goṣu mā naḥ aśveṣu rīriṣaḥ 
SA_GV01_rv_hn01u-2465	RV_1,114.08c vīrān mā no rudra bhāmito vadhīr haviṣmantaḥ sadam it tvā havāmahe //	vīrān mā naḥ rudra bhāmitaḥ vadhīḥ haviṣmantaḥ sadam id tvā havāmahe 
SA_GV01_rv_hn01u-2466	RV_1,114.09a upa te stomān paśupā ivākaraṃ rāsvā pitar marutāṃ sumnam asme /	upa te stomān paśu pāḥ iva akaram rāsvā pitar marutām sumnam asme 
SA_GV01_rv_hn01u-2467	RV_1,114.09c bhadrā hi te sumatir mṛḷayattamāthā vayam ava it te vṛṇīmahe //	bhadrā hi te sumatiḥ mṛḍayattama athā vayam avaḥ id te vṛṇīmahe 
SA_GV01_rv_hn01u-2468	RV_1,114.10a āre te goghnam uta pūruṣaghnaṃ kṣayadvīra sumnam asme te astu /	āre te go ghnam uta pūruṣa ghnam kṣayadvīra sumnam asme te astu 
SA_GV01_rv_hn01u-2469	RV_1,114.10c mṛḷā ca no adhi ca brūhi devādhā ca naḥ śarma yaccha dvibarhāḥ //	mṛḷa ca naḥ adhi ca brūhi deva adhā ca naḥ śarma yaccha dvibarhāḥ 
SA_GV01_rv_hn01u-2470	RV_1,114.11a avocāma namo asmā avasyavaḥ śṛṇotu no havaṃ rudro marutvān /	avocāma namaḥ asmai avasyavaḥ śṛṇotu naḥ havam rudraḥ marutvān 
SA_GV01_rv_hn01u-2471	RV_1,114.11c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2472	RV_1,115.01a citraṃ devānām ud agād anīkaṃ cakṣur mitrasya varuṇasyāgneḥ /	citram devānām ud agāt anīkam cakṣuḥ mitrasya varuṇasya agneḥ 
SA_GV01_rv_hn01u-2473	RV_1,115.01c āprā dyāvāpṛthivī antarikṣaṃ sūrya ātmā jagatas tasthuṣaś ca //	āprāḥ dyāvāpṛthivī antarikṣam sūryaḥ ātmā jagataḥ tasthuṣaḥ ca 
SA_GV01_rv_hn01u-2474	RV_1,115.02a sūryo devīm uṣasaṃ rocamānām maryo na yoṣām abhy eti paścāt /	sūryaḥ devīm uṣasam rocamānām maryaḥ na yoṣām abhī eti paścāt 
SA_GV01_rv_hn01u-2475	RV_1,115.02c yatrā naro devayanto yugāni vitanvate prati bhadrāya bhadram //	yatrā naraḥ devayantaḥ yugāni vitanvate prati bhadrāya bhadram 
SA_GV01_rv_hn01u-2476	RV_1,115.03a bhadrā aśvā haritaḥ sūryasya citrā etagvā anumādyāsaḥ /	bhadrāḥ aśvāḥ haritaḥ sūryasya citrāḥ etagvāḥ anumādyāsaḥ 
SA_GV01_rv_hn01u-2477	RV_1,115.03c namasyanto diva ā pṛṣṭham asthuḥ pari dyāvāpṛthivī yanti sadyaḥ //	namasyantaḥ divaḥ ā pṛṣṭham asthuḥ pari dyāvāpṛthivī yanti sadyas 
SA_GV01_rv_hn01u-2478	RV_1,115.04a tat sūryasya devatvaṃ tan mahitvam madhyā kartor vitataṃ saṃ jabhāra /	tat sūryasya deva tvam tat mahi tvam madhyā kartoḥ vitatam sam jabhāra 
SA_GV01_rv_hn01u-2479	RV_1,115.04c yaded ayukta haritaḥ sadhasthād ād rātrī vāsas tanute simasmai //	yadā id ayukta haritaḥ sadhasthāt āt rātrī vāsaḥ tanute simasmai 
SA_GV01_rv_hn01u-2480	RV_1,115.05a tan mitrasya varuṇasyābhicakṣe sūryo rūpaṃ kṛṇute dyor upasthe /	tat mitrasya varuṇasya abhicakṣe sūryaḥ rūpam kṛṇute dyoḥ upasthe 
SA_GV01_rv_hn01u-2481	RV_1,115.05c anantam anyad ruśad asya pājaḥ kṛṣṇam anyad dharitaḥ sam bharanti //	anantam anyat ruśat asya pājaḥ kṛṣṇam anyat haritaḥ sam bharanti 
SA_GV01_rv_hn01u-2482	RV_1,115.06a adyā devā uditā sūryasya nir aṃhasaḥ pipṛtā nir avadyāt /	adyā devāḥ uditā sūryasya niḥ aṃhasaḥ pipṛta niḥ avadyāt 
SA_GV01_rv_hn01u-2483	RV_1,115.06c tan no mitro varuṇo māmahantām aditiḥ sindhuḥ pṛthivī uta dyauḥ //	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_hn01u-2484	RV_1,116.01a nāsatyābhyām barhir iva pra vṛñje stomāṃ iyarmy abhriyeva vātaḥ /	nāsatyābhyām barhiḥ iva pra vṛñje stomān iyarmi abhriyā iva vātaḥ 
SA_GV01_rv_hn01u-2485	RV_1,116.01c yāv arbhagāya vimadāya jāyāṃ senājuvā nyūhatū rathena //	yau arbhagāya vimadāya jāyām senā juvā nyūhatuḥ rathena 
SA_GV01_rv_hn01u-2486	RV_1,116.02a vīḷupatmabhir āśuhemabhir vā devānāṃ vā jūtibhiḥ śāśadānā /	vīḍu patmabhiḥ āśu hemabhiḥ vā devānām vā jūtibhiḥ śāśadānā 
SA_GV01_rv_hn01u-2487	RV_1,116.02c tad rāsabho nāsatyā sahasram ājā yamasya pradhane jigāya //	tat rāsabhaḥ nāsatyā sahasram ājā yamasya pradhane jigāya 
SA_GV01_rv_hn01u-2488	RV_1,116.03a tugro ha bhujyum aśvinodameghe rayiṃ na kaś cin mamṛvāṃ avāhāḥ /	tugraḥ ha bhujyum aśvinā uda meghe rayim na kaḥ cit mamṛvān avāhār 
SA_GV01_rv_hn01u-2489	RV_1,116.03c tam ūhathur naubhir ātmanvatībhir antarikṣaprudbhir apodakābhiḥ //	tam ūhathuḥ naubhiḥ ātmanvatībhiḥ antarikṣa prudbhiḥ apodakābhiḥ 
SA_GV01_rv_hn01u-2490	RV_1,116.04a tisraḥ kṣapas trir ahātivrajadbhir nāsatyā bhujyum ūhathuḥ pataṅgaiḥ /	tisraḥ kṣapaḥ tris ahā ativrajadbhiḥ nāsatyā bhujyum ūhathuḥ pataṅgaiḥ 
SA_GV01_rv_hn01u-2491	RV_1,116.04c samudrasya dhanvann ārdrasya pāre tribhī rathaiḥ śatapadbhiḥ ṣaḷaśvaiḥ //	samudrasya dhanvan ārdrasya pāre tribhiḥ rathaiḥ śata padbhiḥ ṣaṣ aśvaiḥ 
SA_GV01_rv_hn01u-2492	RV_1,116.05a anārambhaṇe tad avīrayethām anāsthāne agrabhaṇe samudre /	an ārambhaṇe tat avīrayethām an āsthāne agrabhaṇe samudre 
SA_GV01_rv_hn01u-2493	RV_1,116.05c yad aśvinā ūhathur bhujyum astaṃ śatāritrāṃ nāvam ātasthivāṃsam //	yat aśvinau ūhathuḥ bhujyum astam śata aritrām nāvam ātasthivāṃsam 
SA_GV01_rv_hn01u-2494	RV_1,116.06a yam aśvinā dadathuḥ śvetam aśvam aghāśvāya śaśvad it svasti /	yam aśvinā dadathuḥ śvetam aśvam agha aśvāya śaśvat id svasti 
SA_GV01_rv_hn01u-2495	RV_1,116.06c tad vāṃ dātram mahi kīrtenyam bhūt paidvo vājī sadam id dhavyo aryaḥ //	tat vām dātram mahi kīrtenyam bhūt paidvaḥ vājī sadam id havyaḥ aryaḥ 
SA_GV01_rv_hn01u-2496	RV_1,116.07a yuvaṃ narā stuvate pajriyāya kakṣīvate aradatam purandhim /	yuvam narā stuvate pajriyāya kakṣīvate aradatam purandhim 
SA_GV01_rv_hn01u-2497	RV_1,116.07c kārotarāc chaphād aśvasya vṛṣṇaḥ śataṃ kumbhāṃ asiñcataṃ surāyāḥ //	kārotarāt śaphāt aśvasya vṛṣṇaḥ śatam kumbhān asiñcatam surāyāḥ 
SA_GV01_rv_hn01u-2498	RV_1,116.08a himenāgniṃ ghraṃsam avārayethām pitumatīm ūrjam asmā adhattam /	himena agnim ghraṃsam avārayethām pitumatīm ūrjam asmai adhattam 
SA_GV01_rv_hn01u-2499	RV_1,116.08c ṛbīse atrim aśvināvanītam un ninyathuḥ sarvagaṇaṃ svasti //	ṛbīse atrim aśvinā avanītam ud ninyathuḥ sarva gaṇam svasti 
SA_GV01_rv_hn01u-2500	RV_1,116.09a parāvataṃ nāsatyānudethām uccābudhnaṃ cakrathur jihmabāram /	parāvatam nāsatyā anudethām uccābudhnam cakrathuḥ jihma bāram 
SA_GV01_rv_hn01u-2501	RV_1,116.09c kṣarann āpo na pāyanāya rāye sahasrāya tṛṣyate gotamasya //	kṣaran āpaḥ na pāyanāya rāye sahasrāya tṛṣyate gotamasya 
SA_GV01_rv_hn01u-2502	RV_1,116.10a jujuruṣo nāsatyota vavrim prāmuñcataṃ drāpim iva cyavānāt /	jujuruṣaḥ nāsatya uta vavrim prāmuñcatam drāpim iva cyavānāt 
SA_GV01_rv_hn01u-2503	RV_1,116.10c prātirataṃ jahitasyāyur dasrād it patim akṛṇutaṃ kanīnām //	prātiratam jahitasya āyuḥ dasrā āt id patim akṛṇutam kanīnām 
SA_GV01_rv_hn01u-2504	RV_1,116.11a tad vāṃ narā śaṃsyaṃ rādhyaṃ cābhiṣṭiman nāsatyā varūtham /	tat vām narā śaṃsyam rādhyam ca abhiṣṭiman nāsatyāḥ varūtham 
SA_GV01_rv_hn01u-2505	RV_1,116.11c yad vidvāṃsā nidhim ivāpagūḷham ud darśatād ūpathur vandanāya //	yat vidvāṃsā nidhim iva apagūḍham ud darśatāt ūpathuḥ vandanāya 
SA_GV01_rv_hn01u-2506	RV_1,116.12a tad vāṃ narā sanaye daṃsa ugram āviṣ kṛṇomi tanyatur na vṛṣṭim /	tat vām narā sanaye daṃsaḥ ugram āvis kṛṇomi tanyatuḥ na vṛṣṭim 
SA_GV01_rv_hn01u-2507	RV_1,116.12c dadhyaṅ ha yan madhv ātharvaṇo vām aśvasya śīrṣṇā pra yad īm uvāca //	dadhyaṅ ha yat madhu ātharvaṇaḥ vām aśvasya śīrṣṇā pra yat īm uvāca 
SA_GV01_rv_hn01u-2508	RV_1,116.13a ajohavīn nāsatyā karā vām mahe yāman purubhujā purandhiḥ /	ajohavīt nāsatyā karā vām mahe yāman puru bhujā purandhiḥ 
SA_GV01_rv_hn01u-2509	RV_1,116.13c śrutaṃ tac chāsur iva vadhrimatyā hiraṇyahastam aśvināv adattam //	śrutam tat śāsuḥ iva vadhrimatyāḥ hiraṇyahastam aśvinau adattam 
SA_GV01_rv_hn01u-2510	RV_1,116.14a āsno vṛkasya vartikām abhīke yuvaṃ narā nāsatyāmumuktam /	āsnaḥ vṛkasya vartikām abhīke yuvam narā nāsatya amumuktam 
SA_GV01_rv_hn01u-2511	RV_1,116.14c uto kavim purubhujā yuvaṃ ha kṛpamāṇam akṛṇutaṃ vicakṣe //	uta u kavim puru bhujā yuvam ha kṛpamāṇam akṛṇutam vicakṣe 
SA_GV01_rv_hn01u-2512	RV_1,116.15a caritraṃ hi ver ivācchedi parṇam ājā khelasya paritakmyāyām /	caritram hi veḥ iva acchedi parṇam ājā khelasya paritakmyāyām 
SA_GV01_rv_hn01u-2513	RV_1,116.15c sadyo jaṅghām āyasīṃ viśpalāyai dhane hite sartave praty adhattam //	sadyas jaṅghām āyasīm viśpalāyai dhane hite sartave prati adhattam 
SA_GV01_rv_hn01u-2514	RV_1,116.16a śatam meṣān vṛkye cakṣadānam ṛjrāśvaṃ tam pitāndhaṃ cakāra /	śatam meṣān vṛkye cakṣadānam ṛjrāśvam tam pitā andham cakāra 
SA_GV01_rv_hn01u-2515	RV_1,116.16c tasmā akṣī nāsatyā vicakṣa ādhattaṃ dasrā bhiṣajāv anarvan //	tasmai akṣī nāsatyāḥ vicakṣe ādhattam dasrā bhiṣajau anarvan 
SA_GV01_rv_hn01u-2516	RV_1,116.17a ā vāṃ rathaṃ duhitā sūryasya kārṣmevātiṣṭhad arvatā jayantī /	ā vām ratham duhitā sūryasya kārṣma iva atiṣṭhat arvatā jayantī 
SA_GV01_rv_hn01u-2517	RV_1,116.17c viśve devā anv amanyanta hṛdbhiḥ sam u śriyā nāsatyā sacethe //	viśve devāḥ anu amanyanta hṛdbhiḥ sam u śriyā nāsatyā sacethe 
SA_GV01_rv_hn01u-2518	RV_1,116.18a yad ayātaṃ divodāsāya vartir bharadvājāyāśvinā hayantā /	yat ayātam divodāsāya vartiḥ bharadvājāya aśvinā 
SA_GV01_rv_hn01u-2519	RV_1,116.18c revad uvāha sacano ratho vāṃ vṛṣabhaś ca śiṃśumāraś ca yuktā //	revat uvāha sacanaḥ rathaḥ vām vṛṣabhaḥ ca śiṃśumāraḥ ca yuktā 
SA_GV01_rv_hn01u-2520	RV_1,116.19a rayiṃ sukṣatraṃ svapatyam āyuḥ suvīryaṃ nāsatyā vahantā /	rayim su kṣatram su apatyam āyuḥ su vīryam nāsatyā vahantā 
SA_GV01_rv_hn01u-2521	RV_1,116.19c ā jahnāvīṃ samanasopa vājais trir ahno bhāgaṃ dadhatīm ayātam //	ā jahnāvīm samanasā upa vājaiḥ tris ahnaḥ bhāgam dadhatīm ayātam 
SA_GV01_rv_hn01u-2522	RV_1,116.20a pariviṣṭaṃ jāhuṣaṃ viśvataḥ sīṃ sugebhir naktam ūhathū rajobhiḥ /	pariviṣṭam jāhuṣam viśvatas sīm sugebhiḥ naktam ūhathuḥ rajobhiḥ 
SA_GV01_rv_hn01u-2523	RV_1,116.20c vibhindunā nāsatyā rathena vi parvatāṃ ajarayū ayātam //	vibhindunā nāsatyā rathena vi parvatān ajarayū ayātam 
SA_GV01_rv_hn01u-2524	RV_1,116.21a ekasyā vastor āvataṃ raṇāya vaśam aśvinā sanaye sahasrā /	ekasyāḥ vastoḥ āvatam raṇāya vaśam aśvinā sanaye sahasrā 
SA_GV01_rv_hn01u-2525	RV_1,116.21c nir ahataṃ ducchunā indravantā pṛthuśravaso vṛṣaṇāv arātīḥ //	niḥ ahatam ducchunāḥ indravantā pṛthuśravasaḥ vṛṣaṇau arātīḥ 
SA_GV01_rv_hn01u-2526	RV_1,116.22a śarasya cid ārcatkasyāvatād ā nīcād uccā cakrathuḥ pātave vāḥ /	śarasya cit ārcatkasya avatāt ā nīcāt uccā cakrathuḥ pātave vāḥ 
SA_GV01_rv_hn01u-2527	RV_1,116.22c śayave cin nāsatyā śacībhir jasuraye staryam pipyathur gām //	śayave cit nāsatyā śacībhiḥ jasuraye staryam pipyathuḥ gām 
SA_GV01_rv_hn01u-2528	RV_1,116.23a avasyate stuvate kṛṣṇiyāya ṛjūyate nāsatyā śacībhiḥ /	avasyate stuvate kṛṣṇiyāya ṛjūyate nāsatyā śacībhiḥ 
SA_GV01_rv_hn01u-2529	RV_1,116.23c paśuṃ na naṣṭam iva darśanāya viṣṇāpvaṃ dadathur viśvakāya //	paśum na naṣṭam iva darśanāya viṣṇāpvam dadathuḥ viśvakāya 
SA_GV01_rv_hn01u-2530	RV_1,116.24a daśa rātrīr aśivenā nava dyūn avanaddhaṃ śnathitam apsv antaḥ /	daśa rātrīḥ aśivena nava dyūn avanaddham śnathitam apsu antar 
SA_GV01_rv_hn01u-2531	RV_1,116.24c viprutaṃ rebham udani pravṛktam un ninyathuḥ somam iva sruveṇa //	viprutam rebham udani pravṛktam ud ninyathuḥ somam iva sruveṇa 
SA_GV01_rv_hn01u-2532	RV_1,116.25a pra vāṃ daṃsāṃsy aśvināv avocam asya patiḥ syāṃ sugavaḥ suvīraḥ /	pra vām daṃsāṃsi aśvinau avocam asya patiḥ syām sugavaḥ su vīraḥ 
SA_GV01_rv_hn01u-2533	RV_1,116.25c uta paśyann aśnuvan dīrgham āyur astam ivej jarimāṇaṃ jagamyām //	uta paśyan aśnuvan dīrgham āyuḥ astam iva id jarimāṇam jagamyām 
SA_GV01_rv_hn01u-2534	RV_1,117.01a madhvaḥ somasyāśvinā madāya pratno hotā vivāsate vām /	madhvaḥ somasya aśvinā madāya pratnaḥ hotā vivāsate vām 
SA_GV01_rv_hn01u-2535	RV_1,117.01c barhiṣmatī rātir viśritā gīr iṣā yātaṃ nāsatyopa vājaiḥ //	barhiṣmatī rātiḥ viśritā gīḥ iṣā yātam nāsatyā upa vājaiḥ 
SA_GV01_rv_hn01u-2536	RV_1,117.02a yo vām aśvinā manaso javīyān rathaḥ svaśvo viśa ājigāti /	yaḥ vām aśvinā manasaḥ javīyān rathaḥ su aśvaḥ viśaḥ ājigāti 
SA_GV01_rv_hn01u-2537	RV_1,117.02c yena gacchathaḥ sukṛto duroṇaṃ tena narā vartir asmabhyaṃ yātam //	yena gacchathaḥ su kṛtaḥ duroṇam tena narā vartiḥ asmabhyam yātam 
SA_GV01_rv_hn01u-2538	RV_1,117.03a ṛṣiṃ narāv aṃhasaḥ pāñcajanyam ṛbīsād atrim muñcatho gaṇena /	ṛṣim narau aṃhasaḥ pāñcajanyam ṛbīsāt atrim muñcathaḥ gaṇena 
SA_GV01_rv_hn01u-2539	RV_1,117.03c minantā dasyor aśivasya māyā anupūrvaṃ vṛṣaṇā codayantā //	minantā dasyoḥ aśivasya māyāḥ anupūrvam vṛṣaṇā codayantā 
SA_GV01_rv_hn01u-2540	RV_1,117.04a aśvaṃ na gūḷham aśvinā durevair ṛṣiṃ narā vṛṣaṇā rebham apsu /	aśvam na gūḍham aśvinā durevaiḥ ṛṣim narā vṛṣaṇā rebham apsu 
SA_GV01_rv_hn01u-2541	RV_1,117.04c saṃ taṃ riṇītho viprutaṃ daṃsobhir na vāṃ jūryanti pūrvyā kṛtāni //	sam tam riṇīthaḥ viprutam daṃsobhiḥ na vām jūryanti pūrvyā kṛtāni 
SA_GV01_rv_hn01u-2542	RV_1,117.05a suṣupvāṃsaṃ na nirṛter upasthe sūryaṃ na dasrā tamasi kṣiyantam /	suṣupvāṃsam na nirṛteḥ upasthe sūryam na dasrā tamasi kṣiyantam 
SA_GV01_rv_hn01u-2543	RV_1,117.05c śubhe rukmaṃ na darśataṃ nikhātam ud ūpathur aśvinā vandanāya //	śubhe rukmam na darśatam nikhātam ud ūpathuḥ aśvinā vandanāya 
SA_GV01_rv_hn01u-2544	RV_1,117.06a tad vāṃ narā śaṃsyam pajriyeṇa kakṣīvatā nāsatyā parijman /	tat vām narā śaṃsyam pajriyeṇa kakṣīvatā nāsatyā parijman 
SA_GV01_rv_hn01u-2545	RV_1,117.06c śaphād aśvasya vājino janāya śataṃ kumbhāṃ asiñcatam madhūnām //	śaphāt aśvasya vājinaḥ janāya śatam kumbhān asiñcatam madhūnām 
SA_GV01_rv_hn01u-2546	RV_1,117.07a yuvaṃ narā stuvate kṛṣṇiyāya viṣṇāpvaṃ dadathur viśvakāya /	yuvam narā stuvate kṛṣṇiyāya viṣṇāpvam dadathuḥ viśvakāya 
SA_GV01_rv_hn01u-2547	RV_1,117.07c ghoṣāyai cit pitṛṣade duroṇe patiṃ jūryantyā aśvināv adattam //	ghoṣāyai cit pitṛṣade duroṇe patim jūryantyai aśvinau adattam 
SA_GV01_rv_hn01u-2548	RV_1,117.08a yuvaṃ śyāvāya ruśatīm adattam mahaḥ kṣoṇasyāśvinā kaṇvāya /	yuvam śyāvāya ruśatīm adattam mahaḥ kṣoṇasya aśvinā kaṇvāya 
SA_GV01_rv_hn01u-2549	RV_1,117.08c pravācyaṃ tad vṛṣaṇā kṛtaṃ vāṃ yan nārṣadāya śravo adhyadhattam //	pravācyam tat vṛṣaṇā kṛtam vām yat nārṣadāya śravaḥ adhyadhattam 
SA_GV01_rv_hn01u-2550	RV_1,117.09a purū varpāṃsy aśvinā dadhānā ni pedava ūhathur āśum aśvam /	purū varpāṃsi aśvinā dadhānā ni pedavaḥ ūhathuḥ āśum aśvam 
SA_GV01_rv_hn01u-2551	RV_1,117.09c sahasrasāṃ vājinam apratītam ahihanaṃ śravasyaṃ tarutram //	sahasra sām vājinam apratītam ahi hanam śravasyam tarutram 
SA_GV01_rv_hn01u-2552	RV_1,117.10a etāni vāṃ śravasyā sudānū brahmāṅgūṣaṃ sadanaṃ rodasyoḥ /	etāni vām śravasyā sudānū brahma āṅgūṣam sadanam rodasyoḥ 
SA_GV01_rv_hn01u-2553	RV_1,117.10c yad vām pajrāso aśvinā havante yātam iṣā ca viduṣe ca vājam //	yat vām pajrāsaḥ aśvinā havante yātam iṣā ca viduṣe ca vājam 
SA_GV01_rv_hn01u-2554	RV_1,117.11a sūnor mānenāśvinā gṛṇānā vājaṃ viprāya bhuraṇā radantā /	sūnoḥ mānena aśvinā gṛṇānā vājam viprāya bhuraṇā radantā 
SA_GV01_rv_hn01u-2555	RV_1,117.11c agastye brahmaṇā vāvṛdhānā saṃ viśpalāṃ nāsatyāriṇītam //	agastye brahmaṇā vāvṛdhānā sam viśpalām nāsatyā ariṇītam 
SA_GV01_rv_hn01u-2556	RV_1,117.12a kuha yāntā suṣṭutiṃ kāvyasya divo napātā vṛṣaṇā śayutrā /	kuha yāntā suṣṭutim kāvyasya divaḥ napātā vṛṣaṇā śayutrā 
SA_GV01_rv_hn01u-2557	RV_1,117.12c hiraṇyasyeva kalaśaṃ nikhātam ud ūpathur daśame aśvināhan //	hiraṇyasya iva kalaśam nikhātam ud ūpathuḥ daśame aśvinā ahan 
SA_GV01_rv_hn01u-2558	RV_1,117.13a yuvaṃ cyavānam aśvinā jarantam punar yuvānaṃ cakrathuḥ śacībhiḥ /	yuvam cyavānam aśvinā jarantam punar yuvānam cakrathuḥ śacībhiḥ 
SA_GV01_rv_hn01u-2559	RV_1,117.13c yuvo rathaṃ duhitā sūryasya saha śriyā nāsatyāvṛṇīta //	yuvoḥ ratham duhitā sūryasya saha śriyā nāsatyā avṛṇīta 
SA_GV01_rv_hn01u-2560	RV_1,117.14a yuvaṃ tugrāya pūrvyebhir evaiḥ punarmanyāv abhavataṃ yuvānā /	yuvam tugrāya pūrvyebhiḥ evaiḥ punarmanyau abhavatam yuvānā 
SA_GV01_rv_hn01u-2561	RV_1,117.14c yuvam bhujyum arṇaso niḥ samudrād vibhir ūhathur ṛjrebhir aśvaiḥ //	yuvam bhujyum arṇasaḥ niḥ samudrāt vibhiḥ ūhathuḥ ṛjrebhiḥ aśvaiḥ 
SA_GV01_rv_hn01u-2562	RV_1,117.15a ajohavīd aśvinā taugryo vām proḷhaḥ samudram avyathir jaganvān /	ajohavīt aśvinā taugryaḥ vām proḍhaḥ samudram avyathiḥ jaganvān 
SA_GV01_rv_hn01u-2563	RV_1,117.15c niṣ ṭam ūhathuḥ suyujā rathena manojavasā vṛṣaṇā svasti //	niḥ tam ūhathuḥ su yujā rathena manaḥ javasā vṛṣaṇā svasti 
SA_GV01_rv_hn01u-2564	RV_1,117.16a ajohavīd aśvinā vartikā vām āsno yat sīm amuñcataṃ vṛkasya /	ajohavīt aśvinā vartikā vām āsnaḥ yat sīm amuñcatam vṛkasya 
SA_GV01_rv_hn01u-2565	RV_1,117.16c vi jayuṣā yayathuḥ sānv adrer jātaṃ viṣvāco ahataṃ viṣeṇa //	vi jayuṣā yayathuḥ sānū adreḥ jātam viṣvācaḥ ahatam viṣeṇa 
SA_GV01_rv_hn01u-2566	RV_1,117.17a śatam meṣān vṛkye māmahānaṃ tamaḥ praṇītam aśivena pitrā /	śatam meṣān vṛkye māmahānam tamaḥ praṇītam aśivena pitrā 
SA_GV01_rv_hn01u-2567	RV_1,117.17c ākṣī ṛjrāśve aśvināv adhattaṃ jyotir andhāya cakrathur vicakṣe //	ā akṣī ṛjrāśve aśvinau adhattam jyotiḥ andhāya cakrathuḥ vicakṣe 
SA_GV01_rv_hn01u-2568	RV_1,117.18a śunam andhāya bharam ahvayat sā vṛkīr aśvinā vṛṣaṇā nareti /	śunam andhāya bharam ahvayat sā vṛkīḥ aśvinā vṛṣaṇā narā iti 
SA_GV01_rv_hn01u-2569	RV_1,117.18c jāraḥ kanīna iva cakṣadāna ṛjrāśvaḥ śatam ekaṃ ca meṣān //	jāraḥ kanīnaḥ iva cakṣadānaḥ ṛjrāśvaḥ śatam ekam ca meṣān 
SA_GV01_rv_hn01u-2570	RV_1,117.19a mahī vām ūtir aśvinā mayobhūr uta srāmaṃ dhiṣṇyā saṃ riṇīthaḥ /	mahī vām ūtiḥ aśvinā mayaḥ bhūḥ uta srāmam dhiṣṇyā sam riṇīthaḥ 
SA_GV01_rv_hn01u-2571	RV_1,117.19c athā yuvām id ahvayat purandhir āgacchataṃ sīṃ vṛṣaṇāv avobhiḥ //	athā yuvām id ahvayat purandhiḥ āgacchatam sīm vṛṣaṇau avobhiḥ 
SA_GV01_rv_hn01u-2572	RV_1,117.20a adhenuṃ dasrā staryaṃ viṣaktām apinvataṃ śayave aśvinā gām /	adhenum dasrā staryam viṣaktām apinvatam śayave aśvinā gām 
SA_GV01_rv_hn01u-2573	RV_1,117.20c yuvaṃ śacībhir vimadāya jāyāṃ ny ūhathuḥ purumitrasya yoṣām //	yuvam śacībhiḥ vimadāya jāyām ni ūhathuḥ purumitrasya yoṣām 
SA_GV01_rv_hn01u-2574	RV_1,117.21a yavaṃ vṛkeṇāśvinā vapanteṣaṃ duhantā manuṣāya dasrā /	yavam vṛkeṇa aśvinā vapantā iṣam duhantā manuṣāya dasrā 
SA_GV01_rv_hn01u-2575	RV_1,117.21c abhi dasyum bakureṇā dhamantoru jyotiś cakrathur āryāya //	abhi dasyum bakureṇa dhamantā uru jyotiḥ cakrathuḥ āryāya 
SA_GV01_rv_hn01u-2576	RV_1,117.22a ātharvaṇāyāśvinā dadhīce 'śvyaṃ śiraḥ praty airayatam /	ātharvaṇāya aśvinā dadhīce śvyam śiraḥ prati airayatam 
SA_GV01_rv_hn01u-2577	RV_1,117.22c sa vām madhu pra vocad ṛtāyan tvāṣṭraṃ yad dasrāv apikakṣyaṃ vām //	sa vām madhu pra vocat ṛtāyan tvāṣṭram yat dasrau apikakṣyam vām 
SA_GV01_rv_hn01u-2578	RV_1,117.23a sadā kavī sumatim ā cake vāṃ viśvā dhiyo aśvinā prāvatam me /	sadā kavī sumatim ā cake vām viśvāḥ dhiyaḥ aśvinā prāvatam me 
SA_GV01_rv_hn01u-2579	RV_1,117.23c asme rayiṃ nāsatyā bṛhantam apatyasācaṃ śrutyaṃ rarāthām //	asme rayim nāsatyāḥ bṛhantam apatyasācam śrutyam rarāthām 
SA_GV01_rv_hn01u-2580	RV_1,117.24a hiraṇyahastam aśvinā rarāṇā putraṃ narā vadhrimatyā adattam /	hiraṇyahastam aśvinā rarāṇā putram narā vadhrimatyai adattam 
SA_GV01_rv_hn01u-2581	RV_1,117.24c tridhā ha śyāvam aśvinā vikastam uj jīvasa airayataṃ sudānū //	tridhā ha śyāvam aśvinā vikastam ud jīvase airayatam sudānū 
SA_GV01_rv_hn01u-2582	RV_1,117.25a etāni vām aśvinā vīryāṇi pra pūrvyāṇy āyavo 'vocan /	etāni vām aśvinā vīryāṇi pra pūrvyāṇi āyavaḥ vocan 
SA_GV01_rv_hn01u-2583	RV_1,117.25c brahma kṛṇvanto vṛṣaṇā yuvabhyāṃ suvīrāso vidatham ā vadema //	brahma kṛṇvantaḥ vṛṣaṇā yuvabhyām su vīrāsaḥ vidatham ā vadema 
SA_GV01_rv_hn01u-2584	RV_1,118.01a ā vāṃ ratho aśvinā śyenapatvā sumṛḷīkaḥ svavāṃ yātv arvāṅ /	ā vām rathaḥ aśvinā śyena patvā su mṛḍīkaḥ su avām yātu arvāṅ 
SA_GV01_rv_hn01u-2585	RV_1,118.01c yo martyasya manaso javīyān trivandhuro vṛṣaṇā vātaraṃhāḥ //	yaḥ martyasya manasaḥ javīyān tri vandhuraḥ vṛṣaṇā vāta raṃhāḥ 
SA_GV01_rv_hn01u-2586	RV_1,118.02a trivandhureṇa trivṛtā rathena tricakreṇa suvṛtā yātam arvāk /	tri vandhureṇa trivṛtā rathena tri cakreṇa suvṛtā yātam arvāk 
SA_GV01_rv_hn01u-2587	RV_1,118.02c pinvataṃ gā jinvatam arvato no vardhayatam aśvinā vīram asme //	pinvatam gāḥ jinvatam arvataḥ naḥ vardhayatam aśvinā vīram asme 
SA_GV01_rv_hn01u-2588	RV_1,118.03a pravadyāmanā suvṛtā rathena dasrāv imaṃ śṛṇutaṃ ślokam adreḥ /	pravat yāmanā suvṛtā rathena dasrau imam śṛṇutam ślokam adreḥ 
SA_GV01_rv_hn01u-2589	RV_1,118.03c kim aṅga vām praty avartiṃ gamiṣṭhāhur viprāso aśvinā purājāḥ //	kim aṅga vām prati avartim gamiṣṭhā āhuḥ viprāsaḥ aśvinā purājāḥ 
SA_GV01_rv_hn01u-2590	RV_1,118.04a ā vāṃ śyenāso aśvinā vahantu rathe yuktāsa āśavaḥ pataṅgāḥ /	ā vām śyenāsaḥ aśvinā vahantu rathe yuktāsaḥ āśavaḥ pataṅgāḥ 
SA_GV01_rv_hn01u-2591	RV_1,118.04c ye apturo divyāso na gṛdhrā abhi prayo nāsatyā vahanti //	ye apturaḥ divyāsaḥ na gṛdhrāḥ abhi prayaḥ nāsatyā vahanti 
SA_GV01_rv_hn01u-2592	RV_1,118.05a ā vāṃ rathaṃ yuvatis tiṣṭhad atra juṣṭvī narā duhitā sūryasya /	ā vām ratham yuvatiḥ tiṣṭhat atra juṣṭvī narā duhitā sūryasya 
SA_GV01_rv_hn01u-2593	RV_1,118.05c pari vām aśvā vapuṣaḥ pataṅgā vayo vahantv aruṣā abhīke //	pari vām aśvāḥ vapuṣaḥ pataṅgāḥ vayaḥ vahantu aruṣāḥ abhīke 
SA_GV01_rv_hn01u-2594	RV_1,118.06a ud vandanam airataṃ daṃsanābhir ud rebhaṃ dasrā vṛṣaṇā śacībhiḥ /	ud vandanam airatam daṃsanābhiḥ ud rebham dasrā vṛṣaṇā śacībhiḥ 
SA_GV01_rv_hn01u-2595	RV_1,118.06c niṣ ṭaugryam pārayathaḥ samudrāt punaś cyavānaṃ cakrathur yuvānam //	niḥ taugryam pārayathaḥ samudrāt punar cyavānam cakrathuḥ yuvānam 
SA_GV01_rv_hn01u-2596	RV_1,118.07a yuvam atraye 'vanītāya taptam ūrjam omānam aśvināv adhattam /	yuvam atraye vanītāya taptam ūrjam omānam aśvinau adhattam 
SA_GV01_rv_hn01u-2597	RV_1,118.07c yuvaṃ kaṇvāyāpiriptāya cakṣuḥ praty adhattaṃ suṣṭutiṃ jujuṣāṇā //	yuvam kaṇvāya apiriptāya cakṣuḥ prati adhattam suṣṭutim jujuṣāṇā 
SA_GV01_rv_hn01u-2598	RV_1,118.08a yuvaṃ dhenuṃ śayave nādhitāyāpinvatam aśvinā pūrvyāya /	yuvam dhenum śayave nādhitāya apinvatam aśvinā pūrvyāya 
SA_GV01_rv_hn01u-2599	RV_1,118.08c amuñcataṃ vartikām aṃhaso niḥ prati jaṅghāṃ viśpalāyā adhattam //	amuñcatam vartikām aṃhasaḥ niḥ prati jaṅghām viśpalāyai adhattam 
SA_GV01_rv_hn01u-2600	RV_1,118.09a yuvaṃ śvetam pedava indrajūtam ahihanam aśvinādattam aśvam /	yuvam śvetam pedavaḥ indra jūtam ahi hanam aśvinā adattam aśvam 
SA_GV01_rv_hn01u-2601	RV_1,118.09c johūtram aryo abhibhūtim ugraṃ sahasrasāṃ vṛṣaṇaṃ vīḍvaṅgam //	johūtram aryaḥ abhibhūtim ugram sahasra sām vṛṣaṇam vīḍu aṅgam 
SA_GV01_rv_hn01u-2602	RV_1,118.10a tā vāṃ narā sv avase sujātā havāmahe aśvinā nādhamānāḥ /	tā vām narā su avase sujātā havāmahe aśvinā nādhamānāḥ 
SA_GV01_rv_hn01u-2603	RV_1,118.10c ā na upa vasumatā rathena giro juṣāṇā suvitāya yātam //	ā naḥ upa vasumatā rathena giraḥ juṣāṇā suvitāya yātam 
SA_GV01_rv_hn01u-2604	RV_1,118.11a ā śyenasya javasā nūtanenāsme yātaṃ nāsatyā sajoṣāḥ /	ā śyenasya javasā nūtanena asme yātam nāsatyā sajoṣāḥ 
SA_GV01_rv_hn01u-2605	RV_1,118.11c have hi vām aśvinā rātahavyaḥ śaśvattamāyā uṣaso vyuṣṭau //	have hi vām aśvinā rāta havyaḥ śaśvattamāyāḥ uṣasaḥ vyuṣṭau 
SA_GV01_rv_hn01u-2606	RV_1,119.01a ā vāṃ ratham purumāyam manojuvaṃ jīrāśvaṃ yajñiyaṃ jīvase huve /	ā vām ratham puru māyam manaḥ juvam jīra aśvam yajñiyam jīvase huve 
SA_GV01_rv_hn01u-2607	RV_1,119.01c sahasraketuṃ vaninaṃ śatadvasuṃ śruṣṭīvānaṃ varivodhām abhi prayaḥ //	sahasra ketum vaninam śatadvasum śruṣṭīvānam varivaḥ dhām abhi prayaḥ 
SA_GV01_rv_hn01u-2608	RV_1,119.02a ūrdhvā dhītiḥ praty asya prayāmany adhāyi śasman sam ayanta ā diśaḥ /	ūrdhvā dhītiḥ prati asya prayāmani adhāyi śasman sam ayanta ā diśaḥ 
SA_GV01_rv_hn01u-2609	RV_1,119.02c svadāmi gharmam prati yanty ūtaya ā vām ūrjānī ratham aśvināruhat //	svadāmi gharmam prati yanti ūtayaḥ ā vām ūrjānī ratham aśvinā āruhat 
SA_GV01_rv_hn01u-2610	RV_1,119.03a saṃ yan mithaḥ paspṛdhānāso agmata śubhe makhā amitā jāyavo raṇe /	sam yat mithas paspṛdhānāsaḥ agmata śubhe makhāḥ amitāḥ jāyavaḥ raṇe 
SA_GV01_rv_hn01u-2611	RV_1,119.03c yuvor aha pravaṇe cekite ratho yad aśvinā vahathaḥ sūrim ā varam //	yuvoḥ aha pravaṇe cekite rathaḥ yat aśvinā vahathaḥ sūrim ā varam 
SA_GV01_rv_hn01u-2612	RV_1,119.04a yuvam bhujyum bhuramāṇaṃ vibhir gataṃ svayuktibhir nivahantā pitṛbhya ā /	yuvam bhujyum bhuramāṇam vibhiḥ gatam sva yuktibhiḥ nivahantā pitṛbhyaḥ ā 
SA_GV01_rv_hn01u-2613	RV_1,119.04c yāsiṣṭaṃ vartir vṛṣaṇā vijenyaṃ divodāsāya mahi ceti vām avaḥ //	yāsiṣṭam vartiḥ vṛṣaṇā vijenyam divodāsāya mahi ceti vām avaḥ 
SA_GV01_rv_hn01u-2614	RV_1,119.05a yuvor aśvinā vapuṣe yuvāyujaṃ rathaṃ vāṇī yematur asya śardhyam /	yuvoḥ aśvinā vapuṣe yuvāyujam ratham vāṇī yematuḥ asya śardhyam 
SA_GV01_rv_hn01u-2615	RV_1,119.05c ā vām patitvaṃ sakhyāya jagmuṣī yoṣāvṛṇīta jenyā yuvām patī //	ā vām pati tvam sakhyāya jagmuṣī yoṣā vṛṇīta jenyā yuvām patī 
SA_GV01_rv_hn01u-2616	RV_1,119.06a yuvaṃ rebham pariṣūter uruṣyatho himena gharmam paritaptam atraye /	yuvam rebham pariṣūteḥ uruṣyathaḥ himena gharmam paritaptam atraye 
SA_GV01_rv_hn01u-2617	RV_1,119.06c yuvaṃ śayor avasam pipyathur gavi pra dīrgheṇa vandanas tāry āyuṣā //	yuvam śayoḥ avasam pipyathuḥ gavi pra dīrgheṇa vandanaḥ tāri āyuṣā 
SA_GV01_rv_hn01u-2618	RV_1,119.07a yuvaṃ vandanaṃ nirṛtaṃ jaraṇyayā rathaṃ na dasrā karaṇā sam invathaḥ /	yuvam vandanam nirṛtam jaraṇyayā ratham na dasrā karaṇā sam invathaḥ 
SA_GV01_rv_hn01u-2619	RV_1,119.07c kṣetrād ā vipraṃ janatho vipanyayā pra vām atra vidhate daṃsanā bhuvat //	kṣetrāt ā vipram janathaḥ vipanyayā pra vām atra vidhate daṃsanā bhuvat 
SA_GV01_rv_hn01u-2620	RV_1,119.08a agacchataṃ kṛpamāṇam parāvati pituḥ svasya tyajasā nibādhitam /	agacchatam kṛpamāṇam parāvati pituḥ svasya tyajasā nibādhitam 
SA_GV01_rv_hn01u-2621	RV_1,119.08c svarvatīr ita ūtīr yuvor aha citrā abhīke abhavann abhiṣṭayaḥ //	svarvatīḥ itas ūtīḥ yuvoḥ aha citrāḥ abhīke abhavan abhiṣṭayaḥ 
SA_GV01_rv_hn01u-2622	RV_1,119.09a uta syā vām madhuman makṣikārapan made somasyauśijo huvanyati /	uta syā vām madhumat makṣikā arapat made somasya auśijaḥ huvanyati 
SA_GV01_rv_hn01u-2623	RV_1,119.09c yuvaṃ dadhīco mana ā vivāsatho 'thā śiraḥ prati vām aśvyaṃ vadat //	yuvam dadhīcaḥ manaḥ ā vivāsathaḥ u thā śiraḥ prati vām aśvyam vadat 
SA_GV01_rv_hn01u-2624	RV_1,119.10a yuvam pedave puruvāram aśvinā spṛdhāṃ śvetaṃ tarutāraṃ duvasyathaḥ /	yuvam pedave puru vāram aśvinā spṛdhām śvetam tarutāram duvasyathaḥ 
SA_GV01_rv_hn01u-2625	RV_1,119.10c śaryair abhidyum pṛtanāsu duṣṭaraṃ carkṛtyam indram iva carṣaṇīsaham //	śaryaiḥ abhidyum pṛtanāsu duṣṭaram carkṛtyam indram iva carṣaṇīsaham 
SA_GV01_rv_hn01u-2626	RV_1,120.01a kā rādhad dhotrāśvinā vāṃ ko vāṃ joṣa ubhayoḥ /	kā rādhat hotrā aśvinā vām kaḥ vām joṣaḥ ubhayoḥ 
SA_GV01_rv_hn01u-2627	RV_1,120.01c kathā vidhāty apracetāḥ //	kathā vidhāti apracetāḥ 
SA_GV01_rv_hn01u-2628	RV_1,120.02a vidvāṃsāv id duraḥ pṛcched avidvān itthāparo acetāḥ /	vidvāṃsau id duraḥ pṛcchet avidvān itthā aparaḥ acetāḥ 
SA_GV01_rv_hn01u-2629	RV_1,120.02c nū cin nu marte akrau //	nū cit nu marte akrau 
SA_GV01_rv_hn01u-2630	RV_1,120.03a tā vidvāṃsā havāmahe vāṃ tā no vidvāṃsā manma vocetam adya /	tā vidvāṃsā havāmahe vām tā naḥ vidvāṃsā manma vocetam adya 
SA_GV01_rv_hn01u-2631	RV_1,120.03c prārcad dayamāno yuvākuḥ //	prārcat dayamānaḥ yuvākuḥ 
SA_GV01_rv_hn01u-2632	RV_1,120.04a vi pṛcchāmi pākyā na devān vaṣaṭkṛtasyādbhutasya dasrā /	vi pṛcchāmi pākyā na devān vaṣaṭkṛtasya adbhutasya dasrā 
SA_GV01_rv_hn01u-2633	RV_1,120.04c pātaṃ ca sahyaso yuvaṃ ca rabhyaso naḥ //	pātam ca sahyasaḥ yuvam ca rabhyasaḥ naḥ 
SA_GV01_rv_hn01u-2634	RV_1,120.05a pra yā ghoṣe bhṛgavāṇe na śobhe yayā vācā yajati pajriyo vām /	pra yā ghoṣe bhṛgavāṇe na śobhe yayā vācā yajati pajriyaḥ vām 
SA_GV01_rv_hn01u-2635	RV_1,120.05c praiṣayur na vidvān //	praiṣayuḥ na vidvān 
SA_GV01_rv_hn01u-2636	RV_1,120.06a śrutaṃ gāyatraṃ takavānasyāhaṃ cid dhi rirebhāśvinā vām /	śrutam gāyatram takavānasya aham cit hi rirebha aśvinā vām 
SA_GV01_rv_hn01u-2637	RV_1,120.06c ākṣī śubhas patī dan //	ā akṣī śubhaḥ patī dan 
SA_GV01_rv_hn01u-2638	RV_1,120.07a yuvaṃ hy āstam maho ran yuvaṃ vā yan niratataṃsatam /	yuvam hi āstam mahaḥ ran yuvam vā yat niratataṃsatam 
SA_GV01_rv_hn01u-2639	RV_1,120.07c tā no vasū sugopā syātam pātaṃ no vṛkād aghāyoḥ //	tā naḥ vasū su gopā syātam pātam naḥ vṛkāt aghāyoḥ 
SA_GV01_rv_hn01u-2640	RV_1,120.08a mā kasmai dhātam abhy amitriṇe no mākutrā no gṛhebhyo dhenavo guḥ /	mā kasmai dhātam abhī amitriṇe na u mā akutrā naḥ gṛhebhyaḥ dhenavaḥ guḥ 
SA_GV01_rv_hn01u-2641	RV_1,120.08c stanābhujo aśiśvīḥ //	stanābhujaḥ aśiśvīḥ 
SA_GV01_rv_hn01u-2642	RV_1,120.09a duhīyan mitradhitaye yuvāku rāye ca no mimītaṃ vājavatyai /	duhīyan mitradhitaye yuvāku rāye ca naḥ mimītam vājavatyai 
SA_GV01_rv_hn01u-2643	RV_1,120.09c iṣe ca no mimītaṃ dhenumatyai //	iṣe ca naḥ mimītam dhenumatyai 
SA_GV01_rv_hn01u-2644	RV_1,120.10a aśvinor asanaṃ ratham anaśvaṃ vājinīvatoḥ /	aśvinoḥ asanam ratham an aśvam vājinīvatoḥ 
SA_GV01_rv_hn01u-2645	RV_1,120.10c tenāham bhūri cākana //	tena aham bhūri cākana 
SA_GV01_rv_hn01u-2646	RV_1,120.11a ayaṃ samaha mā tanūhyāte janāṃ anu /	ayam samaha mā janān anu 
SA_GV01_rv_hn01u-2647	RV_1,120.11c somapeyaṃ sukho rathaḥ //	soma peyam sukhaḥ rathaḥ 
SA_GV01_rv_hn01u-2648	RV_1,120.12a adha svapnasya nir vide 'bhuñjataś ca revataḥ /	adha svapnasya niḥ vide bhuñjataḥ ca revataḥ 
SA_GV01_rv_hn01u-2649	RV_1,120.12c ubhā tā basri naśyataḥ //	ubhā tā basri naśyataḥ 
SA_GV01_rv_hn01u-2650	RV_1,121.01a kad itthā nṝṃḥ pātraṃ devayatāṃ śravad giro aṅgirasāṃ turaṇyan /	kad itthā nṝn pātram devayatām śravat giraḥ aṅgirasām turaṇyan 
SA_GV01_rv_hn01u-2651	RV_1,121.01c pra yad ānaḍ viśa ā harmyasyoru kraṃsate adhvare yajatraḥ //	pra yat ānaṭ viśaḥ ā harmyasya uru kraṃsate adhvare yajatraḥ 
SA_GV01_rv_hn01u-2652	RV_1,121.02a stambhīd dha dyāṃ sa dharuṇam pruṣāyad ṛbhur vājāya draviṇaṃ naro goḥ /	stambhīt ha dyām sa dharuṇam pruṣāyat ṛbhuḥ vājāya draviṇam naraḥ goḥ 
SA_GV01_rv_hn01u-2653	RV_1,121.02c anu svajām mahiṣaś cakṣata vrām menām aśvasya pari mātaraṃ goḥ //	anu sva jām mahiṣaḥ cakṣata vrām menām aśvasya pari mātaram goḥ 
SA_GV01_rv_hn01u-2654	RV_1,121.03a nakṣad dhavam aruṇīḥ pūrvyaṃ rāṭ turo viśām aṅgirasām anu dyūn /	nakṣat havam aruṇīḥ pūrvyam rāj turaḥ viśām aṅgirasām anu dyūn 
SA_GV01_rv_hn01u-2655	RV_1,121.03c takṣad vajraṃ niyutaṃ tastambhad dyāṃ catuṣpade naryāya dvipāde //	takṣat vajram niyutam tastambhat dyām catuṣpade naryāya dvipāde 
SA_GV01_rv_hn01u-2656	RV_1,121.04a asya made svaryaṃ dā ṛtāyāpīvṛtam usriyāṇām anīkam /	asya made svaryam dāḥ ṛtāya apīvṛtam usriyāṇām anīkam 
SA_GV01_rv_hn01u-2657	RV_1,121.04c yad dha prasarge trikakum nivartad apa druho mānuṣasya duro vaḥ //	yat ha prasarge trikakubh nivartat apa druhaḥ mānuṣasya duraḥ var 
SA_GV01_rv_hn01u-2658	RV_1,121.05a tubhyam payo yat pitarāv anītāṃ rādhaḥ suretas turaṇe bhuraṇyū /	tubhyam payaḥ yat pitarau anītām rādhaḥ su retaḥ turaṇe bhuraṇyu 
SA_GV01_rv_hn01u-2659	RV_1,121.05c śuci yat te rekṇa āyajanta sabardughāyāḥ paya usriyāyāḥ //	śuci yat te rekṇaḥ āyajanta sabardughāyāḥ payaḥ usriyāyāḥ 
SA_GV01_rv_hn01u-2660	RV_1,121.06a adha pra jajñe taraṇir mamattu pra rocy asyā uṣaso na sūraḥ /	adha pra jajñe taraṇiḥ mamattu pra roci asyāḥ uṣasaḥ na sūraḥ 
SA_GV01_rv_hn01u-2661	RV_1,121.06c indur yebhir āṣṭa sveduhavyaiḥ sruveṇa siñcañ jaraṇābhi dhāma //	induḥ yebhiḥ āṣṭa sveduhavyaiḥ sruveṇa siñcam jaraṇā abhi dhāma 
SA_GV01_rv_hn01u-2662	RV_1,121.07a svidhmā yad vanadhitir apasyāt sūro adhvare pari rodhanā goḥ /	su idhmā yat vanadhitiḥ apasyāt sūraḥ adhvare pari rodhanā goḥ 
SA_GV01_rv_hn01u-2663	RV_1,121.07c yad dha prabhāsi kṛtvyāṃ anu dyūn anarviśe paśviṣe turāya //	yat ha prabhāsi kṛtvyān anu dyūn anarviśe paśviṣe turāya 
SA_GV01_rv_hn01u-2664	RV_1,121.08a aṣṭā maho diva ādo harī iha dyumnāsāham abhi yodhāna utsam /	aṣṭā mahaḥ divaḥ ādaḥ harī iha dyumnāsāham abhi yodhānaḥ utsam 
SA_GV01_rv_hn01u-2665	RV_1,121.08c hariṃ yat te mandinaṃ dukṣan vṛdhe gorabhasam adribhir vātāpyam //	harim yat te mandinam dukṣan vṛdhe go rabhasam adribhiḥ vātāpyam 
SA_GV01_rv_hn01u-2666	RV_1,121.09a tvam āyasam prati vartayo gor divo aśmānam upanītam ṛbhvā /	tvam āyasam prati vartayaḥ goḥ divaḥ aśmānam upanītam ṛbhvā 
SA_GV01_rv_hn01u-2667	RV_1,121.09c kutsāya yatra puruhūta vanvañ chuṣṇam anantaiḥ pariyāsi vadhaiḥ //	kutsāya yatra puruhūta vanvam śuṣṇam anantaiḥ pariyāsi vadhaiḥ 
SA_GV01_rv_hn01u-2668	RV_1,121.10a purā yat sūras tamaso apītes tam adrivaḥ phaligaṃ hetim asya /	purā yat sūraḥ tamasaḥ apīteḥ tam adrivas phaligam hetim asya 
SA_GV01_rv_hn01u-2669	RV_1,121.10c śuṣṇasya cit parihitaṃ yad ojo divas pari sugrathitaṃ tad ādaḥ //	śuṣṇasya cit parihitam yat ojaḥ divaḥ pari su grathitam tat ādaḥ 
SA_GV01_rv_hn01u-2670	RV_1,121.11a anu tvā mahī pājasī acakre dyāvākṣāmā madatām indra karman /	anu tvā mahī pājasī a cakre dyāvākṣāmā madatām indra karman 
SA_GV01_rv_hn01u-2671	RV_1,121.11c tvaṃ vṛtram āśayānaṃ sirāsu maho vajreṇa siṣvapo varāhum //	tvam vṛtram āśayānam sirāsu mahaḥ u vajreṇa siṣvapaḥ varāhum 
SA_GV01_rv_hn01u-2672	RV_1,121.12a tvam indra naryo yāṃ avo nṝn tiṣṭhā vātasya suyujo vahiṣṭhān /	tvam indra naryaḥ yām avaḥ nṝn tiṣṭhāḥ vātasya su yujaḥ vahiṣṭhān 
SA_GV01_rv_hn01u-2673	RV_1,121.12c yaṃ te kāvya uśanā mandinaṃ dād vṛtrahaṇam pāryaṃ tatakṣa vajram //	yam te kāvyaḥ uśanāḥ mandinam dāt vṛtra haṇam pāryam tatakṣa vajram 
SA_GV01_rv_hn01u-2674	RV_1,121.13a tvaṃ sūro harito rāmayo nṝn bharac cakram etaśo nāyam indra /	tvam sūraḥ haritaḥ rāmayaḥ nṝn bharat cakram etaśaḥ na ayam indra 
SA_GV01_rv_hn01u-2675	RV_1,121.13c prāsya pāraṃ navatiṃ nāvyānām api kartam avartayo 'yajyūn //	prāsya pāram navatim nāvyānām api kartam avartayaḥ yajyūn 
SA_GV01_rv_hn01u-2676	RV_1,121.14a tvaṃ no asyā indra durhaṇāyāḥ pāhi vajrivo duritād abhīke /	tvam naḥ asyāḥ indra durhaṇāyāḥ pāhi vajrivas duritāt abhīke 
SA_GV01_rv_hn01u-2677	RV_1,121.14c pra no vājān rathyo aśvabudhyān iṣe yandhi śravase sūnṛtāyai //	pra naḥ vājān rathyaḥ aśva budhyān iṣe yandhi śravase sūnṛtāyai 
SA_GV01_rv_hn01u-2678	RV_1,121.15a mā sā te asmat sumatir vi dasad vājapramahaḥ sam iṣo varanta /	mā sā te asmat sumatiḥ vi dasat vāja pramahas sam iṣaḥ varanta 
SA_GV01_rv_hn01u-2679	RV_1,121.15c ā no bhaja maghavan goṣv aryo maṃhiṣṭhās te sadhamādaḥ syāma //	ā naḥ bhaja maghavan goṣu aryaḥ maṃhiṣṭhāḥ te sadhamādaḥ syāma 
SA_GV01_rv_hn01u-2680	RV_1,122.01a pra vaḥ pāntaṃ raghumanyavo 'ndho yajñaṃ rudrāya mīḷhuṣe bharadhvam /	pra vaḥ pāntam raghu manyavaḥ ndhaḥ yajñam rudrāya mīḍhuṣe bharadhvam 
SA_GV01_rv_hn01u-2681	RV_1,122.01c divo astoṣy asurasya vīrair iṣudhyeva maruto rodasyoḥ //	divaḥ astoṣi asurasya vīraiḥ iṣudhyā iva marutaḥ rodasyoḥ 
SA_GV01_rv_hn01u-2682	RV_1,122.02a patnīva pūrvahūtiṃ vāvṛdhadhyā uṣāsānaktā purudhā vidāne /	patnī iva pūrva hūtim vāvṛdhadhyai uṣāsānaktā purudhā vidāne 
SA_GV01_rv_hn01u-2683	RV_1,122.02c starīr nātkaṃ vyutaṃ vasānā sūryasya śriyā sudṛśī hiraṇyaiḥ //	starīḥ nā atkam vyutam vasānā sūryasya śriyā sudṛśī hiraṇyaiḥ 
SA_GV01_rv_hn01u-2684	RV_1,122.03a mamattu naḥ parijmā vasarhā mamattu vāto apāṃ vṛṣaṇvān /	mamattu naḥ parijmā vasarhā mamattu vātaḥ apām vṛṣaṇvān 
SA_GV01_rv_hn01u-2685	RV_1,122.03c śiśītam indrāparvatā yuvaṃ nas tan no viśve varivasyantu devāḥ //	śiśītam indrāparvatā yuvam naḥ tat naḥ viśve varivasyantu devāḥ 
SA_GV01_rv_hn01u-2686	RV_1,122.04a uta tyā me yaśasā śvetanāyai vyantā pāntauśijo huvadhyai /	uta tyā me yaśasā śvetanāyai vyantā huvadhyai 
SA_GV01_rv_hn01u-2687	RV_1,122.04c pra vo napātam apāṃ kṛṇudhvam pra mātarā rāspinasyāyoḥ //	pra vaḥ napātam apām kṛṇudhvam pra mātarā rāspinasya āyoḥ 
SA_GV01_rv_hn01u-2688	RV_1,122.05a ā vo ruvaṇyum auśijo huvadhyai ghoṣeva śaṃsam arjunasya naṃśe /	ā vaḥ ruvaṇyum auśijaḥ huvadhyai ghoṣa iva śaṃsam arjunasya naṃśe 
SA_GV01_rv_hn01u-2689	RV_1,122.05c pra vaḥ pūṣṇe dāvana āṃ acchā voceya vasutātim agneḥ //	pra vaḥ pūṣṇe dāvane ām acchā voceya vasutātim agneḥ 
SA_GV01_rv_hn01u-2690	RV_1,122.06a śrutam me mitrāvaruṇā havemota śrutaṃ sadane viśvataḥ sīm /	śrutam me mitrāvaruṇā havā imā uta śrutam sadane viśvatas sīm 
SA_GV01_rv_hn01u-2691	RV_1,122.06c śrotu naḥ śroturātiḥ suśrotuḥ sukṣetrā sindhur adbhiḥ //	śrotu naḥ śrotu rātiḥ su śrotuḥ su kṣetrā sindhuḥ adbhiḥ 
SA_GV01_rv_hn01u-2692	RV_1,122.07a stuṣe sā vāṃ varuṇa mitra rātir gavāṃ śatā pṛkṣayāmeṣu pajre /	stuṣe sā vām varuṇa mitra rātiḥ gavām śatā pṛkṣayāmeṣu pajre 
SA_GV01_rv_hn01u-2693	RV_1,122.07c śrutarathe priyarathe dadhānāḥ sadyaḥ puṣṭiṃ nirundhānāso agman //	śrutarathe priyarathe dadhānāḥ sadyas puṣṭim nirundhānāsaḥ agman 
SA_GV01_rv_hn01u-2694	RV_1,122.08a asya stuṣe mahimaghasya rādhaḥ sacā sanema nahuṣaḥ suvīrāḥ /	asya stuṣe mahi maghasya rādhaḥ sacā sanema nahuṣaḥ su vīrāḥ 
SA_GV01_rv_hn01u-2695	RV_1,122.08c jano yaḥ pajrebhyo vājinīvān aśvāvato rathino mahyaṃ sūriḥ //	janaḥ yaḥ pajrebhyaḥ vājinīvān aśvāvataḥ rathinaḥ mahyam sūriḥ 
SA_GV01_rv_hn01u-2696	RV_1,122.09a jano yo mitrāvaruṇāv abhidhrug apo na vāṃ sunoty akṣṇayādhruk /	janaḥ yaḥ mitrāvaruṇau abhidruh apaḥ na vām sunoti akṣṇayā adruh 
SA_GV01_rv_hn01u-2697	RV_1,122.09c svayaṃ sa yakṣmaṃ hṛdaye ni dhatta āpa yad īṃ hotrābhir ṛtāvā //	svayam sa yakṣmam hṛdaye ni dhatte āpa yat īm hotrābhiḥ ṛtāvā 
SA_GV01_rv_hn01u-2698	RV_1,122.10a sa vrādhato nahuṣo daṃsujūtaḥ śardhastaro narāṃ gūrtaśravāḥ /	sa vrādhataḥ nahuṣaḥ daṃsu jūtaḥ śardhastaraḥ narām gūrta śravāḥ 
SA_GV01_rv_hn01u-2699	RV_1,122.10c visṛṣṭarātir yāti bāḷhasṛtvā viśvāsu pṛtsu sadam ic chūraḥ //	visṛṣṭa rātiḥ yāti bāḷha sṛtvā viśvāsu pṛtsu sadam id śūraḥ 
SA_GV01_rv_hn01u-2700	RV_1,122.11a adha gmantā nahuṣo havaṃ sūreḥ śrotā rājāno amṛtasya mandrāḥ /	adha gmantā nahuṣaḥ havam sūreḥ śrota rājānaḥ amṛtasya mandrāḥ 
SA_GV01_rv_hn01u-2701	RV_1,122.11c nabhojuvo yan niravasya rādhaḥ praśastaye mahinā rathavate //	nabhaḥ juvaḥ yat niravasya rādhaḥ praśastaye mahinā rathavate 
SA_GV01_rv_hn01u-2702	RV_1,122.12a etaṃ śardhaṃ dhāma yasya sūrer ity avocan daśatayasya naṃśe /	etam śardham dhāma yasya sūreḥ iti avocan daśatayasya naṃśe 
SA_GV01_rv_hn01u-2703	RV_1,122.12c dyumnāni yeṣu vasutātī rāran viśve sanvantu prabhṛtheṣu vājam //	dyumnāni yeṣu vasutātiḥ rāran viśve sanvantu prabhṛtheṣu vājam 
SA_GV01_rv_hn01u-2704	RV_1,122.13a mandāmahe daśatayasya dhāser dvir yat pañca bibhrato yanty annā /	mandāmahe daśatayasya dhāseḥ dvis yat pañca bibhrataḥ yanti annā 
SA_GV01_rv_hn01u-2705	RV_1,122.13c kim iṣṭāśva iṣṭaraśmir eta īśānāsas taruṣa ṛñjate nṝn //	kim iṣṭa aśvaḥ iṣṭa raśmiḥ ete īśānāsaḥ taruṣe ṛñjate nṝn 
SA_GV01_rv_hn01u-2706	RV_1,122.14a hiraṇyakarṇam maṇigrīvam arṇas tan no viśve varivasyantu devāḥ /	hiraṇya karṇam maṇi grīvam arṇaḥ tat naḥ viśve varivasyantu devāḥ 
SA_GV01_rv_hn01u-2707	RV_1,122.14c aryo giraḥ sadya ā jagmuṣīr osrāś cākantūbhayeṣv asme //	aryaḥ giraḥ sadyas ā jagmuṣīḥ ā usrāḥ cākantu ubhayeṣu asme 
SA_GV01_rv_hn01u-2708	RV_1,122.15a catvāro mā maśarśārasya śiśvas trayo rājña āyavasasya jiṣṇoḥ /	catvāraḥ mā maśarśārasya śiśvaḥ trayaḥ rājñaḥ āyavasasya jiṣṇoḥ 
SA_GV01_rv_hn01u-2709	RV_1,122.15c ratho vām mitrāvaruṇā dīrghāpsāḥ syūmagabhastiḥ sūro nādyaut //	rathaḥ vām mitrāvaruṇā dīrgha apsāḥ syūma gabhastiḥ sūraḥ na adyaut 
SA_GV01_rv_hn01u-2710	RV_1,123.01a pṛthū ratho dakṣiṇāyā ayojy ainaṃ devāso amṛtāso asthuḥ /	pṛthuḥ rathaḥ dakṣiṇāyāḥ ayoji ā enam devāsaḥ amṛtāsaḥ asthuḥ 
SA_GV01_rv_hn01u-2711	RV_1,123.01c kṛṣṇād ud asthād aryā vihāyāś cikitsantī mānuṣāya kṣayāya //	kṛṣṇāt ud asthāt aryā vihāyāḥ cikitsantī mānuṣāya kṣayāya 
SA_GV01_rv_hn01u-2712	RV_1,123.02a pūrvā viśvasmād bhuvanād abodhi jayantī vājam bṛhatī sanutrī /	pūrvā viśvasmāt bhuvanāt abodhi jayantī vājam bṛhatī sanutrī 
SA_GV01_rv_hn01u-2713	RV_1,123.02c uccā vy akhyad yuvatiḥ punarbhūr oṣā agan prathamā pūrvahūtau //	uccā vi akhyat yuvatiḥ punarbhūḥ ā uṣāḥ agan prathamā pūrva hūtau 
SA_GV01_rv_hn01u-2714	RV_1,123.03a yad adya bhāgaṃ vibhajāsi nṛbhya uṣo devi martyatrā sujāte /	yat adya bhāgam vibhajāsi nṛbhyaḥ uṣaḥ devi martyatrā sujāte 
SA_GV01_rv_hn01u-2715	RV_1,123.03c devo no atra savitā damūnā anāgaso vocati sūryāya //	devaḥ naḥ atra savitā damūnāḥ anāgasaḥ vocati sūryāya 
SA_GV01_rv_hn01u-2716	RV_1,123.04a gṛhaṃ-gṛham ahanā yāty acchā dive-dive adhi nāmā dadhānā /	gṛhaṃgṛham ahanā yāti acchā dive dive adhi nāmā dadhānā 
SA_GV01_rv_hn01u-2717	RV_1,123.04c siṣāsantī dyotanā śaśvad āgād agram-agram id bhajate vasūnām //	siṣāsantī dyotanā śaśvat āgāt agram agram id bhajate vasūnām 
SA_GV01_rv_hn01u-2718	RV_1,123.05a bhagasya svasā varuṇasya jāmir uṣaḥ sūnṛte prathamā jarasva /	bhagasya svasā varuṇasya jāmiḥ uṣaḥ sūnṛte prathamā jarasva 
SA_GV01_rv_hn01u-2719	RV_1,123.05c paścā sa daghyā yo aghasya dhātā jayema taṃ dakṣiṇayā rathena //	paścā sa daghyāḥ yaḥ aghasya dhātā jayema tam dakṣiṇayā rathena 
SA_GV01_rv_hn01u-2720	RV_1,123.06a ud īratāṃ sūnṛtā ut purandhīr ud agnayaḥ śuśucānāso asthuḥ /	ud īratām sūnṛtāḥ ud purandhīḥ ud agnayaḥ śuśucānāsaḥ asthuḥ 
SA_GV01_rv_hn01u-2721	RV_1,123.06c spārhā vasūni tamasāpagūḷhāviṣ kṛṇvanty uṣaso vibhātīḥ //	spārhā vasūni tamasā apagūḍhā āvis kṛṇvanti uṣasaḥ vibhātīḥ 
SA_GV01_rv_hn01u-2722	RV_1,123.07a apānyad ety abhy anyad eti viṣurūpe ahanī saṃ carete /	apa anyat eti abhi anyat eti viṣurūpe ahanī sam carete 
SA_GV01_rv_hn01u-2723	RV_1,123.07c parikṣitos tamo anyā guhākar adyaud uṣāḥ śośucatā rathena //	parikṣitoḥ tamaḥ anyā guhā akaḥ adyaut uṣāḥ śośucatā rathena 
SA_GV01_rv_hn01u-2724	RV_1,123.08a sadṛśīr adya sadṛśīr id u śvo dīrghaṃ sacante varuṇasya dhāma /	sadṛśīḥ adya sadṛśīḥ id u śvas dīrgham sacante varuṇasya dhāma 
SA_GV01_rv_hn01u-2725	RV_1,123.08c anavadyās triṃśataṃ yojanāny ekaikā kratum pari yanti sadyaḥ //	anavadyāḥ triṃśatam yojanāni ekaikā kratum pari yanti sadyas 
SA_GV01_rv_hn01u-2726	RV_1,123.09a jānaty ahnaḥ prathamasya nāma śukrā kṛṣṇād ajaniṣṭa śvitīcī /	jānatī ahnaḥ prathamasya nāma śukrā kṛṣṇāt ajaniṣṭa śvitīcī 
SA_GV01_rv_hn01u-2727	RV_1,123.09c ṛtasya yoṣā na mināti dhāmāhar-ahar niṣkṛtam ācarantī //	ṛtasya yoṣā na mināti dhāma ahar ahar niṣkṛtam ācarantī 
SA_GV01_rv_hn01u-2728	RV_1,123.10a kanyeva tanvā śāśadānāṃ eṣi devi devam iyakṣamāṇam /	kanyā iva tanvā śāśadānā ām eṣi devi devam iyakṣamāṇam 
SA_GV01_rv_hn01u-2729	RV_1,123.10c saṃsmayamānā yuvatiḥ purastād āvir vakṣāṃsi kṛṇuṣe vibhātī //	saṃsmayamānā yuvatiḥ purastāt āvis vakṣāṃsi kṛṇuṣe vibhātī 
SA_GV01_rv_hn01u-2730	RV_1,123.11a susaṃkāśā mātṛmṛṣṭeva yoṣāvis tanvaṃ kṛṇuṣe dṛśe kam /	su saṃkāśā mātṛ mṛṣṭā iva yoṣā āvis tanvam kṛṇuṣe dṛśe kam 
SA_GV01_rv_hn01u-2731	RV_1,123.11c bhadrā tvam uṣo vitaraṃ vy uccha na tat te anyā uṣaso naśanta //	bhadrā tvam uṣaḥ vitaram vi uccha na tat te anyāḥ uṣasaḥ naśanta 
SA_GV01_rv_hn01u-2732	RV_1,123.12a aśvāvatīr gomatīr viśvavārā yatamānā raśmibhiḥ sūryasya /	aśvāvatīḥ gomatīḥ viśva vārāḥ yatamānāḥ raśmibhiḥ sūryasya 
SA_GV01_rv_hn01u-2733	RV_1,123.12c parā ca yanti punar ā ca yanti bhadrā nāma vahamānā uṣāsaḥ //	parā ca yanti punar ā ca yanti bhadrā nāma vahamānāḥ uṣāsaḥ 
SA_GV01_rv_hn01u-2734	RV_1,123.13a ṛtasya raśmim anuyacchamānā bhadram-bhadraṃ kratum asmāsu dhehi /	ṛtasya raśmim anuyacchamānā bhadram bhadram kratum asmāsu dhehi 
SA_GV01_rv_hn01u-2735	RV_1,123.13c uṣo no adya suhavā vy ucchāsmāsu rāyo maghavatsu ca syuḥ //	uṣaḥ naḥ adya su havā vi uccha asmāsu rāyaḥ maghavatsu ca syuḥ 
SA_GV01_rv_hn01u-2736	RV_1,124.01a uṣā ucchantī samidhāne agnā udyan sūrya urviyā jyotir aśret /	uṣāḥ ucchantī samidhāne agnau udyan sūryaḥ urviyā jyotiḥ aśret 
SA_GV01_rv_hn01u-2737	RV_1,124.01c devo no atra savitā nv artham prāsāvīd dvipat pra catuṣpad ityai //	devaḥ naḥ atra savitā nu artham prāsāvīt dvipad pra catuṣpad ityai 
SA_GV01_rv_hn01u-2738	RV_1,124.02a aminatī daivyāni vratāni praminatī manuṣyā yugāni /	a minatī daivyāni vratāni praminatī manuṣyā yugāni 
SA_GV01_rv_hn01u-2739	RV_1,124.02c īyuṣīṇām upamā śaśvatīnām āyatīnām prathamoṣā vy adyaut //	īyuṣīṇām upamā śaśvatīnām āyatīnām prathamā uṣāḥ vi adyaut 
SA_GV01_rv_hn01u-2740	RV_1,124.03a eṣā divo duhitā praty adarśi jyotir vasānā samanā purastāt /	eṣā divaḥ duhitā prati adarśi jyotiḥ vasānā samanā purastāt 
SA_GV01_rv_hn01u-2741	RV_1,124.03c ṛtasya panthām anv eti sādhu prajānatīva na diśo mināti //	ṛtasya panthām anu eti sādhu prajānatī iva na diśaḥ mināti 
SA_GV01_rv_hn01u-2742	RV_1,124.04a upo adarśi śundhyuvo na vakṣo nodhā ivāvir akṛta priyāṇi /	upa u adarśi śundhyuvaḥ na vakṣaḥ nodhāḥ iva āvis akṛta priyāṇi 
SA_GV01_rv_hn01u-2743	RV_1,124.04c admasan na sasato bodhayantī śaśvattamāgāt punar eyuṣīṇām //	admasad na sasataḥ bodhayantī śaśvattamā agāt punar eyuṣīṇām 
SA_GV01_rv_hn01u-2744	RV_1,124.05a pūrve ardhe rajaso aptyasya gavāṃ janitry akṛta pra ketum /	pūrve ardhe rajasaḥ aptyasya gavām janitrī akṛta pra ketum 
SA_GV01_rv_hn01u-2745	RV_1,124.05c vy u prathate vitaraṃ varīya obhā pṛṇantī pitror upasthā //	vi u prathate vitaram varīyaḥ ā ubhā pṛṇantī pitroḥ upasthā 
SA_GV01_rv_hn01u-2746	RV_1,124.06a eved eṣā purutamā dṛśe kaṃ nājāmiṃ na pari vṛṇakti jāmim /	eva id eṣā purutamā dṛśe kam na ajāmim na pari vṛṇakti jāmim 
SA_GV01_rv_hn01u-2747	RV_1,124.06c arepasā tanvā śāśadānā nārbhād īṣate na maho vibhātī //	arepasā tanvā śāśadānā nā arbhāt īṣate na mahaḥ vibhātī 
SA_GV01_rv_hn01u-2748	RV_1,124.07a abhrāteva puṃsa eti pratīcī gartārug iva sanaye dhanānām /	abhrātā iva puṃsaḥ eti pratīcī gartāruh iva sanaye dhanānām 
SA_GV01_rv_hn01u-2749	RV_1,124.07c jāyeva patya uśatī suvāsā uṣā hasreva ni riṇīte apsaḥ //	jāyā iva patye uśatī su vāsāḥ uṣāḥ hasrā iva ni riṇīte apsaḥ 
SA_GV01_rv_hn01u-2750	RV_1,124.08a svasā svasre jyāyasyai yonim āraig apaity asyāḥ praticakṣyeva /	svasā svasre jyāyasyai yonim āraik apaiti asyāḥ praticakṣya iva 
SA_GV01_rv_hn01u-2751	RV_1,124.08c vyucchantī raśmibhiḥ sūryasyāñjy aṅkte samanagā iva vrāḥ //	vyucchantī raśmibhiḥ sūryasya añji aṅkte samana gā iva vrāḥ 
SA_GV01_rv_hn01u-2752	RV_1,124.09a āsām pūrvāsām ahasu svasṝṇām aparā pūrvām abhy eti paścāt /	āsām pūrvāsām svasṝṇām aparā pūrvām abhī eti paścāt 
SA_GV01_rv_hn01u-2753	RV_1,124.09c tāḥ pratnavan navyasīr nūnam asme revad ucchantu sudinā uṣāsaḥ //	tāḥ pratna vat navyasīḥ nūnam asme revat ucchantu su dināḥ uṣāsaḥ 
SA_GV01_rv_hn01u-2754	RV_1,124.10a pra bodhayoṣaḥ pṛṇato maghony abudhyamānāḥ paṇayaḥ sasantu /	pra bodhaya uṣaḥ pṛṇataḥ maghoni a budhyamānāḥ paṇayaḥ sasantu 
SA_GV01_rv_hn01u-2755	RV_1,124.10c revad uccha maghavadbhyo maghoni revat stotre sūnṛte jārayantī //	revat uccha maghavadbhyaḥ maghoni revat stotre sūnṛte jārayantī 
SA_GV01_rv_hn01u-2756	RV_1,124.11a aveyam aśvaid yuvatiḥ purastād yuṅkte gavām aruṇānām anīkam /	ava iyam aśvait yuvatiḥ purastāt yuṅkte gavām aruṇānām anīkam 
SA_GV01_rv_hn01u-2757	RV_1,124.11c vi nūnam ucchād asati pra ketur gṛhaṃ-gṛham upa tiṣṭhāte agniḥ //	vi nūnam ucchāt asati pra ketuḥ gṛhaṃgṛham upa tiṣṭhāte agniḥ 
SA_GV01_rv_hn01u-2758	RV_1,124.12a ut te vayaś cid vasater apaptan naraś ca ye pitubhājo vyuṣṭau /	ud te vayaḥ cit vasateḥ apaptan naraḥ ca ye pitu bhājaḥ vyuṣṭau 
SA_GV01_rv_hn01u-2759	RV_1,124.12c amā sate vahasi bhūri vāmam uṣo devi dāśuṣe martyāya //	amā sate vahasi bhūri vāmam uṣaḥ devi dāśuṣe martyāya 
SA_GV01_rv_hn01u-2760	RV_1,124.13a astoḍhvaṃ stomyā brahmaṇā me 'vīvṛdhadhvam uśatīr uṣāsaḥ /	astoḍhvam stomyāḥ brahmaṇā me vīvṛdhadhvam uśatīḥ uṣāsaḥ 
SA_GV01_rv_hn01u-2761	RV_1,124.13c yuṣmākaṃ devīr avasā sanema sahasriṇaṃ ca śatinaṃ ca vājam //	yuṣmākam devīḥ avasā sanema sahasriṇam ca śatinam ca vājam 
SA_GV01_rv_hn01u-2762	RV_1,125.01a prātā ratnam prātaritvā dadhāti taṃ cikitvān pratigṛhyā ni dhatte /	prātar ratnam prātaritvā dadhāti tam cikitvān pratigṛhya ni dhatte 
SA_GV01_rv_hn01u-2763	RV_1,125.01c tena prajāṃ vardhayamāna āyū rāyas poṣeṇa sacate suvīraḥ //	tena prajām vardhayamānaḥ āyuḥ rāyaḥ poṣeṇa sacate su vīraḥ 
SA_GV01_rv_hn01u-2764	RV_1,125.02a sugur asat suhiraṇyaḥ svaśvo bṛhad asmai vaya indro dadhāti /	suguḥ asat su hiraṇyaḥ su aśvaḥ bṛhat asmai vayaḥ indraḥ dadhāti 
SA_GV01_rv_hn01u-2765	RV_1,125.02c yas tvāyantaṃ vasunā prātaritvo mukṣījayeva padim utsināti //	yaḥ tvāyantam vasunā prātaritvaḥ mukṣī jayā iva padim utsināti 
SA_GV01_rv_hn01u-2766	RV_1,125.03a āyam adya sukṛtam prātar icchann iṣṭeḥ putraṃ vasumatā rathena /	ā ayam adya su kṛtam prātar icchan iṣṭeḥ putram vasumatā rathena 
SA_GV01_rv_hn01u-2767	RV_1,125.03c aṃśoḥ sutam pāyaya matsarasya kṣayadvīraṃ vardhaya sūnṛtābhiḥ //	aṃśoḥ sutam pāyaya matsarasya kṣayadvīram vardhaya sūnṛtābhiḥ 
SA_GV01_rv_hn01u-2768	RV_1,125.04a upa kṣaranti sindhavo mayobhuva ījānaṃ ca yakṣyamāṇaṃ ca dhenavaḥ /	upa kṣaranti sindhavaḥ mayobhuvaḥ ījānam ca yakṣyamāṇam ca dhenavaḥ 
SA_GV01_rv_hn01u-2769	RV_1,125.04c pṛṇantaṃ ca papuriṃ ca śravasyavo ghṛtasya dhārā upa yanti viśvataḥ //	pṛṇantam ca papurim ca śravasyavaḥ ghṛtasya dhārāḥ upa yanti viśvatas 
SA_GV01_rv_hn01u-2770	RV_1,125.05a nākasya pṛṣṭhe adhi tiṣṭhati śrito yaḥ pṛṇāti sa ha deveṣu gacchati /	nākasya pṛṣṭhe adhi tiṣṭhati śritaḥ yaḥ pṛṇāti sa ha deveṣu gacchati 
SA_GV01_rv_hn01u-2771	RV_1,125.05c tasmā āpo ghṛtam arṣanti sindhavas tasmā iyaṃ dakṣiṇā pinvate sadā //	tasmai āpaḥ ghṛtam arṣanti sindhavaḥ tasmai iyam dakṣiṇā pinvate sadā 
SA_GV01_rv_hn01u-2772	RV_1,125.06a dakṣiṇāvatām id imāni citrā dakṣiṇāvatāṃ divi sūryāsaḥ /	dakṣiṇāvatām id imāni citrā dakṣiṇāvatām divi sūryāsaḥ 
SA_GV01_rv_hn01u-2773	RV_1,125.06c dakṣiṇāvanto amṛtam bhajante dakṣiṇāvantaḥ pra tiranta āyuḥ //	dakṣiṇāvantaḥ amṛtam bhajante dakṣiṇāvantaḥ pra tirante āyuḥ 
SA_GV01_rv_hn01u-2774	RV_1,125.07a mā pṛṇanto duritam ena āran mā jāriṣuḥ sūrayaḥ suvratāsaḥ /	mā pṛṇantaḥ duritam enaḥ āran mā jāriṣuḥ sūrayaḥ su vratāsaḥ 
SA_GV01_rv_hn01u-2775	RV_1,125.07c anyas teṣām paridhir astu kaś cid apṛṇantam abhi saṃ yantu śokāḥ //	anyaḥ teṣām paridhiḥ astu kaḥ cit a pṛṇantam abhi sam yantu śokāḥ 
SA_GV01_rv_hn01u-2776	RV_1,126.01a amandān stomān pra bhare manīṣā sindhāv adhi kṣiyato bhāvyasya /	amandān stomān pra bhare manīṣā sindhau adhi kṣiyataḥ bhāvyasya 
SA_GV01_rv_hn01u-2777	RV_1,126.01c yo me sahasram amimīta savān atūrto rājā śrava icchamānaḥ //	yaḥ me sahasram amimīta savān a tūrtaḥ rājā śravaḥ icchamānaḥ 
SA_GV01_rv_hn01u-2778	RV_1,126.02a śataṃ rājño nādhamānasya niṣkāñ chatam aśvān prayatān sadya ādam /	śatam rājñaḥ nādhamānasya niṣkām śatam aśvān prayatān sadyas ādam 
SA_GV01_rv_hn01u-2779	RV_1,126.02c śataṃ kakṣīvāṃ asurasya gonāṃ divi śravo 'jaram ā tatāna //	śatam kakṣīvān asurasya gonām divi śravaḥ jaram ā tatāna 
SA_GV01_rv_hn01u-2780	RV_1,126.03a upa mā śyāvāḥ svanayena dattā vadhūmanto daśa rathāso asthuḥ /	upa mā śyāvāḥ svanayena dattāḥ vadhūmantaḥ daśa rathāsaḥ asthuḥ 
SA_GV01_rv_hn01u-2781	RV_1,126.03c ṣaṣṭiḥ sahasram anu gavyam āgāt sanat kakṣīvāṃ abhipitve ahnām //	ṣaṣṭiḥ sahasram anu gavyam āgāt sanat kakṣīvān abhipitve ahnām 
SA_GV01_rv_hn01u-2782	RV_1,126.04a catvāriṃśad daśarathasya śoṇāḥ sahasrasyāgre śreṇiṃ nayanti /	catvāriṃśat daśa rathasya śoṇāḥ sahasrasya agre śreṇim nayanti 
SA_GV01_rv_hn01u-2783	RV_1,126.04c madacyutaḥ kṛśanāvato atyān kakṣīvanta ud amṛkṣanta pajrāḥ //	mada cyutaḥ kṛśanāvataḥ atyān kakṣīvantaḥ ud amṛkṣanta pajrāḥ 
SA_GV01_rv_hn01u-2784	RV_1,126.05a pūrvām anu prayatim ā dade vas trīn yuktāṃ aṣṭāv aridhāyaso gāḥ /	pūrvām anu prayatim ā dade vaḥ trīn yuktām aṣṭau ari dhāyasaḥ gāḥ 
SA_GV01_rv_hn01u-2785	RV_1,126.05c subandhavo ye viśyā iva vrā anasvantaḥ śrava aiṣanta pajrāḥ //	su bandhavaḥ ye viśyāḥ iva vrāḥ anasvantaḥ śravaḥ aiṣanta pajrāḥ 
SA_GV01_rv_hn01u-2786	RV_1,126.06a āgadhitā parigadhitā yā kaśīkeva jaṅgahe /	āgadhitā parigadhitā yā kaśīkā iva jaṅgahe 
SA_GV01_rv_hn01u-2787	RV_1,126.06c dadāti mahyaṃ yādurī yāśūnām bhojyā śatā //	dadāti mahyam yādurī yāśūnām bhojyā śatā 
SA_GV01_rv_hn01u-2788	RV_1,126.07a upopa me parā mṛśa mā me dabhrāṇi manyathāḥ /	upa upa me parā mṛśa mā me dabhrāṇi manyathāḥ 
SA_GV01_rv_hn01u-2789	RV_1,126.07c sarvāham asmi romaśā gandhārīṇām ivāvikā //	sarvā aham asmi romaśā gandhārīṇām iva avikā 
SA_GV01_rv_hn01u-2790	RV_1,127.01a agniṃ hotāram manye dāsvantaṃ vasuṃ sūnuṃ sahaso jātavedasaṃ vipraṃ na jātavedasam /	agnim hotāram manye dāsvantam vasum sūnum sahasaḥ jātavedasam vipram na jātavedasam 
SA_GV01_rv_hn01u-2791	RV_1,127.01d ya ūrdhvayā svadhvaro devo devācyā kṛpā /	yaḥ ūrdhvayā su adhvaraḥ devaḥ devācyā kṛpā 
SA_GV01_rv_hn01u-2792	RV_1,127.01f ghṛtasya vibhrāṣṭim anu vaṣṭi śociṣājuhvānasya sarpiṣaḥ //	ghṛtasya vibhrāṣṭim anu vaṣṭi śociṣā ājuhvānasya sarpiṣaḥ 
SA_GV01_rv_hn01u-2793	RV_1,127.02a yajiṣṭhaṃ tvā yajamānā huvema jyeṣṭham aṅgirasāṃ vipra manmabhir viprebhiḥ śukra manmabhiḥ /	yajiṣṭham tvā yajamānāḥ huvema jyeṣṭham aṅgirasām vipra manmabhiḥ viprebhiḥ śukra manmabhiḥ 
SA_GV01_rv_hn01u-2794	RV_1,127.02d parijmānam iva dyāṃ hotāraṃ carṣaṇīnām /	parijmānam iva dyām hotāram carṣaṇīnām 
SA_GV01_rv_hn01u-2795	RV_1,127.02f śociṣkeśaṃ vṛṣaṇaṃ yam imā viśaḥ prāvantu jūtaye viśaḥ //	śociṣkeśam vṛṣaṇam yam imāḥ viśaḥ prāvantu jūtaye viśaḥ 
SA_GV01_rv_hn01u-2796	RV_1,127.03a sa hi purū cid ojasā virukmatā dīdyāno bhavati druhantaraḥ paraśur na druhantaraḥ /	sa hi purū cit ojasā virukmatā dīdyānaḥ bhavati druhantaraḥ paraśuḥ na druhantaraḥ 
SA_GV01_rv_hn01u-2797	RV_1,127.03d vīḷu cid yasya samṛtau śruvad vaneva yat sthiram /	vīḍu cit yasya samṛtau śruvat vanā iva yat sthiram 
SA_GV01_rv_hn01u-2798	RV_1,127.03f niḥṣahamāṇo yamate nāyate dhanvāsahā nāyate //	niḥṣahamāṇaḥ yamate nāyate dhanvāsahāḥ nāyate 
SA_GV01_rv_hn01u-2799	RV_1,127.04a dṛḷhā cid asmā anu dur yathā vide tejiṣṭhābhir araṇibhir dāṣṭy avase 'gnaye dāṣṭy avase /	dṛḍhā cit asmai anu duḥ yathā vide tejiṣṭhābhiḥ araṇibhiḥ dāṣṭī avase gnaye dāṣṭī avase 
SA_GV01_rv_hn01u-2800	RV_1,127.04d pra yaḥ purūṇi gāhate takṣad vaneva śociṣā /	pra yaḥ purūṇi gāhate takṣat vanā iva śociṣā 
SA_GV01_rv_hn01u-2801	RV_1,127.04f sthirā cid annā ni riṇāty ojasā ni sthirāṇi cid ojasā //	sthirā cit annā ni riṇāti ojasā ni sthirāṇi cit ojasā 
SA_GV01_rv_hn01u-2802	RV_1,127.05a tam asya pṛkṣam uparāsu dhīmahi naktaṃ yaḥ sudarśataro divātarād aprāyuṣe divātarāt /	tam asya pṛkṣam uparāsu dhīmahi naktam yaḥ sudarśataraḥ divā tarāt a prāyuṣe divā tarāt 
SA_GV01_rv_hn01u-2803	RV_1,127.05d ād asyāyur grabhaṇavad vīḷu śarma na sūnave /	āt asya āyuḥ grabhaṇavat vīḷu śarma na sūnave 
SA_GV01_rv_hn01u-2804	RV_1,127.05f bhaktam abhaktam avo vyanto ajarā agnayo vyanto ajarāḥ //	bhaktam a bhaktam avaḥ vyantaḥ ajarāḥ agnayaḥ vyantaḥ ajarāḥ 
SA_GV01_rv_hn01u-2805	RV_1,127.06a sa hi śardho na mārutaṃ tuviṣvaṇir apnasvatīṣūrvarāsv iṣṭanir ārtanāsv iṣṭaniḥ /	sa hi śardhaḥ na mārutam tuviṣvaṇiḥ apnasvatīṣu urvarāsu iṣṭaniḥ ārtanāsu iṣṭaniḥ 
SA_GV01_rv_hn01u-2806	RV_1,127.06d ādad dhavyāny ādadir yajñasya ketur arhaṇā /	ādat havyāni ādadiḥ yajñasya ketuḥ arhaṇā 
SA_GV01_rv_hn01u-2807	RV_1,127.06f adha smāsya harṣato hṛṣīvato viśve juṣanta panthāṃ naraḥ śubhe na panthām //	adha sma asya harṣataḥ hṛṣīvataḥ viśve juṣanta panthām naraḥ śubhe na panthām 
SA_GV01_rv_hn01u-2808	RV_1,127.07a dvitā yad īṃ kīstāso abhidyavo namasyanta upavocanta bhṛgavo mathnanto dāśā bhṛgavaḥ /	dvitā yat īm kīstāsaḥ abhidyavaḥ namasyantaḥ upavocanta bhṛgavaḥ mathnantaḥ dāśāḥ bhṛgavaḥ 
SA_GV01_rv_hn01u-2809	RV_1,127.07d agnir īśe vasūnāṃ śucir yo dharṇir eṣām /	agniḥ īśe vasūnām śuciḥ yaḥ dharṇiḥ eṣām 
SA_GV01_rv_hn01u-2810	RV_1,127.07f priyāṃ apidhīṃr vaniṣīṣṭa medhira ā vaniṣīṣṭa medhiraḥ //	priyān apidhīṃr vaniṣīṣṭa medhiraḥ ā vaniṣīṣṭa medhiraḥ 
SA_GV01_rv_hn01u-2811	RV_1,127.08a viśvāsāṃ tvā viśām patiṃ havāmahe sarvāsāṃ samānaṃ dampatim bhuje satyagirvāhasam bhuje /	viśvāsām tvā viśām patim havāmahe sarvāsām samānam dampatim bhuje satya gir vāhasam bhuje 
SA_GV01_rv_hn01u-2812	RV_1,127.08d atithim mānuṣāṇām pitur na yasyāsayā /	atithim mānuṣāṇām pituḥ na yasya āsayā 
SA_GV01_rv_hn01u-2813	RV_1,127.08f amī ca viśve amṛtāsa ā vayo havyā deveṣv ā vayaḥ //	amī ca viśve amṛtāsaḥ ā vayaḥ havyā deveṣu ā vayaḥ 
SA_GV01_rv_hn01u-2814	RV_1,127.09a tvam agne sahasā sahantamaḥ śuṣmintamo jāyase devatātaye rayir na devatātaye /	tvam agne sahasā sahantamaḥ śuṣmintamaḥ jāyase devatātaye rayiḥ na devatātaye 
SA_GV01_rv_hn01u-2815	RV_1,127.09d śuṣmintamo hi te mado dyumnintama uta kratuḥ /	śuṣmintamaḥ hi te madaḥ dyumnintamaḥ uta kratuḥ 
SA_GV01_rv_hn01u-2816	RV_1,127.09f adha smā te pari caranty ajara śruṣṭīvāno nājara //	adha smā te pari caranti ajara śruṣṭīvānaḥ na ajara 
SA_GV01_rv_hn01u-2817	RV_1,127.10a pra vo mahe sahasā sahasvata uṣarbudhe paśuṣe nāgnaye stomo babhūtv agnaye /	pra vaḥ mahe sahasā sahasvate uṣarbudhe paśuṣe na agnaye stomaḥ babhūtu agnaye 
SA_GV01_rv_hn01u-2818	RV_1,127.10d prati yad īṃ haviṣmān viśvāsu kṣāsu joguve /	prati yat īm haviṣmān viśvāsu kṣāsu joguve 
SA_GV01_rv_hn01u-2819	RV_1,127.10f agre rebho na jarata ṛṣūṇāṃ jūrṇir hota ṛṣūṇām //	agre rebhaḥ na jarate ṛṣūṇām jūrṇiḥ hotar ṛṣūṇām 
SA_GV01_rv_hn01u-2820	RV_1,127.11a sa no nediṣṭhaṃ dadṛśāna ā bharāgne devebhiḥ sacanāḥ sucetunā maho rāyaḥ sucetunā /	sa naḥ nediṣṭham dadṛśānaḥ ā bhara agne devebhiḥ sacanāḥ sucetunā mahaḥ rāyaḥ sucetunā 
SA_GV01_rv_hn01u-2821	RV_1,127.11d mahi śaviṣṭha nas kṛdhi saṃcakṣe bhuje asyai /	mahi śaviṣṭha naḥ kṛdhi saṃcakṣe bhuje asyai 
SA_GV01_rv_hn01u-2822	RV_1,127.11f mahi stotṛbhyo maghavan suvīryam mathīr ugro na śavasā //	mahi stotṛbhyaḥ maghavan su vīryam mathīḥ ugraḥ na śavasā 
SA_GV01_rv_hn01u-2823	RV_1,128.01a ayaṃ jāyata manuṣo dharīmaṇi hotā yajiṣṭha uśijām anu vratam agniḥ svam anu vratam /	ayam jāyata manuṣaḥ dharīmaṇi hotā yajiṣṭhaḥ uśijām anu vratam agniḥ svam anu vratam 
SA_GV01_rv_hn01u-2824	RV_1,128.01d viśvaśruṣṭiḥ sakhīyate rayir iva śravasyate /	viśva śruṣṭiḥ sakhīyate rayiḥ iva śravasyate 
SA_GV01_rv_hn01u-2825	RV_1,128.01f adabdho hotā ni ṣadad iḷas pade parivīta iḷas pade //	adabdhaḥ hotā ni sadat iḷaḥ pade parivītaḥ iḷaḥ pade 
SA_GV01_rv_hn01u-2826	RV_1,128.02a taṃ yajñasādham api vātayāmasy ṛtasya pathā namasā haviṣmatā devatātā haviṣmatā /	tam yajñasādham api vātayāmasi ṛtasya pathā namasā haviṣmatā devatātā haviṣmatā 
SA_GV01_rv_hn01u-2827	RV_1,128.02d sa na ūrjām upābhṛty ayā kṛpā na jūryati /	sa naḥ ūrjām upābhṛtī ayā kṛpā na jūryati 
SA_GV01_rv_hn01u-2828	RV_1,128.02f yam mātariśvā manave parāvato devam bhāḥ parāvataḥ //	yam mātariśvā manave parāvataḥ devam bhāḥ parāvataḥ 
SA_GV01_rv_hn01u-2829	RV_1,128.03a evena sadyaḥ pary eti pārthivam muhurgī reto vṛṣabhaḥ kanikradad dadhad retaḥ kanikradat /	evena sadyas pari eti pārthivam muhur gir retaḥ vṛṣabhaḥ kanikradat dadhat retaḥ kanikradat 
SA_GV01_rv_hn01u-2830	RV_1,128.03d śataṃ cakṣāṇo akṣabhir devo vaneṣu turvaṇiḥ /	śatam cakṣāṇaḥ akṣabhiḥ devaḥ vaneṣu turvaṇiḥ 
SA_GV01_rv_hn01u-2831	RV_1,128.03f sado dadhāna upareṣu sānuṣv agniḥ pareṣu sānuṣu //	sadaḥ dadhānaḥ upareṣu sānuṣu agniḥ pareṣu sānuṣu 
SA_GV01_rv_hn01u-2832	RV_1,128.04a sa sukratuḥ purohito dame-dame 'gnir yajñasyādhvarasya cetati kratvā yajñasya cetati /	sa su kratuḥ purohitaḥ damedame gniḥ yajñasya adhvarasya cetati kratvā yajñasya cetati 
SA_GV01_rv_hn01u-2833	RV_1,128.04d kratvā vedhā iṣūyate viśvā jātāni paspaśe /	kratvā vedhāḥ iṣūyate viśvā jātāni paspaśe 
SA_GV01_rv_hn01u-2834	RV_1,128.04f yato ghṛtaśrīr atithir ajāyata vahnir vedhā ajāyata //	yatas ghṛtaśrīḥ atithiḥ ajāyata vahniḥ vedhāḥ ajāyata 
SA_GV01_rv_hn01u-2835	RV_1,128.05a kratvā yad asya taviṣīṣu pṛñcate 'gner aveṇa marutāṃ na bhojyeṣirāya na bhojyā /	kratvā yat asya taviṣīṣu pṛñcate gneḥ marutām na bhojyā iṣirāya na bhojyā 
SA_GV01_rv_hn01u-2836	RV_1,128.05d sa hi ṣmā dānam invati vasūnāṃ ca majmanā /	sa hi sma dānam invati vasūnām ca majmanā 
SA_GV01_rv_hn01u-2837	RV_1,128.05f sa nas trāsate duritād abhihrutaḥ śaṃsād aghād abhihrutaḥ //	sa naḥ trāsate duritāt abhihrutaḥ śaṃsāt aghāt abhihrutaḥ 
SA_GV01_rv_hn01u-2838	RV_1,128.06a viśvo vihāyā aratir vasur dadhe haste dakṣiṇe taraṇir na śiśrathac chravasyayā na śiśrathat /	viśvaḥ vihāyāḥ aratiḥ vasuḥ dadhe haste dakṣiṇe taraṇiḥ na śiśrathat śravasyayā na śiśrathat 
SA_GV01_rv_hn01u-2839	RV_1,128.06d viśvasmā id iṣudhyate devatrā havyam ohiṣe /	viśvasmai id iṣudhyate devatrā havyam ohiṣe 
SA_GV01_rv_hn01u-2840	RV_1,128.06f viśvasmā it sukṛte vāram ṛṇvaty agnir dvārā vy ṛṇvati //	viśvasmai id su kṛte vāram ṛṇvati agniḥ dvārā vi ṛṇvati 
SA_GV01_rv_hn01u-2841	RV_1,128.07a sa mānuṣe vṛjane śantamo hito 'gnir yajñeṣu jenyo na viśpatiḥ priyo yajñeṣu viśpatiḥ /	sa mānuṣe vṛjane śantamaḥ hitaḥ gniḥ yajñeṣu jenyaḥ na viśpatiḥ priyaḥ yajñeṣu viśpatiḥ 
SA_GV01_rv_hn01u-2842	RV_1,128.07d sa havyā mānuṣāṇām iḷā kṛtāni patyate /	sa havyā mānuṣāṇām iḷā kṛtāni patyate 
SA_GV01_rv_hn01u-2843	RV_1,128.07f sa nas trāsate varuṇasya dhūrter maho devasya dhūrteḥ //	sa naḥ trāsate varuṇasya dhūrteḥ mahaḥ devasya dhūrteḥ 
SA_GV01_rv_hn01u-2844	RV_1,128.08a agniṃ hotāram īḷate vasudhitim priyaṃ cetiṣṭham aratiṃ ny erire havyavāhaṃ ny erire /	agnim hotāram īḍate vasu dhitim priyam cetiṣṭham aratim ni erire havya vāham ni erire 
SA_GV01_rv_hn01u-2845	RV_1,128.08d viśvāyuṃ viśvavedasaṃ hotāraṃ yajataṃ kavim /	viśvāyum viśva vedasam hotāram yajatam kavim 
SA_GV01_rv_hn01u-2846	RV_1,128.08f devāso raṇvam avase vasūyavo gīrbhī raṇvaṃ vasūyavaḥ //	devāsaḥ raṇvam avase vasūyavaḥ gīrbhiḥ raṇvam vasūyavaḥ 
SA_GV01_rv_hn01u-2847	RV_1,129.01a yaṃ tvaṃ ratham indra medhasātaye 'pākā santam iṣira praṇayasi prānavadya nayasi /	yam tvam ratham indra medha sātaye pākā santam iṣira praṇayasi pra anavadya nayasi 
SA_GV01_rv_hn01u-2848	RV_1,129.01d sadyaś cit tam abhiṣṭaye karo vaśaś ca vājinam /	sadyas cit tam abhiṣṭaye karaḥ vaśaḥ ca vājinam 
SA_GV01_rv_hn01u-2849	RV_1,129.01f sāsmākam anavadya tūtujāna vedhasām imāṃ vācaṃ na vedhasām //	sa asmākam anavadya tūtujāna vedhasām imām vācam na vedhasām 
SA_GV01_rv_hn01u-2850	RV_1,129.02a sa śrudhi yaḥ smā pṛtanāsu kāsu cid dakṣāyya indra bharahūtaye nṛbhir asi pratūrtaye nṛbhiḥ /	sa śrudhi yaḥ smā pṛtanāsu kāsu cit dakṣāyyaḥ indra bhara hūtaye nṛbhiḥ asi pratūrtaye nṛbhiḥ 
SA_GV01_rv_hn01u-2851	RV_1,129.02d yaḥ śūraiḥ svaḥ sanitā yo viprair vājaṃ tarutā /	yaḥ śūraiḥ svar sanitā yaḥ vipraiḥ vājam tarutā 
SA_GV01_rv_hn01u-2852	RV_1,129.02f tam īśānāsa iradhanta vājinam pṛkṣam atyaṃ na vājinam //	tam īśānāsaḥ iradhanta vājinam pṛkṣam atyam na vājinam 
SA_GV01_rv_hn01u-2853	RV_1,129.03a dasmo hi ṣmā vṛṣaṇam pinvasi tvacaṃ kaṃ cid yāvīr araruṃ śūra martyam parivṛṇakṣi martyam /	dasmaḥ hi sma vṛṣaṇam pinvasi tvacam kam cit yāvīḥ ararum śūra martyam parivṛṇakṣi martyam 
SA_GV01_rv_hn01u-2854	RV_1,129.03d indrota tubhyaṃ tad dive tad rudrāya svayaśase /	indra uta tubhyam tat dive tat rudrāya sva yaśase 
SA_GV01_rv_hn01u-2855	RV_1,129.03f mitrāya vocaṃ varuṇāya saprathaḥ sumṛḷīkāya saprathaḥ //	mitrāya vocam varuṇāya saprathaḥ su mṛḷīkāya saprathaḥ 
SA_GV01_rv_hn01u-2856	RV_1,129.04a asmākaṃ va indram uśmasīṣṭaye sakhāyaṃ viśvāyum prāsahaṃ yujaṃ vājeṣu prāsahaṃ yujam /	asmākam vaḥ indram uśmasi iṣṭaye sakhāyam viśvāyum prāsaham yujam vājeṣu prāsaham yujam 
SA_GV01_rv_hn01u-2857	RV_1,129.04d asmākam brahmotaye 'vā pṛtsuṣu kāsu cit /	asmākam brahma ūtaye vā pṛtsuṣu kāsu cit 
SA_GV01_rv_hn01u-2858	RV_1,129.04f nahi tvā śatru starate stṛṇoṣi yaṃ viśvaṃ śatruṃ stṛṇoṣi yam //	nahi tvā śatruḥ starate stṛṇoṣi yam viśvam śatrum stṛṇoṣi yam 
SA_GV01_rv_hn01u-2859	RV_1,129.05a ni ṣū namātimatiṃ kayasya cit tejiṣṭhābhir araṇibhir notibhir ugrābhir ugrotibhiḥ /	ni su nama atimatim kayasya cit tejiṣṭhābhiḥ araṇibhiḥ notibhiḥ ugrābhiḥ ugra ūtibhiḥ 
SA_GV01_rv_hn01u-2860	RV_1,129.05d neṣi ṇo yathā purānenāḥ śūra manyase /	neṣi naḥ yathā purā anenāḥ śūra manyase 
SA_GV01_rv_hn01u-2861	RV_1,129.05f viśvāni pūror apa parṣi vahnir āsā vahnir no accha //	viśvāni pūroḥ apa parṣi vahniḥ āsā vahniḥ naḥ accha 
SA_GV01_rv_hn01u-2862	RV_1,129.06a pra tad voceyam bhavyāyendave havyo na ya iṣavān manma rejati rakṣohā manma rejati /	pra tat voceyam bhavyāya indave havyaḥ na yaḥ iṣavān manma rejati rakṣaḥ hā manma rejati 
SA_GV01_rv_hn01u-2863	RV_1,129.06d svayaṃ so asmad ā nido vadhair ajeta durmatim /	svayam saḥ asmat ā nidaḥ vadhaiḥ ajeta durmatim 
SA_GV01_rv_hn01u-2864	RV_1,129.06f ava sraved aghaśaṃso 'vataram ava kṣudram iva sravet //	ava sravet agha śaṃsaḥ vataram ava kṣudram iva sravet 
SA_GV01_rv_hn01u-2865	RV_1,129.07a vanema tad dhotrayā citantyā vanema rayiṃ rayivaḥ suvīryaṃ raṇvaṃ santaṃ suvīryam /	vanema tat hotrayā citantyā vanema rayim rayivas su vīryam raṇvam santam su vīryam 
SA_GV01_rv_hn01u-2866	RV_1,129.07d durmanmānaṃ sumantubhir em iṣā pṛcīmahi /	durmanmānam su mantubhiḥ ā īm iṣā pṛcīmahi 
SA_GV01_rv_hn01u-2867	RV_1,129.07f ā satyābhir indraṃ dyumnahūtibhir yajatraṃ dyumnahūtibhiḥ //	ā satyābhiḥ indram dyumna hūtibhiḥ yajatram dyumna hūtibhiḥ 
SA_GV01_rv_hn01u-2868	RV_1,129.08a pra-prā vo asme svayaśobhir ūtī parivarga indro durmatīnāṃ darīman durmatīnām /	pra prāḥ vaḥ asme sva yaśobhiḥ ūtī parivarge indraḥ durmatīnām darīman durmatīnām 
SA_GV01_rv_hn01u-2869	RV_1,129.08d svayaṃ sā riṣayadhyai yā na upeṣe atraiḥ /	svayam sā riṣayadhyai yā naḥ upeṣe atraiḥ 
SA_GV01_rv_hn01u-2870	RV_1,129.08f hatem asan na vakṣati kṣiptā jūrṇir na vakṣati //	hatā īm asat na vakṣati kṣiptā jūrṇiḥ na vakṣati 
SA_GV01_rv_hn01u-2871	RV_1,129.09a tvaṃ na indra rāyā parīṇasā yāhi pathāṃ anehasā puro yāhy arakṣasā /	tvam naḥ indra rāyā parīṇasā yāhi pathām anehasā puras yāhi arakṣasā 
SA_GV01_rv_hn01u-2872	RV_1,129.09d sacasva naḥ parāka ā sacasvāstamīka ā /	sacasva naḥ parāke ā sacasva astamīke ā 
SA_GV01_rv_hn01u-2873	RV_1,129.09f pāhi no dūrād ārād abhiṣṭibhiḥ sadā pāhy abhiṣṭibhiḥ //	pāhi naḥ dūrāt ārāt abhiṣṭibhiḥ sadā pāhi abhiṣṭibhiḥ 
SA_GV01_rv_hn01u-2874	RV_1,129.10a tvaṃ na indra rāyā tarūṣasograṃ cit tvā mahimā sakṣad avase mahe mitraṃ nāvase /	tvam naḥ indra rāyā tarūṣasā ugram cit tvā mahimā sakṣat avase mahe mitram na avase 
SA_GV01_rv_hn01u-2875	RV_1,129.10d ojiṣṭha trātar avitā rathaṃ kaṃ cid amartya /	ojiṣṭha trātar avitā ratham kam cit amartya 
SA_GV01_rv_hn01u-2876	RV_1,129.10f anyam asmad ririṣeḥ kaṃ cid adrivo ririkṣantaṃ cid adrivaḥ //	anyam asmat ririṣeḥ kam cit adrivas ririkṣantam cit adrivas 
SA_GV01_rv_hn01u-2877	RV_1,129.11a pāhi na indra suṣṭuta sridho 'vayātā sadam id durmatīnāṃ devaḥ san durmatīnām /	pāhi naḥ indra suṣṭuta sridhaḥ vayātā sadam id durmatīnām devaḥ san durmatīnām 
SA_GV01_rv_hn01u-2878	RV_1,129.11d hantā pāpasya rakṣasas trātā viprasya māvataḥ /	hantā pāpasya rakṣasaḥ trātā viprasya māvataḥ 
SA_GV01_rv_hn01u-2879	RV_1,129.11f adhā hi tvā janitā jījanad vaso rakṣohaṇaṃ tvā jījanad vaso //	adhā hi tvā janitā jījanat vaso rakṣaḥ haṇam tvā jījanat vaso 
SA_GV01_rv_hn01u-2880	RV_1,130.01a endra yāhy upa naḥ parāvato nāyam acchā vidathānīva satpatir astaṃ rājeva satpatiḥ /	ā indra yāhi upa naḥ parāvataḥ na ayam acchā vidathāni iva satpatiḥ astam rājā iva satpatiḥ 
SA_GV01_rv_hn01u-2881	RV_1,130.01d havāmahe tvā vayam prayasvantaḥ sute sacā /	havāmahe tvā vayam prayasvantaḥ sute sacā 
SA_GV01_rv_hn01u-2882	RV_1,130.01f putrāso na pitaraṃ vājasātaye maṃhiṣṭhaṃ vājasātaye //	putrāsaḥ na pitaram vājasātaye maṃhiṣṭham vājasātaye 
SA_GV01_rv_hn01u-2883	RV_1,130.02a pibā somam indra suvānam adribhiḥ kośena siktam avataṃ na vaṃsagas tātṛṣāṇo na vaṃsagaḥ /	pibā somam indra suvānam adribhiḥ kośena siktam avatam na vaṃsagaḥ tātṛṣāṇaḥ na vaṃsagaḥ 
SA_GV01_rv_hn01u-2884	RV_1,130.02d madāya haryatāya te tuviṣṭamāya dhāyase /	madāya haryatāya te tuviṣṭamāya dhāyase 
SA_GV01_rv_hn01u-2885	RV_1,130.02f ā tvā yacchantu harito na sūryam ahā viśveva sūryam //	ā tvā yacchantu haritaḥ na sūryam ahā viśvā iva sūryam 
SA_GV01_rv_hn01u-2886	RV_1,130.03a avindad divo nihitaṃ guhā nidhiṃ ver na garbham parivītam aśmany anante antar aśmani /	avindat divaḥ nihitam guhā nidhim veḥ na garbham parivītam aśmani anante antar aśmani 
SA_GV01_rv_hn01u-2887	RV_1,130.03d vrajaṃ vajrī gavām iva siṣāsann aṅgirastamaḥ /	vrajam vajrī gavām iva siṣāsan aṅgirastamaḥ 
SA_GV01_rv_hn01u-2888	RV_1,130.03f apāvṛṇod iṣa indraḥ parīvṛtā dvāra iṣaḥ parīvṛtāḥ //	apāvṛṇot iṣaḥ indraḥ parīvṛtāḥ dvāraḥ iṣaḥ parīvṛtāḥ 
SA_GV01_rv_hn01u-2889	RV_1,130.04a dādṛhāṇo vajram indro gabhastyoḥ kṣadmeva tigmam asanāya saṃ śyad ahihatyāya saṃ śyat /	dādṛhāṇaḥ vajram indraḥ gabhastyoḥ kṣadma iva tigmam asanāya sam śyat ahi hatyāya sam śyat 
SA_GV01_rv_hn01u-2890	RV_1,130.04d saṃvivyāna ojasā śavobhir indra majmanā /	saṃvivyānaḥ ojasā śavobhiḥ indra majmanā 
SA_GV01_rv_hn01u-2891	RV_1,130.04f taṣṭeva vṛkṣaṃ vanino ni vṛścasi paraśveva ni vṛścasi //	taṣṭā iva vṛkṣam vaninaḥ ni vṛścasi paraśu eva ni vṛścasi 
SA_GV01_rv_hn01u-2892	RV_1,130.05a tvaṃ vṛthā nadya indra sartave 'cchā samudram asṛjo rathāṃ iva vājayato rathāṃ iva /	tvam vṛthā nadyaḥ indra sartave ccha samudram asṛjaḥ rathān iva vājayataḥ rathān iva 
SA_GV01_rv_hn01u-2893	RV_1,130.05d ita ūtīr ayuñjata samānam artham akṣitam /	itas ūtīḥ ayuñjata samānam artham akṣitam 
SA_GV01_rv_hn01u-2894	RV_1,130.05f dhenūr iva manave viśvadohaso janāya viśvadohasaḥ //	dhenūḥ iva manave viśva dohasaḥ janāya viśva dohasaḥ 
SA_GV01_rv_hn01u-2895	RV_1,130.06a imāṃ te vācaṃ vasūyanta āyavo rathaṃ na dhīraḥ svapā atakṣiṣuḥ sumnāya tvām atakṣiṣuḥ /	imām te vācam vasūyantaḥ āyavaḥ ratham na dhīraḥ su apāḥ atakṣiṣuḥ sumnāya tvām atakṣiṣuḥ 
SA_GV01_rv_hn01u-2896	RV_1,130.06d śumbhanto jenyaṃ yathā vājeṣu vipra vājinam /	śumbhantaḥ jenyam yathā vājeṣu vipra vājinam 
SA_GV01_rv_hn01u-2897	RV_1,130.06f atyam iva śavase sātaye dhanā viśvā dhanāni sātaye //	atyam iva śavase sātaye dhanā viśvā dhanāni sātaye 
SA_GV01_rv_hn01u-2898	RV_1,130.07a bhinat puro navatim indra pūrave divodāsāya mahi dāśuṣe nṛto vajreṇa dāśuṣe nṛto /	bhinat puraḥ navatim indra pūrave divodāsāya mahi dāśuṣe nṛto vajreṇa dāśuṣe nṛto 
SA_GV01_rv_hn01u-2899	RV_1,130.07d atithigvāya śambaraṃ girer ugro avābharat /	atithigvāya śambaram gireḥ ugraḥ avābharat 
SA_GV01_rv_hn01u-2900	RV_1,130.07f maho dhanāni dayamāna ojasā viśvā dhanāny ojasā //	mahaḥ dhanāni dayamānaḥ ojasā viśvā dhanāni ojasā 
SA_GV01_rv_hn01u-2901	RV_1,130.08a indraḥ samatsu yajamānam āryam prāvad viśveṣu śatamūtir ājiṣu svarmīḷheṣv ājiṣu /	indraḥ samatsu yajamānam āryam prāvat viśveṣu śatamūtiḥ ājiṣu svarmīḷheṣu ājiṣu 
SA_GV01_rv_hn01u-2902	RV_1,130.08d manave śāsad avratān tvacaṃ kṛṣṇām arandhayat /	manave śāsat avratān tvacam kṛṣṇām arandhayat 
SA_GV01_rv_hn01u-2903	RV_1,130.08f dakṣan na viśvaṃ tatṛṣāṇam oṣati ny arśasānam oṣati //	dakṣan na viśvam tatṛṣāṇam oṣati ni arśasānam oṣati 
SA_GV01_rv_hn01u-2904	RV_1,130.09a sūraś cakram pra vṛhaj jāta ojasā prapitve vācam aruṇo muṣāyatīśāna ā muṣāyati /	sūraḥ cakram pra vṛhat jātaḥ ojasā prapitve vācam aruṇaḥ muṣāyati īśānaḥ ā muṣāyati 
SA_GV01_rv_hn01u-2905	RV_1,130.09d uśanā yat parāvato 'jagann ūtaye kave /	uśanāḥ yat parāvataḥ jagan ūtaye kave 
SA_GV01_rv_hn01u-2906	RV_1,130.09f sumnāni viśvā manuṣeva turvaṇir ahā viśveva turvaṇiḥ //	sumnāni viśvā manuṣā iva turvaṇiḥ ahā viśvā iva turvaṇiḥ 
SA_GV01_rv_hn01u-2907	RV_1,130.10a sa no navyebhir vṛṣakarmann ukthaiḥ purāṃ dartaḥ pāyubhiḥ pāhi śagmaiḥ /	sa naḥ navyebhiḥ vṛṣa karman ukthaiḥ purām dartar pāyubhiḥ pāhi śagmaiḥ 
SA_GV01_rv_hn01u-2908	RV_1,130.10b divodāsebhir indra stavāno vāvṛdhīthā ahobhir iva dyauḥ //	divodāsebhiḥ indra stavānaḥ vāvṛdhīthāḥ ahobhiḥ iva dyauḥ 
SA_GV01_rv_hn01u-2909	RV_1,131.01a indrāya hi dyaur asuro anamnatendrāya mahī pṛthivī varīmabhir dyumnasātā varīmabhiḥ /	indrāya hi dyauḥ asuraḥ anamnata indrāya mahī pṛthivī varīmabhiḥ dyumna sātā varīmabhiḥ 
SA_GV01_rv_hn01u-2910	RV_1,131.01d indraṃ viśve sajoṣaso devāso dadhire puraḥ /	indram viśve sajoṣasaḥ devāsaḥ dadhire puras 
SA_GV01_rv_hn01u-2911	RV_1,131.01f indrāya viśvā savanāni mānuṣā rātāni santu mānuṣā //	indrāya viśvā savanāni mānuṣā rātāni santu mānuṣā 
SA_GV01_rv_hn01u-2912	RV_1,131.02a viśveṣu hi tvā savaneṣu tuñjate samānam ekaṃ vṛṣamaṇyavaḥ pṛthak svaḥ saniṣyavaḥ pṛthak /	viśveṣu hi tvā savaneṣu tuñjate samānam ekam vṛṣamaṇyavaḥ pṛthak svar saniṣyavaḥ pṛthak 
SA_GV01_rv_hn01u-2913	RV_1,131.02d taṃ tvā nāvaṃ na parṣaṇiṃ śūṣasya dhuri dhīmahi /	tam tvā nāvam na parṣaṇim śūṣasya dhuri dhīmahi 
SA_GV01_rv_hn01u-2914	RV_1,131.02f indraṃ na yajñaiś citayanta āyava stomebhir indram āyavaḥ //	indram na yajñaiḥ citayantaḥ āyavaḥ stomebhiḥ indram āyavaḥ 
SA_GV01_rv_hn01u-2915	RV_1,131.03a vi tvā tatasre mithunā avasyavo vrajasya sātā gavyasya niḥsṛjaḥ sakṣanta indra niḥsṛjaḥ /	vi tvā tatasre mithunāḥ avasyavaḥ vrajasya sātā gavyasya niḥsṛjaḥ sakṣantaḥ indra niḥsṛjaḥ 
SA_GV01_rv_hn01u-2916	RV_1,131.03d yad gavyantā dvā janā svar yantā samūhasi /	yat gavyantā dvā janā svar yantā samūhasi 
SA_GV01_rv_hn01u-2917	RV_1,131.03f āviṣ karikrad vṛṣaṇaṃ sacābhuvaṃ vajram indra sacābhuvam //	āvis karikrat vṛṣaṇam sacābhuvam vajram indra sacābhuvam 
SA_GV01_rv_hn01u-2918	RV_1,131.04a viduṣ ṭe asya vīryasya pūravaḥ puro yad indra śāradīr avātiraḥ sāsahāno avātiraḥ /	viduḥ te asya vīryasya pūravaḥ puraḥ yat indra śāradīḥ avātiraḥ sāsahānaḥ avātiraḥ 
SA_GV01_rv_hn01u-2919	RV_1,131.04d śāsas tam indra martyam ayajyuṃ śavasas pate /	śāsaḥ tam indra martyam ayajyum śavasaḥ pate 
SA_GV01_rv_hn01u-2920	RV_1,131.04f mahīm amuṣṇāḥ pṛthivīm imā apo mandasāna imā apaḥ //	mahīm amuṣṇāḥ pṛthivīm imāḥ apaḥ mandasānaḥ imāḥ apaḥ 
SA_GV01_rv_hn01u-2921	RV_1,131.05a ād it te asya vīryasya carkiran madeṣu vṛṣann uśijo yad āvitha sakhīyato yad āvitha /	āt id te asya vīryasya carkiran madeṣu vṛṣan uśijaḥ yat āvitha sakhīyataḥ yat āvitha 
SA_GV01_rv_hn01u-2922	RV_1,131.05d cakartha kāram ebhyaḥ pṛtanāsu pravantave /	cakartha kāram ebhyaḥ pṛtanāsu pravantave 
SA_GV01_rv_hn01u-2923	RV_1,131.05f te anyām-anyāṃ nadyaṃ saniṣṇata śravasyantaḥ saniṣṇata //	te anyām anyām nadyam saniṣṇata śravasyantaḥ saniṣṇata 
SA_GV01_rv_hn01u-2924	RV_1,131.06a uto no asyā uṣaso juṣeta hy arkasya bodhi haviṣo havīmabhiḥ svarṣātā havīmabhiḥ /	uta u naḥ asyāḥ uṣasaḥ juṣeta hi arkasya bodhi haviṣaḥ havīmabhiḥ svarṣātā havīmabhiḥ 
SA_GV01_rv_hn01u-2925	RV_1,131.06d yad indra hantave mṛdho vṛṣā vajriñ ciketasi /	yat indra hantave mṛdhaḥ vṛṣā vajrim ciketasi 
SA_GV01_rv_hn01u-2926	RV_1,131.06f ā me asya vedhaso navīyaso manma śrudhi navīyasaḥ //	ā me asya vedhasaḥ navīyasaḥ manma śrudhi navīyasaḥ 
SA_GV01_rv_hn01u-2927	RV_1,131.07a tvaṃ tam indra vāvṛdhāno asmayur amitrayantaṃ tuvijāta martyaṃ vajreṇa śūra martyam /	tvam tam indra vāvṛdhānaḥ asmayuḥ amitrayantam tuvi jāta martyam vajreṇa śūra martyam 
SA_GV01_rv_hn01u-2928	RV_1,131.07d jahi yo no aghāyati śṛṇuṣva suśravastamaḥ /	jahi yaḥ naḥ aghāyati śṛṇuṣva su śravastamaḥ 
SA_GV01_rv_hn01u-2929	RV_1,131.07f riṣṭaṃ na yāmann apa bhūtu durmatir viśvāpa bhūtu durmatiḥ //	riṣṭam na yāman apa bhūtu durmatiḥ viśvā apa bhūtu durmatiḥ 
SA_GV01_rv_hn01u-2930	RV_1,132.01a tvayā vayam maghavan pūrvye dhana indratvotāḥ sāsahyāma pṛtanyato vanuyāma vanuṣyataḥ /	tvayā vayam maghavan pūrvye dhane indra tva utāḥ sāsahyāma pṛtanyataḥ vanuyāma vanuṣyataḥ 
SA_GV01_rv_hn01u-2931	RV_1,132.01d nediṣṭhe asminn ahany adhi vocā nu sunvate /	nediṣṭhe asmin ahani adhi vocāḥ nu sunvate 
SA_GV01_rv_hn01u-2932	RV_1,132.01f asmin yajñe vi cayemā bhare kṛtaṃ vājayanto bhare kṛtam //	asmin yajñe vi cayema bhare kṛtam vājayantaḥ bhare kṛtam 
SA_GV01_rv_hn01u-2933	RV_1,132.02a svarjeṣe bhara āprasya vakmany uṣarbudhaḥ svasminn añjasi krāṇasya svasminn añjasi /	svar jeṣe bhare āprasya vakmani uṣarbudhaḥ svasmin añjasi krāṇasya svasmin añjasi 
SA_GV01_rv_hn01u-2934	RV_1,132.02d ahann indro yathā vide śīrṣṇā-śīrṣṇopavācyaḥ /	ahan indraḥ yathā vide śīrṣṇā a śīrṣṇā upavācyaḥ 
SA_GV01_rv_hn01u-2935	RV_1,132.02f asmatrā te sadhryak santu rātayo bhadrā bhadrasya rātayaḥ //	asmatrā te sadhryak santu rātayaḥ bhadrāḥ bhadrasya rātayaḥ 
SA_GV01_rv_hn01u-2936	RV_1,132.03a tat tu prayaḥ pratnathā te śuśukvanaṃ yasmin yajñe vāram akṛṇvata kṣayam ṛtasya vār asi kṣayam /	tat tu prayaḥ pratnathā te śuśukvanam yasmin yajñe vāram akṛṇvata kṣayam ṛtasya vār asi kṣayam 
SA_GV01_rv_hn01u-2937	RV_1,132.03d vi tad vocer adha dvitāntaḥ paśyanti raśmibhiḥ /	vi tat voceḥ adha dvitā antar paśyanti raśmibhiḥ 
SA_GV01_rv_hn01u-2938	RV_1,132.03f sa ghā vide anv indro gaveṣaṇo bandhukṣidbhyo gaveṣaṇaḥ //	sa ghā vide anu indraḥ gaveṣaṇaḥ bandhu kṣidbhyaḥ gaveṣaṇaḥ 
SA_GV01_rv_hn01u-2939	RV_1,132.04a nū itthā te pūrvathā ca pravācyaṃ yad aṅgirobhyo 'vṛṇor apa vrajam indra śikṣann apa vrajam /	nu itthā te pūrvathā ca pravācyam yat aṅgirobhyaḥ vṛṇoḥ apa vrajam indra śikṣan apa vrajam 
SA_GV01_rv_hn01u-2940	RV_1,132.04d aibhyaḥ samānyā diśāsmabhyaṃ jeṣi yotsi ca /	ā ebhyaḥ samānyā diśā asmabhyam jeṣi yotsi ca 
SA_GV01_rv_hn01u-2941	RV_1,132.04f sunvadbhyo randhayā kaṃ cid avrataṃ hṛṇāyantaṃ cid avratam //	sunvadbhyaḥ randhaya kam cit avratam hṛṇāyantam cit avratam 
SA_GV01_rv_hn01u-2942	RV_1,132.05a saṃ yaj janān kratubhiḥ śūra īkṣayad dhane hite taruṣanta śravasyavaḥ pra yakṣanta śravasyavaḥ /	sam yat janān kratubhiḥ śūraḥ īkṣayat dhane hite taruṣanta śravasyavaḥ pra yakṣanta śravasyavaḥ 
SA_GV01_rv_hn01u-2943	RV_1,132.05d tasmā āyuḥ prajāvad id bādhe arcanty ojasā /	tasmai āyuḥ prajāvat id bādhe arcanti ojasā 
SA_GV01_rv_hn01u-2944	RV_1,132.05f indra okyaṃ didhiṣanta dhītayo devāṃ acchā na dhītayaḥ //	indre okyam didhiṣanta dhītayaḥ devān acchā na dhītayaḥ 
SA_GV01_rv_hn01u-2945	RV_1,132.06a yuvaṃ tam indrāparvatā puroyudhā yo naḥ pṛtanyād apa taṃ-tam id dhataṃ vajreṇa taṃ-tam id dhatam /	yuvam tam indrāparvatā puroyudhā yaḥ naḥ pṛtanyāt apa taṃtam id hatam vajreṇa taṃtam id hatam 
SA_GV01_rv_hn01u-2946	RV_1,132.06d dūre cattāya cchantsad gahanaṃ yad inakṣat /	dūre cattāya chantsat gahanam yat inakṣat 
SA_GV01_rv_hn01u-2947	RV_1,132.06f asmākaṃ śatrūn pari śūra viśvato darmā darṣīṣṭa viśvataḥ //	asmākam śatrūn pari śūra viśvatas darmā darṣīṣṭa viśvatas 
SA_GV01_rv_hn01u-2948	RV_1,133.01a ubhe punāmi rodasī ṛtena druho dahāmi sam mahīr anindrāḥ /	ubhe punāmi rodasī ṛtena druhaḥ dahāmi sam mahīḥ an indrāḥ 
SA_GV01_rv_hn01u-2949	RV_1,133.01c abhivlagya yatra hatā amitrā vailasthānam pari tṛḷhā aśeran //	abhivlagya yatra hatāḥ amitrāḥ vailasthānam pari tṛḍhāḥ aśeran 
SA_GV01_rv_hn01u-2950	RV_1,133.02a abhivlagyā cid adrivaḥ śīrṣā yātumatīnām /	abhivlagya cit adrivas śīrṣā yātumatīnām 
SA_GV01_rv_hn01u-2951	RV_1,133.02c chindhi vaṭūriṇā padā mahāvaṭūriṇā padā //	chinddhi vaṭūriṇā padā mahā vaṭūriṇā padā 
SA_GV01_rv_hn01u-2952	RV_1,133.03a avāsām maghavañ jahi śardho yātumatīnām /	ava āsām maghavam jahi śardhaḥ yātumatīnām 
SA_GV01_rv_hn01u-2953	RV_1,133.03c vailasthānake armake mahāvailasthe armake //	vailasthānake armake mahāvailasthe armake 
SA_GV01_rv_hn01u-2954	RV_1,133.04a yāsāṃ tisraḥ pañcāśato 'bhivlaṅgair apāvapaḥ /	yāsām tisraḥ pañcāśataḥ bhivlaṅgaiḥ apāvapaḥ 
SA_GV01_rv_hn01u-2955	RV_1,133.04c tat su te manāyati takat su te manāyati //	tat su te manāyati takat su te manāyati 
SA_GV01_rv_hn01u-2956	RV_1,133.05a piśaṅgabhṛṣṭim ambhṛṇam piśācim indra sam mṛṇa /	piśaṅga bhṛṣṭim ambhṛṇam piśācim indra sam mṛṇa 
SA_GV01_rv_hn01u-2957	RV_1,133.05c sarvaṃ rakṣo ni barhaya //	sarvam rakṣaḥ ni barhaya 
SA_GV01_rv_hn01u-2958	RV_1,133.06a avar maha indra dādṛhi śrudhī naḥ śuśoca hi dyauḥ kṣā na bhīṣāṃ adrivo ghṛṇān na bhīṣāṃ adrivaḥ /	avas mahaḥ indra dādṛhi śrudhi naḥ śuśoca hi dyauḥ kṣā na adrivas ghṛṇāt na adrivas 
SA_GV01_rv_hn01u-2959	RV_1,133.06d śuṣmintamo hi śuṣmibhir vadhair ugrebhir īyase /	śuṣmintamaḥ hi śuṣmibhiḥ vadhaiḥ ugrebhiḥ īyase 
SA_GV01_rv_hn01u-2960	RV_1,133.06f apūruṣaghno apratīta śūra satvabhis trisaptaiḥ śūra satvabhiḥ //	a pūruṣa ghnaḥ apratīta śūra satvabhiḥ trisaptaiḥ śūra satvabhiḥ 
SA_GV01_rv_hn01u-2961	RV_1,133.07a vanoti hi sunvan kṣayam parīṇasaḥ sunvāno hi ṣmā yajaty ava dviṣo devānām ava dviṣaḥ /	vanoti hi sunvan kṣayam parīṇasaḥ sunvānaḥ hi sma yajati ava dviṣaḥ devānām ava dviṣaḥ 
SA_GV01_rv_hn01u-2962	RV_1,133.07d sunvāna it siṣāsati sahasrā vājy avṛtaḥ /	sunvānaḥ id siṣāsati sahasrā vājī a vṛtaḥ 
SA_GV01_rv_hn01u-2963	RV_1,133.07f sunvānāyendro dadāty ābhuvaṃ rayiṃ dadāty ābhuvam //	sunvānāya indraḥ dadāti ābhuvam rayim dadāti ābhuvam 
SA_GV01_rv_hn01u-2964	RV_1,134.01a ā tvā juvo rārahāṇā abhi prayo vāyo vahantv iha pūrvapītaye somasya pūrvapītaye /	ā tvā juvaḥ rārahāṇāḥ abhi prayaḥ vāyo vahantu iha pūrva pītaye somasya pūrva pītaye 
SA_GV01_rv_hn01u-2965	RV_1,134.01d ūrdhvā te anu sūnṛtā manas tiṣṭhatu jānatī /	ūrdhvā te anu sūnṛtā manaḥ tiṣṭhatu jānatī 
SA_GV01_rv_hn01u-2966	RV_1,134.01f niyutvatā rathenā yāhi dāvane vāyo makhasya dāvane //	niyutvatā rathena ā yāhi dāvane vāyo makhasya dāvane 
SA_GV01_rv_hn01u-2967	RV_1,134.02a mandantu tvā mandino vāyav indavo 'smat krāṇāsaḥ sukṛtā abhidyavo gobhiḥ krāṇā abhidyavaḥ /	mandantu tvā mandinaḥ vāyo indavaḥ smat krāṇāsaḥ su kṛtāḥ abhidyavaḥ gobhiḥ krāṇāḥ abhidyavaḥ 
SA_GV01_rv_hn01u-2968	RV_1,134.02d yad dha krāṇā iradhyai dakṣaṃ sacanta ūtayaḥ /	yat ha krāṇāḥ iradhyai dakṣam sacante ūtayaḥ 
SA_GV01_rv_hn01u-2969	RV_1,134.02f sadhrīcīnā niyuto dāvane dhiya upa bruvata īṃ dhiyaḥ //	sadhrīcīnāḥ niyutaḥ dāvane dhiyaḥ upa bruvate īm dhiyaḥ 
SA_GV01_rv_hn01u-2970	RV_1,134.03a vāyur yuṅkte rohitā vāyur aruṇā vāyū rathe ajirā dhuri voḷhave vahiṣṭhā dhuri voḷhave /	vāyuḥ yuṅkte rohitā vāyuḥ aruṇā vāyuḥ rathe ajirā dhuri voḷhave vahiṣṭhā dhuri voḷhave 
SA_GV01_rv_hn01u-2971	RV_1,134.03d pra bodhayā purandhiṃ jāra ā sasatīm iva /	pra bodhaya purandhim jāraḥ ā sasatīm iva 
SA_GV01_rv_hn01u-2972	RV_1,134.03f pra cakṣaya rodasī vāsayoṣasaḥ śravase vāsayoṣasaḥ //	pra cakṣaya rodasī vāsaya uṣasaḥ śravase vāsaya uṣasaḥ 
SA_GV01_rv_hn01u-2973	RV_1,134.04a tubhyam uṣāsaḥ śucayaḥ parāvati bhadrā vastrā tanvate daṃsu raśmiṣu citrā navyeṣu raśmiṣu /	tubhyam uṣāsaḥ śucayaḥ parāvati bhadrā vastrā tanvate daṃsu raśmiṣu citrā navyeṣu raśmiṣu 
SA_GV01_rv_hn01u-2974	RV_1,134.04d tubhyaṃ dhenuḥ sabardughā viśvā vasūni dohate /	tubhyam dhenuḥ sabardughā viśvā vasūni dohate 
SA_GV01_rv_hn01u-2975	RV_1,134.04f ajanayo maruto vakṣaṇābhyo diva ā vakṣaṇābhyaḥ //	ajanayaḥ marutaḥ vakṣaṇābhyaḥ divaḥ ā vakṣaṇābhyaḥ 
SA_GV01_rv_hn01u-2976	RV_1,134.05a tubhyaṃ śukrāsaḥ śucayas turaṇyavo madeṣūgrā iṣaṇanta bhurvaṇy apām iṣanta bhurvaṇi /	tubhyam śukrāsaḥ śucayaḥ turaṇyavaḥ madeṣu ugrāḥ iṣaṇanta bhurvaṇi apām iṣanta bhurvaṇi 
SA_GV01_rv_hn01u-2977	RV_1,134.05d tvāṃ tsārī dasamāno bhagam īṭṭe takvavīye /	tvām tsārī dasamānaḥ bhagam īṭṭe takvavīye 
SA_GV01_rv_hn01u-2978	RV_1,134.05f tvaṃ viśvasmād bhuvanāt pāsi dharmaṇāsuryāt pāsi dharmaṇā //	tvam viśvasmāt bhuvanāt pāsi dharmaṇā asuryāt pāsi dharmaṇā 
SA_GV01_rv_hn01u-2979	RV_1,134.06a tvaṃ no vāyav eṣām apūrvyaḥ somānām prathamaḥ pītim arhasi sutānām pītim arhasi /	tvam naḥ vāyo eṣām apūrvyaḥ somānām prathamaḥ pītim arhasi sutānām pītim arhasi 
SA_GV01_rv_hn01u-2980	RV_1,134.06d uto vihutmatīnāṃ viśāṃ vavarjuṣīṇām /	uta u vihutmatīnām viśām vavarjuṣīṇām 
SA_GV01_rv_hn01u-2981	RV_1,134.06f viśvā it te dhenavo duhra āśiraṃ ghṛtaṃ duhrata āśiram //	viśvāḥ id te dhenavaḥ duhre āśiram ghṛtam duhrate āśiram 
SA_GV01_rv_hn01u-2982	RV_1,135.01a stīrṇam barhir upa no yāhi vītaye sahasreṇa niyutā niyutvate śatinībhir niyutvate /	stīrṇam barhiḥ upa naḥ yāhi vītaye sahasreṇa niyutā niyutvate śatinībhiḥ niyutvate 
SA_GV01_rv_hn01u-2983	RV_1,135.01d tubhyaṃ hi pūrvapītaye devā devāya yemire /	tubhyam hi pūrva pītaye devāḥ devāya yemire 
SA_GV01_rv_hn01u-2984	RV_1,135.01f pra te sutāso madhumanto asthiran madāya kratve asthiran //	pra te sutāsaḥ madhumantaḥ asthiran madāya kratve asthiran 
SA_GV01_rv_hn01u-2985	RV_1,135.02a tubhyāyaṃ somaḥ paripūto adribhi spārhā vasānaḥ pari kośam arṣati śukrā vasāno arṣati /	tubhya ayam somaḥ paripūtaḥ adribhiḥ spārhā vasānaḥ pari kośam arṣati śukrā vasānaḥ arṣati 
SA_GV01_rv_hn01u-2986	RV_1,135.02d tavāyam bhāga āyuṣu somo deveṣu hūyate /	tava ayam bhāgaḥ āyuṣu somaḥ deveṣu hūyate 
SA_GV01_rv_hn01u-2987	RV_1,135.02f vaha vāyo niyuto yāhy asmayur juṣāṇo yāhy asmayuḥ //	vaha vāyo niyutaḥ yāhi asmayuḥ juṣāṇaḥ yāhi asmayuḥ 
SA_GV01_rv_hn01u-2988	RV_1,135.03a ā no niyudbhiḥ śatinībhir adhvaraṃ sahasriṇībhir upa yāhi vītaye vāyo havyāni vītaye /	ā naḥ niyudbhiḥ śatinībhiḥ adhvaram sahasriṇībhiḥ upa yāhi vītaye vāyo havyāni vītaye 
SA_GV01_rv_hn01u-2989	RV_1,135.03d tavāyam bhāga ṛtviyaḥ saraśmiḥ sūrye sacā /	tava ayam bhāgaḥ ṛtviyaḥ sa raśmiḥ sūrye sacā 
SA_GV01_rv_hn01u-2990	RV_1,135.03f adhvaryubhir bharamāṇā ayaṃsata vāyo śukrā ayaṃsata //	adhvaryubhiḥ bharamāṇāḥ ayaṃsata vāyo śukrāḥ ayaṃsata 
SA_GV01_rv_hn01u-2991	RV_1,135.04a ā vāṃ ratho niyutvān vakṣad avase 'bhi prayāṃsi sudhitāni vītaye vāyo havyāni vītaye /	ā vām rathaḥ niyutvān vakṣat avase bhi prayāṃsi sudhitāni vītaye vāyo havyāni vītaye 
SA_GV01_rv_hn01u-2992	RV_1,135.04d pibatam madhvo andhasaḥ pūrvapeyaṃ hi vāṃ hitam /	pibatam madhvaḥ andhasaḥ pūrvapeyam hi vām hitam 
SA_GV01_rv_hn01u-2993	RV_1,135.04f vāyav ā candreṇa rādhasā gatam indraś ca rādhasā gatam //	vāyo ā candreṇa rādhasā gatam indraḥ ca rādhasā gatam 
SA_GV01_rv_hn01u-2994	RV_1,135.05a ā vāṃ dhiyo vavṛtyur adhvarāṃ upemam indum marmṛjanta vājinam āśum atyaṃ na vājinam /	ā vām dhiyaḥ vavṛtyuḥ adhvarān upa imam indum marmṛjanta vājinam āśum atyam na vājinam 
SA_GV01_rv_hn01u-2995	RV_1,135.05d teṣām pibatam asmayū ā no gantam ihotyā /	teṣām pibatam asmayū ā naḥ gantam iha ūtyā 
SA_GV01_rv_hn01u-2996	RV_1,135.05f indravāyū sutānām adribhir yuvam madāya vājadā yuvam //	indra vāyū sutānām adribhiḥ yuvam madāya vāja dā yuvam 
SA_GV01_rv_hn01u-2997	RV_1,135.06a ime vāṃ somā apsv ā sutā ihādhvaryubhir bharamāṇā ayaṃsata vāyo śukrā ayaṃsata /	ime vām somāḥ apsu ā sutāḥ iha adhvaryubhiḥ bharamāṇāḥ ayaṃsata vāyo śukrāḥ ayaṃsata 
SA_GV01_rv_hn01u-2998	RV_1,135.06d ete vām abhy asṛkṣata tiraḥ pavitram āśavaḥ /	ete vām abhī asṛkṣata tiras pavitram āśavaḥ 
SA_GV01_rv_hn01u-2999	RV_1,135.06f yuvāyavo 'ti romāṇy avyayā somāso aty avyayā //	yuvāyavaḥ ti romāṇi avyayā somāsaḥ ati avyayā 
SA_GV01_rv_hn01u-3000	RV_1,135.07a ati vāyo sasato yāhi śaśvato yatra grāvā vadati tatra gacchataṃ gṛham indraś ca gacchatam /	ati vāyo sasataḥ yāhi śaśvataḥ yatra grāvā vadati tatra gacchatam gṛham indraḥ ca gacchatam 
SA_GV01_rv_hn01u-3001	RV_1,135.07d vi sūnṛtā dadṛśe rīyate ghṛtam ā pūrṇayā niyutā yātho adhvaram indraś ca yātho adhvaram //	vi sūnṛtā dadṛśe rīyate ghṛtam ā pūrṇayā niyutā yāthaḥ adhvaram indraḥ ca yāthaḥ adhvaram 
SA_GV01_rv_hn01u-3002	RV_1,135.08a atrāha tad vahethe madhva āhutiṃ yam aśvattham upatiṣṭhanta jāyavo 'sme te santu jāyavaḥ /	atra aha tat vahethe madhvaḥ āhutim yam aśvattham upatiṣṭhanta jāyavaḥ sme te santu jāyavaḥ 
SA_GV01_rv_hn01u-3003	RV_1,135.08d sākaṃ gāvaḥ suvate pacyate yavo na te vāya upa dasyanti dhenavo nāpa dasyanti dhenavaḥ //	sākam gāvaḥ suvate pacyate yavaḥ na te vāyo upa dasyanti dhenavaḥ na apa dasyanti dhenavaḥ 
SA_GV01_rv_hn01u-3004	RV_1,135.09a ime ye te su vāyo bāhvojaso 'ntar nadī te patayanty ukṣaṇo mahi vrādhanta ukṣaṇaḥ /	ime ye te su vāyo bāhu ojasaḥ ntar nadī te patayanti ukṣaṇaḥ mahi vrādhantaḥ ukṣaṇaḥ 
SA_GV01_rv_hn01u-3005	RV_1,135.09d dhanvañ cid ye anāśavo jīrāś cid agiraukasaḥ /	dhanvam cit ye anāśavaḥ jīrāḥ cit a giraukasaḥ 
SA_GV01_rv_hn01u-3006	RV_1,135.09f sūryasyeva raśmayo durniyantavo hastayor durniyantavaḥ //	sūryasya iva raśmayaḥ durniyantavaḥ hastayoḥ durniyantavaḥ 
SA_GV01_rv_hn01u-3007	RV_1,136.01a pra su jyeṣṭhaṃ nicirābhyām bṛhan namo havyam matim bharatā mṛḷayadbhyāṃ svādiṣṭham mṛḷayadbhyām /	pra su jyeṣṭham nicirābhyām bṛhat namaḥ havyam matim bharata mṛḍayadbhyām svādiṣṭham mṛḍayadbhyām 
SA_GV01_rv_hn01u-3008	RV_1,136.01d tā samrājā ghṛtāsutī yajñe-yajña upastutā /	tā samrājā ghṛta āsutī yajñeyajñe upastutā 
SA_GV01_rv_hn01u-3009	RV_1,136.01f athainoḥ kṣatraṃ na kutaś canādhṛṣe devatvaṃ nū cid ādhṛṣe //	atha enoḥ kṣatram na kutas cana ādhṛṣe deva tvam nu cit ādhṛṣe 
SA_GV01_rv_hn01u-3010	RV_1,136.02a adarśi gātur urave varīyasī panthā ṛtasya sam ayaṃsta raśmibhiś cakṣur bhagasya raśmibhiḥ /	adarśi gātuḥ urave varīyasī panthāḥ ṛtasya sam ayaṃsta raśmibhiḥ cakṣuḥ bhagasya raśmibhiḥ 
SA_GV01_rv_hn01u-3011	RV_1,136.02d dyukṣam mitrasya sādanam aryamṇo varuṇasya ca /	dyukṣam mitrasya sādanam aryamṇaḥ varuṇasya ca 
SA_GV01_rv_hn01u-3012	RV_1,136.02f athā dadhāte bṛhad ukthyaṃ vaya upastutyam bṛhad vayaḥ //	athā dadhāte bṛhat ukthyam vayaḥ upastutyam bṛhat vayaḥ 
SA_GV01_rv_hn01u-3013	RV_1,136.03a jyotiṣmatīm aditiṃ dhārayatkṣitiṃ svarvatīm ā sacete dive-dive jāgṛvāṃsā dive-dive /	jyotiṣmatīm aditim dhārayat kṣitim svarvatīm ā sacete dive dive jāgṛvāṃsā dive dive 
SA_GV01_rv_hn01u-3014	RV_1,136.03d jyotiṣmat kṣatram āśāte ādityā dānunas patī /	jyotiṣmat kṣatram āśāte ādityā dānunas patī 
SA_GV01_rv_hn01u-3015	RV_1,136.03f mitras tayor varuṇo yātayajjano 'ryamā yātayajjanaḥ //	mitraḥ tayoḥ varuṇaḥ yātayat janaḥ ryamā yātayat janaḥ 
SA_GV01_rv_hn01u-3016	RV_1,136.04a ayam mitrāya varuṇāya śantamaḥ somo bhūtv avapāneṣv ābhago devo deveṣv ābhagaḥ /	ayam mitrāya varuṇāya śantamaḥ somaḥ bhūtu avapāneṣu ābhagaḥ devaḥ deveṣu ābhagaḥ 
SA_GV01_rv_hn01u-3017	RV_1,136.04d taṃ devāso juṣerata viśve adya sajoṣasaḥ /	tam devāsaḥ juṣerata viśve adya sajoṣasaḥ 
SA_GV01_rv_hn01u-3018	RV_1,136.04f tathā rājānā karatho yad īmaha ṛtāvānā yad īmahe //	tathā rājānā karathaḥ yat īmahe ṛtāvānā yat īmahe 
SA_GV01_rv_hn01u-3019	RV_1,136.05a yo mitrāya varuṇāyāvidhaj jano 'narvāṇaṃ tam pari pāto aṃhaso dāśvāṃsam martam aṃhasaḥ /	yaḥ mitrāya varuṇāya avidhat janaḥ narvāṇam tam pari pātaḥ aṃhasaḥ dāśvāṃsam martam aṃhasaḥ 
SA_GV01_rv_hn01u-3020	RV_1,136.05d tam aryamābhi rakṣaty ṛjūyantam anu vratam /	tam aryamā abhi rakṣati ṛjūyantam anu vratam 
SA_GV01_rv_hn01u-3021	RV_1,136.05f ukthair ya enoḥ paribhūṣati vrataṃ stomair ābhūṣati vratam //	ukthaiḥ yaḥ enoḥ paribhūṣati vratam stomaiḥ ābhūṣati vratam 
SA_GV01_rv_hn01u-3022	RV_1,136.06a namo dive bṛhate rodasībhyām mitrāya vocaṃ varuṇāya mīḷhuṣe sumṛḷīkāya mīḷhuṣe /	namaḥ dive bṛhate rodasībhyām mitrāya vocam varuṇāya mīḷhuṣe su mṛḷīkāya mīḷhuṣe 
SA_GV01_rv_hn01u-3023	RV_1,136.06d indram agnim upa stuhi dyukṣam aryamaṇam bhagam /	indram agnim upa stuhi dyukṣam aryamaṇam bhagam 
SA_GV01_rv_hn01u-3024	RV_1,136.06f jyog jīvantaḥ prajayā sacemahi somasyotī sacemahi //	jyok jīvantaḥ prajayā sacemahi somasya ūtī sacemahi 
SA_GV01_rv_hn01u-3025	RV_1,136.07a ūtī devānāṃ vayam indravanto maṃsīmahi svayaśaso marudbhiḥ /	ūtī devānām vayam indravantaḥ maṃsīmahi sva yaśasaḥ marudbhiḥ 
SA_GV01_rv_hn01u-3026	RV_1,136.07c agnir mitro varuṇaḥ śarma yaṃsan tad aśyāma maghavāno vayaṃ ca //	agniḥ mitraḥ varuṇaḥ śarma yaṃsan tat aśyāma maghavānaḥ vayam ca 
SA_GV01_rv_hn01u-3027	RV_1,137.01a suṣumā yātam adribhir gośrītā matsarā ime somāso matsarā ime /	suṣuma yātam adribhiḥ go śrītāḥ matsarāḥ ime somāsaḥ matsarāḥ ime 
SA_GV01_rv_hn01u-3028	RV_1,137.01d ā rājānā divispṛśāsmatrā gantam upa naḥ /	ā rājānā divispṛśā asmatrā gantam upa naḥ 
SA_GV01_rv_hn01u-3029	RV_1,137.01f ime vām mitrāvaruṇā gavāśiraḥ somāḥ śukrā gavāśiraḥ //	ime vām mitrāvaruṇā gavāśiraḥ somāḥ śukrāḥ gavāśiraḥ 
SA_GV01_rv_hn01u-3030	RV_1,137.02a ima ā yātam indavaḥ somāso dadhyāśiraḥ sutāso dadhyāśiraḥ /	ime ā yātam indavaḥ somāsaḥ dadhi āśiraḥ sutāsaḥ dadhi āśiraḥ 
SA_GV01_rv_hn01u-3031	RV_1,137.02d uta vām uṣaso budhi sākaṃ sūryasya raśmibhiḥ /	uta vām uṣasaḥ budhi sākam sūryasya raśmibhiḥ 
SA_GV01_rv_hn01u-3032	RV_1,137.02f suto mitrāya varuṇāya pītaye cārur ṛtāya pītaye //	sutaḥ mitrāya varuṇāya pītaye cāruḥ ṛtāya pītaye 
SA_GV01_rv_hn01u-3033	RV_1,137.03a tāṃ vāṃ dhenuṃ na vāsarīm aṃśuṃ duhanty adribhiḥ somaṃ duhanty adribhiḥ /	tām vām dhenum na vāsarīm aṃśum duhanti adribhiḥ somam duhanti adribhiḥ 
SA_GV01_rv_hn01u-3034	RV_1,137.03d asmatrā gantam upa no 'rvāñcā somapītaye /	asmatrā gantam upa naḥ rvāñcā soma pītaye 
SA_GV01_rv_hn01u-3035	RV_1,137.03f ayaṃ vām mitrāvaruṇā nṛbhiḥ sutaḥ soma ā pītaye sutaḥ //	ayam vām mitrāvaruṇā nṛbhiḥ sutaḥ somaḥ ā pītaye sutaḥ 
SA_GV01_rv_hn01u-3036	RV_1,138.01a pra-pra pūṣṇas tuvijātasya śasyate mahitvam asya tavaso na tandate stotram asya na tandate /	pra pra pūṣṇaḥ tuvi jātasya śasyate mahi tvam asya tavasaḥ na tandate stotram asya na tandate 
SA_GV01_rv_hn01u-3037	RV_1,138.01d arcāmi sumnayann aham antyūtim mayobhuvam /	arcāmi sumnayan aham antyūtim mayobhuvam 
SA_GV01_rv_hn01u-3038	RV_1,138.01f viśvasya yo mana āyuyuve makho deva āyuyuve makhaḥ //	viśvasya yaḥ manaḥ āyuyuve makhaḥ devaḥ āyuyuve makhaḥ 
SA_GV01_rv_hn01u-3039	RV_1,138.02a pra hi tvā pūṣann ajiraṃ na yāmani stomebhiḥ kṛṇva ṛṇavo yathā mṛdha uṣṭro na pīparo mṛdhaḥ /	pra hi tvā pūṣan ajiram na yāmani stomebhiḥ kṛṇve ṛṇavaḥ yathā mṛdhaḥ uṣṭraḥ na pīparaḥ mṛdhaḥ 
SA_GV01_rv_hn01u-3040	RV_1,138.02d huve yat tvā mayobhuvaṃ devaṃ sakhyāya martyaḥ /	huve yat tvā mayobhuvam devam sakhyāya martyaḥ 
SA_GV01_rv_hn01u-3041	RV_1,138.02f asmākam āṅgūṣān dyumninas kṛdhi vājeṣu dyumninas kṛdhi //	asmākam āṅgūṣān dyumninaḥ kṛdhi vājeṣu dyumninaḥ kṛdhi 
SA_GV01_rv_hn01u-3042	RV_1,138.03a yasya te pūṣan sakhye vipanyavaḥ kratvā cit santo 'vasā bubhujrira iti kratvā bubhujrire /	yasya te pūṣan sakhye vipanyavaḥ kratvā cit santaḥ vasāḥ bubhujrire iti kratvā bubhujrire 
SA_GV01_rv_hn01u-3043	RV_1,138.03d tām anu tvā navīyasīṃ niyutaṃ rāya īmahe /	tām anu tvā navīyasīm niyutam rāyaḥ īmahe 
SA_GV01_rv_hn01u-3044	RV_1,138.03f aheḷamāna uruśaṃsa sarī bhava vāje-vāje sarī bhava //	a heḍamānaḥ uru śaṃsa sarī bhava vājevāje sarī bhava 
SA_GV01_rv_hn01u-3045	RV_1,138.04a asyā ū ṣu ṇa upa sātaye bhuvo 'heḷamāno rarivāṃ ajāśva śravasyatām ajāśva /	asyāḥ u su naḥ upa sātaye bhuvaḥ heḍamānaḥ rarivān ajāśva śravasyatām ajāśva 
SA_GV01_rv_hn01u-3046	RV_1,138.04d o ṣu tvā vavṛtīmahi stomebhir dasma sādhubhiḥ /	ā u su tvā vavṛtīmahi stomebhiḥ dasma sādhubhiḥ 
SA_GV01_rv_hn01u-3047	RV_1,138.04f nahi tvā pūṣann atimanya āghṛṇe na te sakhyam apahnuve //	nahi tvā pūṣan atimanye āghṛṇe na te sakhyam apahnuve 
SA_GV01_rv_hn01u-3048	RV_1,139.01a astu śrauṣaṭ puro agnīṃ dhiyā dadha ā nu tac chardho divyaṃ vṛṇīmaha indravāyū vṛṇīmahe /	astu śrauṣaṭ puras agnīm dhiyā dadhe ā nu tat śardhaḥ divyam vṛṇīmahe indra vāyū vṛṇīmahe 
SA_GV01_rv_hn01u-3049	RV_1,139.01d yad dha krāṇā vivasvati nābhā saṃdāyi navyasī /	yat ha krāṇā vivasvati nābhā saṃdāyi navyasī 
SA_GV01_rv_hn01u-3050	RV_1,139.01f adha pra sū na upa yantu dhītayo devāṃ acchā na dhītayaḥ //	adha pra su naḥ upa yantu dhītayaḥ devān acchā na dhītayaḥ 
SA_GV01_rv_hn01u-3051	RV_1,139.02a yad dha tyan mitrāvaruṇāv ṛtād adhy ādadāthe anṛtaṃ svena manyunā dakṣasya svena manyunā /	yat ha tyad mitrāvaruṇau ṛtāt adhi ādadāthe anṛtam svena manyunā dakṣasya svena manyunā 
SA_GV01_rv_hn01u-3052	RV_1,139.02d yuvor itthādhi sadmasv apaśyāma hiraṇyayam /	yuvoḥ itthā adhi sadmasu apaśyāma hiraṇyayam 
SA_GV01_rv_hn01u-3053	RV_1,139.02f dhībhiś cana manasā svebhir akṣabhiḥ somasya svebhir akṣabhiḥ //	dhībhiḥ cana manasā svebhiḥ akṣabhiḥ somasya svebhiḥ akṣabhiḥ 
SA_GV01_rv_hn01u-3054	RV_1,139.03a yuvāṃ stomebhir devayanto aśvināśrāvayanta iva ślokam āyavo yuvāṃ havyābhy āyavaḥ /	yuvām stomebhiḥ devayantaḥ aśvinā aśrāvayanta iva ślokam āyavaḥ yuvām havyā abhi āyavaḥ 
SA_GV01_rv_hn01u-3055	RV_1,139.03d yuvor viśvā adhi śriyaḥ pṛkṣaś ca viśvavedasā /	yuvoḥ viśvāḥ adhi śriyaḥ pṛkṣaḥ ca viśva vedasā 
SA_GV01_rv_hn01u-3056	RV_1,139.03f pruṣāyante vām pavayo hiraṇyaye rathe dasrā hiraṇyaye //	pruṣāyante vām pavayaḥ hiraṇyaye rathe dasrā hiraṇyaye 
SA_GV01_rv_hn01u-3057	RV_1,139.04a aceti dasrā vy u nākam ṛṇvatho yuñjate vāṃ rathayujo diviṣṭiṣv adhvasmāno diviṣṭiṣu /	aceti dasrā vi u nākam yuñjate vām ratha yujaḥ diviṣṭiṣu adhvasmānaḥ diviṣṭiṣu 
SA_GV01_rv_hn01u-3058	RV_1,139.04d adhi vāṃ sthāma vandhure rathe dasrā hiraṇyaye /	adhi vām sthāma vandhure rathe dasrā hiraṇyaye 
SA_GV01_rv_hn01u-3059	RV_1,139.04f patheva yantāv anuśāsatā rajo 'ñjasā śāsatā rajaḥ //	pathā iva yantau anuśāsatā rajaḥ ñjasā śāsatā rajaḥ 
SA_GV01_rv_hn01u-3060	RV_1,139.05a śacībhir naḥ śacīvasū divā naktaṃ daśasyatam /	śacībhiḥ naḥ śacī vasū divā naktam daśasyatam 
SA_GV01_rv_hn01u-3061	RV_1,139.05c mā vāṃ rātir upa dasat kadā canāsmad rātiḥ kadā cana //	mā vām rātiḥ upa dasat kadā cana asmat rātiḥ kadā cana 
SA_GV01_rv_hn01u-3062	RV_1,139.06a vṛṣann indra vṛṣapāṇāsa indava ime sutā adriṣutāsa udbhidas tubhyaṃ sutāsa udbhidaḥ /	vṛṣan indra vṛṣapāṇāsaḥ indavaḥ ime sutāḥ adriṣutāsaḥ udbhidaḥ tubhyam sutāsaḥ udbhidaḥ 
SA_GV01_rv_hn01u-3063	RV_1,139.06d te tvā mandantu dāvane mahe citrāya rādhase /	te tvā mandantu dāvane mahe citrāya rādhase 
SA_GV01_rv_hn01u-3064	RV_1,139.06f gīrbhir girvāha stavamāna ā gahi sumṛḷīko na ā gahi //	gīrbhiḥ gir vāha stavamānaḥ ā gahi su mṛḍīkaḥ naḥ ā gahi 
SA_GV01_rv_hn01u-3065	RV_1,139.07a o ṣū ṇo agne śṛṇuhi tvam īḷito devebhyo bravasi yajñiyebhyo rājabhyo yajñiyebhyaḥ /	ā u su naḥ agne śṛṇuhi tvam īḍitaḥ devebhyaḥ bravasi yajñiyebhyaḥ rājabhyaḥ yajñiyebhyaḥ 
SA_GV01_rv_hn01u-3066	RV_1,139.07d yad dha tyām aṅgirobhyo dhenuṃ devā adattana /	yat ha tyām aṅgirobhyaḥ dhenum devāḥ adattana 
SA_GV01_rv_hn01u-3067	RV_1,139.07f vi tāṃ duhre aryamā kartarī sacāṃ eṣa tāṃ veda me sacā //	vi tām duhre aryamā kartari sacā eṣa tām veda me sacā 
SA_GV01_rv_hn01u-3068	RV_1,139.08a mo ṣu vo asmad abhi tāni pauṃsyā sanā bhūvan dyumnāni mota jāriṣur asmat purota jāriṣuḥ /	mā u su vaḥ asmat abhi tāni pauṃsyā sanā bhūvan dyumnāni mā uta jāriṣuḥ asmat purā uta jāriṣuḥ 
SA_GV01_rv_hn01u-3069	RV_1,139.08d yad vaś citraṃ yuge-yuge navyaṃ ghoṣād amartyam /	yat vaḥ citram yuge yuge navyam ghoṣāt amartyam 
SA_GV01_rv_hn01u-3070	RV_1,139.08f asmāsu tan maruto yac ca duṣṭaraṃ didhṛtā yac ca duṣṭaram //	asmāsu tat marutaḥ yat ca duṣṭaram didhṛta yat ca duṣṭaram 
SA_GV01_rv_hn01u-3071	RV_1,139.09a dadhyaṅ ha me januṣam pūrvo aṅgirāḥ priyamedhaḥ kaṇvo atrir manur vidus te me pūrve manur viduḥ /	dadhyaṅ ha me januṣam pūrvaḥ aṅgirāḥ priyamedhaḥ kaṇvaḥ atriḥ manuḥ viduḥ te me pūrve manuḥ viduḥ 
SA_GV01_rv_hn01u-3072	RV_1,139.09d teṣāṃ deveṣv āyatir asmākaṃ teṣu nābhayaḥ /	teṣām deveṣu āyatiḥ asmākam teṣu nābhayaḥ 
SA_GV01_rv_hn01u-3073	RV_1,139.09f teṣām padena mahy ā name girendrāgnī ā name girā //	teṣām padena mahi ā name girā indra agnī ā name girā 
SA_GV01_rv_hn01u-3074	RV_1,139.10a hotā yakṣad vanino vanta vāryam bṛhaspatir yajati vena ukṣabhiḥ puruvārebhir ukṣabhiḥ /	hotā yakṣat vaninaḥ vanta vāryam bṛhaspatiḥ yajati venaḥ ukṣabhiḥ puru vārebhiḥ ukṣabhiḥ 
SA_GV01_rv_hn01u-3075	RV_1,139.10d jagṛbhmā dūraādiśaṃ ślokam adrer adha tmanā /	jagṛbhmā dūraādiśam ślokam adreḥ adha tmanā 
SA_GV01_rv_hn01u-3076	RV_1,139.10f adhārayad ararindāni sukratuḥ purū sadmāni sukratuḥ //	adhārayat ararindāni sukratuḥ purū sadmāni sukratuḥ 
SA_GV01_rv_hn01u-3077	RV_1,139.11a ye devāso divy ekādaśa stha pṛthivyām adhy ekādaśa stha /	ye devāsaḥ divi ekādaśa stha pṛthivyām adhi ekādaśa stha 
SA_GV01_rv_hn01u-3078	RV_1,139.11c apsukṣito mahinaikādaśa stha te devāso yajñam imaṃ juṣadhvam //	apsukṣitaḥ mahinā ekādaśa stha te devāsaḥ yajñam imam juṣadhvam 
SA_GV01_rv_hn01u-3079	RV_1,140.01a vediṣade priyadhāmāya sudyute dhāsim iva pra bharā yonim agnaye /	vediṣade priya dhāmāya su dyute dhāsim iva pra bhara yonim agnaye 
SA_GV01_rv_hn01u-3080	RV_1,140.01c vastreṇeva vāsayā manmanā śuciṃ jyotīrathaṃ śukravarṇaṃ tamohanam //	vastreṇa iva vāsaya manmanā śucim jyotīratham śukra varṇam tamaḥ hanam 
SA_GV01_rv_hn01u-3081	RV_1,140.02a abhi dvijanmā trivṛd annam ṛjyate saṃvatsare vāvṛdhe jagdham ī punaḥ /	abhi dvi janmā trivṛt annam ṛjyate saṃvatsare vāvṛdhe jagdham ī punar 
SA_GV01_rv_hn01u-3082	RV_1,140.02c anyasyāsā jihvayā jenyo vṛṣā ny anyena vanino mṛṣṭa vāraṇaḥ //	anyasya āsā jihvayā jenyaḥ vṛṣā ni anyena vaninaḥ mṛṣṭa vāraṇaḥ 
SA_GV01_rv_hn01u-3083	RV_1,140.03a kṛṣṇaprutau vevije asya sakṣitā ubhā tarete abhi mātarā śiśum /	kṛṣṇa prutau vevije asya sakṣitau ubhā tarete abhi mātarā śiśum 
SA_GV01_rv_hn01u-3084	RV_1,140.03c prācājihvaṃ dhvasayantaṃ tṛṣucyutam ā sācyaṃ kupayaṃ vardhanam pituḥ //	prācājihvam dhvasayantam tṛṣu cyutam ā sācyam kupayam vardhanam pituḥ 
SA_GV01_rv_hn01u-3085	RV_1,140.04a mumukṣvo manave mānavasyate raghudruvaḥ kṛṣṇasītāsa ū juvaḥ /	mumukṣvaḥ manave mānavasyate raghudruvaḥ kṛṣṇa sītāsaḥ u juvaḥ 
SA_GV01_rv_hn01u-3086	RV_1,140.04c asamanā ajirāso raghuṣyado vātajūtā upa yujyanta āśavaḥ //	asamanāḥ ajirāsaḥ raghuṣyadaḥ vāta jūtāḥ upa yujyante āśavaḥ 
SA_GV01_rv_hn01u-3087	RV_1,140.05a ād asya te dhvasayanto vṛtherate kṛṣṇam abhvam mahi varpaḥ karikrataḥ /	āt asya te dhvasayantaḥ vṛthā īrate kṛṣṇam abhvam mahi varpaḥ karikrataḥ 
SA_GV01_rv_hn01u-3088	RV_1,140.05c yat sīm mahīm avanim prābhi marmṛśad abhiśvasan stanayann eti nānadat //	yat sīm mahīm avanim pra abhi marmṛśat abhiśvasan stanayan eti nānadat 
SA_GV01_rv_hn01u-3089	RV_1,140.06a bhūṣan na yo 'dhi babhrūṣu namnate vṛṣeva patnīr abhy eti roruvat /	bhūṣan na yaḥ dhi babhrūṣu nannate vṛṣā iva patnīḥ abhī eti roruvat 
SA_GV01_rv_hn01u-3090	RV_1,140.06c ojāyamānas tanvaś ca śumbhate bhīmo na śṛṅgā davidhāva durgṛbhiḥ //	ojāyamānaḥ tanvaḥ ca śumbhate bhīmaḥ na śṛṅgā davidhāva durgṛbhiḥ 
SA_GV01_rv_hn01u-3091	RV_1,140.07a sa saṃstiro viṣṭiraḥ saṃ gṛbhāyati jānann eva jānatīr nitya ā śaye /	sa saṃstiraḥ viṣṭiraḥ sam gṛbhāyati jānan eva jānatīḥ nityaḥ ā śaye 
SA_GV01_rv_hn01u-3092	RV_1,140.07c punar vardhante api yanti devyam anyad varpaḥ pitroḥ kṛṇvate sacā //	punar vardhante api yanti devyam anyat varpaḥ pitroḥ kṛṇvate sacā 
SA_GV01_rv_hn01u-3093	RV_1,140.08a tam agruvaḥ keśinīḥ saṃ hi rebhira ūrdhvās tasthur mamruṣīḥ prāyave punaḥ /	tam agruvaḥ keśinīḥ sam hi rebhire ūrdhvāḥ tasthuḥ mamruṣīḥ prāyave punar 
SA_GV01_rv_hn01u-3094	RV_1,140.08c tāsāṃ jarām pramuñcann eti nānadad asum paraṃ janayañ jīvam astṛtam //	tāsām jarām pramuñcan eti nānadat asum param janayam jīvam astṛtam 
SA_GV01_rv_hn01u-3095	RV_1,140.09a adhīvāsam pari mātū rihann aha tuvigrebhiḥ satvabhir yāti vi jrayaḥ /	adhīvāsam pari mātuḥ rihan aha tuvigrebhiḥ satvabhiḥ yāti vi jrayaḥ 
SA_GV01_rv_hn01u-3096	RV_1,140.09c vayo dadhat padvate rerihat sadānu śyenī sacate vartanīr aha //	vayaḥ dadhat padvate rerihat sadā anu śyenī sacate vartanīḥ aha 
SA_GV01_rv_hn01u-3097	RV_1,140.10a asmākam agne maghavatsu dīdihy adha śvasīvān vṛṣabho damūnāḥ /	asmākam agne maghavatsu dīdihi adha śvasīvān vṛṣabhaḥ damūnāḥ 
SA_GV01_rv_hn01u-3098	RV_1,140.10c avāsyā śiśumatīr adīder varmeva yutsu parijarbhurāṇaḥ //	śiśumatīḥ adīdeḥ varmā iva yutsu parijarbhurāṇaḥ 
SA_GV01_rv_hn01u-3099	RV_1,140.11a idam agne sudhitaṃ durdhitād adhi priyād u cin manmanaḥ preyo astu te /	idam agne sudhitam durdhitāt adhi priyāt u cit manmanaḥ preyaḥ astu te 
SA_GV01_rv_hn01u-3100	RV_1,140.11c yat te śukraṃ tanvo rocate śuci tenāsmabhyaṃ vanase ratnam ā tvam //	yat te śukram tanvaḥ rocate śuci tena asmabhyam vanase ratnam ā tvam 
SA_GV01_rv_hn01u-3101	RV_1,140.12a rathāya nāvam uta no gṛhāya nityāritrām padvatīṃ rāsy agne /	rathāya nāvam uta naḥ gṛhāya nitya aritrām padvatīm rāsi agne 
SA_GV01_rv_hn01u-3102	RV_1,140.12c asmākaṃ vīrāṃ uta no maghono janāṃś ca yā pārayāc charma yā ca //	asmākam vīrān uta naḥ maghonaḥ janān ca yā pārayāt śarma yā ca 
SA_GV01_rv_hn01u-3103	RV_1,140.13a abhī no agna uktham ij juguryā dyāvākṣāmā sindhavaś ca svagūrtāḥ /	abhī naḥ agne uktham id juguryāḥ dyāvākṣāmā sindhavaḥ ca sva gūrtāḥ 
SA_GV01_rv_hn01u-3104	RV_1,140.13c gavyaṃ yavyaṃ yanto dīrghāheṣaṃ varam aruṇyo varanta //	gavyam yavyam yantaḥ dīrgha ahā iṣam varam aruṇyaḥ varanta 
SA_GV01_rv_hn01u-3105	RV_1,141.01a baḷ itthā tad vapuṣe dhāyi darśataṃ devasya bhargaḥ sahaso yato jani /	baḷ itthā tat vapuṣe dhāyi darśatam devasya bhargaḥ sahasaḥ yatas jani 
SA_GV01_rv_hn01u-3106	RV_1,141.01c yad īm upa hvarate sādhate matir ṛtasya dhenā anayanta sasrutaḥ //	yat īm upa hvarate sādhate matiḥ ṛtasya dhenāḥ anayanta sasrutaḥ 
SA_GV01_rv_hn01u-3107	RV_1,141.02a pṛkṣo vapuḥ pitumān nitya ā śaye dvitīyam ā saptaśivāsu mātṛṣu /	pṛkṣaḥ vapuḥ pitumān nityaḥ ā śaye dvitīyam ā sapta śivāsu mātṛṣu 
SA_GV01_rv_hn01u-3108	RV_1,141.02c tṛtīyam asya vṛṣabhasya dohase daśapramatiṃ janayanta yoṣaṇaḥ //	tṛtīyam asya vṛṣabhasya dohase daśapramatim janayanta yoṣaṇaḥ 
SA_GV01_rv_hn01u-3109	RV_1,141.03a nir yad īm budhnān mahiṣasya varpasa īśānāsaḥ śavasā kranta sūrayaḥ /	niḥ yat īm budhnāt mahiṣasya varpasaḥ īśānāsaḥ śavasā kranta sūrayaḥ 
SA_GV01_rv_hn01u-3110	RV_1,141.03c yad īm anu pradivo madhva ādhave guhā santam mātariśvā mathāyati //	yat īm anu pradivaḥ madhvaḥ ādhave guhā santam mātariśvā mathāyati 
SA_GV01_rv_hn01u-3111	RV_1,141.04a pra yat pituḥ paramān nīyate pary ā pṛkṣudho vīrudho daṃsu rohati /	pra yat pituḥ paramāt nīyate pari ā pṛkṣudhaḥ vīrudhaḥ daṃsu rohati 
SA_GV01_rv_hn01u-3112	RV_1,141.04c ubhā yad asya januṣaṃ yad invata ād id yaviṣṭho abhavad ghṛṇā śuciḥ //	ubhā yat asya januṣam yat invataḥ āt id yaviṣṭhaḥ abhavat ghṛṇā śuciḥ 
SA_GV01_rv_hn01u-3113	RV_1,141.05a ād in mātṝr āviśad yāsv ā śucir ahiṃsyamāna urviyā vi vāvṛdhe /	āt id mātṝḥ āviśat yāsu ā śuciḥ a hiṃsyamānaḥ urviyā vi vāvṛdhe 
SA_GV01_rv_hn01u-3114	RV_1,141.05c anu yat pūrvā aruhat sanājuvo ni navyasīṣv avarāsu dhāvate //	anu yat pūrvāḥ aruhat sanājuvaḥ ni navyasīṣu avarāsu dhāvate 
SA_GV01_rv_hn01u-3115	RV_1,141.06a ād id dhotāraṃ vṛṇate diviṣṭiṣu bhagam iva papṛcānāsa ṛñjate /	āt id hotāram vṛṇate diviṣṭiṣu bhagam iva papṛcānāsaḥ ṛñjate 
SA_GV01_rv_hn01u-3116	RV_1,141.06c devān yat kratvā majmanā puruṣṭuto martaṃ śaṃsaṃ viśvadhā veti dhāyase //	devān yat kratvā majmanā puruṣṭutaḥ martam śaṃsam viśvadhā veti dhāyase 
SA_GV01_rv_hn01u-3117	RV_1,141.07a vi yad asthād yajato vātacodito hvāro na vakvā jaraṇā anākṛtaḥ /	vi yat asthāt yajataḥ vāta coditaḥ hvāraḥ na vakvā jaraṇāḥ anākṛtaḥ 
SA_GV01_rv_hn01u-3118	RV_1,141.07c tasya patman dakṣuṣaḥ kṛṣṇajaṃhasaḥ śucijanmano raja ā vyadhvanaḥ //	tasya patman dakṣuṣaḥ kṛṣṇa jaṃhasaḥ śuci janmanaḥ rajaḥ ā vyadhvanaḥ 
SA_GV01_rv_hn01u-3119	RV_1,141.08a ratho na yātaḥ śikvabhiḥ kṛto dyām aṅgebhir aruṣebhir īyate /	rathaḥ na yātaḥ śikvabhiḥ kṛtaḥ dyām aṅgebhiḥ aruṣebhiḥ īyate 
SA_GV01_rv_hn01u-3120	RV_1,141.08c ād asya te kṛṣṇāso dakṣi sūrayaḥ śūrasyeva tveṣathād īṣate vayaḥ //	āt asya te kṛṣṇāsaḥ dakṣi sūrayaḥ śūrasya iva tveṣathāt īṣate vayaḥ 
SA_GV01_rv_hn01u-3121	RV_1,141.09a tvayā hy agne varuṇo dhṛtavrato mitraḥ śāśadre aryamā sudānavaḥ /	tvayā hi agne varuṇaḥ dhṛta vrataḥ mitraḥ śāśadre aryamā sudānavaḥ 
SA_GV01_rv_hn01u-3122	RV_1,141.09c yat sīm anu kratunā viśvathā vibhur arān na nemiḥ paribhūr ajāyathāḥ //	yat sīm anu kratunā viśvathā vibhuḥ arāt na nemiḥ paribhūḥ ajāyathāḥ 
SA_GV01_rv_hn01u-3123	RV_1,141.10a tvam agne śaśamānāya sunvate ratnaṃ yaviṣṭha devatātim invasi /	tvam agne śaśamānāya sunvate ratnam yaviṣṭha devatātim invasi 
SA_GV01_rv_hn01u-3124	RV_1,141.10c taṃ tvā nu navyaṃ sahaso yuvan vayam bhagaṃ na kāre mahiratna dhīmahi //	tam tvā nu navyam sahasaḥ yuvan vayam bhagam na kāre mahi ratna dhīmahi 
SA_GV01_rv_hn01u-3125	RV_1,141.11a asme rayiṃ na svarthaṃ damūnasam bhagaṃ dakṣaṃ na papṛcāsi dharṇasim /	asme rayim na su artham damūnasam bhagam dakṣam na papṛcāsi dharṇasim 
SA_GV01_rv_hn01u-3126	RV_1,141.11c raśmīṃr iva yo yamati janmanī ubhe devānāṃ śaṃsam ṛta ā ca sukratuḥ //	raśmīṃr iva yaḥ yamati janmanī ubhe devānām śaṃsam ṛte ā ca su kratuḥ 
SA_GV01_rv_hn01u-3127	RV_1,141.12a uta naḥ sudyotmā jīrāśvo hotā mandraḥ śṛṇavac candrarathaḥ /	uta naḥ sudyotmā jīra aśvaḥ hotā mandraḥ śṛṇavat candra rathaḥ 
SA_GV01_rv_hn01u-3128	RV_1,141.12c sa no neṣan neṣatamair amūro 'gnir vāmaṃ suvitaṃ vasyo accha //	sa naḥ neṣat neṣatamaiḥ amūraḥ gniḥ vāmam suvitam vasyaḥ accha 
SA_GV01_rv_hn01u-3129	RV_1,141.13a astāvy agniḥ śimīvadbhir arkaiḥ sāmrājyāya prataraṃ dadhānaḥ /	astāvi agniḥ śimīvadbhiḥ arkaiḥ sāmrājyāya prataram dadhānaḥ 
SA_GV01_rv_hn01u-3130	RV_1,141.13c amī ca ye maghavāno vayaṃ ca mihaṃ na sūro ati niṣ ṭatanyuḥ //	amī ca ye maghavānaḥ vayam ca miham na sūraḥ ati niḥ tatanyuḥ 
SA_GV01_rv_hn01u-3131	RV_1,142.01a samiddho agna ā vaha devāṃ adya yatasruce /	samiddhaḥ agne ā vaha devān adya yata sruce 
SA_GV01_rv_hn01u-3132	RV_1,142.01c tantuṃ tanuṣva pūrvyaṃ sutasomāya dāśuṣe //	tantum tanuṣva pūrvyam suta somāya dāśuṣe 
SA_GV01_rv_hn01u-3133	RV_1,142.02a ghṛtavantam upa māsi madhumantaṃ tanūnapāt /	ghṛtavantam upa māsi madhumantam tanūnapāt 
SA_GV01_rv_hn01u-3134	RV_1,142.02c yajñaṃ viprasya māvataḥ śaśamānasya dāśuṣaḥ //	yajñam viprasya māvataḥ śaśamānasya dāśuṣaḥ 
SA_GV01_rv_hn01u-3135	RV_1,142.03a śuciḥ pāvako adbhuto madhvā yajñam mimikṣati /	śuciḥ pāvakaḥ adbhutaḥ madhvā yajñam mimikṣati 
SA_GV01_rv_hn01u-3136	RV_1,142.03c narāśaṃsas trir ā divo devo deveṣu yajñiyaḥ //	narāśaṃsaḥ tris ā divaḥ devaḥ deveṣu yajñiyaḥ 
SA_GV01_rv_hn01u-3137	RV_1,142.04a īḷito agna ā vahendraṃ citram iha priyam /	īḍitaḥ agne ā vaha indram citram iha priyam 
SA_GV01_rv_hn01u-3138	RV_1,142.04c iyaṃ hi tvā matir mamācchā sujihva vacyate //	iyam hi tvā matiḥ mama acchā su jihva vacyate 
SA_GV01_rv_hn01u-3139	RV_1,142.05a stṛṇānāso yatasruco barhir yajñe svadhvare /	stṛṇānāsaḥ yata srucaḥ barhiḥ yajñe su adhvare 
SA_GV01_rv_hn01u-3140	RV_1,142.05c vṛñje devavyacastamam indrāya śarma saprathaḥ //	vṛñje deva vyacastamam indrāya śarma saprathaḥ 
SA_GV01_rv_hn01u-3141	RV_1,142.06a vi śrayantām ṛtāvṛdhaḥ prayai devebhyo mahīḥ /	vi śrayantām ṛtāvṛdhaḥ prayai devebhyaḥ mahīḥ 
SA_GV01_rv_hn01u-3142	RV_1,142.06c pāvakāsaḥ puruspṛho dvāro devīr asaścataḥ //	pāvakāsaḥ puruspṛhaḥ dvāraḥ devīḥ asaścataḥ 
SA_GV01_rv_hn01u-3143	RV_1,142.07a ā bhandamāne upāke naktoṣāsā supeśasā /	ā bhandamāne upāke naktoṣāsā supeśasā 
SA_GV01_rv_hn01u-3144	RV_1,142.07c yahvī ṛtasya mātarā sīdatām barhir ā sumat //	yahvī ṛtasya mātarā sīdatām barhiḥ ā sumat 
SA_GV01_rv_hn01u-3145	RV_1,142.08a mandrajihvā jugurvaṇī hotārā daivyā kavī /	mandra jihvā jugurvaṇī hotārā daivyā kavī 
SA_GV01_rv_hn01u-3146	RV_1,142.08c yajñaṃ no yakṣatām imaṃ sidhram adya divispṛśam //	yajñam naḥ yakṣatām imam sidhram adya divispṛśam 
SA_GV01_rv_hn01u-3147	RV_1,142.09a śucir deveṣv arpitā hotrā marutsu bhāratī /	śuciḥ deveṣu arpitā hotrā marutsu bhāratī 
SA_GV01_rv_hn01u-3148	RV_1,142.09c iḷā sarasvatī mahī barhiḥ sīdantu yajñiyāḥ //	iḷā sarasvatī mahī barhiḥ sīdantu yajñiyāḥ 
SA_GV01_rv_hn01u-3149	RV_1,142.10a tan nas turīpam adbhutam puru vāram puru tmanā /	tat naḥ turīpam adbhutam puru vāram puru tmanā 
SA_GV01_rv_hn01u-3150	RV_1,142.10c tvaṣṭā poṣāya vi ṣyatu rāye nābhā no asmayuḥ //	tvaṣṭā poṣāya vi syatu rāye nābhā naḥ asmayuḥ 
SA_GV01_rv_hn01u-3151	RV_1,142.11a avasṛjann upa tmanā devān yakṣi vanaspate /	avasṛjan upa tmanā devān yakṣi vanaspate 
SA_GV01_rv_hn01u-3152	RV_1,142.11c agnir havyā suṣūdati devo deveṣu medhiraḥ //	agniḥ havyā suṣūdati devaḥ deveṣu medhiraḥ 
SA_GV01_rv_hn01u-3153	RV_1,142.12a pūṣaṇvate marutvate viśvadevāya vāyave /	pūṣaṇvate marutvate viśvadevāya vāyave 
SA_GV01_rv_hn01u-3154	RV_1,142.12c svāhā gāyatravepase havyam indrāya kartana //	svāhā gāyatra vepase havyam indrāya kartana 
SA_GV01_rv_hn01u-3155	RV_1,142.13a svāhākṛtāny ā gahy upa havyāni vītaye /	svāhākṛtāni ā gahi upa havyāni vītaye 
SA_GV01_rv_hn01u-3156	RV_1,142.13c indrā gahi śrudhī havaṃ tvāṃ havante adhvare //	indra ā gahi śrudhi havam tvām havante adhvare 
SA_GV01_rv_hn01u-3157	RV_1,143.01a pra tavyasīṃ navyasīṃ dhītim agnaye vāco matiṃ sahasaḥ sūnave bhare /	pra tavyasīm navyasīm dhītim agnaye vācaḥ matim sahasaḥ sūnave bhare 
SA_GV01_rv_hn01u-3158	RV_1,143.01c apāṃ napād yo vasubhiḥ saha priyo hotā pṛthivyāṃ ny asīdad ṛtviyaḥ //	apām napāt yaḥ vasubhiḥ saha priyaḥ hotā pṛthivyām ni asīdat ṛtviyaḥ 
SA_GV01_rv_hn01u-3159	RV_1,143.02a sa jāyamānaḥ parame vyomany āvir agnir abhavan mātariśvane /	sa jāyamānaḥ parame vyomani āvis agniḥ abhavat mātariśvane 
SA_GV01_rv_hn01u-3160	RV_1,143.02c asya kratvā samidhānasya majmanā pra dyāvā śociḥ pṛthivī arocayat //	asya kratvā samidhānasya majmanā pra dyāvā śociḥ pṛthivī arocayat 
SA_GV01_rv_hn01u-3161	RV_1,143.03a asya tveṣā ajarā asya bhānavaḥ susaṃdṛśaḥ supratīkasya sudyutaḥ /	asya tveṣāḥ ajarāḥ asya bhānavaḥ su saṃdṛśaḥ su pratīkasya su dyutaḥ 
SA_GV01_rv_hn01u-3162	RV_1,143.03c bhātvakṣaso aty aktur na sindhavo 'gne rejante asasanto ajarāḥ //	bhātu akṣasaḥ ati aktuḥ na sindhavaḥ gne rejante a sasantaḥ ajarāḥ 
SA_GV01_rv_hn01u-3163	RV_1,143.04a yam erire bhṛgavo viśvavedasaṃ nābhā pṛthivyā bhuvanasya majmanā /	yam erire bhṛgavaḥ viśva vedasam nābhā pṛthivyāḥ bhuvanasya majmanā 
SA_GV01_rv_hn01u-3164	RV_1,143.04c agniṃ taṃ gīrbhir hinuhi sva ā dame ya eko vasvo varuṇo na rājati //	agnim tam gīrbhiḥ hinuhi sve ā dame yaḥ ekaḥ vasvaḥ varuṇaḥ na rājati 
SA_GV01_rv_hn01u-3165	RV_1,143.05a na yo varāya marutām iva svanaḥ seneva sṛṣṭā divyā yathāśaniḥ /	na yaḥ varāya marutām iva svanaḥ senā iva sṛṣṭā divyā yathā aśaniḥ 
SA_GV01_rv_hn01u-3166	RV_1,143.05c agnir jambhais tigitair atti bharvati yodho na śatrūn sa vanā ny ṛñjate //	agniḥ jambhaiḥ tigitaiḥ atti bharvati yodhaḥ na śatrūn sa vanā ni ṛñjate 
SA_GV01_rv_hn01u-3167	RV_1,143.06a kuvin no agnir ucathasya vīr asad vasuṣ kuvid vasubhiḥ kāmam āvarat /	kuvid naḥ agniḥ ucathasya vīḥ asat vasuḥ kuvid vasubhiḥ kāmam āvarat 
SA_GV01_rv_hn01u-3168	RV_1,143.06c codaḥ kuvit tutujyāt sātaye dhiyaḥ śucipratīkaṃ tam ayā dhiyā gṛṇe //	codaḥ kuvid tutujyāt sātaye dhiyaḥ śuci pratīkam tam ayā dhiyā gṛṇe 
SA_GV01_rv_hn01u-3169	RV_1,143.07a ghṛtapratīkaṃ va ṛtasya dhūrṣadam agnim mitraṃ na samidhāna ṛñjate /	ghṛta pratīkam vaḥ ṛtasya dhūrṣadam agnim mitram na samidhānaḥ ṛñjate 
SA_GV01_rv_hn01u-3170	RV_1,143.07c indhāno akro vidatheṣu dīdyac chukravarṇām ud u no yaṃsate dhiyam //	indhānaḥ akraḥ vidatheṣu dīdyat śukra varṇām ud u naḥ yaṃsate dhiyam 
SA_GV01_rv_hn01u-3171	RV_1,143.08a aprayucchann aprayucchadbhir agne śivebhir naḥ pāyubhiḥ pāhi śagmaiḥ /	aprayucchan aprayucchadbhiḥ agne śivebhiḥ naḥ pāyubhiḥ pāhi śagmaiḥ 
SA_GV01_rv_hn01u-3172	RV_1,143.08c adabdhebhir adṛpitebhir iṣṭe 'nimiṣadbhiḥ pari pāhi no jāḥ //	adabdhebhiḥ a dṛpitebhiḥ iṣṭe nimiṣadbhiḥ pari pāhi naḥ jāḥ 
SA_GV01_rv_hn01u-3173	RV_1,144.01a eti pra hotā vratam asya māyayordhvāṃ dadhānaḥ śucipeśasaṃ dhiyam /	eti pra hotā vratam asya māyayā ūrdhvām dadhānaḥ śuci peśasam dhiyam 
SA_GV01_rv_hn01u-3174	RV_1,144.01c abhi srucaḥ kramate dakṣiṇāvṛto yā asya dhāma prathamaṃ ha niṃsate //	abhi srucaḥ kramate dakṣiṇa āvṛtaḥ yāḥ asya dhāma prathamam ha niṃsate 
SA_GV01_rv_hn01u-3175	RV_1,144.02a abhīm ṛtasya dohanā anūṣata yonau devasya sadane parīvṛtāḥ /	abhi īm ṛtasya dohanāḥ anūṣata yonau devasya sadane parīvṛtāḥ 
SA_GV01_rv_hn01u-3176	RV_1,144.02c apām upasthe vibhṛto yad āvasad adha svadhā adhayad yābhir īyate //	apām upasthe vibhṛtaḥ yat āvasat adha svadhāḥ adhayat yābhiḥ īyate 
SA_GV01_rv_hn01u-3177	RV_1,144.03a yuyūṣataḥ savayasā tad id vapuḥ samānam arthaṃ vitaritratā mithaḥ /	yuyūṣataḥ savayasā tat id vapuḥ samānam artham vitaritratā mithas 
SA_GV01_rv_hn01u-3178	RV_1,144.03c ād īm bhago na havyaḥ sam asmad ā voḷhur na raśmīn sam ayaṃsta sārathiḥ //	āt īm bhagaḥ na havyaḥ sam asmat ā voḷhuḥ na raśmīn sam ayaṃsta sārathiḥ 
SA_GV01_rv_hn01u-3179	RV_1,144.04a yam īṃ dvā savayasā saparyataḥ samāne yonā mithunā samokasā /	yam īm dvā savayasā saparyataḥ samāne yonā mithunā samokasā 
SA_GV01_rv_hn01u-3180	RV_1,144.04c divā na naktam palito yuvājani purū carann ajaro mānuṣā yugā //	divā na naktam palitaḥ yuvā ajani purū caran ajaraḥ mānuṣā yugā 
SA_GV01_rv_hn01u-3181	RV_1,144.05a tam īṃ hinvanti dhītayo daśa vriśo devam martāsa ūtaye havāmahe /	tam īm hinvanti dhītayaḥ daśa vriśaḥ devam martāsaḥ ūtaye havāmahe 
SA_GV01_rv_hn01u-3182	RV_1,144.05c dhanor adhi pravata ā sa ṛṇvaty abhivrajadbhir vayunā navādhita //	dhanoḥ adhi pravataḥ ā saḥ ṛṇvati abhivrajadbhiḥ vayunā navā adhita 
SA_GV01_rv_hn01u-3183	RV_1,144.06a tvaṃ hy agne divyasya rājasi tvam pārthivasya paśupā iva tmanā /	tvam hi agne divyasya rājasi tvam pārthivasya paśu pāḥ iva tmanā 
SA_GV01_rv_hn01u-3184	RV_1,144.06c enī ta ete bṛhatī abhiśriyā hiraṇyayī vakvarī barhir āśāte //	enī te ete bṛhatī abhiśriyā hiraṇyayī vakvarī barhiḥ āśāte 
SA_GV01_rv_hn01u-3185	RV_1,144.07a agne juṣasva prati harya tad vaco mandra svadhāva ṛtajāta sukrato /	agne juṣasva prati harya tat vacaḥ mandra svadhāvas ṛta jāta su krato 
SA_GV01_rv_hn01u-3186	RV_1,144.07c yo viśvataḥ pratyaṅṅ asi darśato raṇvaḥ saṃdṛṣṭau pitumāṃ iva kṣayaḥ //	yaḥ viśvatas pratyaṅ asi darśataḥ raṇvaḥ saṃdṛṣṭau pitumān iva kṣayaḥ 
SA_GV01_rv_hn01u-3187	RV_1,145.01a tam pṛcchatā sa jagāmā sa veda sa cikitvāṃ īyate sā nv īyate /	tam pṛcchata sa jagāma sa veda sa cikitvān īyate sā nu īyate 
SA_GV01_rv_hn01u-3188	RV_1,145.01c tasmin santi praśiṣas tasminn iṣṭayaḥ sa vājasya śavasaḥ śuṣmiṇas patiḥ //	tasmin santi praśiṣaḥ tasmin iṣṭayaḥ sa vājasya śavasaḥ śuṣmiṇaḥ patiḥ 
SA_GV01_rv_hn01u-3189	RV_1,145.02a tam it pṛcchanti na simo vi pṛcchati sveneva dhīro manasā yad agrabhīt /	tam id pṛcchanti na simaḥ vi pṛcchati svena iva dhīraḥ manasā yat agrabhīt 
SA_GV01_rv_hn01u-3190	RV_1,145.02c na mṛṣyate prathamaṃ nāparaṃ vaco 'sya kratvā sacate apradṛpitaḥ //	na mṛṣyate prathamam na aparam vacaḥ sya kratvā sacate a pradṛpitaḥ 
SA_GV01_rv_hn01u-3191	RV_1,145.03a tam id gacchanti juhvas tam arvatīr viśvāny ekaḥ śṛṇavad vacāṃsi me /	tam id gacchanti juhvaḥ tam arvatīḥ viśvāni ekaḥ śṛṇavat vacāṃsi me 
SA_GV01_rv_hn01u-3192	RV_1,145.03c purupraiṣas taturir yajñasādhano 'cchidrotiḥ śiśur ādatta saṃ rabhaḥ //	puru praiṣaḥ taturiḥ yajña sādhano chidra ūtiḥ śiśuḥ ādatta sam rabhaḥ 
SA_GV01_rv_hn01u-3193	RV_1,145.04a upasthāyaṃ carati yat samārata sadyo jātas tatsāra yujyebhiḥ /	upasthāyam carati yat samārata sadyas jātaḥ tatsāra yujyebhiḥ 
SA_GV01_rv_hn01u-3194	RV_1,145.04c abhi śvāntam mṛśate nāndye mude yad īṃ gacchanty uśatīr apiṣṭhitam //	abhi śvāntam mṛśate nāndye mude yat īm gacchanti uśatīḥ apiṣṭhitam 
SA_GV01_rv_hn01u-3195	RV_1,145.05a sa īm mṛgo apyo vanargur upa tvacy upamasyāṃ ni dhāyi /	saḥ īm mṛgaḥ apyaḥ vanarguḥ upa tvaci upamasyām ni dhāyi 
SA_GV01_rv_hn01u-3196	RV_1,145.05c vy abravīd vayunā martyebhyo 'gnir vidvāṃ ṛtacid dhi satyaḥ //	vi abravīt vayunā martyebhyaḥ gniḥ vidvān ṛta cit hi satyaḥ 
SA_GV01_rv_hn01u-3197	RV_1,146.01a trimūrdhānaṃ saptaraśmiṃ gṛṇīṣe 'nūnam agnim pitror upasthe /	tri mūrdhānam sapta raśmim gṛṇīṣe nūnam agnim pitroḥ upasthe 
SA_GV01_rv_hn01u-3198	RV_1,146.01c niṣattam asya carato dhruvasya viśvā divo rocanāpaprivāṃsam //	niṣattam asya carataḥ dhruvasya viśvā divaḥ rocanā āpaprivāṃsam 
SA_GV01_rv_hn01u-3199	RV_1,146.02a ukṣā mahāṃ abhi vavakṣa ene ajaras tasthāv itaūtir ṛṣvaḥ /	ukṣā mahān abhi vavakṣa ene ajaraḥ tasthau itaūtiḥ ṛṣvaḥ 
SA_GV01_rv_hn01u-3200	RV_1,146.02c urvyāḥ pado ni dadhāti sānau rihanty ūdho aruṣāso asya //	urvyāḥ padaḥ ni dadhāti sānau rihanti ūdhaḥ aruṣāsaḥ asya 
SA_GV01_rv_hn01u-3201	RV_1,146.03a samānaṃ vatsam abhi saṃcarantī viṣvag dhenū vi carataḥ sumeke /	samānam vatsam abhi saṃcarantī viṣvak dhenū vi carataḥ sumeke 
SA_GV01_rv_hn01u-3202	RV_1,146.03c anapavṛjyāṃ adhvano mimāne viśvān ketāṃ adhi maho dadhāne //	anapavṛjyām adhvanaḥ mimāne viśvān ketām adhi mahaḥ dadhāne 
SA_GV01_rv_hn01u-3203	RV_1,146.04a dhīrāsaḥ padaṃ kavayo nayanti nānā hṛdā rakṣamāṇā ajuryam /	dhīrāsaḥ padam kavayaḥ nayanti nānā hṛdā rakṣamāṇāḥ ajuryam 
SA_GV01_rv_hn01u-3204	RV_1,146.04c siṣāsantaḥ pary apaśyanta sindhum āvir ebhyo abhavat sūryo nṝn //	siṣāsantaḥ pari apaśyanta sindhum āvis ebhyaḥ abhavat sūryaḥ nṝn 
SA_GV01_rv_hn01u-3205	RV_1,146.05a didṛkṣeṇyaḥ pari kāṣṭhāsu jenya īḷenyo maho arbhāya jīvase /	didṛkṣeṇyaḥ pari kāṣṭhāsu jenyaḥ īḍenyaḥ mahaḥ arbhāya jīvase 
SA_GV01_rv_hn01u-3206	RV_1,146.05c purutrā yad abhavat sūr ahaibhyo garbhebhyo maghavā viśvadarśataḥ //	purutrā yat abhavat sūḥ aha ebhyaḥ garbhebhyaḥ maghavā viśva darśataḥ 
SA_GV01_rv_hn01u-3207	RV_1,147.01a kathā te agne śucayanta āyor dadāśur vājebhir āśuṣāṇāḥ /	kathā te agne śucayantaḥ āyoḥ dadāśuḥ vājebhiḥ āśuṣāṇāḥ 
SA_GV01_rv_hn01u-3208	RV_1,147.01c ubhe yat toke tanaye dadhānā ṛtasya sāman raṇayanta devāḥ //	ubhe yat toke tanaye dadhānāḥ ṛtasya sāman raṇayanta devāḥ 
SA_GV01_rv_hn01u-3209	RV_1,147.02a bodhā me asya vacaso yaviṣṭha maṃhiṣṭhasya prabhṛtasya svadhāvaḥ /	bodha me asya vacasaḥ yaviṣṭha maṃhiṣṭhasya prabhṛtasya svadhāvas 
SA_GV01_rv_hn01u-3210	RV_1,147.02c pīyati tvo anu tvo gṛṇāti vandārus te tanvaṃ vande agne //	pīyati tvaḥ anu tvaḥ gṛṇāti vandāruḥ te tanvam vande agne 
SA_GV01_rv_hn01u-3211	RV_1,147.03a ye pāyavo māmateyaṃ te agne paśyanto andhaṃ duritād arakṣan /	ye pāyavaḥ māmateyam te agne paśyantaḥ andham duritāt arakṣan 
SA_GV01_rv_hn01u-3212	RV_1,147.03c rarakṣa tān sukṛto viśvavedā dipsanta id ripavo nāha debhuḥ //	rarakṣa tān su kṛtaḥ viśva vedāḥ dipsantaḥ id ripavaḥ na aha debhuḥ 
SA_GV01_rv_hn01u-3213	RV_1,147.04a yo no agne ararivāṃ aghāyur arātīvā marcayati dvayena /	yaḥ naḥ agne a rarivān aghāyuḥ arātīvā marcayati dvayena 
SA_GV01_rv_hn01u-3214	RV_1,147.04c mantro guruḥ punar astu so asmā anu mṛkṣīṣṭa tanvaṃ duruktaiḥ //	mantraḥ guruḥ punar astu saḥ asmai anu mṛkṣīṣṭa tanvam duruktaiḥ 
SA_GV01_rv_hn01u-3215	RV_1,147.05a uta vā yaḥ sahasya pravidvān marto martam marcayati dvayena /	uta vā yaḥ sahasya pravidvān martaḥ martam marcayati dvayena 
SA_GV01_rv_hn01u-3216	RV_1,147.05c ataḥ pāhi stavamāna stuvantam agne mākir no duritāya dhāyīḥ //	atas pāhi stavamāna stuvantam agne mākir naḥ duritāya 
SA_GV01_rv_hn01u-3217	RV_1,148.01a mathīd yad īṃ viṣṭo mātariśvā hotāraṃ viśvāpsuṃ viśvadevyam /	mathīt yat īm viṣṭaḥ mātariśvā hotāram viśva apsum viśvadevyam 
SA_GV01_rv_hn01u-3218	RV_1,148.01c ni yaṃ dadhur manuṣyāsu vikṣu svar ṇa citraṃ vapuṣe vibhāvam //	ni yam manuṣyāsu vikṣu svar na citram vapuṣe vibhāvam 
SA_GV01_rv_hn01u-3219	RV_1,148.02a dadānam in na dadabhanta manmāgnir varūtham mama tasya cākan /	dadānam id na dadabhanta manma agniḥ varūtham mama tasya cākan 
SA_GV01_rv_hn01u-3220	RV_1,148.02c juṣanta viśvāny asya karmopastutim bharamāṇasya kāroḥ //	juṣanta viśvāni asya karma upastutim bharamāṇasya kāroḥ 
SA_GV01_rv_hn01u-3221	RV_1,148.03a nitye cin nu yaṃ sadane jagṛbhre praśastibhir dadhire yajñiyāsaḥ /	nitye cit nu yam sadane jagṛbhre praśastibhiḥ dadhire yajñiyāsaḥ 
SA_GV01_rv_hn01u-3222	RV_1,148.03c pra sū nayanta gṛbhayanta iṣṭāv aśvāso na rathyo rārahāṇāḥ //	pra su nayanta gṛbhayantaḥ iṣṭau aśvāsaḥ na rathyaḥ rārahāṇāḥ 
SA_GV01_rv_hn01u-3223	RV_1,148.04a purūṇi dasmo ni riṇāti jambhair ād rocate vana ā vibhāvā /	purūṇi dasmaḥ ni riṇāti jambhaiḥ āt rocate vane ā vibhāvā 
SA_GV01_rv_hn01u-3224	RV_1,148.04c ād asya vāto anu vāti śocir astur na śaryām asanām anu dyūn //	āt asya vātaḥ anu vāti śociḥ astuḥ na śaryām asanām anu dyūn 
SA_GV01_rv_hn01u-3225	RV_1,148.05a na yaṃ ripavo na riṣaṇyavo garbhe santaṃ reṣaṇā reṣayanti /	na yam ripavaḥ na riṣaṇyavaḥ garbhe santam reṣaṇāḥ reṣayanti 
SA_GV01_rv_hn01u-3226	RV_1,148.05c andhā apaśyā na dabhann abhikhyā nityāsa īm pretāro arakṣan //	andhāḥ apaśyāḥ na dabhan abhikhyāḥ nityāsaḥ īm pretāraḥ arakṣan 
SA_GV01_rv_hn01u-3227	RV_1,149.01a mahaḥ sa rāya eṣate patir dann ina inasya vasunaḥ pada ā /	mahaḥ sa rāyaḥ eṣate patiḥ dan inaḥ inasya vasunaḥ pade ā 
SA_GV01_rv_hn01u-3228	RV_1,149.01c upa dhrajantam adrayo vidhann it //	upa dhrajantam adrayaḥ vidhan id 
SA_GV01_rv_hn01u-3229	RV_1,149.02a sa yo vṛṣā narāṃ na rodasyoḥ śravobhir asti jīvapītasargaḥ /	sa yaḥ vṛṣā narām na rodasyoḥ śravobhiḥ asti jīva pīta sargaḥ 
SA_GV01_rv_hn01u-3230	RV_1,149.02c pra yaḥ sasrāṇaḥ śiśrīta yonau //	pra yaḥ sasrāṇaḥ śiśrīta yonau 
SA_GV01_rv_hn01u-3231	RV_1,149.03a ā yaḥ puraṃ nārmiṇīm adīded atyaḥ kavir nabhanyo nārvā /	ā yaḥ puram nārmiṇīm adīdet atyaḥ kaviḥ nabhanyaḥ na arvā 
SA_GV01_rv_hn01u-3232	RV_1,149.03c sūro na rurukvāñ chatātmā //	sūraḥ na rurukvām śata ātmā 
SA_GV01_rv_hn01u-3233	RV_1,149.04a abhi dvijanmā trī rocanāni viśvā rajāṃsi śuśucāno asthāt /	abhi dvi janmā trī rocanāni viśvā rajāṃsi śuśucānaḥ asthāt 
SA_GV01_rv_hn01u-3234	RV_1,149.04c hotā yajiṣṭho apāṃ sadhasthe //	hotā yajiṣṭhaḥ apām sadhasthe 
SA_GV01_rv_hn01u-3235	RV_1,149.05a ayaṃ sa hotā yo dvijanmā viśvā dadhe vāryāṇi śravasyā /	ayam sa hotā yaḥ dvi janmā viśvā dadhe vāryāṇi śravasyā 
SA_GV01_rv_hn01u-3236	RV_1,149.05c marto yo asmai sutuko dadāśa //	martaḥ yaḥ asmai sutukaḥ dadāśa 
SA_GV01_rv_hn01u-3237	RV_1,150.01a puru tvā dāśvān voce 'rir agne tava svid ā /	puru tvā dāśvān voce riḥ agne tava svid ā 
SA_GV01_rv_hn01u-3238	RV_1,150.01c todasyeva śaraṇa ā mahasya //	todasya iva śaraṇe ā mahasya 
SA_GV01_rv_hn01u-3239	RV_1,150.02a vy aninasya dhaninaḥ prahoṣe cid araruṣaḥ /	vi aninasya dhaninaḥ prahoṣe cit a raruṣaḥ 
SA_GV01_rv_hn01u-3240	RV_1,150.02c kadā cana prajigato adevayoḥ //	kadā cana prajigataḥ a devayoḥ 
SA_GV01_rv_hn01u-3241	RV_1,150.03a sa candro vipra martyo maho vrādhantamo divi /	sa candraḥ vipra martyaḥ mahaḥ vrādhantamaḥ divi 
SA_GV01_rv_hn01u-3242	RV_1,150.03c pra-pret te agne vanuṣaḥ syāma //	prapret te agne vanuṣaḥ syāma 
SA_GV01_rv_hn01u-3243	RV_1,151.01a mitraṃ na yaṃ śimyā goṣu gavyavaḥ svādhyo vidathe apsu jījanan /	mitram na yam śimyāḥ goṣu gavyavaḥ su ādhyaḥ vidathe apsu jījanan 
SA_GV01_rv_hn01u-3244	RV_1,151.01c arejetāṃ rodasī pājasā girā prati priyaṃ yajataṃ januṣām avaḥ //	arejetām rodasī pājasā girā prati priyam yajatam januṣām avaḥ 
SA_GV01_rv_hn01u-3245	RV_1,151.02a yad dha tyad vām purumīḷhasya sominaḥ pra mitrāso na dadhire svābhuvaḥ /	yat ha tyad vām purumīḷhasya sominaḥ pra mitrāsaḥ na dadhire su ābhuvaḥ 
SA_GV01_rv_hn01u-3246	RV_1,151.02c adha kratuṃ vidataṃ gātum arcata uta śrutaṃ vṛṣaṇā pastyāvataḥ //	adha kratum vidatam gātum arcataḥ uta śrutam vṛṣaṇā pastyāvataḥ 
SA_GV01_rv_hn01u-3247	RV_1,151.03a ā vām bhūṣan kṣitayo janma rodasyoḥ pravācyaṃ vṛṣaṇā dakṣase mahe /	ā vām bhūṣan kṣitayaḥ janma rodasyoḥ pravācyam vṛṣaṇā dakṣase mahe 
SA_GV01_rv_hn01u-3248	RV_1,151.03c yad īm ṛtāya bharatho yad arvate pra hotrayā śimyā vītho adhvaram //	yat īm ṛtāya bharathaḥ yat arvate pra hotrayā śimyā vīthaḥ adhvaram 
SA_GV01_rv_hn01u-3249	RV_1,151.04a pra sā kṣitir asura yā mahi priya ṛtāvānāv ṛtam ā ghoṣatho bṛhat /	pra sā kṣitiḥ asura yā mahi priye ṛtāvānau ṛtam ā ghoṣathaḥ bṛhat 
SA_GV01_rv_hn01u-3250	RV_1,151.04c yuvaṃ divo bṛhato dakṣam ābhuvaṃ gāṃ na dhury upa yuñjāthe apaḥ //	yuvam divaḥ bṛhataḥ dakṣam ābhuvam gām na dhuri upa yuñjāthe apaḥ 
SA_GV01_rv_hn01u-3251	RV_1,151.05a mahī atra mahinā vāram ṛṇvatho 'reṇavas tuja ā sadman dhenavaḥ /	mahī atra mahinā vāram ṛṇvathaḥ reṇavaḥ tujaḥ ā sadman dhenavaḥ 
SA_GV01_rv_hn01u-3252	RV_1,151.05c svaranti tā uparatāti sūryam ā nimruca uṣasas takvavīr iva //	svaranti tāḥ uparatāti sūryam ā nimrucaḥ uṣasaḥ takvavīḥ iva 
SA_GV01_rv_hn01u-3253	RV_1,151.06a ā vām ṛtāya keśinīr anūṣata mitra yatra varuṇa gātum arcathaḥ /	ā vām ṛtāya keśinīḥ anūṣata mitra yatra varuṇa gātum arcathaḥ 
SA_GV01_rv_hn01u-3254	RV_1,151.06c ava tmanā sṛjatam pinvataṃ dhiyo yuvaṃ viprasya manmanām irajyathaḥ //	ava tmanā sṛjatam pinvatam dhiyaḥ yuvam viprasya manmanām irajyathaḥ 
SA_GV01_rv_hn01u-3255	RV_1,151.07a yo vāṃ yajñaiḥ śaśamāno ha dāśati kavir hotā yajati manmasādhanaḥ /	yaḥ vām yajñaiḥ śaśamānaḥ ha dāśati kaviḥ hotā yajati manma sādhanaḥ 
SA_GV01_rv_hn01u-3256	RV_1,151.07c upāha taṃ gacchatho vītho adhvaram acchā giraḥ sumatiṃ gantam asmayū //	upa aha tam gacchathaḥ vīthaḥ adhvaram acchā giraḥ sumatim gantam asmayū 
SA_GV01_rv_hn01u-3257	RV_1,151.08a yuvāṃ yajñaiḥ prathamā gobhir añjata ṛtāvānā manaso na prayuktiṣu /	yuvām yajñaiḥ prathamā gobhiḥ añjataḥ ṛtāvānā manasaḥ na prayuktiṣu 
SA_GV01_rv_hn01u-3258	RV_1,151.08c bharanti vām manmanā saṃyatā giro 'dṛpyatā manasā revad āśāthe //	bharanti vām manmanā saṃyatāḥ giraḥ dṛpyatā manasā revat āśāthe 
SA_GV01_rv_hn01u-3259	RV_1,151.09a revad vayo dadhāthe revad āśāthe narā māyābhir itaūti māhinam /	revat vayaḥ dadhāthe revat āśāthe narā māyābhiḥ itaūti māhinam 
SA_GV01_rv_hn01u-3260	RV_1,151.09c na vāṃ dyāvo 'habhir nota sindhavo na devatvam paṇayo nānaśur magham //	na vām dyāvaḥ habhiḥ na uta sindhavaḥ na deva tvam paṇayaḥ nā anaśuḥ magham 
SA_GV01_rv_hn01u-3261	RV_1,152.01a yuvaṃ vastrāṇi pīvasā vasāthe yuvor acchidrā mantavo ha sargāḥ /	yuvam vastrāṇi pīvasā vasāthe yuvoḥ acchidrāḥ mantavaḥ ha sargāḥ 
SA_GV01_rv_hn01u-3262	RV_1,152.01c avātiratam anṛtāni viśva ṛtena mitrāvaruṇā sacethe //	avātiratam anṛtāni viśve ṛtena mitrāvaruṇā sacethe 
SA_GV01_rv_hn01u-3263	RV_1,152.02a etac cana tvo vi ciketad eṣāṃ satyo mantraḥ kaviśasta ṛghāvān /	etat cana tvaḥ vi ciketat eṣām satyaḥ mantraḥ kavi śastaḥ ṛghāvān 
SA_GV01_rv_hn01u-3264	RV_1,152.02c triraśriṃ hanti caturaśrir ugro devanido ha prathamā ajūryan //	triraśrim hanti catur aśriḥ ugraḥ deva nidaḥ ha prathamāḥ ajūryan 
SA_GV01_rv_hn01u-3265	RV_1,152.03a apād eti prathamā padvatīnāṃ kas tad vām mitrāvaruṇā ciketa /	a pād eti prathamā padvatīnām kaḥ tat vām mitrāvaruṇā ciketa 
SA_GV01_rv_hn01u-3266	RV_1,152.03c garbho bhāram bharaty ā cid asya ṛtam piparty anṛtaṃ ni tārīt //	garbhaḥ bhāram bharati ā cit asya ṛtam piparti anṛtam ni tārīt 
SA_GV01_rv_hn01u-3267	RV_1,152.04a prayantam it pari jāraṃ kanīnām paśyāmasi nopanipadyamānam /	prayantam id pari jāram kanīnām paśyāmasi na upanipadyamānam 
SA_GV01_rv_hn01u-3268	RV_1,152.04c anavapṛgṇā vitatā vasānam priyam mitrasya varuṇasya dhāma //	an avapṛgṇā vitatā vasānam priyam mitrasya varuṇasya dhāma 
SA_GV01_rv_hn01u-3269	RV_1,152.05a anaśvo jāto anabhīśur arvā kanikradat patayad ūrdhvasānuḥ /	an aśvaḥ jātaḥ an abhīśuḥ arvā kanikradat patayat ūrdhva sānuḥ 
SA_GV01_rv_hn01u-3270	RV_1,152.05c acittam brahma jujuṣur yuvānaḥ pra mitre dhāma varuṇe gṛṇantaḥ //	acittam brahma jujuṣuḥ yuvānaḥ pra mitre dhāma varuṇe gṛṇantaḥ 
SA_GV01_rv_hn01u-3271	RV_1,152.06a ā dhenavo māmateyam avantīr brahmapriyam pīpayan sasminn ūdhan /	ā dhenavaḥ māmateyam avantīḥ brahma priyam pīpayan sasmin ūdhan 
SA_GV01_rv_hn01u-3272	RV_1,152.06c pitvo bhikṣeta vayunāni vidvān āsāvivāsann aditim uruṣyet //	pitvaḥ bhikṣeta vayunāni vidvān āsā āvivāsan aditim uruṣyet 
SA_GV01_rv_hn01u-3273	RV_1,152.07a ā vām mitrāvaruṇā havyajuṣṭiṃ namasā devāv avasā vavṛtyām /	ā vām mitrāvaruṇāḥ havya juṣṭim namasā devau avasā vavṛtyām 
SA_GV01_rv_hn01u-3274	RV_1,152.07c asmākam brahma pṛtanāsu sahyā asmākaṃ vṛṣṭir divyā supārā //	asmākam brahma pṛtanāsu sahyāḥ asmākam vṛṣṭiḥ divyā su pārā 
SA_GV01_rv_hn01u-3275	RV_1,153.01a yajāmahe vām mahaḥ sajoṣā havyebhir mitrāvaruṇā namobhiḥ /	yajāmahe vām mahaḥ sajoṣāḥ havyebhiḥ mitrāvaruṇā namobhiḥ 
SA_GV01_rv_hn01u-3276	RV_1,153.01c ghṛtair ghṛtasnū adha yad vām asme adhvaryavo na dhītibhir bharanti //	ghṛtaiḥ ghṛtasnū adha yat vām asme adhvaryavaḥ na dhītibhiḥ bharanti 
SA_GV01_rv_hn01u-3277	RV_1,153.02a prastutir vāṃ dhāma na prayuktir ayāmi mitrāvaruṇā suvṛktiḥ /	prastutiḥ vām dhāma na prayuktiḥ ayāmi mitrāvaruṇā suvṛktiḥ 
SA_GV01_rv_hn01u-3278	RV_1,153.02c anakti yad vāṃ vidatheṣu hotā sumnaṃ vāṃ sūrir vṛṣaṇāv iyakṣan //	anakti yat vām vidatheṣu hotā sumnam vām sūriḥ vṛṣaṇau iyakṣan 
SA_GV01_rv_hn01u-3279	RV_1,153.03a pīpāya dhenur aditir ṛtāya janāya mitrāvaruṇā havirde /	pīpāya dhenuḥ aditiḥ ṛtāya janāya mitrāvaruṇā haviḥ de 
SA_GV01_rv_hn01u-3280	RV_1,153.03c hinoti yad vāṃ vidathe saparyan sa rātahavyo mānuṣo na hotā //	hinoti yat vām vidathe saparyan sa rāta havyaḥ mānuṣaḥ na hotā 
SA_GV01_rv_hn01u-3281	RV_1,153.04a uta vāṃ vikṣu madyāsv andho gāva āpaś ca pīpayanta devīḥ /	uta vām vikṣu madyāsu andhaḥ gāvaḥ āpaḥ ca pīpayanta devīḥ 
SA_GV01_rv_hn01u-3282	RV_1,153.04c uto no asya pūrvyaḥ patir dan vītam pātam payasa usriyāyāḥ //	uta u naḥ asya pūrvyaḥ patiḥ vītam pātam payasaḥ usriyāyāḥ 
SA_GV01_rv_hn01u-3283	RV_1,154.01a viṣṇor nu kaṃ vīryāṇi pra vocaṃ yaḥ pārthivāni vimame rajāṃsi /	viṣṇoḥ nu kam vīryāṇi pra vocam yaḥ pārthivāni vimame rajāṃsi 
SA_GV01_rv_hn01u-3284	RV_1,154.01c yo askabhāyad uttaraṃ sadhasthaṃ vicakramāṇas tredhorugāyaḥ //	yaḥ askabhāyat uttaram sadhastham vicakramāṇaḥ tredhā urugāyaḥ 
SA_GV01_rv_hn01u-3285	RV_1,154.02a pra tad viṣṇu stavate vīryeṇa mṛgo na bhīmaḥ kucaro giriṣṭhāḥ /	pra tat viṣṇuḥ stavate vīryeṇa mṛgaḥ na bhīmaḥ kucaraḥ giriṣṭhāḥ 
SA_GV01_rv_hn01u-3286	RV_1,154.02c yasyoruṣu triṣu vikramaṇeṣv adhikṣiyanti bhuvanāni viśvā //	yasya uruṣu triṣu vikramaṇeṣu adhikṣiyanti bhuvanāni viśvā 
SA_GV01_rv_hn01u-3287	RV_1,154.03a pra viṣṇave śūṣam etu manma girikṣita urugāyāya vṛṣṇe /	pra viṣṇave śūṣam etu manma giri kṣite uru gāyāya vṛṣṇe 
SA_GV01_rv_hn01u-3288	RV_1,154.03c ya idaṃ dīrgham prayataṃ sadhastham eko vimame tribhir it padebhiḥ //	yaḥ idam dīrgham prayatam sadhastham ekaḥ vimame tribhiḥ id padebhiḥ 
SA_GV01_rv_hn01u-3289	RV_1,154.04a yasya trī pūrṇā madhunā padāny akṣīyamāṇā svadhayā madanti /	yasya trī pūrṇā madhunā padāni a kṣīyamāṇā svadhayā madanti 
SA_GV01_rv_hn01u-3290	RV_1,154.04c ya u tridhātu pṛthivīm uta dyām eko dādhāra bhuvanāni viśvā //	yaḥ u tridhātu pṛthivīm uta dyām ekaḥ dādhāra bhuvanāni viśvā 
SA_GV01_rv_hn01u-3291	RV_1,154.05a tad asya priyam abhi pātho aśyāṃ naro yatra devayavo madanti /	tat asya priyam abhi pāthaḥ aśyām naraḥ yatra devayavaḥ madanti 
SA_GV01_rv_hn01u-3292	RV_1,154.05c urukramasya sa hi bandhur itthā viṣṇoḥ pade parame madhva utsaḥ //	urukramasya sa hi bandhuḥ itthā viṣṇoḥ pade parame madhvaḥ utsaḥ 
SA_GV01_rv_hn01u-3293	RV_1,154.06a tā vāṃ vāstūny uśmasi gamadhyai yatra gāvo bhūriśṛṅgā ayāsaḥ /	tā vām vāstūni uśmasi gamadhyai yatra gāvaḥ bhūri śṛṅgāḥ ayāsaḥ 
SA_GV01_rv_hn01u-3294	RV_1,154.06c atrāha tad urugāyasya vṛṣṇaḥ paramam padam ava bhāti bhūri //	atra aha tat uru gāyasya vṛṣṇaḥ paramam padam ava bhāti bhūri 
SA_GV01_rv_hn01u-3295	RV_1,155.01a pra vaḥ pāntam andhaso dhiyāyate mahe śūrāya viṣṇave cārcata /	pra vaḥ pāntam andhasaḥ dhiyāyate mahe śūrāya viṣṇave ca arcata 
SA_GV01_rv_hn01u-3296	RV_1,155.01c yā sānuni parvatānām adābhyā mahas tasthatur arvateva sādhunā //	yā sānuni parvatānām adābhyā mahaḥ tasthatuḥ arvatā iva sādhunā 
SA_GV01_rv_hn01u-3297	RV_1,155.02a tveṣam itthā samaraṇaṃ śimīvator indrāviṣṇū sutapā vām uruṣyati /	tveṣam itthā samaraṇam śimīvatoḥ indrāviṣṇū suta pāḥ vām uruṣyati 
SA_GV01_rv_hn01u-3298	RV_1,155.02c yā martyāya pratidhīyamānam it kṛśānor astur asanām uruṣyathaḥ //	yā martyāya pratidhīyamānam id kṛśānoḥ astuḥ asanām uruṣyathaḥ 
SA_GV01_rv_hn01u-3299	RV_1,155.03a tā īṃ vardhanti mahy asya pauṃsyaṃ ni mātarā nayati retase bhuje /	tāḥ īm vardhanti mahi asya pauṃsyam ni mātarā nayati retase bhuje 
SA_GV01_rv_hn01u-3300	RV_1,155.03c dadhāti putro 'varam param pitur nāma tṛtīyam adhi rocane divaḥ //	dadhāti putraḥ varam param pituḥ nāma tṛtīyam adhi rocane divaḥ 
SA_GV01_rv_hn01u-3301	RV_1,155.04a tat-tad id asya pauṃsyaṃ gṛṇīmasīnasya trātur avṛkasya mīḷhuṣaḥ /	tat tat id asya pauṃsyam gṛṇīmasi inasya trātuḥ avṛkasya mīḷhuṣaḥ 
SA_GV01_rv_hn01u-3302	RV_1,155.04c yaḥ pārthivāni tribhir id vigāmabhir uru kramiṣṭorugāyāya jīvase //	yaḥ pārthivāni tribhiḥ id vigāmabhiḥ uru kramiṣṭa uru gāyāya jīvase 
SA_GV01_rv_hn01u-3303	RV_1,155.05a dve id asya kramaṇe svardṛśo 'bhikhyāya martyo bhuraṇyati /	dve id asya kramaṇe svar dṛśaḥ bhikhyāya martyaḥ bhuraṇyati 
SA_GV01_rv_hn01u-3304	RV_1,155.05c tṛtīyam asya nakir ā dadharṣati vayaś cana patayantaḥ patatriṇaḥ //	tṛtīyam asya nakir ā dadharṣati vayaḥ cana patayantaḥ patatriṇaḥ 
SA_GV01_rv_hn01u-3305	RV_1,155.06a caturbhiḥ sākaṃ navatiṃ ca nāmabhiś cakraṃ na vṛttaṃ vyatīṃr avīvipat /	caturbhiḥ sākam navatim ca nāmabhiḥ cakram na vṛttam vyatīn avīvipat 
SA_GV01_rv_hn01u-3306	RV_1,155.06c bṛhaccharīro vimimāna ṛkvabhir yuvākumāraḥ praty ety āhavam //	bṛhat śarīraḥ vimimānaḥ ṛkvabhiḥ yuvā kumāraḥ prati eti āhavam 
SA_GV01_rv_hn01u-3307	RV_1,156.01a bhavā mitro na śevyo ghṛtāsutir vibhūtadyumna evayā u saprathāḥ /	bhavā mitraḥ na śevyaḥ ghṛta āsutiḥ vibhūta dyumnaḥ eva yāḥ u saprathāḥ 
SA_GV01_rv_hn01u-3308	RV_1,156.01c adhā te viṣṇo viduṣā cid ardhya stomo yajñaś ca rādhyo haviṣmatā //	adhā te viṣṇo viduṣā cit ardhyaḥ stomaḥ yajñaḥ ca rādhyaḥ haviṣmatā 
SA_GV01_rv_hn01u-3309	RV_1,156.02a yaḥ pūrvyāya vedhase navīyase sumajjānaye viṣṇave dadāśati /	yaḥ pūrvyāya vedhase navīyase sumat jānaye viṣṇave dadāśati 
SA_GV01_rv_hn01u-3310	RV_1,156.02c yo jātam asya mahato mahi bravat sed u śravobhir yujyaṃ cid abhy asat //	yaḥ jātam asya mahataḥ mahi bravat sa id u śravobhiḥ yujyam cit abhī asat 
SA_GV01_rv_hn01u-3311	RV_1,156.03a tam u stotāraḥ pūrvyaṃ yathā vida ṛtasya garbhaṃ januṣā pipartana /	tam u stotāraḥ pūrvyam yathā vidaḥ ṛtasya garbham januṣā pipartana 
SA_GV01_rv_hn01u-3312	RV_1,156.03c āsya jānanto nāma cid vivaktana mahas te viṣṇo sumatim bhajāmahe //	ā asya jānantaḥ nāma cit vivaktana mahaḥ te viṣṇo sumatim bhajāmahe 
SA_GV01_rv_hn01u-3313	RV_1,156.04a tam asya rājā varuṇas tam aśvinā kratuṃ sacanta mārutasya vedhasaḥ /	tam asya rājā varuṇaḥ tam aśvinā kratum sacanta mārutasya vedhasaḥ 
SA_GV01_rv_hn01u-3314	RV_1,156.04c dādhāra dakṣam uttamam aharvidaṃ vrajaṃ ca viṣṇuḥ sakhivāṃ aporṇute //	dādhāra dakṣam uttamam ahar vidam vrajam ca viṣṇuḥ sakhivān aporṇute 
SA_GV01_rv_hn01u-3315	RV_1,156.05a ā yo vivāya sacathāya daivya indrāya viṣṇuḥ sukṛte sukṛttaraḥ /	ā yaḥ vivāya sacathāya daivyaḥ indrāya viṣṇuḥ su kṛte sukṛttaraḥ 
SA_GV01_rv_hn01u-3316	RV_1,156.05c vedhā ajinvat triṣadhastha āryam ṛtasya bhāge yajamānam ābhajat //	vedhāḥ ajinvat triṣadhasthaḥ āryam ṛtasya bhāge yajamānam ābhajat 
SA_GV01_rv_hn01u-3317	RV_1,157.01a abodhy agnir jma ud eti sūryo vy uṣāś candrā mahy āvo arciṣā /	abodhi agniḥ jmaḥ ud eti sūryaḥ vi uṣāḥ candrā mahi āvaḥ arciṣā 
SA_GV01_rv_hn01u-3318	RV_1,157.01c āyukṣātām aśvinā yātave ratham prāsāvīd devaḥ savitā jagat pṛthak //	āyukṣātām aśvinā yātave ratham prāsāvīt devaḥ savitā jagat pṛthak 
SA_GV01_rv_hn01u-3319	RV_1,157.02a yad yuñjāthe vṛṣaṇam aśvinā rathaṃ ghṛtena no madhunā kṣatram ukṣatam /	yat yuñjāthe vṛṣaṇam aśvinā ratham ghṛtena naḥ madhunā kṣatram ukṣatam 
SA_GV01_rv_hn01u-3320	RV_1,157.02c asmākam brahma pṛtanāsu jinvataṃ vayaṃ dhanā śūrasātā bhajemahi //	asmākam brahma pṛtanāsu jinvatam vayam dhanā śūrasātā bhajemahi 
SA_GV01_rv_hn01u-3321	RV_1,157.03a arvāṅ tricakro madhuvāhano ratho jīrāśvo aśvinor yātu suṣṭutaḥ /	arvāṅ tri cakraḥ madhu vāhanaḥ rathaḥ jīra aśvaḥ aśvinoḥ yātu suṣṭutaḥ 
SA_GV01_rv_hn01u-3322	RV_1,157.03c trivandhuro maghavā viśvasaubhagaḥ śaṃ na ā vakṣad dvipade catuṣpade //	tri vandhuraḥ maghavā viśva saubhagaḥ śam naḥ ā vakṣat dvipade catuṣpade 
SA_GV01_rv_hn01u-3323	RV_1,157.04a ā na ūrjaṃ vahatam aśvinā yuvam madhumatyā naḥ kaśayā mimikṣatam /	ā naḥ ūrjam vahatam aśvinā yuvam madhumatyā naḥ kaśayā mimikṣatam 
SA_GV01_rv_hn01u-3324	RV_1,157.04c prāyus tāriṣṭaṃ nī rapāṃsi mṛkṣataṃ sedhataṃ dveṣo bhavataṃ sacābhuvā //	pra āyuḥ tāriṣṭam niḥ rapāṃsi mṛkṣatam sedhatam dveṣaḥ bhavatam sacābhuvā 
SA_GV01_rv_hn01u-3325	RV_1,157.05a yuvaṃ ha garbhaṃ jagatīṣu dhattho yuvaṃ viśveṣu bhuvaneṣv antaḥ /	yuvam ha garbham jagatīṣu dhatthaḥ yuvam viśveṣu bhuvaneṣu antar 
SA_GV01_rv_hn01u-3326	RV_1,157.05c yuvam agniṃ ca vṛṣaṇāv apaś ca vanaspatīṃr aśvināv airayethām //	yuvam agnim ca vṛṣaṇau apaḥ ca vanaspatīṃr aśvinau airayethām 
SA_GV01_rv_hn01u-3327	RV_1,157.06a yuvaṃ ha stho bhiṣajā bheṣajebhir atho ha stho rathyā rāthyebhiḥ /	yuvam ha sthaḥ bhiṣajā bheṣajebhiḥ atha u ha sthaḥ rathyā rāthyebhiḥ 
SA_GV01_rv_hn01u-3328	RV_1,157.06c atho ha kṣatram adhi dhattha ugrā yo vāṃ haviṣmān manasā dadāśa //	atha u ha kṣatram adhi dhatthaḥ ugrā yaḥ vām haviṣmān manasā dadāśa 
SA_GV01_rv_hn01u-3329	RV_1,158.01a vasū rudrā purumantū vṛdhantā daśasyataṃ no vṛṣaṇāv abhiṣṭau /	vasū rudrā puru mantū vṛdhantā daśasyatam naḥ vṛṣaṇau abhiṣṭau 
SA_GV01_rv_hn01u-3330	RV_1,158.01c dasrā ha yad rekṇa aucathyo vām pra yat sasrāthe akavābhir ūtī //	dasrā ha yat rekṇaḥ aucathyaḥ vām pra yat sasrāthe akavābhiḥ ūtī 
SA_GV01_rv_hn01u-3331	RV_1,158.02a ko vāṃ dāśat sumataye cid asyai vasū yad dhethe namasā pade goḥ /	kaḥ vām dāśat sumataye cit asyai vasū yat dhethe namasā pade goḥ 
SA_GV01_rv_hn01u-3332	RV_1,158.02c jigṛtam asme revatīḥ purandhīḥ kāmapreṇeva manasā carantā //	jigṛtam asme revatīḥ purandhīḥ kāmapreṇa iva manasā carantā 
SA_GV01_rv_hn01u-3333	RV_1,158.03a yukto ha yad vāṃ taugryāya perur vi madhye arṇaso dhāyi pajraḥ /	yuktaḥ ha yat vām taugryāya peruḥ vi madhye arṇasaḥ dhāyi pajraḥ 
SA_GV01_rv_hn01u-3334	RV_1,158.03c upa vām avaḥ śaraṇaṃ gameyaṃ śūro nājma patayadbhir evaiḥ //	upa vām avaḥ śaraṇam gameyam śūraḥ na ajma patayadbhiḥ evaiḥ 
SA_GV01_rv_hn01u-3335	RV_1,158.04a upastutir aucathyam uruṣyen mā mām ime patatriṇī vi dugdhām /	upastutiḥ aucathyam uruṣyet mā mām ime patatriṇī vi dugdhām 
SA_GV01_rv_hn01u-3336	RV_1,158.04c mā mām edho daśatayaś cito dhāk pra yad vām baddhas tmani khādati kṣām //	mā mām edhaḥ daśatayaḥ citaḥ dhāk pra yat vām baddhaḥ tmani khādati kṣām 
SA_GV01_rv_hn01u-3337	RV_1,158.05a na mā garan nadyo mātṛtamā dāsā yad īṃ susamubdham avādhuḥ /	na mā garan nadyaḥ mātṛtamāḥ dāsāḥ yat īm su samubdham avādhuḥ 
SA_GV01_rv_hn01u-3338	RV_1,158.05c śiro yad asya traitano vitakṣat svayaṃ dāsa uro aṃsāv api gdha //	śiraḥ yat asya traitanaḥ vitakṣat svayam dāsaḥ uraḥ aṃsau api 
SA_GV01_rv_hn01u-3339	RV_1,158.06a dīrghatamā māmateyo jujurvān daśame yuge /	dīrghatamāḥ māmateyaḥ jujurvān daśame yuge 
SA_GV01_rv_hn01u-3340	RV_1,158.06c apām arthaṃ yatīnām brahmā bhavati sārathiḥ //	apām artham yatīnām brahmā bhavati sārathiḥ 
SA_GV01_rv_hn01u-3341	RV_1,159.01a pra dyāvā yajñaiḥ pṛthivī ṛtāvṛdhā mahī stuṣe vidatheṣu pracetasā /	pra dyāvā yajñaiḥ pṛthivī ṛtāvṛdhā mahī stuṣe vidatheṣu pracetasā 
SA_GV01_rv_hn01u-3342	RV_1,159.01c devebhir ye devaputre sudaṃsasetthā dhiyā vāryāṇi prabhūṣataḥ //	devebhiḥ ye deva putre su daṃsasā itthā dhiyā vāryāṇi prabhūṣataḥ 
SA_GV01_rv_hn01u-3343	RV_1,159.02a uta manye pitur adruho mano mātur mahi svatavas tad dhavīmabhiḥ /	uta manye pituḥ adruhaḥ manaḥ mātuḥ mahi sva tavaḥ tat havīmabhiḥ 
SA_GV01_rv_hn01u-3344	RV_1,159.02c suretasā pitarā bhūma cakratur uru prajāyā amṛtaṃ varīmabhiḥ //	su retasā pitarā bhūma cakratuḥ uru prajāyai amṛtam varīmabhiḥ 
SA_GV01_rv_hn01u-3345	RV_1,159.03a te sūnavaḥ svapasaḥ sudaṃsaso mahī jajñur mātarā pūrvacittaye /	te sūnavaḥ su apasaḥ su daṃsasaḥ mahī jajñuḥ mātarā pūrvacittaye 
SA_GV01_rv_hn01u-3346	RV_1,159.03c sthātuś ca satyaṃ jagataś ca dharmaṇi putrasya pāthaḥ padam advayāvinaḥ //	sthātuḥ ca satyam jagataḥ ca dharmaṇi putrasya pāthaḥ padam a dvayāvinaḥ 
SA_GV01_rv_hn01u-3347	RV_1,159.04a te māyino mamire supracetaso jāmī sayonī mithunā samokasā /	te māyinaḥ mamire su pracetasaḥ jāmī sayonī mithunā samokasā 
SA_GV01_rv_hn01u-3348	RV_1,159.04c navyaṃ-navyaṃ tantum ā tanvate divi samudre antaḥ kavayaḥ sudītayaḥ //	navyam navyam tantum ā tanvate divi samudre antar kavayaḥ su dītayaḥ 
SA_GV01_rv_hn01u-3349	RV_1,159.05a tad rādho adya savitur vareṇyaṃ vayaṃ devasya prasave manāmahe /	tat rādhaḥ adya savituḥ vareṇyam vayam devasya prasave manāmahe 
SA_GV01_rv_hn01u-3350	RV_1,159.05c asmabhyaṃ dyāvāpṛthivī sucetunā rayiṃ dhattaṃ vasumantaṃ śatagvinam //	asmabhyam dyāvāpṛthivī su cetunā rayim dhattam vasumantam śatagvinam 
SA_GV01_rv_hn01u-3351	RV_1,160.01a te hi dyāvāpṛthivī viśvaśambhuva ṛtāvarī rajaso dhārayatkavī /	te hi dyāvāpṛthivī viśva śambhuvaḥ ṛtāvarī rajasaḥ dhārayat kavī 
SA_GV01_rv_hn01u-3352	RV_1,160.01c sujanmanī dhiṣaṇe antar īyate devo devī dharmaṇā sūryaḥ śuciḥ //	su janmanī dhiṣaṇe antar īyate devaḥ devī dharmaṇā sūryaḥ śuciḥ 
SA_GV01_rv_hn01u-3353	RV_1,160.02a uruvyacasā mahinī asaścatā pitā mātā ca bhuvanāni rakṣataḥ /	uru vyacasā mahinī asaścatā pitā mātā ca bhuvanāni rakṣataḥ 
SA_GV01_rv_hn01u-3354	RV_1,160.02c sudhṛṣṭame vapuṣye na rodasī pitā yat sīm abhi rūpair avāsayat //	su dhṛṣṭame vapuṣye na rodasī pitā yat sīm abhi rūpaiḥ avāsayat 
SA_GV01_rv_hn01u-3355	RV_1,160.03a sa vahniḥ putraḥ pitroḥ pavitravān punāti dhīro bhuvanāni māyayā /	sa vahniḥ putraḥ pitroḥ pavitravān punāti dhīraḥ bhuvanāni māyayā 
SA_GV01_rv_hn01u-3356	RV_1,160.03c dhenuṃ ca pṛśniṃ vṛṣabhaṃ suretasaṃ viśvāhā śukram payo asya dukṣata //	dhenum ca pṛśnim vṛṣabham su retasam viśvāhā śukram payaḥ asya dukṣata 
SA_GV01_rv_hn01u-3357	RV_1,160.04a ayaṃ devānām apasām apastamo yo jajāna rodasī viśvaśambhuvā /	ayam devānām apasām apastamaḥ yaḥ jajāna rodasī viśva śambhuvā 
SA_GV01_rv_hn01u-3358	RV_1,160.04c vi yo mame rajasī sukratūyayājarebhi skambhanebhiḥ sam ānṛce //	vi yaḥ mame rajasī sukratūyayā ajarebhiḥ skambhanebhiḥ sam ānṛce 
SA_GV01_rv_hn01u-3359	RV_1,160.05a te no gṛṇāne mahinī mahi śravaḥ kṣatraṃ dyāvāpṛthivī dhāsatho bṛhat /	te naḥ gṛṇāne mahinī mahi śravaḥ kṣatram dyāvāpṛthivī dhāsathaḥ bṛhat 
SA_GV01_rv_hn01u-3360	RV_1,160.05c yenābhi kṛṣṭīs tatanāma viśvahā panāyyam ojo asme sam invatam //	yena abhi kṛṣṭīḥ tatanāma viśvahā panāyyam ojaḥ asme sam invatam 
SA_GV01_rv_hn01u-3361	RV_1,161.01a kim u śreṣṭhaḥ kiṃ yaviṣṭho na ājagan kim īyate dūtyaṃ kad yad ūcima /	kim u śreṣṭhaḥ kim yaviṣṭhaḥ naḥ ājagan kim īyate dūtyam kad yat ūcima 
SA_GV01_rv_hn01u-3362	RV_1,161.01c na nindima camasaṃ yo mahākulo 'gne bhrātar druṇa id bhūtim ūdima //	na nindima camasam yaḥ mahā kulaḥ gne bhrātar druṇe id bhūtim ūdima 
SA_GV01_rv_hn01u-3363	RV_1,161.02a ekaṃ camasaṃ caturaḥ kṛṇotana tad vo devā abruvan tad va āgamam /	ekam camasam caturaḥ kṛṇotana tat vaḥ devāḥ abruvan tat vaḥ āgamam 
SA_GV01_rv_hn01u-3364	RV_1,161.02c saudhanvanā yady evā kariṣyatha sākaṃ devair yajñiyāso bhaviṣyatha //	saudhanvanāḥ yadi evā kariṣyatha sākam devaiḥ yajñiyāsaḥ bhaviṣyatha 
SA_GV01_rv_hn01u-3365	RV_1,161.03a agniṃ dūtam prati yad abravītanāśvaḥ kartvo ratha uteha kartvaḥ /	agnim dūtam prati yat abravītana aśvaḥ kartvaḥ rathaḥ uta iha kartvaḥ 
SA_GV01_rv_hn01u-3366	RV_1,161.03c dhenuḥ kartvā yuvaśā kartvā dvā tāni bhrātar anu vaḥ kṛtvy emasi //	dhenuḥ kartvā yuvaśā kartvā dvā tāni bhrātar anu vaḥ kṛtvī emasi 
SA_GV01_rv_hn01u-3367	RV_1,161.04a cakṛvāṃsa ṛbhavas tad apṛcchata kved abhūd yaḥ sya dūto na ājagan /	cakṛvāṃsaḥ ṛbhavaḥ tat apṛcchata kva id abhūt yaḥ sya dūtaḥ naḥ ājagan 
SA_GV01_rv_hn01u-3368	RV_1,161.04c yadāvākhyac camasāñ caturaḥ kṛtān ād it tvaṣṭā gnāsv antar ny ānaje //	yadā avākhyat camasān caturaḥ kṛtān āt id tvaṣṭā gnāsu antar ni ānaje 
SA_GV01_rv_hn01u-3369	RV_1,161.05a hanāmaināṃ iti tvaṣṭā yad abravīc camasaṃ ye devapānam anindiṣuḥ /	hanāma enām iti tvaṣṭā yat abravīt camasam ye deva pānam anindiṣuḥ 
SA_GV01_rv_hn01u-3370	RV_1,161.05c anyā nāmāni kṛṇvate sute sacāṃ anyair enān kanyā nāmabhi sparat //	anyā nāmāni kṛṇvate sute sacā am anyaiḥ enān kanyā nāmabhiḥ sparat 
SA_GV01_rv_hn01u-3371	RV_1,161.06a indro harī yuyuje aśvinā ratham bṛhaspatir viśvarūpām upājata /	indraḥ harī yuyuje aśvinā ratham bṛhaspatiḥ viśvarūpām upājata 
SA_GV01_rv_hn01u-3372	RV_1,161.06c ṛbhur vibhvā vājo devāṃ agacchata svapaso yajñiyam bhāgam aitana //	ṛbhuḥ vibhvā vājaḥ devān agacchata su apasaḥ yajñiyam bhāgam aitana 
SA_GV01_rv_hn01u-3373	RV_1,161.07a niś carmaṇo gām ariṇīta dhītibhir yā jarantā yuvaśā tākṛṇotana /	niḥ carmaṇaḥ gām ariṇīta dhītibhiḥ yā jarantā yuvaśā tā akṛṇotana 
SA_GV01_rv_hn01u-3374	RV_1,161.07c saudhanvanā aśvād aśvam atakṣata yuktvā ratham upa devāṃ ayātana //	saudhanvanāḥ aśvāt aśvam atakṣata yuktvā ratham upa devān ayātana 
SA_GV01_rv_hn01u-3375	RV_1,161.08a idam udakam pibatety abravītanedaṃ vā ghā pibatā muñjanejanam /	idam udakam pibata iti abravītana idam vā gha pibata muñja nejanam 
SA_GV01_rv_hn01u-3376	RV_1,161.08c saudhanvanā yadi tan neva haryatha tṛtīye ghā savane mādayādhvai //	saudhanvanāḥ yadi tat na iva haryatha tṛtīye ghā savane mādayādhvai 
SA_GV01_rv_hn01u-3377	RV_1,161.09a āpo bhūyiṣṭhā ity eko abravīd agnir bhūyiṣṭha ity anyo abravīt /	āpaḥ bhūyiṣṭhāḥ iti ekaḥ abravīt agniḥ bhūyiṣṭhaḥ iti anyaḥ abravīt 
SA_GV01_rv_hn01u-3378	RV_1,161.09c vadharyantīm bahubhyaḥ praiko abravīd ṛtā vadantaś camasāṃ apiṃśata //	vadharyantīm bahubhyaḥ pra ekaḥ abravīt ṛtā vadantaḥ camasān apiṃśata 
SA_GV01_rv_hn01u-3379	RV_1,161.10a śroṇām eka udakaṃ gām avājati māṃsam ekaḥ piṃśati sūnayābhṛtam /	śroṇām ekaḥ udakam gām avājati māṃsam ekaḥ piṃśati sūnayā ābhṛtam 
SA_GV01_rv_hn01u-3380	RV_1,161.10c ā nimrucaḥ śakṛd eko apābharat kiṃ svit putrebhyaḥ pitarā upāvatuḥ //	ā nimrucaḥ śakṛt ekaḥ apābharat kim svid putrebhyaḥ pitarau upāvatuḥ 
SA_GV01_rv_hn01u-3381	RV_1,161.11a udvatsv asmā akṛṇotanā tṛṇaṃ nivatsv apaḥ svapasyayā naraḥ /	udvatsu asmai akṛṇotana tṛṇam nivatsu apaḥ su apasyayā naraḥ 
SA_GV01_rv_hn01u-3382	RV_1,161.11c agohyasya yad asastanā gṛhe tad adyedam ṛbhavo nānu gacchatha //	agohyasya yat asastanā gṛhe tat adyā idam ṛbhavaḥ na anu gacchatha 
SA_GV01_rv_hn01u-3383	RV_1,161.12a sammīlya yad bhuvanā paryasarpata kva svit tātyā pitarā va āsatuḥ /	sammīlya yat bhuvanā paryasarpata kva svid tātyā pitarā vaḥ āsatuḥ 
SA_GV01_rv_hn01u-3384	RV_1,161.12c aśapata yaḥ karasnaṃ va ādade yaḥ prābravīt pro tasmā abravītana //	aśapata yaḥ karasnam vaḥ ādade yaḥ prābravīt pra u tasmai abravītana 
SA_GV01_rv_hn01u-3385	RV_1,161.13a suṣupvāṃsa ṛbhavas tad apṛcchatāgohya ka idaṃ no abūbudhat /	suṣupvāṃsaḥ ṛbhavaḥ tat apṛcchata agohya kaḥ idam naḥ abūbudhat 
SA_GV01_rv_hn01u-3386	RV_1,161.13c śvānam basto bodhayitāram abravīt saṃvatsara idam adyā vy akhyata //	śvānam bastaḥ bodhayitāram abravīt saṃvatsare idam adyā vi akhyata 
SA_GV01_rv_hn01u-3387	RV_1,161.14a divā yānti maruto bhūmyāgnir ayaṃ vāto antarikṣeṇa yāti /	divā yānti marutaḥ bhūmyā agniḥ ayam vātaḥ antarikṣeṇa yāti 
SA_GV01_rv_hn01u-3388	RV_1,161.14c adbhir yāti varuṇaḥ samudrair yuṣmāṃ icchantaḥ śavaso napātaḥ //	adbhiḥ yāti varuṇaḥ samudraiḥ yuṣmān icchantaḥ śavasaḥ napātaḥ 
SA_GV01_rv_hn01u-3389	RV_1,162.01a mā no mitro varuṇo aryamāyur indra ṛbhukṣā marutaḥ pari khyan /	mā naḥ mitraḥ varuṇaḥ aryamā āyuḥ indraḥ ṛbhukṣāḥ marutaḥ pari khyan 
SA_GV01_rv_hn01u-3390	RV_1,162.01c yad vājino devajātasya sapteḥ pravakṣyāmo vidathe vīryāṇi //	yat vājinaḥ deva jātasya sapteḥ pravakṣyāmaḥ vidathe vīryāṇi 
SA_GV01_rv_hn01u-3391	RV_1,162.02a yan nirṇijā rekṇasā prāvṛtasya rātiṃ gṛbhītām mukhato nayanti /	yat nirṇijā rekṇasā prāvṛtasya rātim gṛbhītām mukhataḥ nayanti 
SA_GV01_rv_hn01u-3392	RV_1,162.02c suprāṅ ajo memyad viśvarūpa indrāpūṣṇoḥ priyam apy eti pāthaḥ //	su prāṅ ajaḥ memyat viśva rūpaḥ indrāpūṣṇoḥ priyam api eti pāthaḥ 
SA_GV01_rv_hn01u-3393	RV_1,162.03a eṣa cchāgaḥ puro aśvena vājinā pūṣṇo bhāgo nīyate viśvadevyaḥ /	eṣa chāgaḥ puras aśvena vājinā pūṣṇaḥ bhāgaḥ nīyate viśvadevyaḥ 
SA_GV01_rv_hn01u-3394	RV_1,162.03c abhipriyaṃ yat puroḷāśam arvatā tvaṣṭed enaṃ sauśravasāya jinvati //	abhipriyam yat puroḷāśam arvatā tvaṣṭā id enam sauśravasāya jinvati 
SA_GV01_rv_hn01u-3395	RV_1,162.04a yad dhaviṣyam ṛtuśo devayānaṃ trir mānuṣāḥ pary aśvaṃ nayanti /	yat haviṣyam ṛtuśas deva yānam tris mānuṣāḥ pari aśvam nayanti 
SA_GV01_rv_hn01u-3396	RV_1,162.04c atrā pūṣṇaḥ prathamo bhāga eti yajñaṃ devebhyaḥ prativedayann ajaḥ //	atrā pūṣṇaḥ prathamaḥ bhāgaḥ eti yajñam devebhyaḥ prativedayan ajaḥ 
SA_GV01_rv_hn01u-3397	RV_1,162.05a hotādhvaryur āvayā agnimindho grāvagrābha uta śaṃstā suvipraḥ /	hotā adhvaryuḥ āvayāḥ agnimindhaḥ grāvagrābhaḥ uta śaṃstā su vipraḥ 
SA_GV01_rv_hn01u-3398	RV_1,162.05c tena yajñena svaraṅkṛtena sviṣṭena vakṣaṇā ā pṛṇadhvam //	tena yajñena su araṅkṛtena su iṣṭena vakṣaṇāḥ ā pṛṇadhvam 
SA_GV01_rv_hn01u-3399	RV_1,162.06a yūpavraskā uta ye yūpavāhāś caṣālaṃ ye aśvayūpāya takṣati /	yūpavraskāḥ uta ye yūpa vāhāḥ caṣālam ye aśva yūpāya takṣati 
SA_GV01_rv_hn01u-3400	RV_1,162.06c ye cārvate pacanaṃ sambharanty uto teṣām abhigūrtir na invatu //	ye ca arvate pacanam sambharanti uta u teṣām abhigūrtiḥ naḥ invatu 
SA_GV01_rv_hn01u-3401	RV_1,162.07a upa prāgāt suman me 'dhāyi manma devānām āśā upa vītapṛṣṭhaḥ /	upa prāgāt sumat me dhāyi manma devānām āśāḥ upa vīta pṛṣṭhaḥ 
SA_GV01_rv_hn01u-3402	RV_1,162.07c anv enaṃ viprā ṛṣayo madanti devānām puṣṭe cakṛmā subandhum //	anu enam viprāḥ ṛṣayaḥ madanti devānām puṣṭe cakṛma su bandhum 
SA_GV01_rv_hn01u-3403	RV_1,162.08a yad vājino dāma saṃdānam arvato yā śīrṣaṇyā raśanā rajjur asya /	yat vājinaḥ dāma saṃdānam arvataḥ yā śīrṣaṇyā raśanā rajjuḥ asya 
SA_GV01_rv_hn01u-3404	RV_1,162.08c yad vā ghāsya prabhṛtam āsye tṛṇaṃ sarvā tā te api deveṣv astu //	yat vā gha asya prabhṛtam āsye tṛṇam sarvā tā te api deveṣu astu 
SA_GV01_rv_hn01u-3405	RV_1,162.09a yad aśvasya kraviṣo makṣikāśa yad vā svarau svadhitau riptam asti /	yat aśvasya kraviṣaḥ makṣikā āśa yat vā svarau svadhitau riptam asti 
SA_GV01_rv_hn01u-3406	RV_1,162.09c yad dhastayoḥ śamitur yan nakheṣu sarvā tā te api deveṣv astu //	yat hastayoḥ śamituḥ yat nakheṣu sarvā tā te api deveṣu astu 
SA_GV01_rv_hn01u-3407	RV_1,162.10a yad ūvadhyam udarasyāpavāti ya āmasya kraviṣo gandho asti /	yat ūvadhyam udarasya apavāti yaḥ āmasya kraviṣaḥ gandhaḥ asti 
SA_GV01_rv_hn01u-3408	RV_1,162.10c sukṛtā tac chamitāraḥ kṛṇvantūta medhaṃ śṛtapākam pacantu //	su kṛtā tat śamitāraḥ kṛṇvantu uta medham śṛta pākam pacantu 
SA_GV01_rv_hn01u-3409	RV_1,162.11a yat te gātrād agninā pacyamānād abhi śūlaṃ nihatasyāvadhāvati /	yat te gātrāt agninā pacyamānāt abhi śūlam nihatasya avadhāvati 
SA_GV01_rv_hn01u-3410	RV_1,162.11c mā tad bhūmyām ā śriṣan mā tṛṇeṣu devebhyas tad uśadbhyo rātam astu //	mā tat bhūmyām ā śriṣat mā tṛṇeṣu devebhyaḥ tat uśadbhyaḥ rātam astu 
SA_GV01_rv_hn01u-3411	RV_1,162.12a ye vājinam paripaśyanti pakvaṃ ya īm āhuḥ surabhir nir hareti /	ye vājinam paripaśyanti pakvam ye īm āhuḥ surabhiḥ niḥ hara iti 
SA_GV01_rv_hn01u-3412	RV_1,162.12c ye cārvato māṃsabhikṣām upāsata uto teṣām abhigūrtir na invatu //	ye ca arvataḥ māṃsa bhikṣām upāsate uta u teṣām abhigūrtiḥ naḥ invatu 
SA_GV01_rv_hn01u-3413	RV_1,162.13a yan nīkṣaṇam māṃspacanyā ukhāyā yā pātrāṇi yūṣṇa āsecanāni /	yat nīkṣaṇam māṃspacanyāḥ ukhāyāḥ yā pātrāṇi yūṣṇaḥ āsecanāni 
SA_GV01_rv_hn01u-3414	RV_1,162.13c ūṣmaṇyāpidhānā carūṇām aṅkāḥ sūnāḥ pari bhūṣanty aśvam //	ūṣmaṇyā apidhānā carūṇām aṅkāḥ sūnāḥ pari bhūṣanti aśvam 
SA_GV01_rv_hn01u-3415	RV_1,162.14a nikramaṇaṃ niṣadanaṃ vivartanaṃ yac ca paḍbīśam arvataḥ /	nikramaṇam niṣadanam vivartanam yat ca paḍbīśam arvataḥ 
SA_GV01_rv_hn01u-3416	RV_1,162.14c yac ca papau yac ca ghāsiṃ jaghāsa sarvā tā te api deveṣv astu //	yat ca papau yat ca ghāsim jaghāsa sarvā tā te api deveṣu astu 
SA_GV01_rv_hn01u-3417	RV_1,162.15a mā tvāgnir dhvanayīd dhūmagandhir mokhā bhrājanty abhi vikta jaghriḥ /	mā tvā agniḥ dhvanayīt dhūma gandhiḥ mā ukhā bhrājantī abhi vikta jaghriḥ 
SA_GV01_rv_hn01u-3418	RV_1,162.15c iṣṭaṃ vītam abhigūrtaṃ vaṣaṭkṛtaṃ taṃ devāsaḥ prati gṛbhṇanty aśvam //	iṣṭam vītam abhigūrtam vaṣaṭkṛtam tam devāsaḥ prati gṛbhṇanti aśvam 
SA_GV01_rv_hn01u-3419	RV_1,162.16a yad aśvāya vāsa upastṛṇanty adhīvāsaṃ yā hiraṇyāny asmai /	yat aśvāya vāsaḥ upastṛṇanti adhīvāsam yā hiraṇyāni asmai 
SA_GV01_rv_hn01u-3420	RV_1,162.16c saṃdānam arvantam paḍbīśam priyā deveṣv ā yāmayanti //	saṃdānam arvantam paḍbīśam priyā deveṣu ā yāmayanti 
SA_GV01_rv_hn01u-3421	RV_1,162.17a yat te sāde mahasā śūkṛtasya pārṣṇyā vā kaśayā vā tutoda /	yat te sāde mahasā śūkṛtasya pārṣṇyā vā kaśayā vā tutoda 
SA_GV01_rv_hn01u-3422	RV_1,162.17c sruceva tā haviṣo adhvareṣu sarvā tā te brahmaṇā sūdayāmi //	srucā iva tā haviṣaḥ adhvareṣu sarvā tā te brahmaṇā sūdayāmi 
SA_GV01_rv_hn01u-3423	RV_1,162.18a catustriṃśad vājino devabandhor vaṅkrīr aśvasya svadhitiḥ sam eti /	catustriṃśat vājinaḥ deva bandhoḥ vaṅkrīḥ aśvasya svadhitiḥ sam eti 
SA_GV01_rv_hn01u-3424	RV_1,162.18c acchidrā gātrā vayunā kṛṇota paruṣ-parur anughuṣyā vi śasta //	acchidrā gātrā vayunā kṛṇota paruḥ paruḥ anughuṣya vi śasta 
SA_GV01_rv_hn01u-3425	RV_1,162.19a ekas tvaṣṭur aśvasyā viśastā dvā yantārā bhavatas tatha ṛtuḥ /	ekaḥ tvaṣṭuḥ aśvasya viśastā dvā yantārā bhavataḥ tathā ṛtuḥ 
SA_GV01_rv_hn01u-3426	RV_1,162.19c yā te gātrāṇām ṛtuthā kṛṇomi tā-tā piṇḍānām pra juhomy agnau //	yā te gātrāṇām ṛtuthā kṛṇomi tātā piṇḍānām pra juhomi agnau 
SA_GV01_rv_hn01u-3427	RV_1,162.20a mā tvā tapat priya ātmāpiyantam mā svadhitis tanva ā tiṣṭhipat te /	mā tvā tapat priyaḥ ātmā apiyantam mā svadhitiḥ tanve ā tiṣṭhipat te 
SA_GV01_rv_hn01u-3428	RV_1,162.20c mā te gṛdhnur aviśastātihāya chidrā gātrāṇy asinā mithū kaḥ //	mā te gṛdhnuḥ aviśastā atihāya chidrā gātrāṇi asinā mithū kaḥ 
SA_GV01_rv_hn01u-3429	RV_1,162.21a na vā u etan mriyase na riṣyasi devāṃ id eṣi pathibhiḥ sugebhiḥ /	na vai u etat mriyase na riṣyasi devān id eṣi pathibhiḥ su gebhiḥ 
SA_GV01_rv_hn01u-3430	RV_1,162.21c harī te yuñjā pṛṣatī abhūtām upāsthād vājī dhuri rāsabhasya //	harī te pṛṣatī abhūtām upāsthāt vājī dhuri rāsabhasya 
SA_GV01_rv_hn01u-3431	RV_1,162.22a sugavyaṃ no vājī svaśvyam puṃsaḥ putrāṃ uta viśvāpuṣaṃ rayim /	su gavyam naḥ vājī su aśvyam puṃsaḥ putrān uta viśvāpuṣam rayim 
SA_GV01_rv_hn01u-3432	RV_1,162.22c anāgāstvaṃ no aditiḥ kṛṇotu kṣatraṃ no aśvo vanatāṃ haviṣmān //	anāgāstvam naḥ aditiḥ kṛṇotu kṣatram naḥ aśvaḥ vanatām haviṣmān 
SA_GV01_rv_hn01u-3433	RV_1,163.01a yad akrandaḥ prathamaṃ jāyamāna udyan samudrād uta vā purīṣāt /	yat akrandaḥ prathamam jāyamānaḥ udyan samudrāt uta vā purīṣāt 
SA_GV01_rv_hn01u-3434	RV_1,163.01c śyenasya pakṣā hariṇasya bāhū upastutyam mahi jātaṃ te arvan //	śyenasya pakṣāḥ hariṇasya bāhū upastutyam mahi jātam te arvan 
SA_GV01_rv_hn01u-3435	RV_1,163.02a yamena dattaṃ trita enam āyunag indra eṇam prathamo adhy atiṣṭhat /	yamena dattam tritaḥ enam āyunak indraḥ eṇam prathamaḥ adhi atiṣṭhat 
SA_GV01_rv_hn01u-3436	RV_1,163.02c gandharvo asya raśanām agṛbhṇāt sūrād aśvaṃ vasavo nir ataṣṭa //	gandharvaḥ asya raśanām agṛbhṇāt sūrāt aśvam vasavaḥ niḥ ataṣṭa 
SA_GV01_rv_hn01u-3437	RV_1,163.03a asi yamo asy ādityo arvann asi trito guhyena vratena /	asi yamaḥ asi ādityaḥ arvan asi tritaḥ guhyena vratena 
SA_GV01_rv_hn01u-3438	RV_1,163.03c asi somena samayā vipṛkta āhus te trīṇi divi bandhanāni //	asi somena samayā vipṛktaḥ āhuḥ te trīṇi divi bandhanāni 
SA_GV01_rv_hn01u-3439	RV_1,163.04a trīṇi ta āhur divi bandhanāni trīṇy apsu trīṇy antaḥ samudre /	trīṇi te āhuḥ divi bandhanāni trīṇi apsu trīṇi antar samudre 
SA_GV01_rv_hn01u-3440	RV_1,163.04c uteva me varuṇaś chantsy arvan yatrā ta āhuḥ paramaṃ janitram //	uta iva me varuṇaḥ chantsi arvan yatrā te āhuḥ paramam janitram 
SA_GV01_rv_hn01u-3441	RV_1,163.05a imā te vājinn avamārjanānīmā śaphānāṃ sanitur nidhānā /	imā te vājin avamārjanāni imā śaphānām sanituḥ nidhānā 
SA_GV01_rv_hn01u-3442	RV_1,163.05c atrā te bhadrā raśanā apaśyam ṛtasya yā abhirakṣanti gopāḥ //	atrā te bhadrāḥ raśanāḥ apaśyam ṛtasya yāḥ abhirakṣanti gopāḥ 
SA_GV01_rv_hn01u-3443	RV_1,163.06a ātmānaṃ te manasārād ajānām avo divā patayantam pataṅgam /	ātmānam te manasā ārāt ajānām avas divā patayantam pataṅgam 
SA_GV01_rv_hn01u-3444	RV_1,163.06c śiro apaśyam pathibhiḥ sugebhir areṇubhir jehamānam patatri //	śiraḥ apaśyam pathibhiḥ su gebhiḥ areṇubhiḥ jehamānam patatri 
SA_GV01_rv_hn01u-3445	RV_1,163.07a atrā te rūpam uttamam apaśyaṃ jigīṣamāṇam iṣa ā pade goḥ /	atrā te rūpam uttamam apaśyam jigīṣamāṇam iṣaḥ ā pade goḥ 
SA_GV01_rv_hn01u-3446	RV_1,163.07c yadā te marto anu bhogam ānaḷ ād id grasiṣṭha oṣadhīr ajīgaḥ //	yadā te martaḥ anu bhogam ānaṭ āt id grasiṣṭhaḥ oṣadhīḥ ajīgaḥ 
SA_GV01_rv_hn01u-3447	RV_1,163.08a anu tvā ratho anu maryo arvann anu gāvo 'nu bhagaḥ kanīnām /	anu tvā rathaḥ anu maryaḥ arvan anu gāvaḥ nu bhagaḥ kanīnām 
SA_GV01_rv_hn01u-3448	RV_1,163.08c anu vrātāsas tava sakhyam īyur anu devā mamire vīryaṃ te //	anu vrātāsaḥ tava sakhyam īyuḥ anu devāḥ mamire vīryam te 
SA_GV01_rv_hn01u-3449	RV_1,163.09a hiraṇyaśṛṅgo 'yo asya pādā manojavā avara indra āsīt /	hiraṇya śṛṅgaḥ yaḥ asya pādā manaḥ javāḥ avaraḥ indraḥ āsīt 
SA_GV01_rv_hn01u-3450	RV_1,163.09c devā id asya haviradyam āyan yo arvantam prathamo adhyatiṣṭhat //	devāḥ id asya haviḥ adyam āyan yaḥ arvantam prathamaḥ adhyatiṣṭhat 
SA_GV01_rv_hn01u-3451	RV_1,163.10a īrmāntāsaḥ silikamadhyamāsaḥ saṃ śūraṇāso divyāso atyāḥ /	īrmāntāsaḥ silikamadhyamāsaḥ sam śūraṇāsaḥ divyāsaḥ atyāḥ 
SA_GV01_rv_hn01u-3452	RV_1,163.10c haṃsā iva śreṇiśo yatante yad ākṣiṣur divyam ajmam aśvāḥ //	haṃsāḥ iva śreṇiśas yatante yat ākṣiṣuḥ divyam ajmam aśvāḥ 
SA_GV01_rv_hn01u-3453	RV_1,163.11a tava śarīram patayiṣṇv arvan tava cittaṃ vāta iva dhrajīmān /	tava śarīram patayiṣṇu arvan tava cittam vātaḥ iva dhrajīmān 
SA_GV01_rv_hn01u-3454	RV_1,163.11c tava śṛṅgāṇi viṣṭhitā purutrāraṇyeṣu jarbhurāṇā caranti //	tava śṛṅgāṇi viṣṭhitā purutrā araṇyeṣu jarbhurāṇā caranti 
SA_GV01_rv_hn01u-3455	RV_1,163.12a upa prāgāc chasanaṃ vājy arvā devadrīcā manasā dīdhyānaḥ /	upa prāgāt śasanam vājī arvā devadrīcā manasā dīdhyānaḥ 
SA_GV01_rv_hn01u-3456	RV_1,163.12c ajaḥ puro nīyate nābhir asyānu paścāt kavayo yanti rebhāḥ //	ajaḥ puras nīyate nābhiḥ asya anu paścāt kavayaḥ yanti rebhāḥ 
SA_GV01_rv_hn01u-3457	RV_1,163.13a upa prāgāt paramaṃ yat sadhastham arvāṃ acchā pitaram mātaraṃ ca /	upa prāgāt paramam yat sadhastham arvān acchā pitaram mātaram ca 
SA_GV01_rv_hn01u-3458	RV_1,163.13c adyā devāñ juṣṭatamo hi gamyā athā śāste dāśuṣe vāryāṇi //	adyā devām juṣṭatamaḥ hi gamyāḥ athā śāste dāśuṣe vāryāṇi 
SA_GV01_rv_hn01u-3459	RV_1,164.01a asya vāmasya palitasya hotus tasya bhrātā madhyamo asty aśnaḥ /	asya vāmasya palitasya hotuḥ tasya bhrātā madhyamaḥ asti aśnaḥ 
SA_GV01_rv_hn01u-3460	RV_1,164.01c tṛtīyo bhrātā ghṛtapṛṣṭho asyātrāpaśyaṃ viśpatiṃ saptaputram //	tṛtīyaḥ bhrātā ghṛta pṛṣṭhaḥ asya atra apaśyam viśpatim sapta putram 
SA_GV01_rv_hn01u-3461	RV_1,164.02a sapta yuñjanti ratham ekacakram eko aśvo vahati saptanāmā /	sapta yuñjanti ratham eka cakram ekaḥ aśvaḥ vahati sapta nāmā 
SA_GV01_rv_hn01u-3462	RV_1,164.02c trinābhi cakram ajaram anarvaṃ yatremā viśvā bhuvanādhi tasthuḥ //	tri nābhi cakram ajaram anarvam yatra imā viśvā bhuvanā adhi tasthuḥ 
SA_GV01_rv_hn01u-3463	RV_1,164.03a imaṃ ratham adhi ye sapta tasthuḥ saptacakraṃ sapta vahanty aśvāḥ /	imam ratham adhi ye sapta tasthuḥ sapta cakram sapta vahanti aśvāḥ 
SA_GV01_rv_hn01u-3464	RV_1,164.03c sapta svasāro abhi saṃ navante yatra gavāṃ nihitā sapta nāma //	sapta svasāraḥ abhi sam navante yatra gavām nihitā sapta nāma 
SA_GV01_rv_hn01u-3465	RV_1,164.04a ko dadarśa prathamaṃ jāyamānam asthanvantaṃ yad anasthā bibharti /	kaḥ dadarśa prathamam jāyamānam asthanvantam yat anasthā bibharti 
SA_GV01_rv_hn01u-3466	RV_1,164.04c bhūmyā asur asṛg ātmā kva svit ko vidvāṃsam upa gāt praṣṭum etat //	bhūmyāḥ asuḥ asṛk ātmā kva svid kaḥ vidvāṃsam upa gāt praṣṭum etat 
SA_GV01_rv_hn01u-3467	RV_1,164.05a pākaḥ pṛcchāmi manasāvijānan devānām enā nihitā padāni /	pākaḥ pṛcchāmi manasā a vijānan devānām enā nihitā padāni 
SA_GV01_rv_hn01u-3468	RV_1,164.05c vatse baṣkaye 'dhi sapta tantūn vi tatnire kavaya otavā u //	vatse baṣkaye dhi sapta tantūn vi tatnire kavayaḥ otavai u 
SA_GV01_rv_hn01u-3469	RV_1,164.06a acikitvāñ cikituṣaś cid atra kavīn pṛcchāmi vidmane na vidvān /	a cikitvām cikituṣaḥ cit atra kavīn pṛcchāmi vidmane na vidvān 
SA_GV01_rv_hn01u-3470	RV_1,164.06c vi yas tastambha ṣaḷ imā rajāṃsy ajasya rūpe kim api svid ekam //	vi yaḥ tastambha ṣaḍ imā rajāṃsi ajasya rūpe kim api svid ekam 
SA_GV01_rv_hn01u-3471	RV_1,164.07a iha bravītu ya īm aṅga vedāsya vāmasya nihitam padaṃ veḥ /	iha bravītu yaḥ īm aṅga veda asya vāmasya nihitam padam veḥ 
SA_GV01_rv_hn01u-3472	RV_1,164.07c śīrṣṇaḥ kṣīraṃ duhrate gāvo asya vavriṃ vasānā udakam padāpuḥ //	śīrṣṇaḥ kṣīram duhrate gāvaḥ asya vavrim vasānāḥ udakam padā apuḥ 
SA_GV01_rv_hn01u-3473	RV_1,164.08a mātā pitaram ṛta ā babhāja dhīty agre manasā saṃ hi jagme /	mātā pitaram ṛte ā babhāja dhītī agre manasā sam hi jagme 
SA_GV01_rv_hn01u-3474	RV_1,164.08c sā bībhatsur garbharasā nividdhā namasvanta id upavākam īyuḥ //	sā bībhatsuḥ garbha rasā nividdhā namasvantaḥ id upavākam īyuḥ 
SA_GV01_rv_hn01u-3475	RV_1,164.09a yuktā mātāsīd dhuri dakṣiṇāyā atiṣṭhad garbho vṛjanīṣv antaḥ /	yuktā mātā āsīt dhuri dakṣiṇāyāḥ atiṣṭhat garbhaḥ vṛjanīṣu antar 
SA_GV01_rv_hn01u-3476	RV_1,164.09c amīmed vatso anu gām apaśyad viśvarūpyaṃ triṣu yojaneṣu //	amīmet vatsaḥ anu gām apaśyat viśvarūpyam triṣu yojaneṣu 
SA_GV01_rv_hn01u-3477	RV_1,164.10a tisro mātṝs trīn pitṝn bibhrad eka ūrdhvas tasthau nem ava glāpayanti /	tisraḥ mātṝḥ trīn pitṝn bibhrat ekaḥ ūrdhvaḥ tasthau na īm ava glāpayanti 
SA_GV01_rv_hn01u-3478	RV_1,164.10c mantrayante divo amuṣya pṛṣṭhe viśvavidaṃ vācam aviśvaminvām //	mantrayante divaḥ amuṣya pṛṣṭhe viśva vidam vācam a viśvaminvām 
SA_GV01_rv_hn01u-3479	RV_1,164.11a dvādaśāraṃ nahi taj jarāya varvarti cakram pari dyām ṛtasya /	dvādaśa aram nahi tat jarāya varvarti cakram pari dyām ṛtasya 
SA_GV01_rv_hn01u-3480	RV_1,164.11c ā putrā agne mithunāso atra sapta śatāni viṃśatiś ca tasthuḥ //	ā putrāḥ agne mithunāsaḥ atra sapta śatāni viṃśatiḥ ca tasthuḥ 
SA_GV01_rv_hn01u-3481	RV_1,164.12a pañcapādam pitaraṃ dvādaśākṛtiṃ diva āhuḥ pare ardhe purīṣiṇam /	pañca pādam pitaram dvādaśa ākṛtim divaḥ āhuḥ pare ardhe purīṣiṇam 
SA_GV01_rv_hn01u-3482	RV_1,164.12c atheme anya upare vicakṣaṇaṃ saptacakre ṣaḷara āhur arpitam //	atha ime anye upare vicakṣaṇam sapta cakre ṣaṣ are āhuḥ arpitam 
SA_GV01_rv_hn01u-3483	RV_1,164.13a pañcāre cakre parivartamāne tasminn ā tasthur bhuvanāni viśvā /	pañca are cakre parivartamāne tasmin ā tasthuḥ bhuvanāni viśvā 
SA_GV01_rv_hn01u-3484	RV_1,164.13c tasya nākṣas tapyate bhūribhāraḥ sanād eva na śīryate sanābhiḥ //	tasya na akṣaḥ tapyate bhūri bhāraḥ sanāt eva na śīryate sa nābhiḥ 
SA_GV01_rv_hn01u-3485	RV_1,164.14a sanemi cakram ajaraṃ vi vāvṛta uttānāyāṃ daśa yuktā vahanti /	sa nemi cakram ajaram vi vāvṛte uttānāyām daśa yuktāḥ vahanti 
SA_GV01_rv_hn01u-3486	RV_1,164.14c sūryasya cakṣū rajasaity āvṛtaṃ tasminn ārpitā bhuvanāni viśvā //	sūryasya cakṣuḥ rajasā eti āvṛtam tasmin ā arpitā bhuvanāni viśvā 
SA_GV01_rv_hn01u-3487	RV_1,164.15a sākañjānāṃ saptatham āhur ekajaṃ ṣaḷ id yamā ṛṣayo devajā iti /	sākañjānām saptatham āhuḥ ekajam ṣaṭ id yamāḥ ṛṣayaḥ deva jāḥ iti 
SA_GV01_rv_hn01u-3488	RV_1,164.15c teṣām iṣṭāni vihitāni dhāmaśa sthātre rejante vikṛtāni rūpaśaḥ //	teṣām iṣṭāni vihitāni sthātre rejante vikṛtāni rūpaśas 
SA_GV01_rv_hn01u-3489	RV_1,164.16a striyaḥ satīs tāṃ u me puṃsa āhuḥ paśyad akṣaṇvān na vi cetad andhaḥ /	striyaḥ satīḥ tām u me puṃsaḥ āhuḥ paśyat akṣaṇvān na vi cetat andhaḥ 
SA_GV01_rv_hn01u-3490	RV_1,164.16c kavir yaḥ putraḥ sa īm ā ciketa yas tā vijānāt sa pituṣ pitāsat //	kaviḥ yaḥ putraḥ saḥ īm ā ciketa yaḥ tāḥ vijānāt sa pituḥ pitā asat 
SA_GV01_rv_hn01u-3491	RV_1,164.17a avaḥ pareṇa para enāvareṇa padā vatsam bibhratī gaur ud asthāt /	avas pareṇa paras enā avareṇa padā vatsam bibhratī gauḥ ud asthāt 
SA_GV01_rv_hn01u-3492	RV_1,164.17c sā kadrīcī kaṃ svid ardham parāgāt kva svit sūte nahi yūthe antaḥ //	sā kadrīcī kam svid ardham parāgāt kva svid sūte nahi yūthe antar 
SA_GV01_rv_hn01u-3493	RV_1,164.18a avaḥ pareṇa pitaraṃ yo asyānuveda para enāvareṇa /	avas pareṇa pitaram yaḥ asya anuveda paras enā avareṇa 
SA_GV01_rv_hn01u-3494	RV_1,164.18c kavīyamānaḥ ka iha pra vocad devam manaḥ kuto adhi prajātam //	kavīyamānaḥ kaḥ iha pra vocat devam manaḥ kutas adhi prajātam 
SA_GV01_rv_hn01u-3495	RV_1,164.19a ye arvāñcas tāṃ u parāca āhur ye parāñcas tāṃ u arvāca āhuḥ /	ye arvāñcaḥ tām u parācaḥ āhuḥ ye parāñcaḥ tām u arvācaḥ āhuḥ 
SA_GV01_rv_hn01u-3496	RV_1,164.19c indraś ca yā cakrathuḥ soma tāni dhurā na yuktā rajaso vahanti //	indraḥ ca yā cakrathuḥ soma tāni dhurā na yuktā rajasaḥ vahanti 
SA_GV01_rv_hn01u-3497	RV_1,164.20a dvā suparṇā sayujā sakhāyā samānaṃ vṛkṣam pari ṣasvajāte /	dvā suparṇā sayujā sakhāyā samānam vṛkṣam pari sasvajāte 
SA_GV01_rv_hn01u-3498	RV_1,164.20c tayor anyaḥ pippalaṃ svādv atty anaśnann anyo abhi cākaśīti //	tayoḥ anyaḥ pippalam svādu atti an aśnan anyaḥ abhi cākaśīti 
SA_GV01_rv_hn01u-3499	RV_1,164.21a yatrā suparṇā amṛtasya bhāgam animeṣaṃ vidathābhisvaranti /	yatra suparṇāḥ amṛtasya bhāgam animeṣam vidathā abhisvaranti 
SA_GV01_rv_hn01u-3500	RV_1,164.21c ino viśvasya bhuvanasya gopāḥ sa mā dhīraḥ pākam atrā viveśa //	inaḥ viśvasya bhuvanasya gopāḥ sa mā dhīraḥ pākam atra ā viveśa 
SA_GV01_rv_hn01u-3501	RV_1,164.22a yasmin vṛkṣe madhvadaḥ suparṇā niviśante suvate cādhi viśve /	yasmin vṛkṣe madhvadaḥ suparṇāḥ niviśante suvate ca adhi viśve 
SA_GV01_rv_hn01u-3502	RV_1,164.22c tasyed āhuḥ pippalaṃ svādv agre tan non naśad yaḥ pitaraṃ na veda //	tasya id āhuḥ pippalam svādu agre tat na ud naśat yaḥ pitaram na veda 
SA_GV01_rv_hn01u-3503	RV_1,164.23a yad gāyatre adhi gāyatram āhitaṃ traiṣṭubhād vā traiṣṭubhaṃ niratakṣata /	yat gāyatre adhi gāyatram āhitam traiṣṭubhāt vā traiṣṭubham niratakṣata 
SA_GV01_rv_hn01u-3504	RV_1,164.23c yad vā jagaj jagaty āhitam padaṃ ya it tad vidus te amṛtatvam ānaśuḥ //	yat vā jagat jagati āhitam padam ye id tat viduḥ te amṛta tvam ānaśuḥ 
SA_GV01_rv_hn01u-3505	RV_1,164.24a gāyatreṇa prati mimīte arkam arkeṇa sāma traiṣṭubhena vākam /	gāyatreṇa prati mimīte arkam arkeṇa sāma traiṣṭubhena vākam 
SA_GV01_rv_hn01u-3506	RV_1,164.24c vākena vākaṃ dvipadā catuṣpadākṣareṇa mimate sapta vāṇīḥ //	vākena vākam dvipadā catuṣpadā akṣareṇa mimate sapta vāṇīḥ 
SA_GV01_rv_hn01u-3507	RV_1,164.25a jagatā sindhuṃ divy astabhāyad rathantare sūryam pary apaśyat /	jagatā sindhum divi astabhāyat rathantare sūryam pari apaśyat 
SA_GV01_rv_hn01u-3508	RV_1,164.25c gāyatrasya samidhas tisra āhus tato mahnā pra ririce mahitvā //	gāyatrasya samidhaḥ tisraḥ āhuḥ tatas mahnā pra ririce mahi tvā 
SA_GV01_rv_hn01u-3509	RV_1,164.26a upa hvaye sudughāṃ dhenum etāṃ suhasto godhug uta dohad enām /	upa hvaye su dughām dhenum etām su hastaḥ go duh uta dohat enām 
SA_GV01_rv_hn01u-3510	RV_1,164.26c śreṣṭhaṃ savaṃ savitā sāviṣan no 'bhīddho gharmas tad u ṣu pra vocam //	śreṣṭham savam savitā sāviṣat naḥ bhīddhaḥ gharmaḥ tat u su pra vocam 
SA_GV01_rv_hn01u-3511	RV_1,164.27a hiṅkṛṇvatī vasupatnī vasūnāṃ vatsam icchantī manasābhy āgāt /	hiṅkṛṇvatī vasu patnī vasūnām vatsam icchantī manasā abhi āgāt 
SA_GV01_rv_hn01u-3512	RV_1,164.27c duhām aśvibhyām payo aghnyeyaṃ sā vardhatām mahate saubhagāya //	duhām aśvibhyām payaḥ aghnyā iyam sā vardhatām mahate saubhagāya 
SA_GV01_rv_hn01u-3513	RV_1,164.28a gaur amīmed anu vatsam miṣantam mūrdhānaṃ hiṅṅ akṛṇon mātavā u /	gauḥ amīmet anu vatsam miṣantam mūrdhānam hiṅ akṛṇot mātavai u 
SA_GV01_rv_hn01u-3514	RV_1,164.28c sṛkvāṇaṃ gharmam abhi vāvaśānā mimāti māyum payate payobhiḥ //	sṛkvāṇam gharmam abhi vāvaśānā mimāti māyum payate payobhiḥ 
SA_GV01_rv_hn01u-3515	RV_1,164.29a ayaṃ sa śiṅkte yena gaur abhīvṛtā mimāti māyuṃ dhvasanāv adhi śritā /	ayam sa śiṅkte yena gauḥ abhīvṛtā mimāti māyum dhvasanau adhi śritā 
SA_GV01_rv_hn01u-3516	RV_1,164.29c sā cittibhir ni hi cakāra martyaṃ vidyud bhavantī prati vavrim auhata //	sā cittibhiḥ ni hi cakāra martyam vidyut bhavantī prati vavrim auhata 
SA_GV01_rv_hn01u-3517	RV_1,164.30a anac chaye turagātu jīvam ejad dhruvam madhya ā pastyānām /	anat śaye tura gātu jīvam ejat dhruvam madhye ā pastyānām 
SA_GV01_rv_hn01u-3518	RV_1,164.30c jīvo mṛtasya carati svadhābhir amartyo martyenā sayoniḥ //	jīvaḥ mṛtasya carati svadhābhiḥ amartyaḥ martyena sa yoniḥ 
SA_GV01_rv_hn01u-3519	RV_1,164.31a apaśyaṃ gopām anipadyamānam ā ca parā ca pathibhiś carantam /	apaśyam gopām a nipadyamānam ā ca parā ca pathibhiḥ carantam 
SA_GV01_rv_hn01u-3520	RV_1,164.31c sa sadhrīcīḥ sa viṣūcīr vasāna ā varīvarti bhuvaneṣv antaḥ //	sa sadhrīcīḥ sa viṣūcīḥ vasānaḥ ā varīvarti bhuvaneṣu antar 
SA_GV01_rv_hn01u-3521	RV_1,164.32a ya īṃ cakāra na so asya veda ya īṃ dadarśa hirug in nu tasmāt /	yaḥ īm cakāra na saḥ asya veda yaḥ īm dadarśa hiruk id nu tasmāt 
SA_GV01_rv_hn01u-3522	RV_1,164.32c sa mātur yonā parivīto antar bahuprajā nirṛtim ā viveśa //	sa mātuḥ yonā parivītaḥ antar bahuprajāḥ nirṛtim ā viveśa 
SA_GV01_rv_hn01u-3523	RV_1,164.33a dyaur me pitā janitā nābhir atra bandhur me mātā pṛthivī mahīyam /	dyauḥ me pitā janitā nābhiḥ atra bandhuḥ me mātā pṛthivī mahī iyam 
SA_GV01_rv_hn01u-3524	RV_1,164.33c uttānayoś camvor yonir antar atrā pitā duhitur garbham ādhāt //	uttānayoḥ camvoḥ yoniḥ antar atrā pitā duhituḥ garbham ādhāt 
SA_GV01_rv_hn01u-3525	RV_1,164.34a pṛcchāmi tvā param antam pṛthivyāḥ pṛcchāmi yatra bhuvanasya nābhiḥ /	pṛcchāmi tvā param antam pṛthivyāḥ pṛcchāmi yatra bhuvanasya nābhiḥ 
SA_GV01_rv_hn01u-3526	RV_1,164.34c pṛcchāmi tvā vṛṣṇo aśvasya retaḥ pṛcchāmi vācaḥ paramaṃ vyoma //	pṛcchāmi tvā vṛṣṇaḥ aśvasya retaḥ pṛcchāmi vācaḥ paramam vyoma 
SA_GV01_rv_hn01u-3527	RV_1,164.35a iyaṃ vediḥ paro antaḥ pṛthivyā ayaṃ yajño bhuvanasya nābhiḥ /	iyam vediḥ paraḥ antaḥ pṛthivyāḥ ayam yajñaḥ bhuvanasya nābhiḥ 
SA_GV01_rv_hn01u-3528	RV_1,164.35c ayaṃ somo vṛṣṇo aśvasya reto brahmāyaṃ vācaḥ paramaṃ vyoma //	ayam somaḥ vṛṣṇaḥ aśvasya retaḥ brahmā ayam vācaḥ paramam vyoma 
SA_GV01_rv_hn01u-3529	RV_1,164.36a saptārdhagarbhā bhuvanasya reto viṣṇos tiṣṭhanti pradiśā vidharmaṇi /	sapta ardha garbhāḥ bhuvanasya retaḥ viṣṇoḥ tiṣṭhanti pradiśā vidharmaṇi 
SA_GV01_rv_hn01u-3530	RV_1,164.36c te dhītibhir manasā te vipaścitaḥ paribhuvaḥ pari bhavanti viśvataḥ //	te dhītibhiḥ manasā te vipaścitaḥ paribhuvaḥ pari bhavanti viśvatas 
SA_GV01_rv_hn01u-3531	RV_1,164.37a na vi jānāmi yad ivedam asmi niṇyaḥ saṃnaddho manasā carāmi /	na vi jānāmi yat iva idam asmi niṇyaḥ saṃnaddhaḥ manasā carāmi 
SA_GV01_rv_hn01u-3532	RV_1,164.37c yadā māgan prathamajā ṛtasyād id vāco aśnuve bhāgam asyāḥ //	yadā mā agan prathama jāḥ ṛtasya āt id vācaḥ aśnuve bhāgam asyāḥ 
SA_GV01_rv_hn01u-3533	RV_1,164.38a apāṅ prāṅ eti svadhayā gṛbhīto 'martyo martyenā sayoniḥ /	apāṅ prāṅ eti svadhayā gṛbhītaḥ martyaḥ martyena sa yoniḥ 
SA_GV01_rv_hn01u-3534	RV_1,164.38c tā śaśvantā viṣūcīnā viyantā ny anyaṃ cikyur na ni cikyur anyam //	tā śaśvantā viṣūcīnā viyantā ni anyam cikyuḥ na ni cikyuḥ anyam 
SA_GV01_rv_hn01u-3535	RV_1,164.39a ṛco akṣare parame vyoman yasmin devā adhi viśve niṣeduḥ /	ṛcaḥ akṣare parame vyoman yasmin devāḥ adhi viśve niṣeduḥ 
SA_GV01_rv_hn01u-3536	RV_1,164.39c yas tan na veda kim ṛcā kariṣyati ya it tad vidus ta ime sam āsate //	yaḥ tat na veda kim ṛcā kariṣyati ye id tat viduḥ te ime sam āsate 
SA_GV01_rv_hn01u-3537	RV_1,164.40a sūyavasād bhagavatī hi bhūyā atho vayam bhagavantaḥ syāma /	sūyavasāt bhagavatī hi bhūyāḥ atha u vayam bhagavantaḥ syāma 
SA_GV01_rv_hn01u-3538	RV_1,164.40c addhi tṛṇam aghnye viśvadānīm piba śuddham udakam ācarantī //	addhi tṛṇam aghnye viśvadānīm piba śuddham udakam ācarantī 
SA_GV01_rv_hn01u-3539	RV_1,164.41a gaurīr mimāya salilāni takṣaty ekapadī dvipadī sā catuṣpadī /	gaurīḥ mimāya salilāni takṣatī ekapadī dvipadī sā catuṣpadī 
SA_GV01_rv_hn01u-3540	RV_1,164.41c aṣṭāpadī navapadī babhūvuṣī sahasrākṣarā parame vyoman //	aṣṭāpadī navapadī babhūvuṣī sahasra akṣarā parame vyoman 
SA_GV01_rv_hn01u-3541	RV_1,164.42a tasyāḥ samudrā adhi vi kṣaranti tena jīvanti pradiśaś catasraḥ /	tasyāḥ samudrāḥ adhi vi kṣaranti tena jīvanti pradiśaḥ catasraḥ 
SA_GV01_rv_hn01u-3542	RV_1,164.42c tataḥ kṣaraty akṣaraṃ tad viśvam upa jīvati //	tatas kṣarati akṣaram tat viśvam upa jīvati 
SA_GV01_rv_hn01u-3543	RV_1,164.43a śakamayaṃ dhūmam ārād apaśyaṃ viṣūvatā para enāvareṇa /	śaka mayam dhūmam ārāt apaśyam viṣūvatā paras enā avareṇa 
SA_GV01_rv_hn01u-3544	RV_1,164.43c ukṣāṇam pṛśnim apacanta vīrās tāni dharmāṇi prathamāny āsan //	ukṣāṇam pṛśnim apacanta vīrāḥ tāni dharmāṇi prathamāni āsan 
SA_GV01_rv_hn01u-3545	RV_1,164.44a trayaḥ keśina ṛtuthā vi cakṣate saṃvatsare vapata eka eṣām /	trayaḥ keśinaḥ ṛtuthā vi cakṣate saṃvatsare vapate ekaḥ eṣām 
SA_GV01_rv_hn01u-3546	RV_1,164.44c viśvam eko abhi caṣṭe śacībhir dhrājir ekasya dadṛśe na rūpam //	viśvam ekaḥ abhi caṣṭe śacībhiḥ dhrājiḥ ekasya dadṛśe na rūpam 
SA_GV01_rv_hn01u-3547	RV_1,164.45a catvāri vāk parimitā padāni tāni vidur brāhmaṇā ye manīṣiṇaḥ /	catvāri vāc parimitā padāni tāni viduḥ brāhmaṇāḥ ye manīṣiṇaḥ 
SA_GV01_rv_hn01u-3548	RV_1,164.45c guhā trīṇi nihitā neṅgayanti turīyaṃ vāco manuṣyā vadanti //	guhā trīṇi nihitā na iṅgayanti turīyam vācaḥ manuṣyāḥ vadanti 
SA_GV01_rv_hn01u-3549	RV_1,164.46a indram mitraṃ varuṇam agnim āhur atho divyaḥ sa suparṇo garutmān /	indram mitram varuṇam agnim āhuḥ atha u divyaḥ sa suparṇaḥ garutmān 
SA_GV01_rv_hn01u-3550	RV_1,164.46c ekaṃ sad viprā bahudhā vadanty agniṃ yamam mātariśvānam āhuḥ //	ekam sat viprāḥ bahudhā vadanti agnim yamam mātariśvānam āhuḥ 
SA_GV01_rv_hn01u-3551	RV_1,164.47a kṛṣṇaṃ niyānaṃ harayaḥ suparṇā apo vasānā divam ut patanti /	kṛṣṇam niyānam harayaḥ suparṇāḥ apaḥ vasānāḥ divam ud patanti 
SA_GV01_rv_hn01u-3552	RV_1,164.47c ta āvavṛtran sadanād ṛtasyād id ghṛtena pṛthivī vy udyate //	te āvavṛtran sadanāt ṛtasya āt id ghṛtena pṛthivī vi udyate 
SA_GV01_rv_hn01u-3553	RV_1,164.48a dvādaśa pradhayaś cakram ekaṃ trīṇi nabhyāni ka u tac ciketa /	dvādaśa pradhayaḥ cakram ekam trīṇi nabhyāni kaḥ u tat ciketa 
SA_GV01_rv_hn01u-3554	RV_1,164.48c tasmin sākaṃ triśatā na śaṅkavo 'rpitāḥ ṣaṣṭir na calācalāsaḥ //	tasmin sākam tri śatā na śaṅkavaḥ rpitāḥ ṣaṣṭiḥ na calācalāsaḥ 
SA_GV01_rv_hn01u-3555	RV_1,164.49a yas te stanaḥ śaśayo yo mayobhūr yena viśvā puṣyasi vāryāṇi /	yaḥ te stanaḥ śaśayaḥ yaḥ mayobhūḥ yena viśvā puṣyasi vāryāṇi 
SA_GV01_rv_hn01u-3556	RV_1,164.49c yo ratnadhā vasuvid yaḥ sudatraḥ sarasvati tam iha dhātave kaḥ //	yaḥ ratna dhāḥ vasu vid yaḥ su datraḥ sarasvati tam iha dhātave kaḥ 
SA_GV01_rv_hn01u-3557	RV_1,164.50a yajñena yajñam ayajanta devās tāni dharmāṇi prathamāny āsan /	yajñena yajñam ayajanta devāḥ tāni dharmāṇi prathamāni āsan 
SA_GV01_rv_hn01u-3558	RV_1,164.50c te ha nākam mahimānaḥ sacanta yatra pūrve sādhyāḥ santi devāḥ //	te ha nākam mahimānaḥ sacanta yatra pūrve sādhyāḥ santi devāḥ 
SA_GV01_rv_hn01u-3559	RV_1,164.51a samānam etad udakam uc caity ava cāhabhiḥ /	samānam etat udakam ud ca eti ava ca ahabhiḥ 
SA_GV01_rv_hn01u-3560	RV_1,164.51c bhūmim parjanyā jinvanti divaṃ jinvanty agnayaḥ //	bhūmim parjanyāḥ jinvanti divam jinvanti agnayaḥ 
SA_GV01_rv_hn01u-3561	RV_1,164.52a divyaṃ suparṇaṃ vāyasam bṛhantam apāṃ garbhaṃ darśatam oṣadhīnām /	divyam suparṇam vāyasam bṛhantam apām garbham darśatam oṣadhīnām 
SA_GV01_rv_hn01u-3562	RV_1,164.52c abhīpato vṛṣṭibhis tarpayantaṃ sarasvantam avase johavīmi //	abhīpatas vṛṣṭibhiḥ tarpayantam sarasvantam avase johavīmi 
SA_GV01_rv_hn01u-3563	RV_1,165.01a kayā śubhā savayasaḥ sanīḷāḥ samānyā marutaḥ sam mimikṣuḥ /	kayā śubhā savayasaḥ sanīḷāḥ samānyā marutaḥ sam mimikṣuḥ 
SA_GV01_rv_hn01u-3564	RV_1,165.01c kayā matī kuta etāsa ete 'rcanti śuṣmaṃ vṛṣaṇo vasūyā //	kayā matī kutas etāsaḥ ete rcanti śuṣmam vṛṣaṇaḥ vasūyā 
SA_GV01_rv_hn01u-3565	RV_1,165.02a kasya brahmāṇi jujuṣur yuvānaḥ ko adhvare maruta ā vavarta /	kasya brahmāṇi jujuṣuḥ yuvānaḥ kaḥ adhvare marutaḥ ā vavarta 
SA_GV01_rv_hn01u-3566	RV_1,165.02c śyenāṃ iva dhrajato antarikṣe kena mahā manasā rīramāma //	śyenām iva dhrajataḥ antarikṣe kena mahā manasā rīramāma 
SA_GV01_rv_hn01u-3567	RV_1,165.03a kutas tvam indra māhinaḥ sann eko yāsi satpate kiṃ ta itthā /	kutas tvam indra māhinaḥ san ekaḥ yāsi satpate kim te itthā 
SA_GV01_rv_hn01u-3568	RV_1,165.03c sam pṛcchase samarāṇaḥ śubhānair voces tan no harivo yat te asme //	sam pṛcchase samarāṇaḥ śubhānaiḥ voceḥ tat naḥ harivas yat te asme 
SA_GV01_rv_hn01u-3569	RV_1,165.04a brahmāṇi me matayaḥ śaṃ sutāsaḥ śuṣma iyarti prabhṛto me adriḥ /	brahmāṇi me matayaḥ śam sutāsaḥ śuṣmaḥ iyarti prabhṛtaḥ me adriḥ 
SA_GV01_rv_hn01u-3570	RV_1,165.04c ā śāsate prati haryanty ukthemā harī vahatas tā no accha //	ā śāsate prati haryanti ukthā imā harī vahataḥ tā naḥ accha 
SA_GV01_rv_hn01u-3571	RV_1,165.05a ato vayam antamebhir yujānāḥ svakṣatrebhis tanvaḥ śumbhamānāḥ /	atas vayam antamebhiḥ yujānāḥ svakṣatrebhiḥ tanvaḥ śumbhamānāḥ 
SA_GV01_rv_hn01u-3572	RV_1,165.05c mahobhir etāṃ upa yujmahe nv indra svadhām anu hi no babhūtha //	mahobhiḥ etām upa yujmahe nu indra svadhām anu hi naḥ babhūtha 
SA_GV01_rv_hn01u-3573	RV_1,165.06a kva syā vo marutaḥ svadhāsīd yan mām ekaṃ samadhattāhihatye /	kva syā vaḥ marutaḥ svadhā āsīt yat mām ekam samadhatta ahi hatye 
SA_GV01_rv_hn01u-3574	RV_1,165.06c ahaṃ hy ugras taviṣas tuviṣmān viśvasya śatror anamaṃ vadhasnaiḥ //	aham hi ugraḥ taviṣaḥ tuviṣmān viśvasya śatroḥ anamam vadhasnaiḥ 
SA_GV01_rv_hn01u-3575	RV_1,165.07a bhūri cakartha yujyebhir asme samānebhir vṛṣabha pauṃsyebhiḥ /	bhūri cakartha yujyebhiḥ asme samānebhiḥ vṛṣabha pauṃsyebhiḥ 
SA_GV01_rv_hn01u-3576	RV_1,165.07c bhūrīṇi hi kṛṇavāmā śaviṣṭhendra kratvā maruto yad vaśāma //	bhūrīṇi hi kṛṇavāmā śaviṣṭha indra kratvā marutaḥ yat vaśāma 
SA_GV01_rv_hn01u-3577	RV_1,165.08a vadhīṃ vṛtram maruta indriyeṇa svena bhāmena taviṣo babhūvān /	vadhīm vṛtram marutaḥ indriyeṇa svena bhāmena taviṣaḥ babhūvān 
SA_GV01_rv_hn01u-3578	RV_1,165.08c aham etā manave viśvaścandrāḥ sugā apaś cakara vajrabāhuḥ //	aham etāḥ manave viśva ścandrāḥ su gāḥ apaḥ cakara vajra bāhuḥ 
SA_GV01_rv_hn01u-3579	RV_1,165.09a anuttam ā te maghavan nakir nu na tvāvāṃ asti devatā vidānaḥ /	anuttam ā te maghavan nakir nu na asti devatā vidānaḥ 
SA_GV01_rv_hn01u-3580	RV_1,165.09c na jāyamāno naśate na jāto yāni kariṣyā kṛṇuhi pravṛddha //	na jāyamānaḥ naśate na jātaḥ yāni kariṣyā kṛṇuhi pravṛddha 
SA_GV01_rv_hn01u-3581	RV_1,165.10a ekasya cin me vibhv astv ojo yā nu dadhṛṣvān kṛṇavai manīṣā /	ekasya cit me vibhu astu ojaḥ yā nu dadhṛṣvān kṛṇavai manīṣā 
SA_GV01_rv_hn01u-3582	RV_1,165.10c ahaṃ hy ugro maruto vidāno yāni cyavam indra id īśa eṣām //	aham hi ugraḥ marutaḥ vidānaḥ yāni cyavam indraḥ id īśe eṣām 
SA_GV01_rv_hn01u-3583	RV_1,165.11a amandan mā maruta stomo atra yan me naraḥ śrutyam brahma cakra /	amandat mā marutaḥ stomaḥ atra yat me naraḥ śrutyam brahma cakra 
SA_GV01_rv_hn01u-3584	RV_1,165.11c indrāya vṛṣṇe sumakhāya mahyaṃ sakhye sakhāyas tanve tanūbhiḥ //	indrāya vṛṣṇe su makhāya mahyam sakhye sakhāyaḥ tanve tanūbhiḥ 
SA_GV01_rv_hn01u-3585	RV_1,165.12a eved ete prati mā rocamānā anedyaḥ śrava eṣo dadhānāḥ /	eva id ete prati mā rocamānāḥ anedyaḥ śravaḥ eṣaḥ dadhānāḥ 
SA_GV01_rv_hn01u-3586	RV_1,165.12c saṃcakṣyā marutaś candravarṇā acchānta me chadayāthā ca nūnam //	saṃcakṣya marutaḥ candra varṇāḥ me chadaya athā ca nūnam 
SA_GV01_rv_hn01u-3587	RV_1,165.13a ko nv atra maruto māmahe vaḥ pra yātana sakhīṃr acchā sakhāyaḥ /	kaḥ nu atra marutaḥ māmahe vaḥ pra yātana sakhīṃr acchā sakhāyaḥ 
SA_GV01_rv_hn01u-3588	RV_1,165.13c manmāni citrā apivātayanta eṣām bhūta navedā ma ṛtānām //	manmāni citrā apivātayantaḥ eṣām bhūta navedāḥ me ṛtānām 
SA_GV01_rv_hn01u-3589	RV_1,165.14a ā yad duvasyād duvase na kārur asmāñ cakre mānyasya medhā /	ā yat duvasyāt duvase na kāruḥ asmām cakre mānyasya medhā 
SA_GV01_rv_hn01u-3590	RV_1,165.14c o ṣu vartta maruto vipram acchemā brahmāṇi jaritā vo arcat //	ā u su varta marutaḥ vipram acchā imā brahmāṇi jaritā vaḥ arcat 
SA_GV01_rv_hn01u-3591	RV_1,165.15a eṣa va stomo maruta iyaṃ gīr māndāryasya mānyasya kāroḥ /	eṣa vaḥ stomaḥ marutaḥ iyam gīḥ māndāryasya mānyasya kāroḥ 
SA_GV01_rv_hn01u-3592	RV_1,165.15c eṣā yāsīṣṭa tanve vayāṃ vidyāmeṣaṃ vṛjanaṃ jīradānum //	ā iṣā yāsīṣṭa tanve vayām vidyāma iṣam vṛjanam jīra dānum 
SA_GV01_rv_hn01u-3593	RV_1,166.01a tan nu vocāma rabhasāya janmane pūrvam mahitvaṃ vṛṣabhasya ketave /	tat nu vocāma rabhasāya janmane pūrvam mahitvam vṛṣabhasya ketave 
SA_GV01_rv_hn01u-3594	RV_1,166.01c aidheva yāman marutas tuviṣvaṇo yudheva śakrās taviṣāṇi kartana //	aidhā iva yāman marutaḥ tuviṣvaṇaḥ yudhā iva śakrāḥ taviṣāṇi kartana 
SA_GV01_rv_hn01u-3595	RV_1,166.02a nityaṃ na sūnum madhu bibhrata upa krīḷanti krīḷā vidatheṣu ghṛṣvayaḥ /	nityam na sūnum madhu bibhrataḥ upa krīḍanti krīḍā vidatheṣu ghṛṣvayaḥ 
SA_GV01_rv_hn01u-3596	RV_1,166.02c nakṣanti rudrā avasā namasvinaṃ na mardhanti svatavaso haviṣkṛtam //	nakṣanti rudrāḥ avasā namasvinam na mardhanti svatavasaḥ haviṣkṛtam 
SA_GV01_rv_hn01u-3597	RV_1,166.03a yasmā ūmāso amṛtā arāsata rāyas poṣaṃ ca haviṣā dadāśuṣe /	yasmai ūmāsaḥ amṛtāḥ arāsata rāyaḥ poṣam ca haviṣā dadāśuṣe 
SA_GV01_rv_hn01u-3598	RV_1,166.03c ukṣanty asmai maruto hitā iva purū rajāṃsi payasā mayobhuvaḥ //	ukṣanti asmai marutaḥ hitāḥ iva purū rajāṃsi payasā mayobhuvaḥ 
SA_GV01_rv_hn01u-3599	RV_1,166.04a ā ye rajāṃsi taviṣībhir avyata pra va evāsaḥ svayatāso adhrajan /	ā ye rajāṃsi taviṣībhiḥ avyata pra vaḥ evāsaḥ sva yatāsaḥ adhrajan 
SA_GV01_rv_hn01u-3600	RV_1,166.04c bhayante viśvā bhuvanāni harmyā citro vo yāmaḥ prayatāsv ṛṣṭiṣu //	bhayante viśvā bhuvanāni harmyā citraḥ vaḥ yāmaḥ prayatāsu ṛṣṭiṣu 
SA_GV01_rv_hn01u-3601	RV_1,166.05a yat tveṣayāmā nadayanta parvatān divo vā pṛṣṭhaṃ naryā acucyavuḥ /	yat tveṣa yāmāḥ nadayanta parvatān divaḥ vā pṛṣṭham naryāḥ acucyavuḥ 
SA_GV01_rv_hn01u-3602	RV_1,166.05c viśvo vo ajman bhayate vanaspatī rathīyantīva pra jihīta oṣadhiḥ //	viśvaḥ vaḥ ajman bhayate vanaspatiḥ rathīyantī iva pra jihīte oṣadhiḥ 
SA_GV01_rv_hn01u-3603	RV_1,166.06a yūyaṃ na ugrā marutaḥ sucetunāriṣṭagrāmāḥ sumatim pipartana /	yūyam naḥ ugrāḥ marutaḥ sucetunā ariṣṭa grāmāḥ sumatim pipartana 
SA_GV01_rv_hn01u-3604	RV_1,166.06c yatrā vo didyud radati krivirdatī riṇāti paśvaḥ sudhiteva barhaṇā //	yatrā vaḥ didyut radati krivirdatī riṇāti paśvaḥ sudhitā iva barhaṇā 
SA_GV01_rv_hn01u-3605	RV_1,166.07a pra skambhadeṣṇā anavabhrarādhaso 'lātṛṇāso vidatheṣu suṣṭutāḥ /	pra skambha deṣṇāḥ anavabhra rādhasaḥ lātṛṇāsaḥ vidatheṣu suṣṭutāḥ 
SA_GV01_rv_hn01u-3606	RV_1,166.07c arcanty arkam madirasya pītaye vidur vīrasya prathamāni pauṃsyā //	arcanti arkam madirasya pītaye viduḥ vīrasya prathamāni pauṃsyā 
SA_GV01_rv_hn01u-3607	RV_1,166.08a śatabhujibhis tam abhihruter aghāt pūrbhī rakṣatā maruto yam āvata /	śata bhujibhiḥ tam abhihruteḥ aghāt pūrbhiḥ rakṣata marutaḥ yam āvata 
SA_GV01_rv_hn01u-3608	RV_1,166.08c janaṃ yam ugrās tavaso virapśinaḥ pāthanā śaṃsāt tanayasya puṣṭiṣu //	janam yam ugrāḥ tavasaḥ virapśinaḥ pāthana śaṃsāt tanayasya puṣṭiṣu 
SA_GV01_rv_hn01u-3609	RV_1,166.09a viśvāni bhadrā maruto ratheṣu vo mithaspṛdhyeva taviṣāṇy āhitā /	viśvāni bhadrā marutaḥ ratheṣu vaḥ mithaspṛdhyā iva taviṣāṇi āhitā 
SA_GV01_rv_hn01u-3610	RV_1,166.09c aṃseṣv ā vaḥ prapatheṣu khādayo 'kṣo vaś cakrā samayā vi vāvṛte //	aṃseṣu ā vaḥ prapatheṣu khādayaḥ kṣaḥ vaḥ cakrā samayā vi vāvṛte 
SA_GV01_rv_hn01u-3611	RV_1,166.10a bhūrīṇi bhadrā naryeṣu bāhuṣu vakṣassu rukmā rabhasāso añjayaḥ /	bhūrīṇi bhadrā naryeṣu bāhuṣu vakṣassu rukmā rabhasāsaḥ añjayaḥ 
SA_GV01_rv_hn01u-3612	RV_1,166.10c aṃseṣv etāḥ paviṣu kṣurā adhi vayo na pakṣān vy anu śriyo dhire //	aṃseṣu etāḥ paviṣu kṣurāḥ adhi vayaḥ na pakṣān vi anu śriyaḥ 
SA_GV01_rv_hn01u-3613	RV_1,166.11a mahānto mahnā vibhvo vibhūtayo dūredṛśo ye divyā iva stṛbhiḥ /	mahāntaḥ mahnā vibhvaḥ vibhūtayaḥ dūredṛśaḥ ye divyāḥ iva stṛbhiḥ 
SA_GV01_rv_hn01u-3614	RV_1,166.11c mandrāḥ sujihvāḥ svaritāra āsabhiḥ sammiślā indre marutaḥ pariṣṭubhaḥ //	mandrāḥ su jihvāḥ svaritāraḥ āsabhiḥ sammiślāḥ indre marutaḥ pariṣṭubhaḥ 
SA_GV01_rv_hn01u-3615	RV_1,166.12a tad vaḥ sujātā maruto mahitvanaṃ dīrghaṃ vo dātram aditer iva vratam /	tat vaḥ su jātāḥ marutaḥ mahitvanam dīrgham vaḥ dātram aditeḥ iva vratam 
SA_GV01_rv_hn01u-3616	RV_1,166.12c indraś cana tyajasā vi hruṇāti taj janāya yasmai sukṛte arādhvam //	indraḥ cana tyajasā vi hruṇāti tat janāya yasmai su kṛte arādhvam 
SA_GV01_rv_hn01u-3617	RV_1,166.13a tad vo jāmitvam marutaḥ pare yuge purū yac chaṃsam amṛtāsa āvata /	tat vaḥ jāmi tvam marutaḥ pare yuge purū yat śaṃsam amṛtāsaḥ āvata 
SA_GV01_rv_hn01u-3618	RV_1,166.13c ayā dhiyā manave śruṣṭim āvyā sākaṃ naro daṃsanair ā cikitrire //	ayā dhiyā manave śruṣṭim āvyā sākam naraḥ daṃsanaiḥ ā cikitrire 
SA_GV01_rv_hn01u-3619	RV_1,166.14a yena dīrgham marutaḥ śūśavāma yuṣmākena parīṇasā turāsaḥ /	yena dīrgham marutaḥ śūśavāma yuṣmākena parīṇasā turāsaḥ 
SA_GV01_rv_hn01u-3620	RV_1,166.14c ā yat tatanan vṛjane janāsa ebhir yajñebhis tad abhīṣṭim aśyām //	ā yat tatanan vṛjane janāsaḥ ebhiḥ yajñebhiḥ tat abhīṣṭim aśyām 
SA_GV01_rv_hn01u-3621	RV_1,166.15a eṣa va stomo maruta iyaṃ gīr māndāryasya mānyasya kāroḥ /	eṣa vaḥ stomaḥ marutaḥ iyam gīḥ māndāryasya mānyasya kāroḥ 
SA_GV01_rv_hn01u-3622	RV_1,166.15c eṣā yāsīṣṭa tanve vayāṃ vidyāmeṣaṃ vṛjanaṃ jīradānum //	ā iṣā yāsīṣṭa tanve vayām vidyāma iṣam vṛjanam jīra dānum 
SA_GV01_rv_hn01u-3623	RV_1,167.01a sahasraṃ ta indrotayo naḥ sahasram iṣo harivo gūrtatamāḥ /	sahasram te indra ūtayaḥ naḥ sahasram iṣaḥ harivas gūrtatamāḥ 
SA_GV01_rv_hn01u-3624	RV_1,167.01c sahasraṃ rāyo mādayadhyai sahasriṇa upa no yantu vājāḥ //	sahasram rāyaḥ mādayadhyai sahasriṇaḥ upa naḥ yantu vājāḥ 
SA_GV01_rv_hn01u-3625	RV_1,167.02a ā no 'vobhir maruto yāntv acchā jyeṣṭhebhir vā bṛhaddivaiḥ sumāyāḥ /	ā naḥ vobhiḥ marutaḥ yāntu acchā jyeṣṭhebhiḥ vā bṛhaddivaiḥ su māyāḥ 
SA_GV01_rv_hn01u-3626	RV_1,167.02c adha yad eṣāṃ niyutaḥ paramāḥ samudrasya cid dhanayanta pāre //	adha yat eṣām niyutaḥ paramāḥ samudrasya cit dhanayanta pāre 
SA_GV01_rv_hn01u-3627	RV_1,167.03a mimyakṣa yeṣu sudhitā ghṛtācī hiraṇyanirṇig uparā na ṛṣṭiḥ /	mimyakṣa yeṣu sudhitā ghṛtācī hiraṇya nirṇij uparā naḥ ṛṣṭiḥ 
SA_GV01_rv_hn01u-3628	RV_1,167.03c guhā carantī manuṣo na yoṣā sabhāvatī vidathyeva saṃ vāk //	guhā carantī manuṣaḥ na yoṣā sabhāvatī vidathyā iva sam vāc 
SA_GV01_rv_hn01u-3629	RV_1,167.04a parā śubhrā ayāso yavyā sādhāraṇyeva maruto mimikṣuḥ /	parā śubhrāḥ ayāsaḥ yavyā sādhāraṇyā iva marutaḥ mimikṣuḥ 
SA_GV01_rv_hn01u-3630	RV_1,167.04c na rodasī apa nudanta ghorā juṣanta vṛdhaṃ sakhyāya devāḥ //	na rodasī apa nudanta ghorāḥ juṣanta vṛdham sakhyāya devāḥ 
SA_GV01_rv_hn01u-3631	RV_1,167.05a joṣad yad īm asuryā sacadhyai viṣitastukā rodasī nṛmaṇāḥ /	joṣat yat īm asuryā sacadhyai viṣita stukā rodasī nṛmaṇāḥ 
SA_GV01_rv_hn01u-3632	RV_1,167.05c ā sūryeva vidhato rathaṃ gāt tveṣapratīkā nabhaso netyā //	ā sūryā iva vidhataḥ ratham gāt tveṣa pratīkā nabhasaḥ netyā 
SA_GV01_rv_hn01u-3633	RV_1,167.06a āsthāpayanta yuvatiṃ yuvānaḥ śubhe nimiślāṃ vidatheṣu pajrām /	āsthāpayanta yuvatim yuvānaḥ śubhe nimiślām vidatheṣu pajrām 
SA_GV01_rv_hn01u-3634	RV_1,167.06c arko yad vo maruto haviṣmān gāyad gāthaṃ sutasomo duvasyan //	arkaḥ yat vaḥ marutaḥ haviṣmān gāyat gātham suta somaḥ duvasyan 
SA_GV01_rv_hn01u-3635	RV_1,167.07a pra taṃ vivakmi vakmyo ya eṣām marutām mahimā satyo asti /	pra tam vivakmi vakmyaḥ yaḥ eṣām marutām mahimā satyaḥ asti 
SA_GV01_rv_hn01u-3636	RV_1,167.07c sacā yad īṃ vṛṣamaṇā ahaṃyu sthirā cij janīr vahate subhāgāḥ //	sacā yat īm vṛṣamaṇāḥ ahaṃyu sthirā cit janīḥ vahate subhāgāḥ 
SA_GV01_rv_hn01u-3637	RV_1,167.08a pānti mitrāvaruṇāv avadyāc cayata īm aryamo apraśastān /	pānti mitrāvaruṇau avadyāt cayataḥ īm aryamā u apraśastān 
SA_GV01_rv_hn01u-3638	RV_1,167.08c uta cyavante acyutā dhruvāṇi vāvṛdha īm maruto dātivāraḥ //	uta cyavante acyutā dhruvāṇi vāvṛdhe īm marutaḥ dāti vāraḥ 
SA_GV01_rv_hn01u-3639	RV_1,167.09a nahī nu vo maruto anty asme ārāttāc cic chavaso antam āpuḥ /	nahi nu vaḥ marutaḥ anti asme ārāttāt cit śavasaḥ antam āpuḥ 
SA_GV01_rv_hn01u-3640	RV_1,167.09c te dhṛṣṇunā śavasā śūśuvāṃso 'rṇo na dveṣo dhṛṣatā pari ṣṭhuḥ //	te dhṛṣṇunā śavasā śūśuvāṃsaḥ rṇaḥ na dveṣaḥ dhṛṣatā pari sthuḥ 
SA_GV01_rv_hn01u-3641	RV_1,167.10a vayam adyendrasya preṣṭhā vayaṃ śvo vocemahi samarye /	vayam adyā indrasya preṣṭhāḥ vayam śvas vocemahi samarye 
SA_GV01_rv_hn01u-3642	RV_1,167.10c vayam purā mahi ca no anu dyūn tan na ṛbhukṣā narām anu ṣyāt //	vayam purā mahi ca naḥ anu dyūn tat naḥ ṛbhukṣāḥ narām anu syāt 
SA_GV01_rv_hn01u-3643	RV_1,167.11a eṣa va stomo maruta iyaṃ gīr māndāryasya mānyasya kāroḥ /	eṣa vaḥ stomaḥ marutaḥ iyam gīḥ māndāryasya mānyasya kāroḥ 
SA_GV01_rv_hn01u-3644	RV_1,167.11c eṣā yāsīṣṭa tanve vayāṃ vidyāmeṣaṃ vṛjanaṃ jīradānum //	ā iṣā yāsīṣṭa tanve vayām vidyāma iṣam vṛjanam jīra dānum 
SA_GV01_rv_hn01u-3645	RV_1,168.01a yajñā-yajñā vaḥ samanā tuturvaṇir dhiyaṃ-dhiyaṃ vo devayā u dadhidhve /	yajñāyajñāḥ vaḥ samanā tuturvaṇiḥ dhiyam dhiyam vaḥ deva yāḥ u dadhidhve 
SA_GV01_rv_hn01u-3646	RV_1,168.01c ā vo 'rvācaḥ suvitāya rodasyor mahe vavṛtyām avase suvṛktibhiḥ //	ā vaḥ rvācaḥ suvitāya rodasyoḥ mahe vavṛtyām avase suvṛktibhiḥ 
SA_GV01_rv_hn01u-3647	RV_1,168.02a vavrāso na ye svajāḥ svatavasa iṣaṃ svar abhijāyanta dhūtayaḥ /	vavrāsaḥ na ye sva jāḥ svatavasaḥ iṣam svar abhijāyanta dhūtayaḥ 
SA_GV01_rv_hn01u-3648	RV_1,168.02c sahasriyāso apāṃ normaya āsā gāvo vandyāso nokṣaṇaḥ //	sahasriyāsaḥ apām na ūrmayaḥ āsā gāvaḥ vandyāsaḥ na ukṣaṇaḥ 
SA_GV01_rv_hn01u-3649	RV_1,168.03a somāso na ye sutās tṛptāṃśavo hṛtsu pītāso duvaso nāsate /	somāsaḥ na ye sutāḥ tṛpta aṃśavaḥ hṛtsu pītāsaḥ duvasaḥ na āsate 
SA_GV01_rv_hn01u-3650	RV_1,168.03c aiṣām aṃseṣu rambhiṇīva rārabhe hasteṣu khādiś ca kṛtiś ca saṃ dadhe //	ā eṣām aṃseṣu rambhiṇī iva rārabhe hasteṣu khādiḥ ca kṛtiḥ ca sam dadhe 
SA_GV01_rv_hn01u-3651	RV_1,168.04a ava svayuktā diva ā vṛthā yayur amartyāḥ kaśayā codata tmanā /	ava sva yuktāḥ divaḥ ā vṛthā yayuḥ amartyāḥ kaśayā codata tmanā 
SA_GV01_rv_hn01u-3652	RV_1,168.04c areṇavas tuvijātā acucyavur dṛḷhāni cin maruto bhrājadṛṣṭayaḥ //	areṇavaḥ tuvi jātāḥ acucyavuḥ dṛḷhāni cit marutaḥ bhrājat ṛṣṭayaḥ 
SA_GV01_rv_hn01u-3653	RV_1,168.05a ko vo 'ntar maruta ṛṣṭividyuto rejati tmanā hanveva jihvayā /	kaḥ vaḥ ntar marutaḥ ṛṣṭi vidyutaḥ rejati tmanā hanvā iva jihvayā 
SA_GV01_rv_hn01u-3654	RV_1,168.05c dhanvacyuta iṣāṃ na yāmani purupraiṣā ahanyo naitaśaḥ //	dhanva cyutaḥ iṣām na yāmani puru praiṣāḥ ahanyaḥ na etaśaḥ 
SA_GV01_rv_hn01u-3655	RV_1,168.06a kva svid asya rajaso mahas paraṃ kvāvaram maruto yasminn āyaya /	kva svid asya rajasaḥ mahaḥ param kva avaram marutaḥ yasmin āyaya 
SA_GV01_rv_hn01u-3656	RV_1,168.06c yac cyāvayatha vithureva saṃhitaṃ vy adriṇā patatha tveṣam arṇavam //	yat cyāvayatha vithurā iva saṃhitam vi adriṇā patatha tveṣam arṇavam 
SA_GV01_rv_hn01u-3657	RV_1,168.07a sātir na vo 'mavatī svarvatī tveṣā vipākā marutaḥ pipiṣvatī /	sātiḥ na vaḥ mavatī svarvatī tveṣā vipākā marutaḥ pipiṣvatī 
SA_GV01_rv_hn01u-3658	RV_1,168.07c bhadrā vo rātiḥ pṛṇato na dakṣiṇā pṛthujrayī asuryeva jañjatī //	bhadrā vaḥ rātiḥ pṛṇataḥ na dakṣiṇā pṛthujrayī asuryā iva jañjatī 
SA_GV01_rv_hn01u-3659	RV_1,168.08a prati ṣṭobhanti sindhavaḥ pavibhyo yad abhriyāṃ vācam udīrayanti /	prati stobhanti sindhavaḥ pavibhyaḥ yat abhriyām vācam udīrayanti 
SA_GV01_rv_hn01u-3660	RV_1,168.08c ava smayanta vidyutaḥ pṛthivyāṃ yadī ghṛtam marutaḥ pruṣṇuvanti //	ava smayanta vidyutaḥ pṛthivyām yadī ghṛtam marutaḥ pruṣṇuvanti 
SA_GV01_rv_hn01u-3661	RV_1,168.09a asūta pṛśnir mahate raṇāya tveṣam ayāsām marutām anīkam /	asūta pṛśniḥ mahate raṇāya tveṣam ayāsām marutām anīkam 
SA_GV01_rv_hn01u-3662	RV_1,168.09c te sapsarāso 'janayantābhvam ād it svadhām iṣirām pary apaśyan //	te sapsarāsaḥ janayanta abhvam āt id svadhām iṣirām pari apaśyan 
SA_GV01_rv_hn01u-3663	RV_1,168.10a eṣa va stomo maruta iyaṃ gīr māndāryasya mānyasya kāroḥ /	eṣa vaḥ stomaḥ marutaḥ iyam gīḥ māndāryasya mānyasya kāroḥ 
SA_GV01_rv_hn01u-3664	RV_1,168.10c eṣā yāsīṣṭa tanve vayāṃ vidyāmeṣaṃ vṛjanaṃ jīradānum //	ā iṣā yāsīṣṭa tanve vayām vidyāma iṣam vṛjanam jīra dānum 
SA_GV01_rv_hn01u-3665	RV_1,169.01a mahaś cit tvam indra yata etān mahaś cid asi tyajaso varūtā /	mahaḥ cit tvam indra yataḥ etān mahaḥ cit asi tyajasaḥ varūtā 
SA_GV01_rv_hn01u-3666	RV_1,169.01c sa no vedho marutāṃ cikitvān sumnā vanuṣva tava hi preṣṭhā //	sa naḥ vedhaḥ marutām cikitvān sumnā vanuṣva tava hi preṣṭhā 
SA_GV01_rv_hn01u-3667	RV_1,169.02a ayujran ta indra viśvakṛṣṭīr vidānāso niṣṣidho martyatrā /	ayujran te indra viśvakṛṣṭīḥ vidānāsaḥ niṣṣidhaḥ martyatrā 
SA_GV01_rv_hn01u-3668	RV_1,169.02c marutām pṛtsutir hāsamānā svarmīḷhasya pradhanasya sātau //	marutām pṛtsutiḥ hāsamānā svarmīḍhasya pradhanasya sātau 
SA_GV01_rv_hn01u-3669	RV_1,169.03a amyak sā ta indra ṛṣṭir asme sanemy abhvam maruto junanti /	amyak sā te indra ṛṣṭiḥ asme sanemi abhvam marutaḥ junanti 
SA_GV01_rv_hn01u-3670	RV_1,169.03c agniś cid dhi ṣmātase śuśukvān āpo na dvīpaṃ dadhati prayāṃsi //	agniḥ cit hi smātase śuśukvān āpaḥ na dvīpam dadhati prayāṃsi 
SA_GV01_rv_hn01u-3671	RV_1,169.04a tvaṃ tū na indra taṃ rayiṃ dā ojiṣṭhayā dakṣiṇayeva rātim /	tvam tu naḥ indra tam rayim dāḥ ojiṣṭhayā dakṣiṇayā iva rātim 
SA_GV01_rv_hn01u-3672	RV_1,169.04c stutaś ca yās te cakananta vāyo stanaṃ na madhvaḥ pīpayanta vājaiḥ //	stutaḥ ca yāḥ te vāyoḥ stanam na madhvaḥ pīpayanta vājaiḥ 
SA_GV01_rv_hn01u-3673	RV_1,169.05a tve rāya indra tośatamāḥ praṇetāraḥ kasya cid ṛtāyoḥ /	tve rāyaḥ indra tośatamāḥ praṇetāraḥ kasya cit ṛtāyoḥ 
SA_GV01_rv_hn01u-3674	RV_1,169.05c te ṣu ṇo maruto mṛḷayantu ye smā purā gātūyantīva devāḥ //	te su naḥ marutaḥ mṛḍayantu ye smā purā gātūyanti iva devāḥ 
SA_GV01_rv_hn01u-3675	RV_1,169.06a prati pra yāhīndra mīḷhuṣo nṝn mahaḥ pārthive sadane yatasva /	prati pra yāhi indra mīḍhuṣaḥ nṝn mahaḥ pārthive sadane yatasva 
SA_GV01_rv_hn01u-3676	RV_1,169.06c adha yad eṣām pṛthubudhnāsa etās tīrthe nāryaḥ pauṃsyāni tasthuḥ //	adha yat eṣām pṛthu budhnāsaḥ etāḥ tīrthe na aryaḥ pauṃsyāni tasthuḥ 
SA_GV01_rv_hn01u-3677	RV_1,169.07a prati ghorāṇām etānām ayāsām marutāṃ śṛṇva āyatām upabdiḥ /	prati ghorāṇām etānām ayāsām marutām śṛṇve āyatām upabdiḥ 
SA_GV01_rv_hn01u-3678	RV_1,169.07c ye martyam pṛtanāyantam ūmair ṛṇāvānaṃ na patayanta sargaiḥ //	ye martyam pṛtanāyantam ūmaiḥ ṛṇāvānam na patayanta sargaiḥ 
SA_GV01_rv_hn01u-3679	RV_1,169.08a tvam mānebhya indra viśvajanyā radā marudbhiḥ śurudho goagrāḥ /	tvam mānebhyaḥ indra viśvajanyāḥ rada marudbhiḥ śurudhaḥ go agrāḥ 
SA_GV01_rv_hn01u-3680	RV_1,169.08c stavānebhi stavase deva devair vidyāmeṣaṃ vṛjanaṃ jīradānum //	stavānebhiḥ stavase deva devaiḥ vidyāma iṣam vṛjanam jīra dānum 
SA_GV01_rv_hn01u-3681	RV_1,170.01a na nūnam asti no śvaḥ kas tad veda yad adbhutam /	na nūnam asti no śvas kaḥ tat veda yat adbhutam 
SA_GV01_rv_hn01u-3682	RV_1,170.01c anyasya cittam abhi saṃcareṇyam utādhītaṃ vi naśyati //	anyasya cittam abhi saṃcareṇyam uta adhītam vi naśyati 
SA_GV01_rv_hn01u-3683	RV_1,170.02a kiṃ na indra jighāṃsasi bhrātaro marutas tava /	kim naḥ indra jighāṃsasi bhrātaraḥ marutaḥ tava 
SA_GV01_rv_hn01u-3684	RV_1,170.02c tebhiḥ kalpasva sādhuyā mā naḥ samaraṇe vadhīḥ //	tebhiḥ kalpasva sādhuyā mā naḥ samaraṇe vadhīḥ 
SA_GV01_rv_hn01u-3685	RV_1,170.03a kiṃ no bhrātar agastya sakhā sann ati manyase /	kim naḥ bhrātar agastya sakhā san ati manyase 
SA_GV01_rv_hn01u-3686	RV_1,170.03c vidmā hi te yathā mano 'smabhyam in na ditsasi //	vidma hi te yathā manaḥ smabhyam id na ditsasi 
SA_GV01_rv_hn01u-3687	RV_1,170.04a araṃ kṛṇvantu vediṃ sam agnim indhatām puraḥ /	aram kṛṇvantu vedim sam agnim indhatām puras 
SA_GV01_rv_hn01u-3688	RV_1,170.04c tatrāmṛtasya cetanaṃ yajñaṃ te tanavāvahai //	tatra amṛtasya cetanam yajñam te tanavāvahai 
SA_GV01_rv_hn01u-3689	RV_1,170.05a tvam īśiṣe vasupate vasūnāṃ tvam mitrāṇām mitrapate dheṣṭhaḥ /	tvam īśiṣe vasu pate vasūnām tvam mitrāṇām mitra pate dheṣṭhaḥ 
SA_GV01_rv_hn01u-3690	RV_1,170.05c indra tvam marudbhiḥ saṃ vadasvādha prāśāna ṛtuthā havīṃṣi //	indra tvam marudbhiḥ sam vadasva adha prāśānaḥ ṛtuthā havīṃṣi 
SA_GV01_rv_hn01u-3691	RV_1,171.01a prati va enā namasāham emi sūktena bhikṣe sumatiṃ turāṇām /	prati vaḥ enā namasā aham emi sūktena bhikṣe sumatim turāṇām 
SA_GV01_rv_hn01u-3692	RV_1,171.01c rarāṇatā maruto vedyābhir ni heḷo dhatta vi mucadhvam aśvān //	rarāṇatā marutaḥ vedyābhiḥ ni heḍaḥ dhatta vi mucadhvam aśvān 
SA_GV01_rv_hn01u-3693	RV_1,171.02a eṣa va stomo maruto namasvān hṛdā taṣṭo manasā dhāyi devāḥ /	eṣa vaḥ stomaḥ marutaḥ namasvān hṛdā taṣṭaḥ manasā dhāyi devāḥ 
SA_GV01_rv_hn01u-3694	RV_1,171.02c upem ā yāta manasā juṣāṇā yūyaṃ hi ṣṭhā namasa id vṛdhāsaḥ //	upa īm ā yāta manasā juṣāṇāḥ yūyam hi stha namasaḥ id vṛdhāsaḥ 
SA_GV01_rv_hn01u-3695	RV_1,171.03a stutāso no maruto mṛḷayantūta stuto maghavā śambhaviṣṭhaḥ /	stutāsaḥ naḥ marutaḥ mṛḍayantu uta stutaḥ maghavā śambhaviṣṭhaḥ 
SA_GV01_rv_hn01u-3696	RV_1,171.03c ūrdhvā naḥ santu komyā vanāny ahāni viśvā maruto jigīṣā //	ūrdhvā naḥ santu komyā vanāni ahāni viśvā marutaḥ jigīṣā 
SA_GV01_rv_hn01u-3697	RV_1,171.04a asmād ahaṃ taviṣād īṣamāṇa indrād bhiyā maruto rejamānaḥ /	asmāt aham taviṣāt īṣamāṇaḥ indrāt bhiyā marutaḥ rejamānaḥ 
SA_GV01_rv_hn01u-3698	RV_1,171.04c yuṣmabhyaṃ havyā niśitāny āsan tāny āre cakṛmā mṛḷatā naḥ //	yuṣmabhyam havyā niśitāni āsan tāni āre cakṛma mṛḍata naḥ 
SA_GV01_rv_hn01u-3699	RV_1,171.05a yena mānāsaś citayanta usrā vyuṣṭiṣu śavasā śaśvatīnām /	yena mānāsaḥ citayante usrāḥ vyuṣṭiṣu śavasā śaśvatīnām 
SA_GV01_rv_hn01u-3700	RV_1,171.05c sa no marudbhir vṛṣabha śravo dhā ugra ugrebhi sthaviraḥ sahodāḥ //	sa naḥ marudbhiḥ vṛṣabha śravaḥ dhāḥ ugraḥ ugrebhiḥ sthaviraḥ sahaḥ dāḥ 
SA_GV01_rv_hn01u-3701	RV_1,171.06a tvam pāhīndra sahīyaso nṝn bhavā marudbhir avayātaheḷāḥ /	tvam pāhi indra sahīyasaḥ nṝn bhava marudbhiḥ avayāta heḍāḥ 
SA_GV01_rv_hn01u-3702	RV_1,171.06c supraketebhiḥ sāsahir dadhāno vidyāmeṣaṃ vṛjanaṃ jīradānum //	su praketebhiḥ sāsahiḥ dadhānaḥ vidyāma iṣam vṛjanam jīra dānum 
SA_GV01_rv_hn01u-3703	RV_1,172.01a citro vo 'stu yāmaś citra ūtī sudānavaḥ /	citraḥ vaḥ stu yāmaḥ citraḥ ūtī sudānavaḥ 
SA_GV01_rv_hn01u-3704	RV_1,172.01c maruto ahibhānavaḥ //	marutaḥ ahi bhānavaḥ 
SA_GV01_rv_hn01u-3705	RV_1,172.02a āre sā vaḥ sudānavo maruta ṛñjatī śaruḥ /	āre sā vaḥ sudānavaḥ marutaḥ ṛñjatī śaruḥ 
SA_GV01_rv_hn01u-3706	RV_1,172.02c āre aśmā yam asyatha //	āre aśmā yam asyatha 
SA_GV01_rv_hn01u-3707	RV_1,172.03a tṛṇaskandasya nu viśaḥ pari vṛṅkta sudānavaḥ /	tṛṇaskandasya nu viśaḥ pari vṛṅkta sudānavaḥ 
SA_GV01_rv_hn01u-3708	RV_1,172.03c ūrdhvān naḥ karta jīvase //	ūrdhvān naḥ karta jīvase 
SA_GV01_rv_hn01u-3709	RV_1,173.01a gāyat sāma nabhanyaṃ yathā ver arcāma tad vāvṛdhānaṃ svarvat /	gāyat sāma nabhanyam yathā veḥ arcāma tat vāvṛdhānam svarvat 
SA_GV01_rv_hn01u-3710	RV_1,173.01c gāvo dhenavo barhiṣy adabdhā ā yat sadmānaṃ divyaṃ vivāsān //	gāvaḥ dhenavaḥ barhiṣi adabdhāḥ ā yat sadmānam divyam vivāsān 
SA_GV01_rv_hn01u-3711	RV_1,173.02a arcad vṛṣā vṛṣabhiḥ sveduhavyair mṛgo nāśno ati yaj juguryāt /	arcat vṛṣā vṛṣabhiḥ sveduhavyaiḥ mṛgaḥ na aśnaḥ ati yat juguryāt 
SA_GV01_rv_hn01u-3712	RV_1,173.02c pra mandayur manāṃ gūrta hotā bharate maryo mithunā yajatraḥ //	pra mandayuḥ manām gūrta hotā bharate maryaḥ mithunā yajatraḥ 
SA_GV01_rv_hn01u-3713	RV_1,173.03a nakṣad dhotā pari sadma mitā yan bharad garbham ā śaradaḥ pṛthivyāḥ /	nakṣat hotā pari sadma mitā yan bharat garbham ā śaradaḥ pṛthivyāḥ 
SA_GV01_rv_hn01u-3714	RV_1,173.03c krandad aśvo nayamāno ruvad gaur antar dūto na rodasī carad vāk //	krandat aśvaḥ nayamānaḥ ruvat gauḥ antar dūtaḥ na rodasī carat vāc 
SA_GV01_rv_hn01u-3715	RV_1,173.04a tā karmāṣatarāsmai pra cyautnāni devayanto bharante /	tā karma aṣatarā asmai pra cyautnāni devayantaḥ bharante 
SA_GV01_rv_hn01u-3716	RV_1,173.04c jujoṣad indro dasmavarcā nāsatyeva sugmyo ratheṣṭhāḥ //	jujoṣat indraḥ dasma varcāḥ nāsatyā iva sugmyaḥ ratheṣṭhāḥ 
SA_GV01_rv_hn01u-3717	RV_1,173.05a tam u ṣṭuhīndraṃ yo ha satvā yaḥ śūro maghavā yo ratheṣṭhāḥ /	tam u stuhi indram yaḥ ha satvā yaḥ śūraḥ maghavā yaḥ ratheṣṭhāḥ 
SA_GV01_rv_hn01u-3718	RV_1,173.05c pratīcaś cid yodhīyān vṛṣaṇvān vavavruṣaś cit tamaso vihantā //	pratīcaḥ cit yodhīyān vṛṣaṇvān vavavruṣaḥ cit tamasaḥ vihantā 
SA_GV01_rv_hn01u-3719	RV_1,173.06a pra yad itthā mahinā nṛbhyo asty araṃ rodasī kakṣye nāsmai /	pra yat itthā mahinā nṛbhyaḥ asti aram rodasī kakṣye na asmai 
SA_GV01_rv_hn01u-3720	RV_1,173.06c saṃ vivya indro vṛjanaṃ na bhūmā bharti svadhāvāṃ opaśam iva dyām //	sam vivye indraḥ vṛjanam na bhūmā bharti svadhāvān opaśam iva dyām 
SA_GV01_rv_hn01u-3721	RV_1,173.07a samatsu tvā śūra satām urāṇam prapathintamam paritaṃsayadhyai /	samatsu tvā śūra satām urāṇam prapathintamam paritaṃsayadhyai 
SA_GV01_rv_hn01u-3722	RV_1,173.07c sajoṣasa indram made kṣoṇīḥ sūriṃ cid ye anumadanti vājaiḥ //	sajoṣasaḥ indram made kṣoṇīḥ sūrim cit ye anumadanti vājaiḥ 
SA_GV01_rv_hn01u-3723	RV_1,173.08a evā hi te śaṃ savanā samudra āpo yat ta āsu madanti devīḥ /	eva hi te śam savanā samudre āpaḥ yat te āsu madanti devīḥ 
SA_GV01_rv_hn01u-3724	RV_1,173.08c viśvā te anu joṣyā bhūd gauḥ sūrīṃś cid yadi dhiṣā veṣi janān //	viśvā te anu joṣyā bhūt gauḥ sūrīn cit yadi dhiṣā veṣi janān 
SA_GV01_rv_hn01u-3725	RV_1,173.09a asāma yathā suṣakhāya ena svabhiṣṭayo narāṃ na śaṃsaiḥ /	asāma yathā su sakhāyaḥ ena su abhiṣṭayaḥ narām na śaṃsaiḥ 
SA_GV01_rv_hn01u-3726	RV_1,173.09c asad yathā na indro vandaneṣṭhās turo na karma nayamāna ukthā //	asat yathā naḥ indraḥ vandaneṣṭhāḥ turaḥ na karma nayamānaḥ ukthā 
SA_GV01_rv_hn01u-3727	RV_1,173.10a viṣpardhaso narāṃ na śaṃsair asmākāsad indro vajrahastaḥ /	viṣpardhasaḥ narām na śaṃsaiḥ asmāka asat indraḥ vajra hastaḥ 
SA_GV01_rv_hn01u-3728	RV_1,173.10c mitrāyuvo na pūrpatiṃ suśiṣṭau madhyāyuva upa śikṣanti yajñaiḥ //	mitrāyuvaḥ na pūrpatim su śiṣṭau madhyāyuvaḥ upa śikṣanti yajñaiḥ 
SA_GV01_rv_hn01u-3729	RV_1,173.11a yajño hi ṣmendraṃ kaś cid ṛndhañ juhurāṇaś cin manasā pariyan /	yajñaḥ hi sma indram kaḥ cit ṛndham juhurāṇaḥ cit manasā pariyan 
SA_GV01_rv_hn01u-3730	RV_1,173.11c tīrthe nācchā tātṛṣāṇam oko dīrgho na sidhram ā kṛṇoty adhvā //	tīrthe na acchā tātṛṣāṇam okaḥ dīrghaḥ na sidhram ā kṛṇoti adhvā 
SA_GV01_rv_hn01u-3731	RV_1,173.12a mo ṣū ṇa indrātra pṛtsu devair asti hi ṣmā te śuṣminn avayāḥ /	mā u su naḥ indra atra pṛtsu devaiḥ asti hi sma te śuṣmin avayāḥ 
SA_GV01_rv_hn01u-3732	RV_1,173.12c mahaś cid yasya mīḷhuṣo yavyā haviṣmato maruto vandate gīḥ //	mahaḥ cit yasya mīḍhuṣaḥ yavyā haviṣmataḥ marutaḥ vandate gīḥ 
SA_GV01_rv_hn01u-3733	RV_1,173.13a eṣa stoma indra tubhyam asme etena gātuṃ harivo vido naḥ /	eṣa stomaḥ indra tubhyam asme etena gātum harivas vidaḥ naḥ 
SA_GV01_rv_hn01u-3734	RV_1,173.13c ā no vavṛtyāḥ suvitāya deva vidyāmeṣaṃ vṛjanaṃ jīradānum //	ā naḥ vavṛtyāḥ suvitāya deva vidyāma iṣam vṛjanam jīra dānum 
SA_GV01_rv_hn01u-3735	RV_1,174.01a tvaṃ rājendra ye ca devā rakṣā nṝn pāhy asura tvam asmān /	tvam rājā indra ye ca devāḥ rakṣa nṝn pāhi asura tvam asmān 
SA_GV01_rv_hn01u-3736	RV_1,174.01c tvaṃ satpatir maghavā nas tarutras tvaṃ satyo vasavānaḥ sahodāḥ //	tvam satpatiḥ maghavā naḥ tarutraḥ tvam satyaḥ vasavānaḥ sahaḥ dāḥ 
SA_GV01_rv_hn01u-3737	RV_1,174.02a dano viśa indra mṛdhravācaḥ sapta yat puraḥ śarma śāradīr dart /	danaḥ viśaḥ indra mṛdhravācaḥ sapta yat puraḥ śarma śāradīḥ dart 
SA_GV01_rv_hn01u-3738	RV_1,174.02c ṛṇor apo anavadyārṇā yūne vṛtram purukutsāya randhīḥ //	ṛṇoḥ apaḥ anavadya arṇāḥ yūne vṛtram purukutsāya randhīḥ 
SA_GV01_rv_hn01u-3739	RV_1,174.03a ajā vṛta indra śūrapatnīr dyāṃ ca yebhiḥ puruhūta nūnam /	aja vṛtaḥ indra śūra patnīḥ dyām ca yebhiḥ puruhūta nūnam 
SA_GV01_rv_hn01u-3740	RV_1,174.03c rakṣo agnim aśuṣaṃ tūrvayāṇaṃ siṃho na dame apāṃsi vastoḥ //	rakṣaḥ agnim aśuṣam tūrvayāṇam siṃhaḥ na dame apāṃsi vastoḥ 
SA_GV01_rv_hn01u-3741	RV_1,174.04a śeṣan nu ta indra sasmin yonau praśastaye pavīravasya mahnā /	śeṣan nu te indra sasmin yonau praśastaye pavīravasya mahnā 
SA_GV01_rv_hn01u-3742	RV_1,174.04c sṛjad arṇāṃsy ava yad yudhā gās tiṣṭhad dharī dhṛṣatā mṛṣṭa vājān //	sṛjat arṇāṃsi ava yat yudhā gāḥ tiṣṭhat harī dhṛṣatā mṛṣṭa vājān 
SA_GV01_rv_hn01u-3743	RV_1,174.05a vaha kutsam indra yasmiñ cākan syūmanyū ṛjrā vātasyāśvā /	vaha kutsam indra yasmin cākan syūmanyū ṛjrā vātasya aśvā 
SA_GV01_rv_hn01u-3744	RV_1,174.05c pra sūraś cakraṃ vṛhatād abhīke 'bhi spṛdho yāsiṣad vajrabāhuḥ //	pra sūraḥ cakram vṛhatāt abhīke bhi spṛdhaḥ yāsiṣat vajra bāhuḥ 
SA_GV01_rv_hn01u-3745	RV_1,174.06a jaghanvāṃ indra mitrerūñ codapravṛddho harivo adāśūn /	jaghanvān indra mitrerūm coda pravṛddhaḥ harivas a dāśūn 
SA_GV01_rv_hn01u-3746	RV_1,174.06c pra ye paśyann aryamaṇaṃ sacāyos tvayā śūrtā vahamānā apatyam //	pra ye paśyan aryamaṇam sacā āyoḥ tvayā śūrtāḥ vahamānāḥ apatyam 
SA_GV01_rv_hn01u-3747	RV_1,174.07a rapat kavir indrārkasātau kṣāṃ dāsāyopabarhaṇīṃ kaḥ /	rapat kaviḥ indra arka sātau kṣām dāsāya upabarhaṇīm kaḥ 
SA_GV01_rv_hn01u-3748	RV_1,174.07c karat tisro maghavā dānucitrā ni duryoṇe kuyavācam mṛdhi śret //	karat tisraḥ maghavā dānu citrāḥ ni duryoṇe kuyavācam mṛdhi śret 
SA_GV01_rv_hn01u-3749	RV_1,174.08a sanā tā ta indra navyā āguḥ saho nabho 'viraṇāya pūrvīḥ /	sanā tā te indra navyā āguḥ sahaḥ nabhaḥ viraṇāya pūrvīḥ 
SA_GV01_rv_hn01u-3750	RV_1,174.08c bhinat puro na bhido adevīr nanamo vadhar adevasya pīyoḥ //	bhinat puraḥ na bhidaḥ adevīḥ nanamaḥ vadhar adevasya pīyoḥ 
SA_GV01_rv_hn01u-3751	RV_1,174.09a tvaṃ dhunir indra dhunimatīr ṛṇor apaḥ sīrā na sravantīḥ /	tvam dhuniḥ indra dhunimatīḥ ṛṇoḥ apaḥ sīrāḥ na sravantīḥ 
SA_GV01_rv_hn01u-3752	RV_1,174.09c pra yat samudram ati śūra parṣi pārayā turvaśaṃ yaduṃ svasti //	pra yat samudram ati śūra parṣi pāraya turvaśam yadum svasti 
SA_GV01_rv_hn01u-3753	RV_1,174.10a tvam asmākam indra viśvadha syā avṛkatamo narāṃ nṛpātā /	tvam asmākam indra viśvadha syāḥ avṛkatamaḥ narām nṛ pātā 
SA_GV01_rv_hn01u-3754	RV_1,174.10c sa no viśvāsāṃ spṛdhāṃ sahodā vidyāmeṣaṃ vṛjanaṃ jīradānum //	sa naḥ viśvāsām spṛdhām sahaḥ dāḥ vidyāma iṣam vṛjanam jīra dānum 
SA_GV01_rv_hn01u-3755	RV_1,175.01a matsy apāyi te mahaḥ pātrasyeva harivo matsaro madaḥ /	matsi apāyi te mahaḥ pātrasya iva harivas matsaraḥ madaḥ 
SA_GV01_rv_hn01u-3756	RV_1,175.01c vṛṣā te vṛṣṇa indur vājī sahasrasātamaḥ //	vṛṣā te vṛṣṇaḥ induḥ vājī sahasra sātamaḥ 
SA_GV01_rv_hn01u-3757	RV_1,175.02a ā nas te gantu matsaro vṛṣā mado vareṇyaḥ /	ā naḥ te gantu matsaraḥ vṛṣā madaḥ vareṇyaḥ 
SA_GV01_rv_hn01u-3758	RV_1,175.02c sahāvāṃ indra sānasiḥ pṛtanāṣāḷ amartyaḥ //	sahāvān indra sānasiḥ pṛtanāṣāh amartyaḥ 
SA_GV01_rv_hn01u-3759	RV_1,175.03a tvaṃ hi śūraḥ sanitā codayo manuṣo ratham /	tvam hi śūraḥ sanitā codayaḥ manuṣaḥ ratham 
SA_GV01_rv_hn01u-3760	RV_1,175.03c sahāvān dasyum avratam oṣaḥ pātraṃ na śociṣā //	sahāvān dasyum avratam oṣaḥ pātram na śociṣā 
SA_GV01_rv_hn01u-3761	RV_1,175.04a muṣāya sūryaṃ kave cakram īśāna ojasā /	muṣāya sūryam kave cakram īśānaḥ ojasā 
SA_GV01_rv_hn01u-3762	RV_1,175.04c vaha śuṣṇāya vadhaṃ kutsaṃ vātasyāśvaiḥ //	vaha śuṣṇāya vadham kutsam vātasya aśvaiḥ 
SA_GV01_rv_hn01u-3763	RV_1,175.05a śuṣmintamo hi te mado dyumnintama uta kratuḥ /	śuṣmintamaḥ hi te madaḥ dyumnintamaḥ uta kratuḥ 
SA_GV01_rv_hn01u-3764	RV_1,175.05c vṛtraghnā varivovidā maṃsīṣṭhā aśvasātamaḥ //	vṛtra ghnā varivaḥ vidā maṃsīṣṭhāḥ aśva sātamaḥ 
SA_GV01_rv_hn01u-3765	RV_1,175.06a yathā pūrvebhyo jaritṛbhya indra maya ivāpo na tṛṣyate babhūtha /	yathā pūrvebhyaḥ jaritṛbhyaḥ indra mayaḥ iva apaḥ na tṛṣyate babhūtha 
SA_GV01_rv_hn01u-3766	RV_1,175.06c tām anu tvā nividaṃ johavīmi vidyāmeṣaṃ vṛjanaṃ jīradānum //	tām anu tvā nividam johavīmi vidyāma iṣam vṛjanam jīra dānum 
SA_GV01_rv_hn01u-3767	RV_1,176.01a matsi no vasyaiṣṭaya indram indo vṛṣā viśa /	matsi naḥ vasyaiṣṭaye indram indo vṛṣā viśa 
SA_GV01_rv_hn01u-3768	RV_1,176.01c ṛghāyamāṇa invasi śatrum anti na vindasi //	ṛghāyamāṇaḥ invasi śatrum anti na vindasi 
SA_GV01_rv_hn01u-3769	RV_1,176.02a tasminn ā veśayā giro ya ekaś carṣaṇīnām /	tasmin ā veśaya giraḥ yaḥ ekaḥ carṣaṇīnām 
SA_GV01_rv_hn01u-3770	RV_1,176.02c anu svadhā yam upyate yavaṃ na carkṛṣad vṛṣā //	anu svadhā yam upyate yavam na carkṛṣat vṛṣā 
SA_GV01_rv_hn01u-3771	RV_1,176.03a yasya viśvāni hastayoḥ pañca kṣitīnāṃ vasu /	yasya viśvāni hastayoḥ pañca kṣitīnām vasu 
SA_GV01_rv_hn01u-3772	RV_1,176.03c spāśayasva yo asmadhrug divyevāśanir jahi //	spāśayasva yaḥ asmadhruk divyā iva aśaniḥ jahi 
SA_GV01_rv_hn01u-3773	RV_1,176.04a asunvantaṃ samaṃ jahi dūṇāśaṃ yo na te mayaḥ /	a sunvantam samam jahi dūṇāśam yaḥ na te mayaḥ 
SA_GV01_rv_hn01u-3774	RV_1,176.04c asmabhyam asya vedanaṃ daddhi sūriś cid ohate //	asmabhyam asya vedanam daddhi sūriḥ cit ohate 
SA_GV01_rv_hn01u-3775	RV_1,176.05a āvo yasya dvibarhaso 'rkeṣu sānuṣag asat /	āvaḥ yasya dvibarhasaḥ rkeṣu sānuṣak asat 
SA_GV01_rv_hn01u-3776	RV_1,176.05c ājāv indrasyendo prāvo vājeṣu vājinam //	ājau indrasya indo prāvaḥ vājeṣu vājinam 
SA_GV01_rv_hn01u-3777	RV_1,176.06a yathā pūrvebhyo jaritṛbhya indra maya ivāpo na tṛṣyate babhūtha /	yathā pūrvebhyaḥ jaritṛbhyaḥ indra mayaḥ iva apaḥ na tṛṣyate babhūtha 
SA_GV01_rv_hn01u-3778	RV_1,176.06c tām anu tvā nividaṃ johavīmi vidyāmeṣaṃ vṛjanaṃ jīradānum //	tām anu tvā nividam johavīmi vidyāma iṣam vṛjanam jīra dānum 
SA_GV01_rv_hn01u-3779	RV_1,177.01a ā carṣaṇiprā vṛṣabho janānāṃ rājā kṛṣṭīnām puruhūta indraḥ /	ā carṣaṇi prāḥ vṛṣabhaḥ janānām rājā kṛṣṭīnām puru hūtaḥ indraḥ 
SA_GV01_rv_hn01u-3780	RV_1,177.01c stutaḥ śravasyann avasopa madrig yuktvā harī vṛṣaṇā yāhy arvāṅ //	stutaḥ śravasyan avasā upa madrik yuktvā harī vṛṣaṇā yāhi arvāṅ 
SA_GV01_rv_hn01u-3781	RV_1,177.02a ye te vṛṣaṇo vṛṣabhāsa indra brahmayujo vṛṣarathāso atyāḥ /	ye te vṛṣaṇaḥ vṛṣabhāsaḥ indra brahma yujaḥ vṛṣa rathāsaḥ atyāḥ 
SA_GV01_rv_hn01u-3782	RV_1,177.02c tāṃ ā tiṣṭha tebhir ā yāhy arvāṅ havāmahe tvā suta indra some //	tām ā tiṣṭha tebhiḥ ā yāhi arvāṅ havāmahe tvā sute indra some 
SA_GV01_rv_hn01u-3783	RV_1,177.03a ā tiṣṭha rathaṃ vṛṣaṇaṃ vṛṣā te sutaḥ somaḥ pariṣiktā madhūni /	ā tiṣṭha ratham vṛṣaṇam vṛṣā te sutaḥ somaḥ pariṣiktā madhūni 
SA_GV01_rv_hn01u-3784	RV_1,177.03c yuktvā vṛṣabhyāṃ vṛṣabha kṣitīnāṃ haribhyāṃ yāhi pravatopa madrik //	yuktvā vṛṣabhyām vṛṣabha kṣitīnām haribhyām yāhi pravatā upa madrik 
SA_GV01_rv_hn01u-3785	RV_1,177.04a ayaṃ yajño devayā ayam miyedha imā brahmāṇy ayam indra somaḥ /	ayam yajñaḥ deva yāḥ ayam miyedhaḥ imā brahmāṇi ayam indra somaḥ 
SA_GV01_rv_hn01u-3786	RV_1,177.04c stīrṇam barhir ā tu śakra pra yāhi pibā niṣadya vi mucā harī iha //	stīrṇam barhiḥ ā tu śakra pra yāhi pibā niṣadya vi muca harī iha 
SA_GV01_rv_hn01u-3787	RV_1,177.05a o suṣṭuta indra yāhy arvāṅ upa brahmāṇi mānyasya kāroḥ /	ā u suṣṭutaḥ indra yāhi arvāṅ upa brahmāṇi mānyasya kāroḥ 
SA_GV01_rv_hn01u-3788	RV_1,177.05c vidyāma vastor avasā gṛṇanto vidyāmeṣaṃ vṛjanaṃ jīradānum //	vidyāma vastoḥ avasā gṛṇantaḥ vidyāma iṣam vṛjanam jīra dānum 
SA_GV01_rv_hn01u-3789	RV_1,178.01a yad dha syā ta indra śruṣṭir asti yayā babhūtha jaritṛbhya ūtī /	yat ha syā te indra śruṣṭiḥ asti yayā babhūtha jaritṛbhyaḥ ūtī 
SA_GV01_rv_hn01u-3790	RV_1,178.01c mā naḥ kāmam mahayantam ā dhag viśvā te aśyām pary āpa āyoḥ //	mā naḥ kāmam mahayantam ā dhak viśvā te aśyām pari āpaḥ āyoḥ 
SA_GV01_rv_hn01u-3791	RV_1,178.02a na ghā rājendra ā dabhan no yā nu svasārā kṛṇavanta yonau /	na ghā rājā indraḥ ā dabhat naḥ yā nu svasārā kṛṇavanta yonau 
SA_GV01_rv_hn01u-3792	RV_1,178.02c āpaś cid asmai sutukā aveṣan gaman na indraḥ sakhyā vayaś ca //	āpaḥ cit asmai sutukāḥ aveṣan gamat naḥ indraḥ sakhyā vayaḥ ca 
SA_GV01_rv_hn01u-3793	RV_1,178.03a jetā nṛbhir indraḥ pṛtsu śūraḥ śrotā havaṃ nādhamānasya kāroḥ /	jetā nṛbhiḥ indraḥ pṛtsu śūraḥ śrotā havam nādhamānasya kāroḥ 
SA_GV01_rv_hn01u-3794	RV_1,178.03c prabhartā rathaṃ dāśuṣa upāka udyantā giro yadi ca tmanā bhūt //	prabhartā ratham dāśuṣe upāke udyantā giraḥ yadi ca tmanā bhūt 
SA_GV01_rv_hn01u-3795	RV_1,178.04a evā nṛbhir indraḥ suśravasyā prakhādaḥ pṛkṣo abhi mitriṇo bhūt /	eva nṛbhiḥ indraḥ suśravasyā prakhādaḥ pṛkṣaḥ abhi mitriṇaḥ bhūt 
SA_GV01_rv_hn01u-3796	RV_1,178.04c samarya iṣa stavate vivāci satrākaro yajamānasya śaṃsaḥ //	samarye iṣaḥ stavate vivāci satrākaraḥ yajamānasya śaṃsaḥ 
SA_GV01_rv_hn01u-3797	RV_1,178.05a tvayā vayam maghavann indra śatrūn abhi ṣyāma mahato manyamānān /	tvayā vayam maghavan indra śatrūn abhi syāma mahataḥ manyamānān 
SA_GV01_rv_hn01u-3798	RV_1,178.05c tvaṃ trātā tvam u no vṛdhe bhūr vidyāmeṣaṃ vṛjanaṃ jīradānum //	tvam trātā tvam u naḥ vṛdhe bhūḥ vidyāma iṣam vṛjanam jīra dānum 
SA_GV01_rv_hn01u-3799	RV_1,179.01a pūrvīr ahaṃ śaradaḥ śaśramāṇā doṣā vastor uṣaso jarayantīḥ /	pūrvīḥ aham śaradaḥ śaśramāṇāḥ doṣā vastoḥ uṣasaḥ jarayantīḥ 
SA_GV01_rv_hn01u-3800	RV_1,179.01c mināti śriyaṃ jarimā tanūnām apy ū nu patnīr vṛṣaṇo jagamyuḥ //	mināti śriyam jarimā tanūnām api u nu patnīḥ vṛṣaṇaḥ jagamyuḥ 
SA_GV01_rv_hn01u-3801	RV_1,179.02a ye cid dhi pūrva ṛtasāpa āsan sākaṃ devebhir avadann ṛtāni /	ye cit hi pūrve ṛtasāpaḥ āsan sākam devebhiḥ avadan ṛtāni 
SA_GV01_rv_hn01u-3802	RV_1,179.02c te cid avāsur nahy antam āpuḥ sam ū nu patnīr vṛṣabhir jagamyuḥ //	te cit avāsuḥ nahi antam āpuḥ sam u nu patnīḥ vṛṣabhiḥ jagamyuḥ 
SA_GV01_rv_hn01u-3803	RV_1,179.03a na mṛṣā śrāntaṃ yad avanti devā viśvā it spṛdho abhy aśnavāva /	na mṛṣā śrāntam yat avanti devāḥ viśvāḥ id spṛdhaḥ abhī aśnavāva 
SA_GV01_rv_hn01u-3804	RV_1,179.03c jayāved atra śatanītham ājiṃ yat samyañcā mithunāv abhy ajāva //	jayāva id atra śata nītham ājim yat samyañcā mithunau abhī ajāva 
SA_GV01_rv_hn01u-3805	RV_1,179.04a nadasya mā rudhataḥ kāma āgann ita ājāto amutaḥ kutaś cit /	nadasya mā rudhataḥ kāmaḥ āgan itas ājātaḥ amutas kutas cit 
SA_GV01_rv_hn01u-3806	RV_1,179.04c lopāmudrā vṛṣaṇaṃ nī riṇāti dhīram adhīrā dhayati śvasantam //	lopāmudrā vṛṣaṇam nī riṇāti dhīram adhīrā dhayati śvasantam 
SA_GV01_rv_hn01u-3807	RV_1,179.05a imaṃ nu somam antito hṛtsu pītam upa bruve /	imam nu somam antitas hṛtsu pītam upa bruve 
SA_GV01_rv_hn01u-3808	RV_1,179.05c yat sīm āgaś cakṛmā tat su mṛḷatu pulukāmo hi martyaḥ //	yat sīm āgaḥ cakṛma tat su mṛḍatu pulu kāmaḥ hi martyaḥ 
SA_GV01_rv_hn01u-3809	RV_1,179.06a agastyaḥ khanamānaḥ khanitraiḥ prajām apatyam balam icchamānaḥ /	agastyaḥ khanamānaḥ khanitraiḥ prajām apatyam balam icchamānaḥ 
SA_GV01_rv_hn01u-3810	RV_1,179.06c ubhau varṇāv ṛṣir ugraḥ pupoṣa satyā deveṣv āśiṣo jagāma //	ubhau varṇau ṛṣiḥ ugraḥ pupoṣa satyāḥ deveṣu āśiṣaḥ jagāma 
SA_GV01_rv_hn01u-3811	RV_1,180.01a yuvo rajāṃsi suyamāso aśvā ratho yad vām pary arṇāṃsi dīyat /	yuvoḥ rajāṃsi su yamāsaḥ aśvāḥ rathaḥ yat vām pari arṇāṃsi dīyat 
SA_GV01_rv_hn01u-3812	RV_1,180.01c hiraṇyayā vām pavayaḥ pruṣāyan madhvaḥ pibantā uṣasaḥ sacethe //	hiraṇyayāḥ vām pavayaḥ pruṣāyan madhvaḥ pibantau uṣasaḥ sacethe 
SA_GV01_rv_hn01u-3813	RV_1,180.02a yuvam atyasyāva nakṣatho yad vipatmano naryasya prayajyoḥ /	yuvam atyasya ava nakṣathaḥ yat vipatmanaḥ naryasya prayajyoḥ 
SA_GV01_rv_hn01u-3814	RV_1,180.02c svasā yad vāṃ viśvagūrtī bharāti vājāyeṭṭe madhupāv iṣe ca //	svasā yat vām viśva gūrtī bharāti vājāya īṭṭe madhu pau iṣe ca 
SA_GV01_rv_hn01u-3815	RV_1,180.03a yuvam paya usriyāyām adhattam pakvam āmāyām ava pūrvyaṃ goḥ /	yuvam payaḥ usriyāyām adhattam pakvam āmāyām ava pūrvyam goḥ 
SA_GV01_rv_hn01u-3816	RV_1,180.03c antar yad vanino vām ṛtapsū hvāro na śucir yajate haviṣmān //	antar yat vaninaḥ vām ṛtapsū hvāraḥ na śuciḥ yajate haviṣmān 
SA_GV01_rv_hn01u-3817	RV_1,180.04a yuvaṃ ha gharmam madhumantam atraye 'po na kṣodo 'vṛṇītam eṣe /	yuvam ha gharmam madhumantam atraye paḥ na kṣodaḥ vṛṇītam eṣe 
SA_GV01_rv_hn01u-3818	RV_1,180.04c tad vāṃ narāv aśvinā paśvaiṣṭī rathyeva cakrā prati yanti madhvaḥ //	tat vām narau aśvinā paśvaiṣṭiḥ rathyā iva cakrā prati yanti madhvaḥ 
SA_GV01_rv_hn01u-3819	RV_1,180.05a ā vāṃ dānāya vavṛtīya dasrā gor oheṇa taugryo na jivriḥ /	ā vām dānāya vavṛtīya dasrā goḥ oheṇa taugryaḥ na jivriḥ 
SA_GV01_rv_hn01u-3820	RV_1,180.05c apaḥ kṣoṇī sacate māhinā vāṃ jūrṇo vām akṣur aṃhaso yajatrā //	apaḥ kṣoṇī sacate māhinā vām jūrṇaḥ vām akṣuḥ aṃhasaḥ yajatrā 
SA_GV01_rv_hn01u-3821	RV_1,180.06a ni yad yuvethe niyutaḥ sudānū upa svadhābhiḥ sṛjathaḥ purandhim /	ni yat yuvethe niyutaḥ su dānū upa svadhābhiḥ sṛjathaḥ purandhim 
SA_GV01_rv_hn01u-3822	RV_1,180.06c preṣad veṣad vāto na sūrir ā mahe dade suvrato na vājam //	preṣat veṣat vātaḥ na sūriḥ ā mahe dade suvrataḥ na vājam 
SA_GV01_rv_hn01u-3823	RV_1,180.07a vayaṃ cid dhi vāṃ jaritāraḥ satyā vipanyāmahe vi paṇir hitāvān /	vayam cit hi vām jaritāraḥ satyāḥ vipanyāmahe vi paṇiḥ hitāvān 
SA_GV01_rv_hn01u-3824	RV_1,180.07c adhā cid dhi ṣmāśvināv anindyā pātho hi ṣmā vṛṣaṇāv antidevam //	adhā cit hi sma aśvinau anindyā pāthaḥ hi sma vṛṣaṇau antidevam 
SA_GV01_rv_hn01u-3825	RV_1,180.08a yuvāṃ cid dhi ṣmāśvināv anu dyūn virudrasya prasravaṇasya sātau /	yuvām cit hi sma aśvinau anu dyūn virudrasya prasravaṇasya sātau 
SA_GV01_rv_hn01u-3826	RV_1,180.08c agastyo narāṃ nṛṣu praśastaḥ kārādhunīva citayat sahasraiḥ //	agastyaḥ narām nṛṣu praśastaḥ kārādhunī iva citayat sahasraiḥ 
SA_GV01_rv_hn01u-3827	RV_1,180.09a pra yad vahethe mahinā rathasya pra syandrā yātho manuṣo na hotā /	pra yat vahethe mahinā rathasya pra syandrā yāthaḥ manuṣaḥ na hotā 
SA_GV01_rv_hn01u-3828	RV_1,180.09c dhattaṃ sūribhya uta vā svaśvyaṃ nāsatyā rayiṣācaḥ syāma //	dhattam sūribhyaḥ uta vā su aśvyam nāsatyā rayiṣācaḥ syāma 
SA_GV01_rv_hn01u-3829	RV_1,180.10a taṃ vāṃ rathaṃ vayam adyā huvema stomair aśvinā suvitāya navyam /	tam vām ratham vayam adyā huvema stomaiḥ aśvinā suvitāya navyam 
SA_GV01_rv_hn01u-3830	RV_1,180.10c ariṣṭanemim pari dyām iyānaṃ vidyāmeṣaṃ vṛjanaṃ jīradānum //	ariṣṭa nemim pari dyām iyānam vidyāma iṣam vṛjanam jīra dānum 
SA_GV01_rv_hn01u-3831	RV_1,181.01a kad u preṣṭāv iṣāṃ rayīṇām adhvaryantā yad unninītho apām /	kad u preṣṭau iṣām rayīṇām adhvaryantā yat unninīthaḥ apām 
SA_GV01_rv_hn01u-3832	RV_1,181.01c ayaṃ vāṃ yajño akṛta praśastiṃ vasudhitī avitārā janānām //	ayam vām yajñaḥ akṛta praśastim vasu dhitī avitārā janānām 
SA_GV01_rv_hn01u-3833	RV_1,181.02a ā vām aśvāsaḥ śucayaḥ payaspā vātaraṃhaso divyāso atyāḥ /	ā vām aśvāsaḥ śucayaḥ payaspāḥ vāta raṃhasaḥ divyāsaḥ atyāḥ 
SA_GV01_rv_hn01u-3834	RV_1,181.02c manojuvo vṛṣaṇo vītapṛṣṭhā eha svarājo aśvinā vahantu //	manaḥ juvaḥ vṛṣaṇaḥ vīta pṛṣṭhāḥ ā iha svarājaḥ aśvinā vahantu 
SA_GV01_rv_hn01u-3835	RV_1,181.03a ā vāṃ ratho 'vanir na pravatvān sṛpravandhuraḥ suvitāya gamyāḥ /	ā vām rathaḥ vaniḥ na pravatvān sṛpra vandhuraḥ suvitāya gamyāḥ 
SA_GV01_rv_hn01u-3836	RV_1,181.03c vṛṣṇa sthātārā manaso javīyān ahampūrvo yajato dhiṣṇyā yaḥ //	vṛṣṇaḥ sthātārā manasaḥ javīyān ahampūrvaḥ yajataḥ dhiṣṇyā yaḥ 
SA_GV01_rv_hn01u-3837	RV_1,181.04a iheha jātā sam avāvaśītām arepasā tanvā nāmabhiḥ svaiḥ /	iha iha jātā sam avāvaśītām arepasā tanvā nāmabhiḥ svaiḥ 
SA_GV01_rv_hn01u-3838	RV_1,181.04c jiṣṇur vām anyaḥ sumakhasya sūrir divo anyaḥ subhagaḥ putra ūhe //	jiṣṇuḥ vām anyaḥ su makhasya sūriḥ divaḥ anyaḥ subhagaḥ putraḥ ūhe 
SA_GV01_rv_hn01u-3839	RV_1,181.05a pra vāṃ niceruḥ kakuho vaśāṃ anu piśaṅgarūpaḥ sadanāni gamyāḥ /	pra vām niceruḥ kakuhaḥ vaśām anu piśaṅga rūpaḥ sadanāni gamyāḥ 
SA_GV01_rv_hn01u-3840	RV_1,181.05c harī anyasya pīpayanta vājair mathrā rajāṃsy aśvinā vi ghoṣaiḥ //	harī anyasya pīpayanta vājaiḥ mathrā rajāṃsi aśvinā vi ghoṣaiḥ 
SA_GV01_rv_hn01u-3841	RV_1,181.06a pra vāṃ śaradvān vṛṣabho na niṣṣāṭ pūrvīr iṣaś carati madhva iṣṇan /	pra vām śaradvān vṛṣabhaḥ na niṣṣāh pūrvīḥ iṣaḥ carati madhvaḥ iṣṇan 
SA_GV01_rv_hn01u-3842	RV_1,181.06c evair anyasya pīpayanta vājair veṣantīr ūrdhvā nadyo na āguḥ //	evaiḥ anyasya pīpayanta vājaiḥ veṣantīḥ ūrdhvāḥ nadyaḥ naḥ āguḥ 
SA_GV01_rv_hn01u-3843	RV_1,181.07a asarji vāṃ sthavirā vedhasā gīr bāḷhe aśvinā tredhā kṣarantī /	asarji vām sthavirā vedhasā gīḥ bāḷhe aśvinā tredhā kṣarantī 
SA_GV01_rv_hn01u-3844	RV_1,181.07c upastutāv avataṃ nādhamānaṃ yāmann ayāmañ chṛṇutaṃ havam me //	upastutau avatam nādhamānam yāman a yāmam śṛṇutam havam me 
SA_GV01_rv_hn01u-3845	RV_1,181.08a uta syā vāṃ ruśato vapsaso gīs tribarhiṣi sadasi pinvate nṝn /	uta syā vām ruśataḥ vapsasaḥ gīḥ tri barhiṣi sadasi pinvate nṝn 
SA_GV01_rv_hn01u-3846	RV_1,181.08c vṛṣā vām megho vṛṣaṇā pīpāya gor na seke manuṣo daśasyan //	vṛṣā vām meghaḥ vṛṣaṇā pīpāya goḥ na seke manuṣaḥ daśasyan 
SA_GV01_rv_hn01u-3847	RV_1,181.09a yuvām pūṣevāśvinā purandhir agnim uṣāṃ na jarate haviṣmān /	yuvām pūṣā iva aśvinā purandhiḥ agnim uṣām na jarate haviṣmān 
SA_GV01_rv_hn01u-3848	RV_1,181.09c huve yad vāṃ varivasyā gṛṇāno vidyāmeṣaṃ vṛjanaṃ jīradānum //	huve yat vām varivasyā gṛṇānaḥ vidyāma iṣam vṛjanam jīra dānum 
SA_GV01_rv_hn01u-3849	RV_1,182.01a abhūd idaṃ vayunam o ṣu bhūṣatā ratho vṛṣaṇvān madatā manīṣiṇaḥ /	abhūt idam vayunam ā u su bhūṣata rathaḥ vṛṣaṇvān madata manīṣiṇaḥ 
SA_GV01_rv_hn01u-3850	RV_1,182.01c dhiyañjinvā dhiṣṇyā viśpalāvasū divo napātā sukṛte śucivratā //	dhiyañjinvā dhiṣṇyā viśpalā vasū divaḥ napātā sukṛte śuci vratā 
SA_GV01_rv_hn01u-3851	RV_1,182.02a indratamā hi dhiṣṇyā maruttamā dasrā daṃsiṣṭhā rathyā rathītamā /	indratamā hi dhiṣṇyā maruttamā dasrā daṃsiṣṭhā rathyā rathītamā 
SA_GV01_rv_hn01u-3852	RV_1,182.02c pūrṇaṃ rathaṃ vahethe madhva ācitaṃ tena dāśvāṃsam upa yātho aśvinā //	pūrṇam ratham vahethe madhvaḥ ācitam tena dāśvāṃsam upa yāthaḥ aśvinā 
SA_GV01_rv_hn01u-3853	RV_1,182.03a kim atra dasrā kṛṇuthaḥ kim āsāthe jano yaḥ kaś cid ahavir mahīyate /	kim atra dasrā kṛṇuthaḥ kim āsāthe janaḥ yaḥ kaḥ cit a haviḥ mahīyate 
SA_GV01_rv_hn01u-3854	RV_1,182.03c ati kramiṣṭaṃ juratam paṇer asuṃ jyotir viprāya kṛṇutaṃ vacasyave //	ati kramiṣṭam juratam paṇeḥ asum jyotiḥ viprāya kṛṇutam vacasyave 
SA_GV01_rv_hn01u-3855	RV_1,182.04a jambhayatam abhito rāyataḥ śuno hatam mṛdho vidathus tāny aśvinā /	jambhayatam abhitas śunaḥ hatam mṛdhaḥ vidathuḥ tāni aśvinā 
SA_GV01_rv_hn01u-3856	RV_1,182.04c vācaṃ-vācaṃ jaritū ratninīṃ kṛtam ubhā śaṃsaṃ nāsatyāvatam mama //	vācam vācam jarituḥ ratninīm kṛtam ubhā śaṃsam nāsatyā avatam mama 
SA_GV01_rv_hn01u-3857	RV_1,182.05a yuvam etaṃ cakrathuḥ sindhuṣu plavam ātmanvantam pakṣiṇaṃ taugryāya kam /	yuvam etam cakrathuḥ sindhuṣu plavam ātmanvantam pakṣiṇam taugryāya kam 
SA_GV01_rv_hn01u-3858	RV_1,182.05c yena devatrā manasā nirūhathuḥ supaptanī petathuḥ kṣodaso mahaḥ //	yena devatrā manasā nirūhathuḥ supaptanī petathuḥ kṣodasaḥ mahaḥ 
SA_GV01_rv_hn01u-3859	RV_1,182.06a avaviddhaṃ taugryam apsv antar anārambhaṇe tamasi praviddham /	avaviddham taugryam apsu antar an ārambhaṇe tamasi praviddham 
SA_GV01_rv_hn01u-3860	RV_1,182.06c catasro nāvo jaṭhalasya juṣṭā ud aśvibhyām iṣitāḥ pārayanti //	catasraḥ nāvaḥ jaṭhalasya juṣṭāḥ ud aśvibhyām iṣitāḥ pārayanti 
SA_GV01_rv_hn01u-3861	RV_1,182.07a kaḥ svid vṛkṣo niṣṭhito madhye arṇaso yaṃ taugryo nādhitaḥ paryaṣasvajat /	kaḥ svid vṛkṣaḥ niṣṭhitaḥ madhye arṇasaḥ yam taugryaḥ nādhitaḥ paryaṣasvajat 
SA_GV01_rv_hn01u-3862	RV_1,182.07c parṇā mṛgasya pataror ivārabha ud aśvinā ūhathuḥ śromatāya kam //	parṇā mṛgasya pataroḥ iva ārabhe ud aśvinau ūhathuḥ śromatāya kam 
SA_GV01_rv_hn01u-3863	RV_1,182.08a tad vāṃ narā nāsatyāv anu ṣyād yad vām mānāsa ucatham avocan /	tat vām narā nāsatyau anu syāt yat vām mānāsaḥ ucatham avocan 
SA_GV01_rv_hn01u-3864	RV_1,182.08c asmād adya sadasaḥ somyād ā vidyāmeṣaṃ vṛjanaṃ jīradānum //	asmāt adya sadasaḥ somyāt ā vidyāma iṣam vṛjanam jīra dānum 
SA_GV01_rv_hn01u-3865	RV_1,183.01a taṃ yuñjāthām manaso yo javīyān trivandhuro vṛṣaṇā yas tricakraḥ /	tam yuñjāthām manasaḥ yaḥ javīyān tri vandhuraḥ vṛṣaṇā yaḥ tri cakraḥ 
SA_GV01_rv_hn01u-3866	RV_1,183.01c yenopayāthaḥ sukṛto duroṇaṃ tridhātunā patatho vir na parṇaiḥ //	yena upayāthaḥ su kṛtaḥ duroṇam tri dhātunā patathaḥ viḥ na parṇaiḥ 
SA_GV01_rv_hn01u-3867	RV_1,183.02a suvṛd ratho vartate yann abhi kṣāṃ yat tiṣṭhathaḥ kratumantānu pṛkṣe /	suvṛt rathaḥ vartate yan abhi kṣām yat tiṣṭhathaḥ kratumantā anu pṛkṣe 
SA_GV01_rv_hn01u-3868	RV_1,183.02c vapur vapuṣyā sacatām iyaṃ gīr divo duhitroṣasā sacethe //	vapuḥ vapuṣyā sacatām iyam gīḥ divaḥ duhitrā uṣasā sacethe 
SA_GV01_rv_hn01u-3869	RV_1,183.03a ā tiṣṭhataṃ suvṛtaṃ yo ratho vām anu vratāni vartate haviṣmān /	ā tiṣṭhatam suvṛtam yaḥ rathaḥ vām anu vratāni vartate haviṣmān 
SA_GV01_rv_hn01u-3870	RV_1,183.03c yena narā nāsatyeṣayadhyai vartir yāthas tanayāya tmane ca //	yena narā nāsatyā iṣayadhyai vartiḥ yāthaḥ tanayāya tmane ca 
SA_GV01_rv_hn01u-3871	RV_1,183.04a mā vāṃ vṛko mā vṛkīr ā dadharṣīn mā pari varktam uta māti dhaktam /	mā vām vṛkaḥ mā vṛkīḥ ā dadharṣīt mā pari varktam uta mā ati dhaktam 
SA_GV01_rv_hn01u-3872	RV_1,183.04c ayaṃ vām bhāgo nihita iyaṃ gīr dasrāv ime vāṃ nidhayo madhūnām //	ayam vām bhāgaḥ nihitaḥ iyam gīḥ dasrau ime vām nidhayaḥ madhūnām 
SA_GV01_rv_hn01u-3873	RV_1,183.05a yuvāṃ gotamaḥ purumīḷho atrir dasrā havate 'vase haviṣmān /	yuvām gotamaḥ purumīḍhaḥ atriḥ dasrā havate vase haviṣmān 
SA_GV01_rv_hn01u-3874	RV_1,183.05c diśaṃ na diṣṭām ṛjūyeva yantā me havaṃ nāsatyopa yātam //	diśam na diṣṭām ṛjūyā iva yantā me havam nāsatyā upa yātam 
SA_GV01_rv_hn01u-3875	RV_1,183.06a atāriṣma tamasas pāram asya prati vāṃ stomo aśvināv adhāyi /	atāriṣma tamasaḥ pāram asya prati vām stomaḥ aśvinau adhāyi 
SA_GV01_rv_hn01u-3876	RV_1,183.06c eha yātam pathibhir devayānair vidyāmeṣaṃ vṛjanaṃ jīradānum //	ā iha yātam pathibhiḥ deva yānaiḥ vidyāma iṣam vṛjanam jīra dānum 
SA_GV01_rv_hn01u-3877	RV_1,184.01a tā vām adya tāv aparaṃ huvemocchantyām uṣasi vahnir ukthaiḥ /	tā vām adya tau aparam huvema ucchantyām uṣasi vahniḥ ukthaiḥ 
SA_GV01_rv_hn01u-3878	RV_1,184.01c nāsatyā kuha cit santāv aryo divo napātā sudāstarāya //	nāsatyā kuha cit santau aryaḥ divaḥ napātā sudāstarāya 
SA_GV01_rv_hn01u-3879	RV_1,184.02a asme ū ṣu vṛṣaṇā mādayethām ut paṇīṃr hatam ūrmyā madantā /	asme u su vṛṣaṇā mādayethām ud paṇīn hatam ūrmyā madantā 
SA_GV01_rv_hn01u-3880	RV_1,184.02c śrutam me acchoktibhir matīnām eṣṭā narā nicetārā ca karṇaiḥ //	śrutam me acchoktibhiḥ matīnām eṣṭā narā nicetārā ca karṇaiḥ 
SA_GV01_rv_hn01u-3881	RV_1,184.03a śriye pūṣann iṣukṛteva devā nāsatyā vahatuṃ sūryāyāḥ /	śriye pūṣan iṣukṛtā iva devā nāsatyā vahatum sūryāyāḥ 
SA_GV01_rv_hn01u-3882	RV_1,184.03c vacyante vāṃ kakuhā apsu jātā yugā jūrṇeva varuṇasya bhūreḥ //	vacyante vām kakuhāḥ apsu jātāḥ yugā jūrṇā iva varuṇasya bhūreḥ 
SA_GV01_rv_hn01u-3883	RV_1,184.04a asme sā vām mādhvī rātir astu stomaṃ hinotam mānyasya kāroḥ /	asme sā vām mādhvī rātiḥ astu stomam hinotam mānyasya kāroḥ 
SA_GV01_rv_hn01u-3884	RV_1,184.04c anu yad vāṃ śravasyā sudānū suvīryāya carṣaṇayo madanti //	anu yat vām śravasyā su dānū su vīryāya carṣaṇayaḥ madanti 
SA_GV01_rv_hn01u-3885	RV_1,184.05a eṣa vāṃ stomo aśvināv akāri mānebhir maghavānā suvṛkti /	eṣa vām stomaḥ aśvinau akāri mānebhiḥ maghavānā suvṛkti 
SA_GV01_rv_hn01u-3886	RV_1,184.05c yātaṃ vartis tanayāya tmane cāgastye nāsatyā madantā //	yātam vartiḥ tanayāya tmane ca agastye nāsatyā madantā 
SA_GV01_rv_hn01u-3887	RV_1,184.06a atāriṣma tamasas pāram asya prati vāṃ stomo aśvināv adhāyi /	atāriṣma tamasaḥ pāram asya prati vām stomaḥ aśvinau adhāyi 
SA_GV01_rv_hn01u-3888	RV_1,184.06c eha yātam pathibhir devayānair vidyāmeṣaṃ vṛjanaṃ jīradānum //	ā iha yātam pathibhiḥ deva yānaiḥ vidyāma iṣam vṛjanam jīra dānum 
SA_GV01_rv_hn01u-3889	RV_1,185.01a katarā pūrvā katarāparāyoḥ kathā jāte kavayaḥ ko vi veda /	katarā pūrvā katarā aparā ayoḥ kathā jāte kavayaḥ kaḥ vi veda 
SA_GV01_rv_hn01u-3890	RV_1,185.01c viśvaṃ tmanā bibhṛto yad dha nāma vi vartete ahanī cakriyeva //	viśvam tmanā bibhṛtaḥ yat ha nāma vi vartete ahanī cakriyā iva 
SA_GV01_rv_hn01u-3891	RV_1,185.02a bhūriṃ dve acarantī carantam padvantaṃ garbham apadī dadhāte /	bhūrim dve a carantī carantam padvantam garbham apadī dadhāte 
SA_GV01_rv_hn01u-3892	RV_1,185.02c nityaṃ na sūnum pitror upasthe dyāvā rakṣatam pṛthivī no abhvāt //	nityam na sūnum pitroḥ upasthe dyāvā rakṣatam pṛthivī naḥ abhvāt 
SA_GV01_rv_hn01u-3893	RV_1,185.03a aneho dātram aditer anarvaṃ huve svarvad avadhaṃ namasvat /	anehaḥ dātram aditeḥ anarvam huve svarvat avadham namasvat 
SA_GV01_rv_hn01u-3894	RV_1,185.03c tad rodasī janayataṃ jaritre dyāvā rakṣatam pṛthivī no abhvāt //	tat rodasī janayatam jaritre dyāvā rakṣatam pṛthivī naḥ abhvāt 
SA_GV01_rv_hn01u-3895	RV_1,185.04a atapyamāne avasāvantī anu ṣyāma rodasī devaputre /	a tapyamāne avasā avantī anu syāma rodasī deva putre 
SA_GV01_rv_hn01u-3896	RV_1,185.04c ubhe devānām ubhayebhir ahnāṃ dyāvā rakṣatam pṛthivī no abhvāt //	ubhe devānām ubhayebhiḥ ahnām dyāvā rakṣatam pṛthivī naḥ abhvāt 
SA_GV01_rv_hn01u-3897	RV_1,185.05a saṃgacchamāne yuvatī samante svasārā jāmī pitror upasthe /	saṃgacchamāne yuvatī samante svasārā jāmī pitroḥ upasthe 
SA_GV01_rv_hn01u-3898	RV_1,185.05c abhijighrantī bhuvanasya nābhiṃ dyāvā rakṣatam pṛthivī no abhvāt //	abhijighrantī bhuvanasya nābhim dyāvā rakṣatam pṛthivī naḥ abhvāt 
SA_GV01_rv_hn01u-3899	RV_1,185.06a urvī sadmanī bṛhatī ṛtena huve devānām avasā janitrī /	urvī sadmanī bṛhatī ṛtena huve devānām avasā janitrī 
SA_GV01_rv_hn01u-3900	RV_1,185.06c dadhāte ye amṛtaṃ supratīke dyāvā rakṣatam pṛthivī no abhvāt //	dadhāte ye amṛtam su pratīke dyāvā rakṣatam pṛthivī naḥ abhvāt 
SA_GV01_rv_hn01u-3901	RV_1,185.07a urvī pṛthvī bahule dūreante upa bruve namasā yajñe asmin /	urvī pṛthvī bahule dūreante upa bruve namasā yajñe asmin 
SA_GV01_rv_hn01u-3902	RV_1,185.07c dadhāte ye subhage supratūrtī dyāvā rakṣatam pṛthivī no abhvāt //	dadhāte ye subhage su pratūrtī dyāvā rakṣatam pṛthivī naḥ abhvāt 
SA_GV01_rv_hn01u-3903	RV_1,185.08a devān vā yac cakṛmā kac cid āgaḥ sakhāyaṃ vā sadam ij jāspatiṃ vā /	devān vā yat cakṛma kad cit āgaḥ sakhāyam vā sadam id jāspatim vā 
SA_GV01_rv_hn01u-3904	RV_1,185.08c iyaṃ dhīr bhūyā avayānam eṣāṃ dyāvā rakṣatam pṛthivī no abhvāt //	iyam dhīḥ bhūyāḥ avayānam eṣām dyāvā rakṣatam pṛthivī naḥ abhvāt 
SA_GV01_rv_hn01u-3905	RV_1,185.09a ubhā śaṃsā naryā mām aviṣṭām ubhe mām ūtī avasā sacetām /	ubhā śaṃsā naryā mām aviṣṭām ubhe mām ūtī avasā sacetām 
SA_GV01_rv_hn01u-3906	RV_1,185.09c bhūri cid aryaḥ sudāstarāyeṣā madanta iṣayema devāḥ //	bhūri cit aryaḥ sudāstarāya iṣā madantaḥ iṣayema devāḥ 
SA_GV01_rv_hn01u-3907	RV_1,185.10a ṛtaṃ dive tad avocam pṛthivyā abhiśrāvāya prathamaṃ sumedhāḥ /	ṛtam dive tat avocam pṛthivyai abhiśrāvāya prathamam sumedhāḥ 
SA_GV01_rv_hn01u-3908	RV_1,185.10c pātām avadyād duritād abhīke pitā mātā ca rakṣatām avobhiḥ //	pātām avadyāt duritāt abhīke pitā mātā ca rakṣatām avobhiḥ 
SA_GV01_rv_hn01u-3909	RV_1,185.11a idaṃ dyāvāpṛthivī satyam astu pitar mātar yad ihopabruve vām /	idam dyāvāpṛthivī satyam astu pitar mātar yat iha upabruve vām 
SA_GV01_rv_hn01u-3910	RV_1,185.11c bhūtaṃ devānām avame avobhir vidyāmeṣaṃ vṛjanaṃ jīradānum //	bhūtam devānām avame avobhiḥ vidyāma iṣam vṛjanam jīra dānum 
SA_GV01_rv_hn01u-3911	RV_1,186.01a ā na iḷābhir vidathe suśasti viśvānaraḥ savitā deva etu /	ā naḥ iḷābhiḥ vidathe su śasti viśvānaraḥ savitā devaḥ etu 
SA_GV01_rv_hn01u-3912	RV_1,186.01c api yathā yuvāno matsathā no viśvaṃ jagad abhipitve manīṣā //	api yathā yuvānaḥ matsatha naḥ viśvam jagat abhipitve manīṣā 
SA_GV01_rv_hn01u-3913	RV_1,186.02a ā no viśva āskrā gamantu devā mitro aryamā varuṇaḥ sajoṣāḥ /	ā naḥ viśve āskrāḥ gamantu devāḥ mitraḥ aryamā varuṇaḥ sajoṣāḥ 
SA_GV01_rv_hn01u-3914	RV_1,186.02c bhuvan yathā no viśve vṛdhāsaḥ karan suṣāhā vithuraṃ na śavaḥ //	bhuvan yathā naḥ viśve vṛdhāsaḥ karan vithuram na śavaḥ 
SA_GV01_rv_hn01u-3915	RV_1,186.03a preṣṭhaṃ vo atithiṃ gṛṇīṣe 'gniṃ śastibhis turvaṇiḥ sajoṣāḥ /	preṣṭham vaḥ atithim gṛṇīṣe gnim śastibhiḥ turvaṇiḥ sajoṣāḥ 
SA_GV01_rv_hn01u-3916	RV_1,186.03c asad yathā no varuṇaḥ sukīrtir iṣaś ca parṣad arigūrtaḥ sūriḥ //	asat yathā naḥ varuṇaḥ su kīrtiḥ iṣaḥ ca parṣat ari gūrtaḥ sūriḥ 
SA_GV01_rv_hn01u-3917	RV_1,186.04a upa va eṣe namasā jigīṣoṣāsānaktā sudugheva dhenuḥ /	upa vaḥ eṣe namasā jigīṣā uṣāsānaktā su dughā iva dhenuḥ 
SA_GV01_rv_hn01u-3918	RV_1,186.04c samāne ahan vimimāno arkaṃ viṣurūpe payasi sasminn ūdhan //	samāne ahan vimimānaḥ arkam viṣurūpe payasi sasmin ūdhan 
SA_GV01_rv_hn01u-3919	RV_1,186.05a uta no 'hir budhnyo mayas kaḥ śiśuṃ na pipyuṣīva veti sindhuḥ /	uta naḥ hiḥ budhnyaḥ mayaḥ kaḥ śiśum na pipyuṣī iva veti sindhuḥ 
SA_GV01_rv_hn01u-3920	RV_1,186.05c yena napātam apāṃ junāma manojuvo vṛṣaṇo yaṃ vahanti //	yena napātam apām junāma manaḥ juvaḥ vṛṣaṇaḥ yam vahanti 
SA_GV01_rv_hn01u-3921	RV_1,186.06a uta na īṃ tvaṣṭā gantv acchā smat sūribhir abhipitve sajoṣāḥ /	uta naḥ īm tvaṣṭā gantu acchā smat sūribhiḥ abhipitve sajoṣāḥ 
SA_GV01_rv_hn01u-3922	RV_1,186.06c ā vṛtrahendraś carṣaṇiprās tuviṣṭamo narāṃ na iha gamyāḥ //	ā vṛtrahā indraḥ carṣaṇi prāḥ tuviṣṭamaḥ narām naḥ iha gamyāḥ 
SA_GV01_rv_hn01u-3923	RV_1,186.07a uta na īm matayo 'śvayogāḥ śiśuṃ na gāvas taruṇaṃ rihanti /	uta naḥ īm matayaḥ śvayogāḥ śiśum na gāvaḥ taruṇam rihanti 
SA_GV01_rv_hn01u-3924	RV_1,186.07c tam īṃ giro janayo na patnīḥ surabhiṣṭamaṃ narāṃ nasanta //	tam īm giraḥ janayaḥ na patnīḥ surabhiṣṭamam narām nasanta 
SA_GV01_rv_hn01u-3925	RV_1,186.08a uta na īm maruto vṛddhasenāḥ smad rodasī samanasaḥ sadantu /	uta naḥ īm marutaḥ vṛddha senāḥ smat rodasī samanasaḥ sadantu 
SA_GV01_rv_hn01u-3926	RV_1,186.08c pṛṣadaśvāso 'vanayo na rathā riśādaso mitrayujo na devāḥ //	pṛṣat aśvāsaḥ vanayaḥ na rathāḥ riśādasaḥ mitra yujaḥ na devāḥ 
SA_GV01_rv_hn01u-3927	RV_1,186.09a pra nu yad eṣām mahinā cikitre pra yuñjate prayujas te suvṛkti /	pra nu yat eṣām mahinā cikitre pra yuñjate prayujaḥ te suvṛkti 
SA_GV01_rv_hn01u-3928	RV_1,186.09c adha yad eṣāṃ sudine na śarur viśvam eriṇam pruṣāyanta senāḥ //	adha yat eṣām sudine na śaruḥ viśvam ā iriṇam pruṣāyanta senāḥ 
SA_GV01_rv_hn01u-3929	RV_1,186.10a pro aśvināv avase kṛṇudhvam pra pūṣaṇaṃ svatavaso hi santi /	pra u aśvinau avase kṛṇudhvam pra pūṣaṇam sva tavasaḥ hi santi 
SA_GV01_rv_hn01u-3930	RV_1,186.10c adveṣo viṣṇur vāta ṛbhukṣā acchā sumnāya vavṛtīya devān //	a dveṣaḥ viṣṇuḥ vātaḥ ṛbhukṣāḥ acchā sumnāya vavṛtīya devān 
SA_GV01_rv_hn01u-3931	RV_1,186.11a iyaṃ sā vo asme dīdhitir yajatrā apiprāṇī ca sadanī ca bhūyāḥ /	iyam sā vaḥ asme dīdhitiḥ yajatrā apiprāṇī ca sadanī ca bhūyāḥ 
SA_GV01_rv_hn01u-3932	RV_1,186.11c ni yā deveṣu yatate vasūyur vidyāmeṣaṃ vṛjanaṃ jīradānum //	ni yā deveṣu yatate vasūyuḥ vidyāma iṣam vṛjanam jīra dānum 
SA_GV01_rv_hn01u-3933	RV_1,187.01a pituṃ nu stoṣam maho dharmāṇaṃ taviṣīm /	pitum nu stoṣam mahaḥ dharmāṇam taviṣīm 
SA_GV01_rv_hn01u-3934	RV_1,187.01c yasya trito vy ojasā vṛtraṃ viparvam ardayat //	yasya tritaḥ vi ojasā vṛtram viparvam ardayat 
SA_GV01_rv_hn01u-3935	RV_1,187.02a svādo pito madho pito vayaṃ tvā vavṛmahe /	svādo pitaḥ madho pitaḥ vayam tvā vavṛmahe 
SA_GV01_rv_hn01u-3936	RV_1,187.02c asmākam avitā bhava //	asmākam avitā bhava 
SA_GV01_rv_hn01u-3937	RV_1,187.03a upa naḥ pitav ā cara śivaḥ śivābhir ūtibhiḥ /	upa naḥ pito ā cara śivaḥ śivābhiḥ ūtibhiḥ 
SA_GV01_rv_hn01u-3938	RV_1,187.03c mayobhur adviṣeṇyaḥ sakhā suśevo advayāḥ //	mayobhuḥ adviṣeṇyaḥ sakhā su śevaḥ advayāḥ 
SA_GV01_rv_hn01u-3939	RV_1,187.04a tava tye pito rasā rajāṃsy anu viṣṭhitāḥ /	tava tye pito rasāḥ rajāṃsi anu viṣṭhitāḥ 
SA_GV01_rv_hn01u-3940	RV_1,187.04c divi vātā iva śritāḥ //	divi vātāḥ iva śritāḥ 
SA_GV01_rv_hn01u-3941	RV_1,187.05a tava tye pito dadatas tava svādiṣṭha te pito /	tava tye pito dadataḥ tava svādiṣṭha te pito 
SA_GV01_rv_hn01u-3942	RV_1,187.05c pra svādmāno rasānāṃ tuvigrīvā iverate //	pra svādmānaḥ rasānām tuvi grīvāḥ iva īrate 
SA_GV01_rv_hn01u-3943	RV_1,187.06a tve pito mahānāṃ devānām mano hitam /	tve pito mahānām devānām manaḥ hitam 
SA_GV01_rv_hn01u-3944	RV_1,187.06c akāri cāru ketunā tavāhim avasāvadhīt //	akāri cāru ketunā tava ahim avasā avadhīt 
SA_GV01_rv_hn01u-3945	RV_1,187.07a yad ado pito ajagan vivasva parvatānām /	yat adaḥ pito ajagan vivasva parvatānām 
SA_GV01_rv_hn01u-3946	RV_1,187.07c atrā cin no madho pito 'ram bhakṣāya gamyāḥ //	atrā cit naḥ madho pito ram bhakṣāya gamyāḥ 
SA_GV01_rv_hn01u-3947	RV_1,187.08a yad apām oṣadhīnām pariṃśam āriśāmahe /	yat apām oṣadhīnām pariṃśam āriśāmahe 
SA_GV01_rv_hn01u-3948	RV_1,187.08c vātāpe pīva id bhava //	vāta āpe pīvaḥ id bhava 
SA_GV01_rv_hn01u-3949	RV_1,187.09a yat te soma gavāśiro yavāśiro bhajāmahe /	yat te soma gavāśiraḥ yava āśiraḥ bhajāmahe 
SA_GV01_rv_hn01u-3950	RV_1,187.09c vātāpe pīva id bhava //	vāta āpe pīvaḥ id bhava 
SA_GV01_rv_hn01u-3951	RV_1,187.10a karambha oṣadhe bhava pīvo vṛkka udārathiḥ /	karambhaḥ oṣadhe bhava pīvaḥ vṛkkaḥ udārathiḥ 
SA_GV01_rv_hn01u-3952	RV_1,187.10c vātāpe pīva id bhava //	vāta āpe pīvaḥ id bhava 
SA_GV01_rv_hn01u-3953	RV_1,187.11a taṃ tvā vayam pito vacobhir gāvo na havyā suṣūdima /	tam tvā vayam pito vacobhiḥ gāvaḥ na havyā suṣūdima 
SA_GV01_rv_hn01u-3954	RV_1,187.11c devebhyas tvā sadhamādam asmabhyaṃ tvā sadhamādam //	devebhyaḥ tvā sadhamādam asmabhyam tvā sadhamādam 
SA_GV01_rv_hn01u-3955	RV_1,188.01a samiddho adya rājasi devo devaiḥ sahasrajit /	samiddhaḥ adya rājasi devaḥ devaiḥ sahasra jit 
SA_GV01_rv_hn01u-3956	RV_1,188.01c dūto havyā kavir vaha //	dūtaḥ havyā kaviḥ vaha 
SA_GV01_rv_hn01u-3957	RV_1,188.02a tanūnapād ṛtaṃ yate madhvā yajñaḥ sam ajyate /	tanūnapāt ṛtam yate madhvā yajñaḥ sam ajyate 
SA_GV01_rv_hn01u-3958	RV_1,188.02c dadhat sahasriṇīr iṣaḥ //	dadhat sahasriṇīḥ iṣaḥ 
SA_GV01_rv_hn01u-3959	RV_1,188.03a ājuhvāno na īḍyo devāṃ ā vakṣi yajñiyān /	ājuhvānaḥ naḥ īḍyaḥ devān ā vakṣi yajñiyān 
SA_GV01_rv_hn01u-3960	RV_1,188.03c agne sahasrasā asi //	agne sahasra sāḥ asi 
SA_GV01_rv_hn01u-3961	RV_1,188.04a prācīnam barhir ojasā sahasravīram astṛṇan /	prācīnam barhiḥ ojasā sahasra vīram astṛṇan 
SA_GV01_rv_hn01u-3962	RV_1,188.04c yatrādityā virājatha //	yatra ādityāḥ virājatha 
SA_GV01_rv_hn01u-3963	RV_1,188.05a virāṭ samrāḍ vibhvīḥ prabhvīr bahvīś ca bhūyasīś ca yāḥ /	virāj samrāj vibhvīḥ prabhvīḥ bahvīḥ ca bhūyasīḥ ca yāḥ 
SA_GV01_rv_hn01u-3964	RV_1,188.05c duro ghṛtāny akṣaran //	duraḥ ghṛtāni akṣaran 
SA_GV01_rv_hn01u-3965	RV_1,188.06a surukme hi supeśasādhi śriyā virājataḥ /	su rukme hi supeśasā adhi śriyā virājataḥ 
SA_GV01_rv_hn01u-3966	RV_1,188.06c uṣāsāv eha sīdatām //	uṣāḥ asau ā iha sīdatām 
SA_GV01_rv_hn01u-3967	RV_1,188.07a prathamā hi suvācasā hotārā daivyā kavī /	prathamā hi suvācasā hotārā daivyā kavī 
SA_GV01_rv_hn01u-3968	RV_1,188.07c yajñaṃ no yakṣatām imam //	yajñam naḥ yakṣatām imam 
SA_GV01_rv_hn01u-3969	RV_1,188.08a bhāratīḷe sarasvati yā vaḥ sarvā upabruve /	bhārati iḍe sarasvati yāḥ vaḥ sarvāḥ upabruve 
SA_GV01_rv_hn01u-3970	RV_1,188.08c tā naś codayata śriye //	tāḥ naḥ codayata śriye 
SA_GV01_rv_hn01u-3971	RV_1,188.09a tvaṣṭā rūpāṇi hi prabhuḥ paśūn viśvān samānaje /	tvaṣṭā rūpāṇi hi prabhuḥ paśūn viśvān samānaje 
SA_GV01_rv_hn01u-3972	RV_1,188.09c teṣāṃ na sphātim ā yaja //	teṣām na sphātim ā yaja 
SA_GV01_rv_hn01u-3973	RV_1,188.10a upa tmanyā vanaspate pātho devebhyaḥ sṛja /	upa tmanyā vanaspate pāthaḥ devebhyaḥ sṛja 
SA_GV01_rv_hn01u-3974	RV_1,188.10c agnir havyāni siṣvadat //	agniḥ havyāni siṣvadat 
SA_GV01_rv_hn01u-3975	RV_1,188.11a purogā agnir devānāṃ gāyatreṇa sam ajyate /	purogāḥ agniḥ devānām gāyatreṇa sam ajyate 
SA_GV01_rv_hn01u-3976	RV_1,188.11c svāhākṛtīṣu rocate //	svāhākṛtīṣu rocate 
SA_GV01_rv_hn01u-3977	RV_1,189.01a agne naya supathā rāye asmān viśvāni deva vayunāni vidvān /	agne naya su pathā rāye asmān viśvāni deva vayunāni vidvān 
SA_GV01_rv_hn01u-3978	RV_1,189.01c yuyodhy asmaj juhurāṇam eno bhūyiṣṭhāṃ te namauktiṃ vidhema //	yuyodhi asmat juhurāṇam enaḥ bhūyiṣṭhām te namauktim vidhema 
SA_GV01_rv_hn01u-3979	RV_1,189.02a agne tvam pārayā navyo asmān svastibhir ati durgāṇi viśvā /	agne tvam pāraya navyaḥ asmān svastibhiḥ ati durgāṇi viśvā 
SA_GV01_rv_hn01u-3980	RV_1,189.02c pūś ca pṛthvī bahulā na urvī bhavā tokāya tanayāya śaṃ yoḥ //	pūḥ ca pṛthvī bahulā naḥ urvī bhava tokāya tanayāya śam yoḥ 
SA_GV01_rv_hn01u-3981	RV_1,189.03a agne tvam asmad yuyodhy amīvā anagnitrā abhy amanta kṛṣṭīḥ /	agne tvam asmat yuyodhi amīvāḥ anagnitrāḥ abhī amanta kṛṣṭīḥ 
SA_GV01_rv_hn01u-3982	RV_1,189.03c punar asmabhyaṃ suvitāya deva kṣāṃ viśvebhir amṛtebhir yajatra //	punar asmabhyam suvitāya deva kṣām viśvebhiḥ amṛtebhiḥ yajatra 
SA_GV01_rv_hn01u-3983	RV_1,189.04a pāhi no agne pāyubhir ajasrair uta priye sadana ā śuśukvān /	pāhi naḥ agne pāyubhiḥ ajasraiḥ uta priye sadane ā śuśukvān 
SA_GV01_rv_hn01u-3984	RV_1,189.04c mā te bhayaṃ jaritāraṃ yaviṣṭha nūnaṃ vidan māparaṃ sahasvaḥ //	mā te bhayam jaritāram yaviṣṭha nūnam vidat mā aparam sahasvas 
SA_GV01_rv_hn01u-3985	RV_1,189.05a mā no agne 'va sṛjo aghāyāviṣyave ripave ducchunāyai /	mā naḥ agne vaḥ sṛjaḥ aghāya aviṣyave ripave ducchunāyai 
SA_GV01_rv_hn01u-3986	RV_1,189.05c mā datvate daśate mādate no mā rīṣate sahasāvan parā dāḥ //	mā datvate daśate mā adate na u mā rīṣate sahasāvan parā dāḥ 
SA_GV01_rv_hn01u-3987	RV_1,189.06a vi gha tvāvāṃ ṛtajāta yaṃsad gṛṇāno agne tanve varūtham /	vi gha tvāvān ṛta jāta yaṃsat gṛṇānaḥ agne tanve varūtham 
SA_GV01_rv_hn01u-3988	RV_1,189.06c viśvād ririkṣor uta vā ninitsor abhihrutām asi hi deva viṣpaṭ //	viśvāt ririkṣoḥ uta vā ninitsoḥ abhihru tām asi hi deva viṣpaṭ 
SA_GV01_rv_hn01u-3989	RV_1,189.07a tvaṃ tāṃ agna ubhayān vi vidvān veṣi prapitve manuṣo yajatra /	tvam tām agne ubhayān vi vidvān veṣi prapitve manuṣaḥ yajatra 
SA_GV01_rv_hn01u-3990	RV_1,189.07c abhipitve manave śāsyo bhūr marmṛjenya uśigbhir nākraḥ //	abhipitve manave śāsyaḥ bhūḥ marmṛjenyaḥ uśigbhiḥ na akraḥ 
SA_GV01_rv_hn01u-3991	RV_1,189.08a avocāma nivacanāny asmin mānasya sūnuḥ sahasāne agnau /	avocāma nivacanāni asmin mānasya sūnuḥ sahasāne agnau 
SA_GV01_rv_hn01u-3992	RV_1,189.08c vayaṃ sahasram ṛṣibhiḥ sanema vidyāmeṣaṃ vṛjanaṃ jīradānum //	vayam sahasram ṛṣibhiḥ sanema vidyāma iṣam vṛjanam jīra dānum 
SA_GV01_rv_hn01u-3993	RV_1,190.01a anarvāṇaṃ vṛṣabham mandrajihvam bṛhaspatiṃ vardhayā navyam arkaiḥ /	anarvāṇam vṛṣabham mandra jihvam bṛhaspatim vardhaya navyam arkaiḥ 
SA_GV01_rv_hn01u-3994	RV_1,190.01c gāthānyaḥ suruco yasya devā āśṛṇvanti navamānasya martāḥ //	gāthānyaḥ su rucaḥ yasya devāḥ āśṛṇvanti navamānasya martāḥ 
SA_GV01_rv_hn01u-3995	RV_1,190.02a tam ṛtviyā upa vācaḥ sacante sargo na yo devayatām asarji /	tam ṛtviyāḥ upa vācaḥ sacante sargaḥ na yaḥ devayatām asarji 
SA_GV01_rv_hn01u-3996	RV_1,190.02c bṛhaspatiḥ sa hy añjo varāṃsi vibhvābhavat sam ṛte mātariśvā //	bṛhaspatiḥ sa hi añjas varāṃsi vibhvā abhavat sam ṛte mātariśvā 
SA_GV01_rv_hn01u-3997	RV_1,190.03a upastutiṃ namasa udyatiṃ ca ślokaṃ yaṃsat saviteva pra bāhū /	upastutim namase udyatim ca ślokam yaṃsat savitā iva pra bāhū 
SA_GV01_rv_hn01u-3998	RV_1,190.03c asya kratvāhanyo yo asti mṛgo na bhīmo arakṣasas tuviṣmān //	asya kratvā ahanyaḥ yaḥ asti mṛgaḥ na bhīmaḥ arakṣasaḥ tuviṣmān 
SA_GV01_rv_hn01u-3999	RV_1,190.04a asya śloko divīyate pṛthivyām atyo na yaṃsad yakṣabhṛd vicetāḥ /	asya ślokaḥ divi īyate pṛthivyām atyaḥ na yaṃsat yakṣa bhṛt vicetāḥ 
SA_GV01_rv_hn01u-4000	RV_1,190.04c mṛgāṇāṃ na hetayo yanti cemā bṛhaspater ahimāyāṃ abhi dyūn //	mṛgāṇām na hetayaḥ yanti ca imāḥ bṛhaspateḥ ahi māyām abhi dyūn 
SA_GV01_rv_hn01u-4001	RV_1,190.05a ye tvā devosrikam manyamānāḥ pāpā bhadram upajīvanti pajrāḥ /	ye tvā deva usrikam manyamānāḥ pāpāḥ bhadram upajīvanti pajrāḥ 
SA_GV01_rv_hn01u-4002	RV_1,190.05c na dūḍhye anu dadāsi vāmam bṛhaspate cayasa it piyārum //	na dūḍhye anu dadāsi vāmam bṛhaspate cayase id piyārum 
SA_GV01_rv_hn01u-4003	RV_1,190.06a supraituḥ sūyavaso na panthā durniyantuḥ pariprīto na mitraḥ /	su praituḥ sū yavasaḥ na panthāḥ durniyantuḥ pariprītaḥ na mitraḥ 
SA_GV01_rv_hn01u-4004	RV_1,190.06c anarvāṇo abhi ye cakṣate no 'pīvṛtā aporṇuvanto asthuḥ //	anarvāṇaḥ abhi ye cakṣate na u pīvṛtāḥ aporṇuvantaḥ asthuḥ 
SA_GV01_rv_hn01u-4005	RV_1,190.07a saṃ yaṃ stubho 'vanayo na yanti samudraṃ na sravato rodhacakrāḥ /	sam yam stubhaḥ vanayaḥ na yanti samudram na sravataḥ rodha cakrāḥ 
SA_GV01_rv_hn01u-4006	RV_1,190.07c sa vidvāṃ ubhayaṃ caṣṭe antar bṛhaspatis tara āpaś ca gṛdhraḥ //	sa vidvān ubhayam caṣṭe antar bṛhaspatiḥ taraḥ āpaḥ ca gṛdhraḥ 
SA_GV01_rv_hn01u-4007	RV_1,190.08a evā mahas tuvijātas tuviṣmān bṛhaspatir vṛṣabho dhāyi devaḥ /	eva mahaḥ tuvi jātaḥ tuviṣmān bṛhaspatiḥ vṛṣabhaḥ dhāyi devaḥ 
SA_GV01_rv_hn01u-4008	RV_1,190.08c sa na stuto vīravad dhātu gomad vidyāmeṣaṃ vṛjanaṃ jīradānum //	sa naḥ stutaḥ vīravat dhātu gomat vidyāma iṣam vṛjanam jīra dānum 
SA_GV01_rv_hn01u-4009	RV_1,191.01a kaṅkato na kaṅkato 'tho satīnakaṅkataḥ /	kaṅkataḥ na kaṅkataḥ satīna kaṅkataḥ 
SA_GV01_rv_hn01u-4010	RV_1,191.01c dvāv iti pluṣī iti ny adṛṣṭā alipsata //	dvau iti pluṣī iti ni adṛṣṭāḥ alipsata 
SA_GV01_rv_hn01u-4011	RV_1,191.02a adṛṣṭān hanty āyaty atho hanti parāyatī /	adṛṣṭān hanti āyatī atha u hanti parāyatī 
SA_GV01_rv_hn01u-4012	RV_1,191.02c atho avaghnatī hanty atho pinaṣṭi piṃṣatī //	atha u avaghnatī hanti atha u pinaṣṭi piṃṣatī 
SA_GV01_rv_hn01u-4013	RV_1,191.03a śarāsaḥ kuśarāso darbhāsaḥ sairyā uta /	śarāsaḥ kuśarāsaḥ darbhāsaḥ sairyāḥ uta 
SA_GV01_rv_hn01u-4014	RV_1,191.03c mauñjā adṛṣṭā vairiṇāḥ sarve sākaṃ ny alipsata //	mauñjāḥ adṛṣṭāḥ vairiṇāḥ sarve sākam ni alipsata 
SA_GV01_rv_hn01u-4015	RV_1,191.04a ni gāvo goṣṭhe asadan ni mṛgāso avikṣata /	ni gāvaḥ goṣṭhe asadan ni mṛgāsaḥ avikṣata 
SA_GV01_rv_hn01u-4016	RV_1,191.04c ni ketavo janānāṃ ny adṛṣṭā alipsata //	ni ketavaḥ janānām ni adṛṣṭāḥ alipsata 
SA_GV01_rv_hn01u-4017	RV_1,191.05a eta u tye praty adṛśran pradoṣaṃ taskarā iva /	ete u tye prati adṛśran pradoṣam taskarāḥ iva 
SA_GV01_rv_hn01u-4018	RV_1,191.05c adṛṣṭā viśvadṛṣṭāḥ pratibuddhā abhūtana //	adṛṣṭāḥ viśva dṛṣṭāḥ pratibuddhāḥ abhūtana 
SA_GV01_rv_hn01u-4019	RV_1,191.06a dyaur vaḥ pitā pṛthivī mātā somo bhrātāditiḥ svasā /	dyauḥ vaḥ pitā pṛthivī mātā somaḥ bhrātā aditiḥ svasā 
SA_GV01_rv_hn01u-4020	RV_1,191.06c adṛṣṭā viśvadṛṣṭās tiṣṭhatelayatā su kam //	adṛṣṭāḥ viśva dṛṣṭāḥ tiṣṭhata ilayata su kam 
SA_GV01_rv_hn01u-4021	RV_1,191.07a ye aṃsyā ye aṅgyāḥ sūcīkā ye prakaṅkatāḥ /	ye aṃsyāḥ ye aṅgyāḥ sūcīkāḥ ye prakaṅkatāḥ 
SA_GV01_rv_hn01u-4022	RV_1,191.07c adṛṣṭāḥ kiṃ caneha vaḥ sarve sākaṃ ni jasyata //	adṛṣṭāḥ kim cana iha vaḥ sarve sākam ni jasyata 
SA_GV01_rv_hn01u-4023	RV_1,191.08a ut purastāt sūrya eti viśvadṛṣṭo adṛṣṭahā /	ud purastāt sūryaḥ eti viśva dṛṣṭaḥ adṛṣṭa hā 
SA_GV01_rv_hn01u-4024	RV_1,191.08c adṛṣṭān sarvāñ jambhayan sarvāś ca yātudhānyaḥ //	adṛṣṭān sarvām jambhayan sarvāḥ ca yātudhānyaḥ 
SA_GV01_rv_hn01u-4025	RV_1,191.09a ud apaptad asau sūryaḥ puru viśvāni jūrvan /	ud apaptat asau sūryaḥ puru viśvāni jūrvan 
SA_GV01_rv_hn01u-4026	RV_1,191.09c ādityaḥ parvatebhyo viśvadṛṣṭo adṛṣṭahā //	ādityaḥ parvatebhyaḥ viśva dṛṣṭaḥ adṛṣṭa hā 
SA_GV01_rv_hn01u-4027	RV_1,191.10a sūrye viṣam ā sajāmi dṛtiṃ surāvato gṛhe /	sūrye viṣam ā sajāmi dṛtim surāvataḥ gṛhe 
SA_GV01_rv_hn01u-4028	RV_1,191.10c so cin nu na marāti no vayam marāmāre asya yojanaṃ hariṣṭhā madhu tvā madhulā cakāra //	sā u cit nu na marāti na u vayam marāma āre asya yojanam hariṣṭhāḥ madhu tvā madhulā cakāra 
SA_GV01_rv_hn01u-4029	RV_1,191.11a iyattikā śakuntikā sakā jaghāsa te viṣam /	iyattikā śakuntikā sakā jaghāsa te viṣam 
SA_GV01_rv_hn01u-4030	RV_1,191.11c so cin nu na marāti no vayam marāmāre asya yojanaṃ hariṣṭhā madhu tvā madhulā cakāra //	sā u cit nu na marāti na u vayam marāma āre asya yojanam hariṣṭhāḥ madhu tvā madhulā cakāra 
SA_GV01_rv_hn01u-4031	RV_1,191.12a triḥ sapta viṣpuliṅgakā viṣasya puṣyam akṣan /	tris sapta viṣpuliṅgakā viṣasya puṣyam akṣan 
SA_GV01_rv_hn01u-4032	RV_1,191.12c tāś cin nu na maranti no vayam marāmāre asya yojanaṃ hariṣṭhā madhu tvā madhulā cakāra //	tāḥ cit nu na maranti na u vayam marāma āre asya yojanam hariṣṭhāḥ madhu tvā madhulā cakāra 
SA_GV01_rv_hn01u-4033	RV_1,191.13a navānāṃ navatīnāṃ viṣasya ropuṣīṇām /	navānām navatīnām viṣasya ropuṣīṇām 
SA_GV01_rv_hn01u-4034	RV_1,191.13c sarvāsām agrabhaṃ nāmāre asya yojanaṃ hariṣṭhā madhu tvā madhulā cakāra //	sarvāsām agrabham nāma āre asya yojanam hariṣṭhāḥ madhu tvā madhulā cakāra 
SA_GV01_rv_hn01u-4035	RV_1,191.14a triḥ sapta mayūryaḥ sapta svasāro agruvaḥ /	tris sapta mayūryaḥ sapta svasāraḥ agruvaḥ 
SA_GV01_rv_hn01u-4036	RV_1,191.14c tās te viṣaṃ vi jabhrira udakaṃ kumbhinīr iva //	tāḥ te viṣam vi jabhrire udakam kumbhinīḥ iva 
SA_GV01_rv_hn01u-4037	RV_1,191.15a iyattakaḥ kuṣumbhakas takam bhinadmy aśmanā /	iyattakaḥ kuṣumbhakaḥ takam bhinadmi aśmanā 
SA_GV01_rv_hn01u-4038	RV_1,191.15c tato viṣam pra vāvṛte parācīr anu saṃvataḥ //	tatas viṣam pra vāvṛte parācīḥ anu saṃvataḥ 
SA_GV01_rv_hn01u-4039	RV_1,191.16a kuṣumbhakas tad abravīd gireḥ pravartamānakaḥ /	kuṣumbhakaḥ tat abravīt gireḥ pravartamānakaḥ 
SA_GV01_rv_hn01u-4040	RV_1,191.16c vṛścikasyārasaṃ viṣam arasaṃ vṛścika te viṣam //	vṛścikasya arasam viṣam arasam vṛścika te viṣam 
