segmentnr	original	analyzed
SA_GK19_bahcar8u-0	aṣṭama ucchvāsaḥ	aṣṭamaḥ ucchvāsaḥ 
SA_GK19_bahcar8u-1	sahasā saṃpādayatā manorathaprārthitāni vastūni /	sahasā saṃpādayatā manoratha prārthitāni vastūni 
SA_GK19_bahcar8u-2	daivenāpi kriyate bhavyānāṃ pūrvaseveva // 8.1 //	daivena api kriyate bhavyānām pūrva sevā iva 
SA_GK19_bahcar8u-3	vidvajjanasaṃparko naṣṭeṣṭajñātidarśanābhyudayaḥ /	              
SA_GK19_bahcar8u-4	kasya na sukhāya bhavane bhavati mahāratnalābhaśca // 8.2 //	kasya na sukhāya bhavane bhavati mahā ratna lābhaḥ ca 
SA_GK19_bahcar8u-5	athāparedyurutthāya pārthivastasmād grāmakānnirgatya viveśa vindhyāṭavīm /	atha aparedyus utthāya pārthivaḥ tasmāt grāmakāt nirgatya viveśa vindhya aṭavīm 
SA_GK19_bahcar8u-6	āṭa ca tasyāmitaścetaśca subahūndivasān /	ca tasyām itas ca itas ca su bahūn divasān 
SA_GK19_bahcar8u-7	ekadā tu bhūpaterbhramata evāṭavikasāmantasya śarabhaketoḥ sūnurvyāghraketurnāma kuto 'pi kajjalaśyāmalaśyāmalatāvalayenādhilalāṭamuccaiḥ kṛtamaulibandham,	ekadā tu bhūpateḥ bhramataḥ eva āṭavika sāmantasya śarabhaketoḥ sūnuḥ vyāghraketuḥ nāma kajjala śyāmala śyāma latā valayena adhi lalāṭam uccais kṛta maulibandham 
SA_GK19_bahcar8u-8	andhakāriṇīmakāraṇabhuvā bhrakuṭibhaṅgena triśākhena triśākhena triyāmāmiva sāhasasahacāriṇīṃ lalāṭasthalīṃ sadā samudvahantam,	andha kāriṇīm akāraṇa bhuvā bhrakuṭi bhaṅgena triśākhena triśākhena triyāmām iva sāhasa sahacāriṇīm lalāṭa sthalīm sadā samudvahantam 
SA_GK19_bahcar8u-9	avataṃsitaikaśukapakṣakaprabhāharitāyamānena pinaddhakācarakācamaṇikarṇikena śravaṇena śobhamānam,	avataṃsita eka śuka pakṣaka prabhā haritāyamānena pinaddha kācara kācamaṇi karṇikena śravaṇena śobhamānam 
SA_GK19_bahcar8u-10	kiñciccullasya praviralapakṣmaṇaścakṣuṣaḥ sahajena rāgarociṣā rasāyanarasopayuktaṃ tārakṣavaṃ kṣatajamiva kṣarantam,	kiñcid cullasya pravirala pakṣmaṇaḥ cakṣuṣaḥ sahajena rāga rociṣā rasāyana rasa upayuktam tārakṣavam kṣatajam iva kṣarantam 
SA_GK19_bahcar8u-11	avanāṭanāsikam cipiṭādharam,	avanāṭa nāsikam cipiṭa adharam 
SA_GK19_bahcar8u-12	cikinacibukam,	cikina cibukam 
SA_GK19_bahcar8u-13	apīnahanūtkaṭakapolakūṭāsthiparyantamīṣadavāgragrīvābandham,	apīna hanu utkaṭa kapola kūṭa asthi paryantam īṣat avāgra grīvā bandham 
SA_GK19_bahcar8u-14	skhannaskandhārdhabhāgam,	skhanna skandha ardha bhāgam 
SA_GK19_bahcar8u-15	anavaratakaṭhinakodaṇḍakuṇḍalīkaraṇakarkaśavyāyāmavistāritenāṃsalenorasā hasantamiva taṭaśilāprathimānaṃ vindhyagireḥ,	anavarata kaṭhina kodaṇḍa kuṇḍalīkaraṇa karkaśa vyāyāma vistāritena aṃsalena urasā hasantam iva taṭa śilā prathimānam vindhya gireḥ 
SA_GK19_bahcar8u-16	ajagaragarīyasā ca bhujayugalena laghayantaṃ tuhinaśailaśāladrumāṇāṃ drāghimāṇam,	ajagara garīyasā ca bhuja yugalena laghayantam tuhina śaila śāla drumāṇām drāghimāṇam 
SA_GK19_bahcar8u-17	varāhabālavalitabandhanābhirnāgadamanajūṭikāvāṭikābhirjaṭilīkṛtapṛṣṭhe prakoṣṭhe pratiṣṭhāṃ gataṃ godantamaṇicitraṃ trāpuṣaṃ valayaṃ bibhrāṇam,	varāha bāla valita bandhanābhiḥ nāgadamana jūṭikā vāṭikābhiḥ jaṭilīkṛta pṛṣṭhe prakoṣṭhe pratiṣṭhām gatam godanta maṇi citram trāpuṣam valayam bibhrāṇam 
SA_GK19_bahcar8u-18	atundilamapi tuṇḍibham,	a tundilam api tuṇḍibham 
SA_GK19_bahcar8u-19	ahīramaṇicarmanirmitapaṭṭikayościtracitrakatvaktārakitaparivārayā saṃkubjājinajālakitayā	ahīra maṇi carma nirmita paṭṭikayoḥ citra citraka tvac tārakita parivārayā saṃkubja ajina jālakitayā 
SA_GK19_bahcar8u-20	śṛṅgamayamasṛṇamuṣṭibhāgabhāsvarayā pāradarasaleśaliptasamastamastikayā kṛpāṇyā karalitaviśaṅkaṭakaṭipradeśam,	śṛṅga maya masṛṇa muṣṭi bhāga bhāsvarayā pārada rasa leśa lipta samasta mastikayā kṛpāṇyā karalita viśaṅkaṭa kaṭi pradeśam 
SA_GK19_bahcar8u-21	prathamayauvanollikhyamānamadyabhāgabhraṣṭamāṃsabharitāviva sthavīyasāvūrudamḍau dadhatam,	prathama yauvana ullikhyamāna madya bhāga bhraṣṭa māṃsa bharitau iva sthavīyasau ūru damḍau dadhatam 
SA_GK19_bahcar8u-22	acchabhallacarmamayena bhallīprāyaprabhūtaśarabhṛtā śabalaśārdūlacarmapaṭapīḍite	acchabhalla carma mayena bhallī prāya prabhūta śarabhṛtā śabala śārdūla carma paṭa pīḍite 
SA_GK19_bahcar8u-23	nālikulakālakambalalolalomnā pṛṣṭhabhāgabhājā bhasrābharaṇena pallavitamiva kārśyamupadarśayantam	nāli kula kāla kambala lola lomnā pṛṣṭha bhāga bhājā bhasra ābharaṇena pallavitam iva kārśyam upadarśayantam 
SA_GK19_bahcar8u-24	uttaratribhāgottaṃsitacāṣapicchacāruśikhare khadirajaṭānirmāṇe kharaprāṇe pracuramayūrapittapatralatācitritatvaci	uttara tri bhāga uttaṃsita cāṣa piccha cāru śikhare khadira jaṭā nirmāṇe khara prāṇe pracura mayūra pitta patra latā citrita tvaci 
SA_GK19_bahcar8u-25	tvacisāraguṇe guruṇi vāmaskandhādhyāsitadhanuṣi doṣi lambamānenāvākśirasā śitaśarakṛttaikanalakavivarapraveśitetarajaṅgajanitasvastikabandhena	tvaci sāra guṇe guruṇi vāma skandha adhyāsita dhanuṣi doṣi lambamānena avākśirasā śita śara kṛtta eka nalaka vivara praveśita itarajaṅga janita svastika bandhena 
SA_GK19_bahcar8u-26	bandhūkalohitarudhirarājirañjitaghrāṇavartmanā vapurvitativyaktavibhāvyamānakomalakroḍaromaśuklimnā	bandhūka lohita rudhira rāji rañjita ghrāṇa vartmanā vapuḥ vitati vyakta vibhāvyamāna komala kroḍa roma śuklimnā 
SA_GK19_bahcar8u-27	śaśena śitāṭanīśikhāgragrathitagrīveṇa cāpāvṛtacañcūttānatāmratālunā tittiriṇā varṇakamuṣṭimiva mṛgayāyāḥ,	śaśena śita aṭanī śikhā agra grathita grīveṇa cāpa āvṛta cañcu uttāna tāmra tālunā tittiriṇā varṇaka muṣṭim iva mṛgayāyāḥ 
SA_GK19_bahcar8u-28	darśayantam,	darśayantam 
SA_GK19_bahcar8u-29	viṣamaviṣadūṣitavadanena ca vikarṇena kṛṣṇāhineva mūlagṛhītena vyagradakṣiṇakarāgram,	viṣama viṣa dūṣita vadanena ca vikarṇena kṛṣṇa ahinā iva mūla gṛhītena vyagra dakṣiṇa kara agram 
SA_GK19_bahcar8u-30	jaṅgamamiva giritaṭatamālapādapam,	jaṅgamam iva giri taṭa tamāla pādapam 
SA_GK19_bahcar8u-31	yantrollikhitamaśmasārastambhamiva bhramantama,	yantra ullikhitam aśmasāra stambham iva bhramantam 
SA_GK19_bahcar8u-32	añjanaśilācchedamiva calantam,	añjana śilā ācchedam iva calantam 
SA_GK19_bahcar8u-33	ayaḥsāramiva girervindhyasya galantam,	ayaḥ sāram iva gireḥ vindhyasya galantam 
SA_GK19_bahcar8u-34	pākalaṃ karikulānām,	pākalam kari kulānām 
SA_GK19_bahcar8u-35	kālapāśaṃ kuraṅgayūthānām,	kālapāśam kuraṅga yūthānām 
SA_GK19_bahcar8u-36	dhūmaketuṃ mṛgarājacakrāṇām,	dhūmaketum mṛgarāja cakrāṇām 
SA_GK19_bahcar8u-37	mahānavamīmahaṃ mahīṣamaṇḍalānām,	mahānavamīm aham mahīṣa maṇḍalānām 
SA_GK19_bahcar8u-38	hṛdayamiva hiṃsāyāḥ,	hṛdayam iva hiṃsāyāḥ 
SA_GK19_bahcar8u-39	phalamiṃva pāpasya,	phalam iṃva pāpasya 
SA_GK19_bahcar8u-40	kāraṇamiva kalikālasya,	kāraṇam iva kali kālasya 
SA_GK19_bahcar8u-41	kāmukamiva kālarātreḥ śabarayuvānamādāyājagāma /	kāmukam iva kālarātreḥ śabara yuvānam ādāya ājagāma 
SA_GK19_bahcar8u-42	dūre ca sthāpayitvā vijñāpayāṃbabhūva--deva/	dūre ca sthāpayitvā vijñāpayāṃbabhūva deva 
SA_GK19_bahcar8u-43	sarvasyāsya vindhyasya svāmī sarvapallīpatīnāṃ prāgraharaḥ śabarasenāpatirbhūkampo nāma /	sarvasya asya vindhyasya svāmī sarva pallī patīnām prāgra haraḥ śabara senāpatiḥ bhūkampaḥ nāma 
SA_GK19_bahcar8u-44	tasyāyaṃ nirghātanāmā svasrīyaḥ sakalasyāsya vindhyakāntārāraṇyasya parṇānāmapyabhijñaḥ kimuta pradeśānām /	tasya ayam nirghāta nāmā svasrīyaḥ sakalasya asya vindhya kāntāra araṇyasya parṇānām api abhijñaḥ kim uta pradeśānām 
SA_GK19_bahcar8u-45	enaṃ pṛcchatu devo yogyo 'yamājñāṃ kartum' /	enam pṛcchatu devaḥ yogyaḥ yama ājñām kartum 
SA_GK19_bahcar8u-46	iti kathite ca nirgātastu kṣititalanihitamauliḥ praṇāmamakarot /	iti kathite ca nirgātaḥ tu kṣiti tala nihita mauliḥ praṇāmam akarot 
SA_GK19_bahcar8u-47	upaninye ca tittiriṇā saha śaśopāyanam /	upaninye ca tittiriṇā saha śaśa upāyanam 
SA_GK19_bahcar8u-48	avanipatistu saṃmānayansvayameva tamaprākṣīt--“aṅga/	avanipatiḥ tu saṃmānayan svayam eva tam aprākṣīt aṅga 
SA_GK19_bahcar8u-49	abhijñā yūyamasya sarvasyoddeśasya?	abhijñāḥ yūyam asya sarvasya uddeśasya 
SA_GK19_bahcar8u-50	vihāraśīlāśca divasaṣveteṣu bhavantaḥ?	vihāra śīlāḥ ca divasaṣu eteṣu bhavantaḥ 
SA_GK19_bahcar8u-51	senāpatervānyasya vā tadanujīvinaḥ kasyacidudārarūpa nārī na gatā bhaveddarśanagocaram?' iti /	senāpateḥ vā anyasya vā tad anujīvinaḥ kasyacid udāra rūpa nārī na gatā bhavet darśana gocaram iti 
SA_GK19_bahcar8u-52	nirghātastu bhūpālālāpanaprasādenātmānaṃ bahumanyamānaḥ praṇanāma,	nirghātaḥ tu bhūpāla ālāpana prasādena ātmānam bahu manyamānaḥ praṇanāma 
SA_GK19_bahcar8u-53	darśitādaraṃ ca vyajñāpayat--“deva/	darśita ādaram ca vyajñāpayat deva 
SA_GK19_bahcar8u-54	prāyeṇātra hiraṇyo 'pi nāparigatāḥ saṃcaranti senāpateḥ,	prāyeṇa atra na a parigatāḥ saṃcaranti senāpateḥ 
SA_GK19_bahcar8u-55	kuta eva nāryaḥ?	kutas eva nāryaḥ 
SA_GK19_bahcar8u-56	nāpyevaṃrūpā kācidabalā /	nā api evaṃrūpā kācid abalā 
SA_GK19_bahcar8u-57	tathāpi devādeśādidānīmanveṣaṇaṃ prati pratidinamananyakṛtyaiḥ kriyate yatnaḥ /	tathā api deva ādeśāt idānīm anveṣaṇam prati pratidinam ananya kṛtyaiḥ kriyate yatnaḥ 
SA_GK19_bahcar8u-58	itaścārdhagavyūtimātra eva munimahite mahati mahīdharamālāmūlaruhi mahīruhāṃ ṣaṇḍe 'pi piṇḍapātī prabhūtāntevāsiparivṛtaḥ pārāśarī divākaramitranāmā  #	itas ca ardha gavyūti mātre eva muni mahite mahati mahīdhara mālā mūla ruhi mahīruhām ṣaṇḍe pi piṇḍapātī prabhūta antevāsi parivṛtaḥ pārāśarī divākaramitra nāmā 
SA_GK19_bahcar8u-59	girinadīmāśritya prativasati,	giri nadīm āśritya prativasati 
SA_GK19_bahcar8u-60	sa yadi vindedvārtām' iti /	sa yadi vindet vārtām iti 
SA_GK19_bahcar8u-61	tacchru tvā narapatiracintayat--śrūyate hi tatrabhavataḥ sugṛhītanāmnaḥ svargatasya	tat śru tvā narapatiḥ acintayat śrūyate hi tatrabhavataḥ su gṛhīta nāmnaḥ svargatasya 
SA_GK19_bahcar8u-62	grahavarmaṇo bālamitraṃ maitrāyaṇīyastrayīṃ vihāya brāhnaṇāyano vidvānutpannasamādhiḥ	grahavarmaṇaḥ bāla mitram maitrāyaṇīyaḥ trayīm vihāya brāhnaṇāyanaḥ vidvān utpanna samādhiḥ 
SA_GK19_bahcar8u-63	saugate mate yuvaiva kāṣāyāṇi gṛhītavān' iti /	saugate mate yuvā eva kāṣāyāṇi gṛhītavān iti 
SA_GK19_bahcar8u-64	prāyaśaśca janasya janayati suhṛdapi dṛṣṭo bhṛśamāśvāsam /	prāyaśas ca janasya janayati suhṛd api dṛṣṭaḥ bhṛśam āśvāsam 
SA_GK19_bahcar8u-65	abhigamanīyāśca guṇāḥ sarvasya /	abhigamanīyāḥ ca guṇāḥ sarvasya 
SA_GK19_bahcar8u-66	kasya na pratīkṣyo munibhāvaḥ /	kasya na pratīkṣyaḥ muni bhāvaḥ 
SA_GK19_bahcar8u-67	bhagavatī ca vaidheye 'pi dharmagṛhiṇī garimāṇamāpādayati pravrajyā,	bhagavatī ca vaidheye dharma gṛhiṇī garimāṇam āpādayati pravrajyā 
SA_GK19_bahcar8u-68	kiṃ punaḥ sakalajanamanomuṣi viduṣi jane /	kim punar sakala jana manaḥ muṣi viduṣi jane 
SA_GK19_bahcar8u-69	yato naḥ kutūhali hṛdayamabhūtsatatamasya darśanaṃ prati prāsaṅgikamevedamāpatitamatikalyāṇaṃ paśyāmaḥ prayatnaprārthitadarśanaṃ janamiti /	yatas naḥ kutūhali hṛdayam abhūt satatam asya darśanam prati prāsaṅgikam eva idam āpatitam ati kalyāṇam paśyāmaḥ prayatna prārthita darśanam janam iti 
SA_GK19_bahcar8u-70	prakāśaṃ cābravīt--“aṅka/	prakāśam ca abravītaṅka 
SA_GK19_bahcar8u-71	samupadiśa tamuddeśaṃ yatrāste sa piṇḍapātī' iti /	samupadiśa tam uddeśam yatra āste sa piṇḍapātī iti 
SA_GK19_bahcar8u-72	evamuktvā ca tenevopadiśyamānavartmā prāvartata gantum /	evam uktvā ca tena iva upadiśyamāna vartmā prāvartata gantum 
SA_GK19_bahcar8u-73	atha krameṇa gacchata eva tasya anavakeśinaḥ kuḍmalitakarṇikārāḥ,	atha krameṇa gacchataḥ eva tasya anavakeśinaḥ kuḍmalita karṇikārāḥ 
SA_GK19_bahcar8u-74	pracūracampakāḥ sphītaphalegrahayaḥ,	pracūra campakāḥ sphīta phalegrahayaḥ 
SA_GK19_bahcar8u-75	phalabharabharitanameravaḥ nīladalana ladanārikelanikarāḥ,	phala bhara bharita nameravaḥ nīla dalana lada nārikela nikarāḥ 
SA_GK19_bahcar8u-76	harikesarasaralaparikarāḥ korakanikurambaromāñcitakurabakarājayaḥ,	hari kesara sarala parikarāḥ koraka nikuramba romāñcita kurabaka rājayaḥ 
SA_GK19_bahcar8u-77	raktāśokapallavalāvaṇyalipyamānadaśadiśaḥ,	rakta aśoka pallava lāvaṇya lipyamāna daśa diśaḥ 
SA_GK19_bahcar8u-78	pravikasitakesararajovisarabadhyamānacārudhūsarimāṇaḥ svarajaḥ sikatilatilakatālāḥ,	pravikasita kesara rajaḥ visara badhyamāna cāru dhūsarimāṇaḥ sva rajaḥ sikatila tilaka tālāḥ 
SA_GK19_bahcar8u-79	pravicalitahiṅgavaḥ,	pravicalita hiṅgavaḥ 
SA_GK19_bahcar8u-80	pracurapūgaphalāḥ,	pracura pūga phalāḥ 
SA_GK19_bahcar8u-81	prasavapūgapiṅgalapriyaṅgavaḥ,	prasava pūga piṅgala priyaṅgavaḥ 
SA_GK19_bahcar8u-82	parāgapiñjaritamañjarīpuñjāyamānamadhupamañjuśiñjājanitajanamudaḥ,	parāga piñjarita mañjarī puñjāyamāna madhupa mañju śiñjā janita jana mudaḥ 
SA_GK19_bahcar8u-83	madamalamecakitamucukundaskandhakāṇḍakathyamānaniḥśaṅkakarikaraṭakaṇḍūtayaḥ,	mada mala mecakita mucukunda skandha kāṇḍa kathyamāna niḥśaṅka kari karaṭa kaṇḍūtayaḥ 
SA_GK19_bahcar8u-84	uḍḍīyamānaniḥśaṅkacaṭulakṛṣṇaśāraśāvasakalaśādvalasubhagabhūmayaḥ,	uḍḍīyamāna niḥśaṅka caṭula kṛṣṇa śāra śāva sakala śādvala subhaga bhūmayaḥ 
SA_GK19_bahcar8u-85	tamaḥ kālatamatamālamālāmīlitātapāḥ,	tamaḥ kāla tama tamāla mālā āmīlita ātapāḥ 
SA_GK19_bahcar8u-86	stabakadanturitadevadāravaḥ,	           
SA_GK19_bahcar8u-87	taralatāmbūlīstambajālakitajambūjambhīravīthayaḥ,	tarala tāmbūlī stamba jālakita jambū jambhīra vīthayaḥ 
SA_GK19_bahcar8u-88	kusumarajodhavaladhūlīkadambacakracumbitavyomānaḥ,	kusuma rajaḥ dhavala dhūlī kadamba cakra cumbita vyomānaḥ 
SA_GK19_bahcar8u-89	bahalamadhumokṣokṣitakṣitayaḥ,	            
SA_GK19_bahcar8u-90	parimalaghaṭitaghanaghrāṇatṛptayaḥ,	parimala ghaṭita ghana ghrāṇa tṛptayaḥ 
SA_GK19_bahcar8u-91	katipayadivasasūtakukkuṭīkuṭīkṛtakuṭajakoṭarāḥ,	katipaya divasa sūta kukkuṭī kuṭī kṛta kuṭaja koṭarāḥ 
SA_GK19_bahcar8u-92	caṭakāsaṃcāryamāṇavācāṭacāṭakairakriyamāṇacāṭavaḥ,	caṭaka a saṃcāryamāṇa vācāṭa cāṭakaiḥ a kriyamāṇa cāṭavaḥ 
SA_GK19_bahcar8u-93	sahacarocāraṇacañcuracakoracañcavaḥ,	sahacara ucāraṇa cañcura cakora cañcavaḥ 
SA_GK19_bahcar8u-94	nirbhayabhūribhuruṇḍabhujyamānapākakapilapīlavaḥ,	nirbhaya bhūri bhuruṇḍa bhujyamāna pāka kapila pīlavaḥ 
SA_GK19_bahcar8u-95	sadāphalakaṭphalaviśasananiḥśūkaśukaśakuntaśātitaśalāṭavaḥ,	sadāphala kaṭphala viśasana niḥśūka śuka śakunta śātita śalāṭavaḥ 
SA_GK19_bahcar8u-96	śaileyasukumāraśilātalasukhaśayitaśaśaśiśavaḥ,	                           
SA_GK19_bahcar8u-97	śephālikāśiphāvivaravisrabdhavivartamānagaudherarāśayaḥ,	śephālikā śiphā vivara visrabdha vivartamāna gaudhera rāśayaḥ 
SA_GK19_bahcar8u-98	nirātaṅkarahgavaḥ,	nirātaṅka rahgavaḥ 
SA_GK19_bahcar8u-99	nirākulanakulakulakelayaḥ,	nirākula nakula kula kelayaḥ 
SA_GK19_bahcar8u-100	kalakokilakulakavalitakalikodramāḥ,	kala kokila kula kavalita kalikā udramāḥ 
SA_GK19_bahcar8u-101	sahakārārāmaromanthāyamānacamarayūthāḥ,	sahakāra ārāma romanthāyamāna camara yūthāḥ 
SA_GK19_bahcar8u-102	yathāsukhaniṣaṇṇanīlāṇḍajamaṇḍalāḥ,	yathā sukha niṣaṇṇa nīla aṇḍaja maṇḍalāḥ 
SA_GK19_bahcar8u-103	nirvikāravṛkavilokyamānapotapītagavayadhenavaḥ,	nirvikāra vṛka vilokyamāna pota pīta gavaya dhenavaḥ 
SA_GK19_bahcar8u-104	śravaṇahārisanīḍagirinitambanirjharaninādanidrānandamandāyamānakar ikulakarṇatāladundubhyaḥ samāsannakinnarīgītaravarasamānaruravaḥ,	śravaṇa hāri sanīḍa giri nitamba nirjhara nināda nidrā ānanda mandāyamāna kar i kula karṇa tāla dundubhyaḥ samāsanna kinnarī gīta rava rasa māna ruravaḥ 
SA_GK19_bahcar8u-105	pramuditataratarakṣavaḥ,	pramuditataratara kṣavaḥ 
SA_GK19_bahcar8u-106	kṣataharitaharidrādravarajyamānanavavarāhapotapotravalayaḥ,	kṣata harita haridrā drava rajyamāna nava varāha pota potra valayaḥ 
SA_GK19_bahcar8u-107	guñjākuñjaguñjajjāhakāḥ,	guñjā kuñja guñjajjāhakāḥ 
SA_GK19_bahcar8u-108	jātīphalakasuptaśālijātakavalayaḥ,	jātīphalaka supta śāli jātaka valayaḥ 
SA_GK19_bahcar8u-109	daśanakupitakapipotapeṭakapāṭitapāṭalamukhakīṭapuṭakāḥ,	daśana kupita kapi pota peṭaka pāṭita pāṭala mukha kīṭa puṭakāḥ 
SA_GK19_bahcar8u-110	lakucalampaṭagolāṅgūlalaṅghyamānalavalayaḥ,	             
SA_GK19_bahcar8u-111	baddhavālukālavālavalayāḥ,	baddha vālu kālavāla valayāḥ 
SA_GK19_bahcar8u-112	kuṭilakuṭāvalivalitavegagirinadikāsrotasaḥ nibiḍaśākhākāṇḍalambamānakamaṇḍalavaḥ,	kuṭila kuṭā vali valita vega giri nadikā srotasaḥ nibiḍa śākhā kāṇḍa lambamāna kamaṇḍalavaḥ 
SA_GK19_bahcar8u-113	sūtraśikyāsaktariktabhikṣākapālapallavitalatāmaṇḍapāḥ,	sūtra śikya āsakta rikta bhikṣā kapāla pallavita latā maṇḍapāḥ 
SA_GK19_bahcar8u-114	nikaṭakuṭīkṛtapāṭalamudrācaityakamūrtayaḥ,	nikaṭa kuṭīkṛta pāṭala mudrā caityaka mūrtayaḥ 
SA_GK19_bahcar8u-115	covarāmbararāgakaṣāyodakadūṣitoddeśāḥ,	covara ambara rāga kaṣāya udaka dūṣita uddeśāḥ 
SA_GK19_bahcar8u-116	meghamayā iva kṛtaśikhaṇḍikulakolāhalāḥ,	megha mayāḥ iva kṛta śikhaṇḍi kula kolāhalāḥ 
SA_GK19_bahcar8u-117	vedamayā ivāparimitaśākhābhedagahanāḥ,	veda mayāḥ iva aparimita śākhā bheda gahanāḥ 
SA_GK19_bahcar8u-118	māṇikyamayā iva mahānīlatanavaḥ,	māṇikya mayāḥ iva mahā nīla tanavaḥ 
SA_GK19_bahcar8u-119	timiramayā iva sakalajananayanamuṣaḥ,	timira mayāḥ iva sakala jana nayana muṣaḥ 
SA_GK19_bahcar8u-120	yāmunā ivordhvīkṛtamahāhradāḥ,	yāmunāḥ iva ūrdhvīkṛta mahā hradāḥ 
SA_GK19_bahcar8u-121	marakatamaṇiśyāmalāḥ krīḍāparvatakā iva vasantasya,	marakata maṇi śyāmalāḥ krīḍā parvatakāḥ iva vasantasya 
SA_GK19_bahcar8u-122	añjanācalā iva pallavitāḥ,	añjana acalāḥ iva pallavitāḥ 
SA_GK19_bahcar8u-123	tanayā ivāṭavījātā vindhyasyādreḥ,	tanayāḥ iva aṭavī jātāḥ vindhyasya adreḥ 
SA_GK19_bahcar8u-124	pātālāndhakārarāśaya iva bhittvā bhuvamutthitāḥ,	pātāla andhakāra rāśayaḥ iva bhittvā bhuvam utthitāḥ 
SA_GK19_bahcar8u-125	pratipraveśikā iva varṣāvāsarāṇaām,	pratipraveśikāḥ iva varṣā vāsarāṇaām 
SA_GK19_bahcar8u-126	aṃśāvatārā iva kṛṣṇārdharātrīṇām,	aṃśa avatārāḥ iva kṛṣṇa ardharātrīṇām 
SA_GK19_bahcar8u-127	indranīlamayāḥ prāsādā iva vanadevatānām,	indranīla mayāḥ prāsādāḥ iva vana devatānām 
SA_GK19_bahcar8u-128	purastāddarśanapathamavaterustaravaḥ /	purastāt darśana patham avateruḥ taravaḥ 
SA_GK19_bahcar8u-129	tato narapaterabhavanmanasyadūravartinā khalu bhavitavyaṃ bhadanteneti /	tatas narapateḥ abhavat manasi adūra vartinā khalu bhavitavyam bhadantena iti 
SA_GK19_bahcar8u-130	avatīrya ca girisariti samupaspṛśya yugapadviśrāmasamayasamunmuktaheṣāghoṣabadhirīkṛtāṭavīgahanāmasminneva	avatīrya ca giri sariti samupaspṛśya yugapad viśrāma samaya samunmukta heṣā ghoṣa badhirīkṛta aṭavī gahanām asmin eva 
SA_GK19_bahcar8u-131	pradeśe sthāpayitvā vājisenāmavalambya ca tapasvijanadarśanocitaṃ vinayaṃ hṛdayena	pradeśe sthāpayitvā vāji senām avalambya ca tapasvi jana darśana ucitam vinayam hṛdayena 
SA_GK19_bahcar8u-132	dakṣiṇena ca hastena mādhavaguptamaṃse viralaireva rājabhiranugamyamānascaraṇābyāmeva prāvartata gantum /	dakṣiṇena ca hastena mādhavagupta maṃse viralaiḥ eva rājabhiḥ anugamyamānaḥ caraṇābyām eva prāvartata gantum 
SA_GK19_bahcar8u-133	atha teṣāṃ tarūṇāṃ madye nānādeśīyaiḥ sthānasthāneṣu sthāṇūnāśritaiḥ śilātaleṣūpaviṣṭairlatābhavanānyadhyāvasadbhiraraṇyānīnikuñjeṣu	atha teṣām tarūṇām madye nānā deśīyaiḥ sthāna sthāneṣu sthāṇūn āśritaiḥ śilā taleṣu upaviṣṭaiḥ latā bhavanāni adhyāvasadbhiḥ araṇyānī nikuñjeṣu 
SA_GK19_bahcar8u-134	nilīnairviṭapacchāyāsu niṣaṇṇaistarumūlāni niṣevamāṇairvītarāgairārhatairmaskaribhiḥ	nilīnaiḥ viṭapa chāyāsu niṣaṇṇaiḥ taru mūlāni niṣevamāṇaiḥ vīta rāgaiḥ ārhataiḥ maskaribhiḥ 
SA_GK19_bahcar8u-135	śvetapaṭaiḥ pāṇḍurabikṣubhirbhāgavatairvarṇibiḥ keśaluñcanaiḥ kāpilairjainairlokāyatikaiḥ	śvetapaṭaiḥ pāṇḍura bikṣubhiḥ bhāgavataiḥ varṇibiḥ keśaluñcanaiḥ kāpilaiḥ jainaiḥ lokāyatikaiḥ 
SA_GK19_bahcar8u-136	kāṇādairopaniṣadairaiśvarakāraṇikaiḥ kārandhamibhirdharmaśāstribhiḥ paurāṇikaiḥ sāptatantavaiḥ	kāṇādaiḥ opaniṣadaiḥ aiśvara kāraṇikaiḥ kārandhamibhiḥ dharma śāstribhiḥ paurāṇikaiḥ sāptatantavaiḥ 
SA_GK19_bahcar8u-137	śābdikaiḥ pāñcarātrikairanyaiśca svānsvānsiddhāntāñśṛṇvadbhirabhiyuktaiścintayadbhisca	śābdikaiḥ pāñcarātrikaiḥ anyaiḥ ca svān svān siddhāntān śṛṇvadbhiḥ abhiyuktaiḥ cintayadbhiḥ ca 
SA_GK19_bahcar8u-138	pratyuccaradbhiśca saṃśayānaiśca niścinvadbhiśca vyutpādayadbhiśca vivadamānaiścābhyasadbhiśca	pratyuccaradbhiḥ ca saṃśayānaiḥ ca niścinvadbhiḥ ca vyutpādayadbhiḥ ca vivadamānaiḥ ca abhyasadbhiḥ ca 
SA_GK19_bahcar8u-139	vyācakṣāṇaiśca śiṣyatāṃ pratipannairdūrādevāvedyamānam,	vyācakṣāṇaiḥ ca śiṣya tām pratipannaiḥ dūrāt eva āvedyamānam 
SA_GK19_bahcar8u-140	ativinītaiḥ kapibhirapi caityakarma kurvāṇaistrisaraṇaparaiḥ paramopāsakaiḥ śukairapi	ati vinītaiḥ kapibhiḥ api caitya karma kurvāṇaiḥ tri saraṇa paraiḥ parama upāsakaiḥ śukaiḥ api 
SA_GK19_bahcar8u-141	śākyaśāsanakuśalaiḥ kośaṃ samupadiśadbhiḥ śikṣāpadopadeśadoṣopaśamaśālinībhiḥ śārikābhirapi	śākya śāsana kuśalaiḥ kośam samupadiśadbhiḥ śikṣā pada upadeśa doṣa upaśama śālinībhiḥ śārikābhiḥ api 
SA_GK19_bahcar8u-142	dharmadeśānāṃ darśayantībhiranavarataśravaṇagṛhītālokaiḥ kauśikairapi bodhisattvajātakāni	dharma deśānām darśayantībhiḥ anavarata śravaṇa gṛhīta ālokaiḥ kauśikaiḥ api bodhisattva jātakāni 
SA_GK19_bahcar8u-143	japadbhirjātasaugataśīlaśītalasvabhāvaiḥ śārdūlairapyamāṃsāśibhirupāsyamānam,	japadbhiḥ jāta saugata śīla śītala svabhāvaiḥ śārdūlaiḥ api a māṃsa āśibhiḥ upāsyamānam 
SA_GK19_bahcar8u-144	āsanopāntopaviṣṭavisrabdhānekakesariśāvakatayā muniparameśvaram,	āsana upānta upaviṣṭa visrabdha aneka kesari śāvaka tayā muni parameśvaram 
SA_GK19_bahcar8u-145	akṛtrima iva siṃhāsane niṣaṇṇam,	akṛtrime iva siṃhāsane niṣaṇṇam 
SA_GK19_bahcar8u-146	upasamamiva pibadbirvanahariṇairjihvālatābhirupalihyamānapādapallavam,	upasamam iva pibat birvana hariṇaiḥ jihvā latābhiḥ upalihyamāna pāda pallavam 
SA_GK19_bahcar8u-147	vāmakaratalaniviṣṭena nīvāramaśnatā pārāvatapotakena karṇotpaleneva priyāṃ maitrīṃ prasādayantam,	vāma kara tala niviṣṭena nīvāram aśnatā pārāvata potakena karṇa utpalena iva priyām maitrīm prasādayantam 
SA_GK19_bahcar8u-148	itarakarakisalayanakhamayūkhalekhābhirjanitajanavyāmoham,	itara kara kisalaya nakha mayūkha lekhābhiḥ janita jana vyāmoham 
SA_GK19_bahcar8u-149	udgrīvaṃ mayūraṃ marakatamaṇikarakamiva vāridhārābhiḥ pūrayantam,	udgrīvam mayūram marakata maṇi karakam iva vāri dhārābhiḥ pūrayantam 
SA_GK19_bahcar8u-150	itastataḥ pipīlakaśreṇīnāṃ śyāmākataṇḍulakaṇānsvayameva kirantam,	itas tatas pipīlaka śreṇīnām śyāmāka taṇḍula kaṇān svayam eva kirantam 
SA_GK19_bahcar8u-151	aruṇena cīvarapaṭalena mradrīyasā saṃvītam,	aruṇena cīvara paṭalena mradrīyasā saṃvītam 
SA_GK19_bahcar8u-152	bahalabālātapānuliptamiva paurandaraṃ digbhāgam,	bahala bāla ātapa anuliptam iva paurandaram digbhāgam 
SA_GK19_bahcar8u-153	ullikhitapajharāgaprabhāpratimayā raktāvadātayā dehaprabhayā pāṭalīkṛtānāṃ kāṣāyagrahaṇamiva diśāmapyupadiśantam,	ullikhita pajha rāga prabhā pratimayā rakta avadātayā deha prabhayā pāṭalīkṛtānām kāṣāya grahaṇam iva diśām api upadiśantam 
SA_GK19_bahcar8u-154	anauddhatyādadhomukhena mandamukulitakumudākareṇa snigdhadhavalaprasannena cakṣuṣā janakṣuṇṇakṣudrajantujīvanārthamamṛtamiva varṣantam,	an auddhatyāt adhomukhena manda mukulita kumuda ākareṇa snigdha dhavala prasannena cakṣuṣā jana kṣuṇṇa kṣudra jantu jīvana artham amṛtam iva varṣantam 
SA_GK19_bahcar8u-155	sarvaśāstrākṣaraparamāṇubhiriva nirmitam,	sarva śāstra akṣara paramāṇubhiḥ iva nirmitam 
SA_GK19_bahcar8u-156	paramasaugatamapyavalokiteśvaram,	parama saugatam api avalokiteśvaram 
SA_GK19_bahcar8u-157	askhalitamapi tapasi lagnam,	a skhalitam api tapasi lagnam 
SA_GK19_bahcar8u-158	ālokamiva yathāvasthitasakalapadārthaprakāśakaṃ darśanārthinām,	ālokam iva yathā avasthita sakala padārtha prakāśakam darśana arthinām 
SA_GK19_bahcar8u-159	sugatasyāpyabhigamanīyam,	sugatasya api abhigamanīyam 
SA_GK19_bahcar8u-160	avadharmasyāpyārādhanīyamiva,	avadharmasya api ārādhanīyam iva 
SA_GK19_bahcar8u-161	prasādasyāpi prasādanīyamiva,	prasādasya api prasādanīyam iva 
SA_GK19_bahcar8u-162	mānasyāpi mānanīyamiva,	mānasya api mānanīyam iva 
SA_GK19_bahcar8u-163	vandyatvasyāpi vandanīyamiva,	vandya tvasya api vandanīyam iva 
SA_GK19_bahcar8u-164	ātmano 'pi spṛhaṇīyamiva,	ātmanaḥ pi spṛhaṇīyam iva 
SA_GK19_bahcar8u-165	dhyānasyāpi dhyeyamiva,	dhyānasya api dhyeyam iva 
SA_GK19_bahcar8u-166	jñānasyāpi jñeyamiva,	jñānasya api jñeyam iva 
SA_GK19_bahcar8u-167	janma japasya,	janma japasya 
SA_GK19_bahcar8u-168	nemiṃ niyamasya,	nemim niyamasya 
SA_GK19_bahcar8u-169	tattvaṃ tapasaḥ,	tattvam tapasaḥ 
SA_GK19_bahcar8u-170	śarīraṃ śaucasya,	śarīram śaucasya 
SA_GK19_bahcar8u-171	kośaṃ kuśalasya,	kośam kuśalasya 
SA_GK19_bahcar8u-172	veśma viśvāsasya,	veśma viśvāsasya 
SA_GK19_bahcar8u-173	sadvṛttaṃ sadvṛttatāyāḥ,	sat vṛttam sat vṛtta tāyāḥ 
SA_GK19_bahcar8u-174	sarvasvaṃ sarvajñatāyāḥ,	sarva svam sarvajña tāyāḥ 
SA_GK19_bahcar8u-175	dākṣyaṃ dākṣiṇyasya,	dākṣyam dākṣiṇyasya 
SA_GK19_bahcar8u-176	pāraṃ parānukampāyāḥ,	pāram para anukampāyāḥ 
SA_GK19_bahcar8u-177	nirvṛti sukhasya,	nirvṛti sukhasya 
SA_GK19_bahcar8u-178	madhyame vayasi vartamānaṃ divākaramitramadrākṣīt /	madhyame vayasi vartamānam divākara mitram adrākṣīt 
SA_GK19_bahcar8u-179	atipraśāntagambhīrākārāropitabahumānaśva sādaraṃ dūrādeva śirasā vacasā manasā ca vavande /	ati praśānta gambhīra ākāra āropita bahu māna śva sa ādaram dūrāt eva śirasā vacasā manasā ca vavande 
SA_GK19_bahcar8u-180	divākaramitrastu maitrīmayaḥ prakṛtyā viśeṣatastenāpareṇādṛṣṭapūrveṇāmānuṣalokocitena	divākaramitraḥ tu maitrī mayaḥ prakṛtyāḥ viśeṣataḥ tena apareṇa adṛṣṭa pūrveṇa amānuṣa loka ucitena 
SA_GK19_bahcar8u-181	sarvābhibhāvinā mahānubhāvābhogabhājā mrājiṣṇunā bhūpateraprākṛtenākāraviśeṣeṇa tena	sarva abhibhāvinā mahā anubhāva ābhoga bhājā mrājiṣṇunā bhūpateḥ aprākṛtena ākāra viśeṣeṇa tena 
SA_GK19_bahcar8u-182	cābijātyaprakāśakena garīyasā praśrayeṇa cāhlāditaścakṣuṣi ca cetasi ca yugapadagrahīta /	cābi jātya prakāśakena garīyasā praśrayeṇa ca āhlāditaḥ cakṣuṣi ca cetasi ca yugapad agrahīta 
SA_GK19_bahcar8u-183	dhīrasvabhāvo 'pi ca saṃpāditasasaṃbhramābhyutthānaḥ saṃkalayya kiñcidudgamanakena	dhīra svabhāvaḥ pi ca saṃpādita sa saṃbhrama abhyutthānaḥ saṃkalayya kiñcid udgamanakena 
SA_GK19_bahcar8u-184	vilolaṃ vilambamānaṃ vāmāṃsāccīvarapaṭāntamutkṣipya cānekābhayadānadīkṣādakṣiṇo dakṣiṇaṃ	vilolam vilambamānam vā māṃsāt cīvara paṭa antam utkṣipya ca aneka abhaya dāna dīkṣā dakṣiṇaḥ dakṣiṇam 
SA_GK19_bahcar8u-185	mahāpuruṣalakṣaṇalekhāpraśastaṃ snigdhamadhurayā vācā sgauravamārogyadānena rājānamanvagrahīt /	mahāpuruṣa lakṣaṇa lekhā praśastam snigdha madhurayā vācā s gauravam ārogya dānena rājānam anvagrahīt 
SA_GK19_bahcar8u-186	abyanandacca svāgatagirā gurumivābyāgataṃ bahu manyamānaḥ svenāsanenāsaddvamatreti nimantrayāñcakāra /	abyanandat ca svāgata girā gurum iva abyāgatam bahu manyamānaḥ svena āsanena asat dvam atra iti nimantrayāñcakāra 
SA_GK19_bahcar8u-187	pārśvasthitaṃ ca śiṣyamabravīt--“āyuṣn/	pārśva sthitam ca śiṣyam abravīt āyuṣn 
SA_GK19_bahcar8u-188	upānaya kamaṇḍalunā pādodakam' iti /	upānaya kamaṇḍalunā pāda udakam iti 
SA_GK19_bahcar8u-189	rājā tvacintayat--“alohaḥ khalu saṃyamanapāśaḥ śaujanyamabhijātānām /	rājā tu a cintayata lohaḥ khalu saṃyamana pāśaḥ śaujanyam abhijātānām 
SA_GK19_bahcar8u-190	sthāne khalu tatrabhavānguṇānurāgī grahavarmā bahuśo varṇitavānasya guṇān' iti /	sthāne khalu tatrabhavān guṇa anurāgī grahavarmā bahuśas varṇitavān asya guṇān iti 
SA_GK19_bahcar8u-191	prakāśaṃ cābabhāṣe--“bhagavan/	prakāśam ca ābabhāṣe bhagavan 
SA_GK19_bahcar8u-192	bhavaddarśanapuṇyānugṛhītasya mama punarukta ivāyamāryaprayuktaḥ pratibhātyanugrahaḥ /	bhavat darśana puṇya anugṛhītasya mama punar uktaḥ iva ayam ārya prayuktaḥ pratibhāti anugrahaḥ 
SA_GK19_bahcar8u-193	cakṣuḥpramāṇaprasādasvīkṛtasya ca parakaraṇamivāsanādidānopacāraceṣṭitam /	cakṣuḥ pramāṇa prasāda svīkṛtasya ca para karaṇam iva āsana ādi dāna upacāra ceṣṭitam 
SA_GK19_bahcar8u-194	atibhūmirbhūmirevāsanaṃ bhavādṛśāṃ puraḥ saṃbāṣaṇā mṛtābhiṣekaprakṣālitasakalavapuṣaśca me pradeśavṛttiḥ /	atibhūmiḥ bhūmiḥ eva āsanam bhavādṛśām puras saṃbāṣaṇā mṛta abhiṣeka prakṣālita sakala vapuṣaḥ ca me pradeśa vṛttiḥ 
SA_GK19_bahcar8u-195	pādyamapyapārthakam /	pādyam api apārthakam 
SA_GK19_bahcar8u-196	āsatāṃ bhavanto yathāsukham /	āsatām bhavantaḥ yathāsukham 
SA_GK19_bahcar8u-197	āsīno 'ham' ityabhidhāya kṣitāvevopāviśat /	āsīnaḥ ham iti abhidhāya kṣitau eva upāviśat 
SA_GK19_bahcar8u-198	“alaṅkāro hi paramārthataḥ prabhavatāṃ praśrayātiśayaḥ,	alaṅkāraḥ hi paramārthataḥ prabhavatām praśraya atiśayaḥ 
SA_GK19_bahcar8u-199	ratnādikastu śilābhāraḥ' ityākalayya punaḥ punarabyarthyamāno 'pi yadā na pratyapadyata pārthivo vacanaṃ tadā svamevāsanaṃ punarapi bheje bhadantaḥ	ratna ādikaḥ tu śilā bhāraḥ iti ākalayya punar punar a byarthyamānaḥ pi yadā na pratyapadyata pārthivaḥ vacanam tadā svam eva āsanam punar api bheje bhadantaḥ 
SA_GK19_bahcar8u-200	bhūpatimukhanalinanihitanibhṛtanayanayugalanigaḍaniścalīkṛtahṛdayasca sthitvā kāñcitkālakalāṃ	bhūpati mukha nalina nihita nibhṛta nayana yugala nigaḍa niścalīkṛta hṛdayaḥ ca sthitvā kāñcid kāla kalām 
SA_GK19_bahcar8u-201	kalikālakalmaṣakāluṣyamiva kṣālayannamalābhirdantamayūkhamālābhirmūlaphalābyavahārasaṃbhavamudvamanniva	kali kāla kalmaṣa kāluṣyam iva kṣālayan amalābhiḥ danta mayūkha mālābhiḥ mūla phala a byavahāra saṃbhavam udvaman iva 
SA_GK19_bahcar8u-202	ca parimalasubagaṃ vikacakusumapaṭalapāṇḍuraṃ latāvanamavādīt--“adyaprabhṛti na kevalamayamanindyo	ca parimala subagam vikaca kusuma paṭala pāṇḍuram latā vanam avādīt adya prabhṛti na kevalam ayam anindyaḥ 
SA_GK19_bahcar8u-203	vandyo 'pi prakāśitasatsāraḥ saṃsāraḥ /	vandyaḥ pi prakāśita sat sāraḥ saṃsāraḥ 
SA_GK19_bahcar8u-204	ki nāma nālokyate jīvadbhiradbhutaṃ yena rūpamacintatopanatamidaṃ dṛkpathamupagatam /	ki nāma na ālokyate jīvadbhiḥ adbhutam yena rūpam acintata upanatam idam dṛkpatham upagatam 
SA_GK19_bahcar8u-205	evaṃvidhairanumīyante janmāntarāvasthitasukṛtāni hṛdayotsavaiḥ /	evaṃvidhaiḥ anumīyante janmāntara avasthita sukṛtāni hṛdaya utsavaiḥ 
SA_GK19_bahcar8u-206	ihāpi janmani dattamevāsmākamamunā tapaḥkleśena phalamasulabhadarśanaṃ darśayatā devānāṃpriyam /	iha api janmani dattam eva asmākam amunā tapaḥ kleśena phalam asulabha darśanam darśayatā devānām priyam 
SA_GK19_bahcar8u-207	ā tṛpterāpītamamṛtamīkṣaṇābhyām /	ā tṛpteḥ āpītam amṛtam īkṣaṇābhyām 
SA_GK19_bahcar8u-208	jātaṃ nirutkaṇṭhaṃ mānasaṃ nivṛttisukhasya /	jātam nirutkaṇṭham mānasam nivṛtti sukhasya 
SA_GK19_bahcar8u-209	mahadbhiḥ puṇyairvinā na viśrāmyanti sajjane tvādṛsi dṛśaḥ /	mahadbhiḥ puṇyaiḥ vinā na viśrāmyanti sat jane tvādṛsi dṛśaḥ 
SA_GK19_bahcar8u-210	sudivasaḥ sa tvaṃ yasmiñjāto 'si /	su divasaḥ sa tvam yasmin jātaḥ si 
SA_GK19_bahcar8u-211	sā sujātā jananī yā sakalajīvalokajīvitajanakamajanayadāyuṣmantam /	sā sujātā jananī yā sakala jīva loka jīvita janakam ajanayat āyuṣmantam 
SA_GK19_bahcar8u-212	puṇyavanti puṇyānyapi tāni yeṣāmasi pariṇāmaḥ /	puṇyavanti puṇyāni api tāni yeṣām asi pariṇāmaḥ 
SA_GK19_bahcar8u-213	sukṛtatapasaste paramāṇavo ye tava parigṛhītasarvāvayavāḥ /	sukṛta tapasaḥ te paramāṇavaḥ ye tava parigṛhīta sarva avayavāḥ 
SA_GK19_bahcar8u-214	tatsubhagaṃ saubhāgyamāśrito 'si yena /	tat subhagam saubhāgyam āśritaḥ si yena 
SA_GK19_bahcar8u-215	bhavyaḥ sa puruṣabhāvo bhavatyavasthito yaḥ /	bhavyaḥ sa puruṣa bhāvaḥ bhavati avasthitaḥ yaḥ 
SA_GK19_bahcar8u-216	yatsatyaṃ mumukṣorapi me puṇyabhājamālokya punaḥ śraddhā jātā manujajanmani /	yat satyam mumukṣoḥ api me puṇya bhājam ālokya punar śraddhā jātā manuja janmani 
SA_GK19_bahcar8u-217	necchadbhirapyasmābhirdṛṣṭaḥ kusumāyudhaḥ /	na icchadbhiḥ api asmābhiḥ dṛṣṭaḥ kusumāyudhaḥ 
SA_GK19_bahcar8u-218	kṛtārthamadya cakṣurvanadevatānām /	kṛtārtham adya cakṣuḥ vana devatānām 
SA_GK19_bahcar8u-219	adya saphalaṃ janma pādapānāṃ yeṣāmasi gato gocaram /	adya sa phalam janma pādapānām yeṣām asi gataḥ gocaram 
SA_GK19_bahcar8u-220	amṛtamayasya bhavato vacasāṃ mādhuryaṃ kāryameva /	amṛta mayasya bhavataḥ vacasām mādhuryam kāryam eva 
SA_GK19_bahcar8u-221	asyatvīdṛśe śaiśave vinayasyopādhyāyaṃ dhyāyannapi na saṃbhāvayāmi bhuvi /	asyatu īdṛśe śaiśave vinayasya upādhyāyam dhyāyan api na saṃbhāvayāmi bhuvi 
SA_GK19_bahcar8u-222	sarvathā śūnya asīdajāte dīrghāyuṣi guṇagrāmaḥ /	sarvathā śūnyaḥ asīt ajāte dīrgha āyuṣi guṇa grāmaḥ 
SA_GK19_bahcar8u-223	dhanyaḥ sa bhūbhṛdyasya vaṃśe maṇiriva muktāmayaḥ saṃbhūto 'si /	dhanyaḥ sa bhūbhṛt yasya vaṃśe maṇiḥ iva muktā mayaḥ saṃbhūtaḥ si 
SA_GK19_bahcar8u-224	evaṃvidhsva ca puṇyavataḥ kathañcitprāptasya kena priyaṃ samācarāma iti pāriplavaṃ ceto naḥ /	ca puṇyavataḥ kathañcid prāptasya kena priyam samācarāmaḥ iti pāriplavam cetaḥ naḥ 
SA_GK19_bahcar8u-225	sakalavanacarasārthadhāraṇasya kandamūlaphalasya girisaridambhaso vā ke vayam /	sakala vana cara sārtha dhāraṇasya kanda mūla phalasya giri sarit ambhasaḥ vā ke vayam 
SA_GK19_bahcar8u-226	aparopakaraṇīkṛtastu kāyakalirayamasmākam /	apara upakaraṇīkṛtaḥ tu kāya kaliḥ ayam asmākam 
SA_GK19_bahcar8u-227	sarvasvamavaśiṣṭamiṣṭātithyāya /	sarva svam avaśiṣṭam iṣṭa ātithyāya 
SA_GK19_bahcar8u-228	svāyattasca vidyante vidyābindavaḥ katicit /	su āyattaḥ ca vidyante vidyā bindavaḥ katicid 
SA_GK19_bahcar8u-229	upayogaṃ tu na prītirvicārayati /	upayogam tu na prītiḥ vicārayati 
SA_GK19_bahcar8u-230	yadi ca noparuṇaddhi kañcatkāryalavamarakṣaṇīyākṣaraṃ vā kathanīyaṃ tatkathayatu bhavān sa śrotumabhilaṣati hṛdayaṃ sarvamidaṃ naḥ /	yadi ca nā uparuṇaddhi kañcat kārya lavam arakṣaṇīya akṣaram vā kathanīyam tat kathayatu bhavān sa śrotum abhilaṣati hṛdayam sarvam idam naḥ 
SA_GK19_bahcar8u-231	kena kṛtyātibhāreṇa bhavyo bhūṣitavānbhūmimetāmabramaṇayogyām?	kena kṛtyā atibhāreṇa bhavyaḥ bhūṣitavān bhūmim etām a bramaṇa yogyām 
SA_GK19_bahcar8u-232	kiyadavadhirvāyaṃ śūnyāṭavīparyaṭanavaleśaḥ kalyāṇarāśeḥ?	kiyat avadhiḥ vā ayam śūnya aṭavī paryaṭana va leśaḥ kalyāṇa rāśeḥ 
SA_GK19_bahcar8u-233	kasmācca saṃtaptarūpeva te tanuriyamasaṃtāpārhā vibhāvyate?' iti /	kasmāt ca saṃtapta rūpā iva te tanuḥ iyam a saṃtāpa arhā vibhāvyate iti 
SA_GK19_bahcar8u-234	rājā tu sādarataramabravīt--“ārya/	rājā tu sādarataram abravīt ārya 
SA_GK19_bahcar8u-235	darśitasaṃbhrameṇānena madhurasavisaramamṛtamiva hṛdayadhṛtikaramanavarataṃ varṣatā vacasaiva te sarvamanuṣṭhitam /	darśita saṃbhrameṇa anena madhu rasa visaram amṛtam iva hṛdaya dhṛti karam anavaratam varṣatā vacasā eva te sarvam anuṣṭhitam 
SA_GK19_bahcar8u-236	dhanyo 'smi yadevamabhyarhitamanupacaraṇīyamapi mānyo manyate mām /	dhanyaḥ smi yat evam abhyarhitam an upacaraṇīyam api mānyaḥ manyate mām 
SA_GK19_bahcar8u-237	asya ca mahāvanabhramaṇaparikleśasya kāraṇamavadhārayatu matimān /	asya ca mahā vana bhramaṇa parikleśasya kāraṇam avadhārayatu matimān 
SA_GK19_bahcar8u-238	mama hi vinaṣṭanikhileṣṭabandhorjīvitānubandhasya nibandhanamekaiva yavīyasī svasāvaśeṣā /	mama hi vinaṣṭa nikhila iṣṭa bandhoḥ jīvita anubandhasya nibandhanam ekā eva yavīyasī svasā avaśeṣā 
SA_GK19_bahcar8u-239	sāpi bharturviyogādvairiparibhavabhayād bramantī kathamapi vindhyavanamidam,	sā api bhartuḥ viyogāt vairi paribhava bhayāt bramantī katham api vindhya vanam idam 
SA_GK19_bahcar8u-240	aśubhaśabarabalabahulam,	aśubha śabara bala bahulam 
SA_GK19_bahcar8u-241	agaṇitagajakulakalilam,	agaṇita gaja kula kalilam 
SA_GK19_bahcar8u-242	aparimitamṛgapatiśarabhabhayam,	aparimita mṛgapati śarabha bhayam 
SA_GK19_bahcar8u-243	urumahiṣamuṣitapathikagamanam,	uru mahiṣa muṣita pathika gamanam 
SA_GK19_bahcar8u-244	atiniśitaśarakuśaparaṣam,	ati niśita śara kuśa paraṣam 
SA_GK19_bahcar8u-245	avaṭaśataviṣamamaviśat /	avaṭa śataviṣamam aviśat 
SA_GK19_bahcar8u-246	atastāmanveṣṭuṃ vayamaniśaṃ niśi niśi ca satatamimāmaṭavīmaṭāmaḥ /	atas tām anveṣṭum vayam aniśam niśi niśi ca satatam imām aṭavīm aṭāmaḥ 
SA_GK19_bahcar8u-247	na caināmāsādayāmaḥ kathayatu ca gururapi yadi kadācitkutaścidvane carataḥ śrutipathamupagatā tadvārtā' iti /	na ca enām āsādayāmaḥ kathayatu ca guruḥ api yadi kadācid kutaścid vane carataḥ śrutipatham upagatā tad vārtā iti 
SA_GK19_bahcar8u-248	atha tacchutvā jātodvega iva bhadantaḥ punarabhyadhāt--“dhīman/	atha tat śutvā jāta udvegaḥ iva bhadantaḥ punar abhyadhāt dhīman 
SA_GK19_bahcar8u-249	na khalu kaścidevaṃrūpo vṛttānto 'smānupāgatavān /	na khalu kaścid evaṃrūpaḥ sma an upāgatavān 
SA_GK19_bahcar8u-250	abhājanaṃ hi vayamīdṛśānāṃ priyākhyānopāyanānāṃ bhavatām' /	abhājanam hi vayam īdṛśānām priya ākhyāna upāyanānām bhavatām 
SA_GK19_bahcar8u-251	ityevaṃ bhā,	iti evam bhā 
SA_GK19_bahcar8u-252	māṇa iva tasminnakasmādāgtayāparaḥ śamini vayasi vartamānaḥ saṃbhrāntarūpa iva purastāduparacitāñjalirjātakaruṇaḥ prakṣaritacakṣurbikṣurabhāṣata--“bhagavanbhadanta/	iva tasmin akasmāt āgtayā aparaḥ śamini vayasi vartamānaḥ saṃbhrānta rūpaḥ iva purastāt uparacita añjaliḥ jāta karuṇaḥ prakṣarita cakṣuḥ bikṣuḥ abhāṣata bhagavan bhadanta 
SA_GK19_bahcar8u-253	mahatkaruṇaṃ vartate /	mahat karuṇam vartate 
SA_GK19_bahcar8u-254	bālaiva ca balavadvyasanābibhūtā bhūtapūrvāpi kalyāṇarūpā strośokāveśavivaśā vaiśvānaraṃ viśati /	bālā eva ca balavat vyasana ābibhūtā bhūta pūrvā api kalyāṇa rūpā strā śoka āveśa vivaśā vaiśvānaram viśati 
SA_GK19_bahcar8u-255	saṃbhāvayatu tāmaproṣitaprāṇāṃ bhagavān /	saṃbhāvayatu tām a proṣita prāṇām bhagavān 
SA_GK19_bahcar8u-256	abhyupapadyatāṃ samucitaiḥ samāśvāsanaḥ /	abhyupapadyatām samucitaiḥ samāśvāsanaḥ 
SA_GK19_bahcar8u-257	anuparatapūrvaṃ kṛmikīṭaprāyamapi duḥkhitaṃ dayārāśerāryasya gocaragatam' iti /	anuparata pūrvam kṛmi kīṭa prāyam api duḥkhitam dayā rāśeḥ āryasya gocara gatam iti 
SA_GK19_bahcar8u-258	rājā tu jātānujāśahkaḥ sodaryasnehāccāntardruta iva duḥkhena dodūyamānahṛdayaḥ kathamapi gadgadikāgṛhītakaṇṭho vikalavāgbāṣpāyamāṇadṛṣṭiḥ papraccha--“pārāśarin/	rājā tu jāta anujā śahkaḥ sodarya snehāt ca antar drutaḥ iva duḥkhena dodūyamāna hṛdayaḥ katham api gadgadikā gṛhīta kaṇṭhaḥ vikala vāc bāṣpāyamāṇa dṛṣṭiḥ papraccha pārāśarin 
SA_GK19_bahcar8u-259	kiyaddūre sā yoṣidevañjātīyā dīvedvā kālametāvantamiti /	kiyat dūre sā yoṣit evañjātīyā dīvet vā kālam etāvantam iti 
SA_GK19_bahcar8u-260	pṛṣṭā vā tvayā bhadre/	pṛṣṭā vā tvayā bhadre 
SA_GK19_bahcar8u-261	kāsi, kasyāsi,	kā asi kasya asi 
SA_GK19_bahcar8u-262	kuto 'si,	kutas si 
SA_GK19_bahcar8u-263	kimarthaṃ vanamidamabhyupagatāsi,	kimartham vanam idam abhyupagatā asi 
SA_GK19_bahcar8u-264	viśasi ca kiṃnimittamanalam?	viśasi ca kiṃnimittam analam 
SA_GK19_bahcar8u-265	ityāditaśca prabhṛti kārtsnyena kathyamānamicchāmi śrotuṃ kathamāryasya gatā darśanagocaramākārato vā kīdṛśo' iti /	ityāditaḥ ca prabhṛti kārtsnyena kathyamānam icchāmi śrotum katham āryasya gatāḥ darśana gocaram ākārataḥ vā iti 
SA_GK19_bahcar8u-266	tathābhihitastu bhūbhujā bhikṣurājajakṣe--“mahābhāga/	tathā abhihitaḥ tu bhūbhujā bhikṣu rāja jakṣe mahābhāga 
SA_GK19_bahcar8u-267	śrūyatām--ahaṃ hi pratyuṣasyevādya vanditvā bhagavantamanenaiva nadīrodhasā saikatasukumāreṇayaducchayā vihṛtavānatidūram /	śrūyatām aham hi prati uṣasi eva adya vanditvā bhagavantam anena eva nadī rodhasā vihṛtavān ati dūram 
SA_GK19_bahcar8u-268	ekasmiṃñca vanalatāgahane girinadīsamīpabhāji bhramarīṇāmiva himahatakamalākarakātarāṇāṃ	ekasmin ca vana latā gahane giri nadī samīpa bhāji bhramarīṇām iva hima hata kamala ākara kātarāṇām 
SA_GK19_bahcar8u-269	rasitaṃ sāryamāṇānāmatitāratānavartinīnāṃ vīṇātantrīṇāmiva jhāṅkāramekatānaṃ nārīṇāṃ	rasitam sāryamāṇānām ati tāra tāna vartinīnām vīṇā tantrīṇām iva jhāṅkāram ekatānam nārīṇām 
SA_GK19_bahcar8u-270	ruditamadhṛtikaramatikaruṇamākarṇitavānasmi /	ruditam adhṛti karam ati karuṇam ākarṇitavān asmi 
SA_GK19_bahcar8u-271	samupajātakṛpaśca gato 'smi taṃ pradeśam /	samupajāta kṛpaḥ ca gataḥ smi tam pradeśam 
SA_GK19_bahcar8u-272	dṛṣṭavānasmi ca dṛṣtkhaṇḍakhaṇḍitāṅguligalallohitena ca pārṣṇipraviṣṭaśaraśalākāśalyaśūlasaṃkocitacakṣuṣā	dṛṣṭavān asmi ca dṛṣt khaṇḍa khaṇḍita aṅguli galat lohitena ca pārṣṇi praviṣṭa śara śalākā śalya śūla saṃkocita cakṣuṣā 
SA_GK19_bahcar8u-273	cādhvanīnaśramaśvayathuniścalacaraṇena ca sthāṇavavraṇavyathitagurphabaddhabhūrjatvacā	ca adhvanīna śrama śvayathu niścala caraṇena ca sthāṇava vraṇa vyathita gurpha baddha bhūrja tvacā 
SA_GK19_bahcar8u-274	ca vātakhuḍakhedakhañjajaṅghājātajvareṇa ca pāṃsupāṇḍurapicchakena ca kharjūrajūṭajaṭājarjaritajānunā	ca vāta khuḍa kheda khañja jaṅghā jāta jvareṇa ca pāṃsu pāṇḍura picchakena ca kharjūra jūṭa jaṭā jarjarita jānunā 
SA_GK19_bahcar8u-275	ca śatāvarīvidāritoruṇā ca vidārīdāritatanudukūlapallavena cotkaṭavaṃśaviṭapakaṇṭakakoṭipāṭitakañcukakarpaṭena	ca śatāvarī vidārita ūruṇā ca vidārī dārita tanu dukūla pallavena ca utkaṭa vaṃśa viṭapa kaṇṭaka koṭi pāṭita kañcuka karpaṭena 
SA_GK19_bahcar8u-276	sa phalalobhāvalambitānamrabadarīlatājālakairutkaṇṭakairullikhitasukumārakarodareṇa	sa phala lobha avalambita ānamra badarī latā jālakaiḥ utkaṇṭakaiḥ ullikhita sukumāra kara udareṇa 
SA_GK19_bahcar8u-277	ca kuraṅgaśṛṅgotkhātaiḥ kandamūlaphalaiḥ kadarthitabāhunā tāmbūlavirahavirasamukhakhaṇḍitakomalāmalakīphalena	ca kuraṅga śṛṅga utkhātaiḥ kanda mūla phalaiḥ kadarthita bāhunā tāmbūla viraha virasa mukha khaṇḍita komala āmalakī phalena 
SA_GK19_bahcar8u-278	kuśakusumāhatilohitānā śvayathumatāmakṣṇāṃ lepīkṛtamanaḥśilena ca kaṇṭakilatālūnālakalatena	śvayathumatām akṣṇām lepīkṛta manaḥśilena ca kaṇṭakila tālu ūnālaka latena 
SA_GK19_bahcar8u-279	ca kenacitkisalayopapāditātapatrakṛtyena kenacitkadalīdalavyajanavāhinā kenacitkamalinīpalāśapuṭagṛhītāmbhasā	ca kenacid kisalaya upapādita ātapatra kṛtyena kenacid kadalī dala vyajana vāhinā kenacid kamalinī palāśa puṭa gṛhīta ambhasā 
SA_GK19_bahcar8u-280	kenacitpātheyīkṛtamṛṇālapūlikena kenaciccīnāṃśukadaśāśikyānihitanālikerakośakalaśīkalitasaralatailena,	kenacid pātheyīkṛta mṛṇāla pūlikena kenacid cīna aṃśuka daśā śikyā nihita nālikera kośa kalaśī kalita sarala tailena 
SA_GK19_bahcar8u-281	katipayāvaśeṣaśokavikalamūkakubjavāmanabadhirabarbarāviralenābalānāṃ cakravālena parivṛtām,	katipaya avaśeṣa śoka vikala mūka kubja vāmana badhira barbara a viralena abalānām cakravālena parivṛtām 
SA_GK19_bahcar8u-282	āpatkāle 'pi kulodgatenevāmucyamānāṃ prabhālepinā lāvaṇyena,	āpad kāle pi kula udgatena iva a mucyamānām prabhā lepinā lāvaṇyena 
SA_GK19_bahcar8u-283	pratibimbitairāsannavanalatākisalayaiḥ sarasairduḥkhakṣatairivāntaḥpaṭalīkriyamāṇakāyām,	pratibimbitaiḥ āsanna vana latā kisalayaiḥ sarasaiḥ duḥkha kṣataiḥ iva antar paṭalīkriyamāṇakāyām 
SA_GK19_bahcar8u-284	kaṭhoradarbhāhkurakṣatakṣāriṇā kṣatajenānusaraṇālaktakeneva raktacaraṇām,	kṣatajena anusaraṇa alaktakena iva rakta caraṇām 
SA_GK19_bahcar8u-285	unnālenānyataranārīdhṛtenāravindinīdalena kṛtacchāyamapi vicchāyaṃ mukhamudvahantīm,	unnālena anyatara nārī dhṛtena aravindinī dalena kṛta chāyam api vicchāyam mukham udvahantīm 
SA_GK19_bahcar8u-286	ākāśamapi śūnaytayātiśayānām,	ākāśam api 
SA_GK19_bahcar8u-287	mṛnmayīmiva niścetanatayā marunmayīmiva niḥśvāsasaṃpadā pāvakamayīmiva saṃtāpasaṃtānena	mṛd mayīm iva niścetana tayā marut mayīm iva niḥśvāsa saṃpadā pāvaka mayīm iva saṃtāpa saṃtānena 
SA_GK19_bahcar8u-288	salilamayīmivāśruprasravaṇena viyanmayīmiva niravalambanatayā taḍinmayīmiva pāriplavatayā	salila mayīm iva aśru prasravaṇena viyat mayīm iva niravalambana tayā taḍit mayīm iva pāriplava tayā 
SA_GK19_bahcar8u-289	śabdamayīmiva paridevitavāṇībāhulyena muktamuktāṃśukaratnakusumakanakapatrābharaṇāṃ	śabda mayīm iva paridevita vāṇī bāhulyena mukta mukta aṃśuka ratna kusuma kanaka patra ābharaṇām 
SA_GK19_bahcar8u-290	kalpalatāmiva mahāvane patitām,	kalpalatām iva mahā vane patitām 
SA_GK19_bahcar8u-291	paramesvarottamāṅgapātadurlalitāṅgāṃ gaṅgāmiva gāṃ gātam,	paramesvara uttamāṅga pāta durlalita aṅgām gaṅgām iva gām gātam 
SA_GK19_bahcar8u-292	vanakusumadhūlidhūsaritapādapallavām,	vana kusuma dhūli dhūsarita pāda pallavām 
SA_GK19_bahcar8u-293	prabhātacandramūrtimiva lokāntaramabilaṣantīm,	prabhāta candra mūrtim iva loka antaram a bilaṣantīm 
SA_GK19_bahcar8u-294	nijajalamokṣakadarthitadarśitadhavalāyatanetraśomāṃ mandākinīmṛṇālinīmiva parimlāyamānām,	nija jala mokṣa kadarthita darśita dhavala āyata netra śomām mandākinī mṛṇālinīm iva parimlāyamānām 
SA_GK19_bahcar8u-295	duḥsaharavikiraṇasaṃsparśakhedanimīlitāṃ kumudinīmiva duḥkhena divasaṃ nayantīm,	duḥsaha ravi kiraṇa saṃsparśa kheda nimīlitām kumudinīm iva duḥkhena divasam nayantīm 
SA_GK19_bahcar8u-296	dagdhadaśāvisaṃvāditāṃ pratyūṣapdīpaśikhāmiva kṣāmakṣāmāṃ pāṇḍuvapuṣam,	dagdha daśā visaṃvāditām pratyūṣap dīpa śikhām iva kṣāma kṣāmām pāṇḍu vapuṣam 
SA_GK19_bahcar8u-297	pārśvavartivāraṇābhiyogarakṣyamāṇāṃ vanakariṇīmiva mahāhrade nimagnām,	pārśva varti vāraṇa abhiyoga rakṣyamāṇām vana kariṇīm iva mahā hrade nimagnām 
SA_GK19_bahcar8u-298	praviṣṭāṃ vanagahanaṃ dhyānaṃ ca,	praviṣṭām vana gahanam dhyānam ca 
SA_GK19_bahcar8u-299	sthitā tarutale maraṇe ca patitāṃ dhātryutsa ṅge mahānarthe ca,	sthitā taru tale maraṇe ca patitām dhātrī utsa ṅge mahān arthe ca 
SA_GK19_bahcar8u-300	dūrīkṛtāṃ bhartrā sukhena ca,	dūrīkṛtām bhartrā sukhena ca 
SA_GK19_bahcar8u-301	virecitāṃ bhramaṇenāyuṣā ca,	virecitām bhramaṇena āyuṣā ca 
SA_GK19_bahcar8u-302	ākulāṃ keśakalāpena maraṇopāyena ca,	ākulām keśa kalāpena maraṇa upāyena ca 
SA_GK19_bahcar8u-303	vivarṇitāmadhvadhūlibhiraṅgavedanābhiśca,	vivarṇita a madhu adhūlibhiḥ aṅga vedanābhiḥ ca 
SA_GK19_bahcar8u-304	dagdhāṃ caṇḍātapena vaidhavyena ca,	dagdhām caṇḍa ātapena vaidhavyena ca 
SA_GK19_bahcar8u-305	dhṛtamukhīṃ pāṇinā maunena ca,	dhṛta mukhīm pāṇinā maunena ca 
SA_GK19_bahcar8u-306	gṛhītāṃ priyasakhījanena manyunā ca,	gṛhītām priya sakhī janena manyunā ca 
SA_GK19_bahcar8u-307	tathā ca bhraṣṭairbandhubhirvilāsaiśca,	tathā ca bhraṣṭaiḥ bandhubhiḥ vilāsaiḥ ca 
SA_GK19_bahcar8u-308	muktena śravaṇayugalenātmanā ca,	muktena śravaṇa yugalena ātmanā ca 
SA_GK19_bahcar8u-309	parityaktai rbhūṣaṇaiḥ sarvārambhaiśca,	parityaktaiḥ rbhūṣaṇaiḥ sarva ārambhaiḥ ca 
SA_GK19_bahcar8u-310	bhagnairvalayairmanorathaiśca,	bhagnaiḥ valayaiḥ manorathaiḥ ca 
SA_GK19_bahcar8u-311	caraṇalagnābhiḥ,	caraṇa lagnābhiḥ 
SA_GK19_bahcar8u-312	paricārikābhirdarbhāṅku rasūcībhiśca,	paricārikābhiḥ darbha aṅkura sūcībhiḥ ca 
SA_GK19_bahcar8u-313	hṛdayavinihitena cakṣuṣā priyeṇa ca,	hṛdaya vinihitena cakṣuṣā priyeṇa ca 
SA_GK19_bahcar8u-314	dīrghaiḥ śokasvasitaiḥ keśeśca,	dīrghaiḥ śoka su asitaiḥ keśeḥ ca 
SA_GK19_bahcar8u-315	kṣīṇena vapuṣā puṇyena ca pādayoḥ patantobirvṛddhābhiraśruvārābhiśca,	kṣīṇena vapuṣā puṇyena ca pādayoḥ patantobiḥ vṛddhābhiḥ aśru vārābhiḥ ca 
SA_GK19_bahcar8u-316	svalpāvaśeṣeṇa parijanena jovitena ca,	su alpa avaśeṣeṇa parijanena jovitena ca 
SA_GK19_bahcar8u-317	alasāmutmeṣe,	alasām utmeṣe 
SA_GK19_bahcar8u-318	dakṣāmaśrumokṣe,	dakṣām aśru mokṣe 
SA_GK19_bahcar8u-319	saṃtatāṃ cintāsu,	saṃtatām cintāsu 
SA_GK19_bahcar8u-320	vicchinnāmāśāsu,	vicchinnām āśāsu 
SA_GK19_bahcar8u-321	kṛsāṃ kāye,	kṛsām kāye 
SA_GK19_bahcar8u-322	sthūlāṃ śvasite,	sthūlām śvasite 
SA_GK19_bahcar8u-323	pūritāṃ duḥkhena,	pūritām duḥkhena 
SA_GK19_bahcar8u-324	riktā sattvena,	riktā sattvena 
SA_GK19_bahcar8u-325	adhyāsitāmāyāsena,	adhyāsitām āyāsena 
SA_GK19_bahcar8u-326	śūnyāṃ hṛdayena,	śūnyām hṛdayena 
SA_GK19_bahcar8u-327	niscalāṃ niscayena,	niscalām niscayena 
SA_GK19_bahcar8u-328	calitāṃ dhairyāt,	calitām dhairyāt 
SA_GK19_bahcar8u-329	api ca vasatiṃ vyasanānām,	api ca vasatim vyasanānām 
SA_GK19_bahcar8u-330	ādhānamādhīnām,	ādhānam ādhīnām 
SA_GK19_bahcar8u-331	avasthānamanavasthānām,	avasthānam anavasthānām 
SA_GK19_bahcar8u-332	ādhāramadhṛtīnām,	ādhāram adhṛtīnām 
SA_GK19_bahcar8u-333	āvāsamavasādānām,	āvāsam avasādānām 
SA_GK19_bahcar8u-334	āspadamāpadām,	āspadam āpadām 
SA_GK19_bahcar8u-335	abhiyogamabhāgyānām,	abhiyogam abhāgyānām 
SA_GK19_bahcar8u-336	udvegamudvegānām,	udvegam udvegānām 
SA_GK19_bahcar8u-337	kāraṇaṃ karuṇāyāḥ,	kāraṇam karuṇāyāḥ 
SA_GK19_bahcar8u-338	pāraṃ parāyattatāyā yoṣitam /	pāram parāyatta tāyāḥ yoṣitam 
SA_GK19_bahcar8u-339	cintitavānasmi ca citramīdṛśīmapyākṛtimupatāpāḥ spṛśantīti /	cintitavān asmi ca citram īdṛśīm api ākṛtim upatāpāḥ spṛśanti iti 
SA_GK19_bahcar8u-340	sā tu samīpagate mayi tadavasthāpi sabahumānamānatamauliḥ praṇatavatī /	sā tu samīpa gate mayi tad avasthā api sa bahu mānam ānata mauliḥ praṇatavatī 
SA_GK19_bahcar8u-341	ahaṃ tu prabalakaruṇāpreryamāṇastāmālapitukāmaḥ punaḥ kṛtavānmanasi--kathamiva mahānubhāvāmenāmāmantraye /	aham tu prabala karuṇā preryamāṇaḥ tām ālapitu kāmaḥ punar kṛtavān manasi katham iva mahā anubhāvām enām āmantraye 
SA_GK19_bahcar8u-342	“vatse' ityatipraṇayaḥ,	vatse iti atipraṇayaḥ 
SA_GK19_bahcar8u-343	“mātaḥ' iti cāṭu,	mātaḥ iti cāṭu 
SA_GK19_bahcar8u-344	“bhagini' ityātmasaṃbhāvanā,	bhagini iti ātma saṃbhāvanā 
SA_GK19_bahcar8u-345	“devi' iti parijanālāpaḥ,	devi iti parijana ālāpaḥ 
SA_GK19_bahcar8u-346	“rājaputri' ityasphuṭam,	rāja putri iti asphuṭam 
SA_GK19_bahcar8u-347	“upāsike' iti manorathaḥ,	upāsike iti manorathaḥ 
SA_GK19_bahcar8u-348	“svāmini' iti bhṛtyabhāvābhyupagamaḥ,	svāmini iti bhṛtya bhāva abhyupagamaḥ 
SA_GK19_bahcar8u-349	“bhadre' itītarastrīsamucitam,	bhadre iti itara strī samucitam 
SA_GK19_bahcar8u-350	“āyuṣmati' ityavasthāyāmapriyam,	āyuṣmati iti avasthāyām apriyam 
SA_GK19_bahcar8u-351	“kalyāṇini' iti daśāyāṃ viruddham,	kalyāṇini iti daśāyām viruddham 
SA_GK19_bahcar8u-352	“candramukhi' ityamunimatam,	candra mukhi iti a muni matam 
SA_GK19_bahcar8u-353	“bāle' ityagauravopetam,	bāle iti agaurava upetam 
SA_GK19_bahcar8u-354	“ārye' iti jarāropaṇam “puṇyavati' iti phalaviparītam,	ārye iti jarā ropaṇam puṇyavati iti phala viparītam 
SA_GK19_bahcar8u-355	“bhavati' iti sarvasādhāraṇam /	bhavati iti sarva sādhāraṇam 
SA_GK19_bahcar8u-356	api ca “kāsi' ityanabhijātam,	api ca kā asi iti anabhijātam 
SA_GK19_bahcar8u-357	kimarthaṃ rodiṣi' iti duḥkhakāraṇasmaraṇakāri,	kimartham rodiṣi iti duḥkha kāraṇa smaraṇa kāri 
SA_GK19_bahcar8u-358	“mā rodīḥ' iti śokahetumanapanīya na śobhate,	mā rodīḥ iti śoka hetum an apanīya na śobhate 
SA_GK19_bahcar8u-359	“samāsvasihi' iti kimāśritya,	samāsvasihi iti kim āśritya 
SA_GK19_bahcar8u-360	“svāgatam' iti yātayāmam,	svāgatam iti yātayāmam 
SA_GK19_bahcar8u-361	“sukhamāsyate' iti mityā /	sukham āsyate iti mityā 
SA_GK19_bahcar8u-362	ityevaṃ cintayatyeva mayi tasmātstraiṇādutthāyānyatarā yoṣidāryarūpeva śokaviklavā	iti evam cintayati eva mayi tasmāt straiṇāt utthāya anyatarā yoṣit ārya rūpā iva śoka viklavā 
SA_GK19_bahcar8u-363	samupasṛtya katipayapalitaśāraṃ śiro nītvā mahītalamatulahṛdayasaṃtāpasūcakairaśrubindubhiscaraṇayugalaṃ	samupasṛtya katipaya palita śāram śiraḥ nītvā mahī talam atula hṛdaya saṃtāpa sūcakaiḥ aśru bindubhiḥ caraṇa yugalam 
SA_GK19_bahcar8u-364	dahantī mamātikṛpaṇairakṣaraiśca hṛdayamabhihitavatī--“bhagavan /	dahantī mama ati kṛpaṇaiḥ akṣaraiḥ ca hṛdayam abhihitavatī bhagavan 
SA_GK19_bahcar8u-365	sarvasattvānukampinī prāyaḥ pravrajyā /	sarva sattva anukampinī prāyas pravrajyā 
SA_GK19_bahcar8u-366	pratipannaduḥkhakṣapaṇadīkṣādakṣāśca bhavanti saugatāḥ /	pratipanna duḥkha kṣapaṇa dīkṣā dakṣāḥ ca bhavanti saugatāḥ 
SA_GK19_bahcar8u-367	karuṇākulagṛhaṃ ca bhagavataḥ śākyamuneḥ śāsanam /	karuṇā kula gṛham ca bhagavataḥ śākyamuneḥ śāsanam 
SA_GK19_bahcar8u-368	sakalajanopakārasajjā sajjanatā jainī /	sakala jana upakāra sajjā sat jana tā jainī 
SA_GK19_bahcar8u-369	paralokasādhanaṃ ca dharmo munīnām /	para loka sādhanam ca dharmaḥ munīnām 
SA_GK19_bahcar8u-370	prāṇarakṣaṇācca na paraṃ puṇyajātaṃ jagati gīyate janena /	prāṇa rakṣaṇāt ca na param puṇya jātam jagati gīyate janena 
SA_GK19_bahcar8u-371	anukampābhūmayaḥ prakṛtyaiva yuvatayaḥ kiṃ punarvipadabhibhūtāḥ?	anukampā bhūmayaḥ prakṛtyā eva yuvatayaḥ kim punar vipad abhibhūtāḥ 
SA_GK19_bahcar8u-372	sādhujanaśca siddhakṣetramārtavacasām /	sādhu janaḥ ca siddhakṣetra mārta vacasām 
SA_GK19_bahcar8u-373	yata iyaṃ naḥ svāminī maraṇena piturabhāvena bhartṛḥ pravāsena ca bhrātuḥ bhraṃśena ca śeṣasya bāndhavavargasyātimṛduhṛdayatayānapatyatayā	yatas iyam naḥ svāminī maraṇena pituḥ abhāvena bhartṛḥ pravāsena ca bhrātuḥ bhraṃśena ca śeṣasya bāndhava vargasya ati mṛdu hṛdaya tayā anapatya tayā 
SA_GK19_bahcar8u-374	paribhavena ca nīcārātikṛtena,	paribhavena ca nīca arāti kṛtena 
SA_GK19_bahcar8u-375	prakṛtimanasvinī amunā ca mahāṭavīparyaṭanavaleśena kadarthitasaukumāryā,	prakṛti manasvinī amunā ca mahā aṭavī paryaṭana va leśena kadarthita saukumāryā 
SA_GK19_bahcar8u-376	dagdhadaivadattairevaṃvidhairbahubhiruparyupari vyasanaivivalavīkṛtahṛdayā,	dagdha daiva dattaiḥ evaṃvidhaiḥ bahubhiḥ upari upari vyasanaiḥ vivalavīkṛta hṛdayā 
SA_GK19_bahcar8u-377	dāruṇaṃ duḥkhamapārayantī soḍhuṃ nivārayantamānākrāntapūrvaṃ svapne 'pyavagaṇayya	dāruṇam duḥkham a pārayantī soḍhum nivārayantam ān ākrānta pūrvam svapne pi avagaṇayya 
SA_GK19_bahcar8u-378	gurujanamanunayantīrakhaṇḍitapraṇayā narmasvapi samavadhīrya priyasakhīrvijñāpayantamaśaraṇamanāthamaśruvyākulanayanamaparibhūtapūrvaṃ	guru janam anunayantīḥ akhaṇḍita praṇayāḥ narmasu api samavadhīrya priya sakhīḥ vijñāpayantam aśaraṇam anātham aśru vyākula nayanam a paribhūta pūrvam 
SA_GK19_bahcar8u-379	manasāpi paribhūya bhṛtyavargamagniṃ praviśati /	manasā api paribhūya bhṛtya vargam agnim praviśati 
SA_GK19_bahcar8u-380	paritrāyatām /	paritrāyatām 
SA_GK19_bahcar8u-381	āryo 'pi tāvadasaṅyaśokāpanayanopāyopaderśānapuṇāṃ vyāpārayatu vāṇīmasyām' iti cātikṛpaṇaṃ vyāharantīmahamutthāpyodvignataraḥ śanairabhihitavān--“ārye/	āryaḥ pi tāvat asaṅya śoka apanayana upāya upadeḥ śāna puṇām vyāpārayatu vāṇīm asyām iti ca ati kṛpaṇam vyāharantīm aham utthāpya udvignataraḥ śanais abhihitavān ārye 
SA_GK19_bahcar8u-382	yathā kathayasi tathā /	yathā kathayasi tathā 
SA_GK19_bahcar8u-383	asmadgirāmagocaro 'yamasyāḥ puṇyāśayāyāḥ śokaḥ /	asmad girām agocaraḥ yam asyāḥ puṇya āśayāyāḥ śokaḥ 
SA_GK19_bahcar8u-384	śakyate cenmuhūrtamātramapi trātumupariṣṭānna vyartheyamabhyarthanā bhaviṣyatīti /	śakyate ced muhūrta mātram api trātum upariṣṭāt na vyarthā iyam abhyarthanā bhaviṣyati iti 
SA_GK19_bahcar8u-385	mama hi gururapara iva bhagavānsugataḥ samīpagata eva /	mama hi guruḥ aparaḥ iva bhagavān sugataḥ samīpa gataḥ eva 
SA_GK19_bahcar8u-386	kathite mayāsmannudante niyatamāgamiṣyati paramadayāluḥ /	kathite mayā asmat udante niyatam āgamiṣyati parama dayāluḥ 
SA_GK19_bahcar8u-387	duḥkhāndhakārapaṭalabhiduraiśca saugataiḥ subhāṣitaiḥ svakīyaiśca darśitanidarśanairnānāgamagurubhirgirāṃ kauśalaiḥ kuśalaśīlāmenāṃ prabodhapadavīmāropayiṣṭati'  #	duḥkha andhakāra paṭala bhiduraiḥ ca saugataiḥ su bhāṣitaiḥ svakīyaiḥ ca darśita nidarśanaiḥ nānā āgama gurubhiḥ girām kauśalaiḥ kuśala śīlām enām prabodha padavīm āropayiṣṭati  /
SA_GK19_bahcar8u-388	iti /	iti 
SA_GK19_bahcar8u-389	tacca śrutvā “tvaratāmāryaḥ' ityabhidadhānā sā punarapi pādayoḥ patitavatī /	tat ca śrutvā tvaratām āryaḥ iti abhidadhānā sā punar api pādayoḥ patitavatī 
SA_GK19_bahcar8u-390	so 'hamupagatya tvaramāṇo vyatikaramimamadhṛtikaramaśaraṇakṛpaṇabahuyuvatimaraṇamatikaruṇamatrabhavate gurave niveditavān' iti /	saḥ ham upagatya tvaramāṇaḥ vyatikaram imam adhṛti karam aśaraṇa kṛpaṇa bahu yuvati maraṇam ati karuṇam atrabhavate gurave niveditavān iti 
SA_GK19_bahcar8u-391	atha bhūbhṛdbhaikṣavaṃ samavadhārya tadbhāṣitamaśrumiśritamaśrute 'pi svasurnāmni	atha bhūbhṛt bhaikṣavam samavadhārya tat bhāṣitam aśru miśritam a śrute svasuḥ nāmni 
SA_GK19_bahcar8u-392	niṃmnīkṛtamanā manyunā sarvākārasaṃvādinyā daśayaiva dūrīkṛtasaṃdeho dagdha iva sodaryāvasthāśravaṇena	niṃmnīkṛta manāḥ manyunā sarva ākāra saṃvādinyā daśayā eva dūrīkṛta saṃdehaḥ dagdhaḥ iva sodarya avasthā śravaṇena 
SA_GK19_bahcar8u-393	śravaṇayoḥ śramaṇācāryamuvāca--“ārya /	śravaṇayoḥ śramaṇa ācāryam uvāca ārya 
SA_GK19_bahcar8u-394	niyataṃ saiveyamanāryasyāsya janasyātikaṭhinahṛdayasyātinṛśaṃsasya mandabhāgyasyabhaginī	niyatam sā eva iyam anāryasya asya janasya ati kaṭhina hṛdayasya ati nṛśaṃsasya mandabhāgyasya bhaginī 
SA_GK19_bahcar8u-395	bhāgadheyairetāmavasthāṃ nītā niṣkāraṇavairibhirvarākī vidīryamāṇaṃ me hṛdayamevaṃ	bhāgadheyaiḥ etām avasthām nītā niṣkāraṇa vairibhiḥ varākī vidīryamāṇam me hṛdayam evam 
SA_GK19_bahcar8u-396	nivedayati' ityuktvā tamapi śramaṇamabyadhāt--“ārya / uttiṣṭa /	nivedayati iti uktvā tam api śramaṇam abyadhāta āryaḥ uttiṣṭa 
SA_GK19_bahcar8u-397	darśaya vkāsau /	darśaya 
SA_GK19_bahcar8u-398	yatasva prabhūtaprāṇaparitrāṇapuṇyopārjanāya yāmaḥ,	yatasva prabhūta prāṇa paritrāṇa puṇya upārjanāya yāmaḥ 
SA_GK19_bahcar8u-399	yadi kathañcijjīvantīṃ saṃbhāvayāmaḥ' iti bhāṣamāṇa evottasthau /	yadi kathañcid jīvantīm saṃbhāvayāmaḥ iti bhāṣamāṇaḥ eva uttasthau 
SA_GK19_bahcar8u-400	atha samagraśiṣyavarghānugatenācāryeṇa turagebhyaścāvatīrya samastena sāmantalokena	atha samagra śiṣya vargha anugatena ācāryeṇa turagebhyaḥ ca avatīrya samastena sāmanta lokena 
SA_GK19_bahcar8u-401	paścādākṛṣyamāṇāśvīyenānugamyamānaḥ purastācca tena śākyaputrīyeṇa pradiśyamānavartmā	paścāt ākṛṣyamāṇāśvīyena anugamyamānaḥ purastāt ca tena śākyaputrīyeṇa pradiśyamāna vartmā 
SA_GK19_bahcar8u-402	padbhyāmeva taṃ pradeśamaviralaiḥ padaiḥ pibannivaprāvartata /	padbhyām eva tam pradeśam aviralaiḥ padaiḥ piban iva aprāvartata 
SA_GK19_bahcar8u-403	krameṇa ca samīpamupagataḥ śuśrāva latāvanāntaritasya mumūrṣormahataḥ straiṇasya tatkālocitānanekaprakārānālāpān--“bhagavandharma/	krameṇa ca samīpam upagataḥ śuśrāva latā vana antaritasya mumūrṣoḥ mahataḥ straiṇasya tad kāla ucitān aneka prakārān ālāpān bhagavan dharma 
SA_GK19_bahcar8u-404	dhāva śīghram /	dhāva śīghram 
SA_GK19_bahcar8u-405	bkāsi kuladevate /	bkā asi kula devate 
SA_GK19_bahcar8u-406	devi dharaṇi,	devi dharaṇi 
SA_GK19_bahcar8u-407	dhīrayasi na dukhitāṃ duhitaram /	dhīrayasi na dukhitām duhitaram 
SA_GK19_bahcar8u-408	vka nu khalu proṣitā puṣpabhūtikuṭumbinī lakṣmīḥ /	nu khalu proṣitā puṣpabhūti kuṭumbinī lakṣmīḥ 
SA_GK19_bahcar8u-409	anāthāṃ nātha mukharavaśyavividhādhividhurāṃ vadhūṃ vidhavāṃ vibodhayasi kimiti nemām /	anāthām nātha mukhara vaśya vividha ādhi vidhurām vadhūm vidhavām vibodhayasi kim iti nā imām 
SA_GK19_bahcar8u-410	bhagavan, bhaktajane saṃjvariṇi sugata supto 'si /	bhagavan bhakta jane saṃjvariṇi sugata suptaḥ si 
SA_GK19_bahcar8u-411	rājadharmapuṣpabhūtibhavanapakṣapātin,	rāja dharma puṣpa bhūti bhavana pakṣapātin 
SA_GK19_bahcar8u-412	udāsīnībhūto 'si katham /	udāsīnībhūtā si katham 
SA_GK19_bahcar8u-413	tvayyapi vipadbāndhava vindhya,	tvayi api vipad bāndhava vindhya 
SA_GK19_bahcar8u-414	vandhyo 'yamañjalibandhaḥ /	vandhyaḥ yam añjalibandhaḥ 
SA_GK19_bahcar8u-415	mātarmahāṭavi,	mātar mahā aṭavi 
SA_GK19_bahcar8u-416	raṭantīṃ,	raṭantīm 
SA_GK19_bahcar8u-417	naśṛṇoṣīmāmāpatpatitām /	na śṛṇoṣi imām āpad patitām 
SA_GK19_bahcar8u-418	pataṅga, prasīda pāhi pativratāmaśaraṇam /	pataṅga prasīda pāhi pativratām aśaraṇam 
SA_GK19_bahcar8u-419	prayatnarakṣita kṛtaghna cāritracaṇḍāla,	prayatna rakṣita kṛtaghna cāritra caṇḍāla 
SA_GK19_bahcar8u-420	na rakṣasi rājaputrīm /	na rakṣasi rāja putrīm 
SA_GK19_bahcar8u-421	kimavadhṛtaṃ lakṣaṇaiḥ /	kim avadhṛtam lakṣaṇaiḥ 
SA_GK19_bahcar8u-422	hā devi duhitṛsnehamayi yaśomati,	hā devi duhitṛ sneha mayi yaśomati 
SA_GK19_bahcar8u-423	maṣitāsi dagdhadhavadasyunā /	maṣitā asi dagdha dhava dasyunā 
SA_GK19_bahcar8u-424	deva, duhitari dahyamānāyāṃ nāpatasi /	deva duhitari dahyamānāyām na āpatasi 
SA_GK19_bahcar8u-425	pratāpaśīla,	pratāpa śīla 
SA_GK19_bahcar8u-426	śithilībhūtamapatyapreṇa /	śithilībhūtam apatyapreṇa 
SA_GK19_bahcar8u-427	mahārāja rājyavardhana,	mahā rāja rājya vardhana 
SA_GK19_bahcar8u-428	na dhāvasi mandībhūtā bhaginīprītiḥ /	na dhāvasi mandībhūtā bhaginī prītiḥ 
SA_GK19_bahcar8u-429	aho niṣṭhuraḥ pretabāvaḥ /	aho niṣṭhuraḥ pretabāvaḥ 
SA_GK19_bahcar8u-430	vyapehi pāpa pāvaka strīghātanirghṛṇa,	vyapehi pāpa pāvaka strī ghāta nirghṛṇa 
SA_GK19_bahcar8u-431	jvalanna lajjase /	jvalan na lajjase 
SA_GK19_bahcar8u-432	brātarvāta,	brātarvāta 
SA_GK19_bahcar8u-433	dāsī tavāsmi /	dāsī tava asmi 
SA_GK19_bahcar8u-434	saṃvādaya drutaṃ devīdāhaṃ devāya duḥkhitajanātiharāya harṣāya /	saṃvādaya drutam devī dāham devāya duḥkhita jana ati harāya harṣāya 
SA_GK19_bahcar8u-435	nitāntaniḥśūka śokaśvapāka, sakāmo 'si /	nitānta niḥśūka śoka śvapāka sa kāmaḥ si 
SA_GK19_bahcar8u-436	duḥkhadāyinviyogarākṣasa,	duḥkha dāyin viyoga rākṣasa 
SA_GK19_bahcar8u-437	saṃtuṣṭī'si /	saṃtuṣṭī asi 
SA_GK19_bahcar8u-438	vijane vane kamākrandāmi kasmai kathayāmi,	vijane vane kam ākrandāmi kasmai kathayāmi 
SA_GK19_bahcar8u-439	kamupayāmi śaraṇam,	kam upayāmi śaraṇam 
SA_GK19_bahcar8u-440	kāṃ diśaṃ pratipadye,	kām diśam pratipadye 
SA_GK19_bahcar8u-441	karomi kimabhāgadheyā /	karomi kim abhāgadheyā 
SA_GK19_bahcar8u-442	gāndhārike,	gāndhārike 
SA_GK19_bahcar8u-443	gṛhīto 'yaṃ latāpāśaḥ /	gṛhītaḥ yam latā pāśaḥ 
SA_GK19_bahcar8u-444	piśāci mocanike,	piśāci mocanike 
SA_GK19_bahcar8u-445	muñca śākhāgrahaṇakalaham /	muñca śākhā grahaṇa kalaham 
SA_GK19_bahcar8u-446	kalahaṃsi haṃsi,	kalahaṃsi haṃsi 
SA_GK19_bahcar8u-447	kimataḥparamuttamāṅgam /	kim atas param uttamāṅgam 
SA_GK19_bahcar8u-448	maṅgalike muktagalaṃ kimadyāpi rudyate /	maṅgalike mukta galam kim adyā api rudyate 
SA_GK19_bahcar8u-449	sundari, dūrībhavati sakhīsārthaḥ /	sundari dūrībhavati sakhī sārthaḥ 
SA_GK19_bahcar8u-450	sthāsyasi kathamivāśive śavaśibire śabarike sutanu tanūnapāti patiṣyasi tvamapi /	sthāsyasi katham iva aśive śava śibire śabarike su tanu tanūnapāti patiṣyasi tvam api 
SA_GK19_bahcar8u-451	mṛṇālakomale mālāvati, malānāsi /	mṛṇāla komale mālāvati 
SA_GK19_bahcar8u-452	mātarmātaṅgike,	mātar mātaṅgike 
SA_GK19_bahcar8u-453	aṅgīkṛtastvayāpi mṛtyuḥ /	aṅgīkṛtaḥ tvayā api mṛtyuḥ 
SA_GK19_bahcar8u-454	vatse vatsike,	vatse vatsike 
SA_GK19_bahcar8u-455	vatsyasi kathamanabhiprete pretanagare /	vatsyasi katham anabhiprete preta nagare 
SA_GK19_bahcar8u-456	nāgarike, garimāṇamāgatāsyanayā svāmibhaktyā /	nāgarike garimāṇam āgatā asi anayā svāmi bhaktyā 
SA_GK19_bahcar8u-457	virājike, virājitāsi rājaputrīvipadi jīvitavyayavyavasāyena /	virājike virājitā asi rāja putrī vipadi jīvita vyaya vyavasāyena 
SA_GK19_bahcar8u-458	bhṛgupatanābhyudyamabāgābhijñe bhṛṅgāradhāriṇi, dhanyāsi /	bhṛgupatana abhyudyama bāga abhijñe bhṛṅgāra dhāriṇi dhanyā asi 
SA_GK19_bahcar8u-459	ketaki, kutaḥ punarīdṛśī svapne 'pi susvāminī /	ketaki kutas punar īdṛśī svapne su svāminī 
SA_GK19_bahcar8u-460	menake, janmani janmani devīdāsyameva dadātu devo devaṃ dahandahanaḥ /	menake janmani janmani devī dāsyam eva dadātu devaḥ devam dahan dahanaḥ 
SA_GK19_bahcar8u-461	vijaye, vījaya kṛśānum /	vijaye vījaya kṛśānum 
SA_GK19_bahcar8u-462	sānumati, namatīndīvarikā divaṃ gantukāmā /	sā anumati namati indīvarikā divam gantu kāmā 
SA_GK19_bahcar8u-463	kāmadāsi, dehi dahanapradakṣiṇāvakāśam /	kāma dāsi dehi dahana pradakṣiṇa avakāśam 
SA_GK19_bahcar8u-464	vicārike, viracaya vahnim /	vicārike viracaya vahnim 
SA_GK19_bahcar8u-465	vikira kirātike,	vikira kirātike 
SA_GK19_bahcar8u-466	kusumaprakaram /	kusuma prakaram 
SA_GK19_bahcar8u-467	kurarike, kuru kurubakakorakācitāṃ citām /	kurarike kuru kuru baka koraka ācitām citām 
SA_GK19_bahcar8u-468	cāmaraṃ cāmaragrāhiṇi, gṛhāṇa /	cāmaram cāmara grāhiṇi gṛhāṇa 
SA_GK19_bahcar8u-469	punarapi kaṇṭhe marṣayitavyāninarmade narmanirmitāni nirmaryādahasitāni /	punar api kaṇṭhe marṣayitavyāni narmade narma nirmitāni nirmaryāda hasitāni 
SA_GK19_bahcar8u-470	bhadre subhadre,	bhadre su bhadre 
SA_GK19_bahcar8u-471	bhadramastu te paralokagamanam /	bhadram astu te para loka gamanam 
SA_GK19_bahcar8u-472	agrāmīṇaguṇānurāgiṇi grāmeyike,	a grāmīṇa guṇa anurāgiṇi grāmeyike 
SA_GK19_bahcar8u-473	gaccha sugatim /	gaccha sugatim 
SA_GK19_bahcar8u-474	vasantike, antaraṃ prayaccha /	vasantike antaram prayaccha 
SA_GK19_bahcar8u-475	āpṛcchate chatradhārī devi,	āpṛcchate chatra dhārī devi 
SA_GK19_bahcar8u-476	dehi dṛṣṭim /	dehi dṛṣṭim 
SA_GK19_bahcar8u-477	iṣṭā tava jahāti jīvitaṃ vijayasenā /	iṣṭā tava jahāti jīvitam vijaya senā 
SA_GK19_bahcar8u-478	seyaṃ muktikā muktakaṇṭhamāraṭati nikaṭe nāṭakasūtradhārī /	sā iyam muktikā mukta kaṇṭham āraṭati nikaṭe nāṭaka sūtradhārī 
SA_GK19_bahcar8u-479	pādayoḥ patati te tāmbūlavāhinī bahumatā rājaputri, patralatā /	pādayoḥ patati te tāmbūla vāhinī bahu matā rāja putri patra latā 
SA_GK19_bahcar8u-480	kaliṅgasene,	kaliṅgasene 
SA_GK19_bahcar8u-481	ayaṃ paścimaḥ pariṣvaṅgaḥ /	ayam paścimaḥ pariṣvaṅgaḥ 
SA_GK19_bahcar8u-482	pīḍaya nirbharamurasā mām /	pīḍaya nirbharam urasā mām 
SA_GK19_bahcar8u-483	asavaḥ pravasanti vasantasene /	asavaḥ pravasanti vasantasene 
SA_GK19_bahcar8u-484	mañjulike, mārjayasi katikṛtvaḥ suduḥsahaduḥkhasahasrāsradigdhaṃ cakṣuridaṃ,	mañjulike mārjayasi kati kṛtvas su duḥsaha duḥkha sahasra asra digdham cakṣuḥ idam 
SA_GK19_bahcar8u-485	rodiṣi kiyadāśliṣya ca mām /	rodiṣi kiyat āśliṣya ca mām 
SA_GK19_bahcar8u-486	nirmāṇamīdṛśaṃ prāyaśo yaśodhane /	nirmāṇam īdṛśam prāyaśas yaśaḥ dhane 
SA_GK19_bahcar8u-487	dhīrayasyadyāpi kiṃ māṃ mādhavike /	dhīrayasi adyā api kim mām mādhavike 
SA_GK19_bahcar8u-488	kveyamavasthā saṃsthāpanānām /	kva iyam avasthā saṃsthāpanānām 
SA_GK19_bahcar8u-489	gataḥ kālaḥ kālindi,	gataḥ kālaḥ kālindi 
SA_GK19_bahcar8u-490	sakhījanānunayāñjalīnām /	sakhī jana anunaya añjalīnām 
SA_GK19_bahcar8u-491	unmattike mattapālike,	unmattike mattapālike 
SA_GK19_bahcar8u-492	kṛtāḥ pṛṣṭataḥ praṇayinīpraṇipātānurodhāḥ /	kṛtāḥ pṛṣṭataḥ praṇayinī praṇipāta anurodhāḥ 
SA_GK19_bahcar8u-493	śithilayacakoravati,	śithilaya cakoravati 
SA_GK19_bahcar8u-494	caraṇagrahaṇaṃ grahiṇi /	caraṇa grahaṇam grahiṇi 
SA_GK19_bahcar8u-495	kamalini, kimanena punaḥ punardaivopālambhena /	kamalini kim anena punar punar daiva upālambhena 
SA_GK19_bahcar8u-496	na prāptaṃ ciraṃ sakhījanasaṃgamasukham /	na prāptam ciram sakhī jana saṃgama sukham 
SA_GK19_bahcar8u-497	ārye mahattarike taraḍgasene,	ārye mahattarike taraḍgasene 
SA_GK19_bahcar8u-498	namaskāraḥ /	namaskāraḥ 
SA_GK19_bahcar8u-499	sakhi saudāmini, dṛṣṭāsi /	sakhi saudāmini dṛṣṭā asi 
SA_GK19_bahcar8u-500	samupanaya havyavāhanācanakusumāni kamudike /	samupanaya havyavāhana ācana kusumāni kamudike 
SA_GK19_bahcar8u-501	dehi citārohaṇāya rohiṇi,	dehi citā rohaṇāya rohiṇi 
SA_GK19_bahcar8u-502	hastāvalambanam /	hasta avalambanam 
SA_GK19_bahcar8u-503	amva, dhātri,	amva dhātri 
SA_GK19_bahcar8u-504	dhīrā bhava /	dhīrā bhava 
SA_GK19_bahcar8u-505	bhavantyevaṃvidhā eva karmaṇāṃ vipākāḥ pāpakāriṇīnām /	bhavanti evaṃvidhāḥ eva karmaṇām vipākāḥ pāpa kāriṇīnām 
SA_GK19_bahcar8u-506	āryacaraṇānāmayamañjaliḥ /	ārya caraṇānām ayam añjaliḥ 
SA_GK19_bahcar8u-507	paraḥ paralokaprayāṇapraṇāmo 'yaṃ mātaḥ /	paraḥ para loka prayāṇa praṇāmaḥ yam mātar 
SA_GK19_bahcar8u-508	maraṇasamaye kasmāllavalike,	maraṇa samaye kasmāt lavalike 
SA_GK19_bahcar8u-509	halahalako balīyānānandamayo hṛdayasya me /	halahalakaḥ balīyān ānanda mayaḥ hṛdayasya me 
SA_GK19_bahcar8u-510	hṛṣyantyuccaromāñcamuñci kimaṅgīkṛtyāṅgāni /	hṛṣyanti ucca romāñca muñci kim aṅgīkṛtya aṅgāni 
SA_GK19_bahcar8u-511	vāmanike, vāmena me sphuritamakṣṇā /	vāmanike vāmena me sphuritam akṣṇā 
SA_GK19_bahcar8u-512	vṛthā virasasi vayasya vāyasa,	vṛthā virasasi vayasya vāyasa 
SA_GK19_bahcar8u-513	vṛkṣe kṣīriṇi kṣaṇe kṣaṇe kṣīṇapuṇyāyāḥ puraḥ /	vṛkṣe kṣīriṇi kṣaṇe kṣaṇe kṣīṇa puṇyāyāḥ puras 
SA_GK19_bahcar8u-514	hariṇi, heṣitamiva hayānāmuttarataḥ /	hariṇi heṣitam iva hayānām uttaratas 
SA_GK19_bahcar8u-515	kasyedamātapatramuccamatra pādapāntareṇa prabhāvati,	kasya idam ātapatram uccam atra pādapa antareṇa prabhāvati 
SA_GK19_bahcar8u-516	vibhāvyate /	vibhāvyate 
SA_GK19_bahcar8u-517	kuraṅgike, kena sugṛhītanāmno nāma gṛhītamamṛtamayamāryasya /	kuraṅgike kena su gṛhīta nāmnaḥ nāma gṛhītam amṛta mayam āryasya 
SA_GK19_bahcar8u-518	devi, diṣṭyā vardhase devasya harṣasyāgamanamahotsavena' /	devi diṣṭyā vardhase devasya harṣasya āgamana mahā utsavena 
SA_GK19_bahcar8u-519	ityetacca śrutvā satvaramupasasarpa /	iti etat ca śrutvā satvaram upasasarpa 
SA_GK19_bahcar8u-520	dadarśa ca muhyantīmagnipraveśāyodyatāṃ rājā rājyaśriyam /	dadarśa ca muhyantīm agnipraveśāya udyatām rājāḥ rājya śriyam 
SA_GK19_bahcar8u-521	ālalambe ca mūrcchāmīlitalocanāyā lalāṭaṃ hastena tasyāḥ sasaṃbhramam /	ālalambe ca mūrcchā āmīlita locanāyāḥ lalāṭam hastena tasyāḥ sa saṃbhramam 
SA_GK19_bahcar8u-522	atha tena bhrātuḥ preyasaḥ prakoṣṭhabaddhānāmoṣadhīnāṃ rasavirasamiva pratyujjīvanakṣamaṃ	atha tena bhrātuḥ preyasaḥ prakoṣṭha baddhānām oṣadhīnām rasa virasam iva pratyujjīvana kṣamam 
SA_GK19_bahcar8u-523	kṣaratā vamateva pārihāryamaṇīnāmacintyaṃ prabāvamamṛtamiva nakhacandraraśmibhirudgiratā	kṣaratā vamatā iva pārihārya maṇīnām acintyam prabāvam amṛtam iva nakha candra raśmibhiḥ udgiratā 
SA_GK19_bahcar8u-524	badhnateva candrodayacyutaśiśiraśīkaraṃ candrakāntacūḍāmaṇiṃ mūrdhani mṛṇālamayāṅgulinevātiśītalena	badhnatā iva candra udaya cyuta śiśira śīkaram candrakānta cūḍāmaṇim mūrdhani mṛṇāla maya aṅgulinā iva ati śītalena 
SA_GK19_bahcar8u-525	nirvāpayatā dahyamāma hṛdayapratyānayateva kuto 'pi jīvitamāhlādakena hastasaṃsparśena	nirvāpayatā dahyamāma hṛdaya pratyānayatā iva kutas pi jīvitam āhlādakena hasta saṃsparśena 
SA_GK19_bahcar8u-526	sahasaiva samunmimīla rājyaśrīḥ /	sahasā eva samunmimīla rājya śrīḥ 
SA_GK19_bahcar8u-527	tathā cāsaṃbhāvitāgamanasyācintitadarśanasya sahasā prāptasya bhrātuḥ svapnadṛṣṭadarśanasyeva	tathā ca asaṃbhāvita āgamanasya a cintita darśanasya sahasā prāptasya bhrātuḥ svapna dṛṣṭa darśanasya iva 
SA_GK19_bahcar8u-528	kaṇṭhe samāśliṣya tatkālāvirbhāvanirbhareṇābhibhūtasarvātmanā duḥkhasaṃbhāreṇa nirdayaṃ	kaṇṭhe samāśliṣya tad kāla āvirbhāva nirbhareṇa abhibhūta sarva ātmanā duḥkha saṃbhāreṇa nirdayam 
SA_GK19_bahcar8u-529	nadīmukhapraṇālābyāmivamuktābhyāṃ sthūlapravāhamutsṛjantī bāṣpavāri vilocanābhyām “hā tāta,	nadī mukha praṇālābyām iva muktābhyām sthūla pravāham utsṛjantī bāṣpa vāri vilocanābhyām hā tāta 
SA_GK19_bahcar8u-530	hā amba hā sakhyaḥ' iti vyāharantī,	hā amba hā sakhyaḥ iti vyāharantī 
SA_GK19_bahcar8u-531	muhurmuhuruccaistarāṃ ca samudbhūtabhaginīsnehasadbhāvabhārabhāvitamanyunā muktakaṇṭhamaticiraṃ vikruśya “vatse,	muhur muhur uccaistarām ca samudbhūta bhaginī sneha sadbhāva bhāra bhāvita manyunā mukta kaṇṭham ati ciram vikruśya vatse 
SA_GK19_bahcar8u-532	sthirā bhava tvam' iti bhrātrā karasthagitamukhī samāśvāsyamānāpi,	sthirā bhava tvam iti bhrātrā kara sthagita mukhī samāśvāsyamānā api 
SA_GK19_bahcar8u-533	“kalyāṇini,	kalyāṇini 
SA_GK19_bahcar8u-534	kuru vacanamagrajasya guroḥ' ityācāryeṇa yācyamānāpi,	kuru vacanam agrajasya guroḥ iti ācāryeṇa yācyamānā api 
SA_GK19_bahcar8u-535	devi,	devi 
SA_GK19_bahcar8u-536	na paśyasi devasyāvasthām /	na paśyasi devasya avasthām 
SA_GK19_bahcar8u-537	alamatiruditena' iti rājalokenābyarthyamānāpi,	alam ati ruditena iti rāja lokena a byarthyamānā api 
SA_GK19_bahcar8u-538	“svāmini,	svāmini 
SA_GK19_bahcar8u-539	bhrātaramavekṣasva' iti parijanena vijñāpyamānāpi,	bhrātaram avekṣasva iti parijanena vijñāpyamānā api 
SA_GK19_bahcar8u-540	“duhitaḥ,	duhitaḥ 
SA_GK19_bahcar8u-541	viśramya punarāraṭitavyam' iti nivāryamāṇāpi bāndhavavṛddhābhiḥ,	viśramya punar āraṭitavyam iti nivāryamāṇā api bāndhava vṛddhābhiḥ 
SA_GK19_bahcar8u-542	“priyasakhi,	priya sakhi 
SA_GK19_bahcar8u-543	kiyadrodiṣi,	kiyat rodiṣi 
SA_GK19_bahcar8u-544	tūṣṇīmāssva /	tūṣṇīm āssva 
SA_GK19_bahcar8u-545	dṛḍhaṃ dūyate deva' iti sakhībhiranunīyamānāpi,	dṛḍham dūyate devaḥ iti sakhībhiḥ anunīyamānā api 
SA_GK19_bahcar8u-546	cira saṃbhāvitānekaduḥsahaduḥkhanivahanirbavaṇabāṣpotpīḍapīḍyamānakaṇṭhabhāgā,	cira saṃbhāvita aneka duḥsaha duḥkha nivaha nirbavaṇa bāṣpa utpīḍa pīḍyamāna kaṇṭha bhāgā 
SA_GK19_bahcar8u-547	prabhūtamanyubhārabharitāntaḥkaraṇā karuṇaṃ kāhalena svareṇa katicitkālamatidīrghaṃ ruroda /	prabhūta manyu bhāra bharita antaḥkaraṇā karuṇam kāhalena svareṇa katicid kālam ati dīrgham ruroda 
SA_GK19_bahcar8u-548	vigate ca manyuvege vahneḥ samīpādākṣipya bhrātā nītā nikaṭavartini tarutale niṣasāda /	vigate ca manyu vege vahneḥ samīpāt ākṣipya bhrātā nītā nikaṭa vartini taru tale niṣasāda 
SA_GK19_bahcar8u-549	śanairācāryastu tathā harṣa iti vijñāya vivardhitādaraḥ sutarāṃ muhūrtamivātivāhya	śanais ācāryaḥ tu tathā harṣaḥ iti vijñāya vivardhita ādaraḥ sutarām muhūrtam iva ativāhya 
SA_GK19_bahcar8u-550	nibhṛtasaṃjñājñāpitena śiṣyeṇopanītaṃ nalinīdalaiḥ svayamevādāya namro mukhaprakṣālanāyodakamupaninye /	nibhṛta saṃjñā jñāpitena śiṣyeṇa upanītam nalinī dalaiḥ svayam eva ādāya namraḥ mukha prakṣālanāya udakam upaninye 
SA_GK19_bahcar8u-551	narendro 'pi sādaraṃ gṛhītvā prathamamanavaratarodanātāmraṃ cirapravṛttāśrujalajālaṃ raktapaṅgajamiva svasuścakṣurakṣālayatpaścādātmanaḥ /	narendraḥ pi sa ādaram gṛhītvā prathamam anavarata rodana ātāmram cira pravṛtta aśru jala jālam rakta paṅgajam iva svasuḥ cakṣuḥ akṣālayat paścāt ātmanaḥ 
SA_GK19_bahcar8u-552	prakṣālitamukhaśaśini ca mahīpāle sarvato niḥśabdaḥ saṃbabhūvasakalo likhita iva lokaḥ /	prakṣālita mukha śaśini ca mahīpāle sarvatas niḥśabdaḥ saṃbabhūva sakalaḥ likhitaḥ iva lokaḥ 
SA_GK19_bahcar8u-553	tato narendro mandamandamabravītsvasāram--“vatse/	tatas narendraḥ manda mandam abravīt svasāram vatse 
SA_GK19_bahcar8u-554	vandasvātrabhavantaṃ bhadantam /	vandasva atrabhavantam bhadantam 
SA_GK19_bahcar8u-555	eṣa te bharturhṛdayaṃ dvitīyamasmākaṃ ca guruḥ' iti /	eṣa te bhartuḥ hṛdayam dvitīyam asmākam ca guruḥ iti 
SA_GK19_bahcar8u-556	rājavacanāttu rājaduhitari patiparicayaśravaṇodghātena punarānītanetrāmbhasi namantyāmācāryaḥ	rāja vacanāt tu rāja duhitari pati paricaya śravaṇa udghātena punar ānīta netra ambhasi namantyām ācāryaḥ 
SA_GK19_bahcar8u-557	prayatnarakṣitāgamāgatabāṣpāmbhaḥsaṃbhārabhajyamānadhairyārdralocanaḥ kiñcitparāvṛttanayano	prayatna rakṣita āgama āgata bāṣpa ambhaḥ saṃbhāra bhajyamāna dhairya ārdra locanaḥ kiñcid parāvṛtta nayanaḥ 
SA_GK19_bahcar8u-558	dīrghaṃ niḥśaśvāsa /	dīrgham niḥśaśvāsa 
SA_GK19_bahcar8u-559	smitvā ca kṣaṇamekaṃ pradarśitapraśrayo mṛduvādī madhurayā vācā vyājahāra--“kalyāṇarāśe/	smitvā ca kṣaṇam ekam pradarśita praśrayaḥ mṛdu vādī madhurayā vācā vyājahāra kalyāṇa rāśe 
SA_GK19_bahcar8u-560	alaṃ ruditvāticiram /	alam ruditvā ati ciram 
SA_GK19_bahcar8u-561	rājaloko nādyāpi rodanānnivartate /	rāja lokaḥ na adya api rodanāt nivartate 
SA_GK19_bahcar8u-562	kriyatāmavaśyakaraṇīyaḥ snānavidhiḥ /	kriyatām avaśya karaṇīyaḥ snāna vidhiḥ 
SA_GK19_bahcar8u-563	snātvā ca gamyatā tāmeva bhūyo bhuvam' iti /	snātvā ca gamyatā tām eva bhūyas bhuvam iti 
SA_GK19_bahcar8u-564	atha bhūpatiranuvartamāno laukikamācāramācāryavacanaṃ cotthāya snātvā girisariti saha svasrā tāmeva bhūmiptayāsīt /	atha bhūpatiḥ anuvartamānaḥ laukikam ācāram ācārya vacanam ca utthāya snātvā giri sariti saha svasrā tām eva 
SA_GK19_bahcar8u-565	tasyāṃ ca saparijanāṃ prathamamāhitāvadhānaḥ pārśvavartī paravatīṃ śucā patipiṇḍapradarśitaprayatnapratipannābhyavahārakāraṇāṃ bhaginīmabhojayat	tasyām ca sa parijanām prathamam āhita avadhānaḥ pārśva vartī paravatīm śucā pati piṇḍa pradarśita prayatna pratipanna abhyavahāra kāraṇām bhaginīm abhojayat 
SA_GK19_bahcar8u-566	anantaraṃ ca svayamāhārasthitimakarot /	anantaram ca svayam āhāra sthitim akarot 
SA_GK19_bahcar8u-567	bhuktavāṃśca bandhanātprabhṛti vistarataḥ svasuḥ kānyakubjād gauḍasaṃbhramaṃ guptito	bhuktavān ca bandhanāt prabhṛti vistarataḥ svasuḥ kānyakubjāt gauḍa saṃbhramam guptitaḥ 
SA_GK19_bahcar8u-568	guptanāmnā kulaputreṇa niṣkāsanaṃ nirgatāyāśca rājyavardhanamaraṇaśravaṇaṃ śrutvā	gupta nāmnā kula putreṇa niṣkāsanam nirgatāyāḥ ca rājya vardhana maraṇa śravaṇam śrutvā 
SA_GK19_bahcar8u-569	cāhāranirākaraṇamanāhāraparāhatāyāśca vindhyāṭavīparyaṭanakhedaṃ jātanirvedāyāḥ pātrakapraveśopakramaṇaṃ	ca āhāra nirākaraṇam anāhāra parāhatāyāḥ ca vindhya aṭavī paryaṭana khedam jāta nirvedāyāḥ pātraka praveśa upakramaṇam 
SA_GK19_bahcar8u-570	yāvatsarvamaśṛṇodvyatikaraṃ parijanataḥ /	yāvat sarvam aśṛṇot vyatikaram parijanataḥ 
SA_GK19_bahcar8u-571	tataḥ sukhāsīnamekatra tarutale viviktabhuvi bhaginīdvitīyaṃ dūrasthitānujīvijanaṃ rājānamācāryaḥ samupasṛtya śanairāsāṃcakre /	tatas sukha āsīnam ekatra taru tale vivikta bhuvi bhaginī dvitīyam dūra sthita anujīvi janam rājānam ācāryaḥ samupasṛtya śanais āsāṃcakre 
SA_GK19_bahcar8u-572	sthitvā ca kañcitkālāṃśaṃ leśato vaktumupacakrame--“śrīman/	sthitvā ca kañcid kāla aṃśam leśataḥ vaktum upacakrame śrīman 
SA_GK19_bahcar8u-573	ākarṇyatām /	ākarṇyatām 
SA_GK19_bahcar8u-574	ākhyeyamasti naḥ kiñcit-- ayaṃ hi yauvanaunmādātparibhūya bhūyasīrbhāryā yauvanāvatārataralatarāstārārājo	ākhyeyam asti naḥ kiñcid ayam hi yauvana onmādāt paribhūya bhūyasīḥ bhāryāḥ yauvana avatāra taralatarāḥ tārārājaḥ 
SA_GK19_bahcar8u-575	rajanīkarṇapūraḥ purā puruhūtapurodhaso dhiṣaṇasya purandhrīṃ dharmapatnīṃ patnīyannatitaralastārāṃ nāmāpajahāra /	rajanīkarṇa pūraḥ purā puruhūta purodhasaḥ dhiṣaṇasya purandhrīm dharmapatnīm patnīyan ati taralaḥ tārām nāma apajahāra 
SA_GK19_bahcar8u-576	nākataśca palāyāñcakre /	nākataḥ ca palāyāñcakre 
SA_GK19_bahcar8u-577	cakitacakoralocanayā ca tayā sahātikāmayā sarvākārābhirāmayā ramamāṇo ramaṇīyeṣu deśeṣu cacāra /	cakita cakora locanayā ca tayā saha ati kāmayā sarva ākāra abhirāmayā ramamāṇaḥ ramaṇīyeṣu deśeṣu cacāra 
SA_GK19_bahcar8u-578	cirācca kathañcitsarvagīrvāṇavāṇīgauravād girāṃ patyuḥ punaripa pratyarpayāmāsa tām /	cirāt ca kathañcid sarva gīrvāṇa vāṇī gauravāt girām patyuḥ punar ipa pratyarpayāmāsa tām 
SA_GK19_bahcar8u-579	hṛdaye tvanindhanamadahyata virahādvarārohāyāstasyāḥ satatam /	hṛdaye tu anindhanam adahyata virahāt varārohāyāḥ tasyāḥ satatam 
SA_GK19_bahcar8u-580	ekadā tu śailādudayādadayamāno vimale vāriṇi varuṇālayasya saṃkrāntamātmanaḥ pratibimbaṃ vilokitavān /	ekadā tu śailāt udayāt adayamānaḥ vimale vāriṇi varuṇālayasya saṃkrāntam ātmanaḥ pratibimbam vilokitavān 
SA_GK19_bahcar8u-581	dṛṣṭvā ca tattadā sasmaraḥ sasmāra smeragaṇḍasthalasya tārāyā mukhasya /	dṛṣṭvā ca tat tadā sa smaraḥ sasmāra smera gaṇḍa sthalasya tārāyāḥ mukhasya 
SA_GK19_bahcar8u-582	mumoca sa manmathonmādamathyamānamānasaḥ svaḥstho 'pyasvasthaḥ sthavīyasaḥ pītasakalakumutavanaprabhāpravāhadhavalatārābhyāmiva locanābhyāṃ  #	mumoca sa manmatha unmāda mathyamāna mānasaḥ svaḥsthaḥ u pi asvasthaḥ sthavīyasaḥ pīta sakala kumuta vana prabhā pravāha dhavala tārābhyām iva locanābhyām 
SA_GK19_bahcar8u-583	bāṣpavāribindūn /	bāṣpa vāri bindūn 
SA_GK19_bahcar8u-584	atha patatastānudanvati samastānevācemurmuktāśuktayaḥ /	atha patataḥ tān udanvati samastān eva acemuḥ muktā śuktayaḥ 
SA_GK19_bahcar8u-585	tāsāṃ ca kukṣikoṣeṣu muktāphalībhūtānavāpa tānkathamapi rasātalanivāsī vāsukirnāma viṣamucāmīśaḥ /	tāsām ca kukṣi koṣeṣu muktāphalībhūtān avāpa tān katham api rasātala nivāsī vāsukiḥ nāma viṣa mucām īśaḥ 
SA_GK19_bahcar8u-586	sa ca tairmuktāphalaiḥ pātālatale 'pi tārāgaṇamiva darśayadbhirekāvalīmakalpayat /	sa ca taiḥ muktāphalaiḥ pātāla tale tārā gaṇam iva darśayadbhiḥ eka āvalīm akalpayat 
SA_GK19_bahcar8u-587	cakāra ca mandākinīti nāma tasyāḥ /	cakāra ca mandākinī iti nāma tasyāḥ 
SA_GK19_bahcar8u-588	sā ca bhagavataḥ somasya sarvāsāmoṣadhīnāmadhipateḥ prabhāvādatyantaviṣaghnī himāmṛtasaṃbhavatvācca sparśena sarvasattvasaṃtāpahāriṇī babhūva	sā ca bhagavataḥ somasya sarvāsām oṣadhīnām adhipateḥ prabhāvāt atyanta viṣa ghnī hima amṛta saṃbhava tvāt ca sparśena sarva sattva saṃtāpa hāriṇī babhūva 
SA_GK19_bahcar8u-589	yataḥ sa tāṃ sarvadā viṣoṣmaśāntaye vāsukiḥ paryadhatta /	yatas sa tām sarvadā viṣa ūṣma śāntaye vāsukiḥ paryadhatta 
SA_GK19_bahcar8u-590	samatikrāmati ca kiyatyapi kāle kadācinnāmaikāvalīṃ tasmānnāgarājānnāgārjuno nāma nāgairevānītaḥ pātālatalaṃ bhikṣurabhikṣata lebhe ca /	samatikrāmati ca kiyati api kāle kadācid nāma eka āvalīm tasmāt nāga rājāt nāgārjunaḥ nāma nāgaiḥ eva ānītaḥ pātāla talam bhikṣuḥ abhikṣata lebhe ca 
SA_GK19_bahcar8u-591	nirgatya ca rasātalāttrisamudrādhipataye sātavāhananāmne narendrāya suhṛde sa dadau tām /	nirgatya ca rasātalāt trisamudra adhipataye sātavāhana nāmne narendrāya suhṛde sa dadau tām 
SA_GK19_bahcar8u-592	sā cāsmākaṃ kālena śiṣyaparamparayā kathamapi hastamupagatā /	sā ca asmākam kālena śiṣya paramparayā katham api hastam upagatā 
SA_GK19_bahcar8u-593	yadyapi ca paribhava iva bhavati bhavādṛśāṃ dattrima upacārastathāpyoṣadhibuddhyā	yadi api ca paribhavaḥ iva bhavati bhavādṛśām dattrimaḥ upacāraḥ tathā api oṣadhi buddhyā 
SA_GK19_bahcar8u-594	buddhimatā sarvasattvarāśirakṣāpravṛttena rakṣaṇīyaśarīreṇāyuṣmatā viṣarakṣāpekṣayā	buddhimatā sarva sattva rāśi rakṣā pravṛttena rakṣaṇīya śarīreṇa āyuṣmatā viṣa rakṣā apekṣayā 
SA_GK19_bahcar8u-595	gṛhyatām' ityabhidhāya bhikṣorabhyāśavartinaścīvarapaṭāntasaṃyatāṃ mumoca tāmekāvalīṃ mandākinīm /	gṛhyatām iti abhidhāya bhikṣoḥ abhyāśa vartinaḥ cīvara paṭa anta saṃyatām mumoca tām eka āvalīm mandākinīm 
SA_GK19_bahcar8u-596	unmucyamānāyā eva yasyāḥ prabhālepini labdhāvakāśe viśadamahasi mahīyasi visarpati	unmucyamānāyāḥ eva yasyāḥ prabhā lepini labdha avakāśe viśada mahasi mahīyasi visarpati 
SA_GK19_bahcar8u-597	raśmimaṇḍale yugapaddhavalāyamāneṣu diṅmukeṣu mukulitalatāvadhūtkaṇṭhitairāmūlādvikasitamiva tarubhiḥ,	raśmi maṇḍale yugapad dhavalāyamāneṣu diṅmukeṣu mukulita latā vadhū utkaṇṭhitaiḥ ā mūlāt vikasitam iva tarubhiḥ 
SA_GK19_bahcar8u-598	abhinavamṛṇālalubdhairdhāvitamiva dhutapakṣapuṭapaṭaladhavalitagaganaṃ vanasarasīhaṃsayūthaiḥ,	abhinava mṛṇāla lubdhaiḥ dhāvitam iva dhuta pakṣa puṭa paṭala dhavalita gaganam vana sarasī haṃsa yūthaiḥ 
SA_GK19_bahcar8u-599	sphuṭitamiva bharavaśaviśīryamāṇadhūlidhavalairgarbhabhedasūcitasūcīsaṃcayaśucibhiḥ ketakīvāṭeḥ,	sphuṭitam iva bhara vaśa viśīryamāṇa dhūli dhavalaiḥ garbhabheda sūcita sūcī saṃcaya śucibhiḥ ketakī vāṭeḥ 
SA_GK19_bahcar8u-600	uddalitadanturābiḥ prabuddhamiva kumudinībhiḥ,	uddalita danturābiḥ prabuddham iva kumudinībhiḥ 
SA_GK19_bahcar8u-601	vidyutasitasaṭābhārabharitadikcakraiścalitamiva kesarikulaiḥ,	vidyuta sita saṭā bhāra bharita diś cakraiḥ calitam iva kesari kulaiḥ 
SA_GK19_bahcar8u-602	prahasitamiva sitadaśanāṃśumālālokalipyamānavanaṃ vanadevatābhiḥ,	prahasitam iva sita daśana aṃśu mālā loka lipyamāna vanam vana devatābhiḥ 
SA_GK19_bahcar8u-603	vikasitamiva śithilitakusumakośakesarāṭṭahasāniraṅkuśaṃ kāśakānanaiḥ,	vikasitam iva śithilita kusuma kośa kesara aṭṭahasā niraṅkuśam kāśa kānanaiḥ 
SA_GK19_bahcar8u-604	bhrāntamiva saṃbramabhramitabālapallavapariveṣaśvetāyamānaiścamarīkadambakaiḥ,	bhrāntam iva saṃbrama bhramita bāla pallava pariveṣa śvetāyamānaiḥ camarī kadambakaiḥ 
SA_GK19_bahcar8u-605	prasṛtamiva sphāyamānaphenilataralataratarahgodgāriṇā girinadīpūreṇa,	prasṛtam iva sphāyamāna phenila tarala tara tarahga udgāriṇā giri nadīpūreṇa 
SA_GK19_bahcar8u-606	aparatārāgaṇalobhamuditenoditamiva vikacamarīcicakrāntakakubhā pūrṇacandreṇa,	apara tārā gaṇa lobha muditena uditam iva vikaca marīci cakra anta kakubhā pūrṇa candreṇa 
SA_GK19_bahcar8u-607	prakṣālita iva dāvānaladhūlidhūsaritadiganto divasaḥ,	prakṣālitaḥ iva dāva anala dhūli dhūsarita diś antaḥ divasaḥ 
SA_GK19_bahcar8u-608	punariva dhautānyaśrujalakliṣṭāni nārīṇāṃ mukhāni /	punar iva dhautāni aśru jala kliṣṭāni nārīṇām mukhāni 
SA_GK19_bahcar8u-609	rājā tu māṃsalaistasyāḥ saṃmukhairmayūkhairākulīkriyamāṇaṃ muhurmuhurunmīlayannimīlayaṃśca	rājā tu māṃsalaiḥ tasyāḥ saṃmukhaiḥ mayūkhaiḥ ākulīkriyamāṇam muhur muhur unmīlayan nimīlayan ca 
SA_GK19_bahcar8u-610	cakṣuḥ kathamapi prayatnena dadarśa sarvāśāpūraṇīṃ paṅktīkṛtāmiva diṅnāgakaraśīkarasaṃhatim,	cakṣuḥ katham api prayatnena dadarśa sarva āśā pūraṇīm paṅktī kṛtām iva diṅnāga kara śīkara saṃhatim 
SA_GK19_bahcar8u-611	ghanamuktāṃ śāradīmiva lekhīkṛtāṃ jyotsnām,	ghana muktām śāradīm iva lekhīkṛtām jyotsnām 
SA_GK19_bahcar8u-612	prakaṭapadakacihnāṃ saṃcāravīthīmiva bālendorniścalībhūtāṃ saptarṣimālāmiva hastamuktām,	prakaṭa padaka cihnām saṃcāra vīthīm iva bāla indoḥ niścalībhūtām saptarṣi mālām iva hasta muktām 
SA_GK19_bahcar8u-613	abhibhūtasakalabhuvanabhūṣaṇabhūtiprabhāvāmivaiśānīṃ śaśikalām,	abhibhūta sakala bhuvana bhūṣaṇa bhūti prabhāvām iva aiśānīm śaśi kalām 
SA_GK19_bahcar8u-614	dhavalatāguṇaparigṛhītāṃ kāntimiva nirgatāṃ kṣīrarāśeḥ anekamahāmahībhṛtparamparāgatāṃ gaṅgāmiva durgatiharām,	dhavala tā guṇa parigṛhītām kāntim iva nirgatām kṣīrarāśeḥ aneka mahā mahībhṛt paramparā gatām gaṅgām iva durgati harām 
SA_GK19_bahcar8u-615	anavaratasphuritataralāśukāṃ puraḥsarapatākāmiva maheśvarabhāvāgamasya,	anavarata sphurita tarala aśukām puraḥsara patākām iva maheśvara bhāva āgamasya 
SA_GK19_bahcar8u-616	anasāraśuklāṃ dantapaṅktimivābhimukhasyeśvarasya,	ana sāra śuklām danta paṅktim iva abhimukhasya īśvarasya 
SA_GK19_bahcar8u-617	varamanorathapūraṇasamarthāṃ svayaṃvarasrajamiva bhuvanaśriyaḥ,	vara manoratha pūraṇa samarthām svayaṃvara srajam iva bhuvana śriyaḥ 
SA_GK19_bahcar8u-618	nijakarapallavāvaraṇādurlakṣyāṃ cakṣūrāgavihasatikāmiva vasudhāyāḥ,	nija kara pallava āvaraṇa a durlakṣyām cakṣū rāga vihasatikām iva vasudhāyāḥ 
SA_GK19_bahcar8u-619	mantrakośasādhanapravṛttasyākṣamālāmiva rājadharmasya,	mantra kośa sādhana pravṛttasya akṣamālām iva rājadharmasya 
SA_GK19_bahcar8u-620	samudrālaṅgārabhūtāṃ saṃkhyālekhyapaṭṭikāmiva kuberakośasya /	samudra alaṅgāra bhūtām saṃkhyā lekhya paṭṭikām iva kuberakośasya 
SA_GK19_bahcar8u-621	paśyaṃścaitāṃ vismayamājagāma manasā suciram /	paśyan ca etām vismayam ājagāma manasā su ciram 
SA_GK19_bahcar8u-622	ācāryastu tāmuddhṛtya babandha bandhure skandhabhāge bhūpateḥ /	ācāryaḥ tu tām uddhṛtya babandha bandhure skandha bhāge bhūpateḥ 
SA_GK19_bahcar8u-623	atha narapatirapi pratiprītimupadarśayanpratyavādīt--“ārya/	atha narapatiḥ api pratiprītim upadarśayan pratyavādīt ārya 
SA_GK19_bahcar8u-624	ratnānāmīdṛśānāmanarhāḥ prāyeṇa puruṣāḥ /	ratnānām īdṛśānām anarhāḥ prāyeṇa puruṣāḥ 
SA_GK19_bahcar8u-625	tapaḥsiddhiriyamāryasya devatāprasādo vā /	tapaḥ siddhiḥ iyam āryasya devatā prasādaḥ vā 
SA_GK19_bahcar8u-626	ke ca vayamidānīmātmano 'pi kimuta grahaṇasya pratyākhyānasya vā /	ke ca vayam idānīm ātmanaḥ kim uta grahaṇasya pratyākhyānasya vā 
SA_GK19_bahcar8u-627	darśanātprabhṛti prabhūtaguruguṇagaṇahṛtena hṛdayena paravanto vayam /	darśanāt prabhṛti prabhūta guru guṇa gaṇa hṛtena hṛdayena paravantaḥ vayam 
SA_GK19_bahcar8u-628	saṃkalpitamidamāmaraṇādāryopayogāya śarīram /	saṃkalpitam idam ā maraṇāt ārya upayogāya śarīram 
SA_GK19_bahcar8u-629	atra kāmacāro vaḥ kartavyānām' iti /	atra kāmacāraḥ vaḥ kartavyānām iti 
SA_GK19_bahcar8u-630	samatikrānte ca kiyatyapi kāle gate caikāvalīvarṇanālāpe lokasyānantaraṃ labdhaviśrambhā rājyaśrīstāmbūlavāhinīṃ patralatāmāhūyopāṃśukimapi  #	samatikrānte ca kiyati api kāle gate ca eka āvalī varṇana ālāpe lokasya anantaram labdha viśrambhā rājya śrīḥ tāmbūla vāhinīm patra latām āhūya upāṃśukim api 
SA_GK19_bahcar8u-631	sarṇamūle śanairādideśa /	sarṇa mūle śanais ādideśa 
SA_GK19_bahcar8u-632	darśitavinayā ca patralatā pārthivaṃ vyajñāpayat--“deva/	darśita vinayā ca patralatā pārthivam vyajñāpayat deva 
SA_GK19_bahcar8u-633	devī vijñāpayati na smarāmyāryasya puraḥ kadāciduccairvacanamapi /	devī vijñāpayati na smarāmi āryasya puras kadācid uccais vacanam api 
SA_GK19_bahcar8u-634	kuto vijñāpanam /	kutas vijñāpanam 
SA_GK19_bahcar8u-635	iyaṃ hi śucāmasahyatāṃ vyāpārayantī hatadaivadattā ca daśā śithilayati vinayam /	iyam hi śucām asahya tām vyāpārayantī hata daiva dattā ca daśā śithilayati vinayam 
SA_GK19_bahcar8u-636	abalānāṃ hi prāyaśaḥ patirapatyaṃ vāvalambanam /	abalānām hi prāyaśas patiḥ apatyam vā avalambanam 
SA_GK19_bahcar8u-637	ubhayavikalānāṃ tu duḥkhānalendhanāyamānaṃ prāṇitamaśālīnatvameva kevalam /	ubhaya vikalānām tu duḥkha anala indhanāyamānam prāṇitam aśālīna tvam eva kevalam 
SA_GK19_bahcar8u-638	āryāgamanena ca kṛto 'pi pratihato maraṇaprayatnaḥ /	ārya āgamanena ca pratihataḥ maraṇa prayatnaḥ 
SA_GK19_bahcar8u-639	yataḥ kāṣāyagrahaṇābhyanujñayānugṛhyatāmayamapuṇyabhājanaṃ janaḥ' iti /	yatas kāṣāya grahaṇa abhyanujñayā anugṛhyatām ayam apuṇya bhājanam janaḥ iti 
SA_GK19_bahcar8u-640	janādhipastu tadākarṇya tūṣṇīmevāvatiṣṭhat /	janādhipaḥ tu tat ākarṇya tūṣṇīm eva avatiṣṭhat 
SA_GK19_bahcar8u-641	athācāryaḥ sudhīramabhyadhāt--“āyuṣmati/	atha ācāryaḥ su dhīram abhyadhāta āyuṣmati 
SA_GK19_bahcar8u-642	śoko hi nāma paryāyaḥ piśācasya,	śokaḥ hi nāma paryāyaḥ piśācasya 
SA_GK19_bahcar8u-643	rūpāntaramākṣepasya,	rūpa antaram ākṣepasya 
SA_GK19_bahcar8u-644	tāruṇyaṃ tamasaḥ,	tāruṇyam tamasaḥ 
SA_GK19_bahcar8u-645	viśeṣaṇaṃ viṣasya,	viśeṣaṇam viṣasya 
SA_GK19_bahcar8u-646	anantakaḥ pretanagaranāyakaḥ,	         
SA_GK19_bahcar8u-647	ayamanirvṛtidharmā dahanaḥ,	ayam anirvṛti dharmā dahanaḥ 
SA_GK19_bahcar8u-648	ayamakṣayo rājayakṣmā,	ayam akṣayaḥ rājayakṣmā 
SA_GK19_bahcar8u-649	ayamalakṣmīnivāso janārdanaḥ,	ayam alakṣmī nivāsaḥ janārdanaḥ 
SA_GK19_bahcar8u-650	ayamapuṇyapravṛttaḥ kṣapaṇakaḥ,	ayam apuṇya pravṛttaḥ kṣapaṇakaḥ 
SA_GK19_bahcar8u-651	ayamapratibodho nidrāprakāraḥ,	ayam apratibodhaḥ nidrā prakāraḥ 
SA_GK19_bahcar8u-652	ayamanalasadharmā saṃnipātaḥ,	ayam anala sadharmā saṃnipātaḥ 
SA_GK19_bahcar8u-653	ayamaśivasahacaro vināyakaḥ,	ayam aśiva sahacaraḥ vināyakaḥ 
SA_GK19_bahcar8u-654	ayamabudhasevito grahavargaḥ,	ayam abudha sevitaḥ graha vargaḥ 
SA_GK19_bahcar8u-655	ayamayogasamuttho jyotiḥprakāraḥ,	ayam ayoga samutthaḥ jyotiḥ prakāraḥ 
SA_GK19_bahcar8u-656	ayaṃ snehādvāyuprakopaḥ,	ayam snehāt vāyu prakopaḥ 
SA_GK19_bahcar8u-657	mānasādagnisaṃbhavaḥ,	mānasāt agni saṃbhavaḥ 
SA_GK19_bahcar8u-658	ārdrabhāvādrajaḥkṣobhaḥ,	ārdra bhāvāt rajaḥ kṣobhaḥ 
SA_GK19_bahcar8u-659	rasādabhiśoṣaḥ,	rasāt abhiśoṣaḥ 
SA_GK19_bahcar8u-660	rāgāt kālapariṇāmaḥ /	rāgāt kāla pariṇāmaḥ 
SA_GK19_bahcar8u-661	tadasyājasrāsrasrāviṇo hṛdayamahāvraṇasya bahaladoṣāndhakāralabdhapraveśaprasarasya	tat asya ajasra asra srāviṇaḥ hṛdaya mahā vraṇasya bahala doṣa andhakāra labdha praveśa prasarasya 
SA_GK19_bahcar8u-662	prāṇataskarasya śūnyatāhetormahābhūtagrāmaghātakasya sakalavigrahakṣapaṇadakṣasya	prāṇa taskarasya śūnyatā hetoḥ mahābhūta grāma ghātakasya sakala vigraha kṣapaṇa dakṣasya 
SA_GK19_bahcar8u-663	doṣacakravartinaḥ kārśyaśvāsapralāpopadravabahalasya dorgharogasyāsadgrahasya sakalalokakṣayadhūmaketorjīvitāpahāradakṣasyākṣaṇaruceranabhravajragātasya	doṣa cakravartinaḥ kārśya śvāsa pralāpa upadrava bahalasya dorgha rogasya asat grahasya sakala loka kṣaya dhūmaketoḥ jīvita apahāra dakṣasya akṣaṇa ruceḥ anabhra vajra gātasya 
SA_GK19_bahcar8u-664	sphuradanavadyavidyāvidyudvidyotamānāni gahanagrandhagūḍhagarbhagrahaṇagambhīrāṇi	sphurat anavadya vidyā vidyut vidyotamānāni gahana grandha gūḍha garbha grahaṇa gambhīrāṇi 
SA_GK19_bahcar8u-665	bhūrikāvyakathākaṭhorāṇi bahuśākhodvahanabṛhanti viduṣāmapi hṛdayāni nālaṃ soḍhumāpātaṃ	bhūri kāvya kathā kaṭhorāṇi bahu śākhā udvahana bṛhanti viduṣām api hṛdayāni na alam soḍhum āpātam 
SA_GK19_bahcar8u-666	kimuta navamālikākusumakomalānāṃ sarasabisatantudurbalakamabalānāṃ hṛdayam /	kim uta nava mālikā kusuma komalānām sarasa bisa tantu durbalakam abalānām hṛdayam 
SA_GK19_bahcar8u-667	evaṃ sati satyavrate/	evam sati satyavrate 
SA_GK19_bahcar8u-668	vada kimatra kriyate,	vada kim atra kriyate 
SA_GK19_bahcar8u-669	katama upālabhyate,	katamaḥ upālabhyate 
SA_GK19_bahcar8u-670	kasya pura uccairākradyante,	kasya puras uccais ākradyante 
SA_GK19_bahcar8u-671	hṛdayadāhi duḥkhaṃ vā khyāpyate?	hṛdaya dāhi duḥkham vā khyāpyate 
SA_GK19_bahcar8u-672	sarvamakṣiṇo nimolya soḍhavyamamūḍhena martyadharmaṇā /	sarvam akṣiṇaḥ nimolya soḍhavyam amūḍhena martya dharmaṇā 
SA_GK19_bahcar8u-673	puṇyavati/ purātanyaḥ sthitaya etāḥkena śakyante 'nyathākartum /	puṇyavati purātanyaḥ sthitayaḥ etāḥ kena śakyante nyathākartum 
SA_GK19_bahcar8u-674	saṃsarantyo naktandivaṃ drāghīyasyo janmajarāmaraṇaghaṭanaghaṭīyantrarājirajjavaḥ sarvapañcajanānām /	saṃsarantyaḥ naktandivam drāghīyasyaḥ janma jarā maraṇa ghaṭana ghaṭīyantra rāji rajjavaḥ sarva pañcajanānām 
SA_GK19_bahcar8u-675	pañcamahābhūtapañcakulādhiṣṭhitāntaḥkaraṇavyavahāradarśananipuṇāḥ sarvaṅkaṣā viṣamā dharmarājasthitayaḥ /	pañca mahābhūta pañca kula adhiṣṭhita antaḥkaraṇa vyavahāra darśana nipuṇāḥ sarvaṅkaṣāḥ viṣamāḥ dharmarāja sthitayaḥ 
SA_GK19_bahcar8u-676	kṣaṇamapi kṣamamāṇā galantyāyuṣkalākalanakuśalā nilaye nilaye kālanālikāḥ /	kṣaṇam api kṣamamāṇāḥ galanti āyuṣkalā kalana kuśalāḥ nilaye nilaye kālanālikāḥ 
SA_GK19_bahcar8u-677	jagati sarvajantujīvitopahārapātinī saṃcarati jhaṭiti caṇḍikā yamājñā /	jagati sarva jantu jīvita upahāra pātinī saṃcarati jhaṭiti caṇḍikā yama ājñā 
SA_GK19_bahcar8u-678	raṭantyanavaratamakhilaprāṇiprayāṇaprakaṭanapaṭavaḥ pretapatipaṭahāḥ /	raṭanti anavaratam akhila prāṇi prayāṇa prakaṭana paṭavaḥ pretapati paṭahāḥ 
SA_GK19_bahcar8u-679	pratidiśaṃ paryaṭanti peṭakaiḥ prataptalohalohitākṣāḥ kālakūṭakāntikālakāyāḥ kālapāśapāṇayaḥ kālapuruṣāḥ /	pratidiśam paryaṭanti peṭakaiḥ pratapta loha lohita akṣāḥ kālakūṭa kānti kāla kāyāḥ kāla pāśa pāṇayaḥ kāla puruṣāḥ 
SA_GK19_bahcar8u-680	pratibhavanaṃ bhramanti bhīṣaṇakiṅkarakaraghaṭṭitayamaghaṇṭāpuṭapaṭuṭāṅkārabhayaṅkarāḥ sarvasattvasaṃghasaṃharaṇāya ghorāghātaghoṣaṇāḥ /	prati bhavanam bhramanti bhīṣaṇa kiṅkara kara ghaṭṭita yama ghaṇṭā puṭa paṭu ṭāṅkāra bhayaṅkarāḥ sarva sattva saṃgha saṃharaṇāya ghora āghāta ghoṣaṇāḥ 
SA_GK19_bahcar8u-681	diśi diśi vahanti bahucitādhūmadhūsaritapretapatipatākāpaṭupatitagṛdhradṛṣṭayaḥ śokakṛtakolāhalakulakuṭumbinīvikīrṇakeśakalāpaśabalaśavaśibikāsahasrasaṃṅkulāḥ	diśi diśi vahanti bahu citā dhūma dhūsarita pretapati patākā paṭu patita gṛdhra dṛṣṭayaḥ śoka kṛta kolāhala kula kuṭumbinī vikīrṇa keśa kalāpa śabala śava śibikā sahasra saṃṅkulāḥ 
SA_GK19_bahcar8u-682	kilakilāyamānaśmaśānaśiviraśivāśāvakāḥ paralokāvasathapathikasārthaprasthānaviśikhā vīthayaḥ /	kilakilāyamāna śmaśāna śivira śivā śāvakāḥ para loka āvasatha pathika sārthaprasthāna viśikhāḥ vīthayaḥ 
SA_GK19_bahcar8u-683	sakalalokakavalāvalehalampaṭā bahalā vahaṃlihā leḍhi lohitācitā citāṅgārakālī kālarātrijihvā jīvitāni jīvinām /	sakala loka kavala avaleha lampaṭā bahalā vahaṃlihā leḍhi lohita ācitā cita aṅgāra kālī kālarātri jihvā jīvitāni jīvinām 
SA_GK19_bahcar8u-684	tṛptamaśikṣitā ca bhagavataḥ sarvabhūtabhujo bubhukṣā mṛtyoḥ /	tṛptam a śikṣi tā ca bhagavataḥ sarva bhūta bhujaḥ bubhukṣā mṛtyoḥ 
SA_GK19_bahcar8u-685	atidrutavāhinī cānityatānadī /	atidruta vāhinī ca anityatā nadī 
SA_GK19_bahcar8u-686	kṣaṇikāśca mahābhūtagrāmagoṣṭhayaḥ /	kṣaṇikāḥ ca mahābhūta grāma goṣṭhayaḥ 
SA_GK19_bahcar8u-687	rātriṣu bhahgurāṇi pātrayantrapañjaradārūṇi dehinām /	rātriṣu bhahgurāṇi pātra yantra pañjara dārūṇi dehinām 
SA_GK19_bahcar8u-688	aśūbhaśubhāveśavivaśā viśaravaḥ śarīranirmāṇaparamāṇavaḥ /	a śūbha śubha āveśa vivaśāḥ viśaravaḥ śarīra nirmāṇa paramāṇavaḥ 
SA_GK19_bahcar8u-689	chidurā jīvabandhanapāśatantrītantavaḥ /	chidurāḥ jīva bandhana pāśa tantrī tantavaḥ 
SA_GK19_bahcar8u-690	sarvamātmano 'nīśvaraṃ viśvaṃ naśvaram /	sarvam ātmanaḥ nīśvaram viśvam naśvaram 
SA_GK19_bahcar8u-691	evamavadhṛtya nātyarthamevārhasi medhāvini mṛduni manasi tamasaḥ prasaraṃ dātum /	evam avadhṛtya na atyartham eva arhasi medhāvini mṛduni manasi tamasaḥ prasaram dātum 
SA_GK19_bahcar8u-692	eko 'pi pratisaṃkhyānakṣaṇa ādhārībhavati dhṛteḥ /	pratisaṃkhyāna kṣaṇaḥ ādhārībhavati dhṛteḥ 
SA_GK19_bahcar8u-693	api ca dūragate 'pi hi śoke nanvidānīmapekṣaṇīya evāyaṃ jyeṣṭhaḥ pitṛkalpo bhrātā bhavatyā guruḥ /	api ca dūra gate hi śoke nanu idānīm apekṣaṇīyaḥ eva ayam jyeṣṭhaḥ pitṛ kalpaḥ bhrātā bhavatyāḥ guruḥ 
SA_GK19_bahcar8u-694	itarathā ko na bahu manyeta kalyāṇarūpamīdṛsaṃ saṃkalpamatrabhavatyāḥ kāṣāyagrahaṇakṛtam /	itarathā kaḥ na bahu manyeta kalyāṇa rūpam īdṛsam saṃkalpam atrabhavatyāḥ kāṣāya grahaṇa kṛtam 
SA_GK19_bahcar8u-695	akhilamanojvarapraśamanakāraṇaṃ hi bhagavatī pravrajyā /	akhila manaḥ jvara praśamana kāraṇam hi bhagavatī pravrajyā 
SA_GK19_bahcar8u-696	jyāyaḥ khalvidaṃ paramātmavatām /	jyāyaḥ khalu idam parama ātmavatām 
SA_GK19_bahcar8u-697	mahābhāgastu bhinatti manorathamadhunā /	mahābhāgaḥ tu bhinatti manoratham adhunā 
SA_GK19_bahcar8u-698	yadayamādiśati tadevānuṣṭheyam /	yat ayam ādiśati tat eva anuṣṭheyam 
SA_GK19_bahcar8u-699	yadi bhrāteti yadi jyeṣṭha iti yadi vatsa iti yadi guṇavāniti yadi rājeti sarvathā sthātavyamasya niyoge' ityuktvā vyaraṃsīt /	yadi bhrātā iti yadi jyeṣṭhaḥ iti yadi vatsaḥ iti yadi guṇavān iti yadi rājā iti sarvathā sthātavyam asya niyoge iti uktvā vyaraṃsīt 
SA_GK19_bahcar8u-700	uparatavacasi ca tasminnijagāda narapatiḥ--“āryamapahāya ko 'nya evamabhidadhyāt /	uparata vacasi ca tasmin nijagāda narapatiḥ āryam apahāya kaḥ nyaḥ evam abhidadhyāt 
SA_GK19_bahcar8u-701	anabhyarthitadaivanirmitā hi viṣamavipadavalambanastambhā bhavanto lokasya /	an abhyarthita daiva nirmitāḥ hi viṣama vipad avalambana stambhāḥ bhavantaḥ lokasya 
SA_GK19_bahcar8u-702	snehārdramūrtayo mohāndhakāradhvaṃsinaśca dharmapradīpāḥ /	sneha ārdra mūrtayaḥ moha andhakāra dhvaṃsinaḥ ca dharma pradīpāḥ 
SA_GK19_bahcar8u-703	kintu praṇayapradānadurlalitā durlabhamapi manorathamatiprītirabhilaṣati /	kintu praṇaya pradāna durlalitā durlabham api manoratham ati prītiḥ abhilaṣati 
SA_GK19_bahcar8u-704	dhīrasyāpi dhārṣṭyamāropayati hṛdayaṃ laṅghitalaghimātivallabhatvam /	dhīrasya api dhārṣṭyam āropayati hṛdayam laṅghita laghima ati vallabha tvam 
SA_GK19_bahcar8u-705	yuktāyuktavicāraśūnyatvācca śālīnamapi śikṣayanti svārthatṛṣṇāḥ prāgalbhyam /	yukta ayukta vicāra śūnya tvāt ca śālīnam api śikṣayanti svārtha tṛṣṇāḥ prāgalbhyam 
SA_GK19_bahcar8u-706	abhyarthanāyā rakṣanti ca jalanidhaya iva maryādāmāryāḥ /	abhyarthanāyāḥ rakṣanti ca jalanidhayaḥ iva maryādām āryāḥ 
SA_GK19_bahcar8u-707	dattameva ca śarīramidamanabhyarthitena prathamamevātithyāya mānanīyena bhavatā mhayam /	dattam eva ca śarīram idam anabhyarthitena prathamam eva ātithyāya mānanīyena bhavatā mhayam 
SA_GK19_bahcar8u-708	ataḥ kiñcidarthaye bhadantamiyaṃ naḥ svasā bālā ca bahuduḥkhakheditā ca sarvakāryāvadhīraṇoparodhenāpi yāvallālanīyā nityam /	atas kiñcid arthaye bhadantam iyam naḥ svasā bālā ca bahu duḥkha kheditā ca sarva kārya avadhīraṇa uparodhena api yāvat lālanīyā nityam 
SA_GK19_bahcar8u-709	asmābhiśca bhrātṛvadhāpakāriripukulapralayakaraṇodyatasya bāhorvidheyairbhūtvā sakalalokapratyakṣaṃ pratijñā kṛtā /	asmābhiḥ ca bhrātṛ vadha apakāri ripu kula pralaya karaṇa udyatasya bāhoḥ vidheyaiḥ bhūtvā sakala loka pratyakṣam pratijñā kṛtā 
SA_GK19_bahcar8u-710	pūrvāvamānanābhibhavamasahamānairarpita ātmā kopasya /	pūrva avamānana abhibhavam asahamānaiḥ arpitaḥ ātmā kopasya 
SA_GK19_bahcar8u-711	ato niyuṅktāṃ kiyantamapi kālamātmānamāryo 'pi kārye madīye /	atas niyuṅktām kiyantam api kālam ātmānam āryaḥ pi kārye madīye 
SA_GK19_bahcar8u-712	dīyatāmatithaye śarīramidam /	dīyatām atithaye śarīram idam 
SA_GK19_bahcar8u-713	adyaprabhṛti yāvadayaṃ jano laghayati pratijñābhāram,	adya prabhṛti yāvat ayam janaḥ laghayati pratijñā bhāram 
SA_GK19_bahcar8u-714	āśvāsayati ca tātavināśaduḥkhaviklavāḥ prajāḥ,	āśvāsayati ca tāta vināśa duḥkha viklavāḥ prajāḥ 
SA_GK19_bahcar8u-715	tāvadimāmatrabhavataḥ kathābhiśca dharmyābhiḥ,	tāvat imām atrabhavataḥ kathābhiḥ ca dharmyābhiḥ 
SA_GK19_bahcar8u-716	kuśalapratibodhavidhāyibhirupadeśaiśca dūrāpasāritarajobhiḥ,	kuśala pratibodha vidhāyibhiḥ upadeśaiḥ ca dūra apasārita rajobhiḥ 
SA_GK19_bahcar8u-717	śīlopaśamadāyinībhiśca deśanābhiḥ,	śīla upaśama dāyinībhiḥ ca deśanābhiḥ 
SA_GK19_bahcar8u-718	kleśaprahāṇahetubhūtaiśca tathāgatairdarśanaiḥ,	kleśa prahāṇa hetu bhūtaiḥ ca tathāgataiḥ darśanaiḥ 
SA_GK19_bahcar8u-719	asmātpārśvopayāyinīmeva pratibodhyamānāmicchāmi /	asmāt pārśva upayāyinīm eva pratibodhyamānām icchāmi 
SA_GK19_bahcar8u-720	iyaṃ tu grahīṣyati mayaiva samaṃ samāptakṛtyena kāṣāyāṇi /	iyam tu grahīṣyati mayā eva samam samāpta kṛtyena kāṣāyāṇi 
SA_GK19_bahcar8u-721	arthijane ca kimivanātisṛjanti mahāntaḥ /	arthi jane ca mahāntaḥ 
SA_GK19_bahcar8u-722	suranāthamātmāsthibhirapi yāvatkṛtārthamakaroddhairyodadhirdadhīcaḥ /	sura nātham ātma asthibhiḥ api yāvat kṛtārtham akarot dhairya udadhiḥ dadhīcaḥ 
SA_GK19_bahcar8u-723	muninātho 'pyanapekṣitātmasthitiranukampeti kṛtvā kṛpāvānātmānaṃ vaṭharasattvebhyaḥ katikṛtvo na dattavān /	muninā atha u pi an apekṣita ātma sthitiḥ anukampā iti kṛtvā kṛpāvān ātmānam vaṭhara sattvebhyaḥ kati kṛtvas na dattavān 
SA_GK19_bahcar8u-724	ataḥ paraṃ bhavanta eva bahutaraṃ jānanti--ityuktvā tūṣṇīṃ babhūva bhūpatiḥ /	atas param bhavantaḥ eva bahutaram jānanti iti uktvā tūṣṇīm babhūva bhūpatiḥ 
SA_GK19_bahcar8u-725	bhūyastu babhāṣe bhadantaḥ--“bhavyā na dviruccārayanti vācam /	bhūyas tu babhāṣe bhadantaḥ bhavyāḥ na dvis uccārayanti vācam 
SA_GK19_bahcar8u-726	cetasā prathamameva pratigrāhitā guṇāstāvakāḥ kāyabalimimām /	cetasā prathamam eva pratigrāhitāḥ guṇāḥ tāvakāḥ kāya balim imām 
SA_GK19_bahcar8u-727	amunā janena upayogastu nirupayogasyāsya laghuni guruṇi vā kṛtye guṇavadāyattaḥ' iti /	amunā janena upayogaḥ tu nirupayogasya asya laghuni guruṇi vā kṛtye guṇavat āyattaḥ iti 
SA_GK19_bahcar8u-728	atha tathā tasminnabhinanditapraṇaye prīyamāṇaḥ pārthivastatra tāmuṣitvā vibhāvarīmuṣasi	atha tathā tasmin abhinandita praṇaye prīyamāṇaḥ pārthivaḥ tatra tām uṣitvā vibhāvarīm uṣasi 
SA_GK19_bahcar8u-729	ca vasanālaṅkārādipradānaparitoṣitaṃ visarjya nirghātamācāryeṇa saha svasāramādāya prayāṇakaiḥ /	ca vasana alaṅkāra ādi pradāna paritoṣitam visarjya nirghātam ācāryeṇa saha svasāram ādāya prayāṇakaiḥ 
SA_GK19_bahcar8u-730	katipayaireva kaṭakamanujāhnavi niviṣṭa pratyājagāma /	katipayaiḥ eva kaṭaka manu jāhnavi niviṣṭa pratyājagāma 
SA_GK19_bahcar8u-731	tatra ca rājyaśrīprāptivyatikarakathāṃ kathayata eva praṇayibhyo ravirapi tatāra gaganatalam /	tatra ca rājya śrī prāpti vyatikara kathām kathayataḥ eva praṇayibhyaḥ raviḥ api tatāra gagana talam 
SA_GK19_bahcar8u-732	bahalamadhupaṅkapiṅgalaḥ paṅgajākara iva saṃcukoca cakravākavallabho vāsaraḥ prakīrṇaāni	bahala madhu paṅka piṅgalaḥ paṅgaja ākaraḥ iva saṃcukoca cakravāka vallabhaḥ vāsaraḥ 
SA_GK19_bahcar8u-733	navarudhirarasāruṇavarṇāni lokālokajūṃṣi yajūṃṣīva kupitayājñavalkyavaktravāntāni	nava rudhira rasa aruṇa varṇāni lokāloka jūṃṣi yajūṃṣi iva kupita yājñavalkya vaktra vāntāni 
SA_GK19_bahcar8u-734	nijavapuṣi pūṣā pāpamūṣi punarapi saṃjahāra jālakāni rociṣām /	nija vapuṣi pūṣā pāpa mūṣi punar api saṃjahāra jālakāni rociṣām 
SA_GK19_bahcar8u-735	krameṇa ca samupohyamānamāṃsalarāgarociṣṇuruṣṇāśuruṣṇīṣabandhasahajacūḍāmaṇiriva vṛkodarakarapuṭotpāṭitaḥ,	krameṇa ca samupohyamāna māṃsala rāga rociṣṇuḥ uṣṇa āśuḥ uṣṇīṣa bandha sahaja cūḍāmaṇiḥ iva vṛkodara kara puṭa utpāṭitaḥ 
SA_GK19_bahcar8u-736	pratyagraśoṇitaśoṇāṅgarāgaraudro drauṇāyanasya,	pratyagra śoṇita śoṇa aṅga rāga raudraḥ drauṇāyanasya 
SA_GK19_bahcar8u-737	rudrabhikṣādānaśauṇḍapuramathanamuktamuṇḍaśirānāḍirudhirapūraṇaśoṇitakapilaḥ kapālakarpara iva ca paitāmahaḥ,	rudra bhikṣā dāna śauṇḍa pura mathana mukta muṇḍa śirā nāḍi rudhira pūraṇa śoṇita kapilaḥ kapāla karparaḥ iva ca paitāmahaḥ 
SA_GK19_bahcar8u-738	pitṛvadharuṣitarāmarāgaracitaḥ pṛthuvikaṭakārtavīryāṃsakūṭakuṭṭākakuṭhāratuṇḍataṣṭaduṣṭakṣatriyakaṇṭhakuhararudhirakulyāpraṇālasahasrapūrito	pitṛ vadha ruṣita rāma rāga racitaḥ pṛthu vikaṭa kārtavīrya aṃsakūṭa kuṭṭāka kuṭhāra tuṇḍa taṣṭa duṣṭa kṣatriya kaṇṭha kuhara rudhira kulyā praṇāla sahasra pūritaḥ 
SA_GK19_bahcar8u-739	hrada iva dūrarodhī raudhiro bhayanigūḍhakaracaraṇamuṇḍamaṇḍalākṛtirgurugaruḍanakhapañjarākṣepakṣapaṇakṣiptakṣatajokṣito	hrade iva dūra rodhī raudhiraḥ bhaya nigūḍha kara caraṇa muṇḍa maṇḍala ākṛtiḥ guru garuḍa nakha pañjara ākṣepa kṣapaṇa kṣipta kṣataja ukṣitaḥ 
SA_GK19_bahcar8u-740	vyasurvibhāvasuḥ kaṇṭha iva ca loṭhyamānaḥ,	vyasuḥ vibhāvasuḥ kaṇṭhaḥ iva ca loṭhyamānaḥ 
SA_GK19_bahcar8u-741	nabhasyaruṇagarbhamāṃsapiṇḍa iva ca khaṇjimānamānītaḥ,	nabhasi aruṇa garbha māṃsa piṇḍe iva ca khaṇjimānam ānītaḥ 
SA_GK19_bahcar8u-742	niyatakālātipātadūyamānadākṣāyaṇīkṣiptaḥ dhātutaṭa iva ca sumerorasuravadhābhicāracarupacanapiśunaḥ śoṇitavkāthakaṣāyitakukṣirativisaṃkaṭaḥ  #	niyata kāla atipāta dūyamāna dākṣāyaṇī kṣiptaḥ dhātu taṭe iva ca sumeroḥ asura vadha abhicāra caru pacana piśunaḥ śoṇita vkātha kaṣāyita kukṣiḥ ati visaṃkaṭaḥ 
SA_GK19_bahcar8u-743	kaṭāha iva ca bārhaspatyaḥ,	kaṭāhaḥ iva ca bārhaspatyaḥ 
SA_GK19_bahcar8u-744	sadyogalitagajadānavadehalohitopalepabhīṣaṇaḥ mukhamaṇḍalābhoga iva mahābhairavasya muhūrtamadṛśyata /	sadyas galita gaja dānava deha lohita upalepa bhīṣaṇaḥ mukha maṇḍala ābhogaḥ iva mahābhairavasya muhūrtam adṛśyata 
SA_GK19_bahcar8u-745	jalanidhijalapratibimbitaravibimbārājibhāsvarābhrāvalambinī gṛhītārdramāṃsabhāreva cābabhāse vāsarāvasānavelā vetālanibhā /	jalanidhi jala pratibimbita ravi bimba ārāji bhāsvara abhra avalambinī gṛhīta ārdra māṃsa bhārā iva ca ābabhāse vāsara avasāna velā vetāla nibhā 
SA_GK19_bahcar8u-746	jvalatsaṃdhyārāgarajyamānajalapravāhaḥ punariva purāṇapuruṣapīvarorusaṃpuṭapiṣṭamadhukaiṭabharudhirapaṭalapāṭalavapurabhavadadhipatirarṇasām	jvalat saṃdhyā rāga rajyamāna jala pravāhaḥ punar iva purāṇapuruṣa pīvara ūru saṃpuṭa piṣṭa madhu kaiṭabha rudhira paṭala pāṭala vapuḥ abhavat adhipatiḥ arṇasām 
SA_GK19_bahcar8u-747	samavasite ca saṃdhyāṃsamaye samanantaramaparimitayaśaḥpānatṛṣitāya muktāśailaśilācaṣaka iva nijakulakīrtyā,	samavasite ca saṃdhyāṃsa maye samanantaram aparimita yaśaḥ pāna tṛṣitāya muktāśaila śilā caṣake iva nija kula kīrtyā 
SA_GK19_bahcar8u-748	kṛtayugakaraṇodyatāyādirājarājataśāsanamudrāniveśa iva rājyaśriyā,	kṛta yuga karaṇa udyatāya ādi rāja rājata śāsana mudrā niveśaḥ iva rājya śriyā 
SA_GK19_bahcar8u-749	sakaladvīpajigīṣācalitāya śvetadvīpadūta iva cāyatyā,	sakala dvīpa jigīṣā calitāya śvetadvīpa dūtaḥ iva ca āyatyā 
SA_GK19_bahcar8u-750	śvetabhānurupānīyata niśayā narendrāyeti bhadramom //	śvetabhānuḥ upānīyata niśayā narendrāya iti bhadram om 
SA_GK19_bahcar8u-751	iti śrīmahākavibāṇabhaṭṭakṛtau harṣacarite 'ṣṭama ucchvāsaḥ	iti śrī mahā kavi bāṇabhaṭṭa kṛtau harṣacarite ṣṭamaḥ ucchvāsaḥ 
