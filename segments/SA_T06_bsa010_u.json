[
  {
    "segmentnr":"SA_T06_bsa010_u:0",
    "original":"Āryamaitreyapraṇītā Madhyāntavibhāgakārikā (Mvk)",
    "analyzed":"ārya maitreya praṇītā madhya anta vibhāga kārikā ",
    "folio":1
  },
  {
    "segmentnr":"SA_T06_bsa010_u:1",
    "original":"Lakṣaṇaparicchedaḥ prathamaḥ",
    "analyzed":"       ",
    "folio":1
  },
  {
    "segmentnr":"SA_T06_bsa010_u:2",
    "original":"lakṣaṇaṃ hyāvṛtistattvaṃ pratipakṣasya bhāvanā \/",
    "analyzed":"lakṣaṇam hi āvṛtiḥ tattvam pratipakṣasya bhāvanā ",
    "folio":1
  },
  {
    "segmentnr":"SA_T06_bsa010_u:3",
    "original":"tatrāvasthā phalaprāptiryānānuttaryameva ca \/\/ Mvk_1.1 \/\/",
    "analyzed":"tatra avasthā phala prāptiḥ yāna ānuttaryam eva ca ",
    "folio":1
  },
  {
    "segmentnr":"SA_T06_bsa010_u:4",
    "original":"abhūtaparikalpo 'sti dvayaṃ tatra na vidyate \/",
    "analyzed":"abhūta parikalpaḥ asti dvayam tatra na vidyate ",
    "folio":1
  },
  {
    "segmentnr":"SA_T06_bsa010_u:5",
    "original":"śūnyatā vidyate tvatra tasyāmapi sa vidyate \/\/ Mvk_1.2 \/\/",
    "analyzed":"śūnyatā vidyate tu atra tasyām api sa vidyate ",
    "folio":1
  },
  {
    "segmentnr":"SA_T06_bsa010_u:6",
    "original":"na śūnyaṃ nāpi cāśūnyaṃ tasmāt sarvaṃ vidhīyate \/",
    "analyzed":"na śūnyam na api ca a śūnyam tasmāt sarvam vidhīyate ",
    "folio":1
  },
  {
    "segmentnr":"SA_T06_bsa010_u:7",
    "original":"sattvādasattvāt sattvācca madhyamā pratipacca sā \/\/ Mvk_1.3 \/\/",
    "analyzed":"sattvāt asattvāt sattvāt ca madhyamā pratipad ca sā ",
    "folio":1
  },
  {
    "segmentnr":"SA_T06_bsa010_u:8",
    "original":"arthasattvātmavijñaptipratibhāsaṃ prajāyate \/",
    "analyzed":"artha sattva ātma vijñapti pratibhāsam prajāyate ",
    "folio":1
  },
  {
    "segmentnr":"SA_T06_bsa010_u:9",
    "original":"vijñānaṃ nāsti cāsyārthastadabhāvāttadapyasat \/\/ Mvk_1.4 \/\/",
    "analyzed":"vijñānam nā asti ca asya arthaḥ tad abhāvāt tat api asat ",
    "folio":1
  },
  {
    "segmentnr":"SA_T06_bsa010_u:10",
    "original":"abhūtaparikalpatvaṃ siddhamasya bhavatyataḥ \/",
    "analyzed":"abhūta parikalpa tvam siddham asya bhavati atas ",
    "folio":2
  },
  {
    "segmentnr":"SA_T06_bsa010_u:11",
    "original":"na tathā sarvathābhāvāt tatkṣayānmuktiriṣyate \/\/ Mvk_1.5 \/\/",
    "analyzed":"na tathā sarvathābhāvāt tad kṣayāt muktiḥ iṣyate ",
    "folio":2
  },
  {
    "segmentnr":"SA_T06_bsa010_u:12",
    "original":"kalpitaḥ paratantraśca pariniṣpanna eva ca \/",
    "analyzed":"kalpitaḥ paratantraḥ ca pariniṣpannaḥ eva ca ",
    "folio":2
  },
  {
    "segmentnr":"SA_T06_bsa010_u:13",
    "original":"arthādabhūtakalpācca dvayābhāvācca deśitaḥ \/\/ Mvk_1.6 \/\/",
    "analyzed":"arthāt abhūta kalpāt ca dvaya abhāvāt ca deśitaḥ ",
    "folio":2
  },
  {
    "segmentnr":"SA_T06_bsa010_u:14",
    "original":"upalabdhiṃ samāśritya nopalabdhiḥ prajāyate \/",
    "analyzed":"upalabdhim samāśritya na upalabdhiḥ prajāyate ",
    "folio":2
  },
  {
    "segmentnr":"SA_T06_bsa010_u:15",
    "original":"nopalabdhiṃ samāśritya nopalabdhiḥ prajāyate \/\/ Mvk_1.7 \/\/",
    "analyzed":"na upalabdhim samāśritya na upalabdhiḥ prajāyate ",
    "folio":2
  },
  {
    "segmentnr":"SA_T06_bsa010_u:16",
    "original":"upalabdhestataḥ siddhā nopalabdhisvabhāvatā \/",
    "analyzed":"upalabdheḥ tatas siddhā nā upalabdhi svabhāva tā ",
    "folio":2
  },
  {
    "segmentnr":"SA_T06_bsa010_u:17",
    "original":"tasmācca samatā jñeyā nopalambhopalambhayoḥ \/\/ Mvk_1.8 \/\/",
    "analyzed":"tasmāt ca sama tā jñeyā na upalambha upalambhayoḥ ",
    "folio":2
  },
  {
    "segmentnr":"SA_T06_bsa010_u:18",
    "original":"abhūtaparikalpaśca cittacaittāstridhātukāḥ \/",
    "analyzed":"abhūta parikalpaḥ ca citta caittāḥ tri dhātukāḥ ",
    "folio":2
  },
  {
    "segmentnr":"SA_T06_bsa010_u:19",
    "original":"tatrārthadṛṣṭirvijñānaṃ tadviśeṣe tu caitasāḥ \/\/ Mvk_1.9 \/\/",
    "analyzed":"tatra artha dṛṣṭiḥ vijñānam tad viśeṣe tu caitasāḥ ",
    "folio":2
  },
  {
    "segmentnr":"SA_T06_bsa010_u:20",
    "original":"evaṃ pratyayavijñānaṃ dvitīyaṃ caupabhogikam \/",
    "analyzed":"evam pratyaya vijñānam dvitīyam ca aupabhogikam ",
    "folio":3
  },
  {
    "segmentnr":"SA_T06_bsa010_u:21",
    "original":"upabhogaparicchedaprerakāstatra caitasāḥ \/\/ Mvk_1.10 \/\/",
    "analyzed":"upabhoga pariccheda prerakāḥ tatra caitasāḥ ",
    "folio":3
  },
  {
    "segmentnr":"SA_T06_bsa010_u:22",
    "original":"chādanādropaṇāccaiva nayanātsaṃparigrahāt \/",
    "analyzed":"chādanāt ropaṇāt ca eva nayanāt saṃparigrahāt ",
    "folio":3
  },
  {
    "segmentnr":"SA_T06_bsa010_u:23",
    "original":"pūraṇāt triparicchedādupabhogācca karṣaṇāt \/\/ Mvk_1.11 \/\/",
    "analyzed":"pūraṇāt tri paricchedāt upabhogāt ca karṣaṇāt ",
    "folio":3
  },
  {
    "segmentnr":"SA_T06_bsa010_u:24",
    "original":"nibandhanādābhimakhyād duḥkhanāt kliśyate jagat \/",
    "analyzed":"duḥkhanāt kliśyate jagat ",
    "folio":3
  },
  {
    "segmentnr":"SA_T06_bsa010_u:25",
    "original":"tredhā dvedhā ca saṃkleśaḥ saptadhābhūtakalpanāt \/\/ Mvk_1.12 \/\/",
    "analyzed":"tredhā dvedhā ca saṃkleśaḥ saptadhā bhūta kalpanāt ",
    "folio":3
  },
  {
    "segmentnr":"SA_T06_bsa010_u:26",
    "original":"lakṣaṇaṃ cātha paryāyastadartho bheda eva ca \/",
    "analyzed":"lakṣaṇam ca atha paryāyaḥ tad arthaḥ bhedaḥ eva ca ",
    "folio":3
  },
  {
    "segmentnr":"SA_T06_bsa010_u:27",
    "original":"sādhanañceti vijñeyaṃ śūnyatāyāḥ samāsataḥ \/\/ Mvk_1.13 \/\/",
    "analyzed":"sādhanam ca iti vijñeyam śūnyatāyāḥ samāsatas ",
    "folio":3
  },
  {
    "segmentnr":"SA_T06_bsa010_u:28",
    "original":"dvayābhāvo hyabhāvasya bhāvaḥ śūnyasya lakṣaṇam \/",
    "analyzed":"dvaya abhāvaḥ hi abhāvasya bhāvaḥ śūnyasya lakṣaṇam ",
    "folio":3
  },
  {
    "segmentnr":"SA_T06_bsa010_u:29",
    "original":"na bhāvo nāpi cābhāvao na pṛthaktvaikalakṣaṇam \/\/ Mvk_1.14 \/\/",
    "analyzed":"na bhāvaḥ na api ca abhāvaḥ na pṛthaktva eka lakṣaṇam ",
    "folio":3
  },
  {
    "segmentnr":"SA_T06_bsa010_u:30",
    "original":"tathatā bhūtakoṭiścānimittaṃ paramārthatā \/",
    "analyzed":"tathatā bhūtakoṭiḥ ca animittam paramārtha tā ",
    "folio":4
  },
  {
    "segmentnr":"SA_T06_bsa010_u:31",
    "original":"dharmadhātuśca paryāyāḥ śūnyatāyāḥ samāsataḥ \/\/ Mvk_1.15 \/\/",
    "analyzed":"dharmadhātuḥ ca paryāyāḥ śūnyatāyāḥ samāsatas ",
    "folio":4
  },
  {
    "segmentnr":"SA_T06_bsa010_u:32",
    "original":"ananyathāviparyāsatannirodhāryagocaraiḥ \/",
    "analyzed":"             ",
    "folio":4
  },
  {
    "segmentnr":"SA_T06_bsa010_u:33",
    "original":"hetutvāccāryadharmaṇāṃ paryāyārtho yathākramam \/\/ Mvk_1.16 \/\/",
    "analyzed":"hetu tvāt ca ārya dharmaṇām paryāya arthaḥ yathākramam ",
    "folio":4
  },
  {
    "segmentnr":"SA_T06_bsa010_u:34",
    "original":"saṃkliṣṭā ca viśuddhā ca samalā nirmalā ca sā \/",
    "analyzed":"saṃkliṣṭā ca viśuddhā ca sa malā nirmalā ca sā ",
    "folio":4
  },
  {
    "segmentnr":"SA_T06_bsa010_u:35",
    "original":"abdhātukanakākāśaśuddhivacchuddhiriṣyate \/\/ Mvk_1.17 \/\/",
    "analyzed":"ap dhātu kanaka ākāśa śuddhi vat śuddhiḥ iṣyate ",
    "folio":4
  },
  {
    "segmentnr":"SA_T06_bsa010_u:36",
    "original":"bhoktṛbhojanataddhehapratiṣṭhāvastuśūnyatā \/",
    "analyzed":"bhoktṛ bhojana tad heha pratiṣṭhā vastu śūnyatā ",
    "folio":4
  },
  {
    "segmentnr":"SA_T06_bsa010_u:37",
    "original":"tacca yena yathā dṛṣṭaṃ yadarthaṃ tasya śūnyatā \/\/ Mvk_1.18 \/\/",
    "analyzed":"tat ca yena yathā dṛṣṭam yad artham tasya śūnyatā ",
    "folio":4
  },
  {
    "segmentnr":"SA_T06_bsa010_u:38",
    "original":"śubhadvayasya prāptyartha sadā sattvahitāya ca \/",
    "analyzed":"śubha dvayasya prāpti artha sadā sattva hitāya ca ",
    "folio":4
  },
  {
    "segmentnr":"SA_T06_bsa010_u:39",
    "original":"saṃsārātyajanārthaṃ ca kuśalasyākṣayāya ca \/\/ Mvk_1.19 \/\/",
    "analyzed":"saṃsāra a tyajana artham ca kuśalasya akṣayāya ca ",
    "folio":4
  },
  {
    "segmentnr":"SA_T06_bsa010_u:40",
    "original":"gotrasya ca viśuddhayarthaṃ lakṣaṇavyañjanāptaye \/",
    "analyzed":"gotrasya ca viśuddhayartham lakṣaṇa vyañjana āptaye ",
    "folio":5
  },
  {
    "segmentnr":"SA_T06_bsa010_u:41",
    "original":"śuddhaye bu[ddha]dharmāṇāṃ bodhisattvaḥ prapadyate \/\/ Mvk_1.20 \/\/",
    "analyzed":"śuddhaye buddha dharmāṇām bodhisattvaḥ prapadyate ",
    "folio":5
  },
  {
    "segmentnr":"SA_T06_bsa010_u:42",
    "original":"pudgalasyātha dharmāṇāmabhāvaḥ śūnyatātra hi \/",
    "analyzed":"pudgalasya atha dharmāṇām abhāvaḥ śūnyatā atra hi ",
    "folio":5
  },
  {
    "segmentnr":"SA_T06_bsa010_u:43",
    "original":"tadabhāvasya sadbhāvastasmin sā śūnyatāparā \/\/ Mvk_1.21 \/\/",
    "analyzed":"tad abhāvasya sadbhāvaḥ tasmin sā śūnyatā parā ",
    "folio":5
  },
  {
    "segmentnr":"SA_T06_bsa010_u:44",
    "original":"saṃkliṣṭā cedbhavennāsau muktāssyuḥ sarvadehinaḥ \/",
    "analyzed":"saṃkliṣṭā ced bhavet na asau muktāḥ syuḥ sarva dehinaḥ ",
    "folio":5
  },
  {
    "segmentnr":"SA_T06_bsa010_u:45",
    "original":"viśuddhā cedbhavennāsau vyāyāmo niṣphalo bhavet \/\/ Mvk_1.22 \/\/",
    "analyzed":"viśuddhā ced bhavet na asau vyāyāmaḥ niṣphalaḥ bhavet ",
    "folio":5
  },
  {
    "segmentnr":"SA_T06_bsa010_u:46",
    "original":"na kliṣṭā nāpi va 'ākliṣṭā śuddhāśuddhā na caiva sā \/",
    "analyzed":"na kliṣṭā na api vai ākliṣṭā śuddha aśuddhā na ca eva sā ",
    "folio":5
  },
  {
    "segmentnr":"SA_T06_bsa010_u:47",
    "original":"prabhāsvaratvāccittasya kleśasyāgantukatvataḥ \/\/ Mvk_1.23 \/\/",
    "analyzed":"prabhāsvara tvāt cittasya kleśasya āgantuka tvataḥ ",
    "folio":5
  },
  {
    "segmentnr":"SA_T06_bsa010_u:48",
    "original":"\/\/ iti lakṣaṇaparicchedaḥ prathamaḥ \/\/",
    "analyzed":"iti lakṣaṇa paricchedaḥ prathamaḥ ",
    "folio":5
  },
  {
    "segmentnr":"SA_T06_bsa010_u:49",
    "original":"Āvaraṇaparicchedo dvitīyaḥ",
    "analyzed":"āvaraṇa paricchedaḥ dvitīyaḥ ",
    "folio":5
  },
  {
    "segmentnr":"SA_T06_bsa010_u:50",
    "original":"vyāpi prādeśikodriktasamādānavivarjanam \/",
    "analyzed":"vyāpi prādeśika udrikta samādāna vivarjanam ",
    "folio":6
  },
  {
    "segmentnr":"SA_T06_bsa010_u:51",
    "original":"dvayāvaraṇamākhyātaṃ navadhā kleśalakṣaṇam \/\/ Mvk_2.1 \/\/",
    "analyzed":"dvaya āvaraṇam ākhyātam navadhā kleśa lakṣaṇam ",
    "folio":6
  },
  {
    "segmentnr":"SA_T06_bsa010_u:52",
    "original":"saṃyojanānyāvaraṇamudvegasamupekṣayoḥ \/",
    "analyzed":"saṃyojana anyāvaraṇam udvega samupekṣayoḥ ",
    "folio":6
  },
  {
    "segmentnr":"SA_T06_bsa010_u:53",
    "original":"tattvadṛṣṭeśca satkāyadṛṣṭestadvastuno 'pi ca \/\/ Mvk_2.2 \/\/",
    "analyzed":"tattva dṛṣṭeḥ ca sat kāya dṛṣṭeḥ tad vastunaḥ api ca ",
    "folio":6
  },
  {
    "segmentnr":"SA_T06_bsa010_u:54",
    "original":"nirodhamārgaratneṣu lābhasatkāra eva ca \/",
    "analyzed":"nirodha mārga ratneṣu lābha satkāre eva ca ",
    "folio":6
  },
  {
    "segmentnr":"SA_T06_bsa010_u:55",
    "original":"saṅkleśasya parijñāne śubhādau daśadhāparam \/\/ Mvk_2.3 \/\/",
    "analyzed":"saṅkleśasya parijñāne śubha ādau daśadhā aparam ",
    "folio":6
  },
  {
    "segmentnr":"SA_T06_bsa010_u:56",
    "original":"aprayogo 'nāyatane 'yogavihitaśca yaḥ \/",
    "analyzed":"a prayogaḥ anāyatane ayoga vihitaḥ ca yaḥ ",
    "folio":6
  },
  {
    "segmentnr":"SA_T06_bsa010_u:57",
    "original":"notpattiramanaskāraḥ sambhārasyāprapūrṇatā \/\/ Mvk_2.4 \/\/",
    "analyzed":"na utpattiḥ amanaskāraḥ sambhārasya a prapūrṇa tā ",
    "folio":6
  },
  {
    "segmentnr":"SA_T06_bsa010_u:58",
    "original":"gotramitrasya vaidhuryaṃ cittasya parikheditā \/",
    "analyzed":"gotra mitrasya vaidhuryam cittasya parikhedi tā ",
    "folio":6
  },
  {
    "segmentnr":"SA_T06_bsa010_u:59",
    "original":"pratipatteśca vaidhuryaṃ kuduṣṭajanavāsatā \/\/ Mvk_2.5 \/\/",
    "analyzed":"pratipatteḥ ca vaidhuryam kuduṣṭa jana vāsa tā ",
    "folio":6
  },
  {
    "segmentnr":"SA_T06_bsa010_u:60",
    "original":"dauṣṭhulyamavaśiṣṭatvaṃ trayāt prajñāvipakvatā \/",
    "analyzed":"dauṣṭhulyam avaśiṣṭa tvam trayāt prajñā vipakva tā ",
    "folio":7
  },
  {
    "segmentnr":"SA_T06_bsa010_u:61",
    "original":"prakṛtyā caiva dauṣṭhulyaṃ kausīdyaṃ ca pramāditā \/\/ Mvk_2.6 \/\/",
    "analyzed":"prakṛtyā ca eva dauṣṭhulyam kausīdyam ca pramādi tā ",
    "folio":7
  },
  {
    "segmentnr":"SA_T06_bsa010_u:62",
    "original":"saktirbhave ca bhoge ca līnacittatvameva ca \/",
    "analyzed":"saktiḥ bhave ca bhoge ca līna citta tvam eva ca ",
    "folio":7
  },
  {
    "segmentnr":"SA_T06_bsa010_u:63",
    "original":"aśraddhānadhimuktiśca yathārutavicāraṇā \/\/ Mvk_2.7 \/\/",
    "analyzed":"aśraddhā anadhimuktiḥ ca yathā ruta vicāraṇā ",
    "folio":7
  },
  {
    "segmentnr":"SA_T06_bsa010_u:64",
    "original":"saddharme 'gauravaṃ lābhe gurutākṛpatā tathā \/",
    "analyzed":"saddharme a gauravam lābhe guru tā a kṛpa tā tathā ",
    "folio":7
  },
  {
    "segmentnr":"SA_T06_bsa010_u:65",
    "original":"śrutavyasanamalpatvaṃ samādhyaparikarmitā \/\/ Mvk_2.8 \/\/",
    "analyzed":"śruta vyasanam alpa tvam samādhi a parikarmi tā ",
    "folio":7
  },
  {
    "segmentnr":"SA_T06_bsa010_u:66",
    "original":"śubhaṃ bodhiḥ samādānaṃ dhīmattvābhrāntyanāvṛtī \/",
    "analyzed":"śubham bodhiḥ samādānam dhīmattva abhrānti anāvṛtī ",
    "folio":7
  },
  {
    "segmentnr":"SA_T06_bsa010_u:67",
    "original":"nṛtyatrāso 'matsaritvaṃ vaśitvañca śubhādayaḥ \/\/ Mvk_2.9 \/\/",
    "analyzed":"nṛtya trāsaḥ amatsari tvam vaśi tvañca śubha ādayaḥ ",
    "folio":7
  },
  {
    "segmentnr":"SA_T06_bsa010_u:68",
    "original":"trīṇi trīṇi ca eteṣāṃ jñeyānyāvaraṇāni hi \/",
    "analyzed":"trīṇi trīṇi ca eteṣām jñeyāni āvaraṇāni hi ",
    "folio":7
  },
  {
    "segmentnr":"SA_T06_bsa010_u:69",
    "original":"pakṣyapāramitābhūmiṣvanyadāvaraṇaṃ punaḥ \/\/ Mvk_2.10 \/\/",
    "analyzed":"pakṣya pāramitā bhūmiṣu anyat āvaraṇam punar ",
    "folio":7
  },
  {
    "segmentnr":"SA_T06_bsa010_u:70",
    "original":"vastvakauśalakausīdyaṃ samādherdvayahīnatā \/",
    "analyzed":"vastu akauśala kausīdyam samādheḥ dvaya hīna tā ",
    "folio":8
  },
  {
    "segmentnr":"SA_T06_bsa010_u:71",
    "original":"aropaṇātha daurbalyaṃ dṛṣṭidauṣṭhulyaduṣṭatā \/\/ Mvk_2.11 \/\/",
    "analyzed":"aropaṇā atha daurbalyam dṛṣṭi dauṣṭhulya duṣṭa tā ",
    "folio":8
  },
  {
    "segmentnr":"SA_T06_bsa010_u:72",
    "original":"aiśvaryasyātha sugateḥ sattvātyāgasya cāvṛtiḥ \/",
    "analyzed":"aiśvaryasya atha sugateḥ sattva a tyāgasya ca āvṛtiḥ ",
    "folio":8
  },
  {
    "segmentnr":"SA_T06_bsa010_u:73",
    "original":"hānivṛddhyośca doṣāṇāṃ guṇānāmavatāraṇe \/\/ Mvk_2.12 \/\/",
    "analyzed":"hāni vṛddhyoḥ ca doṣāṇām guṇānām avatāraṇe ",
    "folio":8
  },
  {
    "segmentnr":"SA_T06_bsa010_u:74",
    "original":"vimocane 'kṣayatve ca nairantarye śubhasya ca \/",
    "analyzed":"vimocane akṣaya tve ca nairantarye śubhasya ca ",
    "folio":8
  },
  {
    "segmentnr":"SA_T06_bsa010_u:75",
    "original":"niyatīkaraṇe dharmasambhogaparipācane \/\/ Mvk_2.13 \/\/",
    "analyzed":"niyatīkaraṇe dharma sambhoga paripācane ",
    "folio":8
  },
  {
    "segmentnr":"SA_T06_bsa010_u:76",
    "original":"sarvatragārthe agrārthe niṣyandāgrārtha eva ca \/",
    "analyzed":"sarvatraga arthe agra arthe nisyanda agra arthe eva ca ",
    "folio":8
  },
  {
    "segmentnr":"SA_T06_bsa010_u:77",
    "original":"niṣparigrahatārtha ca santānābheda eva ca \/\/ Mvk_2.14 \/\/",
    "analyzed":"ca santāna abhedaḥ eva ca ",
    "folio":8
  },
  {
    "segmentnr":"SA_T06_bsa010_u:78",
    "original":"nissaṅkleśaviśuddhyarthe 'nānātvārtha eva ca \/",
    "analyzed":"nissaṅkleśa viśuddhi arthe anānātva arthe eva ca ",
    "folio":8
  },
  {
    "segmentnr":"SA_T06_bsa010_u:79",
    "original":"ahīnānadhikārthe ca caturdhāvaśitāśraye \/\/ Mvk_2.15 \/\/",
    "analyzed":"ahīna anadhika arthe ca caturdhā vaśitā āśraye ",
    "folio":8
  },
  {
    "segmentnr":"SA_T06_bsa010_u:80",
    "original":"dharmadhātāvavidyeyamakliṣṭā daśadhāvṛtiḥ \/",
    "analyzed":"dharmadhātau avidyā iyam akliṣṭā daśadhā āvṛtiḥ ",
    "folio":9
  },
  {
    "segmentnr":"SA_T06_bsa010_u:81",
    "original":"daśabhūmivipakṣeṇa pratipakṣāstu bhūmayaḥ \/\/ Mvk_2.16 \/\/",
    "analyzed":"daśa bhūmi vipakṣeṇa pratipakṣāḥ tu bhūmayaḥ ",
    "folio":9
  },
  {
    "segmentnr":"SA_T06_bsa010_u:82",
    "original":"kleśāvaraṇamākhyātaṃ jñeyāvaraṇameva ca \/",
    "analyzed":"kleśa āvaraṇam ākhyātam jñeya āvaraṇam eva ca ",
    "folio":9
  },
  {
    "segmentnr":"SA_T06_bsa010_u:83",
    "original":"sarvāṇyāvaraṇānīha yatkṣayānmuktiriṣyate \/\/ Mvk_2.17 \/\/",
    "analyzed":"sarvāṇi āvaraṇāni iha yad kṣayāt muktiḥ iṣyate ",
    "folio":9
  },
  {
    "segmentnr":"SA_T06_bsa010_u:84",
    "original":"\/\/ ityāvaraṇaparicchedo dvitīyaḥ \/\/",
    "analyzed":"iti āvaraṇa paricchedaḥ dvitīyaḥ ",
    "folio":9
  },
  {
    "segmentnr":"SA_T06_bsa010_u:85",
    "original":"Tattvaparicchedastṛtīyaḥ",
    "analyzed":"tattva paricchedaḥ tṛtīyaḥ ",
    "folio":9
  },
  {
    "segmentnr":"SA_T06_bsa010_u:86",
    "original":"mūlalakṣaṇatattvamaviparyāsalakṣaṇam \/",
    "analyzed":"mūla lakṣaṇa tattvam aviparyāsa lakṣaṇam ",
    "folio":9
  },
  {
    "segmentnr":"SA_T06_bsa010_u:87",
    "original":"phalahetumayaṃ tattvaṃ sūkṣmaudārikameva ca \/\/ Mvk_3.1 \/\/",
    "analyzed":"phala hetu mayam tattvam sūkṣma audārikam eva ca ",
    "folio":9
  },
  {
    "segmentnr":"SA_T06_bsa010_u:88",
    "original":"prasiddhaṃ śuddhiviṣayaṃ saṅgrāhyaṃ bhedalakṣaṇam \/",
    "analyzed":"prasiddham śuddhi viṣayam saṅgrāhyam bheda lakṣaṇam ",
    "folio":9
  },
  {
    "segmentnr":"SA_T06_bsa010_u:89",
    "original":"kauśalyatattvaṃ daśadhā ātmadṛṣṭivipakṣataḥ \/\/ Mvk_3.2 \/\/",
    "analyzed":"kauśalya tattvam daśadhā ātma dṛṣṭi vipakṣataḥ ",
    "folio":9
  },
  {
    "segmentnr":"SA_T06_bsa010_u:90",
    "original":"svabhāvastrividho 'sacca nityaṃ saccāpyatattvataḥ \/",
    "analyzed":"svabhāvaḥ trividhaḥ asat ca nityam sat ca api atattvataḥ ",
    "folio":10
  },
  {
    "segmentnr":"SA_T06_bsa010_u:91",
    "original":"sadasattattvataśceti svabhāvatrayamiṣyate \/\/ Mvk_3.3 \/\/",
    "analyzed":"sat asat tattvataḥ ca iti svabhāva trayam iṣyate ",
    "folio":10
  },
  {
    "segmentnr":"SA_T06_bsa010_u:92",
    "original":"samāropāpavādasya dharmapudgalayoriha \/",
    "analyzed":"samāropa apavādasya dharma pudgalayoḥ iha ",
    "folio":10
  },
  {
    "segmentnr":"SA_T06_bsa010_u:93",
    "original":"grāhyagrāhakayoścāpi bhāvābhāve ca darśanam \/\/ Mvk_3.4 \/\/",
    "analyzed":"grāhya grāhakayoḥ ca api bhāva abhāve ca darśanam ",
    "folio":10
  },
  {
    "segmentnr":"SA_T06_bsa010_u:94",
    "original":"yajjñānānna pravarteta taddhi tattvasya lakṣaṇam \/",
    "analyzed":"yad jñānāt na pravarteta tat hi tattvasya lakṣaṇam ",
    "folio":10
  },
  {
    "segmentnr":"SA_T06_bsa010_u:95",
    "original":"asadartho hyanityārtha utpādadavyayalakṣaṇaḥ \/\/ Mvk_3.5 \/\/",
    "analyzed":"asat arthaḥ hi anitya arthaḥ utpāda da vyaya lakṣaṇaḥ ",
    "folio":10
  },
  {
    "segmentnr":"SA_T06_bsa010_u:96",
    "original":"samalāmalabhāvena mūlatattve yathākramam \/",
    "analyzed":"sa mala amala bhāvena mūla tattve yathākramam ",
    "folio":10
  },
  {
    "segmentnr":"SA_T06_bsa010_u:97",
    "original":"duḥkhamādānalakṣmākhyaṃ sambandhenāparaṃ matam \/\/ Mvk_3.6 \/\/",
    "analyzed":"duḥkham ādāna lakṣma ākhyam sambandhena aparam matam ",
    "folio":10
  },
  {
    "segmentnr":"SA_T06_bsa010_u:98",
    "original":"abhāvaścāpyatadbhāvaḥ prakṛtiḥ śūnyatā matā \/",
    "analyzed":"abhāvaḥ ca api a tad bhāvaḥ prakṛtiḥ śūnyatā matā ",
    "folio":10
  },
  {
    "segmentnr":"SA_T06_bsa010_u:99",
    "original":"alakṣaṇañca nairātmyaṃ tadvilakṣaṇameva ca \/\/ Mvk_3.7 \/\/",
    "analyzed":"alakṣaṇam ca nairātmyam tad vilakṣaṇam eva ca ",
    "folio":10
  },
  {
    "segmentnr":"SA_T06_bsa010_u:100",
    "original":"svalakṣaṇañca nirdiṣṭaṃ duḥkhasatyamato matam \/",
    "analyzed":"sva lakṣaṇam ca nirdiṣṭam duḥkha satyam atas matam ",
    "folio":11
  },
  {
    "segmentnr":"SA_T06_bsa010_u:101",
    "original":"vāsanātha samutthānamavisaṃyoga eva ca \/\/ Mvk_3.8 \/\/",
    "analyzed":"vāsanā atha samutthānam avisaṃyogaḥ eva ca ",
    "folio":11
  },
  {
    "segmentnr":"SA_T06_bsa010_u:102",
    "original":"svabhāvadvayanotpattirmalaśāntidvayaṃ matam \/",
    "analyzed":"svabhāva dvayana utpattiḥ mala śānti dvayam matam ",
    "folio":11
  },
  {
    "segmentnr":"SA_T06_bsa010_u:103",
    "original":"parijñāyāṃ prahāṇe ca prāptisākṣātkṛtāvayam \/\/ Mvk_3.9 \/\/",
    "analyzed":"parijñāyām prahāṇe ca prāpti sākṣātkṛtau ayam ",
    "folio":11
  },
  {
    "segmentnr":"SA_T06_bsa010_u:104",
    "original":"mārgasatyaṃ samākhyātaṃ prajñaptipratipattitaḥ \/",
    "analyzed":"mārga satyam samākhyātam prajñapti pratipattitaḥ ",
    "folio":11
  },
  {
    "segmentnr":"SA_T06_bsa010_u:105",
    "original":"tathodbhāvanayaudāraṃ paramārthantu ekataḥ \/\/ Mvk_3.10 \/\/",
    "analyzed":"tathā udbhāvanayā audāram ekatas ",
    "folio":11
  },
  {
    "segmentnr":"SA_T06_bsa010_u:106",
    "original":"arthaprāptiprapattyā hi paramārthastridhā mataḥ \/",
    "analyzed":"artha prāpti prapattyā hi parama arthaḥ tridhā mataḥ ",
    "folio":11
  },
  {
    "segmentnr":"SA_T06_bsa010_u:107",
    "original":"nirvikārāviparyāsapariniṣpattito dvayam \/\/ Mvk_3.11 \/\/",
    "analyzed":"nirvikāra aviparyāsa pariniṣpattitaḥ dvayam ",
    "folio":11
  },
  {
    "segmentnr":"SA_T06_bsa010_u:108",
    "original":"lokaprasiddhamekasmāt trayād yuktiprasiddhakam \/",
    "analyzed":"loka prasiddham ekasmāt trayāt yukti prasiddhakam ",
    "folio":11
  },
  {
    "segmentnr":"SA_T06_bsa010_u:109",
    "original":"viśuddhagocaraṃ dvedhā ekasmādeva kīrtitam \/\/ Mvk_3.12 \/\/",
    "analyzed":"viśuddha gocaram dvedhā ekasmāt eva kīrtitam ",
    "folio":11
  },
  {
    "segmentnr":"SA_T06_bsa010_u:110",
    "original":"nimittasya vikalpasya nāmnaśca dvayasaṅgrahaḥ \/",
    "analyzed":"nimittasya vikalpasya nāmnaḥ ca dvaya saṅgrahaḥ ",
    "folio":12
  },
  {
    "segmentnr":"SA_T06_bsa010_u:111",
    "original":"samyagjñānasatattvasya ekenaiva ca saṅgrahaḥ \/\/ Mvk_3.13 \/\/",
    "analyzed":"samyak jñāna sa tattvasya ekena eva ca saṅgrahaḥ ",
    "folio":12
  },
  {
    "segmentnr":"SA_T06_bsa010_u:112",
    "original":"pravṛttitattvaṃ dvividhaṃ sanniveśakupannatā \/",
    "analyzed":"pravṛtti tattvam dvividham sanniveśa kupanna tā ",
    "folio":12
  },
  {
    "segmentnr":"SA_T06_bsa010_u:113",
    "original":"ekaṃ lakṣaṇavijñaptiśuddhisamyakprapannatā \/\/ Mvk_3.14 \/\/",
    "analyzed":"ekam lakṣaṇa vijñapti śuddhi samyak prapanna tā ",
    "folio":12
  },
  {
    "segmentnr":"SA_T06_bsa010_u:114",
    "original":"ekahetutvabhoktṛtvakartṛtvavaśavartane \/",
    "analyzed":"eka hetu tva bhoktṛ tva kartṛ tva vaśa vartane ",
    "folio":12
  },
  {
    "segmentnr":"SA_T06_bsa010_u:115",
    "original":"ādhipatyārthanityatve kleśaśuddhyāśraye 'pi ca \/\/ Mvk_3.15 \/\/",
    "analyzed":"ādhipatya artha nitya tve kleśa śuddhi āśraye api ca ",
    "folio":12
  },
  {
    "segmentnr":"SA_T06_bsa010_u:116",
    "original":"yogitvāmuktamuktatve ātmadarśanameṣu hi \/",
    "analyzed":"ātma darśanam eṣu hi ",
    "folio":12
  },
  {
    "segmentnr":"SA_T06_bsa010_u:117",
    "original":"parikalpavikalpārthadharmatārthena teṣu te \/\/ Mvk_3.16 \/\/",
    "analyzed":"parikalpa vikalpa artha dharmatā arthena teṣu te ",
    "folio":12
  },
  {
    "segmentnr":"SA_T06_bsa010_u:118",
    "original":"anekatvābhisaṅkṣepaparicchedārtha āditaḥ \/",
    "analyzed":"aneka tva abhisaṅkṣepa pariccheda arthaḥ āditas ",
    "folio":12
  },
  {
    "segmentnr":"SA_T06_bsa010_u:119",
    "original":"grāhakagrāhyatadgrāhabījārthaścāparo mataḥ \/\/ Mvk_3.17 \/\/",
    "analyzed":"grāhaka grāhya tad grāha bīja arthaḥ ca aparaḥ mataḥ ",
    "folio":12
  },
  {
    "segmentnr":"SA_T06_bsa010_u:120",
    "original":"veditārthaparicchedabhogāyadvārato 'param \/",
    "analyzed":"vedita artha pariccheda bhogāyat vārataḥ aparam ",
    "folio":13
  },
  {
    "segmentnr":"SA_T06_bsa010_u:121",
    "original":"punarhetuphalāyāsānāropānapavādataḥ \/\/ Mvk_3.18 \/\/",
    "analyzed":"punar hetu phala āyāsa an āropa anapavādataḥ ",
    "folio":13
  },
  {
    "segmentnr":"SA_T06_bsa010_u:122",
    "original":"aniṣṭeṣṭaviśuddhīnāṃ samotpattyādhipatyayoḥ \/",
    "analyzed":"aniṣṭa iṣṭa viśuddhīnām sama utpatti ādhipatyayoḥ ",
    "folio":13
  },
  {
    "segmentnr":"SA_T06_bsa010_u:123",
    "original":"samprāptisamudācārapāratantryārthato 'param \/\/ Mvk_3.19 \/\/",
    "analyzed":"samprāpti samudācāra pāratantrya arthataḥ aparam ",
    "folio":13
  },
  {
    "segmentnr":"SA_T06_bsa010_u:124",
    "original":"grahaṇasthānasandhānabhogaśuddhidvayārthataḥ \/",
    "analyzed":"                 ",
    "folio":13
  },
  {
    "segmentnr":"SA_T06_bsa010_u:125",
    "original":"phalahetūpayogārthanopayogāttathāparam \/\/ Mvk_3.20 \/\/",
    "analyzed":"phala hetu upayoga arthanā upayogāt tathā aparam ",
    "folio":13
  },
  {
    "segmentnr":"SA_T06_bsa010_u:126",
    "original":"vedanāsanimittārthatannimittaprapattitaḥ \/",
    "analyzed":"vedanā sa nimitta artha tad nimitta prapattitaḥ ",
    "folio":13
  },
  {
    "segmentnr":"SA_T06_bsa010_u:127",
    "original":"tacchamapratipakṣārthayogādaparamiṣyate \/\/ Mvk_3.21 \/\/",
    "analyzed":"tad śama pratipakṣa artha yogāt aparam iṣyate ",
    "folio":13
  },
  {
    "segmentnr":"SA_T06_bsa010_u:128",
    "original":"guṇadoṣāvikalpena jñānena parataḥ svayam \/",
    "analyzed":"guṇa doṣa avikalpena jñānena paratas svayam ",
    "folio":13
  },
  {
    "segmentnr":"SA_T06_bsa010_u:129",
    "original":"niryāṇādaparaṃ jñeyaṃ saprajñaptisahetukāt \/\/ Mvk_3.22 \/\/",
    "analyzed":"niryāṇāt aparam jñeyam sa prajñapti sa hetukāt ",
    "folio":13
  },
  {
    "segmentnr":"SA_T06_bsa010_u:130",
    "original":"nimittāt praśamāt sārthāt paścimaṃ samudāhṛtam \/\/",
    "analyzed":"nimittāt praśamāt sārthāt paścimam samudāhṛtam ",
    "folio":14
  },
  {
    "segmentnr":"SA_T06_bsa010_u:131",
    "original":"\/\/ iti tattvaparicchedastṛtīyaḥ \/\/",
    "analyzed":"iti tattva paricchedaḥ tṛtīyaḥ ",
    "folio":14
  },
  {
    "segmentnr":"SA_T06_bsa010_u:132",
    "original":"Pratipakṣabhāvanāvasthāphalaparicchedaścaturthaḥ",
    "analyzed":"             ",
    "folio":14
  },
  {
    "segmentnr":"SA_T06_bsa010_u:133",
    "original":"dauṣṭhulyāt tarṣahetutvād vastutvādavimohataḥ \/",
    "analyzed":"dauṣṭhulyāt tarṣa hetu tvāt vastu tvāt avimohataḥ ",
    "folio":14
  },
  {
    "segmentnr":"SA_T06_bsa010_u:134",
    "original":"catussatyāvatārāya smṛtyupasthānabhāvanā \/\/ Mvk_4.1 \/\/",
    "analyzed":"catur satya avatārāya smṛti upasthāna bhāvanā ",
    "folio":14
  },
  {
    "segmentnr":"SA_T06_bsa010_u:135",
    "original":"parijñāte vipakṣe ca pratipakṣe ca sarvathā \/",
    "analyzed":"parijñāte vipakṣe ca pratipakṣe ca sarvathā ",
    "folio":14
  },
  {
    "segmentnr":"SA_T06_bsa010_u:136",
    "original":"tadapāyāya vīryaṃ hi caturdhā sampravartate \/\/ Mvk_4.2 \/\/",
    "analyzed":"tad apāyāya vīryam hi caturdhā sampravartate ",
    "folio":14
  },
  {
    "segmentnr":"SA_T06_bsa010_u:137",
    "original":"karmaṇyatā sthitestatra sarvārthānāṃ samṛddhaye \/",
    "analyzed":"karmaṇya tā sthiteḥ tatra sarva arthānām samṛddhaye ",
    "folio":14
  },
  {
    "segmentnr":"SA_T06_bsa010_u:138",
    "original":"pañcadoṣaprahāṇāṣṭasaṃskārāsevanānvayā \/\/ Mvk_4.3 \/\/",
    "analyzed":"pañca doṣa prahāṇa aṣṭa saṃskāra āsevana anvayā ",
    "folio":14
  },
  {
    "segmentnr":"SA_T06_bsa010_u:139",
    "original":"kausīdyamavavādasya sammoṣo laya uddhavaḥ \/",
    "analyzed":"kausīdyam avavādasya sammoṣaḥ layaḥ uddhavaḥ ",
    "folio":14
  },
  {
    "segmentnr":"SA_T06_bsa010_u:140",
    "original":"asaṃskāro 'tha saṃskāraḥ pañca doṣā ime matāḥ \/\/ Mvk_4.4 \/\/",
    "analyzed":"asaṃskāraḥ atha saṃskāraḥ pañca doṣāḥ ime matāḥ ",
    "folio":15
  },
  {
    "segmentnr":"SA_T06_bsa010_u:141",
    "original":"āśrayo 'thāśritastasya nimittaṃ phalameva ca \/",
    "analyzed":"āśrayaḥ atha āśritaḥ tasya nimittam phalam eva ca ",
    "folio":15
  },
  {
    "segmentnr":"SA_T06_bsa010_u:142",
    "original":"ālambane 'sammoṣo layauddhatyānubuddhyanā \/\/ Mvk_4.5 \/\/",
    "analyzed":"ālambane asammoṣaḥ laya auddhatya anubuddhi anā ",
    "folio":15
  },
  {
    "segmentnr":"SA_T06_bsa010_u:143",
    "original":"tadapāyābhisaṃskāraḥ śāntau praśaṭhavāhitā \/",
    "analyzed":"tad apāya abhisaṃskāraḥ śāntau praśaṭha vāhi tā ",
    "folio":15
  },
  {
    "segmentnr":"SA_T06_bsa010_u:144",
    "original":"ropite mokṣabhāgīye cchandayogādhipatyataḥ \/\/ Mvk_4.6 \/\/",
    "analyzed":"ropite mokṣa bhāgīye chanda yoga ādhipatyataḥ ",
    "folio":15
  },
  {
    "segmentnr":"SA_T06_bsa010_u:145",
    "original":"ālambane 'sammoṣāvisāravicayasya ca \/",
    "analyzed":"ālambane a sammoṣa a visāra vicayasya ca ",
    "folio":15
  },
  {
    "segmentnr":"SA_T06_bsa010_u:146",
    "original":"vipakṣasya hi saṃlekhāt pūrvasya phalamuttaram \/\/ Mvk_4.7 \/\/",
    "analyzed":"vipakṣasya hi saṃlekhāt pūrvasya phalam uttaram ",
    "folio":15
  },
  {
    "segmentnr":"SA_T06_bsa010_u:147",
    "original":"dvau dvau nirvedhabhāgīyāvindriyāṇi balāni ca \/",
    "analyzed":"dvau dvau nirvedha bhāgīyau indriyāṇi balāni ca ",
    "folio":15
  },
  {
    "segmentnr":"SA_T06_bsa010_u:148",
    "original":"āśrayāṅgaṃ svabhāvāṅgaṃ niryāṇāṅgaṃ tṛtīyakam \/\/ Mvk_4.8 \/\/",
    "analyzed":"āśraya aṅgam svabhāva aṅgam niryāṇa aṅgam tṛtīyakam ",
    "folio":15
  },
  {
    "segmentnr":"SA_T06_bsa010_u:149",
    "original":"caturthamanuśaṃsāṅgaṃ niḥkleśāṅgaṃ tridhā matam \/",
    "analyzed":"caturtham anuśaṃsa aṅgam niḥkleśa aṅgam tridhā matam ",
    "folio":15
  },
  {
    "segmentnr":"SA_T06_bsa010_u:150",
    "original":"nidānenāśrayeṇeha svabhāvena ca deśitam \/\/ Mvk_4.9 \/\/",
    "analyzed":"nidānena āśrayeṇa iha svabhāvena ca deśitam ",
    "folio":16
  },
  {
    "segmentnr":"SA_T06_bsa010_u:151",
    "original":"paricchedo 'tha samprāptiḥ parasambhāvanā tridhā \/",
    "analyzed":"paricchedaḥ atha samprāptiḥ para sambhāvanā tridhā ",
    "folio":16
  },
  {
    "segmentnr":"SA_T06_bsa010_u:152",
    "original":"vipakṣapratipakṣaśca mārgasyāṅgaṃ tadaṣṭadhā \/\/ Mvk_4.10 \/\/",
    "analyzed":"vipakṣa pratipakṣaḥ ca mārgasya aṅgam tat aṣṭadhā ",
    "folio":16
  },
  {
    "segmentnr":"SA_T06_bsa010_u:153",
    "original":"dṛṣṭau śīle 'tha saṃlekhe paravijñaptiriṣyate \/",
    "analyzed":"dṛṣṭau śīle atha saṃlekhe para vijñaptiḥ iṣyate ",
    "folio":16
  },
  {
    "segmentnr":"SA_T06_bsa010_u:154",
    "original":"kleśopakleśavaibhutvavipakṣapratipakṣatā \/\/ Mvk_4.11 \/\/",
    "analyzed":"kleśa upakleśa vaibhu tva vipakṣa pratipakṣa tā ",
    "folio":16
  },
  {
    "segmentnr":"SA_T06_bsa010_u:155",
    "original":"anukūlā viparyastā sānubandhā viparyayā \/",
    "analyzed":"anukūlā viparyastā sa anubandhā viparyayā ",
    "folio":16
  },
  {
    "segmentnr":"SA_T06_bsa010_u:156",
    "original":"aviparyastaviparyāsānanubandha ca bhāvanā \/\/ Mvk_4.12 \/\/",
    "analyzed":"ca bhāvanā ",
    "folio":16
  },
  {
    "segmentnr":"SA_T06_bsa010_u:157",
    "original":"ālambanamanaskāraprāptitastad viśiṣṭatā \/",
    "analyzed":"ālambana manaskāra prāptitaḥ tat viśiṣṭa tā ",
    "folio":16
  },
  {
    "segmentnr":"SA_T06_bsa010_u:158",
    "original":"hetvavasthāvatārākhyā prayogaphalasaṃjñitā \/\/ Mvk_4.13 \/\/",
    "analyzed":"hetu avasthā avatāra ākhyā prayoga phala saṃjñitā ",
    "folio":16
  },
  {
    "segmentnr":"SA_T06_bsa010_u:159",
    "original":"kāryākāryaviśiṣṭā ca uttarānuttarā ca sā \/",
    "analyzed":"kārya akārya viśiṣṭā ca uttarā anuttarā ca sā ",
    "folio":16
  },
  {
    "segmentnr":"SA_T06_bsa010_u:160",
    "original":"adhimuktau praveśe ca niryāṇe vyākṛtāvapi \/\/ Mvk_4.14 \/\/",
    "analyzed":"adhimuktau praveśe ca niryāṇe vyākṛtau api ",
    "folio":17
  },
  {
    "segmentnr":"SA_T06_bsa010_u:161",
    "original":"kathikatve 'bhiṣeke ca samprāptāvanuśaṃsane \/",
    "analyzed":"kathika tve abhiṣeke ca samprāptau anuśaṃsane ",
    "folio":17
  },
  {
    "segmentnr":"SA_T06_bsa010_u:162",
    "original":"kṛtyānuṣṭhāna uddiṣṭā dharmādhātau tridhā punaḥ \/\/ Mvk_4.15 \/\/",
    "analyzed":"kṛtyā anuṣṭhāne uddiṣṭā dharmādhātau tridhā punar ",
    "folio":17
  },
  {
    "segmentnr":"SA_T06_bsa010_u:163",
    "original":"aśuddhāśuddhaśuddhā ca viśuddhā ca yathārthataḥ \/",
    "analyzed":"aśuddha aśuddha śuddhā ca viśuddhā ca yathārthataḥ ",
    "folio":17
  },
  {
    "segmentnr":"SA_T06_bsa010_u:164",
    "original":"pudgalānāṃ vyavasthānaṃ yathāyogamato matam \/\/ Mvk_4.16 \/\/",
    "analyzed":"pudgalānām vyavasthānam yathāyogam atas matam ",
    "folio":17
  },
  {
    "segmentnr":"SA_T06_bsa010_u:165",
    "original":"bhājanatvaṃ vipākākhyaṃ balantasyādhipatyataḥ \/",
    "analyzed":"bhājana tvam vipāka ākhyam ",
    "folio":17
  },
  {
    "segmentnr":"SA_T06_bsa010_u:166",
    "original":"rucirvṛddhirviśuddhiśca phalametad yathākramam \/\/ Mvk_4.17 \/\/",
    "analyzed":"ruciḥ vṛddhiḥ viśuddhiḥ ca phalam etat yathākramam ",
    "folio":17
  },
  {
    "segmentnr":"SA_T06_bsa010_u:167",
    "original":"uttarottaramādyañca tadabhyāsat samāptitaḥ \/",
    "analyzed":"uttarottaram ādyam ca samāptitaḥ ",
    "folio":17
  },
  {
    "segmentnr":"SA_T06_bsa010_u:168",
    "original":"ānukūlyād vipakṣācca visaṃyogād viśeṣataḥ \/\/ Mvk_4.18 \/\/",
    "analyzed":"ānukūlyāt vipakṣāt ca visaṃyogāt viśeṣataḥ ",
    "folio":17
  },
  {
    "segmentnr":"SA_T06_bsa010_u:169",
    "original":"uttarānuttaratvācca phalamanyat samāsataḥ \/",
    "analyzed":"uttara anuttara tvāt ca phalam anyat samāsatas ",
    "folio":17
  },
  {
    "segmentnr":"SA_T06_bsa010_u:170",
    "original":"\/\/ iti pratipakṣabhāvanādiparicchedaścaturthaḥ \/\/",
    "analyzed":"iti pratipakṣa bhāvanā ādi paricchedaḥ caturthaḥ ",
    "folio":18
  },
  {
    "segmentnr":"SA_T06_bsa010_u:171",
    "original":"5 Yānānuttaryaparicchedaḥ pañcamaḥ",
    "analyzed":"yāna ānuttarya paricchedaḥ pañcamaḥ ",
    "folio":18
  },
  {
    "segmentnr":"SA_T06_bsa010_u:172",
    "original":"ānuttaryaṃprapattau hi punarālambane matam \/",
    "analyzed":"ānuttaryaṃprapattau hi punar ālambane matam ",
    "folio":18
  },
  {
    "segmentnr":"SA_T06_bsa010_u:173",
    "original":"samudāgama uddiṣṭaṃ pratipattistu ṣaḍ vidhā \/\/ Mvk_5.1 \/\/",
    "analyzed":"samudāgamaḥ uddiṣṭam pratipattiḥ tu ṣaḍ vidhā ",
    "folio":18
  },
  {
    "segmentnr":"SA_T06_bsa010_u:174",
    "original":"paramātha manaskāre anudharme 'ntavarjane \/",
    "analyzed":"paramā atha manaskāre anudharme anta varjane ",
    "folio":18
  },
  {
    "segmentnr":"SA_T06_bsa010_u:175",
    "original":"viśiṣṭā cāviśiṣṭā ca paramā dvādaśātmikā \/\/ Mvk_5.2 \/\/",
    "analyzed":"viśiṣṭā ca aviśiṣṭā ca paramā dvādaśa ātmikā ",
    "folio":18
  },
  {
    "segmentnr":"SA_T06_bsa010_u:176",
    "original":"audāryamāyatatvañca adhikaro 'kṣayātmatā \/",
    "analyzed":"audāryam āyata tvañca adhikaraḥ akṣaya ātma tā ",
    "folio":18
  },
  {
    "segmentnr":"SA_T06_bsa010_u:177",
    "original":"nairantaryamakṛcchratvaṃ vittatvañca parigrahaḥ \/\/ Mvk_5.3 \/\/",
    "analyzed":"nairantaryam akṛcchra tvam vitta tvañca parigrahaḥ ",
    "folio":18
  },
  {
    "segmentnr":"SA_T06_bsa010_u:178",
    "original":"ārambhaprāptiniṣyandaniṣpattiḥ paramā matā \/",
    "analyzed":"            ",
    "folio":18
  },
  {
    "segmentnr":"SA_T06_bsa010_u:179",
    "original":"tataśca paramārthena daśa pāramitā matāḥ \/\/ Mvk_5.4 \/\/",
    "analyzed":"tatas ca parama arthena daśa pāramitāḥ matāḥ ",
    "folio":18
  },
  {
    "segmentnr":"SA_T06_bsa010_u:180",
    "original":"dānaṃ śīlaṃ kṣamā vīryaṃ dhyānaṃ prajñā upāyatā \/",
    "analyzed":"dānam śīlam kṣamā vīryam dhyānam prajñā upāya tā ",
    "folio":19
  },
  {
    "segmentnr":"SA_T06_bsa010_u:181",
    "original":"praṇidhānaṃ balaṃ jñānametāḥ pāramitā daśa \/\/ Mvk_5.5 \/\/",
    "analyzed":"praṇidhānam balam jñānam etāḥ pāramitāḥ daśa ",
    "folio":19
  },
  {
    "segmentnr":"SA_T06_bsa010_u:182",
    "original":"anugraho 'vighātaśca karma tasya ca marṣaṇam \/",
    "analyzed":"anugrahaḥ avighātaḥ ca karma tasya ca marṣaṇam ",
    "folio":19
  },
  {
    "segmentnr":"SA_T06_bsa010_u:183",
    "original":"guṇavṛddhiśca sāmarthyamavatāravimocane \/\/ Mvk_5.6 \/\/",
    "analyzed":"guṇa vṛddhiḥ ca sāmarthyam avatāra vimocane ",
    "folio":19
  },
  {
    "segmentnr":"SA_T06_bsa010_u:184",
    "original":"akṣayatvaṃ sadā vṛttirniyataṃ bhogapācane \/",
    "analyzed":"akṣaya tvam sadā vṛttiḥ niyatam bhoga pācane ",
    "folio":19
  },
  {
    "segmentnr":"SA_T06_bsa010_u:185",
    "original":"yathāprajñaptito dharmamahāyānamanaskriyā \/\/ Mvk_5.7 \/\/",
    "analyzed":"yathā prajñaptitas dharma mahāyāna manaskriyā ",
    "folio":19
  },
  {
    "segmentnr":"SA_T06_bsa010_u:186",
    "original":"bodhisattvasya satataṃ prajñayā triprakārayā \/",
    "analyzed":"bodhisattvasya satatam prajñayā tri prakārayā ",
    "folio":19
  },
  {
    "segmentnr":"SA_T06_bsa010_u:187",
    "original":"dhātupuṣṭayaipraveśāya cārthasiddhyai bhavatyasau \/\/ Mvk_5.8 \/\/",
    "analyzed":"ca artha siddhyai bhavati asau ",
    "folio":19
  },
  {
    "segmentnr":"SA_T06_bsa010_u:188",
    "original":"saṃyuktā dharmacaritaiḥ sā jñeyā daśabhiḥ punaḥ \/",
    "analyzed":"saṃyuktā dharma caritaiḥ sā jñeyā daśabhiḥ punar ",
    "folio":19
  },
  {
    "segmentnr":"SA_T06_bsa010_u:189",
    "original":"lekhanā pūjanā dānaṃ śravaṇaṃ vācanod grahaḥ \/\/ Mvk_5.9 \/\/",
    "analyzed":"lekhanā pūjanā dānam śravaṇam grahaḥ ",
    "folio":19
  },
  {
    "segmentnr":"SA_T06_bsa010_u:190",
    "original":"prakāśanātha svādhyāyaścintanā bhāvanā ca tat \/",
    "analyzed":"prakāśanā atha svādhyāyaḥ cintanā bhāvanā ca tat ",
    "folio":20
  },
  {
    "segmentnr":"SA_T06_bsa010_u:191",
    "original":"ameyapuṇyaskandhaṃ hi caritaṃ tad daśātmakam \/\/ Mvk_5.10 \/\/",
    "analyzed":"ameya puṇya skandham hi caritam tat daśa ātmakam ",
    "folio":20
  },
  {
    "segmentnr":"SA_T06_bsa010_u:192",
    "original":"viśeṣādakṣayatvācca parānugrahato 'śamāt \/",
    "analyzed":"viśeṣāt akṣaya tvāt ca para anugrahataḥ aśamāt ",
    "folio":20
  },
  {
    "segmentnr":"SA_T06_bsa010_u:193",
    "original":"avikṣiptāviparyāsapraṇatā cānudhārmikī \/\/ Mvk_5.11 \/\/",
    "analyzed":"avikṣiptā aviparyāsa praṇatā ca anudhārmikī ",
    "folio":20
  },
  {
    "segmentnr":"SA_T06_bsa010_u:194",
    "original":"vyutthānaṃ viṣaye sārastathāsvādalayoddhavaḥ \/",
    "analyzed":"vyutthānam viṣaye sāraḥ tathā āsvāda laya uddhavaḥ ",
    "folio":20
  },
  {
    "segmentnr":"SA_T06_bsa010_u:195",
    "original":"sambhāvanābhisandhiśca manaskāre 'pyahaṃkṛtiḥ \/\/ Mvk_5.12 \/\/",
    "analyzed":"sambhāvanā abhisandhiḥ ca manaskāre api ahaṃkṛtiḥ ",
    "folio":20
  },
  {
    "segmentnr":"SA_T06_bsa010_u:196",
    "original":"hīnacittañca vikṣepaḥ parijñeyo hi dhīmatā \/",
    "analyzed":"vikṣepaḥ parijñeyaḥ hi dhīmatā ",
    "folio":20
  },
  {
    "segmentnr":"SA_T06_bsa010_u:197",
    "original":"vyañjanārthamanaskāre 'visāre lakṣaṇadvaye \/\/ Mvk_5.13 \/\/",
    "analyzed":"vyañjana artha manaskāre a visāre lakṣaṇa dvaye ",
    "folio":20
  },
  {
    "segmentnr":"SA_T06_bsa010_u:198",
    "original":"aśuddhaśuddhāvāgantukatve 'trāsitānunnatau \/",
    "analyzed":"aśuddha śuddhau āgantuka tve ",
    "folio":20
  },
  {
    "segmentnr":"SA_T06_bsa010_u:199",
    "original":"saṃyogāt saṃstavāccaiva viyogādapyasaṃstavāt \/\/ Mvk_5.14 \/\/",
    "analyzed":"saṃyogāt saṃstavāt ca eva viyogāt api a saṃstavāt ",
    "folio":20
  },
  {
    "segmentnr":"SA_T06_bsa010_u:200",
    "original":"arthasattvamasattvañca vyañjane so 'viparyayaḥ \/",
    "analyzed":"artha sattvam asattvam ca vyañjane saḥ aviparyayaḥ ",
    "folio":21
  },
  {
    "segmentnr":"SA_T06_bsa010_u:201",
    "original":"dvayena pratibhāsatvaṃ tathā cāvidyamānatā \/\/ Mvk_5.15 \/\/",
    "analyzed":"dvayena pratibhāsa tvam tathā ca avidyamāna tā ",
    "folio":21
  },
  {
    "segmentnr":"SA_T06_bsa010_u:202",
    "original":"arthe sa cāviparyāsaḥ sadasattvena varjitaḥ \/",
    "analyzed":"arthe sa ca aviparyāsaḥ sat asat tvena varjitaḥ ",
    "folio":21
  },
  {
    "segmentnr":"SA_T06_bsa010_u:203",
    "original":"tajjalpabhāvito jalpamanaskārastadāśrayaḥ \/\/ Mvk_5.16 \/\/",
    "analyzed":"tad jalpa bhāvitaḥ jalpa manaskāraḥ tad āśrayaḥ ",
    "folio":21
  },
  {
    "segmentnr":"SA_T06_bsa010_u:204",
    "original":"manaskāre 'viparyāso dvayaprakhyānakāraṇe \/",
    "analyzed":"manaskāre aviparyāsaḥ dvaya prakhyāna kāraṇe ",
    "folio":21
  },
  {
    "segmentnr":"SA_T06_bsa010_u:205",
    "original":"māyādivadasattvañca sattvañcārthasya tanmatam \/\/ Mvk_5.17 \/\/",
    "analyzed":"māyā ādi vat asattvam ca sattvam ca arthasya tat matam ",
    "folio":21
  },
  {
    "segmentnr":"SA_T06_bsa010_u:206",
    "original":"so 'visāre 'viparyāso bhāvābhāvāvisārataḥ \/",
    "analyzed":"saḥ avisāre aviparyāsaḥ bhāva abhāva avisārataḥ ",
    "folio":21
  },
  {
    "segmentnr":"SA_T06_bsa010_u:207",
    "original":"sarvasya nāmamātratvaṃ sarvakalpāpravṛttaye \/\/ Mvk_5.18 \/\/",
    "analyzed":"sarvasya nāma mātra tvam sarva kalpa a pravṛttaye ",
    "folio":21
  },
  {
    "segmentnr":"SA_T06_bsa010_u:208",
    "original":"svalakṣaṇe 'viparyāsaḥ paramārthe svalakṣaṇe \/",
    "analyzed":"sva lakṣaṇe aviparyāsaḥ paramārthe sva lakṣaṇe ",
    "folio":21
  },
  {
    "segmentnr":"SA_T06_bsa010_u:209",
    "original":"dharmadhātuvinirmukto yasmād dharmo na vidyate \/\/ Mvk_5.19 \/\/",
    "analyzed":"dharmadhātu vinirmuktaḥ yasmāt dharmaḥ na vidyate ",
    "folio":21
  },
  {
    "segmentnr":"SA_T06_bsa010_u:210",
    "original":"sāmānyalakṣaṇantasmāt sa ca tatrāviparyayaḥ \/",
    "analyzed":"sāmānya lakṣaṇam tasmāt sa ca tatra aviparyayaḥ ",
    "folio":22
  },
  {
    "segmentnr":"SA_T06_bsa010_u:211",
    "original":"viparyastamanaskārāvihāniparihāṇitaḥ \/\/ Mvk_5.20 \/\/",
    "analyzed":"viparyasta manaskāra a vihāni parihāṇitaḥ ",
    "folio":22
  },
  {
    "segmentnr":"SA_T06_bsa010_u:212",
    "original":"tadaśuddhirviśuddhiśca sa ca tatrāviparyayaḥ \/",
    "analyzed":"tad aśuddhiḥ viśuddhiḥ ca sa ca tatra aviparyayaḥ ",
    "folio":22
  },
  {
    "segmentnr":"SA_T06_bsa010_u:213",
    "original":"dharmadhātorviśuddhatvāt prakṛtyā vyomavatpunaḥ \/\/ Mvk_5.21 \/\/",
    "analyzed":"dharmadhātoḥ viśuddha tvāt prakṛtyāḥ vyoma vat punar ",
    "folio":22
  },
  {
    "segmentnr":"SA_T06_bsa010_u:214",
    "original":"dvayasyāgantukatvaṃ hi sa ca tatrāviparyayaḥ \/",
    "analyzed":"dvayasya āgantuka tvam hi sa ca tatra aviparyayaḥ ",
    "folio":22
  },
  {
    "segmentnr":"SA_T06_bsa010_u:215",
    "original":"saṃkleśaśca viśuddhiśca dharmapudgalayorna hi \/\/ Mvk_5.22 \/\/",
    "analyzed":"saṃkleśaḥ ca viśuddhiḥ ca dharma pudgalayoḥ na hi ",
    "folio":22
  },
  {
    "segmentnr":"SA_T06_bsa010_u:216",
    "original":"asattvāt trāsatāmānau nātaḥ so 'trāviparyayaḥ \/",
    "analyzed":"asattvāt trāsa tā mānau na atas saḥ atra aviparyayaḥ ",
    "folio":22
  },
  {
    "segmentnr":"SA_T06_bsa010_u:217",
    "original":"pṛthaktvaikatvamantaśca tīrthyaśrāvakayorapi \/\/ Mvk_5.23 \/\/",
    "analyzed":"pṛthaktva ekatvam antaḥ ca tīrthya śrāvakayoḥ api ",
    "folio":22
  },
  {
    "segmentnr":"SA_T06_bsa010_u:218",
    "original":"samāropāpavādānto dvidhā pudgaladharmayoḥ \/",
    "analyzed":"samāropa apavāda antaḥ dvidhā pudgala dharmayoḥ ",
    "folio":22
  },
  {
    "segmentnr":"SA_T06_bsa010_u:219",
    "original":"vipakṣapratipakṣāntaḥ śāśvatocchedasaṃjñitaḥ \/\/ Mvk_5.24 \/\/",
    "analyzed":"vipakṣa pratipakṣa antaḥ śāśvata uccheda saṃjñitaḥ ",
    "folio":22
  },
  {
    "segmentnr":"SA_T06_bsa010_u:220",
    "original":"grāhyagrāhakasaṃkleśavyavadāne dvidhā tridhā \/",
    "analyzed":"grāhya grāhaka saṃkleśa vyavadāne dvidhā tridhā ",
    "folio":23
  },
  {
    "segmentnr":"SA_T06_bsa010_u:221",
    "original":"vikalpadvayatāntaśca sa ca saptavidho mataḥ \/\/ Mvk_5.25 \/\/",
    "analyzed":"vikalpa dvaya tā antaḥ ca sa ca saptavidhaḥ mataḥ ",
    "folio":23
  },
  {
    "segmentnr":"SA_T06_bsa010_u:222",
    "original":"bhāvābhāve praśāmye 'tha śamane trāsyatadbhaye \/",
    "analyzed":"bhāva abhāve praśāmye atha śamane trāsya tad bhaye ",
    "folio":23
  },
  {
    "segmentnr":"SA_T06_bsa010_u:223",
    "original":"grāhyagrāhe 'tha samyaktvamithyātve vyāpṛtau na ca \/\/ Mvk_5.26 \/\/",
    "analyzed":"grāhya grāhe atha samyaktva mithyātve vyāpṛtau na ca ",
    "folio":23
  },
  {
    "segmentnr":"SA_T06_bsa010_u:224",
    "original":"ajanmasamakālatve sa vikalpadvayāntatā \/",
    "analyzed":"                   ",
    "folio":23
  },
  {
    "segmentnr":"SA_T06_bsa010_u:225",
    "original":"viśiṣṭā cāviśiṣṭā ca jñeyā daśasu bhūmiṣu \/\/ Mvk_5.27 \/\/",
    "analyzed":"viśiṣṭā ca aviśiṣṭā ca jñeyā daśasu bhūmiṣu ",
    "folio":23
  },
  {
    "segmentnr":"SA_T06_bsa010_u:226",
    "original":"vyavasthānantato dhātuḥ sādhyasādhanadhāraṇā \/",
    "analyzed":"vyavasthā anantataḥ dhātuḥ sādhya sādhana dhāraṇā ",
    "folio":23
  },
  {
    "segmentnr":"SA_T06_bsa010_u:227",
    "original":"avadhārapradhārā ca prativedhaḥ pratānatā \/\/ Mvk_5.28 \/\/",
    "analyzed":"avadhāra pradhārā ca prativedhaḥ pratāna tā ",
    "folio":23
  },
  {
    "segmentnr":"SA_T06_bsa010_u:228",
    "original":"pragamaḥ praśaṭhatvañca prakarṣālambanammatam \/",
    "analyzed":"pragamaḥ praśaṭha tvam ca prakarṣa ālambanam matam ",
    "folio":23
  },
  {
    "segmentnr":"SA_T06_bsa010_u:229",
    "original":"avaikalyāpratikṣepo 'vikṣepaśca prapūraṇā \/\/ Mvk_5.29 \/\/",
    "analyzed":"a vaikalya a pratikṣepaḥ a vikṣepaḥ ca prapūraṇā ",
    "folio":23
  },
  {
    "segmentnr":"SA_T06_bsa010_u:230",
    "original":"samutpādo nirūḍhiśca karmaṇyatvāpratiṣṭhitā \/",
    "analyzed":"samutpādaḥ nirūḍhiḥ ca karmaṇya tva a pratiṣṭhitā ",
    "folio":24
  },
  {
    "segmentnr":"SA_T06_bsa010_u:231",
    "original":"nirāvaraṇatā tasyāpraśrabdhisamudāgamaḥ \/\/ Mvk_5.30 \/\/",
    "analyzed":"nirāvaraṇa tā tasya a praśrabdhi samudāgamaḥ ",
    "folio":24
  },
  {
    "segmentnr":"SA_T06_bsa010_u:232",
    "original":"śāstraṃ madhyavibhāgaṃ hi gūḍhasārārthameva ca \/",
    "analyzed":"śāstram madhya vibhāgam hi gūḍha sāra artham eva ca ",
    "folio":24
  },
  {
    "segmentnr":"SA_T06_bsa010_u:233",
    "original":"mahārthañcaiva sarvārthaṃ sarvānarthapraṇodanam \/\/ Mvk_5.31 \/\/",
    "analyzed":"mahā artham ca eva sarva artham sarva anartha praṇodanam ",
    "folio":24
  },
  {
    "segmentnr":"SA_T06_bsa010_u:234",
    "original":"\/\/ iti yānānuttarya paricchedaḥ pañcamaḥ \/\/",
    "analyzed":"iti yānānuttarya paricchedaḥ pañcamaḥ ",
    "folio":24
  },
  {
    "segmentnr":"SA_T06_bsa010_u:235",
    "original":"samāptā madhyāntavibhāgakārikāḥ",
    "analyzed":"samāptāḥ madhya anta vibhāga kārikāḥ ",
    "folio":24
  }
]