segmentnr	original	analyzed
SA_GV01_rv_09_u-0	RV_09.001.01.1{16} svādiṣṭhayā madiṣṭhayā pavasva soma dhārayā	svādiṣṭhayā madiṣṭhayā pavasva soma dhārayā 
SA_GV01_rv_09_u-1	RV_09.001.01.2{16} indrāya pātave sutaḥ	indrāya pātave sutaḥ 
SA_GV01_rv_09_u-2	RV_09.001.02.1{16} rakṣohā viśvacarṣanirabhi yonimayohatam	rakṣaḥ hā viśvacarṣaniḥ abhi yonim ayaḥ hatam 
SA_GV01_rv_09_u-3	RV_09.001.02.2{16} druṇā sadhasthamāsadat	druṇā sadhastham āsadat 
SA_GV01_rv_09_u-4	RV_09.001.03.1{16} varivodhātamo bhava maṃhiṣṭho vṛtrahantamaḥ	varivaḥ dhātamaḥ bhava maṃhiṣṭhaḥ vṛtra hantamaḥ 
SA_GV01_rv_09_u-5	RV_09.001.03.2{16} parṣi rādhomaghonām	parṣi rādhaḥ maghonām 
SA_GV01_rv_09_u-6	RV_09.001.04.1{16} abhyarṣa mahānāṃ devānāṃ vītimandhasā	abhyarṣa mahānām devānām vītim andhasā 
SA_GV01_rv_09_u-7	RV_09.001.04.2{16} abhi vājamuta śravaḥ	abhi vājam uta śravaḥ 
SA_GV01_rv_09_u-8	RV_09.001.05.1{16} tvāmachā carāmasi tadidarthaṃ dive-dive	tvām achā carāmasi tat id artham dive dive 
SA_GV01_rv_09_u-9	RV_09.001.05.2{16} indo tve na āśasaḥ	indo tve naḥ āśasaḥ 
SA_GV01_rv_09_u-10	RV_09.001.06.1{17} punāti te parisrutaṃ somaṃ sūryasya duhitā	punāti te parisrutam somam sūryasya duhitā 
SA_GV01_rv_09_u-11	RV_09.001.06.2{17} vāreṇa śaśvatā tanā	vāreṇa śaśvatā tanā 
SA_GV01_rv_09_u-12	RV_09.001.07.1{17} tamīmaṇvīḥ samarya ā gṛbhṇanti yoṣaṇo daśa	tamīmaṇvīḥ samarye ā gṛbhṇanti yoṣaṇaḥ daśa 
SA_GV01_rv_09_u-13	RV_09.001.07.2{17} svasāraḥ pārye divi	svasāraḥ pārye divi 
SA_GV01_rv_09_u-14	RV_09.001.08.1{17} tamīṃ hinvantyagruvo dhamanti bākuraṃ dṛtim	tamīm hinvanti agruvaḥ dhamanti bākuram dṛtim 
SA_GV01_rv_09_u-15	RV_09.001.08.2{17} tridhātu vāraṇaṃ madhu	tri dhātu vāraṇam madhu 
SA_GV01_rv_09_u-16	RV_09.001.09.1{17} abhīmamaghnyā uta śrīṇanti dhenavaḥ śiśum	abhi imam aghnyāḥ uta śrīṇanti dhenavaḥ śiśum 
SA_GV01_rv_09_u-17	RV_09.001.09.2{17} somamindrāya pātave	somam indrāya pātave 
SA_GV01_rv_09_u-18	RV_09.001.10.1{17} asyedindro madeṣvā viśvā vṛtrāṇi jighnate	asya id indraḥ madeṣvā viśvā vṛtrāṇi jighnate 
SA_GV01_rv_09_u-19	RV_09.001.10.2{17} śūro maghā ca maṃhate	śūraḥ maghā ca maṃhate 
SA_GV01_rv_09_u-20	RV_09.002.01.1{18} pavasva devavīrati pavitraṃ soma raṃhyā	pavasva deva vīrati pavitram soma raṃhyā 
SA_GV01_rv_09_u-21	RV_09.002.01.2{18} indramindo vṛṣā viśa	indram indo vṛṣā viśa 
SA_GV01_rv_09_u-22	RV_09.002.02.1{18} ā vacyasva mahi psaro vṛṣendo dyumnavattamaḥ	ā vacyasva mahi psaraḥ vṛṣā indo dyumnavattamaḥ 
SA_GV01_rv_09_u-23	RV_09.002.02.2{18} ā yoniṃ dharṇasiḥ sadaḥ	ā yonim dharṇasiḥ sadaḥ 
SA_GV01_rv_09_u-24	RV_09.002.03.1{18} adhukṣata priyaṃ madhu dhārā sutasya vedhasaḥ	adhukṣata priyam madhu dhārā sutasya vedhasaḥ 
SA_GV01_rv_09_u-25	RV_09.002.03.2{18} apo vasiṣṭa sukratuḥ	apaḥ vasiṣṭa sukratuḥ 
SA_GV01_rv_09_u-26	RV_09.002.04.1{18} mahāntaṃ tvā mahīranvāpo arṣanti sindhavaḥ	mahāntam tvā mahīḥ anu apaḥ arṣanti sindhavaḥ 
SA_GV01_rv_09_u-27	RV_09.002.04.2{18} yad gobhirvāsayiṣyase	yat gobhiḥ vāsayiṣyase 
SA_GV01_rv_09_u-28	RV_09.002.05.1{18} samudro apsu māmṛje viṣṭambho dharuṇo divaḥ	samudraḥ apsu māmṛje viṣṭambhaḥ dharuṇaḥ divaḥ 
SA_GV01_rv_09_u-29	RV_09.002.05.2{18} somaḥ pavitre asmayuḥ	somaḥ pavitre asmayuḥ 
SA_GV01_rv_09_u-30	RV_09.002.06.1{19} acikradad vṛṣā harirmahān mitro na darśataḥ	acikradat vṛṣā hariḥ mahān mitraḥ na darśataḥ 
SA_GV01_rv_09_u-31	RV_09.002.06.2{19} saṃ sūryeṇa rocate	sam sūryeṇa rocate 
SA_GV01_rv_09_u-32	RV_09.002.07.1{19} girasta inda ojasā marmṛjyante apasyuvaḥ	girastaḥ indo ojasā marmṛjyante apasyuvaḥ 
SA_GV01_rv_09_u-33	RV_09.002.07.2{19} yābhirmadāya śumbhase	yābhiḥ madāya śumbhase 
SA_GV01_rv_09_u-34	RV_09.002.08.1{19} taṃ tvā madāya ghṛṣvaya u lokakṛtnumīmahe	tam tvā madāya ghṛṣvayaḥ u loka kṛtnum īmahe 
SA_GV01_rv_09_u-35	RV_09.002.08.2{19} tava praśastayo mahīḥ	tava praśastayaḥ mahīḥ 
SA_GV01_rv_09_u-36	RV_09.002.09.1{19} asmabhyamindavindrayurmadhvaḥ pavasva dhārayā	asmabhyam indo indrayuḥ madhvaḥ pavasva dhārayā 
SA_GV01_rv_09_u-37	RV_09.002.09.2{19} parjanyo vṛṣṭimāniva	parjanyaḥ vṛṣṭimān iva 
SA_GV01_rv_09_u-38	RV_09.002.10.1{19} goṣā indo nṛṣā asyaśvasā vājasā uta	go sāḥ indo nṛ sāḥ asi aśva sāḥ vāja sāḥ uta 
SA_GV01_rv_09_u-39	RV_09.002.10.2{19} ātmā yajñasya pūrvyaḥ	ātmā yajñasya pūrvyaḥ 
SA_GV01_rv_09_u-40	RV_09.003.01.1{20} eṣa devo amartyaḥ parṇavīriva dīyati	eṣa devaḥ amartyaḥ parṇa vīḥ iva dīyati 
SA_GV01_rv_09_u-41	RV_09.003.01.2{20} abhi droṇānyāsadam	abhi droṇāni āsadam 
SA_GV01_rv_09_u-42	RV_09.003.02.1{20} eṣa devo vipā kṛto 'ti hvarāṃsi dhāvati	eṣa devaḥ vipā kṛtaḥ ti hvarāṃsi dhāvati 
SA_GV01_rv_09_u-43	RV_09.003.02.2{20} pavamāno adābhyaḥ	pavamānaḥ adābhyaḥ 
SA_GV01_rv_09_u-44	RV_09.003.03.1{20} eṣa devo vipanyubhiḥ pavamāna ṛtāyubhiḥ	eṣa devaḥ vipanyubhiḥ pavamānaḥ ṛtāyubhiḥ 
SA_GV01_rv_09_u-45	RV_09.003.03.2{20} harirvājāya mṛjyate	hariḥ vājāya mṛjyate 
SA_GV01_rv_09_u-46	RV_09.003.04.1{20} eṣa viśvāni vāryā śūro yanniva satvabhiḥ	eṣa viśvāni vāryā śūraḥ yan iva satvabhiḥ 
SA_GV01_rv_09_u-47	RV_09.003.04.2{20} pavamānaḥsiṣāsati	pavamānaḥ siṣāsati 
SA_GV01_rv_09_u-48	RV_09.003.05.1{20} eṣa devo ratharyati pavamāno daśasyati	eṣa devaḥ ratharyati pavamānaḥ daśasyati 
SA_GV01_rv_09_u-49	RV_09.003.05.2{20} āviṣ kṛṇoti vagvanum	āvis kṛṇoti vagvanum 
SA_GV01_rv_09_u-50	RV_09.003.06.1{21} eṣa viprairabhiṣṭuto 'po devo vi gāhate	eṣa vipraiḥ abhiṣṭutaḥ devaḥ vi gāhate 
SA_GV01_rv_09_u-51	RV_09.003.06.2{21} dadhad ratnānidāśuṣe	dadhat ratnānidāśuṣe 
SA_GV01_rv_09_u-52	RV_09.003.07.1{21} eṣa divaṃ vi dhāvati tiro rajāṃsi dhārayā	eṣa divam vi dhāvati tiras rajāṃsi dhārayā 
SA_GV01_rv_09_u-53	RV_09.003.07.2{21} pavamānaḥkanikradat	pavamānaḥ kanikradat 
SA_GV01_rv_09_u-54	RV_09.003.08.1{21} eṣa divaṃ vyāsarat tiro rajāṇsyaspṛtaḥ	eṣa divam vyāsarat tiras rajāṇsya spṛtaḥ 
SA_GV01_rv_09_u-55	RV_09.003.08.2{21} pavamānaḥ svadhvaraḥ	pavamānaḥ su adhvaraḥ 
SA_GV01_rv_09_u-56	RV_09.003.09.1{21} eṣa pratnena janmanā devo devebhyaḥ sutaḥ	eṣa pratnena janmanā devaḥ devebhyaḥ sutaḥ 
SA_GV01_rv_09_u-57	RV_09.003.09.2{21} hariḥ pavitrearṣati	hariḥ pavitre ṛṣati 
SA_GV01_rv_09_u-58	RV_09.003.10.1{21} eṣa u sya puruvrato jajñāno janayanniṣaḥ	eṣaḥ u sya puru vrataḥ jajñānaḥ janayan iṣaḥ 
SA_GV01_rv_09_u-59	RV_09.003.10.2{21} dhārayā pavate sutaḥ	dhārayā pavate sutaḥ 
SA_GV01_rv_09_u-60	RV_09.004.01.1{22} sanā ca soma jeṣi ca pavamāna mahi śravaḥ	sana ca soma jeṣi ca pavamāna mahi śravaḥ 
SA_GV01_rv_09_u-61	RV_09.004.01.2{22} athā no vasyasas kṛdhi	athā naḥ vasyasaḥ kṛdhi 
SA_GV01_rv_09_u-62	RV_09.004.02.1{22} sanā jyotiḥ sanā svarviśvā ca soma saubhagā	sana jyotiḥ sana svar viśvā ca soma saubhagā 
SA_GV01_rv_09_u-63	RV_09.004.02.2{22} athā ...	athā 
SA_GV01_rv_09_u-64	RV_09.004.03.1{22} sanā dakṣamuta kratumapa soma mṛdho jahi	sana dakṣam uta kratum apa soma mṛdhaḥ jahi 
SA_GV01_rv_09_u-65	RV_09.004.03.2{22} athā ...	athā 
SA_GV01_rv_09_u-66	RV_09.004.04.1{22} pavītāraḥ punītana somamindrāya pātave	pavītāraḥ punītana somam indrāya pātave 
SA_GV01_rv_09_u-67	RV_09.004.04.2{22} athā ...	athā 
SA_GV01_rv_09_u-68	RV_09.004.05.1{22} tvaṃ sūrye na ā bhaja tava kratvā tavotibhiḥ	tvam sūrye naḥ ā bhaja tava kratvā tava ūtibhiḥ 
SA_GV01_rv_09_u-69	RV_09.004.05.2{22} athā ...	athā 
SA_GV01_rv_09_u-70	RV_09.004.06.1{23} tava kratvā tavotibhirjyok paśyema sūryam	tava kratvā tava ūtibhiḥ jyok paśyema sūryam 
SA_GV01_rv_09_u-71	RV_09.004.06.2{23} athā ...	athā 
SA_GV01_rv_09_u-72	RV_09.004.07.1{23} abhyarṣa svāyudha soma dvibarhasaṃ rayim	abhyarṣa su āyudha soma dvibarhasam rayim 
SA_GV01_rv_09_u-73	RV_09.004.07.2{23} athā ...	athā 
SA_GV01_rv_09_u-74	RV_09.004.08.1{23} abhyarṣānapacyuto rayiṃ samatsu sāsahiḥ	abhyarṣa an apacyutaḥ rayim samatsu sāsahiḥ 
SA_GV01_rv_09_u-75	RV_09.004.08.2{23} athā ...	athā 
SA_GV01_rv_09_u-76	RV_09.004.09.1{23} tvāṃ yajñairavīvṛdhan pavamāna vidharmaṇi	tvām yajñaiḥ avīvṛdhan pavamāna vidharmaṇi 
SA_GV01_rv_09_u-77	RV_09.004.09.2{23} athā ...	athā 
SA_GV01_rv_09_u-78	RV_09.004.10.1{23} rayiṃ naścitramaśvinamindo viśvāyamā bhara	rayim naḥ citram aśvinam indo viśvāyamā bhara 
SA_GV01_rv_09_u-79	RV_09.004.10.2{23} athā .. .	athā 
SA_GV01_rv_09_u-80	RV_09.005.01.1{24} samiddho viśvatas patiḥ pavamāno vi rājati	samiddhaḥ viśvatas patiḥ pavamānaḥ vi rājati 
SA_GV01_rv_09_u-81	RV_09.005.01.2{24} prīṇan vṛṣā kanikradat	prīṇan vṛṣā kanikradat 
SA_GV01_rv_09_u-82	RV_09.005.02.1{24} tanūnapāt pavamānaḥ śṛṅge śiśāno arṣati	tanūnapāt pavamānaḥ śṛṅge śiśānaḥ arṣati 
SA_GV01_rv_09_u-83	RV_09.005.02.2{24} antarikṣeṇa rārajat	antarikṣeṇa rārajat 
SA_GV01_rv_09_u-84	RV_09.005.03.1{24} īḷenyaḥ pavamāno rayirvi rājati dyumān	īḍenyaḥ pavamānaḥ rayiḥ vi rājati dyumān 
SA_GV01_rv_09_u-85	RV_09.005.03.2{24} madhordhārābhirojasā	madhoḥ dhārābhiḥ ojasā 
SA_GV01_rv_09_u-86	RV_09.005.04.1{24} barhiḥ prācīnamojasā pavamāna stṛṇan hariḥ	barhiḥ prācīnam ojasā pavamāna stṛṇan hariḥ 
SA_GV01_rv_09_u-87	RV_09.005.04.2{24} deveṣu deva īyate	deveṣu devaḥ īyate 
SA_GV01_rv_09_u-88	RV_09.005.05.1{24} udātairjihate bṛhad dvāro devīrhiraṇyayīḥ	udātaiḥ jihate bṛhat dvāraḥ devīḥ hiraṇyayīḥ 
SA_GV01_rv_09_u-89	RV_09.005.05.2{24} pavamānena suṣṭutāḥ	pavamānena suṣṭutāḥ 
SA_GV01_rv_09_u-90	RV_09.005.06.1{25} suśilpe bṛhatī mahī pavamāno vṛṣaṇyati	su śilpe bṛhatī mahī pavamānaḥ vṛṣaṇyati 
SA_GV01_rv_09_u-91	RV_09.005.06.2{25} naktoṣāsā nadarśate	nakta uṣāsā na darśate 
SA_GV01_rv_09_u-92	RV_09.005.07.1{25} ubhā devā nṛcakṣasā hotārā daivyā huve	ubhā devā nṛ cakṣasā hotārā daivyā huve 
SA_GV01_rv_09_u-93	RV_09.005.07.2{25} pavamāna indrovṛṣā	pavamānaḥ indraḥ vṛṣā 
SA_GV01_rv_09_u-94	RV_09.005.08.1{25} bhāratī pavamānasya sarasvatīḷā mahī	bhāratī pavamānasya sarasvatī iḍā mahī 
SA_GV01_rv_09_u-95	RV_09.005.08.2{25} imaṃ no yajñamā gaman tisro devīḥ supeśasaḥ	imam naḥ yajñam ā gaman tisraḥ devīḥ supeśasaḥ 
SA_GV01_rv_09_u-96	RV_09.005.09.1{25} tvaṣṭāramagrajāṃ gopāṃ puroyāvānamā huve	tvaṣṭāram agra jām gopām puras yāvānam ā huve 
SA_GV01_rv_09_u-97	RV_09.005.09.2{25} indurindro vṛṣā hariḥ pavamānaḥ prajāpatiḥ	induḥ indraḥ vṛṣā hariḥ pavamānaḥ prajāpatiḥ 
SA_GV01_rv_09_u-98	RV_09.005.10.1{25} vanaspatiṃ pavamāna madhvā samaṅgdhi dhārayā	vanaspatim pavamāna madhvā samaṅgdhi dhārayā 
SA_GV01_rv_09_u-99	RV_09.005.10.2{25} sahasravalśaṃ haritaṃ bhrājamānaṃ hiraṇyayam	sahasra valśam haritam bhrājamānam hiraṇyayam 
SA_GV01_rv_09_u-100	RV_09.005.11.1{25} viśve devāḥ svāhākṛtiṃ pavamānasyā gata	viśve devāḥ svāhākṛtim pavamānasya ā gata 
SA_GV01_rv_09_u-101	RV_09.005.11.2{25} vāyurbṛhaspatiḥ sūryo 'gnirindraḥ sajoṣasaḥ	vāyuḥ bṛhaspatiḥ sūryaḥ gniḥ indraḥ sajoṣasaḥ 
SA_GV01_rv_09_u-102	RV_09.006.01.1{26} mandrayā soma dhārayā vṛṣā pavasva devayuḥ	mandrayā soma dhārayā vṛṣā pavasva devayuḥ 
SA_GV01_rv_09_u-103	RV_09.006.01.2{26} avyo vāreṣvasmayuḥ	avyaḥ vāreṣu asmayuḥ 
SA_GV01_rv_09_u-104	RV_09.006.02.1{26} abhi tyaṃ madyaṃ madamindavindra iti kṣara	abhi tyam madyam madam indo indraḥ iti kṣara 
SA_GV01_rv_09_u-105	RV_09.006.02.2{26} abhi vājinoarvataḥ	abhi vājinā arvataḥ 
SA_GV01_rv_09_u-106	RV_09.006.03.1{26} abhi tyaṃ pūrvyaṃ madaṃ suvāno arṣa pavitra ā	abhi tyam pūrvyam madam suvānaḥ arṣa pavitre ā 
SA_GV01_rv_09_u-107	RV_09.006.03.2{26} abhi vājamuta śravaḥ	abhi vājam uta śravaḥ 
SA_GV01_rv_09_u-108	RV_09.006.04.1{26} anu drapsāsa indava āpo na pravatāsaran	anu drapsāsaḥ indavaḥ āpaḥ na pravatā asaran 
SA_GV01_rv_09_u-109	RV_09.006.04.2{26} punānā indramāśata	punānāḥ indram āśata 
SA_GV01_rv_09_u-110	RV_09.006.05.1{26} yamatyamiva vājinaṃ mṛjanti yoṣaṇo daśa	yamatyam iva vājinam mṛjanti yoṣaṇaḥ daśa 
SA_GV01_rv_09_u-111	RV_09.006.05.2{26} vane krīḷantamatyavim	vane krīḍantam atyavim 
SA_GV01_rv_09_u-112	RV_09.006.06.1{27} taṃ gobhirvṛṣaṇaṃ rasaṃ madāya devavītaye	tam gobhiḥ vṛṣaṇam rasam madāya deva vītaye 
SA_GV01_rv_09_u-113	RV_09.006.06.2{27} sutaṃ bharāya saṃ sṛja	sutam bharāya sam sṛja 
SA_GV01_rv_09_u-114	RV_09.006.07.1{27} devo devāya dhārayendrāya pavate sutaḥ	devaḥ devāya dhārayā indrāya pavate sutaḥ 
SA_GV01_rv_09_u-115	RV_09.006.07.2{27} payo yadasya pīpayat	payaḥ yat asya pīpayat 
SA_GV01_rv_09_u-116	RV_09.006.08.1{27} ātmā yajñasya raṃhyā suṣvāṇaḥ pavate sutaḥ	ātmā yajñasya raṃhyā suṣvāṇaḥ pavate sutaḥ 
SA_GV01_rv_09_u-117	RV_09.006.08.2{27} pratnaṃni pāti kāvyam	pratnaṃni pāti kāvyam 
SA_GV01_rv_09_u-118	RV_09.006.09.1{27} evā punāna indrayurmadaṃ madiṣṭha vītaye	eva punānaḥ indrayuḥ madam madiṣṭha vītaye 
SA_GV01_rv_09_u-119	RV_09.006.09.2{27} guhā cid dadhiṣe giraḥ	guhā cit dadhiṣe giraḥ 
SA_GV01_rv_09_u-120	RV_09.007.01.1 asṛgram indavaḥ pathā dharmann ṛtasya suśriyaḥ	asṛgram indavaḥ pathā dharman ṛtasya su śriyaḥ 
SA_GV01_rv_09_u-121	RV_09.007.01.2 vidānā asya yojanam	vidānāḥ asya yojanam 
SA_GV01_rv_09_u-122	RV_09.007.02.1 pra dhārā madhvo agriyo mahīr apo vi gāhate	pra dhārāḥ madhvaḥ agriyaḥ mahīḥ apaḥ vi gāhate 
SA_GV01_rv_09_u-123	RV_09.007.02.2 havir haviṣṣu vandyaḥ	haviḥ haviḥṣu vandyaḥ 
SA_GV01_rv_09_u-124	RV_09.007.03.1 pra yujo vāco agriyo vṛṣāva cakradad vane	pra yujaḥ vācaḥ agriyaḥ vṛṣā ava cakradat vane 
SA_GV01_rv_09_u-125	RV_09.007.03.2 sadmābhi satyo adhvaraḥ	sadma abhi satyaḥ adhvaraḥ 
SA_GV01_rv_09_u-126	RV_09.007.04.1 pari yat kāvyā kavir nṛmṇā vasāno arṣati	pari yat kāvyā kaviḥ nṛmṇā vasānaḥ arṣati 
SA_GV01_rv_09_u-127	RV_09.007.04.2 svar vājī siṣāsati	svar vājī siṣāsati 
SA_GV01_rv_09_u-128	RV_09.007.05.1 pavamāno abhi spṛdho viśo rājeva sīdati	pavamānaḥ abhi spṛdhaḥ viśaḥ rājā iva sīdati 
SA_GV01_rv_09_u-129	RV_09.007.05.2 yad īm ṛṇvanti vedhasaḥ	yat īm ṛṇvanti vedhasaḥ 
SA_GV01_rv_09_u-130	RV_09.007.06.1 avyo vāre pari priyo harir vaneṣu sīdati	avyaḥ vāre pari priyaḥ hariḥ vaneṣu sīdati 
SA_GV01_rv_09_u-131	RV_09.007.06.2 rebho vanuṣyate matī	rebhaḥ vanuṣyate matī 
SA_GV01_rv_09_u-132	RV_09.007.07.1 sa vāyum indram aśvinā sākam madena gachati	sa vāyum indram aśvinā sākam madena gacchati 
SA_GV01_rv_09_u-133	RV_09.007.07.2 raṇā yo asya dharmabhiḥ	raṇā yaḥ asya dharmabhiḥ 
SA_GV01_rv_09_u-134	RV_09.007.08.1 ā mitrāvaruṇā bhagam madhvaḥ pavanta ūrmayaḥ	ā mitrāvaruṇā bhagam madhvaḥ pavante ūrmayaḥ 
SA_GV01_rv_09_u-135	RV_09.007.08.2 vidānā asya śakmabhiḥ	vidānāḥ asya śakmabhiḥ 
SA_GV01_rv_09_u-136	RV_09.007.09.1 asmabhyaṃ rodasī rayim madhvo vājasya sātaye	asmabhyam rodasī rayim madhvaḥ vājasya sātaye 
SA_GV01_rv_09_u-137	RV_09.007.09.2 śravo vasūni saṃ jitam	śravaḥ vasūni sam jitam 
SA_GV01_rv_09_u-138	RV_09.008.01.1 ete somā abhi priyam indrasya kāmam akṣaran	ete somāḥ abhi priyam indrasya kāmam akṣaran 
SA_GV01_rv_09_u-139	RV_09.008.01.2 vardhanto asya vīryam	vardhantaḥ asya vīryam 
SA_GV01_rv_09_u-140	RV_09.008.02.1 punānāsaś camūṣado gachanto vāyum aśvinā	punānāsaḥ camūṣadaḥ gacchantaḥ vāyum aśvinā 
SA_GV01_rv_09_u-141	RV_09.008.02.2 te no dhāntu suvīryam	te naḥ dhāntu su vīryam 
SA_GV01_rv_09_u-142	RV_09.008.03.1 indrasya soma rādhase punāno hārdi codaya	indrasya soma rādhase punānaḥ hārdi codaya 
SA_GV01_rv_09_u-143	RV_09.008.03.2 ṛtasya yonim āsadam	ṛtasya yonim āsadam 
SA_GV01_rv_09_u-144	RV_09.008.04.1 mṛjanti tvā daśa kṣipo hinvanti sapta dhītayaḥ	mṛjanti tvā daśa kṣipaḥ hinvanti sapta dhītayaḥ 
SA_GV01_rv_09_u-145	RV_09.008.04.2 anu viprā amādiṣuḥ	anu viprāḥ amādiṣuḥ 
SA_GV01_rv_09_u-146	RV_09.008.05.1 devebhyas tvā madāya kaṃ sṛjānam ati meṣyaḥ	devebhyaḥ tvā madāya kam sṛjānam ati meṣyaḥ 
SA_GV01_rv_09_u-147	RV_09.008.05.2 saṃ gobhir vāsayāmasi	sam gobhiḥ vāsayāmasi 
SA_GV01_rv_09_u-148	RV_09.008.06.1 punānaḥ kalaśeṣv ā vastrāṇy aruṣo hariḥ	punānaḥ kalaśeṣu ā vastrāṇi aruṣaḥ hariḥ 
SA_GV01_rv_09_u-149	RV_09.008.06.2 pari gavyāny avyata	pari gavyāni avyata 
SA_GV01_rv_09_u-150	RV_09.008.07.1 maghona ā pavasva no jahi viśvā apa dviṣaḥ	maghone ā pavasva naḥ jahi viśvāḥ apa dviṣaḥ 
SA_GV01_rv_09_u-151	RV_09.008.07.2 indo sakhāyam ā viśa	indo sakhāyam ā viśa 
SA_GV01_rv_09_u-152	RV_09.008.08.1 vṛṣṭiṃ divaḥ pari srava dyumnam pṛthivyā adhi	vṛṣṭim divaḥ pari srava dyumnam pṛthivyāḥ adhi 
SA_GV01_rv_09_u-153	RV_09.008.08.2 saho naḥ soma pṛtsu dhāḥ	sahaḥ naḥ soma pṛtsu dhāḥ 
SA_GV01_rv_09_u-154	RV_09.008.09.1 nṛcakṣasaṃ tvā vayam indrapītaṃ svarvidam	nṛ cakṣasam tvā vayam indra pītam svar vidam 
SA_GV01_rv_09_u-155	RV_09.008.09.2 bhakṣīmahi prajām iṣam	bhakṣīmahi prajām iṣam 
SA_GV01_rv_09_u-156	RV_09.009.01.1 pari priyā divaḥ kavir vayāṃsi naptyïr hitaḥ	pari priyā divaḥ kaviḥ vayāṃsi naptyā hitaḥ 
SA_GV01_rv_09_u-157	RV_09.009.01.2 suvāno yāti kavikratuḥ	suvānaḥ yāti kavi kratuḥ 
SA_GV01_rv_09_u-158	RV_09.009.02.1 pra-pra kṣayāya panyase janāya juṣṭo adruhe	pra pra kṣayāya panyase janāya juṣṭaḥ adruhe 
SA_GV01_rv_09_u-159	RV_09.009.02.2 vīty arṣa caniṣṭhayā	vītī arṣa caniṣṭhayā 
SA_GV01_rv_09_u-160	RV_09.009.03.1 sa sūnur mātarā śucir jāto jāte arocayat	sa sūnuḥ mātarā śuciḥ jātaḥ jāte arocayat 
SA_GV01_rv_09_u-161	RV_09.009.03.2 mahān mahī ṛtāvṛdhā	mahān mahī ṛtāvṛdhā 
SA_GV01_rv_09_u-162	RV_09.009.04.1 sa sapta dhītibhir hito nadyï ajinvad adruhaḥ	sa sapta dhītibhiḥ hitaḥ nadī ajinvat adruhaḥ 
SA_GV01_rv_09_u-163	RV_09.009.04.2 yā ekam akṣi vāvṛdhuḥ	yāḥ ekam akṣi vāvṛdhuḥ 
SA_GV01_rv_09_u-164	RV_09.009.05.1 tā abhi santam astṛtam mahe yuvānam ā dadhuḥ	tāḥ abhi santam astṛtam mahe yuvānam ā 
SA_GV01_rv_09_u-165	RV_09.009.05.2 indum indra tava vrate	indum indra tava vrate 
SA_GV01_rv_09_u-166	RV_09.009.06.1 abhi vahnir amartyaḥ sapta paśyati vāvahiḥ	abhi vahniḥ amartyaḥ sapta paśyati vāvahiḥ 
SA_GV01_rv_09_u-167	RV_09.009.06.2 krivir devīr atarpayat	kriviḥ devīḥ atarpayat 
SA_GV01_rv_09_u-168	RV_09.009.07.1 avā kalpeṣu naḥ pumas tamāṃsi soma yodhyā	ava kalpeṣu naḥ pumaḥ tamāṃsi soma yodhyā 
SA_GV01_rv_09_u-169	RV_09.009.07.2 tāni punāna jaOghanaḥ	tāni punāna jaoghanaḥ 
SA_GV01_rv_09_u-170	RV_09.009.08.1 nū navyase navīyase sūktāya sādhayā pathaḥ	nu navyase navīyase sūktāya sādhaya pathaḥ 
SA_GV01_rv_09_u-171	RV_09.009.08.2 pratnavad rocayā rucaḥ	pratna vat rocaya rucaḥ 
SA_GV01_rv_09_u-172	RV_09.009.09.1 pavamāna mahi śravo gām aśvaṃ rāsi vīravat	pavamāna mahi śravaḥ gām aśvam rāsi vīravat 
SA_GV01_rv_09_u-173	RV_09.009.09.2 sanā medhāṃ sanā svaḥ	sana medhām sana svar 
SA_GV01_rv_09_u-174	RV_09.010.01.1 pra svānāso rathā ivārvanto na śravasyavaḥ	pra svānāsaḥ rathāḥ iva arvantaḥ na śravasyavaḥ 
SA_GV01_rv_09_u-175	RV_09.010.01.2 somāso rāye akramuḥ	somāsaḥ rāye akramuḥ 
SA_GV01_rv_09_u-176	RV_09.010.02.1 hinvānāso rathā iva dadhanvire gabhastyoḥ	hinvānāsaḥ rathāḥ iva dadhanvire gabhastyoḥ 
SA_GV01_rv_09_u-177	RV_09.010.02.2 bharāsaḥ kāriṇām iva	bharāsaḥ kāriṇām iva 
SA_GV01_rv_09_u-178	RV_09.010.03.1 rājāno na praśastibhiḥ somāso gobhir añjate	rājānaḥ na praśastibhiḥ somāsaḥ gobhiḥ añjate 
SA_GV01_rv_09_u-179	RV_09.010.03.2 yajño na sapta dhātṛbhiḥ	yajñaḥ na sapta dhātṛbhiḥ 
SA_GV01_rv_09_u-180	RV_09.010.04.1 pari suvānāsa indavo madāya barhaṇā girā	pari suvānāsaḥ indavaḥ madāya barhaṇā girā 
SA_GV01_rv_09_u-181	RV_09.010.04.2 sutā arṣanti dhārayā	sutāḥ arṣanti dhārayā 
SA_GV01_rv_09_u-182	RV_09.010.05.1 āpānāso vivasvato jananta uṣaso bhagam	āpānāsaḥ vivasvataḥ janantaḥ uṣasaḥ bhagam 
SA_GV01_rv_09_u-183	RV_09.010.05.2 sūrā aṇvaṃ vi tanvate	sūrāḥ aṇvam vi tanvate 
SA_GV01_rv_09_u-184	RV_09.010.06.1 apa dvārā matīnām pratnā ṛṇvanti kāravaḥ	apa dvārā matīnām pratnāḥ ṛṇvanti kāravaḥ 
SA_GV01_rv_09_u-185	RV_09.010.06.2 vṛṣṇo harasa āyavaḥ	vṛṣṇaḥ harasaḥ āyavaḥ 
SA_GV01_rv_09_u-186	RV_09.010.07.1 samīcīnāsa āsate hotāraḥ saptajāmayaḥ	samīcīnāsaḥ āsate hotāraḥ sapta jāmayaḥ 
SA_GV01_rv_09_u-187	RV_09.010.07.2 padam ekasya piprataḥ	padam ekasya piprataḥ 
SA_GV01_rv_09_u-188	RV_09.010.08.1 nābhā nābhiṃ na ā dade cakṣuś cit sūrye sacā	nābhā nābhim naḥ ā dade cakṣuḥ cit sūrye sacā 
SA_GV01_rv_09_u-189	RV_09.010.08.2 kaver apatyam ā duhe	kaveḥ apatyam ā duhe 
SA_GV01_rv_09_u-190	RV_09.010.09.1 abhi priyā divas padam adhvaryubhir guhā hitam	abhi priyā divaḥ padam adhvaryubhiḥ guhā hitam 
SA_GV01_rv_09_u-191	RV_09.010.09.2 sūraḥ paśyati cakṣasā	sūraḥ paśyati cakṣasā 
SA_GV01_rv_09_u-192	RV_09.011.01.1 upāsmai gāyatā naraḥ pavamānāyendave	upa asmai gāyata naraḥ pavamānāya indave 
SA_GV01_rv_09_u-193	RV_09.011.01.2 abhi devāṃ iyakṣate	abhi devān iyakṣate 
SA_GV01_rv_09_u-194	RV_09.011.02.1 abhi te madhunā payo 'tharvāṇo aśiśrayuḥ	abhi te madhunā payaḥ tharvāṇaḥ aśiśrayuḥ 
SA_GV01_rv_09_u-195	RV_09.011.02.2 devaṃ devāya devayu	devam devāya devayu 
SA_GV01_rv_09_u-196	RV_09.011.03.1 sa naḥ pavasva śaṃ gave śaṃ janāya śam arvate	sa naḥ pavasva śam gave śam janāya śam arvate 
SA_GV01_rv_09_u-197	RV_09.011.03.2 śaṃ rājann oṣadhībhyaḥ	śam rājan oṣadhībhyaḥ 
SA_GV01_rv_09_u-198	RV_09.011.04.1 babhrave nu svatavase 'ruṇāya divispṛśe	babhrave nu svatavase ruṇāya divispṛśe 
SA_GV01_rv_09_u-199	RV_09.011.04.2 somāya gātham arcata	somāya gātham arcata 
SA_GV01_rv_09_u-200	RV_09.011.05.1 hastacyutebhir adribhiḥ sutaṃ somam punītana	hasta cyutebhiḥ adribhiḥ sutam somam punītana 
SA_GV01_rv_09_u-201	RV_09.011.05.2 madhāv ā dhāvatā madhu	madhau ā dhāvata madhu 
SA_GV01_rv_09_u-202	RV_09.011.06.1 namased upa sīdata dadhned abhi śrīṇītana	namasā id upa sīdata dadhnā id abhi śrīṇītana 
SA_GV01_rv_09_u-203	RV_09.011.06.2 indum indre dadhātana	indum indre dadhātana 
SA_GV01_rv_09_u-204	RV_09.011.07.1 amitrahā vicarṣaṇiḥ pavasva soma śaṃ gave	amitra hā vicarṣaṇiḥ pavasva soma śam gave 
SA_GV01_rv_09_u-205	RV_09.011.07.2 devebhyo anukāmakṛt	devebhyaḥ anukāma kṛt 
SA_GV01_rv_09_u-206	RV_09.011.08.1 indrāya soma pātave madāya pari ṣicyase	indrāya soma pātave madāya pari sicyase 
SA_GV01_rv_09_u-207	RV_09.011.08.2 manaścin manasas patiḥ	manaścit manasaḥ patiḥ 
SA_GV01_rv_09_u-208	RV_09.011.09.1 pavamāna suvīryaṃ rayiṃ soma rirīhi naḥ	pavamāna su vīryam rayim soma rirīhi naḥ 
SA_GV01_rv_09_u-209	RV_09.011.09.2 indav indreṇa no yujā	indo indreṇa naḥ yujā 
SA_GV01_rv_09_u-210	RV_09.012.01.1{38} somā asṛgramindavaḥ sutā ṛtasya sādane	somāḥ asṛgram indavaḥ sutāḥ ṛtasya sādane 
SA_GV01_rv_09_u-211	RV_09.012.01.2{38} indrāya madhumattamāḥ	indrāya madhumattamāḥ 
SA_GV01_rv_09_u-212	RV_09.012.02.1{38} abhi viprā anūṣata gāvo vatsaṃ na mātaraḥ	abhi viprāḥ anūṣata gāvaḥ vatsam na mātaraḥ 
SA_GV01_rv_09_u-213	RV_09.012.02.2{38} indraṃ somasya pītaye	indram somasya pītaye 
SA_GV01_rv_09_u-214	RV_09.012.03.1{38} madacyut kṣeti sādane sindhorūrmā vipaścit	mada cyut kṣeti sādane sindhoḥ ūrmā vipaścit 
SA_GV01_rv_09_u-215	RV_09.012.03.2{38} somo gaurīadhi śritaḥ	somaḥ gaurī adhi śritaḥ 
SA_GV01_rv_09_u-216	RV_09.012.04.1{38} divo nābhā vicakṣaṇo 'vyo vāre mahīyate	divaḥ nābhā vicakṣaṇaḥ vyaḥ vāre mahīyate 
SA_GV01_rv_09_u-217	RV_09.012.04.2{38} somo yaḥ sukratuḥ kaviḥ	somaḥ yaḥ su kratuḥ kaviḥ 
SA_GV01_rv_09_u-218	RV_09.012.05.1{38} yaḥ somaḥ kalaśeṣvā antaḥ pavitra āhitaḥ	yaḥ somaḥ kalaśeṣvai antar pavitre āhitaḥ 
SA_GV01_rv_09_u-219	RV_09.012.05.2{38} taminduḥ pari ṣasvaje	tam induḥ pari sasvaje 
SA_GV01_rv_09_u-220	RV_09.012.06.1{39} pra vācaminduriṣyati samudrasyādhi viṣṭapi	pra vācam induḥ iṣyati samudrasya adhi viṣṭapi 
SA_GV01_rv_09_u-221	RV_09.012.06.2{39} jinvan kośaṃ madhuścutam	jinvan kośam madhuścutam 
SA_GV01_rv_09_u-222	RV_09.012.07.1{39} nityastotro vanaspatirdhīnāmantaḥ sabardughaḥ	nitya stotraḥ vanaspatiḥ dhīnām antar sabardughaḥ 
SA_GV01_rv_09_u-223	RV_09.012.07.2{39} hinvānomānuṣā yugā	hinvānaḥ umānuṣā yugā 
SA_GV01_rv_09_u-224	RV_09.012.08.1{39} abhi priyā divas padā somo hinvāno arṣati	abhi priyā divaḥ padā somaḥ hinvānaḥ arṣati 
SA_GV01_rv_09_u-225	RV_09.012.08.2{39} viprasya dhārayā kaviḥ	viprasya dhārayā kaviḥ 
SA_GV01_rv_09_u-226	RV_09.012.09.1{39} ā pavamāna dhāraya rayiṃ sahasravarcasam	ā pavamāna dhāraya rayim sahasra varcasam 
SA_GV01_rv_09_u-227	RV_09.012.09.2{39} asme indo svābhuvam	asme indo su ābhuvam 
SA_GV01_rv_09_u-228	RV_09.013.01.1{01} somaḥ punāno arṣati sahasradhāro atyaviḥ	somaḥ punānaḥ arṣati sahasra dhāraḥ atyaviḥ 
SA_GV01_rv_09_u-229	RV_09.013.01.2{01} vāyorindrasyaniṣkṛtam	vāyoḥ indrasya aniṣkṛtam 
SA_GV01_rv_09_u-230	RV_09.013.02.1{01} pavamānamavasyavo vipramabhi pra gāyata	pavamānam avasyavaḥ vipram abhi pra gāyata 
SA_GV01_rv_09_u-231	RV_09.013.02.2{01} suṣvāṇaṃ devavītaye	suṣvāṇam deva vītaye 
SA_GV01_rv_09_u-232	RV_09.013.03.1{01} pavante vājasātaye somāḥ sahasrapājasaḥ	pavante vājasātaye somāḥ sahasra pājasaḥ 
SA_GV01_rv_09_u-233	RV_09.013.03.2{01} gṛṇānā devavītaye	gṛṇānāḥ deva vītaye 
SA_GV01_rv_09_u-234	RV_09.013.04.1{01} uta no vājasātaye pavasva bṛhatīriṣaḥ	uta naḥ vājasātaye pavasva bṛhatīḥ iṣaḥ 
SA_GV01_rv_09_u-235	RV_09.013.04.2{01} dyumadindo suvīryam	dyumat indo su vīryam 
SA_GV01_rv_09_u-236	RV_09.013.05.1{01} te naḥ sahasriṇaṃ rayiṃ pavantāmā suvīryam	te naḥ sahasriṇam rayim pavantāma ā su vīryam 
SA_GV01_rv_09_u-237	RV_09.013.05.2{01} suvānā devāsa indavaḥ	suvānāḥ devāsaḥ indavaḥ 
SA_GV01_rv_09_u-238	RV_09.013.06.1{02} atyā hiyānā na hetṛbhirasṛgraṃ vājasātaye	atyāḥ hiyānāḥ na hetṛbhiḥ asṛgram vājasātaye 
SA_GV01_rv_09_u-239	RV_09.013.06.2{02} vi vāramavyamāśavaḥ	vi vāram avyam āśavaḥ 
SA_GV01_rv_09_u-240	RV_09.013.07.1{02} vāśrā arṣantīndavo 'bhi vatsaṃ na dhenavaḥ	vāśrāḥ arṣanti indavaḥ bhi vatsam na dhenavaḥ 
SA_GV01_rv_09_u-241	RV_09.013.07.2{02} dadhanviregabhastyoḥ	dadhanvi re gabhastyoḥ 
SA_GV01_rv_09_u-242	RV_09.013.08.1{02} juṣṭa indrāya matsaraḥ pavamāna kanikradat	juṣṭaḥ indrāya matsaraḥ pavamāna kanikradat 
SA_GV01_rv_09_u-243	RV_09.013.08.2{02} viśvā apa dviṣo jahi	viśvāḥ apa dviṣaḥ jahi 
SA_GV01_rv_09_u-244	RV_09.013.09.1{02} apaghnanto arāvṇaḥ pavamānāḥ svardṛśaḥ	apaghnantaḥ arāvṇaḥ pavamānāḥ svar dṛśaḥ 
SA_GV01_rv_09_u-245	RV_09.013.09.2{02} yonāv ṛtasya sīdata	yonau ṛtasya sīdata 
SA_GV01_rv_09_u-246	RV_09.014.01.1{03} pari prāsiṣyadat kaviḥ sindhorūrmāvadhi śritaḥ	pari prāsiṣyadat kaviḥ sindhoḥ ūrmau adhi śritaḥ 
SA_GV01_rv_09_u-247	RV_09.014.01.2{03} kāraṃ bibhrat puruspṛham	kāram bibhrat puruspṛham 
SA_GV01_rv_09_u-248	RV_09.014.02.1{03} girā yadī sabandhavaḥ pañca vrātā apasyavaḥ	girā yadī sabandhavaḥ pañca vrātāḥ apasyavaḥ 
SA_GV01_rv_09_u-249	RV_09.014.02.2{03} pariṣkṛṇvanti dharṇasim	pariṣkṛṇvanti dharṇasim 
SA_GV01_rv_09_u-250	RV_09.014.03.1{03} ādasya śuṣmiṇo rase viśve devā amatsata	ādasya śuṣmiṇaḥ rase viśve devāḥ amatsata 
SA_GV01_rv_09_u-251	RV_09.014.03.2{03} yadī gobhirvasāyate	yadī gobhiḥ vasāyate 
SA_GV01_rv_09_u-252	RV_09.014.04.1{03} niriṇāno vi dhāvati jahaccharyāṇi tānvā	niriṇānaḥ vi dhāvati jahat śaryāṇi tānvā 
SA_GV01_rv_09_u-253	RV_09.014.04.2{03} atrā saṃ jighnate yujā	atrā sam jighnate yujā 
SA_GV01_rv_09_u-254	RV_09.014.05.1{03} naptībhiryo vivasvataḥ śubhro na māmṛje yuvā	naptībhiḥ yaḥ vivasvataḥ śubhraḥ na māmṛje yuvā 
SA_GV01_rv_09_u-255	RV_09.014.05.2{03} gāḥ kṛṇvāno na nirṇijam	gāḥ kṛṇvānaḥ na nirṇijam 
SA_GV01_rv_09_u-256	RV_09.014.06.1{04} ati śritī tiraścatā gavyā jigātyaṇvyā	ati śritī tiraścatā gavyā jigāti aṇvyā 
SA_GV01_rv_09_u-257	RV_09.014.06.2{04} vagnumiyarti yaṃ vide	vagnum iyarti yam vide 
SA_GV01_rv_09_u-258	RV_09.014.07.1{04} abhi kṣipaḥ samagmata marjayantīriṣas patim	abhi kṣipaḥ samagmata marjayanti iriṣaḥ patim 
SA_GV01_rv_09_u-259	RV_09.014.07.2{04} pṛṣṭhā gṛbhṇata vājinaḥ	pṛṣṭhā gṛbhṇata vājinaḥ 
SA_GV01_rv_09_u-260	RV_09.014.08.1{04} pari divyāni marmṛśad viśvāni soma pārthivā	pari divyāni marmṛśat viśvāni soma pārthivā 
SA_GV01_rv_09_u-261	RV_09.014.08.2{04} vasūni yāhyasmayuḥ	vasūni yāhi asmayuḥ 
SA_GV01_rv_09_u-262	RV_09.015.01.1{05} eṣa dhiyā yātyaṇvya śūro rathebhirāśubhiḥ	eṣa dhiyā yāti aṇvya śūraḥ rathebhiḥ āśubhiḥ 
SA_GV01_rv_09_u-263	RV_09.015.01.2{05} gachannindrasya niṣkṛtam	gacchan indrasya niṣkṛtam 
SA_GV01_rv_09_u-264	RV_09.015.02.1{05} eṣa purū dhiyāyate bṛhate devatātaye	eṣa purū dhiyāyate bṛhate devatātaye 
SA_GV01_rv_09_u-265	RV_09.015.02.2{05} yatrāmṛtāsa āsate	yatra amṛtāsaḥ āsate 
SA_GV01_rv_09_u-266	RV_09.015.03.1{05} eṣa hito vi nīyate 'ntaḥ śubhrāvatā pathā	eṣa hitaḥ vi nīyate ntar śubhrāvatā pathā 
SA_GV01_rv_09_u-267	RV_09.015.03.2{05} yadī tuñjanti bhūrṇayaḥ	yadī tuñjanti bhūrṇayaḥ 
SA_GV01_rv_09_u-268	RV_09.015.04.1{05} eṣa śṛṅgāṇi dodhuvacchiśīte yūthyo vṛṣā	eṣa śṛṅgāṇi dodhuvat śiśīte yūthyaḥ vṛṣā 
SA_GV01_rv_09_u-269	RV_09.015.04.2{05} nṛmṇā dadhāna ojasā	nṛmṇā dadhānaḥ ojasā 
SA_GV01_rv_09_u-270	RV_09.015.05.1{05} eṣa rukmibhirīyate vāji śubhrebhiraṃśubhiḥ	eṣa rukmibhiḥ īyate vāji śubhrebhiḥ aṃśubhiḥ 
SA_GV01_rv_09_u-271	RV_09.015.05.2{05} patiḥ sindhūnāṃ bhavan	patiḥ sindhūnām bhavan 
SA_GV01_rv_09_u-272	RV_09.015.06.1{05} eṣa vasūni pibdanā paruṣā yayivānati	eṣa vasūni pibdanā paruṣā yayivānati 
SA_GV01_rv_09_u-273	RV_09.015.06.2{05} ava śādeṣu gachati	ava śādeṣu gacchati 
SA_GV01_rv_09_u-274	RV_09.015.07.1{05} etaṃ mṛjanti marjyamupa droṇeṣvāyavaḥ	etam mṛjanti marjyam upa droṇeṣu āyavaḥ 
SA_GV01_rv_09_u-275	RV_09.015.07.2{05} pracakrāṇaṃ mahīriṣaḥ	pracakrāṇam mahīriṣaḥ 
SA_GV01_rv_09_u-276	RV_09.015.08.1{05} etamu tyaṃ daśa kṣipo mṛjanti sapta dhītayaḥ	etam u tyam daśa kṣipaḥ mṛjanti sapta dhītayaḥ 
SA_GV01_rv_09_u-277	RV_09.015.08.2{05} svāyudhaṃ madintamam	su āyudham madintamam 
SA_GV01_rv_09_u-278	RV_09.016.01.1{06} pra te sotāra oṇyo rasaṃ madāya ghṛṣvaya	pra te sotāraḥ oṇyoḥ rasam madāya ghṛṣvaya 
SA_GV01_rv_09_u-279	RV_09.016.01.2{06} sargo na taktyetaśaḥ	sargaḥ na takti etaśaḥ 
SA_GV01_rv_09_u-280	RV_09.016.02.1{06} kratvā dakṣasya rathyamapo vasānamandhasā	kratvā dakṣasya rathyam apaḥ vasānam andhasā 
SA_GV01_rv_09_u-281	RV_09.016.02.2{06} goṣāmaṇveṣu saścima	goṣāmaṇveṣu saścima 
SA_GV01_rv_09_u-282	RV_09.016.03.1{06} anaptamapsu duṣṭaraṃ somaṃ pavitra ā sṛja	anaptam apsu duṣṭaram somam pavitre ā sṛja 
SA_GV01_rv_09_u-283	RV_09.016.03.2{06} punīhīndrāya pātave	punīhi indrāya pātave 
SA_GV01_rv_09_u-284	RV_09.016.04.1{06} pra punānasya cetasā somaḥ pavitre arṣati	pra punānasya cetasā somaḥ pavitre arṣati 
SA_GV01_rv_09_u-285	RV_09.016.04.2{06} kratvā sadhasthamāsadat	kratvā sadhastham āsadat 
SA_GV01_rv_09_u-286	RV_09.016.05.1{06} pra tvā namobhirindava indra somā asṛkṣata	pra tvā namobhiḥ indavaḥ indra somāḥ asṛkṣata 
SA_GV01_rv_09_u-287	RV_09.016.05.2{06} mahe bharāyakāriṇaḥ	mahe bharāya kāriṇaḥ 
SA_GV01_rv_09_u-288	RV_09.016.06.1{06} punāno rūpe avyaye viśvā arṣannabhi śriyaḥ	punānaḥ rūpe avyaye viśvāḥ arṣan abhi śriyaḥ 
SA_GV01_rv_09_u-289	RV_09.016.06.2{06} śūro na goṣu tiṣṭhati	śūraḥ na goṣu tiṣṭhati 
SA_GV01_rv_09_u-290	RV_09.016.07.1{06} divo na sānu pipyuṣī dhārā sutasya vedhasaḥ	divaḥ na sānu pipyuṣī dhārā sutasya vedhasaḥ 
SA_GV01_rv_09_u-291	RV_09.016.07.2{06} vṛthā pavitre arṣati	vṛthā pavitre arṣati 
SA_GV01_rv_09_u-292	RV_09.016.08.1{06} tvaṃ soma vipaścitaṃ tanā punāna āyuṣu	tvam soma vipaścitam tanā punānaḥ āyuṣu 
SA_GV01_rv_09_u-293	RV_09.016.08.2{06} avyo vāraṃ vi dhāvasi	avyaḥ vāram vi dhāvasi 
SA_GV01_rv_09_u-294	RV_09.017.01.1{07} pra nimneneva sindhavo ghnanto vṛtrāṇi bhūrṇayaḥ	pra nimnena iva sindhavaḥ ghnantaḥ vṛtrāṇi bhūrṇayaḥ 
SA_GV01_rv_09_u-295	RV_09.017.01.2{07} somā asṛgramāśavaḥ	somāḥ asṛgram āśavaḥ 
SA_GV01_rv_09_u-296	RV_09.017.02.1{07} abhi suvānāsa indavo vṛṣṭayaḥ pṛthivīmiva	abhi suvānāsaḥ indavaḥ vṛṣṭayaḥ pṛthivīm iva 
SA_GV01_rv_09_u-297	RV_09.017.02.2{07} indraṃ somāso akṣaran	indram somāsaḥ akṣaran 
SA_GV01_rv_09_u-298	RV_09.017.03.1{07} atyūrmirmatsaro madaḥ somaḥ pavitre arṣati	ati ūrmiḥ matsaraḥ madaḥ somaḥ pavitre arṣati 
SA_GV01_rv_09_u-299	RV_09.017.03.2{07} vighnan rakṣāṃsi devayuḥ	vighnan rakṣāṃsi devayuḥ 
SA_GV01_rv_09_u-300	RV_09.017.04.1{07} ā kalaśeṣu dhāvati pavitre pari ṣicyate	ā kalaśeṣu dhāvati pavitre pari sicyate 
SA_GV01_rv_09_u-301	RV_09.017.04.2{07} ukthairyajñeṣuvardhate	ukthaiḥ yajñeṣu vardhate 
SA_GV01_rv_09_u-302	RV_09.017.05.1{07} ati trī soma rocanā rohan na bhrājase divam	ati trī soma rocanā rohan na bhrājase divam 
SA_GV01_rv_09_u-303	RV_09.017.05.2{07} iṣṇan sūryaṃ na codayaḥ	iṣṇan sūryam na codayaḥ 
SA_GV01_rv_09_u-304	RV_09.017.06.1{07} abhi viprā anūṣata mūrdhan yajñasya kāravaḥ	abhi viprāḥ anūṣata mūrdhan yajñasya kāravaḥ 
SA_GV01_rv_09_u-305	RV_09.017.06.2{07} dadhānāścakṣasi priyam	dadhānāḥ cakṣasi priyam 
SA_GV01_rv_09_u-306	RV_09.017.07.1{07} tamu tvā vājinaṃ naro dhībhirviprā avasyavaḥ	tam u tvā vājinam naraḥ dhībhiḥ viprāḥ avasyavaḥ 
SA_GV01_rv_09_u-307	RV_09.017.07.2{07} mṛjantidevatātaye	mṛjantidevatātaye 
SA_GV01_rv_09_u-308	RV_09.017.08.1{07} madhordhārāmanu kṣara tīvraḥ sadhasthamāsadaḥ	madhoḥ dhārām anu kṣara tīvraḥ sadhastham āsadaḥ 
SA_GV01_rv_09_u-309	RV_09.017.08.2{07} cārur{ṛ}tāya pītaye	cāruḥ ṛtāya pītaye 
SA_GV01_rv_09_u-310	RV_09.018.01.1{08} pari suvāno giriṣṭhāḥ pavitre somo akṣāḥ	pari suvānaḥ giriṣṭhāḥ pavitre somaḥ akṣār 
SA_GV01_rv_09_u-311	RV_09.018.01.2{08} madeṣu sarvadhā asi	madeṣu sarva dhāḥ asi 
SA_GV01_rv_09_u-312	RV_09.018.02.1{08} tvaṃ viprastvaṃ kavirmadhu pra jātamandhasaḥ	tvam vipraḥ tvam kaviḥ madhu pra jātam andhasaḥ 
SA_GV01_rv_09_u-313	RV_09.018.02.2{08} madeṣu...	madeṣu 
SA_GV01_rv_09_u-314	RV_09.018.03.1{08} tava viśve sajoṣaso devāsaḥ pītimāśata	tava viśve sajoṣasaḥ devāsaḥ pītim āśata 
SA_GV01_rv_09_u-315	RV_09.018.03.2{08} madeṣu ...	madeṣu 
SA_GV01_rv_09_u-316	RV_09.018.04.1{08} ā yo viśvāni vāryā vasūni hastayordadhe	ā yaḥ viśvāni vāryā vasūni hastayoḥ dadhe 
SA_GV01_rv_09_u-317	RV_09.018.04.2{08} madeṣu ...	madeṣu 
SA_GV01_rv_09_u-318	RV_09.018.05.1{08} ya ime rodasī mahī saṃ mātareva dohate	yaḥ ime rodasī mahī sam mātarā iva dohate 
SA_GV01_rv_09_u-319	RV_09.018.05.2{08} madeṣu ...	madeṣu 
SA_GV01_rv_09_u-320	RV_09.018.06.1{08} pari yo rodasī ubhe sadyo vājebhirarṣati	pari yaḥ rodasī ubhe sadyas vājebhiḥ arṣati 
SA_GV01_rv_09_u-321	RV_09.018.06.2{08} madeṣu ...	madeṣu 
SA_GV01_rv_09_u-322	RV_09.018.07.1{08} sa śuṣmī kalaśeṣvā punāno acikradat	sa śuṣmī kalaśeṣvā punānaḥ acikradat 
SA_GV01_rv_09_u-323	RV_09.018.07.2{08} madeṣu ...	madeṣu 
SA_GV01_rv_09_u-324	RV_09.019.01.1{09} yat soma citramukthyaṃ divyaṃ pārthivaṃ vasu	yat soma citram ukthyam divyam pārthivam vasu 
SA_GV01_rv_09_u-325	RV_09.019.01.2{09} tan naḥ punāna ā bhara	tat naḥ punānaḥ ā bhara 
SA_GV01_rv_09_u-326	RV_09.019.02.1{09} yuvaṃ hi sthaḥ svarpatī indraśca soma gopatī	yuvam hi sthaḥ svarpatī indraḥ ca soma gopatī 
SA_GV01_rv_09_u-327	RV_09.019.02.2{09} īśānāpipyataṃ dhiyaḥ	īśānā apipyatam dhiyaḥ 
SA_GV01_rv_09_u-328	RV_09.019.03.1{09} vṛṣā punāna āyuṣu stanayannadhi barhiṣi	vṛṣā punānaḥ āyuṣu stanayan adhi barhiṣi 
SA_GV01_rv_09_u-329	RV_09.019.03.2{09} hariḥ san yonimāsadat	hariḥ san yonim āsadat 
SA_GV01_rv_09_u-330	RV_09.019.04.1{09} avāvaśanta dhītayo vṛṣabhasyādhi retasi	avāvaśanta dhītayaḥ vṛṣabhasya adhi retasi 
SA_GV01_rv_09_u-331	RV_09.019.04.2{09} sūnorvatsasyamātaraḥ	sūnoḥ vatsasya mātaraḥ 
SA_GV01_rv_09_u-332	RV_09.019.05.1{09} kuvid vṛṣaṇyantībhyaḥ punāno garbhamādadhat	kuvid vṛṣaṇyantībhyaḥ punānaḥ garbham ādadhat 
SA_GV01_rv_09_u-333	RV_09.019.05.2{09} yāḥ śukraṃ duhate payaḥ	yāḥ śukram duhate payaḥ 
SA_GV01_rv_09_u-334	RV_09.019.06.1{09} upa śikṣāpatasthuṣo bhiyasamā dhehi śatruṣu	upa śikṣa apatasthuṣaḥ bhiyasamā dhehi śatruṣu 
SA_GV01_rv_09_u-335	RV_09.019.06.2{09} pavamānavidā rayim	pavamāna vidā rayim 
SA_GV01_rv_09_u-336	RV_09.019.07.1{09} ni śatroḥ soma vṛṣṇyaṃ ni śuṣmaṃ ni vayastira	ni śatroḥ soma vṛṣṇyam ni śuṣmam ni vayaḥ tira 
SA_GV01_rv_09_u-337	RV_09.019.07.2{09} dūrevā sato anti vā	dūrā iva sataḥ anti vā 
SA_GV01_rv_09_u-338	RV_09.020.01.1{10} pra kavirdevavītaye 'vyo vārebhirarṣati	pra kaviḥ deva vītaye vyaḥ vārebhiḥ arṣati 
SA_GV01_rv_09_u-339	RV_09.020.01.2{10} sāhvān viśvāabhi spṛdhaḥ	sāhvān viśvāḥ abhi spṛdhaḥ 
SA_GV01_rv_09_u-340	RV_09.020.02.1{10} sa hi ṣmā jaritṛbhya ā vājaṃ gomantaminvati	sa hi sma jaritṛbhyaḥ ā vājam gomantam invati 
SA_GV01_rv_09_u-341	RV_09.020.02.2{10} pavamānaḥ sahasriṇam	pavamānaḥ sahasriṇam 
SA_GV01_rv_09_u-342	RV_09.020.03.1{10} pari viśvāni cetasā mṛśase pavase matī	pari viśvāni cetasā mṛśase pavase matī 
SA_GV01_rv_09_u-343	RV_09.020.03.2{10} sa naḥ soma śravo vidaḥ	sa naḥ soma śravaḥ vidaḥ 
SA_GV01_rv_09_u-344	RV_09.020.04.1{10} abhyarṣa bṛhad yaśo maghavadbhyo dhruvaṃ rayim	abhyarṣa bṛhat yaśaḥ maghavadbhyaḥ dhruvam rayim 
SA_GV01_rv_09_u-345	RV_09.020.04.2{10} iṣaṃ stotṛbhya ā bhara	iṣam stotṛbhyaḥ ā bhara 
SA_GV01_rv_09_u-346	RV_09.020.05.1{10} tvaṃ rājeva suvrato giraḥ somā viveśitha	tvam rājā iva suvrataḥ giraḥ soma ā viveśitha 
SA_GV01_rv_09_u-347	RV_09.020.05.2{10} punāno vahne adbhuta	punānaḥ vahne adbhuta 
SA_GV01_rv_09_u-348	RV_09.020.06.1{10} sa vahnirapsu duṣṭaro mṛjyamāno gabhastyoḥ	sa vahniḥ apsu duṣṭaraḥ mṛjyamānaḥ gabhastyoḥ 
SA_GV01_rv_09_u-349	RV_09.020.06.2{10} somaścamūṣu sīdati	somaḥ camūṣu sīdati 
SA_GV01_rv_09_u-350	RV_09.020.07.1{10} krīḷurmakho na maṃhayuḥ pavitraṃ soma gachasi	krīḍuḥ makhaḥ na maṃhayuḥ pavitram soma gacchasi 
SA_GV01_rv_09_u-351	RV_09.020.07.2{10} dadhat stotre suvīryam	dadhat stotre su vīryam 
SA_GV01_rv_09_u-352	RV_09.021.01.1{11} ete dhāvantīndavaḥ somā indrāya ghṛṣvayaḥ	ete dhāvanti indavaḥ somāḥ indrāya ghṛṣvayaḥ 
SA_GV01_rv_09_u-353	RV_09.021.01.2{11} matsarāsaḥsvarvidaḥ	matsarāsaḥ svar vidaḥ 
SA_GV01_rv_09_u-354	RV_09.021.02.1{11} pravṛṇvanto abhiyujaḥ suṣvaye varivovidaḥ	pravṛṇvantaḥ abhiyujaḥ suṣvaye varivaḥ vidaḥ 
SA_GV01_rv_09_u-355	RV_09.021.02.2{11} svayaṃ stotre vayaskṛtaḥ	svayam stotre vayaskṛtaḥ 
SA_GV01_rv_09_u-356	RV_09.021.03.1{11} vṛthā krīḷanta indavaḥ sadhasthamabhyekamit	vṛthā krīḍantaḥ indavaḥ sadhastham abhi ekam id 
SA_GV01_rv_09_u-357	RV_09.021.03.2{11} sindhorūrmā vyakṣaran	sindhoḥ ūrmāḥ vyakṣaran 
SA_GV01_rv_09_u-358	RV_09.021.04.1{11} ete viśvāni vāryā pavamānāsa āśata	ete viśvāni vāryā pavamānāsaḥ āśata 
SA_GV01_rv_09_u-359	RV_09.021.04.2{11} hitā na saptayo rathe	hitāḥ na saptayaḥ rathe 
SA_GV01_rv_09_u-360	RV_09.021.05.1{11} āsmin piśaṅgamindavo dadhātā venamādiśe	ā asmin piśaṅgam indavaḥ dadhāta venam ādiśe 
SA_GV01_rv_09_u-361	RV_09.021.05.2{11} yo asmabhyamarāvā	yaḥ asmabhyam arāvā 
SA_GV01_rv_09_u-362	RV_09.021.06.1{11} ṛbhurna rathyaṃ navaṃ dadhātā ketamādiśe	ṛbhuḥ na rathyam navam dadhātā ketam ādiśe 
SA_GV01_rv_09_u-363	RV_09.021.06.2{11} śukrāḥ pavadhvamarṇasā	śukrāḥ pavadhvam arṇasā 
SA_GV01_rv_09_u-364	RV_09.021.07.1{11} eta u tye avīvaśan kāṣṭhāṃ vājino akrata	ete u tye avīvaśan kāṣṭhām vājinaḥ akrata 
SA_GV01_rv_09_u-365	RV_09.021.07.2{11} sataḥ prāsāviṣurmatim	sataḥ prāsāviṣuḥ matim 
SA_GV01_rv_09_u-366	RV_09.022.01.1{12} ete somāsa āśavo rathā iva pra vājinaḥ	ete somāsaḥ āśavaḥ rathāḥ iva pra vājinaḥ 
SA_GV01_rv_09_u-367	RV_09.022.01.2{12} sargāḥ sṛṣṭā aheṣata	sargāḥ sṛṣṭāḥ aheṣata 
SA_GV01_rv_09_u-368	RV_09.022.02.1{12} ete vātā ivoravaḥ parjanyasyeva vṛṣṭayaḥ	ete vātāḥ iva uravaḥ parjanyasya iva vṛṣṭayaḥ 
SA_GV01_rv_09_u-369	RV_09.022.02.2{12} agneriva bhramā vṛthā	agneḥ iva bhramāḥ vṛthā 
SA_GV01_rv_09_u-370	RV_09.022.03.1{12} ete pūtā vipaścitaḥ somāso dadhyāśiraḥ	ete pūtāḥ vipaścitaḥ somāsaḥ dadhi āśiraḥ 
SA_GV01_rv_09_u-371	RV_09.022.03.2{12} vipā vyānaśurdhiyaḥ	vipā vyānaśuḥ dhiyaḥ 
SA_GV01_rv_09_u-372	RV_09.022.04.1{12} ete mṛṣṭā amartyāḥ sasṛvāṃso na śaśramuḥ	ete mṛṣṭāḥ amartyāḥ sasṛvāṃsaḥ na śaśramuḥ 
SA_GV01_rv_09_u-373	RV_09.022.04.2{12} iyakṣantaḥ patho rajaḥ	iyakṣantaḥ pathaḥ rajaḥ 
SA_GV01_rv_09_u-374	RV_09.022.05.1{12} ete pṛṣṭhāni rodasorviprayanto vyānaśuḥ	ete pṛṣṭhāni rodasoḥ viprayantaḥ vyānaśuḥ 
SA_GV01_rv_09_u-375	RV_09.022.05.2{12} utedamuttamaṃ rajaḥ	uta idam uttamam rajaḥ 
SA_GV01_rv_09_u-376	RV_09.022.06.1{12} tantuṃ tanvānamuttamamanu pravata āśata	tantum tanvānam uttamam anu pravataḥ āśata 
SA_GV01_rv_09_u-377	RV_09.022.06.2{12} utedamuttamāyyam	uta idam uttamāyyam 
SA_GV01_rv_09_u-378	RV_09.022.07.1{12} tvaṃ soma paṇibhya ā vasu gavyāni dhārayaḥ	tvam soma paṇibhyaḥ ā vasu gavyāni dhārayaḥ 
SA_GV01_rv_09_u-379	RV_09.022.07.2{12} tataṃ tantumacikradaḥ	tatam tantum acikradaḥ 
SA_GV01_rv_09_u-380	RV_09.023.01.1{13} somā asṛgramāśavo madhormadasya dhārayā	somāḥ asṛgram āśavaḥ madhoḥ madasya dhārayā 
SA_GV01_rv_09_u-381	RV_09.023.01.2{13} abhi viśvānikāvyā	abhi viśvā anikāvyā 
SA_GV01_rv_09_u-382	RV_09.023.02.1{13} anu pratnāsa āyavaḥ padaṃ navīyo akramuḥ	anu pratnāsaḥ āyavaḥ padam navīyaḥ akramuḥ 
SA_GV01_rv_09_u-383	RV_09.023.02.2{13} ruce jananta sūryam	ruce jananta sūryam 
SA_GV01_rv_09_u-384	RV_09.023.03.1{13} ā pavamāna no bharāryo adāśuṣo gayam	ā pavamāna naḥ bhara aryaḥ a dāśuṣaḥ gayam 
SA_GV01_rv_09_u-385	RV_09.023.03.2{13} kṛdhi prajāvatīriṣaḥ	kṛdhi prajāvatīḥ iṣaḥ 
SA_GV01_rv_09_u-386	RV_09.023.04.1{13} abhi somāsa āyavaḥ pavante madyaṃ madam	abhi somāsaḥ āyavaḥ pavante madyam madam 
SA_GV01_rv_09_u-387	RV_09.023.04.2{13} abhi kośaṃ madhuścutam	abhi kośam madhuścutam 
SA_GV01_rv_09_u-388	RV_09.023.05.1{13} somo arṣati dharṇasirdadhāna indriyaṃ rasam	somaḥ arṣati dharṇasiḥ dadhānaḥ indriyam rasam 
SA_GV01_rv_09_u-389	RV_09.023.05.2{13} suvīro abhiśastipāḥ	su vīraḥ abhiśasti pāḥ 
SA_GV01_rv_09_u-390	RV_09.023.06.1{13} indrāya soma pavase devebhyaḥ sadhamādyaḥ	indrāya soma pavase devebhyaḥ sadhamādyaḥ 
SA_GV01_rv_09_u-391	RV_09.023.06.2{13} indo vājaṃ siṣāsasi	indo vājam siṣāsasi 
SA_GV01_rv_09_u-392	RV_09.023.07.1{13} asya pītvā madānāmindro vṛtrāṇyaprati	asya pītvā madānām indraḥ vṛtrāṇi aprati 
SA_GV01_rv_09_u-393	RV_09.023.07.2{13} jaghāna jaghanacca nu	jaghāna jaghanat ca nu 
SA_GV01_rv_09_u-394	RV_09.024.01.1{14} pra somāso adhanviṣuḥ pavamānāsa indavaḥ	pra somāsaḥ adhanviṣuḥ pavamānāsaḥ indavaḥ 
SA_GV01_rv_09_u-395	RV_09.024.01.2{14} śrīṇānā apsu mṛñjata	śrīṇānāḥ apsu mṛñjata 
SA_GV01_rv_09_u-396	RV_09.024.02.1{14} abhi gāvo adhanviṣurāpo na pravatā yatīḥ	abhi gāvaḥ adhanviṣuḥ āpaḥ na pravatā yatīḥ 
SA_GV01_rv_09_u-397	RV_09.024.02.2{14} punānā indramāśata	punānāḥ indram āśata 
SA_GV01_rv_09_u-398	RV_09.024.03.1{14} pra pavamāna dhanvasi somendrāya pātave	pra pavamāna dhanvasi soma indrāya pātave 
SA_GV01_rv_09_u-399	RV_09.024.03.2{14} nṛbhiryato vi nīyase	nṛbhiḥ yataḥ vi nīyase 
SA_GV01_rv_09_u-400	RV_09.024.04.1{14} tvaṃ soma nṛmādanaḥ pavasva carṣaṇīsahe	tvam soma nṛ mādanaḥ pavasva carṣaṇī sahe 
SA_GV01_rv_09_u-401	RV_09.024.04.2{14} sasniryo anumādyaḥ	sasniryaḥ anumādyaḥ 
SA_GV01_rv_09_u-402	RV_09.024.05.1{14} indo yadadribhiḥ sutaḥ pavitraṃ paridhāvasi	indo yat adribhiḥ sutaḥ pavitram paridhāvasi 
SA_GV01_rv_09_u-403	RV_09.024.05.2{14} aramindrasya dhāmne	aram indrasya dhāmne 
SA_GV01_rv_09_u-404	RV_09.024.06.1{14} pavasva vṛtrahantamokthebhiranumādyaḥ	pavasva vṛtra hantama ukthebhiḥ anumādyaḥ 
SA_GV01_rv_09_u-405	RV_09.024.06.2{14} śuciḥ pāvako adbhutaḥ	śuciḥ pāvakaḥ adbhutaḥ 
SA_GV01_rv_09_u-406	RV_09.024.07.1{14} śuciḥ pāvaka ucyate somaḥ sutasya madhvaḥ	śuciḥ pāvakaḥ ucyate somaḥ sutasya madhvaḥ 
SA_GV01_rv_09_u-407	RV_09.024.07.2{14} devāvīraghaśaṃsahā	          
SA_GV01_rv_09_u-408	RV_09.025.01.1{15} pavasva dakṣasādhano devebhyaḥ pītaye hare	pavasva dakṣa sādhanaḥ devebhyaḥ pītaye hare 
SA_GV01_rv_09_u-409	RV_09.025.01.2{15} marudbhyo vāyave madaḥ	marudbhyaḥ vāyave madaḥ 
SA_GV01_rv_09_u-410	RV_09.025.02.1{15} pavamāna dhiyā hito 'bhi yoniṃ kanikradat	pavamāna dhiyā hitaḥ bhi yonim kanikradat 
SA_GV01_rv_09_u-411	RV_09.025.02.2{15} dharmaṇā vāyumā viśa	dharmaṇā vāyumā viśa 
SA_GV01_rv_09_u-412	RV_09.025.03.1{15} saṃ devaiḥ śobhate vṛṣā kaviryonāvadhi priyaḥ	sam devaiḥ śobhate vṛṣā kaviḥ yonau adhi priyaḥ 
SA_GV01_rv_09_u-413	RV_09.025.03.2{15} vṛtrahā devavītamaḥ	vṛtra hā deva vītamaḥ 
SA_GV01_rv_09_u-414	RV_09.025.04.1{15} viśvā rūpāṇyāviśan punāno yāti haryataḥ	viśvā rūpāṇi āviśan punānaḥ yāti haryataḥ 
SA_GV01_rv_09_u-415	RV_09.025.04.2{15} yatrāmṛtāsa āsate	yatra amṛtāsaḥ āsate 
SA_GV01_rv_09_u-416	RV_09.025.05.1{15} aruṣo janayan giraḥ somaḥ pavata āyuṣak	aruṣaḥ janayan giraḥ somaḥ pavate āyuṣak 
SA_GV01_rv_09_u-417	RV_09.025.05.2{15} indraṃ gachan kavikratuḥ	indram gacchan kavi kratuḥ 
SA_GV01_rv_09_u-418	RV_09.025.06.1{15} ā pavasva madintama pavitraṃ dhārayā kave	ā pavasva madintama pavitram dhārayā kave 
SA_GV01_rv_09_u-419	RV_09.025.06.2{15} arkasya yonimāsadam	arkasya yonim āsadam 
SA_GV01_rv_09_u-420	RV_09.026.01.1{16} tamamṛkṣanta vājinamupasthe aditeradhi	tam amṛkṣanta vājinam upasthe aditeḥ adhi 
SA_GV01_rv_09_u-421	RV_09.026.01.2{16} viprāso aṇvyādhiyā	viprāsaḥ aṇvyā dhiyā 
SA_GV01_rv_09_u-422	RV_09.026.02.1{16} taṃ gāvo abhyanūṣata sahasradhāramakṣitam	tam gāvaḥ abhyanūṣata sahasra dhāram akṣitam 
SA_GV01_rv_09_u-423	RV_09.026.02.2{16} induṃ dhartāramā divaḥ	indum dhartāram ā divaḥ 
SA_GV01_rv_09_u-424	RV_09.026.03.1{16} taṃ vedhāṃ medhayāhyan pavamānamadhi dyavi	tam vedhām medhayā ahyan pavamānam adhi dyavi 
SA_GV01_rv_09_u-425	RV_09.026.03.2{16} dharṇasiṃ bhūridhāyasam	dharṇasim bhūri dhāyasam 
SA_GV01_rv_09_u-426	RV_09.026.04.1{16} tamahyan bhurijordhiyā saṃvasānaṃ vivasvataḥ	tam ahyan bhurijoḥ dhiyā saṃvasānam vivasvataḥ 
SA_GV01_rv_09_u-427	RV_09.026.04.2{16} patiṃ vāco adābhyam	patim vācaḥ adābhyam 
SA_GV01_rv_09_u-428	RV_09.026.05.1{16} taṃ sānāvadhi jāmayo hariṃ hinvantyadribhiḥ	tam sānau adhi jāmayaḥ harim hinvanti adribhiḥ 
SA_GV01_rv_09_u-429	RV_09.026.05.2{16} haryatambhūricakṣasam	haryatam bhūri cakṣasam 
SA_GV01_rv_09_u-430	RV_09.026.06.1{16} taṃ tvā hinvanti vedhasaḥ pavamāna girāvṛdham	tam tvā hinvanti vedhasaḥ pavamāna girāvṛdham 
SA_GV01_rv_09_u-431	RV_09.026.06.2{16} indavindrāya matsaram	indo indrāya matsaram 
SA_GV01_rv_09_u-432	RV_09.027.01.1{17} eṣa kavirabhiṣṭutaḥ pavitre adhi tośate	eṣa kaviḥ abhiṣṭutaḥ pavitre adhi tośate 
SA_GV01_rv_09_u-433	RV_09.027.01.2{17} punāno ghnannapa sridhaḥ	punānaḥ ghnan apa sridhaḥ 
SA_GV01_rv_09_u-434	RV_09.027.02.1{17} eṣa indrāya vāyave svarjit pari ṣicyate	eṣaḥ indrāya vāyave svar jit pari sicyate 
SA_GV01_rv_09_u-435	RV_09.027.02.2{17} pavitre dakṣasādhanaḥ	pavitre dakṣa sādhanaḥ 
SA_GV01_rv_09_u-436	RV_09.027.03.1{17} eṣa nṛbhirvi nīyate divo mūrdhā vṛṣā sutaḥ	eṣa nṛbhiḥ vi nīyate divaḥ mūrdhā vṛṣā sutaḥ 
SA_GV01_rv_09_u-437	RV_09.027.03.2{17} somo vaneṣu viśvavit	somaḥ vaneṣu viśva vid 
SA_GV01_rv_09_u-438	RV_09.027.04.1{17} eṣa gavyuracikradat pavamāno hiraṇyayuḥ	eṣa gavyuḥ acikradat pavamānaḥ hiraṇyayuḥ 
SA_GV01_rv_09_u-439	RV_09.027.04.2{17} induḥ satrājidastṛtaḥ	induḥ satrājit astṛtaḥ 
SA_GV01_rv_09_u-440	RV_09.027.05.1{17} eṣa sūryeṇa hāsate pavamāno adhi dyavi	eṣa sūryeṇa hāsate pavamānaḥ adhi dyavi 
SA_GV01_rv_09_u-441	RV_09.027.05.2{17} pavitre matsaro madaḥ	pavitre matsaraḥ madaḥ 
SA_GV01_rv_09_u-442	RV_09.027.06.1{17} eṣa śuṣmyasiṣyadadantarikṣe vṛṣā hariḥ	eṣa śuṣmī asiṣyadat antarikṣe vṛṣā hariḥ 
SA_GV01_rv_09_u-443	RV_09.027.06.2{17} punāna indurindramā	punānaḥ induḥ indramāḥ 
SA_GV01_rv_09_u-444	RV_09.028.01.1{18} eṣa vājī hito nṛbhirviśvavin manasas patiḥ	eṣa vājī hitaḥ nṛbhiḥ viśva vid manasaḥ patiḥ 
SA_GV01_rv_09_u-445	RV_09.028.01.2{18} avyo vāraṃ vi dhāvati	avyaḥ vāram vi dhāvati 
SA_GV01_rv_09_u-446	RV_09.028.02.1{18} eṣa pavitre akṣarat somo devebhyaḥ sutaḥ	eṣa pavitre akṣarat somaḥ devebhyaḥ sutaḥ 
SA_GV01_rv_09_u-447	RV_09.028.02.2{18} viśvā dhāmānyāviśan	viśvā dhāmāni āviśan 
SA_GV01_rv_09_u-448	RV_09.028.03.1{18} eṣa devaḥ śubhāyate 'dhi yonāvamartyaḥ	eṣa devaḥ śubhāyate dhi yonau amartyaḥ 
SA_GV01_rv_09_u-449	RV_09.028.03.2{18} vṛtrahā devavītamaḥ	vṛtra hā deva vītamaḥ 
SA_GV01_rv_09_u-450	RV_09.028.04.1{18} eṣa vṛṣā kanikradad daśabhirjāmibhiryataḥ	eṣa vṛṣā kanikradat daśabhiḥ jāmibhiḥ yataḥ 
SA_GV01_rv_09_u-451	RV_09.028.04.2{18} abhi droṇāni dhāvati	abhi droṇāni dhāvati 
SA_GV01_rv_09_u-452	RV_09.028.05.1{18} eṣa sūryamarocayat pavamāno vicarṣaṇiḥ	eṣa sūryam arocayat pavamānaḥ vicarṣaṇiḥ 
SA_GV01_rv_09_u-453	RV_09.028.05.2{18} viśvā dhāmāni viśvavit	viśvā dhāmāni viśva vid 
SA_GV01_rv_09_u-454	RV_09.028.06.1{18} eṣa śuṣmyadābhyaḥ somaḥ punāno arṣati	eṣa śuṣmi adābhyaḥ somaḥ punānaḥ arṣati 
SA_GV01_rv_09_u-455	RV_09.028.06.2{18} devāvīraghaśaṃsahā	          
SA_GV01_rv_09_u-456	RV_09.029.01.1{19} prāsya dhārā akṣaran vṛṣṇaḥ sutasyaujasā	pra asya dhārāḥ akṣaran vṛṣṇaḥ sutasya ojasā 
SA_GV01_rv_09_u-457	RV_09.029.01.2{19} devānanu prabhūṣataḥ	devān anu prabhūṣataḥ 
SA_GV01_rv_09_u-458	RV_09.029.02.1{19} saptiṃ mṛjanti vedhaso gṛṇantaḥ kāravo girā	saptim mṛjanti vedhasaḥ gṛṇantaḥ kāravaḥ girā 
SA_GV01_rv_09_u-459	RV_09.029.02.2{19} jyotirjajñānamukthyam	jyotiḥ jajñānam ukthyam 
SA_GV01_rv_09_u-460	RV_09.029.03.1{19} suṣahā soma tāni te punānāya prabhūvaso	suṣahā soma tāni te punānāya prabhūvaso 
SA_GV01_rv_09_u-461	RV_09.029.03.2{19} vardhā samudramukthyam	vardha samudram ukthyam 
SA_GV01_rv_09_u-462	RV_09.029.04.1{19} viśvā vasūni saṃjayan pavasva soma dhārayā	viśvā vasūni saṃjayan pavasva soma dhārayā 
SA_GV01_rv_09_u-463	RV_09.029.04.2{19} inu dveṣāṃsi sadhryak	inu dveṣāṃsi sadhryak 
SA_GV01_rv_09_u-464	RV_09.029.05.1{19} rakṣā su no araruṣaḥ svanāt samasya kasya cit	rakṣā su naḥ a raruṣaḥ svanāt samasya kasya cit 
SA_GV01_rv_09_u-465	RV_09.029.05.2{19} nido yatramumucmahe	nidaḥ yatra mumucmahe 
SA_GV01_rv_09_u-466	RV_09.029.06.1{19} endo pārthivaṃ rayiṃ divyaṃ pavasva dhārayā	ā indo pārthivam rayim divyam pavasva dhārayā 
SA_GV01_rv_09_u-467	RV_09.029.06.2{19} dyumantaṃ śuṣmamā bhara	dyumantam śuṣmam ā bhara 
SA_GV01_rv_09_u-468	RV_09.030.01.1{20} pra dhārā asya śuṣmiṇo vṛthā pavitre akṣaran	pra dhārāḥ asya śuṣmiṇaḥ vṛthā pavitre akṣaran 
SA_GV01_rv_09_u-469	RV_09.030.01.2{20} punāno vācamiṣyati	punānaḥ vācam iṣyati 
SA_GV01_rv_09_u-470	RV_09.030.02.1{20} indurhiyānaḥ sotṛbhirmṛjyamānaḥ kanikradat	induḥ hiyānaḥ sotṛbhiḥ mṛjyamānaḥ kanikradat 
SA_GV01_rv_09_u-471	RV_09.030.02.2{20} iyarti vagnumindriyam	iyarti vagnum indriyam 
SA_GV01_rv_09_u-472	RV_09.030.03.1{20} ā naḥ śuṣmaṃ nṛṣāhyaṃ vīravantaṃ puruspṛham	ā naḥ śuṣmam nṛṣāhyam vīravantam puruspṛham 
SA_GV01_rv_09_u-473	RV_09.030.03.2{20} pavasva soma dhārayā	pavasva soma dhārayā 
SA_GV01_rv_09_u-474	RV_09.030.04.1{20} pra somo ati dhārayā pavamāno asiṣyadat	pra somaḥ ati dhārayā pavamānaḥ asiṣyadat 
SA_GV01_rv_09_u-475	RV_09.030.04.2{20} abhi droṇānyāsadam	abhi droṇāni āsadam 
SA_GV01_rv_09_u-476	RV_09.030.05.1{20} apsu tvā madhumattamaṃ hariṃ hinvantyadribhiḥ	apsu tvā madhumattamam harim hinvanti adribhiḥ 
SA_GV01_rv_09_u-477	RV_09.030.05.2{20} indavindrāya pītaye	indo indrāya pītaye 
SA_GV01_rv_09_u-478	RV_09.030.06.1{20} sunotā madhumattamaṃ somamindrāya vajriṇe	sunota madhumattamam somam indrāya vajriṇe 
SA_GV01_rv_09_u-479	RV_09.030.06.2{20} cāruṃ śardhāya matsaram	cārum śardhāya matsaram 
SA_GV01_rv_09_u-480	RV_09.031.01.1{21} pra somāsaḥ svādhyaḥ pavamānāso akramuḥ	pra somāsaḥ svādhyaḥ pavamānāsaḥ akramuḥ 
SA_GV01_rv_09_u-481	RV_09.031.01.2{21} rayiṃ kṛṇvanticetanam	rayim kṛṇvanticetanam 
SA_GV01_rv_09_u-482	RV_09.031.02.1{21} divas pṛthivyā adhi bhavendo dyumnavardhanaḥ	divaḥ pṛthivyāḥ adhi bhava indo dyumna vardhanaḥ 
SA_GV01_rv_09_u-483	RV_09.031.02.2{21} bhavā vājānāṃ patiḥ	bhava vājānām patiḥ 
SA_GV01_rv_09_u-484	RV_09.031.03.1{21} tubhyaṃ vātā abhipriyastubhyamarṣanti sindhavaḥ	tubhyam vātāḥ abhipriyaḥ tubhyam arṣanti sindhavaḥ 
SA_GV01_rv_09_u-485	RV_09.031.03.2{21} soma vardhanti te mahaḥ	soma vardhanti te mahaḥ 
SA_GV01_rv_09_u-486	RV_09.031.04.1{21} ā pyāyasva sametu te viśvataḥ soma vṛṣṇyam	ā pyāyasva sametu te viśvatas soma vṛṣṇyam 
SA_GV01_rv_09_u-487	RV_09.031.04.2{21} bhavā vājasya saṃgathe	bhava vājasya saṃgathe 
SA_GV01_rv_09_u-488	RV_09.031.05.1{21} tubhyaṃ gāvo ghṛtaṃ payo babhro duduhre akṣitam	tubhyam gāvaḥ ghṛtam payaḥ babhro duduhre akṣitam 
SA_GV01_rv_09_u-489	RV_09.031.05.2{21} varṣiṣṭhe adhi sānavi	varṣiṣṭhe adhi sānavi 
SA_GV01_rv_09_u-490	RV_09.031.06.1{21} svāyudhasya te sato bhuvanasya pate vayam	su āyudhasya te sataḥ bhuvanasya pate vayam 
SA_GV01_rv_09_u-491	RV_09.031.06.2{21} indo sakhitvamuśmasi	indo sakhi tvam uśmasi 
SA_GV01_rv_09_u-492	RV_09.032.01.1{22} pra somāso madacyutaḥ śravase no maghonaḥ	pra somāsaḥ mada cyutaḥ śravase naḥ maghonaḥ 
SA_GV01_rv_09_u-493	RV_09.032.01.2{22} sutā vidathe akramuḥ	sutāḥ vidathe akramuḥ 
SA_GV01_rv_09_u-494	RV_09.032.02.1{22} ādīṃ tritasya yoṣaṇo hariṃ hinvantyadribhiḥ	ādīm tritasya yoṣaṇaḥ harim hinvanti adribhiḥ 
SA_GV01_rv_09_u-495	RV_09.032.02.2{22} indumindrāya pītaye	indum indrāya pītaye 
SA_GV01_rv_09_u-496	RV_09.032.03.1{22} ādīṃ haṃso yathā gaṇaṃ viśvasyāvīvaśan matim	haṃsaḥ yathā gaṇam viśvasya avīvaśat matim 
SA_GV01_rv_09_u-497	RV_09.032.03.2{22} atyona gobhirajyate	atyona gobhiḥ ajyate 
SA_GV01_rv_09_u-498	RV_09.032.04.1{22} ubhe somāvacākaśan mṛgo na takto arṣasi	ubhe soma avacākaśan mṛgaḥ na taktaḥ arṣasi 
SA_GV01_rv_09_u-499	RV_09.032.04.2{22} sīdannṛtasya yonimā	sīdan ṛtasya yonimā 
SA_GV01_rv_09_u-500	RV_09.032.05.1{22} abhi gāvo anūṣata yoṣā jāramiva priyam	abhi gāvaḥ anūṣata yoṣāḥ jāram iva priyam 
SA_GV01_rv_09_u-501	RV_09.032.05.2{22} agannājiṃ yathā hitam	agan ājim yathā hitam 
SA_GV01_rv_09_u-502	RV_09.032.06.1{22} asme dhehi dyumad yaśo maghavadbhyaśca mahyaṃ ca	asme dhehi dyumat yaśaḥ maghavadbhyaḥ ca mahyam ca 
SA_GV01_rv_09_u-503	RV_09.032.06.2{22} saniṃ medhāmuta śravaḥ	sanim medhām uta śravaḥ 
SA_GV01_rv_09_u-504	RV_09.033.01.1{23} pra somāso vipaścito 'pāṃ na yantyūrmayaḥ	pra somāsaḥ vipaścitaḥ pām na yanti ūrmayaḥ 
SA_GV01_rv_09_u-505	RV_09.033.01.2{23} vanāni mahiṣā iva	vanāni mahiṣāḥ iva 
SA_GV01_rv_09_u-506	RV_09.033.02.1{23} abhi droṇāni babhravaḥ śukrā ṛtasya dhārayā	abhi droṇāni babhravaḥ śukrāḥ ṛtasya dhārayā 
SA_GV01_rv_09_u-507	RV_09.033.02.2{23} vājaṃ gomantamakṣaran	vājam gomantam akṣaran 
SA_GV01_rv_09_u-508	RV_09.033.03.1{23} sutā indrāya vāyave varuṇāya marudbhyaḥ	sutāḥ indrāya vāyave varuṇāya marudbhyaḥ 
SA_GV01_rv_09_u-509	RV_09.033.03.2{23} somā arṣanti viṣṇave	somāḥ arṣanti viṣṇave 
SA_GV01_rv_09_u-510	RV_09.033.04.1{23} tisro vāca udīrate gāvo mimanti dhenavaḥ	tisraḥ vācaḥ udīrate gāvaḥ mimanti dhenavaḥ 
SA_GV01_rv_09_u-511	RV_09.033.04.2{23} harireti kanikradat	hariḥ eti kanikradat 
SA_GV01_rv_09_u-512	RV_09.033.05.1{23} abhi brahmīranūṣata yahvīr{ṛ}tasya mātaraḥ	abhi brahmīḥ anūṣata yahvīḥ ṛtasya mātaraḥ 
SA_GV01_rv_09_u-513	RV_09.033.05.2{23} marmṛjyante divaḥ śiśum	marmṛjyante divaḥ śiśum 
SA_GV01_rv_09_u-514	RV_09.033.06.1{23} rāyaḥ samudrāṃścaturo 'smabhyaṃ soma viśvataḥ	rāyaḥ samudrān caturaḥ smabhyam soma viśvatas 
SA_GV01_rv_09_u-515	RV_09.033.06.2{23} ā pavasva sahasriṇaḥ	ā pavasva sahasriṇaḥ 
SA_GV01_rv_09_u-516	RV_09.034.01.1{24} pra suvāno dhārayā tanendurhinvāno arṣati	pra suvānaḥ dhārayā tanā induḥ hinvānaḥ arṣati 
SA_GV01_rv_09_u-517	RV_09.034.01.2{24} rujad dṛḷhā vyojasā	rujat dṛḷhā vyojasā 
SA_GV01_rv_09_u-518	RV_09.034.02.1{24} suta indrāya vāyave varuṇāya marudbhyaḥ	sutaḥ indrāya vāyave varuṇāya marudbhyaḥ 
SA_GV01_rv_09_u-519	RV_09.034.02.2{24} somo arṣati viṣṇave	somaḥ arṣati viṣṇave 
SA_GV01_rv_09_u-520	RV_09.034.03.1{24} vṛṣāṇaṃ vṛṣabhiryataṃ sunvanti somamadribhiḥ	vṛṣāṇam vṛṣabhiḥ yatam sunvanti somam adribhiḥ 
SA_GV01_rv_09_u-521	RV_09.034.03.2{24} duhantiśakmanā payaḥ	duhanti śakmanā payaḥ 
SA_GV01_rv_09_u-522	RV_09.034.04.1{24} bhuvat tritasya marjyo bhuvadindrāya matsaraḥ	bhuvat tritasya marjyaḥ bhuvat indrāya matsaraḥ 
SA_GV01_rv_09_u-523	RV_09.034.04.2{24} saṃ rūpairajyate hariḥ	sam rūpaiḥ ajyate hariḥ 
SA_GV01_rv_09_u-524	RV_09.034.05.1{24} abhīm ṛtasya viṣṭapaṃ duhate pṛśnimātaraḥ	abhi īm ṛtasya viṣṭapam duhate pṛśni mātaraḥ 
SA_GV01_rv_09_u-525	RV_09.034.05.2{24} cāru priyatamaṃ haviḥ	cāru priyatamam haviḥ 
SA_GV01_rv_09_u-526	RV_09.034.06.1{24} samenamahrutā imā giro arṣanti sasrutaḥ	sam enam ahrutāḥ imāḥ giraḥ arṣanti sasrutaḥ 
SA_GV01_rv_09_u-527	RV_09.034.06.2{24} dhenūrvāśroavīvaśat	dhenu urvā śroavīvaśat 
SA_GV01_rv_09_u-528	RV_09.035.01.1{25} ā naḥ pavasva dhārayā pavamāna rayiṃ pṛthum	ā naḥ pavasva dhārayā pavamāna rayim pṛthum 
SA_GV01_rv_09_u-529	RV_09.035.01.2{25} yayā jyotirvidāsi naḥ	yayā jyotiḥ vidā asi naḥ 
SA_GV01_rv_09_u-530	RV_09.035.02.1{25} indo samudramīṅkhaya pavasva viśvamejaya	indo samudramīṅkhaya pavasva viśvamejaya 
SA_GV01_rv_09_u-531	RV_09.035.02.2{25} rāyo dhartā na ojasā	rāyaḥ dhartā naḥ ojasā 
SA_GV01_rv_09_u-532	RV_09.035.03.1{25} tvayā vīreṇa vīravo 'bhi ṣyāma pṛtanyataḥ	tvayā vīreṇa vīravaḥ bhi syāma pṛtanyataḥ 
SA_GV01_rv_09_u-533	RV_09.035.03.2{25} kṣarā ṇo abhi vāryam	kṣara naḥ abhi vāryam 
SA_GV01_rv_09_u-534	RV_09.035.04.1{25} pra vājaminduriṣyati siṣāsan vājasā ṛṣiḥ	pra vājam induḥ iṣyati siṣāsan vāja sāḥ ṛṣiḥ 
SA_GV01_rv_09_u-535	RV_09.035.04.2{25} vratā vidāna āyudhā	vratā vidānaḥ āyudhā 
SA_GV01_rv_09_u-536	RV_09.035.05.1{25} taṃ gīrbhirvācamīṅkhayaṃ punānaṃ vāsayāmasi	tam gīrbhiḥ vācamīṅkhayam punānam vāsayāmasi 
SA_GV01_rv_09_u-537	RV_09.035.05.2{25} somaṃ janasya gopatim	somam janasya gopatim 
SA_GV01_rv_09_u-538	RV_09.035.06.1{25} viśvo yasya vrate jano dādhāra dharmaṇas pateḥ	viśvaḥ yasya vrate janaḥ dādhāra dharmaṇaḥ pateḥ 
SA_GV01_rv_09_u-539	RV_09.035.06.2{25} punānasya prabhūvasoḥ	punānasya prabhūvasoḥ 
SA_GV01_rv_09_u-540	RV_09.036.01.1{26} asarji rathyo yathā pavitre camvoḥ sutaḥ	asarji rathyaḥ yathā pavitre camvoḥ sutaḥ 
SA_GV01_rv_09_u-541	RV_09.036.01.2{26} kārṣman vājīnyakramīt	kārṣman vājīn yakramīt 
SA_GV01_rv_09_u-542	RV_09.036.02.1{26} sa vahniḥ soma jāgṛviḥ pavasva devavīrati	sa vahniḥ soma jāgṛviḥ pavasva deva vīrati 
SA_GV01_rv_09_u-543	RV_09.036.02.2{26} abhi kośaṃ madhuścutam	abhi kośam madhuścutam 
SA_GV01_rv_09_u-544	RV_09.036.03.1{26} sa no jyotīṃṣi pūrvya pavamāna vi rocaya	sa naḥ jyotīṃṣi pūrvya pavamāna vi rocaya 
SA_GV01_rv_09_u-545	RV_09.036.03.2{26} kratve dakṣāyano hinu	kratve dakṣāyanaḥ hinu 
SA_GV01_rv_09_u-546	RV_09.036.04.1{26} śumbhamāno ṛtāyubhirmṛjyamāno gabhastyoḥ	śumbhamānaḥ ṛtāyubhiḥ mṛjyamānaḥ gabhastyoḥ 
SA_GV01_rv_09_u-547	RV_09.036.04.2{26} pavate vāre avyaye	pavate vāre avyaye 
SA_GV01_rv_09_u-548	RV_09.036.05.1{26} sa viśvā dāśuṣe vasu somo divyāni pārthivā	sa viśvā dāśuṣe vasu somaḥ divyāni pārthivā 
SA_GV01_rv_09_u-549	RV_09.036.05.2{26} pavatāmāntarikṣyā	pavatām āntarikṣyā 
SA_GV01_rv_09_u-550	RV_09.036.06.1{26} ā divas pṛṣṭhamaśvayurgavyayuḥ soma rohasi	ā divaḥ pṛṣṭham aśvayuḥ gavyayuḥ soma rohasi 
SA_GV01_rv_09_u-551	RV_09.036.06.2{26} vīrayuḥ śavasas pate	vīrayuḥ śavasas pate 
SA_GV01_rv_09_u-552	RV_09.037.01.1{27} sa sutaḥ pītaye vṛṣā somaḥ pavitre arṣati	sa sutaḥ pītaye vṛṣā somaḥ pavitre arṣati 
SA_GV01_rv_09_u-553	RV_09.037.01.2{27} vighnan rakṣāṃsi devayuḥ	vighnan rakṣāṃsi devayuḥ 
SA_GV01_rv_09_u-554	RV_09.037.02.1{27} sa pavitre vicakṣaṇo harirarṣati dharṇasiḥ	sa pavitre vicakṣaṇaḥ hariḥ arṣati dharṇasiḥ 
SA_GV01_rv_09_u-555	RV_09.037.02.2{27} abhi yoniṃkanikradat	abhi yoniṃkanikradat 
SA_GV01_rv_09_u-556	RV_09.037.03.1{27} sa vājī rocanā divaḥ pavamāno vi dhāvati	sa vājī rocanā divaḥ pavamānaḥ vi dhāvati 
SA_GV01_rv_09_u-557	RV_09.037.03.2{27} rakṣohā vāramavyayam	rakṣaḥ hā vāram avyayam 
SA_GV01_rv_09_u-558	RV_09.037.04.1{27} sa tritasyādhi sānavi pavamāno arocayat	sa tritasya adhi sānavi pavamānaḥ arocayat 
SA_GV01_rv_09_u-559	RV_09.037.04.2{27} jāmibhiḥ sūryaṃ saha	jāmibhiḥ sūryam saha 
SA_GV01_rv_09_u-560	RV_09.037.05.1{27} sa vṛtrahā vṛṣā suto varivovidadābhyaḥ	sa vṛtra hā vṛṣā sutaḥ varivaḥ vida dābhyaḥ 
SA_GV01_rv_09_u-561	RV_09.037.05.2{27} somo vājamivāsarat	somaḥ vājam iva asarat 
SA_GV01_rv_09_u-562	RV_09.037.06.1{27} sa devaḥ kavineṣito 'bhi droṇāni dhāvati	sa devaḥ kavinā iṣitaḥ bhi droṇāni dhāvati 
SA_GV01_rv_09_u-563	RV_09.037.06.2{27} indurindrāyamaṃhanā	induḥ indra ayam aṃhanā 
SA_GV01_rv_09_u-564	RV_09.038.01.1{28} eṣa u sya vṛṣā ratho 'vyo vārebhirarṣati	eṣaḥ u sya vṛṣā rathaḥ vyaḥ vārebhiḥ arṣati 
SA_GV01_rv_09_u-565	RV_09.038.01.2{28} gachan vājaṃ sahasriṇam	gacchan vājam sahasriṇam 
SA_GV01_rv_09_u-566	RV_09.038.02.1{28} etaṃ tritasya yoṣaṇo hariṃ hinvantyadribhiḥ	etam tritasya yoṣaṇaḥ harim hinvanti adribhiḥ 
SA_GV01_rv_09_u-567	RV_09.038.02.2{28} indumindrāya pītaye	indum indrāya pītaye 
SA_GV01_rv_09_u-568	RV_09.038.03.1{28} etaṃ tyaṃ harito daśa marmṛjyante apasyuvaḥ	etam tyam haritaḥ daśa marmṛjyante apasyuvaḥ 
SA_GV01_rv_09_u-569	RV_09.038.03.2{28} yābhirmadāya śumbhate	yābhiḥ madāya śumbhate 
SA_GV01_rv_09_u-570	RV_09.038.04.1{28} eṣa sya mānuṣīṣvā śyeno na vikṣu sīdati	eṣa sya mānuṣīṣu ā śyenaḥ na vikṣu sīdati 
SA_GV01_rv_09_u-571	RV_09.038.04.2{28} gachañ jāro na yoṣitam	gaccham jāraḥ na yoṣitam 
SA_GV01_rv_09_u-572	RV_09.038.05.1{28} eṣa sya madyo raso 'va caṣṭe divaḥ śiśuḥ	eṣa sya madyaḥ rasaḥ caṣṭe divaḥ śiśuḥ 
SA_GV01_rv_09_u-573	RV_09.038.05.2{28} ya indurvāramāviśat	yaḥ induḥ vāram āviśat 
SA_GV01_rv_09_u-574	RV_09.038.06.1{28} eṣa sya pītaye suto harirarṣati dharṇasiḥ	eṣa sya pītaye sutaḥ hariḥ arṣati dharṇasiḥ 
SA_GV01_rv_09_u-575	RV_09.038.06.2{28} krandan yonimabhi priyam	krandan yonim abhi priyam 
SA_GV01_rv_09_u-576	RV_09.039.01.1{29} āśurarṣa bṛhanmate pari priyeṇa dhāmnā	āśuḥ arṣa bṛhanmate pari priyeṇa dhāmnā 
SA_GV01_rv_09_u-577	RV_09.039.01.2{29} yatra devā itibravan	yatra devāḥ iti bravan 
SA_GV01_rv_09_u-578	RV_09.039.02.1{29} pariṣkṛṇvannaniṣkṛtaṃ janāya yātayanniṣaḥ	pariṣkṛṇvan a niṣkṛtam janāya yātayan iṣaḥ 
SA_GV01_rv_09_u-579	RV_09.039.02.2{29} vṛṣṭindivaḥ pari srava	vṛṣṭindivaḥ pari srava 
SA_GV01_rv_09_u-580	RV_09.039.03.1{29} suta eti pavitra ā tviṣiṃ dadhāna ojasā	sutaḥ eti pavitre ā tviṣim dadhānaḥ ojasā 
SA_GV01_rv_09_u-581	RV_09.039.03.2{29} vicakṣāṇo virocayan	vicakṣāṇaḥ virocayan 
SA_GV01_rv_09_u-582	RV_09.039.04.1{29} ayaṃ sa yo divas pari raghuyāmā pavitra ā	ayam sa yaḥ divaḥ pari raghu yāmā pavitre ā 
SA_GV01_rv_09_u-583	RV_09.039.04.2{29} sindhorūrmā vyakṣarat	sindhoḥ ūrmā vyakṣarat 
SA_GV01_rv_09_u-584	RV_09.039.05.1{29} āvivāsan parāvato atho arvāvataḥ sutaḥ	āvivāsan parāvataḥ atho arvāvataḥ sutaḥ 
SA_GV01_rv_09_u-585	RV_09.039.05.2{29} indrāya sicyatemadhu	indrāya sicyate madhu 
SA_GV01_rv_09_u-586	RV_09.039.06.1{29} samīcīnā anūṣata hariṃ hinvantyadribhiḥ	samīcīnāḥ anūṣata harim hinvanti adribhiḥ 
SA_GV01_rv_09_u-587	RV_09.039.06.2{29} yonāv ṛtasya sīdata	yonau ṛtasya sīdata 
SA_GV01_rv_09_u-588	RV_09.040.01.1{30} punāno akramīdabhi viśvā mṛdho vicarṣaṇiḥ	punānaḥ akramīt abhi viśvāḥ mṛdhaḥ vicarṣaṇiḥ 
SA_GV01_rv_09_u-589	RV_09.040.01.2{30} śumbhanti vipraṃ dhītibhiḥ	śumbhanti vipram dhītibhiḥ 
SA_GV01_rv_09_u-590	RV_09.040.02.1{30} ā yonimaruṇo ruhad gamadindraṃ vṛṣā sutaḥ	ā yonim aruṇaḥ ruhat gamat indram vṛṣā sutaḥ 
SA_GV01_rv_09_u-591	RV_09.040.02.2{30} dhruve sadasi sīdati	dhruve sadasi sīdati 
SA_GV01_rv_09_u-592	RV_09.040.03.1{30} nū no rayiṃ mahāmindo 'smabhyaṃ soma viśvataḥ	nu naḥ rayim mahām indo smabhyam soma viśvatas 
SA_GV01_rv_09_u-593	RV_09.040.03.2{30} ā pavasvasahasriṇam	ā pavasva asahasriṇam 
SA_GV01_rv_09_u-594	RV_09.040.04.1{30} viśvā soma pavamāna dyumnānīndavā bhara	viśvā soma pavamāna dyumnāni indavā bhara 
SA_GV01_rv_09_u-595	RV_09.040.04.2{30} vidāḥ sahasriṇīriṣaḥ	vidāḥ sahasriṇīḥ iṣaḥ 
SA_GV01_rv_09_u-596	RV_09.040.05.1{30} sa naḥ punāna ā bhara rayiṃ stotre suvīryam	sa naḥ punānaḥ ā bhara rayim stotre su vīryam 
SA_GV01_rv_09_u-597	RV_09.040.05.2{30} jariturvardhayā giraḥ	jarituḥ vardhaya giraḥ 
SA_GV01_rv_09_u-598	RV_09.040.06.1{30} punāna indavā bhara soma dvibarhasaṃ rayim	punānaḥ indavā bhara soma dvibarhasam rayim 
SA_GV01_rv_09_u-599	RV_09.040.06.2{30} vṛṣannindo naukthyam	vṛṣan nindaḥ na aukthyam 
SA_GV01_rv_09_u-600	RV_09.041.01.1{31} pra ye gāvo na bhūrṇayastveṣā ayāso akramuḥ	pra ye gāvaḥ na bhūrṇayaḥ tveṣāḥ ayāsaḥ akramuḥ 
SA_GV01_rv_09_u-601	RV_09.041.01.2{31} ghnantaḥ kṛṣṇāmapa tvacam	ghnantaḥ kṛṣṇām apa tvacam 
SA_GV01_rv_09_u-602	RV_09.041.02.1{31} suvitasya manāmahe 'ti setuṃ durāvyam	suvitasya manāmahe ti setum durāvyam 
SA_GV01_rv_09_u-603	RV_09.041.02.2{31} sāhvāṃso dasyumavratam	sāhvāṃsaḥ dasyum avratam 
SA_GV01_rv_09_u-604	RV_09.041.03.1{31} śṛṇve vṛṣṭeriva svanaḥ pavamānasya śuṣmiṇaḥ	śṛṇve vṛṣṭeḥ iva svanaḥ pavamānasya śuṣmiṇaḥ 
SA_GV01_rv_09_u-605	RV_09.041.03.2{31} carantividyuto divi	caranti vidyutaḥ divi 
SA_GV01_rv_09_u-606	RV_09.041.04.1{31} ā pavasva mahīmiṣaṃ gomadindo hiraṇyavat	ā pavasva mahi īmiṣam gomat indo hiraṇyavat 
SA_GV01_rv_09_u-607	RV_09.041.04.2{31} aśvāvad vājavat sutaḥ	aśvāvat vājavat sutaḥ 
SA_GV01_rv_09_u-608	RV_09.041.05.1{31} sa pavasva vicarṣaṇa ā mahī rodasī pṛṇa	sa pavasva vicarṣaṇe ā mahī rodasī pṛṇa 
SA_GV01_rv_09_u-609	RV_09.041.05.2{31} uṣāḥ sūryo na raśmibhiḥ	uṣāḥ sūryaḥ na raśmibhiḥ 
SA_GV01_rv_09_u-610	RV_09.041.06.1{31} pari ṇaḥ śarmayantyā dhārayā soma viśvataḥ	pari naḥ śarmayantyā dhārayā soma viśvatas 
SA_GV01_rv_09_u-611	RV_09.041.06.2{31} sarā raseva viṣṭapam	sara rasā iva viṣṭapam 
SA_GV01_rv_09_u-612	RV_09.042.01.1{32} janayan rocanā divo janayannapsu sūryam	janayan rocanā divaḥ janayan apsu sūryam 
SA_GV01_rv_09_u-613	RV_09.042.01.2{32} vasāno gā apohariḥ	vasānaḥ gāḥ apohariḥ 
SA_GV01_rv_09_u-614	RV_09.042.02.1{32} eṣa pratnena manmanā devo devebhyas pari	eṣa pratnena manmanā devaḥ devebhyaḥ pari 
SA_GV01_rv_09_u-615	RV_09.042.02.2{32} dhārayā pavate sutaḥ	dhārayā pavate sutaḥ 
SA_GV01_rv_09_u-616	RV_09.042.03.1{32} vāvṛdhānāya tūrvaye pavante vājasātaye	vāvṛdhānāya tūrvaye pavante vājasātaye 
SA_GV01_rv_09_u-617	RV_09.042.03.2{32} somāḥ sahasrapājasaḥ	somāḥ sahasra pājasaḥ 
SA_GV01_rv_09_u-618	RV_09.042.04.1{32} duhānaḥ pratnamit payaḥ pavitre pari ṣicyate	duhānaḥ pratna mit payaḥ pavitre pari sicyate 
SA_GV01_rv_09_u-619	RV_09.042.04.2{32} krandan devānajījanat	krandan devān ajījanat 
SA_GV01_rv_09_u-620	RV_09.042.05.1{32} abhi viśvāni vāryābhi devān ṛtāvṛdhaḥ	abhi viśvāni vāryā abhi devān ṛtāvṛdhaḥ 
SA_GV01_rv_09_u-621	RV_09.042.05.2{32} somaḥ punānoarṣati	somaḥ punānaḥ ṛṣati 
SA_GV01_rv_09_u-622	RV_09.042.06.1{32} goman naḥ soma vīravadaśvāvad vājavat sutaḥ	gomat naḥ soma vīravat aśvāvat vājavat sutaḥ 
SA_GV01_rv_09_u-623	RV_09.042.06.2{32} pavasva bṛhatīriṣaḥ	pavasva bṛhatīḥ iṣaḥ 
SA_GV01_rv_09_u-624	RV_09.043.01.1{33} yo atya iva mṛjyate gobhirmadāya haryataḥ	yaḥ atyaḥ iva mṛjyate gobhiḥ madāya haryataḥ 
SA_GV01_rv_09_u-625	RV_09.043.01.2{33} taṃ gīrbhirvāsayāmasi	tam gīrbhiḥ vāsayāmasi 
SA_GV01_rv_09_u-626	RV_09.043.02.1{33} taṃ no viśvā avasyuvo giraḥ śumbhanti pūrvathā	tam naḥ viśvāḥ avasyuvaḥ giraḥ śumbhanti pūrvathā 
SA_GV01_rv_09_u-627	RV_09.043.02.2{33} indumindrāya pītaye	indum indrāya pītaye 
SA_GV01_rv_09_u-628	RV_09.043.03.1{33} punāno yāti haryataḥ somo gīrbhiḥ pariṣkṛtaḥ	punānaḥ yāti haryataḥ somaḥ gīrbhiḥ pariṣkṛtaḥ 
SA_GV01_rv_09_u-629	RV_09.043.03.2{33} viprasya medhyātitheḥ	viprasya medhyātitheḥ 
SA_GV01_rv_09_u-630	RV_09.043.04.1{33} pavamāna vidā rayimasmabhyaṃ soma suśriyam	pavamāna vida rayim asmabhyam soma su śriyam 
SA_GV01_rv_09_u-631	RV_09.043.04.2{33} indo sahasravarcasam	indo sahasra varcasam 
SA_GV01_rv_09_u-632	RV_09.043.05.1{33} induratyo na vājasṛt kanikranti pavitra ā	induratyaḥ na vājasṛt kanikranti pavitre ā 
SA_GV01_rv_09_u-633	RV_09.043.05.2{33} yadakṣārati devayuḥ	yat akṣārati devayuḥ 
SA_GV01_rv_09_u-634	RV_09.043.06.1{33} pavasva vājasātaye viprasya gṛṇato vṛdhe	pavasva vājasātaye viprasya gṛṇataḥ vṛdhe 
SA_GV01_rv_09_u-635	RV_09.043.06.2{33} soma rāsva suvīryam	soma rāsva su vīryam 
SA_GV01_rv_09_u-636	RV_09.044.01.1{01} pra ṇa indo mahe tana ūrmiṃ na bibhradarṣasi	pra naḥ indo mahe tane ūrmim na bibhrat arṣasi 
SA_GV01_rv_09_u-637	RV_09.044.01.2{01} abhi devānayāsyaḥ	abhi deva anayāsyaḥ 
SA_GV01_rv_09_u-638	RV_09.044.02.1{01} matī juṣṭo dhiyā hitaḥ somo hinve parāvati	matī juṣṭaḥ dhiyā hitaḥ somaḥ hinve parāvati 
SA_GV01_rv_09_u-639	RV_09.044.02.2{01} viprasya dhārayā kaviḥ	viprasya dhārayā kaviḥ 
SA_GV01_rv_09_u-640	RV_09.044.03.1{01} ayaṃ deveṣu jāgṛviḥ suta eti pavitra ā	ayam deveṣu jāgṛviḥ sutaḥ eti pavitre ā 
SA_GV01_rv_09_u-641	RV_09.044.03.2{01} somo yāti vicarṣaṇiḥ	somaḥ yāti vicarṣaṇiḥ 
SA_GV01_rv_09_u-642	RV_09.044.04.1{01} sa naḥ pavasva vājayuścakrāṇaścārumadhvaram	sa naḥ pavasva vājayuḥ cakrāṇaḥ cārum adhvaram 
SA_GV01_rv_09_u-643	RV_09.044.04.2{01} barhiṣmānā vivāsati	barhiṣmānā vivāsati 
SA_GV01_rv_09_u-644	RV_09.044.05.1{01} sa no bhagāya vāyave vipravīraḥ sadāvṛdhaḥ	sa naḥ bhagāya vāyave vipra vīraḥ sadāvṛdhaḥ 
SA_GV01_rv_09_u-645	RV_09.044.05.2{01} somo deveṣvā yamat	somaḥ deva iṣvā yamat 
SA_GV01_rv_09_u-646	RV_09.044.06.1{01} sa no adya vasuttaye kratuvid gātuvittamaḥ	sa naḥ adya vasuttaye kratu vid gātu vittamaḥ 
SA_GV01_rv_09_u-647	RV_09.044.06.2{01} vājaṃ jeṣi śravo bṛhat	vājam jeṣi śravaḥ bṛhat 
SA_GV01_rv_09_u-648	RV_09.045.01.1{02} sa pavasva madāya kaṃ nṛcakṣā devavītaye	sa pavasva madāya kam nṛ cakṣāḥ deva vītaye 
SA_GV01_rv_09_u-649	RV_09.045.01.2{02} indavindrāyapītaye	indo indrāya pītaye 
SA_GV01_rv_09_u-650	RV_09.045.02.1{02} sa no arṣābhi dūtyaṃ tvamindrāya tośase	sa naḥ arṣa abhi dūtyam tvam indrāya tośase 
SA_GV01_rv_09_u-651	RV_09.045.02.2{02} devān sakhibhya ā varam	devān sakhibhyaḥ ā varam 
SA_GV01_rv_09_u-652	RV_09.045.03.1{02} uta tvāmaruṇaṃ vayaṃ gobhirañjmo madāya kam	uta tvām aruṇam vayam gobhiḥ añjmaḥ madāya kam 
SA_GV01_rv_09_u-653	RV_09.045.03.2{02} vi no rāye duro vṛdhi	vi naḥ rāye duraḥ vṛdhi 
SA_GV01_rv_09_u-654	RV_09.045.04.1{02} atyū pavitramakramīd vājī dhuraṃ na yāmani	atyu pavitram akramīt vājī dhuram na yāmani 
SA_GV01_rv_09_u-655	RV_09.045.04.2{02} indurdeveṣu patyate	induḥ deveṣu patyate 
SA_GV01_rv_09_u-656	RV_09.045.05.1{02} samī sakhāyo asvaran vane krīḷantamatyavim	samī sakhāyaḥ asvaran vane krīḍantam atyavim 
SA_GV01_rv_09_u-657	RV_09.045.05.2{02} induṃ nāvā anūṣata	indum nāvāḥ anūṣata 
SA_GV01_rv_09_u-658	RV_09.045.06.1{02} tayā pavasva dhārayā yayā pīto vicakṣase	tayā pavasva dhārayā yayā pītaḥ vicakṣase 
SA_GV01_rv_09_u-659	RV_09.045.06.2{02} indo stotre suvīryam	indo stotre su vīryam 
SA_GV01_rv_09_u-660	RV_09.046.01.1{03} asṛgran devavītaye 'tyāsaḥ kṛtvyā iva	asṛgran deva vītaye tyāsaḥ kṛtvyāḥ iva 
SA_GV01_rv_09_u-661	RV_09.046.01.2{03} kṣarantaḥ parvatāvṛdhaḥ	kṣarantaḥ parvatāvṛdhaḥ 
SA_GV01_rv_09_u-662	RV_09.046.02.1{03} pariṣkṛtāsa indavo yoṣeva pitryāvatī	pariṣkṛtāsaḥ indavaḥ yoṣā iva pitryāvatī 
SA_GV01_rv_09_u-663	RV_09.046.02.2{03} vāyuṃ somā asṛkṣata	vāyum somāḥ asṛkṣata 
SA_GV01_rv_09_u-664	RV_09.046.03.1{03} ete somāsa indavaḥ prayasvantaḥ camū sutāḥ	ete somāsa indavaḥ prayasvantaḥ camū sutāḥ 
SA_GV01_rv_09_u-665	RV_09.046.03.2{03} indraṃ vardhanti karmabhiḥ	indram vardhanti karmabhiḥ 
SA_GV01_rv_09_u-666	RV_09.046.04.1{03} ā dhāvatā suhastyaḥ śukrā gṛbhṇīta manthinā	ā dhāvata suhastyaḥ śukrāḥ gṛbhṇīta manthinā 
SA_GV01_rv_09_u-667	RV_09.046.04.2{03} gobhiḥ śrīṇīta matsaram	gobhiḥ śrīṇīta matsaram 
SA_GV01_rv_09_u-668	RV_09.046.05.1{03} sa pavasva dhanaṃjaya prayantā rādhaso mahaḥ	sa pavasva dhanaṃjaya prayantā rādhasaḥ mahaḥ 
SA_GV01_rv_09_u-669	RV_09.046.05.2{03} asmabhyaṃ soma gātuvit	asmabhyam soma gātu vid 
SA_GV01_rv_09_u-670	RV_09.046.06.1{03} etaṃ mṛjanti marjyaṃ pavamānaṃ daśa kṣipaḥ	etam mṛjanti marjyam pavamānam daśa kṣipaḥ 
SA_GV01_rv_09_u-671	RV_09.046.06.2{03} indrāya matsaraṃ madam	indrāya matsaram madam 
SA_GV01_rv_09_u-672	RV_09.047.01.1{04} ayā somaḥ sukṛtyayā mahaścidabhyavardhata	ayā somaḥ su kṛtyayā mahaḥ cit abhyavardhata 
SA_GV01_rv_09_u-673	RV_09.047.01.2{04} mandāna udvṛṣāyate	mandānaḥ udvṛṣāyate 
SA_GV01_rv_09_u-674	RV_09.047.02.1{04} kṛtānīdasya kartvā cetante dasyutarhaṇā	kṛtāni id asya kartvā cetante dasyu tarhaṇā 
SA_GV01_rv_09_u-675	RV_09.047.02.2{04} ṛṇā ca dhṛṣṇuścayate	ṛṇā ca dhṛṣṇuḥ cayate 
SA_GV01_rv_09_u-676	RV_09.047.03.1{04} āt soma indriyo raso vajraḥ sahasrasā bhuvat	āt somaḥ indriyaḥ rasaḥ vajraḥ sahasra sāḥ bhuvat 
SA_GV01_rv_09_u-677	RV_09.047.03.2{04} ukthaṃ yadasya jāyate	uktham yat asya jāyate 
SA_GV01_rv_09_u-678	RV_09.047.04.1{04} svayaṃ kavirvidhartari viprāya ratnamichati	svayam kaviḥ vidhartari viprāya ratnam ichati 
SA_GV01_rv_09_u-679	RV_09.047.04.2{04} yadī marmṛjyate dhiyaḥ	yadī marmṛjyate dhiyaḥ 
SA_GV01_rv_09_u-680	RV_09.047.05.1{04} siṣāsatū rayīṇāṃ vājeṣvarvatāmiva	siṣāsatuḥ rayīṇām vājeṣu arvatām iva 
SA_GV01_rv_09_u-681	RV_09.047.05.2{04} bhareṣu jigyuṣāmasi	bhareṣu jigyuṣām asi 
SA_GV01_rv_09_u-682	RV_09.048.01.1{05} taṃ tvā nṛmṇāni bibhrataṃ sadhastheṣu maho divaḥ	tam tvā nṛmṇāni bibhratam sadhastheṣu mahaḥ divaḥ 
SA_GV01_rv_09_u-683	RV_09.048.01.2{05} cāruṃ sukṛtyayemahe	cārum su kṛtyayā īmahe 
SA_GV01_rv_09_u-684	RV_09.048.02.1{05} saṃvṛktadhṛṣṇumukthyaṃ mahāmahivrataṃ madam	saṃvṛkta dhṛṣṇum ukthyam mahā mahi vratam madam 
SA_GV01_rv_09_u-685	RV_09.048.02.2{05} śataṃ puro rurukṣaṇim	śatam puraḥ rurukṣaṇim 
SA_GV01_rv_09_u-686	RV_09.048.03.1{05} atastvā rayimabhi rājānaṃ sukrato divaḥ	atas tvā rayim abhi rājānam su krato divaḥ 
SA_GV01_rv_09_u-687	RV_09.048.03.2{05} suparṇo avyathirbharat	suparṇaḥ avyathiḥ bharat 
SA_GV01_rv_09_u-688	RV_09.048.04.1{05} viśvasmā it svardṛśe sādhāraṇaṃ rajasturam	viśvasmai id svar dṛśe sādhāraṇam rajasturam 
SA_GV01_rv_09_u-689	RV_09.048.04.2{05} gopām ṛtasya virbharat	gopām ṛtasya virbharat 
SA_GV01_rv_09_u-690	RV_09.048.05.1{05} adhā hinvāna indriyaṃ jyāyo mahitvamānaśe	adhā hinvānaḥ indriyam jyāyaḥ mahi tvam ānaśe 
SA_GV01_rv_09_u-691	RV_09.048.05.2{05} abhiṣṭikṛdvicarṣaṇiḥ	abhiṣṭi kṛt vicarṣaṇiḥ 
SA_GV01_rv_09_u-692	RV_09.049.01.1{06} pavasva vṛṣṭimā su no 'pāmūrmiṃ divas pari	pavasva vṛṣṭimā su naḥ pām ūrmim divaḥ pari 
SA_GV01_rv_09_u-693	RV_09.049.01.2{06} ayakṣmā bṛhatīriṣaḥ	ayakṣmāḥ bṛhatīḥ iṣaḥ 
SA_GV01_rv_09_u-694	RV_09.049.02.1{06} tayā pavasva dhārayā yayā gāva ihāgaman	tayā pavasva dhārayā yayā gāvaḥ iha agaman 
SA_GV01_rv_09_u-695	RV_09.049.02.2{06} janyāsa upa no gṛham	janyāsaḥ upa naḥ gṛham 
SA_GV01_rv_09_u-696	RV_09.049.03.1{06} ghṛtaṃ pavasva dhārayā yajñeṣu devavītamaḥ	ghṛtam pavasva dhārayā yajñeṣu deva vītamaḥ 
SA_GV01_rv_09_u-697	RV_09.049.03.2{06} asmabhyaṃ vṛṣṭimā pava	asmabhyam vṛṣṭimā pava 
SA_GV01_rv_09_u-698	RV_09.049.04.1{06} sa na ūrje vyavyayaṃ pavitraṃ dhāva dhārayā	sa naḥ ūrje vyavyayam pavitram dhāva dhārayā 
SA_GV01_rv_09_u-699	RV_09.049.04.2{06} devāsaḥ śṛṇavan hi kam	devāsaḥ śṛṇavan hi kam 
SA_GV01_rv_09_u-700	RV_09.049.05.1{06} pavamāno asiṣyadad rakṣāṃsyapajaṅghanat	pavamānaḥ asiṣyadat rakṣāṃsi apajaṅghanat 
SA_GV01_rv_09_u-701	RV_09.049.05.2{06} pratnavad rocayan rucaḥ	pratna vat rocayan rucaḥ 
SA_GV01_rv_09_u-702	RV_09.050.01.1{07} ut te śuṣmāsa īrate sindhorūrmeriva svanaḥ	ud te śuṣmāsaḥ īrate sindhoḥ ūrmeḥ iva svanaḥ 
SA_GV01_rv_09_u-703	RV_09.050.01.2{07} vāṇasya codayā pavim	vāṇasya codaya pavim 
SA_GV01_rv_09_u-704	RV_09.050.02.1{07} prasave ta udīrate tisro vāco makhasyuvaḥ	prasave te udīrate tisraḥ vācaḥ makhasyuvaḥ 
SA_GV01_rv_09_u-705	RV_09.050.02.2{07} yadavya eṣisānavi	yad avye eṣi sānavi 
SA_GV01_rv_09_u-706	RV_09.050.03.1{07} avyo vāre pari priyaṃ hariṃ hinvantyadribhiḥ	avyaḥ vāre pari priyam harim hinvanti adribhiḥ 
SA_GV01_rv_09_u-707	RV_09.050.03.2{07} pavamānammadhuścutam	pavamānam madhuścutam 
SA_GV01_rv_09_u-708	RV_09.050.04.1{07} ā pavasva madintama pavitraṃ dhārayā kave	ā pavasva madintama pavitram dhārayā kave 
SA_GV01_rv_09_u-709	RV_09.050.04.2{07} arkasya yonimāsadam	arkasya yonim āsadam 
SA_GV01_rv_09_u-710	RV_09.050.05.1{07} sa pavasva madintama gobhirañjāno aktubhiḥ	sa pavasva madintama gobhiḥ añjānaḥ aktubhiḥ 
SA_GV01_rv_09_u-711	RV_09.050.05.2{07} indavindrāyapītaye	indo indrāya pītaye 
SA_GV01_rv_09_u-712	RV_09.051.01.1{08} adhvaryo adribhiḥ sutaṃ somaṃ pavitra ā sṛja	adhvaryo adribhiḥ sutam somam pavitre ā sṛja 
SA_GV01_rv_09_u-713	RV_09.051.01.2{08} punīhīndrāya pātave	punīhi indrāya pātave 
SA_GV01_rv_09_u-714	RV_09.051.02.1{08} divaḥ pīyūṣamuttamaṃ somamindrāya vajriṇe	divaḥ pīyūṣam uttamam somam indrāya vajriṇe 
SA_GV01_rv_09_u-715	RV_09.051.02.2{08} sunotā madhumattamam	sunota madhumattamam 
SA_GV01_rv_09_u-716	RV_09.051.03.1{08} tava tya indo andhaso devā madhorvyaśnate	tava tye indo andhasaḥ devāḥ madhoḥ vyaśnate 
SA_GV01_rv_09_u-717	RV_09.051.03.2{08} pavamānasya marutaḥ	pavamānasya marutaḥ 
SA_GV01_rv_09_u-718	RV_09.051.04.1{08} tvaṃ hi soma vardhayan suto madāya bhūrṇaye	tvam hi soma vardhayan sutaḥ madāya bhūrṇaye 
SA_GV01_rv_09_u-719	RV_09.051.04.2{08} vṛṣan stotāramūtaye	vṛṣan stotāram ūtaye 
SA_GV01_rv_09_u-720	RV_09.051.05.1{08} abhyarṣa vicakṣaṇa pavitraṃ dhārayā sutaḥ	abhyarṣa vicakṣaṇa pavitram dhārayā sutaḥ 
SA_GV01_rv_09_u-721	RV_09.051.05.2{08} abhi vājamuta śravaḥ	abhi vājam uta śravaḥ 
SA_GV01_rv_09_u-722	RV_09.052.01.1{09} pari dyukṣaḥ sanadrayirbharad vājaṃ no andhasā	pari dyukṣaḥ sanat rayiḥ bharat vājam naḥ andhasā 
SA_GV01_rv_09_u-723	RV_09.052.01.2{09} suvānoarṣa pavitra ā	suvānā ūarṣa pavitre ā 
SA_GV01_rv_09_u-724	RV_09.052.02.1{09} tava pratnebhiradhvabhiravyo vāre pari priyaḥ	tava pratnebhiḥ adhvabhiḥ avyaḥ vāre pari priyaḥ 
SA_GV01_rv_09_u-725	RV_09.052.02.2{09} sahasradhāro yāt tanā	sahasra dhāraḥ yāt tanā 
SA_GV01_rv_09_u-726	RV_09.052.03.1{09} carurna yastamīṅkhayendo na dānamīṅkhaya	caruḥ na yaḥ tam īṅkhaya indo na dānam īṅkhaya 
SA_GV01_rv_09_u-727	RV_09.052.03.2{09} vadhairvadhasnavīṅkhaya	vadhaiḥ vadhasnavīṅkhaya 
SA_GV01_rv_09_u-728	RV_09.052.04.1{09} ni śuṣmamindaveṣāṃ puruhūta janānām	ni śuṣmam indaveṣām puruhūta janānām 
SA_GV01_rv_09_u-729	RV_09.052.04.2{09} yo asmānādideśati	yaḥ asmān ādideśati 
SA_GV01_rv_09_u-730	RV_09.052.05.1{09} śataṃ na inda ūtibhiḥ sahasraṃ vā śucīnām	śatam naḥ indo ūtibhiḥ sahasram vā śucīnām 
SA_GV01_rv_09_u-731	RV_09.052.05.2{09} pavasva maṃhayadrayiḥ	pavasva maṃhayat rayiḥ 
SA_GV01_rv_09_u-732	RV_09.053.01.1{10} ut te śuṣmāso asthū rakṣo bhindanto adrivaḥ	ud te śuṣmāsaḥ asthuḥ rakṣaḥ bhindantaḥ adrivas 
SA_GV01_rv_09_u-733	RV_09.053.01.2{10} nudasva yāḥ parispṛdhaḥ	nudasva yāḥ parispṛdhaḥ 
SA_GV01_rv_09_u-734	RV_09.053.02.1{10} ayā nijaghnirojasā rathasaṃge dhane hite	ayā nijaghniḥ ojasā ratha saṃge dhane hite 
SA_GV01_rv_09_u-735	RV_09.053.02.2{10} stavā abibhyuṣā hṛdā	stavā a bibhyuṣā hṛdā 
SA_GV01_rv_09_u-736	RV_09.053.03.1{10} asya vratāni nādhṛṣe pavamānasya dūḍhyā	asya vratāni na ādhṛṣe pavamānasya dūḍhyā 
SA_GV01_rv_09_u-737	RV_09.053.03.2{10} ruja yastvāpṛtanyati	ruja yaḥ tvā apṛtanyati 
SA_GV01_rv_09_u-738	RV_09.053.04.1{10} taṃ hinvanti madacyutaṃ hariṃ nadīṣu vājinam	tam hinvanti mada cyutam harim nadīṣu vājinam 
SA_GV01_rv_09_u-739	RV_09.053.04.2{10} indumindrāya matsaram	indum indrāya matsaram 
SA_GV01_rv_09_u-740	RV_09.054.01.1{11} asya pratnāmanu dyutaṃ śukraṃ duduhre ahrayaḥ	asya pratnām anu dyutam śukram duduhre ahrayaḥ 
SA_GV01_rv_09_u-741	RV_09.054.01.2{11} payaḥ sahasrasām ṛṣim	payaḥ sahasra sām ṛṣim 
SA_GV01_rv_09_u-742	RV_09.054.02.1{11} ayaṃ sūrya ivopadṛgayaṃ sarāṃsi dhāvati	ayam sūryaḥ iva upadṛś ayam sarāṃsi dhāvati 
SA_GV01_rv_09_u-743	RV_09.054.02.2{11} sapta pravataā divam	sapta pravataā divam 
SA_GV01_rv_09_u-744	RV_09.054.03.1{11} ayaṃ viśvāni tiṣṭhati punāno bhuvanopari	ayam viśvāni tiṣṭhati punānaḥ bhuvana upari 
SA_GV01_rv_09_u-745	RV_09.054.03.2{11} somo devo nasūryaḥ	somaḥ devaḥ nasūryaḥ 
SA_GV01_rv_09_u-746	RV_09.054.04.1{11} pari ṇo devavītaye vājānarṣasi gomataḥ	pari naḥ deva vītaye vājān ṛṣasi gomataḥ 
SA_GV01_rv_09_u-747	RV_09.054.04.2{11} punāna indavindrayuḥ	punānaḥ indo indrayuḥ 
SA_GV01_rv_09_u-748	RV_09.055.01.1{12} yavaṃ-yavaṃ no andhasā puṣṭam-puṣṭaṃ pari srava	yavam yavam naḥ andhasā puṣṭam puṣṭam pari srava 
SA_GV01_rv_09_u-749	RV_09.055.01.2{12} soma viśvā ca saubhagā	soma viśvā ca saubhagā 
SA_GV01_rv_09_u-750	RV_09.055.02.1{12} īndo yathā tava stavo yathā te jātamandhasaḥ	īndo yathā tava stavaḥ yathā te jātam andhasaḥ 
SA_GV01_rv_09_u-751	RV_09.055.02.2{12} ni barhiṣi priye sadaḥ	ni barhiṣi priye sadaḥ 
SA_GV01_rv_09_u-752	RV_09.055.03.1{12} uta no govidaśvavit pavasva somāndhasā	uta naḥ go vid aśva vid pavasva soma andhasā 
SA_GV01_rv_09_u-753	RV_09.055.03.2{12} makṣūtamebhirahabhiḥ	makṣūtamebhiḥ ahabhiḥ 
SA_GV01_rv_09_u-754	RV_09.055.04.1{12} yo jināti na jīyate hanti śatrumabhītya	yaḥ jināti na jīyate hanti śatrum abhītya 
SA_GV01_rv_09_u-755	RV_09.055.04.2{12} sa pavasva sahasrajit	sa pavasva sahasra jit 
SA_GV01_rv_09_u-756	RV_09.056.01.1{13} pari soma ṛtaṃ bṛhadāśuḥ pavitre arṣati	pari somaḥ ṛtam bṛhat āśuḥ pavitre arṣati 
SA_GV01_rv_09_u-757	RV_09.056.01.2{13} vighnan rakṣāṃsi devayuḥ	vighnan rakṣāṃsi devayuḥ 
SA_GV01_rv_09_u-758	RV_09.056.02.1{13} yat somo vājamarṣati śataṃ dhārā apasyuvaḥ	yat somaḥ vājam arṣati śatam dhārāḥ apasyuvaḥ 
SA_GV01_rv_09_u-759	RV_09.056.02.2{13} indrasyasakhyamāviśan	indrasya sakhyam āviśan 
SA_GV01_rv_09_u-760	RV_09.056.03.1{13} abhi tvā yoṣaṇo daśa jāraṃ na kanyānūṣata	abhi tvā yoṣaṇaḥ daśa jāram na kanyā anūṣata 
SA_GV01_rv_09_u-761	RV_09.056.03.2{13} mṛjyase soma sātaye	mṛjyase soma sātaye 
SA_GV01_rv_09_u-762	RV_09.056.04.1{13} tvamindrāya viṣṇave svādurindo pari srava	tvam indrāya viṣṇave svāduḥ indo pari srava 
SA_GV01_rv_09_u-763	RV_09.056.04.2{13} nṝn stotṝnpāhyaṃhasaḥ	nṝn stotṝn pāhi aṃhasaḥ 
SA_GV01_rv_09_u-764	RV_09.057.01.1{14} pra te dhārā asaścato divo na yanti vṛṣṭayaḥ	pra te dhārāḥ asaścataḥ divaḥ na yanti vṛṣṭayaḥ 
SA_GV01_rv_09_u-765	RV_09.057.01.2{14} achā vājaṃ sahasriṇam	achā vājam sahasriṇam 
SA_GV01_rv_09_u-766	RV_09.057.02.1{14} abhi priyāṇi kāvyā viśvā cakṣāṇo arṣati	abhi priyāṇi kāvyā viśvā cakṣāṇaḥ arṣati 
SA_GV01_rv_09_u-767	RV_09.057.02.2{14} haristuñjāna āyudhā	hariḥ tuñjānaḥ āyudhā 
SA_GV01_rv_09_u-768	RV_09.057.03.1{14} sa marmṛjāna āyubhiribho rājeva suvrataḥ	sa marmṛjānaḥ āyubhiḥ ibhaḥ rājā iva suvrataḥ 
SA_GV01_rv_09_u-769	RV_09.057.03.2{14} śyeno na vaṃsu ṣīdati	śyenaḥ na sīdati 
SA_GV01_rv_09_u-770	RV_09.057.04.1{14} sa no viśvā divo vasūto pṛthivyā adhi	sa naḥ viśvā divaḥ pṛthivyāḥ adhi 
SA_GV01_rv_09_u-771	RV_09.057.04.2{14} punāna indavābhara	punānaḥ indo ābhara 
SA_GV01_rv_09_u-772	RV_09.058.01.1{15} tarat sa mandī dhāvati dhārā sutasyāndhasaḥ	tarat sa mandī dhāvati dhārā sutasya andhasaḥ 
SA_GV01_rv_09_u-773	RV_09.058.01.2{15} tarat sa mandī dhāvati	tarat sa mandī dhāvati 
SA_GV01_rv_09_u-774	RV_09.058.02.1{15} usrā veda vasūnāṃ martasya devyavasaḥ	usrāḥ veda vasūnām martasya devī avasaḥ 
SA_GV01_rv_09_u-775	RV_09.058.02.2{15} tarat sa mandī dhāvati	tarat sa mandī dhāvati 
SA_GV01_rv_09_u-776	RV_09.058.03.1{15} dhvasrayoḥ puruṣantyorā sahasrāṇi dadmahe	dhvasrayoḥ puruṣantyoḥ ā sahasrāṇi dadmahe 
SA_GV01_rv_09_u-777	RV_09.058.03.2{15} tarat sa mandī dhāvati	tarat sa mandī dhāvati 
SA_GV01_rv_09_u-778	RV_09.058.04.1{15} ā yayostriṃśataṃ tanā sahasrāṇi ca dadmahe	ā yayoḥ triṃśatam tanā sahasrāṇi ca dadmahe 
SA_GV01_rv_09_u-779	RV_09.058.04.2{15} tarat samandī dhāvati	tarat samandī dhāvati 
SA_GV01_rv_09_u-780	RV_09.059.01.1{16} pavasva gojidaśvajid viśvajit soma raṇyajit	pavasva go jit aśva jit viśva jit soma raṇya jit 
SA_GV01_rv_09_u-781	RV_09.059.01.2{16} prajāvad ratnamā bhara	prajāvat ratnam ā bhara 
SA_GV01_rv_09_u-782	RV_09.059.02.1{16} pavasvādbhyo adābhyaḥ pavasvauṣadhībhyaḥ	pavasva adbhyaḥ adābhyaḥ pavasva oṣadhībhyaḥ 
SA_GV01_rv_09_u-783	RV_09.059.02.2{16} pavasva dhiṣaṇābhyaḥ	pavasva dhiṣaṇābhyaḥ 
SA_GV01_rv_09_u-784	RV_09.059.03.1{16} tvaṃ soma pavamāno viśvāni duritā tara	tvam soma pavamānaḥ viśvāni duritā tara 
SA_GV01_rv_09_u-785	RV_09.059.03.2{16} kaviḥ sīda ni barhiṣi	kaviḥ sīda ni barhiṣi 
SA_GV01_rv_09_u-786	RV_09.059.04.1{16} pavamāna svarvido jāyamāno 'bhavo mahān	pavamāna svar vidaḥ jāyamānaḥ bhavaḥ mahān 
SA_GV01_rv_09_u-787	RV_09.059.04.2{16} indo viśvānabhīdasi	indo viśvān abhīdasi 
SA_GV01_rv_09_u-788	RV_09.060.01.1{17} pra gāyatreṇa gāyata pavamānaṃ vicarṣaṇim	pra gāyatreṇa gāyata pavamānam vicarṣaṇim 
SA_GV01_rv_09_u-789	RV_09.060.01.2{17} induṃ sahasracakṣasam	indum sahasra cakṣasam 
SA_GV01_rv_09_u-790	RV_09.060.02.1{17} taṃ tvā sahasracakṣasamatho sahasrabharṇasam	tam tvā sahasra cakṣasam atho sahasrabharṇasam 
SA_GV01_rv_09_u-791	RV_09.060.02.2{17} ati vāramapāviṣuḥ	ati vāram apāviṣuḥ 
SA_GV01_rv_09_u-792	RV_09.060.03.1{17} ati vārān pavamāno asiṣyadat kalaśānabhi dhāvati	ati vārān pavamānaḥ asiṣyadat kalaśān abhi dhāvati 
SA_GV01_rv_09_u-793	RV_09.060.03.2{17} indrasya hārdyāviśan	indrasya hārdī āviśan 
SA_GV01_rv_09_u-794	RV_09.060.04.1{17} indrasya soma rādhase śaṃ pavasva vicarṣaṇe	indrasya soma rādhase śam pavasva vicarṣaṇe 
SA_GV01_rv_09_u-795	RV_09.060.04.2{17} prajāvad retaā bhara	prajāvat retaḥ ā bhara 
SA_GV01_rv_09_u-796	RV_09.061.01.1{18} ayā vītī pari srava yasta indo madeṣvā	ayā vītī pari srava yaḥ te indo madeṣvā 
SA_GV01_rv_09_u-797	RV_09.061.01.2{18} avāhan navatīrnava	avāhan navatīḥ nava 
SA_GV01_rv_09_u-798	RV_09.061.02.1{18} puraḥ sadya itthādhiye divodāsāya śambaram	puras sadyas divodāsāya śambaram 
SA_GV01_rv_09_u-799	RV_09.061.02.2{18} adha tyaṃ turvaśaṃ yadum	adha tyam turvaśam yadum 
SA_GV01_rv_09_u-800	RV_09.061.03.1{18} pari ṇo aśvamaśvavid gomadindo hiraṇyavat	pari naḥ aśvam aśva vid gomat indo hiraṇyavat 
SA_GV01_rv_09_u-801	RV_09.061.03.2{18} kṣarā sahasriṇīriṣaḥ	kṣara sahasriṇīḥ iṣaḥ 
SA_GV01_rv_09_u-802	RV_09.061.04.1{18} pavamānasya te vayaṃ pavitramabhyundataḥ	pavamānasya te vayam pavitram abhyundataḥ 
SA_GV01_rv_09_u-803	RV_09.061.04.2{18} sakhitvamā vṛṇīmahe	sakhi tvam ā vṛṇīmahe 
SA_GV01_rv_09_u-804	RV_09.061.05.1{18} ye te pavitramūrmayo 'bhikṣaranti dhārayā	ye te pavitram ūrmayaḥ bhikṣaranti dhārayā 
SA_GV01_rv_09_u-805	RV_09.061.05.2{18} tebhirnaḥ soma mṛḷaya	tebhiḥ naḥ soma mṛḍaya 
SA_GV01_rv_09_u-806	RV_09.061.06.1{19} sa naḥ punāna ā bhara rayiṃ vīravatīmiṣam	sa naḥ punānaḥ ā bhara rayim vīravatīm iṣam 
SA_GV01_rv_09_u-807	RV_09.061.06.2{19} īśānaḥsoma viśvataḥ	īśānaḥsoma viśvatas 
SA_GV01_rv_09_u-808	RV_09.061.07.1{19} etamu tyaṃ daśa kṣipo mṛjanti sindhumātaram	etam u tyam daśa kṣipaḥ mṛjanti sindhu mātaram 
SA_GV01_rv_09_u-809	RV_09.061.07.2{19} samādityebhirakhyata	sam ādityebhiḥ akhyata 
SA_GV01_rv_09_u-810	RV_09.061.08.1{19} samindreṇota vāyunā suta eti pavitra ā	sam indreṇa uta vāyunā sutaḥ eti pavitre ā 
SA_GV01_rv_09_u-811	RV_09.061.08.2{19} saṃ sūryasyaraśmibhiḥ	sam sūryasya raśmibhiḥ 
SA_GV01_rv_09_u-812	RV_09.061.09.1{19} sa no bhagāya vāyave pūṣṇe pavasva madhumān	sa naḥ bhagāya vāyave pūṣṇe pavasva madhumān 
SA_GV01_rv_09_u-813	RV_09.061.09.2{19} cārurmitre varuṇe ca	cārurmitre varuṇe ca 
SA_GV01_rv_09_u-814	RV_09.061.10.1{19} uccā te jātamandhaso divi ṣad bhūmyā dade	uccā te jātam andhasaḥ divi sat bhūmyā dade 
SA_GV01_rv_09_u-815	RV_09.061.10.2{19} ugraṃ śarma mahi śravaḥ	ugram śarma mahi śravaḥ 
SA_GV01_rv_09_u-816	RV_09.061.11.1{20} enā viśvānyarya ā dyumnāni mānuṣāṇām	enā viśvāni aryaḥ ā dyumnāni mānuṣāṇām 
SA_GV01_rv_09_u-817	RV_09.061.11.2{20} siṣāsanto vanāmahe	siṣāsantaḥ vanāmahe 
SA_GV01_rv_09_u-818	RV_09.061.12.1{20} sa na indrāya yajyave varuṇāya marudbhyaḥ	sa naḥ indrāya yajyave varuṇāya marudbhyaḥ 
SA_GV01_rv_09_u-819	RV_09.061.12.2{20} varivovit parisrava	varivaḥ vid parisrava 
SA_GV01_rv_09_u-820	RV_09.061.13.1{20} upo ṣu jātamapturaṃ gobhirbhaṅgaṃ pariṣkṛtam	upa u su jāta mapturam gobhiḥ bhaṅgam pariṣkṛtam 
SA_GV01_rv_09_u-821	RV_09.061.13.2{20} induṃ devā ayāsiṣuḥ	indum devāḥ ayāsiṣuḥ 
SA_GV01_rv_09_u-822	RV_09.061.14.1{20} tamid vardhantu no giro vatsaṃ saṃśiśvarīriva	tam id vardhantu naḥ giraḥ vatsam saṃśiśvarīḥ iva 
SA_GV01_rv_09_u-823	RV_09.061.14.2{20} ya indrasya hṛdaṃsaniḥ	yaḥ indrasya hṛdaṃsaniḥ 
SA_GV01_rv_09_u-824	RV_09.061.15.1{20} arṣā ṇaḥ soma śaṃ gave dhukṣasva pipyuṣīmiṣam	arṣa naḥ soma śam gave dhukṣasva pipyuṣī imiṣam 
SA_GV01_rv_09_u-825	RV_09.061.15.2{20} vardhā samudramukthyam	vardha samudram ukthyam 
SA_GV01_rv_09_u-826	RV_09.061.16.1{21} pavamāno ajījanad divaścitraṃ na tanyatum	pavamānaḥ ajījanat divaḥ citram na tanyatum 
SA_GV01_rv_09_u-827	RV_09.061.16.2{21} jyotirvaiśvānaraṃ bṛhat	jyotiḥ vaiśvānaram bṛhat 
SA_GV01_rv_09_u-828	RV_09.061.17.1{21} pavamānasya te raso mado rājannaduchunaḥ	pavamānasya te rasaḥ madaḥ rājan aduchunaḥ 
SA_GV01_rv_09_u-829	RV_09.061.17.2{21} vi vāramavyamarṣati	vi vāram avyamarṣati 
SA_GV01_rv_09_u-830	RV_09.061.18.1{21} pavamāna rasastava dakṣo vi rājati dyumān	pavamāna rasaḥ tava dakṣaḥ vi rājati dyumān 
SA_GV01_rv_09_u-831	RV_09.061.18.2{21} jyotirviśvaṃ svardṛśe	jyotiḥ viśvam svar dṛśe 
SA_GV01_rv_09_u-832	RV_09.061.19.1{21} yaste mado vareṇyastenā pavasvāndhasā	yaḥ te madaḥ vareṇyaḥ tena pavasva andhasā 
SA_GV01_rv_09_u-833	RV_09.061.19.2{21} devāvīraghaśaṃsahā	          
SA_GV01_rv_09_u-834	RV_09.061.20.1{21} jaghnirvṛtramamitriyaṃ sasnirvājaṃ dive-dive	jaghniḥ vṛtram amitriyam sasniḥ vājam dive dive 
SA_GV01_rv_09_u-835	RV_09.061.20.2{21} goṣā u aśvasā asi	go sāḥ u aśva sāḥ asi 
SA_GV01_rv_09_u-836	RV_09.061.21.1{22} sammiślo aruṣo bhava sūpasthābhirna dhenubhiḥ	sammiślaḥ aruṣaḥ bhava su upasthābhiḥ na dhenubhiḥ 
SA_GV01_rv_09_u-837	RV_09.061.21.2{22} sīdañchyeno na yonimā	sīdan śyenaḥ na yonimā 
SA_GV01_rv_09_u-838	RV_09.061.22.1{22} sa pavasva ya āvithendraṃ vṛtrāya hantave	sa pavasva yaḥ āvitha indram vṛtrāya hantave 
SA_GV01_rv_09_u-839	RV_09.061.22.2{22} vavrivāṃsaṃ mahīrapaḥ	vavrivāṃsam mahīḥ apaḥ 
SA_GV01_rv_09_u-840	RV_09.061.23.1{22} suvīrāso vayaṃ dhanā jayema soma mīḍhvaḥ	su vīrāsaḥ vayam dhanā jayema soma mīḍhvaḥ 
SA_GV01_rv_09_u-841	RV_09.061.23.2{22} punāno vardhano giraḥ	punānaḥ vardhanaḥ giraḥ 
SA_GV01_rv_09_u-842	RV_09.061.24.1{22} tvotāsastavāvasā syāma vanvanta āmuraḥ	tvotāsaḥ tava avasā syāma vanvantaḥ āmuraḥ 
SA_GV01_rv_09_u-843	RV_09.061.24.2{22} soma vrateṣujāgṛhi	soma vrateṣu jāgṛhi 
SA_GV01_rv_09_u-844	RV_09.061.25.1{22} apaghnan pavate mṛdho 'pa somo arāvṇaḥ	apaghnan pavate mṛdhaḥ pa somaḥ arāvṇaḥ 
SA_GV01_rv_09_u-845	RV_09.061.25.2{22} gachannindrasya niṣkṛtam	gacchan indrasya niṣkṛtam 
SA_GV01_rv_09_u-846	RV_09.061.26.1{23} maho no rāya ā bhara pavamāna jahī mṛdhaḥ	mahaḥ naḥ rāyaḥ ā bhara pavamāna jahi mṛdhaḥ 
SA_GV01_rv_09_u-847	RV_09.061.26.2{23} rāsvendo vīravad yaśaḥ	rāsvā indo vīravat yaśaḥ 
SA_GV01_rv_09_u-848	RV_09.061.27.1{23} na tvā śataṃ cana hruto rādho ditsantamā minan	na tvā śatam cana hrutaḥ rādhaḥ ditsantamā minan 
SA_GV01_rv_09_u-849	RV_09.061.27.2{23} yat punāno makhasyase	yat punānaḥ makhasyase 
SA_GV01_rv_09_u-850	RV_09.061.28.1{23} pavasvendo vṛṣā sutaḥ kṛdhī no yaśaso jane	pavasva indo vṛṣā sutaḥ kṛdhī naḥ yaśasaḥ jane 
SA_GV01_rv_09_u-851	RV_09.061.28.2{23} viśvā apadviṣo jahi	viśvāḥ apadviṣaḥ jahi 
SA_GV01_rv_09_u-852	RV_09.061.29.1{23} asya te sakhye vayaṃ tavendo dyumna uttame	asya te sakhye vayam tava indo dyumne uttame 
SA_GV01_rv_09_u-853	RV_09.061.29.2{23} sāsahyāma pṛtanyataḥ	sāsahyāma pṛtanyataḥ 
SA_GV01_rv_09_u-854	RV_09.061.30.1{23} yā te bhīmānyāyudhā tigmāni santi dhūrvaṇe	yā te bhīmāni āyudhā tigmāni santi dhūrvaṇe 
SA_GV01_rv_09_u-855	RV_09.061.30.2{23} rakṣā samasya no nidaḥ	rakṣa samasya naḥ nidaḥ 
SA_GV01_rv_09_u-856	RV_09.062.01.1{24} ete asṛgramindavastiraḥ pavitramāśavaḥ	ete asṛgram indavaḥ tiras pavitram āśavaḥ 
SA_GV01_rv_09_u-857	RV_09.062.01.2{24} viśvānyabhisaubhagā	viśvāni abhisaubhagā 
SA_GV01_rv_09_u-858	RV_09.062.02.1{24} vighnanto duritā puru sugā tokāya vājinaḥ	vighnantaḥ duritā puru sugā tokāya vājinaḥ 
SA_GV01_rv_09_u-859	RV_09.062.02.2{24} tanā kṛṇvanto arvate	tanā kṛṇvantaḥ arvate 
SA_GV01_rv_09_u-860	RV_09.062.03.1{24} kṛṇvanto varivo gave 'bhyarṣanti suṣṭutim	kṛṇvantaḥ varivaḥ gave bhyarṣanti suṣṭutim 
SA_GV01_rv_09_u-861	RV_09.062.03.2{24} iḷāmasmabhyaṃ saṃyatam	iḍām asmabhyam saṃyatam 
SA_GV01_rv_09_u-862	RV_09.062.04.1{24} asāvyaṃśurmadāyāpsu dakṣo giriṣṭhāḥ	asāvi aṃśuḥ madāya apsu dakṣaḥ giriṣṭhāḥ 
SA_GV01_rv_09_u-863	RV_09.062.04.2{24} śyeno na yonimāsadat	śyenaḥ na yonim āsadat 
SA_GV01_rv_09_u-864	RV_09.062.05.1{24} śubhramandho devavātamapsu dhūto nṛbhiḥ sutaḥ	śubhram andhaḥ deva vātam apsu dhūtaḥ nṛbhiḥ sutaḥ 
SA_GV01_rv_09_u-865	RV_09.062.05.2{24} svadanti gāvaḥ payobhiḥ	svadanti gāvaḥ payobhiḥ 
SA_GV01_rv_09_u-866	RV_09.062.06.1{25} ādīmaśvaṃ na hetāro 'śūśubhannamṛtāya	ādīm aśvam na hetāraḥ śūśubhan amṛtāya 
SA_GV01_rv_09_u-867	RV_09.062.06.2{25} madhvo rasaṃ sadhamāde	madhvaḥ rasam sadhamāde 
SA_GV01_rv_09_u-868	RV_09.062.07.1{25} yāste dhārā madhuścuto 'sṛgraminda ūtaye	yāḥ te dhārāḥ madhuścutaḥ sṛgram indo ūtaye 
SA_GV01_rv_09_u-869	RV_09.062.07.2{25} tābhiḥ pavitramāsadaḥ	tābhiḥ pavitram āsadaḥ 
SA_GV01_rv_09_u-870	RV_09.062.08.1{25} so arṣendrāya pītaye tiro romāṇyavyayā	saḥ arṣa indrāya pītaye tiras romāṇi avyayā 
SA_GV01_rv_09_u-871	RV_09.062.08.2{25} sīdan yonā vaneṣvā	sīdan yonā vaneṣvā 
SA_GV01_rv_09_u-872	RV_09.062.09.1{25} tvamindo pari srava svādiṣṭho aṅgirobhyaḥ	tvam indo pari srava svādiṣṭhaḥ aṅgirobhyaḥ 
SA_GV01_rv_09_u-873	RV_09.062.09.2{25} varivovid ghṛtaṃ payaḥ	varivaḥ vid ghṛtam payaḥ 
SA_GV01_rv_09_u-874	RV_09.062.10.1{25} ayaṃ vicarṣaṇirhitaḥ pavamānaḥ sa cetati	ayam vicarṣaṇiḥ hitaḥ pavamānaḥ sa cetati 
SA_GV01_rv_09_u-875	RV_09.062.10.2{25} hinvāna āpyaṃ bṛhat	hinvānaḥ āpyam bṛhat 
SA_GV01_rv_09_u-876	RV_09.062.11.1{26} eṣa vṛṣā vṛṣavrataḥ pavamāno aśastihā	eṣa vṛṣā vṛṣa vrataḥ pavamānaḥ aśasti hā 
SA_GV01_rv_09_u-877	RV_09.062.11.2{26} karad vasūni dāśuṣe	karat vasūni dāśuṣe 
SA_GV01_rv_09_u-878	RV_09.062.12.1{26} ā pavasva sahasriṇaṃ rayiṃ gomantamaśvinam	ā pavasva sahasriṇam rayim gomantam aśvinam 
SA_GV01_rv_09_u-879	RV_09.062.12.2{26} puruścandrampuruspṛham	puru ścandram puruspṛham 
SA_GV01_rv_09_u-880	RV_09.062.13.1{26} eṣa sya pari ṣicyate marmṛjyamāna āyubhiḥ	eṣa sya pari sicyate marmṛjyamānaḥ āyubhiḥ 
SA_GV01_rv_09_u-881	RV_09.062.13.2{26} urugāyaḥ kavikratuḥ	uru gāyaḥ kavi kratuḥ 
SA_GV01_rv_09_u-882	RV_09.062.14.1{26} sahasrotiḥ śatāmagho vimāno rajasaḥ kaviḥ	sahasra ūtiḥ śatāmaghaḥ vimānaḥ rajasaḥ kaviḥ 
SA_GV01_rv_09_u-883	RV_09.062.14.2{26} indrāya pavate madaḥ	indrāya pavate madaḥ 
SA_GV01_rv_09_u-884	RV_09.062.15.1{26} girā jāta iha stuta indurindrāya dhīyate	girā jātaḥ iha stutaḥ induḥ indrāya dhīyate 
SA_GV01_rv_09_u-885	RV_09.062.15.2{26} viryonā vasatāviva	viryonā vasatau iva 
SA_GV01_rv_09_u-886	RV_09.062.16.1{27} pavamānaḥ suto nṛbhiḥ somo vājamivāsarat	pavamānaḥ sutaḥ nṛbhiḥ somaḥ vājam iva asarat 
SA_GV01_rv_09_u-887	RV_09.062.16.2{27} camūṣu śakmanāsadam	camūṣu śakmanā āsadam 
SA_GV01_rv_09_u-888	RV_09.062.17.1{27} taṃ tripṛṣṭhe trivandhure rathe yuñjanti yātave	tam tri pṛṣṭhe tri vandhure rathe yuñjanti yātave 
SA_GV01_rv_09_u-889	RV_09.062.17.2{27} ṛṣīṇāṃ sapta dhītibhiḥ	ṛṣīṇām sapta dhītibhiḥ 
SA_GV01_rv_09_u-890	RV_09.062.18.1{27} taṃ sotāro dhanaspṛtamāśuṃ vājāya yātave	tam sotāraḥ dhana spṛtam āśum vājāya yātave 
SA_GV01_rv_09_u-891	RV_09.062.18.2{27} hariṃ hinota vājinam	harim hinota vājinam 
SA_GV01_rv_09_u-892	RV_09.062.19.1{27} āviśan kalaśaṃ suto viśvā arṣannabhi śriyaḥ	āviśan kalaśam sutaḥ viśvāḥ arṣan abhi śriyaḥ 
SA_GV01_rv_09_u-893	RV_09.062.19.2{27} śūrona goṣu tiṣṭhati	śūraḥ ūna goṣu tiṣṭhati 
SA_GV01_rv_09_u-894	RV_09.062.20.1{27} ā ta indo madāya kaṃ payo duhantyāyavaḥ	ā te indo madāya kam payaḥ duhanti āyavaḥ 
SA_GV01_rv_09_u-895	RV_09.062.20.2{27} devā devebhyo madhu	devāḥ devebhyaḥ madhu 
SA_GV01_rv_09_u-896	RV_09.062.21.1{28} ā naḥ somaṃ pavitra ā sṛjatā madhumattamam	ā naḥ somam pavitre ā sṛjata madhumattamam 
SA_GV01_rv_09_u-897	RV_09.062.21.2{28} devebhyo devaśruttamam	devebhyaḥ deva śruttamam 
SA_GV01_rv_09_u-898	RV_09.062.22.1{28} ete somā asṛkṣata gṛṇānāḥ śravase mahe	ete somāḥ asṛkṣata gṛṇānāḥ śravase mahe 
SA_GV01_rv_09_u-899	RV_09.062.22.2{28} madintamasya dhārayā	madintamasya dhārayā 
SA_GV01_rv_09_u-900	RV_09.062.23.1{28} abhi gavyāni vītaye nṛmṇā punāno arṣasi	abhi gavyāni vītaye nṛmṇā punānaḥ arṣasi 
SA_GV01_rv_09_u-901	RV_09.062.23.2{28} sanadvājaḥ pari srava	sanat vājaḥ pari srava 
SA_GV01_rv_09_u-902	RV_09.062.24.1{28} uta no gomatīriṣo viśvā arṣa pariṣṭubhaḥ	uta naḥ gomatīḥ iṣaḥ viśvāḥ arṣa pariṣṭubhaḥ 
SA_GV01_rv_09_u-903	RV_09.062.24.2{28} gṛṇāno jamadagninā	gṛṇānaḥ jamadagninā 
SA_GV01_rv_09_u-904	RV_09.062.25.1{28} pavasva vāco agriyaḥ soma citrābhirūtibhiḥ	pavasva vācaḥ agriyaḥ soma citrābhiḥ ūtibhiḥ 
SA_GV01_rv_09_u-905	RV_09.062.25.2{28} abhi viśvāni kāvyā	abhi viśvāni kāvyā 
SA_GV01_rv_09_u-906	RV_09.062.26.1{29} tvaṃ samudriyā apo 'griyo vāca īrayan	tvam samudriyāḥ apaḥ griyaḥ vācaḥ īrayan 
SA_GV01_rv_09_u-907	RV_09.062.26.2{29} pavasva viśvamejaya	pavasva viśvamejaya 
SA_GV01_rv_09_u-908	RV_09.062.27.1{29} tubhyemā bhuvanā kave mahimne soma tasthire	tubhya imā bhuvanā kave mahimne soma tasthire 
SA_GV01_rv_09_u-909	RV_09.062.27.2{29} tubhyamarṣantisindhavaḥ	tubhyam arṣanti sindhavaḥ 
SA_GV01_rv_09_u-910	RV_09.062.28.1{29} pra te divo na vṛṣṭayo dhārā yantyasaścataḥ	pra te divaḥ na vṛṣṭayaḥ dhārāḥ yanti asaścataḥ 
SA_GV01_rv_09_u-911	RV_09.062.28.2{29} abhi śukrāmupastiram	abhi śukrām upastiram 
SA_GV01_rv_09_u-912	RV_09.062.29.1{29} indrāyenduṃ punītanograṃ dakṣāya sādhanam	indrāya indum punītana ugram dakṣāya sādhanam 
SA_GV01_rv_09_u-913	RV_09.062.29.2{29} īśānaṃ vītirādhasam	īśānam vīti rādhasam 
SA_GV01_rv_09_u-914	RV_09.062.30.1{29} pavamāna ṛtaḥ kaviḥ somaḥ pavitramāsadat	pavamānaḥ ṛtaḥ kaviḥ somaḥ pavitram āsadat 
SA_GV01_rv_09_u-915	RV_09.062.30.2{29} dadhat stotresuvīryam	dadhat stotresu vīryam 
SA_GV01_rv_09_u-916	RV_09.063.01.1{30} ā pavasva sahasriṇaṃ rayiṃ soma suvīryam	ā pavasva sahasriṇam rayim soma su vīryam 
SA_GV01_rv_09_u-917	RV_09.063.01.2{30} asme śravāṃsidhāraya	asme śravāṃsi dhāraya 
SA_GV01_rv_09_u-918	RV_09.063.02.1{30} iṣamūrjaṃ ca pinvasa indrāya matsarintamaḥ	iṣam ūrjam ca pinvase indrāya matsarintamaḥ 
SA_GV01_rv_09_u-919	RV_09.063.02.2{30} camūṣvā ni ṣīdasi	camūṣva ni sīdasi 
SA_GV01_rv_09_u-920	RV_09.063.03.1{30} suta indrāya viṣṇave somaḥ kalaśe akṣarat	sutaḥ indrāya viṣṇave somaḥ kalaśe akṣarat 
SA_GV01_rv_09_u-921	RV_09.063.03.2{30} madhumānastuvāyave	madhumān astu vāyave 
SA_GV01_rv_09_u-922	RV_09.063.04.1{30} ete asṛgramāśavo 'ti hvarāṃsi babhravaḥ	ete asṛgram āśavaḥ ti hvarāṃsi babhravaḥ 
SA_GV01_rv_09_u-923	RV_09.063.04.2{30} somā ṛtasya dhārayā	somāḥ ṛtasya dhārayā 
SA_GV01_rv_09_u-924	RV_09.063.05.1{30} indraṃ vardhanto apturaḥ kṛṇvanto viśvamāryam	indram vardhantaḥ ap turaḥ kṛṇvantaḥ viśvam āryam 
SA_GV01_rv_09_u-925	RV_09.063.05.2{30} apaghnanto arāvṇaḥ	apaghnantaḥ arāvṇaḥ 
SA_GV01_rv_09_u-926	RV_09.063.06.1{31} sutā anu svamā rajo 'bhyarṣanti babhravaḥ	sutāḥ anu svamā rajaḥ bhyarṣanti babhravaḥ 
SA_GV01_rv_09_u-927	RV_09.063.06.2{31} indraṃ gachanta indavaḥ	indram gacchantaḥ indavaḥ 
SA_GV01_rv_09_u-928	RV_09.063.07.1{31} ayā pavasva dhārayā yayā sūryamarocayaḥ	ayā pavasva dhārayā yayā sūryam arocayaḥ 
SA_GV01_rv_09_u-929	RV_09.063.07.2{31} hinvāno mānuṣīrapaḥ	hinvānaḥ mānuṣīḥ apaḥ 
SA_GV01_rv_09_u-930	RV_09.063.08.1{31} ayukta sūra etaśaṃ pavamāno manāvadhi	ayukta sūraḥ etaśam pavamānaḥ manau adhi 
SA_GV01_rv_09_u-931	RV_09.063.08.2{31} antarikṣeṇa yātave	antarikṣeṇa yātave 
SA_GV01_rv_09_u-932	RV_09.063.09.1{31} uta tyā harito daśa sūro ayukta yātave	uta tyāḥ haritaḥ daśa sūraḥ ayukta yātave 
SA_GV01_rv_09_u-933	RV_09.063.09.2{31} indurindra itibruvan	induḥ indraḥ iti bruvan 
SA_GV01_rv_09_u-934	RV_09.063.10.1{31} parīto vāyave sutaṃ gira indrāya matsaram	parītaḥ vāyave sutam giraḥ indrāya matsaram 
SA_GV01_rv_09_u-935	RV_09.063.10.2{31} avyo vāreṣusiñcata	avyaḥ vāreṣu siñcata 
SA_GV01_rv_09_u-936	RV_09.063.11.1{32} pavamāna vidā rayimasmabhyaṃ soma duṣṭaram	pavamāna vida rayim asmabhyam soma duṣṭaram 
SA_GV01_rv_09_u-937	RV_09.063.11.2{32} yo dūṇāśo vanuṣyatā	yaḥ dūṇāśaḥ vanuṣyatā 
SA_GV01_rv_09_u-938	RV_09.063.12.1{32} abhyarṣa sahasriṇaṃ rayiṃ gomantamaśvinam	abhyarṣa sahasriṇam rayim gomantam aśvinam 
SA_GV01_rv_09_u-939	RV_09.063.12.2{32} abhi vājamuta śravaḥ	abhi vājam uta śravaḥ 
SA_GV01_rv_09_u-940	RV_09.063.13.1{32} somo devo na sūryo 'dribhiḥ pavate sutaḥ	somaḥ devaḥ na sūryaḥ dribhiḥ pavate sutaḥ 
SA_GV01_rv_09_u-941	RV_09.063.13.2{32} dadhānaḥ kalaśe rasam	dadhānaḥ kalaśe rasam 
SA_GV01_rv_09_u-942	RV_09.063.14.1{32} ete dhāmānyāryā śukrā ṛtasya dhārayā	ete dhāmāni āryā śukrāḥ ṛtasya dhārayā 
SA_GV01_rv_09_u-943	RV_09.063.14.2{32} vājaṃ gomantamakṣaran	vājam gomantam akṣaran 
SA_GV01_rv_09_u-944	RV_09.063.15.1{32} sutā indrāya vajriṇe somāso dadhyāśiraḥ	sutāḥ indrāya vajriṇe somāsaḥ dadhi āśiraḥ 
SA_GV01_rv_09_u-945	RV_09.063.15.2{32} pavitramatyakṣaran	pavitram atyakṣaran 
SA_GV01_rv_09_u-946	RV_09.063.16.1{33} pra soma madhumattamo rāye arṣa pavitra ā	pra soma madhumattamaḥ rāye arṣa pavitre ā 
SA_GV01_rv_09_u-947	RV_09.063.16.2{33} mado yo devavītamaḥ	madaḥ yaḥ deva vītamaḥ 
SA_GV01_rv_09_u-948	RV_09.063.17.1{33} tamī mṛjantyāyavo hariṃ nadīṣu vājinam	tamī mṛjanti āyavaḥ harim nadīṣu vājinam 
SA_GV01_rv_09_u-949	RV_09.063.17.2{33} indumindrāyamatsaram	indum indra aya matsaram 
SA_GV01_rv_09_u-950	RV_09.063.18.1{33} ā pavasva hiraṇyavadaśvāvat soma vīravat	ā pavasva hiraṇyavat aśvāvat soma vīravat 
SA_GV01_rv_09_u-951	RV_09.063.18.2{33} vājaṃ gomantamā bhara	vājam gomantam ā bhara 
SA_GV01_rv_09_u-952	RV_09.063.19.1{33} pari vāje na vājayumavyo vāreṣu siñcata	pari vāje na vājayumavyaḥ vāreṣu siñcata 
SA_GV01_rv_09_u-953	RV_09.063.19.2{33} indrāya madhumattamam	indrāya madhumattamam 
SA_GV01_rv_09_u-954	RV_09.063.20.1{33} kaviṃ mṛjanti marjyaṃ dhībhirviprā avasyavaḥ	kavim mṛjanti marjyam dhībhiḥ viprāḥ avasyavaḥ 
SA_GV01_rv_09_u-955	RV_09.063.20.2{33} vṛṣā kanikradarṣati	vṛṣā kanikradarṣati 
SA_GV01_rv_09_u-956	RV_09.063.21.1{34} vṛṣaṇaṃ dhībhirapturaṃ somam ṛtasya dhārayā	vṛṣaṇam dhībhiḥ apturam somam ṛtasya dhārayā 
SA_GV01_rv_09_u-957	RV_09.063.21.2{34} matī viprāḥ samasvaran	matī viprāḥ samasvaran 
SA_GV01_rv_09_u-958	RV_09.063.22.1{34} pavasva devāyuṣagindraṃ gachatu te madaḥ	pavasva deva āyuṣak indram gacchatu te madaḥ 
SA_GV01_rv_09_u-959	RV_09.063.22.2{34} vāyumā roha dharmaṇā	vāyum ā roha dharmaṇā 
SA_GV01_rv_09_u-960	RV_09.063.23.1{34} pavamāna ni tośase rayiṃ soma śravāyyam	pavamāna ni tośase rayim soma śravāyyam 
SA_GV01_rv_09_u-961	RV_09.063.23.2{34} priyaḥ samudramā viśa	priyaḥ samudramāḥ viśa 
SA_GV01_rv_09_u-962	RV_09.063.24.1{34} apaghnan pavase mṛdhaḥ kratuvit soma matsaraḥ	apaghnan pavase mṛdhaḥ kratu vid soma matsaraḥ 
SA_GV01_rv_09_u-963	RV_09.063.24.2{34} nudasvādevayuṃ janam	nudasva adevayum janam 
SA_GV01_rv_09_u-964	RV_09.063.25.1{34} pavamānā asṛkṣata somāḥ śukrāsa indavaḥ	pavamānāḥ asṛkṣata somāḥ śukrāsaḥ indavaḥ 
SA_GV01_rv_09_u-965	RV_09.063.25.2{34} abhi viśvānikāvyā	abhi viśvā anikāvyā 
SA_GV01_rv_09_u-966	RV_09.063.26.1{35} pavamānāsa āśavaḥ śubhrā asṛgramindavaḥ	pavamānāsaḥ āśavaḥ śubhrāḥ asṛgram indavaḥ 
SA_GV01_rv_09_u-967	RV_09.063.26.2{35} ghnanto viśvā apa dviṣaḥ	ghnantaḥ viśvāḥ apa dviṣaḥ 
SA_GV01_rv_09_u-968	RV_09.063.27.1{35} pavamanā divas paryantarikṣādasṛkṣata	pavamanāḥ divaḥ pari antarikṣāt asṛkṣata 
SA_GV01_rv_09_u-969	RV_09.063.27.2{35} pṛthivyā adhi sānavi	pṛthivyāḥ adhi sānavi 
SA_GV01_rv_09_u-970	RV_09.063.28.1{35} punānaḥ soma dhārayendo viśvā apa sridhaḥ	punānaḥ soma dhāraya indo viśvāḥ apa sridhaḥ 
SA_GV01_rv_09_u-971	RV_09.063.28.2{35} jahi rakṣāṃsi sukrato	jahi rakṣāṃsi su krato 
SA_GV01_rv_09_u-972	RV_09.063.29.1{35} apaghnan soma rakṣaso 'bhyarṣa kanikradat	apaghnan soma rakṣasaḥ bhyarṣa kanikradat 
SA_GV01_rv_09_u-973	RV_09.063.29.2{35} dyumantaṃ śuṣmamuttamam	dyumantam śuṣmam uttamam 
SA_GV01_rv_09_u-974	RV_09.063.30.1{35} asme vasūni dhāraya soma divyāni pārthivā	asme vasūni dhāraya soma divyāni pārthivā 
SA_GV01_rv_09_u-975	RV_09.063.30.2{35} indo viśvānivāryā	indo viśvā anivāryā 
SA_GV01_rv_09_u-976	RV_09.064.01.1{36} vṛṣā soma dyumānasi vṛṣā deva vṛṣavrataḥ	vṛṣā soma dyumān asi vṛṣā deva vṛṣa vrataḥ 
SA_GV01_rv_09_u-977	RV_09.064.01.2{36} vṛṣā dharmāṇi dadhiṣe	vṛṣā dharmāṇi dadhiṣe 
SA_GV01_rv_09_u-978	RV_09.064.02.1{36} vṛṣṇaste vṛṣṇyaṃ śavo vṛṣā vanaṃ vṛṣā madaḥ	vṛṣṇaḥ te vṛṣṇyam śavaḥ vṛṣā vanam vṛṣā madaḥ 
SA_GV01_rv_09_u-979	RV_09.064.02.2{36} satyaṃ vṛṣan vṛṣedasi	satyam vṛṣan vṛṣā idasi 
SA_GV01_rv_09_u-980	RV_09.064.03.1{36} aśvo na cakrado vṛṣā saṃ gā indo samarvataḥ	aśvaḥ na cakradaḥ vṛṣā sam gāḥ indo samarvataḥ 
SA_GV01_rv_09_u-981	RV_09.064.03.2{36} vi no rāye duro vṛdhi	vi naḥ rāye duraḥ vṛdhi 
SA_GV01_rv_09_u-982	RV_09.064.04.1{36} asṛkṣata pra vājino gavyā somāso aśvayā	asṛkṣata pra vājinaḥ gavyā somāsaḥ aśvayā 
SA_GV01_rv_09_u-983	RV_09.064.04.2{36} śukrāso vīrayāśavaḥ	śukrāsaḥ vīrayā āśavaḥ 
SA_GV01_rv_09_u-984	RV_09.064.05.1{36} śumbhamānā ṛtāyubhirmṛjyamānā gabhastyoḥ	śumbhamānāḥ ṛtāyubhiḥ mṛjyamānāḥ gabhastyoḥ 
SA_GV01_rv_09_u-985	RV_09.064.05.2{36} pavante vāreavyaye	pavante vāre avyaye 
SA_GV01_rv_09_u-986	RV_09.064.06.1{37} te viśvā dāśuṣe vasu somā divyāni pārthivā	te viśvā dāśuṣe vasu somāḥ divyāni pārthivā 
SA_GV01_rv_09_u-987	RV_09.064.06.2{37} pavantāmāntarikṣyā	pavantām āntarikṣyā 
SA_GV01_rv_09_u-988	RV_09.064.07.1{37} pavamānasya viśvavit pra te sargā asṛkṣata	pavamānasya viśva vid pra te sargāḥ asṛkṣata 
SA_GV01_rv_09_u-989	RV_09.064.07.2{37} sūryasyeva na raśmayaḥ	sūryasya iva na raśmayaḥ 
SA_GV01_rv_09_u-990	RV_09.064.08.1{37} ketuṃ kṛṇvan divas pari viśvā rūpābhyarṣasi	ketum kṛṇvan divaḥ pari viśvā rūpā abhyarṣasi 
SA_GV01_rv_09_u-991	RV_09.064.08.2{37} samudraḥ soma pinvase	samudraḥ soma pinvase 
SA_GV01_rv_09_u-992	RV_09.064.09.1{37} hinvāno vācamiṣyasi pavamāna vidharmaṇi	hinvānaḥ vācam iṣyasi pavamāna vidharmaṇi 
SA_GV01_rv_09_u-993	RV_09.064.09.2{37} akrān devo nasūryaḥ	akrān devaḥ nasūryaḥ 
SA_GV01_rv_09_u-994	RV_09.064.10.1{37} induḥ paviṣṭa cetanaḥ priyaḥ kavīnāṃ matī	induḥ paviṣṭa cetanaḥ priyaḥ kavīnām matī 
SA_GV01_rv_09_u-995	RV_09.064.10.2{37} sṛjadaśvaṃ rathīriva	sṛjat aśvam rathīḥ iva 
SA_GV01_rv_09_u-996	RV_09.064.11.1{38} ūrmiryaste pavitra ā devāvīḥ paryakṣarat	ūrmiḥ yaḥ te pavitre ā devāvīḥ paryakṣarat 
SA_GV01_rv_09_u-997	RV_09.064.11.2{38} sīdannṛtasya yonimā	sīdan ṛtasya yonimā 
SA_GV01_rv_09_u-998	RV_09.064.12.1{38} sa no arṣa pavitra ā mado yo devavītamaḥ	sa naḥ arṣa pavitre ā madaḥ yaḥ deva vītamaḥ 
SA_GV01_rv_09_u-999	RV_09.064.12.2{38} indavindrāyapītaye	indo indrāya pītaye 
SA_GV01_rv_09_u-1000	RV_09.064.13.1{38} iṣe pavasva dhārayā mṛjyamāno manīṣibhiḥ	iṣe pavasva dhārayā mṛjyamānaḥ manīṣibhiḥ 
SA_GV01_rv_09_u-1001	RV_09.064.13.2{38} indo rucābhigā ihi	indoḥ rucā abhigāḥ ihi 
SA_GV01_rv_09_u-1002	RV_09.064.14.1{38} punāno varivas kṛdhyūrjaṃ janāya girvaṇaḥ	punānaḥ varivaḥ kṛdhī ūrjam janāya girvaṇaḥ 
SA_GV01_rv_09_u-1003	RV_09.064.14.2{38} hare sṛjānaāśiram	hare sṛjāna āśiram 
SA_GV01_rv_09_u-1004	RV_09.064.15.1{38} punāno devavītaya indrasya yāhi niṣkṛtam	punānaḥ deva vītaye indrasya yāhi niṣkṛtam 
SA_GV01_rv_09_u-1005	RV_09.064.15.2{38} dyutāno vājibhiryataḥ	dyutānaḥ vājibhiḥ yataḥ 
SA_GV01_rv_09_u-1006	RV_09.064.16.1{39} pra hinvānāsa indavo 'chā samudramāśavaḥ	pra hinvānāsaḥ indavaḥ cha samudram āśavaḥ 
SA_GV01_rv_09_u-1007	RV_09.064.16.2{39} dhiyā jūtā asṛkṣata	dhiyā jūtāḥ asṛkṣata 
SA_GV01_rv_09_u-1008	RV_09.064.17.1{39} marmṛjānāsa āyavo vṛthā samudramindavaḥ	marmṛjānāsaḥ āyavaḥ vṛthā samudram indavaḥ 
SA_GV01_rv_09_u-1009	RV_09.064.17.2{39} agmannṛtasya yonimā	agman ṛtasya yonimā 
SA_GV01_rv_09_u-1010	RV_09.064.18.1{39} pari ṇo yāhyasmayurviśvā vasūnyojasā	pari naḥ yāhi asmayuḥ viśvā vasūn yojasā 
SA_GV01_rv_09_u-1011	RV_09.064.18.2{39} pāhi naḥ śarma vīravat	pāhi naḥ śarma vīravat 
SA_GV01_rv_09_u-1012	RV_09.064.19.1{39} mimāti vahniretaśaḥ padaṃ yujāna ṛkvabhiḥ	mimāti vahniḥ etaśaḥ padam yujānaḥ ṛkvabhiḥ 
SA_GV01_rv_09_u-1013	RV_09.064.19.2{39} pra yat samudra āhitaḥ	pra yat samudre āhitaḥ 
SA_GV01_rv_09_u-1014	RV_09.064.20.1{39} ā yad yoniṃ hiraṇyayamāśur{ṛ}tasya sīdati	ā yat yonim hiraṇyayam āśuḥ ṛtasya sīdati 
SA_GV01_rv_09_u-1015	RV_09.064.20.2{39} jahātyapracetasaḥ	jahāti apracetasaḥ 
SA_GV01_rv_09_u-1016	RV_09.064.21.1{40} abhi venā anūṣateyakṣanti pracetasaḥ	abhi venāḥ anūṣata iyakṣanti pracetasaḥ 
SA_GV01_rv_09_u-1017	RV_09.064.21.2{40} majjantyavicetasaḥ	majjanti avicetasaḥ 
SA_GV01_rv_09_u-1018	RV_09.064.22.1{40} indrāyendo marutvate pavasva madhumattamaḥ	indrāya indo marutvate pavasva madhumattamaḥ 
SA_GV01_rv_09_u-1019	RV_09.064.22.2{40} ṛtasya yonimāsadam	ṛtasya yonim āsadam 
SA_GV01_rv_09_u-1020	RV_09.064.23.1{40} taṃ tvā viprā vacovidaḥ pariṣ kṛṇvanti vedhasaḥ	tam tvā viprāḥ vacaḥ vidaḥ pariḥ kṛṇvanti vedhasaḥ 
SA_GV01_rv_09_u-1021	RV_09.064.23.2{40} saṃ tvā mṛjantyāyavaḥ	sam tvā mṛjanti āyavaḥ 
SA_GV01_rv_09_u-1022	RV_09.064.24.1{40} rasaṃ te mitro aryamā pibanti varunaḥ kave	rasam te mitraḥ aryamā pibanti varunaḥ kave 
SA_GV01_rv_09_u-1023	RV_09.064.24.2{40} pavamānasya marutaḥ	pavamānasya marutaḥ 
SA_GV01_rv_09_u-1024	RV_09.064.25.1{40} tvaṃ soma vipaścitaṃ punāno vācamiṣyasi	tvam soma vipaścitam punānaḥ vācam iṣyasi 
SA_GV01_rv_09_u-1025	RV_09.064.25.2{40} indo sahasrabharṇasam	indo sahasrabharṇasam 
SA_GV01_rv_09_u-1026	RV_09.064.26.1{41} uto sahasrabharṇasaṃ vācaṃ soma makhasyuvam	uta u sahasrabharṇasam vācam soma makhasyuvam 
SA_GV01_rv_09_u-1027	RV_09.064.26.2{41} punāna indavā bhara	punānaḥ indavā bhara 
SA_GV01_rv_09_u-1028	RV_09.064.27.1{41} punāna indaveṣāṃ puruhūta janānām	punānaḥ indava eṣām puruhūta janānām 
SA_GV01_rv_09_u-1029	RV_09.064.27.2{41} priyaḥ samudramā viśa	priyaḥ samudramāḥ viśa 
SA_GV01_rv_09_u-1030	RV_09.064.28.1{41} davidyutatyā rucā pariṣṭobhantyā kṛpā	davidyutatyā rucā pariṣṭobhantyā kṛpā 
SA_GV01_rv_09_u-1031	RV_09.064.28.2{41} somāḥ śukrā gavāśiraḥ	somāḥ śukrāḥ gavāśiraḥ 
SA_GV01_rv_09_u-1032	RV_09.064.29.1{41} hinvāno hetṛbhiryata ā vājaṃ vājyakramīt	hinvānaḥ hetṛbhiḥ yataḥ ā vājam vājī akramīt 
SA_GV01_rv_09_u-1033	RV_09.064.29.2{41} sīdanto vanuṣo yathā	sīdantaḥ vanuṣaḥ yathā 
SA_GV01_rv_09_u-1034	RV_09.064.30.1{41} ṛdhak soma svastaye saṃjagmāno divaḥ kaviḥ	ṛdhak soma svastaye saṃjagmānaḥ divaḥ kaviḥ 
SA_GV01_rv_09_u-1035	RV_09.064.30.2{41} pavasva sūryodṛśe	pavasva sūrya udṛśe 
SA_GV01_rv_09_u-1036	RV_09.065.01.1{01} hinvanti sūramusrayaḥ svasāro jāmayas patim	hinvanti sūra musrayaḥ svasāraḥ jāmayaḥ patim 
SA_GV01_rv_09_u-1037	RV_09.065.01.2{01} mahāminduṃ mahīyuvaḥ	mahām indum mahīyuvaḥ 
SA_GV01_rv_09_u-1038	RV_09.065.02.1{01} pavamāna rucā-rucā devo devebhyas pari	pavamāna rucā a rucā devaḥ devebhyaḥ pari 
SA_GV01_rv_09_u-1039	RV_09.065.02.2{01} viśvā vasūnyāviśa	viśvā vasūni āviśa 
SA_GV01_rv_09_u-1040	RV_09.065.03.1{01} ā pavamāna suṣṭutiṃ vṛṣṭiṃ devebhyo duvaḥ	ā pavamāna suṣṭutim vṛṣṭim devebhyaḥ duvaḥ 
SA_GV01_rv_09_u-1041	RV_09.065.03.2{01} iṣe pavasva saṃyatam	iṣe pavasva saṃyatam 
SA_GV01_rv_09_u-1042	RV_09.065.04.1{01} vṛṣā hyasi bhānunā dyumantaṃ tvā havāmahe	vṛṣā hi asi bhānunā dyumantam tvā havāmahe 
SA_GV01_rv_09_u-1043	RV_09.065.04.2{01} pavamāna svādhyaḥ	pavamāna svādhyaḥ 
SA_GV01_rv_09_u-1044	RV_09.065.05.1{01} ā pavasva suvīryaṃ mandamānaḥ svāyudha	ā pavasva su vīryam mandamānaḥ su āyudha 
SA_GV01_rv_09_u-1045	RV_09.065.05.2{01} iho ṣvindavā gahi	iha u su indavā gahi 
SA_GV01_rv_09_u-1046	RV_09.065.06.1{02} yadadbhiḥ pariṣicyase mṛjyamāno gabhastyoḥ	yat adbhiḥ pariṣicyase mṛjyamānaḥ gabhastyoḥ 
SA_GV01_rv_09_u-1047	RV_09.065.06.2{02} druṇā sadhasthamaśnuṣe	druṇā sadhastham aśnuṣe 
SA_GV01_rv_09_u-1048	RV_09.065.07.1{02} pra somāya vyaśvavat pavamānāya gāyata	pra somāya vyaśva vat pavamānāya gāyata 
SA_GV01_rv_09_u-1049	RV_09.065.07.2{02} mahe sahasracakṣase	mahe sahasra cakṣase 
SA_GV01_rv_09_u-1050	RV_09.065.08.1{02} yasya varṇaṃ madhuścutaṃ hariṃ hinvantyadribhiḥ	yasya varṇam madhuścutam harim hinvanti adribhiḥ 
SA_GV01_rv_09_u-1051	RV_09.065.08.2{02} indumindrāya pītaye	indum indrāya pītaye 
SA_GV01_rv_09_u-1052	RV_09.065.09.1{02} tasya te vājino vayaṃ viśvā dhanāni jigyuṣaḥ	tasya te vājinaḥ vayam viśvā dhanāni jigyuṣaḥ 
SA_GV01_rv_09_u-1053	RV_09.065.09.2{02} sakhitvamā vṛṇīmahe	sakhi tvam ā vṛṇīmahe 
SA_GV01_rv_09_u-1054	RV_09.065.10.1{02} vṛṣā pavasva dhārayā marutvate ca matsaraḥ	vṛṣā pavasva dhārayā marutvate ca matsaraḥ 
SA_GV01_rv_09_u-1055	RV_09.065.10.2{02} viśvā dadhāna ojasā	viśvā dadhānaḥ ojasā 
SA_GV01_rv_09_u-1056	RV_09.065.11.1{03} taṃ tvā dhartāramoṇyoḥ pavamāna svardṛśam	tam tvā dhartāram oṇyoḥ pavamāna svar dṛśam 
SA_GV01_rv_09_u-1057	RV_09.065.11.2{03} hinve vājeṣu vājinam	hinve vājeṣu vājinam 
SA_GV01_rv_09_u-1058	RV_09.065.12.1{03} ayā citto vipānayā hariḥ pavasva dhārayā	ayā cittaḥ vipānayā hariḥ pavasva dhārayā 
SA_GV01_rv_09_u-1059	RV_09.065.12.2{03} yujaṃ vājeṣu codaya	yujam vājeṣu codaya 
SA_GV01_rv_09_u-1060	RV_09.065.13.1{03} ā na indo mahīmiṣaṃ pavasva viśvadarśataḥ	ā naḥ indo mahīmiṣam pavasva viśva darśataḥ 
SA_GV01_rv_09_u-1061	RV_09.065.13.2{03} asmabhyaṃ soma gātuvit	asmabhyam soma gātu vid 
SA_GV01_rv_09_u-1062	RV_09.065.14.1{03} ā kalaśā anūṣatendo dhārābhirojasā	ā kalaśāḥ anūṣata indo dhārābhiḥ ojasā 
SA_GV01_rv_09_u-1063	RV_09.065.14.2{03} endrasya pītayeviśa	ā indrasya pītaye viśa 
SA_GV01_rv_09_u-1064	RV_09.065.15.1{03} yasya te madyaṃ rasaṃ tīvraṃ duhantyadribhiḥ	yasya te madyam rasam tīvram duhanti adribhiḥ 
SA_GV01_rv_09_u-1065	RV_09.065.15.2{03} sa pavasvābhimātihā	sa pavasva abhimāti hā 
SA_GV01_rv_09_u-1066	RV_09.065.16.1{04} rājā medhābhirīyate pavamāno manāvadhi	rājā medhābhiḥ īyate pavamānaḥ manau adhi 
SA_GV01_rv_09_u-1067	RV_09.065.16.2{04} antarikṣeṇa yātave	antarikṣeṇa yātave 
SA_GV01_rv_09_u-1068	RV_09.065.17.1{04} ā na indo śatagvinaṃ gavāṃ poṣaṃ svaśvyam	ā naḥ indo śatagvinam gavām poṣam su aśvyam 
SA_GV01_rv_09_u-1069	RV_09.065.17.2{04} vahā bhagattimūtaye	vaha bhagattim ūtaye 
SA_GV01_rv_09_u-1070	RV_09.065.18.1{04} ā naḥ soma saho juvo rūpaṃ na varcase bhara	ā naḥ soma sahaḥ juvaḥ rūpam na varcase bhara 
SA_GV01_rv_09_u-1071	RV_09.065.18.2{04} suṣvāṇo devavītaye	suṣvāṇaḥ deva vītaye 
SA_GV01_rv_09_u-1072	RV_09.065.19.1{04} arṣā soma dyumattamo 'bhi droṇāni roruvat	arṣa soma dyumattamaḥ bhi droṇāni roruvat 
SA_GV01_rv_09_u-1073	RV_09.065.19.2{04} sīdañchyenona yonimā	sīdan śyenā ūna yonimā 
SA_GV01_rv_09_u-1074	RV_09.065.20.1{04} apsā indrāya vāyave varuṇāya marudbhyaḥ	ap sāḥ indrāya vāyave varuṇāya marudbhyaḥ 
SA_GV01_rv_09_u-1075	RV_09.065.20.2{04} somo arṣati viṣṇave	somaḥ arṣati viṣṇave 
SA_GV01_rv_09_u-1076	RV_09.065.21.1{05} iṣaṃ tokāya no dadhadasmabhyaṃ soma viśvataḥ	iṣam tokāya naḥ dadhat asmabhyam soma viśvatas 
SA_GV01_rv_09_u-1077	RV_09.065.21.2{05} ā pavasvasahasriṇam	ā pavasva asahasriṇam 
SA_GV01_rv_09_u-1078	RV_09.065.22.1{05} ye somāsaḥ parāvati ye arvāvati sunvire	ye somāsaḥ parāvati ye arvāvati sunvire 
SA_GV01_rv_09_u-1079	RV_09.065.22.2{05} ye vādaḥ śaryaṇāvati	ye vā adaḥ śaryaṇāvati 
SA_GV01_rv_09_u-1080	RV_09.065.23.1{05} ya ārjīkeṣu kṛtvasu ye madhye pastyānām	yaḥ ārjīkeṣu kṛtvasu ye madhye pastyānām 
SA_GV01_rv_09_u-1081	RV_09.065.23.2{05} ye vā janeṣupañcasu	ye vā janeṣu pañcasu 
SA_GV01_rv_09_u-1082	RV_09.065.24.1{05} te no vṛṣṭiṃ divas pari pavantāmā suvīryam	te naḥ vṛṣṭim divaḥ pari pavantāma su vīryam 
SA_GV01_rv_09_u-1083	RV_09.065.24.2{05} suvānā devāsa indavaḥ	suvānāḥ devāsaḥ indavaḥ 
SA_GV01_rv_09_u-1084	RV_09.065.25.1{05} pavate haryato harirgṛṇāno jamadagninā	pavate haryataḥ hariḥ gṛṇānaḥ jamadagninā 
SA_GV01_rv_09_u-1085	RV_09.065.25.2{05} hinvāno goradhitvaci	hinvānaḥ goḥ adhi tvaci 
SA_GV01_rv_09_u-1086	RV_09.065.26.1{06} pra śukrāso vayojuvo hinvānāso na saptayaḥ	pra śukrāsaḥ vayaḥ juvaḥ hinvānāsaḥ na saptayaḥ 
SA_GV01_rv_09_u-1087	RV_09.065.26.2{06} śrīṇānāapsu mṛñjata	śrīṇānā apsu mṛñjata 
SA_GV01_rv_09_u-1088	RV_09.065.27.1{06} taṃ tvā suteṣvābhuvo hinvire devatātaye	tam tvā suteṣu ābhuvaḥ hinvire devatātaye 
SA_GV01_rv_09_u-1089	RV_09.065.27.2{06} sa pavasvānayā rucā	sa pavasva anayā rucā 
SA_GV01_rv_09_u-1090	RV_09.065.28.1{06} ā te dakṣaṃ mayobhuvaṃ vahnimadyā vṛṇīmahe	ā te dakṣam mayobhuvam vahnim adya vṛṇīmahe 
SA_GV01_rv_09_u-1091	RV_09.065.28.2{06} pāntamāpuruspṛham	pāntamā puruspṛham 
SA_GV01_rv_09_u-1092	RV_09.065.29.1{06} ā mandramā vareṇyamā vipramā manīṣiṇam	ā mandramāḥ vareṇyamāḥ vipramāḥ manīṣiṇam 
SA_GV01_rv_09_u-1093	RV_09.065.29.2{06} pāntamā puruspṛham	pāntamā puruspṛham 
SA_GV01_rv_09_u-1094	RV_09.065.30.1{06} ā rayimā sucetunamā sukrato tanūṣvā	ā rayimā sucetunamā su krato tanūṣva 
SA_GV01_rv_09_u-1095	RV_09.065.30.2{06} pāntamā puruspṛham	pāntamā puruspṛham 
SA_GV01_rv_09_u-1096	RV_09.066.01.1{07} pavasva viśvacarṣaṇe 'bhi viśvāni kāvyā	pavasva viśvacarṣaṇe bhi viśvāni kāvyā 
SA_GV01_rv_09_u-1097	RV_09.066.01.2{07} sakhā sakhibhya īḍyaḥ	sakhā sakhibhyaḥ īḍyaḥ 
SA_GV01_rv_09_u-1098	RV_09.066.02.1{07} tābhyāṃ viśvasya rājasi ye pavamāna dhāmanī	tābhyām viśvasya rājasi ye pavamāna dhāmanī 
SA_GV01_rv_09_u-1099	RV_09.066.02.2{07} pratīcī soma tasthatuḥ	pratīcī soma tasthatuḥ 
SA_GV01_rv_09_u-1100	RV_09.066.03.1{07} pari dhāmāni yāni te tvaṃ somāsi viśvataḥ pavamāna ṛtubhiḥ kave	pari dhāmāni yāni te tvam soma asi viśvatas pavamānaḥ ṛtubhiḥ kave 
SA_GV01_rv_09_u-1101	RV_09.066.04.1{07} pavasva janayanniṣo 'bhi viśvāni vāryā	pavasva janayan iṣaḥ bhi viśvāni vāryā 
SA_GV01_rv_09_u-1102	RV_09.066.04.2{07} sakhā sakhibhya ūtaye	sakhā sakhibhyaḥ ūtaye 
SA_GV01_rv_09_u-1103	RV_09.066.05.1{07} tava śukrāso arcayo divas pṛṣṭhe vi tanvate	tava śukrāsaḥ arcayaḥ divaḥ pṛṣṭhe vi tanvate 
SA_GV01_rv_09_u-1104	RV_09.066.05.2{07} pavitraṃ soma dhāmabhiḥ	pavitram soma dhāmabhiḥ 
SA_GV01_rv_09_u-1105	RV_09.066.06.1{08} taveme sapta sindhavaḥ praśiṣaṃ soma sisrate	tava ime sapta sindhavaḥ praśiṣam soma sisrate 
SA_GV01_rv_09_u-1106	RV_09.066.06.2{08} tubhyaṃ dhāvanti dhenavaḥ	tubhyam dhāvanti dhenavaḥ 
SA_GV01_rv_09_u-1107	RV_09.066.07.1{08} pra soma yāhi dhārayā suta indrāya matsaraḥ	pra soma yāhi dhārayā sutaḥ indrāya matsaraḥ 
SA_GV01_rv_09_u-1108	RV_09.066.07.2{08} dadhāno akṣiti śravaḥ	dadhānaḥ akṣiti śravaḥ 
SA_GV01_rv_09_u-1109	RV_09.066.08.1{08} samu tvā dhībhirasvaran hinvatīḥ sapta jāmayaḥ	samu tvā dhībhiḥ asvaran hinvatīḥ sapta jāmayaḥ 
SA_GV01_rv_09_u-1110	RV_09.066.08.2{08} vipramājā vivasvataḥ	vipramājāḥ vivasvataḥ 
SA_GV01_rv_09_u-1111	RV_09.066.09.1{08} mṛjanti tvā samagruvo 'vye jīrāvadhi ṣvani	mṛjanti tvā samagruvaḥ vye jīra avadhi svani 
SA_GV01_rv_09_u-1112	RV_09.066.09.2{08} rebho yadajyase vane	rebhaḥ yat ajyase vane 
SA_GV01_rv_09_u-1113	RV_09.066.10.1{08} pavamānasya te kave vājin sargā asṛkṣata	pavamānasya te kave vājin sargāḥ asṛkṣata 
SA_GV01_rv_09_u-1114	RV_09.066.10.2{08} arvanto na śravasyavaḥ	arvantaḥ na śravasyavaḥ 
SA_GV01_rv_09_u-1115	RV_09.066.11.1{09} achā kośaṃ madhuścutamasṛgraṃ vāre avyaye	achā kośam madhuścutam asṛgram vāre avyaye 
SA_GV01_rv_09_u-1116	RV_09.066.11.2{09} avāvaśantadhītayaḥ	avāvaśanta dhītayaḥ 
SA_GV01_rv_09_u-1117	RV_09.066.12.1{09} achā samudramindavo 'staṃ gāvo na dhenavaḥ	achā samudram indavaḥ stam gāvaḥ na dhenavaḥ 
SA_GV01_rv_09_u-1118	RV_09.066.12.2{09} agmannṛtasya yonimā	agman ṛtasya yonimā 
SA_GV01_rv_09_u-1119	RV_09.066.13.1{09} pra ṇa indo mahe raṇa āpo arṣanti sindhavaḥ	pra naḥ indo mahe raṇe āpaḥ arṣanti sindhavaḥ 
SA_GV01_rv_09_u-1120	RV_09.066.13.2{09} yad gobhirvāsayiṣyase	yat gobhiḥ vāsayiṣyase 
SA_GV01_rv_09_u-1121	RV_09.066.14.1{09} asya te sakhye vayamiyakṣantastvotayaḥ	asya te sakhye vayam iyakṣantaḥ tvotayaḥ 
SA_GV01_rv_09_u-1122	RV_09.066.14.2{09} indo sakhitvamuśmasi	indo sakhi tvam uśmasi 
SA_GV01_rv_09_u-1123	RV_09.066.15.1{09} ā pavasva gaviṣṭaye mahe soma nṛcakṣase	ā pavasva gaviṣṭaye mahe soma nṛ cakṣase 
SA_GV01_rv_09_u-1124	RV_09.066.15.2{09} endrasya jaṭhareviśa	ā indrasya jaṭhareviśa 
SA_GV01_rv_09_u-1125	RV_09.066.16.1{10} mahānasi soma jyeṣṭha ugrāṇāminda ojiṣṭhaḥ	mahānasi soma jyeṣṭhaḥ ugrāṇām indo ojiṣṭhaḥ 
SA_GV01_rv_09_u-1126	RV_09.066.16.2{10} yudhvā sañchaśvajjigetha	yudhvā san śaśvat jigetha 
SA_GV01_rv_09_u-1127	RV_09.066.17.1{10} ya ugrebhyaścidojīyāñchūrebhyaścicchūrataraḥ	yaḥ ugrebhyaḥ cit ojīyān śūrebhyaḥ cit śūrataraḥ 
SA_GV01_rv_09_u-1128	RV_09.066.17.2{10} bhūridābhyaścin maṃhīyān	bhūri dābhyaḥ cit maṃhīyān 
SA_GV01_rv_09_u-1129	RV_09.066.18.1{10} tvaṃ soma sūra eṣastokasya sātā tanūnām	tvam soma sūraḥ ā iṣa stokasya sātā tanūnām 
SA_GV01_rv_09_u-1130	RV_09.066.18.2{10} vṛṇīmahe sakhyāya vṛṇīmahe yujyāya	vṛṇīmahe sakhyāya vṛṇīmahe yujyāya 
SA_GV01_rv_09_u-1131	RV_09.066.19.1{10} agna āyūṃṣi pavasa ā suvorjamiṣaṃ ca naḥ	agne āyūṃṣi pavase ā suva ūrjam iṣam ca naḥ 
SA_GV01_rv_09_u-1132	RV_09.066.19.2{10} āre bādhasva duchunām	āre bādhasva duchunām 
SA_GV01_rv_09_u-1133	RV_09.066.20.1{10} agnir{ṛ}ṣiḥ pavamānaḥ pāñcajanyaḥ purohitaḥ	agniḥ ṛṣiḥ pavamānaḥ pāñcajanyaḥ purohitaḥ 
SA_GV01_rv_09_u-1134	RV_09.066.20.2{10} tamīmahemahāgayam	tam īmahemahemahā gayam 
SA_GV01_rv_09_u-1135	RV_09.066.21.1{11} agne pavasva svapā asme varcaḥ suvīryam	agne pavasva su apāḥ asme varcaḥ su vīryam 
SA_GV01_rv_09_u-1136	RV_09.066.21.2{11} dadhad rayiṃ mayi poṣam	dadhat rayim mayi poṣam 
SA_GV01_rv_09_u-1137	RV_09.066.22.1{11} pavamāno ati sridho 'bhyarṣati suṣṭutim	pavamānaḥ ati sridhaḥ bhyarṣati suṣṭutim 
SA_GV01_rv_09_u-1138	RV_09.066.22.2{11} sūro na viśvadarśataḥ	sūraḥ na viśva darśataḥ 
SA_GV01_rv_09_u-1139	RV_09.066.23.1{11} sa marmṛjāna āyubhiḥ prayasvān prayase hitaḥ	sa marmṛjānaḥ āyubhiḥ prayasvān prayase hitaḥ 
SA_GV01_rv_09_u-1140	RV_09.066.23.2{11} induratyovicakṣaṇaḥ	       
SA_GV01_rv_09_u-1141	RV_09.066.24.1{11} pavamāna ṛtaṃ bṛhacchukraṃ jyotirajījanat	pavamānaḥ ṛtam bṛhat śukram jyotiḥ ajījanat 
SA_GV01_rv_09_u-1142	RV_09.066.24.2{11} kṛṣṇā tamāṃsi jaṅghanat	kṛṣṇā tamāṃsi jaṅghanat 
SA_GV01_rv_09_u-1143	RV_09.066.25.1{11} pavamānasya jaṅghnato hareścandrā asṛkṣata	pavamānasya jaṅghnataḥ hareḥ candrāḥ asṛkṣata 
SA_GV01_rv_09_u-1144	RV_09.066.25.2{11} jīrā ajiraśociṣaḥ	jīrāḥ ajira śociṣaḥ 
SA_GV01_rv_09_u-1145	RV_09.066.26.1{12} pavamāno rathītamaḥ śubhrebhiḥ śubhraśastamaḥ	pavamānaḥ rathītamaḥ śubhrebhiḥ śubhraśastamaḥ 
SA_GV01_rv_09_u-1146	RV_09.066.26.2{12} hariścandro marudgaṇaḥ	          
SA_GV01_rv_09_u-1147	RV_09.066.27.1{12} pavamāno vyaśnavad raśmibhirvājasātamaḥ	pavamānaḥ vyaśnavat raśmibhiḥ vāja sātamaḥ 
SA_GV01_rv_09_u-1148	RV_09.066.27.2{12} dadhat stotresuvīryam	dadhat stotresu vīryam 
SA_GV01_rv_09_u-1149	RV_09.066.28.1{12} pra suvāna indurakṣāḥ pavitramatyavyayam	pra suvānaḥ indu rakṣāḥ pavitram ati avyayam 
SA_GV01_rv_09_u-1150	RV_09.066.28.2{12} punāna indurindramā	punānaḥ induḥ indramāḥ 
SA_GV01_rv_09_u-1151	RV_09.066.29.1{12} eṣa somo adhi tvaci gavāṃ krīḷatyadribhiḥ	eṣa somaḥ adhi tvaci gavām krīḍati adribhiḥ 
SA_GV01_rv_09_u-1152	RV_09.066.29.2{12} indraṃ madāya johuvat	indram madāya johuvat 
SA_GV01_rv_09_u-1153	RV_09.066.30.1{12} yasya te dyumnavat payaḥ pavamānābhṛtaṃ divaḥ	yasya te dyumnavat payaḥ pavamāna ābhṛtam divaḥ 
SA_GV01_rv_09_u-1154	RV_09.066.30.2{12} tena no mṛḷa jīvase	tena naḥ mṛḍa jīvase 
SA_GV01_rv_09_u-1155	RV_09.067.01.1{13} tvaṃ somāsi dhārayurmandra ojiṣṭho adhvare	tvam soma asi dhārayuḥ mandraḥ ojiṣṭhaḥ adhvare 
SA_GV01_rv_09_u-1156	RV_09.067.01.2{13} pavasva maṃhayadrayiḥ	pavasva maṃhayat rayiḥ 
SA_GV01_rv_09_u-1157	RV_09.067.02.1{13} tvaṃ suto nṛmādano dadhanvān matsarintamaḥ	tvam sutaḥ nṛ mādanaḥ dadhanvān matsarintamaḥ 
SA_GV01_rv_09_u-1158	RV_09.067.02.2{13} indrāya sūrirandhasā	indrāya sūriḥ randhasā 
SA_GV01_rv_09_u-1159	RV_09.067.03.1{13} tvaṃ suṣvāṇo adribhirabhyarṣa kanikradat	tvam suṣvāṇaḥ adribhiḥ abhyarṣa kanikradat 
SA_GV01_rv_09_u-1160	RV_09.067.03.2{13} dyumantaṃ śuṣmamuttamam	dyumantam śuṣmam uttamam 
SA_GV01_rv_09_u-1161	RV_09.067.04.1{13} indurhinvāno arṣati tiro vārāṇyavyayā	induḥ hinvānaḥ arṣati tiras vārāṇi avyayā 
SA_GV01_rv_09_u-1162	RV_09.067.04.2{13} harirvājamacikradat	hariḥ vājam acikradat 
SA_GV01_rv_09_u-1163	RV_09.067.05.1{13} indo vyavyamarṣasi vi śravāṃsi vi saubhagā	indo vyavyamarṣasi vi śravāṃsi vi saubhagā 
SA_GV01_rv_09_u-1164	RV_09.067.05.2{13} vi vājāṃsoma gomataḥ	vi vājān soma gomataḥ 
SA_GV01_rv_09_u-1165	RV_09.067.06.1{14} ā na indo śatagvinaṃ rayiṃ gomantamaśvinam	ā naḥ indo śatagvinam rayim gomantam aśvinam 
SA_GV01_rv_09_u-1166	RV_09.067.06.2{14} bharā soma sahasriṇam	bhara soma sahasriṇam 
SA_GV01_rv_09_u-1167	RV_09.067.07.1{14} pavamānāsa indavastiraḥ pavitramāśavaḥ	pavamānāsaḥ indavaḥ tiras pavitram āśavaḥ 
SA_GV01_rv_09_u-1168	RV_09.067.07.2{14} indraṃ yāmebhirāśata	indram yāmebhiḥ āśata 
SA_GV01_rv_09_u-1169	RV_09.067.08.1{14} kakuhaḥ somyo rasa indurindrāya pūrvyaḥ	kakuhaḥ somyaḥ rasaḥ induḥ indrāya pūrvyaḥ 
SA_GV01_rv_09_u-1170	RV_09.067.08.2{14} āyuḥ pavata āyave	āyuḥ pavate āyave 
SA_GV01_rv_09_u-1171	RV_09.067.09.1{14} hinvanti sūramusrayaḥ pavamānaṃ madhuścutam	hinvanti sūram usrayaḥ pavamānam madhuścutam 
SA_GV01_rv_09_u-1172	RV_09.067.09.2{14} abhi girā samasvaran	abhi girā samasvaran 
SA_GV01_rv_09_u-1173	RV_09.067.10.1{14} avitā no ajāśvaḥ pūṣā yāmani-yāmani	avitā naḥ aja aśvaḥ pūṣā yāmani yāmani 
SA_GV01_rv_09_u-1174	RV_09.067.10.2{14} ā bhakṣat kanyāsu naḥ	ā bhakṣat kanyāsu naḥ 
SA_GV01_rv_09_u-1175	RV_09.067.11.1{15} ayaṃ somaḥ kapardine ghṛtaṃ na pavate madhu	ayam somaḥ kapardine ghṛtam na pavate madhu 
SA_GV01_rv_09_u-1176	RV_09.067.11.2{15} ā bhakṣat kanyāsu naḥ	ā bhakṣat kanyāsu naḥ 
SA_GV01_rv_09_u-1177	RV_09.067.12.1{15} ayaṃ ta āghṛṇe suto ghṛtaṃ na pavate śuci	ayam te āghṛṇe sutaḥ ghṛtam na pavate śuci 
SA_GV01_rv_09_u-1178	RV_09.067.12.2{15} ā bhakṣat kanyāsu naḥ	ā bhakṣat kanyāsu naḥ 
SA_GV01_rv_09_u-1179	RV_09.067.13.1{15} vāco jantuḥ kavīnāṃ pavasva soma dhārayā	vācaḥ jantuḥ kavīnām pavasva soma dhārayā 
SA_GV01_rv_09_u-1180	RV_09.067.13.2{15} deveṣu ratnadhā asi	deveṣu ratna dhāḥ asi 
SA_GV01_rv_09_u-1181	RV_09.067.14.1{15} ā kalaśeṣu dhāvati śyeno varma vi gāhate	ā kalaśeṣu dhāvati śyenaḥ varma vi gāhate 
SA_GV01_rv_09_u-1182	RV_09.067.14.2{15} abhi droṇā kanikradat	abhi droṇā kanikradat 
SA_GV01_rv_09_u-1183	RV_09.067.15.1{15} pari pra soma te raso 'sarji kalaśe sutaḥ	pari pra soma te rasaḥ sarji kalaśe sutaḥ 
SA_GV01_rv_09_u-1184	RV_09.067.15.2{15} śyeno na taktoarṣati	śyenaḥ na taktaḥ ṛṣati 
SA_GV01_rv_09_u-1185	RV_09.067.16.1{16} pavasva soma mandayannindrāya madhumattamaḥ	pavasva soma mandayan indrāya madhumattamaḥ 
SA_GV01_rv_09_u-1186	RV_09.067.17.1{16} asṛgran devavītaye vājayanto rathā iva	asṛgran deva vītaye vājayantaḥ rathāḥ iva 
SA_GV01_rv_09_u-1187	RV_09.067.18.1{16} te sutāso madintamāḥ śukrā vāyumasṛkṣata	te sutāsaḥ madintamāḥ śukrāḥ vāyum asṛkṣata 
SA_GV01_rv_09_u-1188	RV_09.067.19.1{16} grāvṇā tunno abhiṣṭutaḥ pavitraṃ soma gachasi	grāvṇā tunnaḥ abhiṣṭutaḥ pavitram soma gacchasi 
SA_GV01_rv_09_u-1189	RV_09.067.19.2{16} dadhat stotre suvīryam	dadhat stotre su vīryam 
SA_GV01_rv_09_u-1190	RV_09.067.20.1{16} eṣa tunno abhiṣṭutaḥ pavitramati gāhate	eṣa tunnaḥ abhiṣṭutaḥ pavitram ati gāhate 
SA_GV01_rv_09_u-1191	RV_09.067.20.2{16} rakṣohā vāramavyayam	rakṣaḥ hā vāram avyayam 
SA_GV01_rv_09_u-1192	RV_09.067.21.1{17} yadanti yacca dūrake bhayaṃ vindati māmiha	yat anti yat ca dūrake bhayam vindati mām iha 
SA_GV01_rv_09_u-1193	RV_09.067.21.2{17} pavamānavi tajjahi	pavamānavi tat jahi 
SA_GV01_rv_09_u-1194	RV_09.067.22.1{17} pavamānaḥ so adya naḥ pavitreṇa vicarṣaṇiḥ	pavamānaḥ saḥ adya naḥ pavitreṇa vicarṣaṇiḥ 
SA_GV01_rv_09_u-1195	RV_09.067.22.2{17} yaḥ potāsa punātu naḥ	yaḥ potā āsa punātu naḥ 
SA_GV01_rv_09_u-1196	RV_09.067.23.1{17} yat te pavitramarciṣyagne vitatamantarā	yat te pavitram arciṣi agne vitatam antarā 
SA_GV01_rv_09_u-1197	RV_09.067.23.2{17} brahma tena punīhi naḥ	brahma tena punīhi naḥ 
SA_GV01_rv_09_u-1198	RV_09.067.24.1{17} yat te pavitramarcivadagne tena punīhi naḥ	yat te pavitram arcivat agne tena punīhi naḥ 
SA_GV01_rv_09_u-1199	RV_09.067.24.2{17} brahmasavaiḥ punīhi naḥ	brahma savaiḥ punīhi naḥ 
SA_GV01_rv_09_u-1200	RV_09.067.25.1{17} ubhābhyāṃ deva savitaḥ pavitreṇa savena ca	ubhābhyām deva savitar pavitreṇa savena ca 
SA_GV01_rv_09_u-1201	RV_09.067.25.2{17} māṃ punīhi viśvataḥ	mām punīhi viśvatas 
SA_GV01_rv_09_u-1202	RV_09.067.26.1{18} tribhiṣ ṭvaṃ deva savitarvarṣiṣṭhaiḥ soma dhāmabhiḥ	tribhiḥ tvam deva savitar varṣiṣṭhaiḥ soma dhāmabhiḥ 
SA_GV01_rv_09_u-1203	RV_09.067.26.2{18} agne dakṣaiḥ punīhi naḥ	agne dakṣaiḥ punīhi naḥ 
SA_GV01_rv_09_u-1204	RV_09.067.27.1{18} punantu māṃ devajanāḥ punantu vasavo dhiyā	punantu mām deva janāḥ punantu vasavaḥ dhiyā 
SA_GV01_rv_09_u-1205	RV_09.067.27.2{18} viśve devāḥ punīta mā jātavedaḥ punīhi mā	viśve devāḥ punīta mā jātavedaḥ punīhi mā 
SA_GV01_rv_09_u-1206	RV_09.067.28.1{18} pra pyāyasva pra syandasva soma viśvebhiraṃśubhiḥ	pra pyāyasva pra syandasva soma viśvebhiḥ aṃśubhiḥ 
SA_GV01_rv_09_u-1207	RV_09.067.28.2{18} devebhya uttamaṃ haviḥ	devebhyaḥ uttamam haviḥ 
SA_GV01_rv_09_u-1208	RV_09.067.29.1{18} upa priyaṃ panipnataṃ yuvānamāhutīvṛdham	upa priyam panipnatam yuvānam āhutīvṛdham 
SA_GV01_rv_09_u-1209	RV_09.067.29.2{18} aganma bibhratonamaḥ	aganma bibhrataḥ namaḥ 
SA_GV01_rv_09_u-1210	RV_09.067.30.1{18} alāyyasya paraśurnanāśa tamā pavasva deva soma	alāyyasya paraśuḥ nanāśa tamā pavasva deva soma 
SA_GV01_rv_09_u-1211	RV_09.067.30.2{18} ākhuṃ cideva deva soma	ākhum cit eva deva soma 
SA_GV01_rv_09_u-1212	RV_09.067.31.1{18} yaḥ pāvamānīradhyety ṛṣibhiḥ sambhṛtaṃ rasam	yaḥ pāvamānīḥ adhyeti ṛṣibhiḥ sambhṛtam rasam 
SA_GV01_rv_09_u-1213	RV_09.067.31.2{18} sarvaṃsa pūtamaśnāti svaditaṃ mātariśvanā	sarvam sa pūtam aśnāti svaditam mātariśvanā 
SA_GV01_rv_09_u-1214	RV_09.067.32.1{18} pāvamānīryo adhyety ṛṣibhiḥ sambhṛtaṃ rasam	pāvamānīḥ yaḥ adhyeti ṛṣibhiḥ sambhṛtam rasam 
SA_GV01_rv_09_u-1215	RV_09.067.32.2{18} tasmai sarasvatī duhe kṣīraṃ sarpirmadhūdakam	tasmai sarasvatī duhe kṣīram sarpiḥ madhu udakam 
SA_GV01_rv_09_u-1216	RV_09.068.01.1{19} pra devamachā madhumanta indavo 'siṣyadanta gāva ā na dhenavaḥ	pra deva machāḥ madhumantaḥ indavaḥ siṣyadanta gāvaḥ ā na dhenavaḥ 
SA_GV01_rv_09_u-1217	RV_09.068.01.2{19} barhiṣado vacanāvanta ūdhabhiḥ parisrutamusriyānirṇijaṃ dhire	barhiṣadaḥ vacanāvantaḥ ūdhabhiḥ parisrutam usriyā nirṇijam dhire 
SA_GV01_rv_09_u-1218	RV_09.068.02.1{19} sa roruvadabhi pūrvā acikradadupāruhaḥ śrathayan svādatehariḥ	sa roruvat abhi pūrvāḥ acikradat upāruhaḥ śrathayan svādatehariḥ 
SA_GV01_rv_09_u-1219	RV_09.068.02.2{19} tiraḥ pavitramapriyannuru jrayo ni śaryāṇi dadhate deva ā varam	tiras pavitram apriyan uru jrayaḥ ni śaryāṇi dadhate devaḥ ā varam 
SA_GV01_rv_09_u-1220	RV_09.068.03.1{19} vi yo mame yamyā saṃyatī madaḥ sākaṃvṛdhā payasā pinvadakṣitā	vi yaḥ mame yamyā saṃyatī madaḥ sākaṃvṛdhā payasā pinva dakṣitā 
SA_GV01_rv_09_u-1221	RV_09.068.03.2{19} mahī apāre rajasī vivevidadabhivrajannakṣitaṃ pāja ā dade	mahī apāre rajasī vivevidat abhivrajan akṣitam pājaḥ ā dade 
SA_GV01_rv_09_u-1222	RV_09.068.04.1{19} sa mātarā vicaran vājayannapaḥ pra medhiraḥ svadhayā pinvate padam	sa mātarā vicaran vājayan apaḥ pra medhiraḥ svadhayā pinvate padam 
SA_GV01_rv_09_u-1223	RV_09.068.04.2{19} aṃśuryavena pipiśe yato nṛbhiḥ saṃ jāmibhirnasate rakṣate śiraḥ	aṃśuḥ yavena pipiśe yataḥ nṛbhiḥ sam jāmibhiḥ nasate rakṣate śiraḥ 
SA_GV01_rv_09_u-1224	RV_09.068.05.1{19} saṃ dakṣeṇa manasā jāyate kavir{ṛ}tasya garbho nihito yamā paraḥ	sam dakṣeṇa manasā jāyate kaviḥ ṛtasya garbhaḥ nihitaḥ yamā paras 
SA_GV01_rv_09_u-1225	RV_09.068.05.2{19} yūnā ha santā prathamaṃ vi jajñaturguhā hitaṃ janima nemamudyatam	yūnā ha santā prathamam vi jajñatuḥ guhā hitam janima nemam udyatam 
SA_GV01_rv_09_u-1226	RV_09.068.06.1{20} mandrasya rūpaṃ vividurmanīṣiṇaḥ śyeno yadandho abharat parāvataḥ	mandrasya rūpam vividuḥ manīṣiṇaḥ śyenaḥ yat andhaḥ abharat parāvataḥ 
SA_GV01_rv_09_u-1227	RV_09.068.06.2{20} taṃ marjayanta suvṛdhaṃ nadīṣvā uśantamaṃśuṃ pariyantam ṛgmiyam	tam marjayanta suvṛdham nadīṣvāḥ uśantam aṃśum pariyantam ṛgmiyam 
SA_GV01_rv_09_u-1228	RV_09.068.07.1{20} tvāṃ mṛjanti daśa yoṣaṇaḥ sutaṃ soma ṛṣibhirmatibhirdhītibhirhitam	tvām mṛjanti daśa yoṣaṇaḥ sutam soma ṛṣibhiḥ matibhiḥ dhītibhiḥ hitam 
SA_GV01_rv_09_u-1229	RV_09.068.07.2{20} avyo vārebhiruta devahūtibhirnṛbhiryatovājamā darṣi sātaye	avyaḥ vārebhiḥ uta deva hūtibhiḥ nṛbhiḥ yatovājamā darṣi sātaye 
SA_GV01_rv_09_u-1230	RV_09.068.08.1{20} pariprayantaṃ vayyaṃ suṣaṃsadaṃ somaṃ manīṣā abhyanūṣata stubhaḥ	pariprayantam vayyam suṣaṃsadam somam manīṣāḥ abhyanūṣata stubhaḥ 
SA_GV01_rv_09_u-1231	RV_09.068.08.2{20} yo dhārayā madhumānūrmiṇā diva iyarti vācaṃ rayiṣāḷ amartyaḥ	yaḥ dhārayā madhumān ūrmiṇā divaḥ iyarti vācam rayiṣāh amartyaḥ 
SA_GV01_rv_09_u-1232	RV_09.068.09.1{20} ayaṃ diva iyarti viśvamā rajaḥ somaḥ punānaḥ kalaśeṣu sīdati	ayam divaḥ iyarti viśvam ā rajaḥ somaḥ punānaḥ kalaśeṣu sīdati 
SA_GV01_rv_09_u-1233	RV_09.068.09.2{20} adbhirgobhirmṛjyate adribhiḥ sutaḥ punāna indurvarivo vidat priyam	adbhiḥ gobhiḥ mṛjyate adribhiḥ sutaḥ punānaḥ induḥ varivaḥ vidat priyam 
SA_GV01_rv_09_u-1234	RV_09.068.10.1{20} evā naḥ soma pariṣicyamāno vayo dadhaccitratamaṃ pavasva	eva naḥ soma pariṣicyamānaḥ vayaḥ dadhat citratamam pavasva 
SA_GV01_rv_09_u-1235	RV_09.068.10.2{20} adveṣe dyāvāpṛthivī huvema devā dhatta rayimasme suvīram	a dveṣe dyāvāpṛthivī huvema devāḥ dhatta rayim asme su vīram 
SA_GV01_rv_09_u-1236	RV_09.069.01.1{21} iṣurna dhanvan prati dhīyate matirvatso na māturupa sarjyūdhani	iṣuḥ na dhanvan prati dhīyate matiḥ vatsaḥ na mātuḥ upa sarji ūdhani 
SA_GV01_rv_09_u-1237	RV_09.069.01.2{21} urudhāreva duhe agra āyatyasya vrateṣvapi soma iṣyate	uru dhārā iva duhe agre āyatī asya vrateṣu api somaḥ iṣyate 
SA_GV01_rv_09_u-1238	RV_09.069.02.1{21} upo matiḥ pṛcyate sicyate madhu mandrājanī codate antarāsani	upa u matiḥ pṛcyate sicyate madhu mandrājanī codate antarāsani 
SA_GV01_rv_09_u-1239	RV_09.069.02.2{21} pavamānaḥ santaniḥ praghnatāmiva madhumān drapsaḥ pari vāramarṣati	pavamānaḥ santaniḥ praghnatām iva madhumān drapsaḥ pari vāram arṣati 
SA_GV01_rv_09_u-1240	RV_09.069.03.1{21} avye vadhūyuḥ pavate pari tvaci śrathnīte naptīraditer{ṛ}taṃ yate	avye vadhūyuḥ pavate pari tvaci śrathnīte naptīḥ aditeḥ ṛtam yate 
SA_GV01_rv_09_u-1241	RV_09.069.03.2{21} harirakrān yajataḥ saṃyato mado nṛmṇā śiśāno mahiṣo na śobhate	yajataḥ saṃyataḥ madaḥ nṛmṇā śiśānaḥ mahiṣaḥ na śobhate 
SA_GV01_rv_09_u-1242	RV_09.069.04.1{21} ukṣā mimāti prati yanti dhenavo devasya devīrupa yanti niṣkṛtam	ukṣā mimāti prati yanti dhenavaḥ devasya devīḥ upa yanti niṣkṛtam 
SA_GV01_rv_09_u-1243	RV_09.069.04.2{21} atyakramīdarjunaṃ vāramavyayamatkaṃ na niktampari somo avyata	atyakramīt arjunam vāram avyayam atkam na niktam pari somaḥ avyata 
SA_GV01_rv_09_u-1244	RV_09.069.05.1{21} amṛktena ruśatā vāsasā hariramartyo nirṇijānaḥ pari vyata	amṛktena ruśatā vāsasā hariḥ amartyaḥ nirṇijānaḥ pari vyata 
SA_GV01_rv_09_u-1245	RV_09.069.05.2{21} divas pṛṣṭhaṃ barhaṇā nirṇije kṛtopastaraṇaṃ camvornabhasmayam	divaḥ pṛṣṭham barhaṇā nirṇije kṛta upastaraṇam camvoḥ nabhasmayam 
SA_GV01_rv_09_u-1246	RV_09.069.06.1{22} sūryasyeva raśmayo drāvayitnavo matsarāsaḥ prasupaḥ sākamīrate	sūryasya iva raśmayaḥ drāvayitnavaḥ matsarāsaḥ prasupaḥ sākam īrate 
SA_GV01_rv_09_u-1247	RV_09.069.06.2{22} tantuṃ tataṃ pari sargāsa āśavo nendrād ṛte pavate dhāma kiṃ cana	tantum tatam pari sargāsaḥ āśavaḥ na indrāt ṛte pavate dhāma kim cana 
SA_GV01_rv_09_u-1248	RV_09.069.07.1{22} sindhoriva pravaṇe nimna āśavo vṛṣacyutā madāso gātumāśata	sindhoḥ iva pravaṇe nimne āśavaḥ vṛṣa cyutāḥ madāsaḥ gātum āśata 
SA_GV01_rv_09_u-1249	RV_09.069.07.2{22} śaṃ no niveśe dvipade catuṣpade 'sme vājaḥ soma tiṣṭhantu kṛṣṭayaḥ	śam naḥ niveśe dvipade catuṣpade sme vājaḥ soma tiṣṭhantu kṛṣṭayaḥ 
SA_GV01_rv_09_u-1250	RV_09.069.08.1{22} ā naḥ pavasva vasumad dhiraṇyavadaśvāvad gomad yavamat suvīryam	ā naḥ pavasva vasumat hiraṇyavat aśvāvat gomat yavamat su vīryam 
SA_GV01_rv_09_u-1251	RV_09.069.08.2{22} yūyaṃ hi soma pitaro mama sthana divo mūrdhānaḥprasthitā vayaskṛtaḥ	yūyam hi soma pitaraḥ mama sthana divaḥ mūrdhānaḥ prasthitāḥ vayaskṛtaḥ 
SA_GV01_rv_09_u-1252	RV_09.069.09.1{22} ete somāḥ pavamānāsa indraṃ rathā iva pra yayuḥ sātimacha	ete somāḥ pavamānāsaḥ indram rathāḥ iva pra yayuḥ sātimacha 
SA_GV01_rv_09_u-1253	RV_09.069.09.2{22} sutāḥ pavitramati yantyavyaṃ hitvī vavriṃ haritovṛṣtimacha	sutāḥ pavitram ati yanti avyam hitvī vavrim haritovṛṣtim acha 
SA_GV01_rv_09_u-1254	RV_09.069.10.1{22} indavindrāya bṛhate pavasva sumṛḷīko anavadyo riśādāḥ	indo indrāya bṛhate pavasva su mṛḍīkaḥ anavadyaḥ riśādāḥ 
SA_GV01_rv_09_u-1255	RV_09.069.10.2{22} bharā candrāṇi gṛṇate vasūni devairdyāvāpṛthivī prāvataṃ naḥ	bhara candrāṇi gṛṇate vasūni devaiḥ dyāvāpṛthivī prāvatam naḥ 
SA_GV01_rv_09_u-1256	RV_09.070.01.1{23} trirasmai sapta dhenavo duduhre satyāmāśiraṃ pūrvye vyomani	tris asmai sapta dhenavaḥ duduhre satyām āśiram pūrvye vyomani 
SA_GV01_rv_09_u-1257	RV_09.070.01.2{23} catvāryanyā bhuvanāni nirṇije cārūṇi cakre yad ṛtairavardhata	catvāri anyā bhuvanāni nirṇije cārūṇi cakre yat ṛtaiḥ avardhata 
SA_GV01_rv_09_u-1258	RV_09.070.02.1{23} sa bhikṣamāṇo amṛtasya cāruṇa ubhe dyāvā kāvyenā vi śaśrathe	sa bhikṣamāṇaḥ amṛtasya cāruṇaḥ ubhe dyāvā kāvyena vi śaśrathe 
SA_GV01_rv_09_u-1259	RV_09.070.02.2{23} tejiṣṭhā apo maṃhanā pari vyata yadī devasya śravasā sado viduḥ	tejiṣṭhāḥ apaḥ maṃhanā pari vyata yadī devasya śravasā sadaḥ viduḥ 
SA_GV01_rv_09_u-1260	RV_09.070.03.1{23} te asya santu ketavo 'mṛtyavo 'dābhyāso januṣī ubhe anu	te asya santu ketavaḥ mṛtyavaḥ dābhyāsaḥ januṣī ubhe anu 
SA_GV01_rv_09_u-1261	RV_09.070.03.2{23} yebhirnṛmṇā ca devyā ca punata ādid rājānaṃ mananā agṛbhṇata	yebhiḥ nṛmṇā ca devyā ca punate ādit rājānam mananāḥ agṛbhṇata 
SA_GV01_rv_09_u-1262	RV_09.070.04.1{23} sa mṛjyamāno daśabhiḥ sukarmabhiḥ pra madhyamāsu mātṛṣuprame sacā	sa mṛjyamānaḥ daśabhiḥ su karmabhiḥ pra madhyamāsu mātṛṣuprame sacā 
SA_GV01_rv_09_u-1263	RV_09.070.04.2{23} vratāni pāno amṛtasva cāruṇa ubhe nṛcakṣāanu paśyate viśau	vratāni pānaḥ cāruṇaḥ ubhe nṛ cakṣāḥ anu paśyate viśau 
SA_GV01_rv_09_u-1264	RV_09.070.05.1{23} sa marmṛjāna indriyāya dhāyasa obhe antā rodasī harṣate hitaḥ	sa marmṛjānaḥ indriyāya dhāyase ā ubhe antar rodasī harṣate hitaḥ 
SA_GV01_rv_09_u-1265	RV_09.070.05.2{23} vṛṣā śuṣmeṇa bādhate vi durmatīrādediśānaḥ śaryaheva śurudhaḥ	vṛṣā śuṣmeṇa bādhate vi durmatīḥ ādediśānaḥ śaryahā iva śurudhaḥ 
SA_GV01_rv_09_u-1266	RV_09.070.06.1{24} sa mātarā na dadṛśāna usriyo nānadadeti marutāmiva svanaḥ	sa mātarā na dadṛśānaḥ usriyaḥ nānadat eti marutām iva svanaḥ 
SA_GV01_rv_09_u-1267	RV_09.070.06.2{24} jānannṛtaṃ prathamaṃ yat svarṇaraṃ praśastaye kamavṛṇīta sukratuḥ	jānan ṛtam prathamam yat svarṇaram praśastaye kam avṛṇīta su kratuḥ 
SA_GV01_rv_09_u-1268	RV_09.070.07.1{24} ruvati bhīmo vṛṣabhastaviṣyayā śṛṅge śiśāno hariṇīvicakṣaṇaḥ	ruvati bhīmaḥ vṛṣabhaḥ taviṣyayā śṛṅge śiśānaḥ hariṇī vicakṣaṇaḥ 
SA_GV01_rv_09_u-1269	RV_09.070.07.2{24} ā yoniṃ somaḥ sukṛtaṃ ni ṣīdati gavyayītvag bhavati nirṇigavyayī	ā yonim somaḥ su kṛtam ni sīdati gavyayī tvac bhavati nirṇij avyayī 
SA_GV01_rv_09_u-1270	RV_09.070.08.1{24} śuciḥ punānastanvamarepasamavye harirnyadhāviṣṭa sānavi	śuciḥ punānaḥ tanvam arepasam avye hariḥ nyadhāviṣṭa sānavi 
SA_GV01_rv_09_u-1271	RV_09.070.08.2{24} juṣṭo mitrāya varuṇāya vāyave tridhātu madhu kriyate sukarmabhiḥ	juṣṭaḥ mitrāya varuṇāya vāyave tri dhātu madhu kriyate su karmabhiḥ 
SA_GV01_rv_09_u-1272	RV_09.070.09.1{24} pavasva soma devavītaye vṛṣendrasya hārdi somadhānamā viśa	pavasva soma deva vītaye vṛṣā indrasya hārdi soma dhānamā viśa 
SA_GV01_rv_09_u-1273	RV_09.070.09.2{24} purā no bādhād duritāti pāraya kṣetravid dhi diśa āhā vipṛchate	purā naḥ bādhāt duritā ati pāraya kṣetra vid hi diśaḥ āha ā vipṛcchate 
SA_GV01_rv_09_u-1274	RV_09.070.10.1{24} hito na saptirabhi vājamarṣendrasyendo jaṭharamā pavasva	hitaḥ na saptiḥ abhi vājam arṣa indrasya indo jaṭharam ā pavasva 
SA_GV01_rv_09_u-1275	RV_09.070.10.2{24} nāvā na sindhumati parṣi vidvāñchūro na yudhyannava no nida spaḥ	nāvā na sindhumati parṣi vidvān śūraḥ na yudhyan ava naḥ nidaḥ spaḥ 
SA_GV01_rv_09_u-1276	RV_09.071.01.1{25} ā dakṣiṇā sṛjyate śuṣmyāsadaṃ veti druho rakṣasaḥ pāti jāgṛviḥ	ā dakṣiṇā sṛjyate śuṣmyā āsadam veti druhaḥ rakṣasaḥ pāti jāgṛviḥ 
SA_GV01_rv_09_u-1277	RV_09.071.01.2{25} hariropaśaṃ kṛṇute nabhas paya upastire camvorbrahma nirṇije	hariropaśam kṛṇute nabhaḥ payaḥ upastire camvoḥ brahma nirṇije 
SA_GV01_rv_09_u-1278	RV_09.071.02.1{25} pra kriṣṭiheva śūṣa eti roruvadasuryaṃ varṇaṃ ni riṇīte asya tam	pra kriṣṭi hā iva śūṣaḥ eti roruvat asuryam varṇam ni riṇīte asya tam 
SA_GV01_rv_09_u-1279	RV_09.071.02.2{25} jahāti vavriṃ pitureti niṣkṛtamupaprutaṃ kṛṇute nirṇijaṃ tanā	jahāti vavrim pituḥ eti niṣkṛtam upaprutam kṛṇute nirṇijam tanā 
SA_GV01_rv_09_u-1280	RV_09.071.03.1{25} adribhiḥ sutaḥ pavate gabhastyorvṛṣāyate nabhasā vepate matī	adribhiḥ sutaḥ pavate gabhastyoḥ vṛṣāyate nabhasā vepate matī 
SA_GV01_rv_09_u-1281	RV_09.071.03.2{25} sa modate nasate sādhate girā nenikte apsu yajate parīmaṇi	sa modate nasate sādhate girā nenikte apsu yajate parīmaṇi 
SA_GV01_rv_09_u-1282	RV_09.071.04.1{25} pari dyukṣaṃ sahasaḥ parvatāvṛdhaṃ madhvaḥ siñcanti harmyasya sakṣaṇim	pari dyukṣam sahasaḥ parvatāvṛdham madhvaḥ siñcanti harmyasya sakṣaṇim 
SA_GV01_rv_09_u-1283	RV_09.071.04.2{25} ā yasmin gāvaḥ suhutāda ūdhani mūrdhaṃchrīṇantyagriyaṃ varīmabhiḥ	ā yasmin gāvaḥ su hutāde ūdhani mūrdhan śrīṇanti agriyam varīmabhiḥ 
SA_GV01_rv_09_u-1284	RV_09.071.05.1{25} samī rathaṃ na bhurijoraheṣata daśa svasāro aditerupastha ā	samī ratham na bhurijoḥ aheṣata daśa svasāraḥ aditeḥ upasthe ā 
SA_GV01_rv_09_u-1285	RV_09.071.05.2{25} jigādupa jrayati gorapīcyaṃ padaṃ yadasya matuthā ajījanan	jigāt upa jrayati goḥ apīcyam padam yat asya matuthāḥ ajījanan 
SA_GV01_rv_09_u-1286	RV_09.071.06.1{26} śyeno na yoniṃ sadanaṃ dhiyā kṛtaṃ hiraṇyayamāsadaṃ deva eṣati	śyenaḥ na yonim sadanam dhiyā kṛtam hiraṇyayam āsadam devaḥ eṣati 
SA_GV01_rv_09_u-1287	RV_09.071.06.2{26} e riṇanti barhiṣi priyaṃ girāśvo na devānapyeti yajñiyaḥ	ā riṇanti barhiṣi priyam girā aśvaḥ na devān apyeti yajñiyaḥ 
SA_GV01_rv_09_u-1288	RV_09.071.07.1{26} parā vyakto aruṣo divaḥ kavirvṛṣā tripṛṣṭho anaviṣṭagā abhi	parā vyaktaḥ aruṣaḥ divaḥ kaviḥ vṛṣā tri pṛṣṭhaḥ an aviṣṭa gāḥ abhi 
SA_GV01_rv_09_u-1289	RV_09.071.07.2{26} sahasraṇītiryatiḥ parāyatī rebho na pūrvīruṣaso vi rājati	sahasraṇītiḥ yatiḥ parāyatī rebhaḥ na pūrvīḥ uṣasaḥ vi rājati 
SA_GV01_rv_09_u-1290	RV_09.071.08.1{26} tveṣaṃ rūpaṃ kṛṇute varṇo asya sa yatrāśayat samṛtā sedhati sridhaḥ	tveṣam rūpam kṛṇute varṇaḥ asya sa yatra aśayat samṛtā sedhati sridhaḥ 
SA_GV01_rv_09_u-1291	RV_09.071.08.2{26} apsā yāti svadhayā daivyaṃ janaṃ saṃ suṣṭutī nasate saṃ goagrayā	ap sāḥ yāti svadhayā daivyam janam sam suṣṭutī nasate sam go agrayā 
SA_GV01_rv_09_u-1292	RV_09.071.09.1{26} ukṣeva yūthā pariyannarāvīdadhi tviṣīradhita sūryasya	ukṣā iva yūthā pariyan arāvīt adhi tviṣīḥ adhita sūryasya 
SA_GV01_rv_09_u-1293	RV_09.071.09.2{26} divyaḥ suparṇo 'va cakṣata kṣāṃ somaḥ pari kratunā paśyate jāḥ	divyaḥ suparṇaḥ va cakṣata kṣām somaḥ pari kratunā paśyate jāḥ 
SA_GV01_rv_09_u-1294	RV_09.072.01.1{27} hariṃ mṛjantyaruṣo na yujyate saṃ dhenubhiḥ kalaśe somo ajyate	harim mṛjanti aruṣaḥ na yujyate sam dhenubhiḥ kalaśe somaḥ ajyate 
SA_GV01_rv_09_u-1295	RV_09.072.01.2{27} ud vācamīrayati hinvate matī puruṣṭutasya kati citparipriyaḥ	ud vācam īrayati hinvate matī puruṣṭutasya kati cit paripriyaḥ 
SA_GV01_rv_09_u-1296	RV_09.072.02.1{27} sākaṃ vadanti bahavo manīṣiṇa indrasya somaṃ jaṭhare yadāduhuḥ	sākam vadanti bahavaḥ manīṣiṇaḥ indrasya somam jaṭhare yadā aduhuḥ 
SA_GV01_rv_09_u-1297	RV_09.072.02.2{27} yadī mṛjanti sugabhastayo naraḥ sanīḷābhirdaśabhiḥ kāmyaṃ madhu	yadī mṛjanti su gabhastayaḥ naraḥ sanīḍābhiḥ daśabhiḥ kāmyam madhu 
SA_GV01_rv_09_u-1298	RV_09.072.03.1{27} aramamāṇo atyeti gā abhi sūryasya priyaṃ duhitustiro ravam	a ramamāṇaḥ atyeti gāḥ abhi sūryasya priyam duhituḥ tiras ravam 
SA_GV01_rv_09_u-1299	RV_09.072.03.2{27} anvasmai joṣamabharad vinaṃgṛsaḥ saṃ dvayībhiḥ svasṛbhiḥ kṣeti jāmibhiḥ	anu asmai joṣam abharat vinaṃgṛsaḥ sam dvayībhiḥ svasṛbhiḥ kṣeti jāmibhiḥ 
SA_GV01_rv_09_u-1300	RV_09.072.04.1{27} nṛdhūto adriṣuto barhiṣi priyaḥ patirgavāṃ pradiva indur{ṛ}tviyaḥ	nṛ dhūtaḥ adri sutaḥ barhiṣi priyaḥ patiḥ gavām pradivaḥ induḥ ṛtviyaḥ 
SA_GV01_rv_09_u-1301	RV_09.072.04.2{27} purandhivān manuṣo yajñasādhanaḥ śucirdhiyāpavate soma indra te	purandhivān manuṣaḥ yajña sādhanaḥ śuciḥ dhiyā āpavate somaḥ indra te 
SA_GV01_rv_09_u-1302	RV_09.072.05.1{27} nṛbāhubhyāṃ codito dhārayā suto 'nuṣvadhaṃ pavate soma indra te	nṛ bāhubhyām coditaḥ dhārayā sutaḥ nuṣvadham pavate somaḥ indra te 
SA_GV01_rv_09_u-1303	RV_09.072.05.2{27} āprāḥ kratūn samajairadhvare matīrverna druṣaccamvorāsadad dhariḥ	āprāḥ kratūn samajaiḥ adhvare matīḥ veḥ na druṣat camvoḥ āsadat hariḥ 
SA_GV01_rv_09_u-1304	RV_09.072.06.1{28} aṃśuṃ duhanti stanayantamakṣitaṃ kaviṃ kavayo 'paso manīṣiṇaḥ	aṃśum duhanti stanayantam akṣitam kavim kavayaḥ pasaḥ manīṣiṇaḥ 
SA_GV01_rv_09_u-1305	RV_09.072.06.2{28} samī gāvo matayo yanti saṃyata ṛtasya yonā sadane punarbhuvaḥ	samī gāvaḥ matayaḥ yanti saṃyataḥ ṛtasya yonā sadane punarbhuvaḥ 
SA_GV01_rv_09_u-1306	RV_09.072.07.1{28} nābhā pṛthivyā dharuṇo maho divo 'pāmūrmau sindhuṣvantarukṣitaḥ	nābhā pṛthivyāḥ dharuṇaḥ mahaḥ divaḥ pām ūrmau sindhuṣu antar ukṣitaḥ 
SA_GV01_rv_09_u-1307	RV_09.072.07.2{28} indrasya vajro vṛṣabho vibhūvasuḥ somo hṛdepavate cāru matsaraḥ	indrasya vajraḥ vṛṣabhaḥ vibhūvasuḥ somaḥ hṛdepavate cāru matsaraḥ 
SA_GV01_rv_09_u-1308	RV_09.072.08.1{28} sa tū pavasva pari pārthivaṃ raja stotre śikṣannādhūnvate ca sukrato	sa tu pavasva pari pārthivam rajaḥ stotre śikṣan ādhūnvate ca su krato 
SA_GV01_rv_09_u-1309	RV_09.072.08.2{28} mā no nirbhāg vasunaḥ sādanaspṛśo rayiṃ piśaṅgaṃ bahulaṃ vasīmahi	mā naḥ nirbhāj vasunaḥ sādana spṛśaḥ rayim piśaṅgam bahulam vasīmahi 
SA_GV01_rv_09_u-1310	RV_09.072.09.1{28} ā tū na indo śatadātvaśvyaṃ sahasradātu paśumad dhiraṇyavat	ā tu naḥ indo śata dātu aśvyam sahasra dātu paśumat hiraṇyavat 
SA_GV01_rv_09_u-1311	RV_09.072.09.2{28} upa māsva bṛhatī revatīriṣo 'dhi stotrasya pavamāna no gahi	upa māsva bṛhatīḥ revatīḥ iṣaḥ dhi stotrasya pavamāna naḥ gahi 
SA_GV01_rv_09_u-1312	RV_09.073.01.1{29} srakve drapsasya dhamataḥ samasvarannṛtasya yonā samarantanābhayaḥ	srakve drapsasya dhamataḥ samasvaran ṛtasya yonā samarantana abhayaḥ 
SA_GV01_rv_09_u-1313	RV_09.073.01.2{29} trīn sa mūrdhno asuraścakra ārabhe satyasyanāvaḥ sukṛtamapīparan	trīn sa mūrdhnaḥ asuraḥ cakre ārabhe satyasya nāvaḥ sukṛtam apīparan 
SA_GV01_rv_09_u-1314	RV_09.073.02.1{29} samyak samyañco mahiṣā aheṣata sindhorūrmāvadhi venā avīvipan	samyak samyañcaḥ mahiṣāḥ aheṣata sindhoḥ ūrmau adhi venāḥ avīvipan 
SA_GV01_rv_09_u-1315	RV_09.073.02.2{29} madhordhārābhirjanayanto arkamit priyāmindrasya tanvamavīvṛdhan	madhoḥ dhārābhiḥ janayantaḥ arkam id priyām indrasya tanvam avīvṛdhan 
SA_GV01_rv_09_u-1316	RV_09.073.03.1{29} pavitravantaḥ pari vācamāsate pitaiṣāṃ pratno abhi rakṣati vratam	pavitravantaḥ pari vācam āsate pitā eṣām pratnaḥ abhi rakṣati vratam 
SA_GV01_rv_09_u-1317	RV_09.073.03.2{29} mahaḥ samudraṃ varuṇastiro dadhe dhīrā icchekurdharuṇeṣvārabham	mahaḥ samudram varuṇaḥ tiras dadhe dhīrāḥ id śekuḥ dharuṇeṣu ārabham 
SA_GV01_rv_09_u-1318	RV_09.073.04.1{29} sahasradhāre 'va te samasvaran divo nāke madhujihvā asaścataḥ	sahasra dhāre vai te samasvaran divaḥ nāke madhu jihvāḥ asaścataḥ 
SA_GV01_rv_09_u-1319	RV_09.073.04.2{29} asya spaśo na ni miṣanti bhūrṇayaḥ pade-pade pāśinaḥ santi setavaḥ	asya spaśaḥ na ni miṣanti bhūrṇayaḥ pade pade pāśinaḥ santi setavaḥ 
SA_GV01_rv_09_u-1320	RV_09.073.05.1{29} piturmāturadhyā ye samasvarannṛcā śocantaḥ sandahanto avratān	pituḥ mātuḥ adhyā ye samasvaran ṛcā śocantaḥ sandahantaḥ avratān 
SA_GV01_rv_09_u-1321	RV_09.073.05.2{29} indradviṣṭāmapa dhamanti māyayā tvacamasiknīṃ bhūmano divas pari	indra dviṣṭām apa dhamanti māyayā tvacam asiknīm bhūmanaḥ divaḥ pari 
SA_GV01_rv_09_u-1322	RV_09.073.06.1{30} pratnān mānādadhyā ye samasvarañchlokayantrāso rabhasasya mantavaḥ	pratnān mānādadhyāḥ ye samasvaran śloka yantrāsaḥ rabhasasya mantavaḥ 
SA_GV01_rv_09_u-1323	RV_09.073.06.2{30} apānakṣāso badhirā ahāsata ṛtasya panthāṃ na taranti duṣkṛtaḥ	apāna kṣāsaḥ badhirāḥ ahāsata ṛtasya panthām na taranti duṣkṛtaḥ 
SA_GV01_rv_09_u-1324	RV_09.073.07.1{30} sahasradhāre vitate pavitra ā vācaṃ punanti kavayo manīṣiṇaḥ	sahasra dhāre vitate pavitre ā vācam punanti kavayaḥ manīṣiṇaḥ 
SA_GV01_rv_09_u-1325	RV_09.073.07.2{30} rudrāsa eṣāmiṣirāso adruha spaśaḥ svañcaḥ sudṛśo nṛcakṣasaḥ	rudrāsaḥ eṣām iṣirāsaḥ adruhaḥ spaśaḥ svañcaḥ sudṛśaḥ nṛ cakṣasaḥ 
SA_GV01_rv_09_u-1326	RV_09.073.08.1{30} ṛtasya gopā na dabhāya sukratustrī ṣa pavitrā hṛdyantarā dadhe	ṛtasya gopāḥ na dabhāya su kratuḥ trī sa pavitrā hṛdi antarā dadhe 
SA_GV01_rv_09_u-1327	RV_09.073.08.2{30} vidvān sa viśvā bhuvanābhi paśyatyavājuṣṭān vidhyati karte avratān	vidvān sa viśvā bhuvanā abhi paśyati ava ajuṣṭān vidhyati karte avratān 
SA_GV01_rv_09_u-1328	RV_09.073.09.1{30} ṛtasya tanturvitataḥ pavitra ā jihvāyā agre varuṇasya māyayā	ṛtasya tantuḥ vitataḥ pavitraḥ ā jihvāyāḥ agre varuṇasya māyayā 
SA_GV01_rv_09_u-1329	RV_09.073.09.2{30} dhīrāścit tat saminakṣanta āśatātrā kartamava padātyaprabhuh	dhīrāḥ cit tat saminakṣantaḥ āśata atrā kartamava padātya prabhuh 
SA_GV01_rv_09_u-1330	RV_09.074.01.1{31} śiśurna jāto 'va cakradad vane svaryad vājyaruṣaḥ siṣāsati	śiśuḥ na jātaḥ vaḥ cakradat vane svar yat vājī aruṣaḥ siṣāsati 
SA_GV01_rv_09_u-1331	RV_09.074.01.2{31} divo retasā sacate payovṛdhā tamīmahe sumatī śarma saprathaḥ	divaḥ retasā sacate payaḥ vṛdhā tam īmahe sumatī śarma saprathaḥ 
SA_GV01_rv_09_u-1332	RV_09.074.02.1{31} divo ya skambho dharuṇaḥ svātata āpūrṇo aṃśuḥ paryetiviśvataḥ	divaḥ yaḥ skambhaḥ dharuṇaḥ su ātataḥ āpūrṇaḥ aṃśuḥ paryeti viśvatas 
SA_GV01_rv_09_u-1333	RV_09.074.02.2{31} seme mahī rodasī yakṣadāvṛtā samīcīne dādhāra samiṣaḥ kaviḥ	sa ime mahī rodasī yakṣadā āvṛtā samīcīne dādhāra samiṣaḥ kaviḥ 
SA_GV01_rv_09_u-1334	RV_09.074.03.1{31} mahi psaraḥ sukṛtaṃ somyaṃ madhūrvī gavyūtiraditer{ṛ}taṃ yate	mahi psaraḥ su kṛtam somyam madhu urvī gavyūtiḥ aditeḥ ṛtam yate 
SA_GV01_rv_09_u-1335	RV_09.074.03.2{31} īśe yo vṛṣṭerita usriyo vṛṣāpāṃ netā ya itaūtir{ṛ}gmiyaḥ	īśe yaḥ vṛṣṭeḥ itas usriyaḥ vṛṣā apām netā yaḥ itaūtiḥ ṛgmiyaḥ 
SA_GV01_rv_09_u-1336	RV_09.074.04.1{31} ātmanvan nabho duhyate ghṛtaṃ paya ṛtasya nābhiramṛtaṃ vijāyate	ātmanvat nabhaḥ duhyate ghṛtam payaḥ ṛtasya nābhiḥ amṛtam vijāyate 
SA_GV01_rv_09_u-1337	RV_09.074.04.2{31} samīcīnāḥ sudānavaḥ prīṇanti taṃ naro hitamava mehanti peravaḥ	samīcīnāḥ sudānavaḥ prīṇanti tam naraḥ hitam ava mehanti peravaḥ 
SA_GV01_rv_09_u-1338	RV_09.074.05.1{31} arāvīdaṃśuḥ sacamāna ūrmiṇā devāvyaṃ manuṣe pinvatitvacam	arāvīt aṃśuḥ sacamānaḥ ūrmiṇā devāvyam manuṣe pinvatitvacam 
SA_GV01_rv_09_u-1339	RV_09.074.05.2{31} dadhāti garbhamaditerupastha ā yena tokaṃ ca tanayaṃ ca dhāmahe	dadhāti garbham aditeḥ upasthe ā yena tokam ca tanayam ca dhāmahe 
SA_GV01_rv_09_u-1340	RV_09.074.06.1{32} sahasradhāre 'va tā asaścatastṛtīye santu rajasi prajāvatīḥ	sahasra dhāre vai tāḥ asaḥ catas tṛtīye santu rajasi prajāvatīḥ 
SA_GV01_rv_09_u-1341	RV_09.074.06.2{32} catasro nābho nihitā avo divo havirbharantyamṛtaṃ ghṛtaścutaḥ	catasraḥ nābhaḥ nihitāḥ avas divaḥ haviḥ bharanti amṛtam ghṛtaścutaḥ 
SA_GV01_rv_09_u-1342	RV_09.074.07.1{32} śvetaṃ rūpaṃ kṛṇute yat siṣāsati somo mīḍhvānasuro veda bhūmanaḥ	śvetam rūpam kṛṇute yat siṣāsati somaḥ mīḍhvān asuraḥ veda bhūmanaḥ 
SA_GV01_rv_09_u-1343	RV_09.074.07.2{32} dhiyā śamī sacate semabhi pravad divas kavandhamava darṣadudriṇam	dhiyā śamī sacate semabhi pravat divaḥ kavandhamava darṣadudriṇam 
SA_GV01_rv_09_u-1344	RV_09.074.08.1{32} adha śvetaṃ kalaśaṃ gobhiraktaṃ kārṣmannā vājyakramīt sasavān	adha śvetam kalaśam gobhiḥ aktam kārṣmannā vājī akramīt sasavān 
SA_GV01_rv_09_u-1345	RV_09.074.08.2{32} ā hinvire manasā devayantaḥ kakṣīvate śatahimāya gonām	ā hinvire manasā devayantaḥ kakṣīvate śata himāya gonām 
SA_GV01_rv_09_u-1346	RV_09.074.09.1{32} adbhiḥ soma papṛcānasya te raso 'vyo vāraṃ vi pavamāna dhāvati	adbhiḥ soma papṛcānasya te rasaḥ vyaḥ vāram vi pavamāna dhāvati 
SA_GV01_rv_09_u-1347	RV_09.074.09.2{32} sa mṛjyamānaḥ kavibhirmadintama svadasvendrāya pavamāna pītaye	sa mṛjyamānaḥ kavibhiḥ madintama svadasva indrāya pavamāna pītaye 
SA_GV01_rv_09_u-1348	RV_09.075.01.1{33} abhi priyāṇi pavate canohito nāmāni yahvo adhi yeṣu vardhate	abhi priyāṇi pavate canohitaḥ nāmāni yahvaḥ adhi yeṣu vardhate 
SA_GV01_rv_09_u-1349	RV_09.075.01.2{33} ā sūryasya bṛhato bṛhannadhi rathaṃ viṣvañcamaruhad vicakṣaṇaḥ	ā sūryasya bṛhataḥ bṛhan adhi ratham viṣvañcam aruhat vicakṣaṇaḥ 
SA_GV01_rv_09_u-1350	RV_09.075.02.1{33} ṛtasya jihvā pavate madhu priyaṃ vaktā patirdhiyo asyā adābhyaḥ	ṛtasya jihvā pavate madhu priyam vaktā patiḥ dhiyaḥ asyāḥ adābhyaḥ 
SA_GV01_rv_09_u-1351	RV_09.075.02.2{33} dadhāti putraḥ pitrorapīcyaṃ nāma tṛtīyamadhi rocane divaḥ	dadhāti putraḥ pitroḥ apīcyam nāma tṛtīyam adhi rocane divaḥ 
SA_GV01_rv_09_u-1352	RV_09.075.03.1{33} ava dyutānaḥ kalaśānacikradan nṛbhiryemānaḥ kośa ā hiraṇyaye	ava dyutānaḥ kalaśān acikradat nṛbhiḥ yemānaḥ kośe ā hiraṇyaye 
SA_GV01_rv_09_u-1353	RV_09.075.03.2{33} abhīm ṛtasya dohanā anūṣatādhi tripṛṣṭha uṣaso vi rājati	abhi īm ṛtasya dohanāḥ anūṣata adhi tri pṛṣṭhaḥ uṣasaḥ vi rājati 
SA_GV01_rv_09_u-1354	RV_09.075.04.1{33} adribhiḥ suto matibhiścanohitaḥ prarocayan rodasī mātarāśuciḥ	adribhiḥ sutaḥ matibhiḥ canohitaḥ prarocayan rodasī mātarā aśuciḥ 
SA_GV01_rv_09_u-1355	RV_09.075.04.2{33} romāṇyavyā samayā vi dhāvati madhordhārā pinvamānā dive-dive	romāṇyavyā samayā vi dhāvati madhordhārā pinvamānā dive dive 
SA_GV01_rv_09_u-1356	RV_09.075.05.1{33} pari soma pra dhanvā svastaye nṛbhiḥ punāno abhi vāsayāśiram	pari soma pra dhanva svastaye nṛbhiḥ punānaḥ abhi vāsaya āśiram 
SA_GV01_rv_09_u-1357	RV_09.075.05.2{33} ye te madā āhanaso vihāyasastebhirindraṃ codaya dātave magham	ye te madāḥ āhanasaḥ vihāyasaḥ tebhiḥ indram codaya dātave magham 
SA_GV01_rv_09_u-1358	RV_09.076.01.1{01} dhartā divaḥ pavate kṛtvyo raso dakṣo devānāmanumādyo nṛbhiḥ	dhartā divaḥ pavate kṛtvyaḥ rasaḥ dakṣaḥ devānām anumādyaḥ nṛbhiḥ 
SA_GV01_rv_09_u-1359	RV_09.076.01.2{01} hariḥ sṛjāno atyo na satvabhirvṛthā pājāṃsi kṛṇute nadīṣvā	hariḥ sṛjānaḥ atyaḥ na satvabhiḥ vṛthā pājāṃsi kṛṇute nadīṣvā 
SA_GV01_rv_09_u-1360	RV_09.076.02.1{01} śūro na dhatta āyudhā gabhastyoḥ svaḥ siṣāsan rathiro gaviṣṭiṣu	śūraḥ na dhatte āyudhā gabhastyoḥ svar siṣāsan rathiraḥ gaviṣṭiṣu 
SA_GV01_rv_09_u-1361	RV_09.076.02.2{01} indrasya śuṣmamīrayannapasyubhirindurhinvāno ajyate manīṣibhiḥ	indrasya śuṣmam īrayan apasyubhiḥ induḥ hinvānaḥ ajyate manīṣibhiḥ 
SA_GV01_rv_09_u-1362	RV_09.076.03.1{01} indrasya soma pavamāna ūrmiṇā taviṣyamāṇo jaṭhareṣvāviśa	indrasya soma pavamānaḥ ūrmiṇā taviṣyamāṇaḥ jaṭhareṣu āviśa 
SA_GV01_rv_09_u-1363	RV_09.076.03.2{01} pra ṇaḥ pinva vidyudabhreva rodasī dhiyā na vājānupa māsi śaśvataḥ	pra naḥ pinva vidyut abhrā iva rodasī dhiyā na vājān upa māsi śaśvataḥ 
SA_GV01_rv_09_u-1364	RV_09.076.04.1{01} viśvasya rājā pavate svardṛśa ṛtasya dhītim ṛṣiṣāḷ avīvaśat	viśvasya rājā pavate svar dṛśaḥ ṛtasya dhītim ṛṣiṣāh avīvaśat 
SA_GV01_rv_09_u-1365	RV_09.076.04.2{01} yaḥ sūryasyāsireṇa mṛjyate pitā matīnāmasamaṣṭakāvyaḥ	yaḥ sūryasya asireṇa mṛjyate pitā matīnām a samaṣṭa kāvyaḥ 
SA_GV01_rv_09_u-1366	RV_09.076.05.1{01} vṛṣeva yūthā pari kośamarṣasyapāmupasthe vṛṣabhaḥ kanikradat	vṛṣā iva yūthā pari kośam arṣasi apām upasthe vṛṣabhaḥ kanikradat 
SA_GV01_rv_09_u-1367	RV_09.076.05.2{01} sa indrāya pavase matsarintamo yathā jeṣāma samithe tvotayaḥ	saḥ indrāya pavase matsarintamaḥ yathā jeṣāma samithe tvotayaḥ 
SA_GV01_rv_09_u-1368	RV_09.077.01.1{02} eṣa pra kośe madhumānacikradadindrasya vajro vapuṣo vapuṣṭaraḥ	eṣa pra kośe madhumān acikradat indrasya vajraḥ vapuṣaḥ vapuṣṭaraḥ 
SA_GV01_rv_09_u-1369	RV_09.077.01.2{02} abhīm ṛtasya sudughā ghṛtaścuto vāśrā arṣantipayaseva dhenavaḥ	abhi īm ṛtasya su dughāḥ ghṛtaścutaḥ vāśrāḥ arṣanti payasā iva dhenavaḥ 
SA_GV01_rv_09_u-1370	RV_09.077.02.1{02} sa pūrvyaḥ pavate yaṃ divas pari śyeno mathāyadiṣitastiro rajaḥ	sa pūrvyaḥ pavate yam divaḥ pari śyenaḥ mathāyat iṣitaḥ tiras rajaḥ 
SA_GV01_rv_09_u-1371	RV_09.077.02.2{02} sa madhva ā yuvate vevijāna it kṛśānorasturmanasāha bibhyuṣā	sa madhvaḥ ā yuvate vevijānaḥ id kṛśānoḥ astuḥ manasā aha bibhyuṣā 
SA_GV01_rv_09_u-1372	RV_09.077.03.1{02} te naḥ pūrvāsa uparāsa indavo mahe vājāya dhanvantu gomate	te naḥ pūrvāsaḥ uparāsaḥ indavaḥ mahe vājāya dhanvantu gomate 
SA_GV01_rv_09_u-1373	RV_09.077.03.2{02} īkṣeṇyāso ahyo na cāravo brahma-brahma ye jujuṣurhavir haviḥ	īkṣeṇyāsaḥ ahyaḥ na cāravaḥ brahma brahma ye jujuṣuḥ haviḥ haviḥ 
SA_GV01_rv_09_u-1374	RV_09.077.04.1{02} ayaṃ no vidvān vanavad vanuṣyata induḥ satrācā manasā puruṣṭutaḥ	ayam naḥ vidvān vanavat vanuṣyate induḥ satrācā manasā puruṣṭutaḥ 
SA_GV01_rv_09_u-1375	RV_09.077.04.2{02} inasya yaḥ sadane garbhamādadhe gavāmurubjamabhyarṣati vrajam	inasya yaḥ sadane garbham ādadhe gavām urubjam abhyarṣati vrajam 
SA_GV01_rv_09_u-1376	RV_09.077.05.1{02} cakrirdivaḥ pavate kṛtvyo raso mahānadabdho varuṇo hurugyate	cakriḥ divaḥ pavate kṛtvyaḥ rasaḥ mahān adabdhaḥ varuṇaḥ hurugyate 
SA_GV01_rv_09_u-1377	RV_09.077.05.2{02} asāvi mitro vṛjaneṣu yajñiyo 'tyo na yūthe vṛṣayuḥ kanikradat	asāvi mitraḥ vṛjaneṣu yajñiyaḥ tyaḥ na yūthe vṛṣayuḥ kanikradat 
SA_GV01_rv_09_u-1378	RV_09.078.01.1{03} pra rājā vācaṃ janayannasiṣyadadapo vasāno abhi gā iyakṣati	pra rājā vācam janayan asiṣyadat apaḥ vasānaḥ abhi gāḥ iyakṣati 
SA_GV01_rv_09_u-1379	RV_09.078.01.2{03} gṛbhṇāti ripramavirasya tānvā śuddho devānāmupa yāti niṣkṛtam	gṛbhṇāti ripram aviḥ asya tān vā śuddhaḥ devānām upa yāti niṣkṛtam 
SA_GV01_rv_09_u-1380	RV_09.078.02.1{03} indrāya soma pari ṣicyase nṛbhirnṛcakṣā ūrmiḥ kavirajyase vane	indrāya soma pari sicyase nṛbhiḥ nṛ cakṣāḥ ūrmiḥ kaviḥ ajyase vane 
SA_GV01_rv_09_u-1381	RV_09.078.02.2{03} pūrvīrhi te srutayaḥ santi yātave sahasramaśvā harayaścamūṣadaḥ	pūrvīḥ hi te srutayaḥ santi yātave sahasram aśvāḥ harayaḥ camūṣadaḥ 
SA_GV01_rv_09_u-1382	RV_09.078.03.1{03} samudriyā apsaraso manīṣiṇamāsīnā antarabhi somamakṣaran	samudriyāḥ apsarasaḥ manīṣiṇam āsīnāḥ antar abhi somam akṣaran 
SA_GV01_rv_09_u-1383	RV_09.078.03.2{03} tā īṃ hinvanti harmyasya sakṣaṇiṃ yācante sumnaṃ pavamānamakṣitam	tāḥ īm hinvanti harmyasya sakṣaṇim yācante sumnam pavamānam akṣitam 
SA_GV01_rv_09_u-1384	RV_09.078.04.1{03} gojin naḥ somo rathajid dhiraṇyajit svarjidabjit pavate sahasrajit	go jit naḥ somaḥ ratha jit hiraṇya jit svar jit abjit pavate sahasra jit 
SA_GV01_rv_09_u-1385	RV_09.078.04.2{03} yaṃ devāsaścakrire pītaye madaṃ svādiṣṭhaṃ drapsamaruṇaṃ mayobhuvam	yam devāsaḥ cakrire pītaye madam svādiṣṭham drapsam aruṇam mayobhuvam 
SA_GV01_rv_09_u-1386	RV_09.078.05.1{03} etāni soma pavamāno asmayuḥ satyāni kṛṇvan draviṇānyarṣasi	etāni soma pavamānaḥ asmayuḥ satyāni kṛṇvan draviṇāni arṣasi 
SA_GV01_rv_09_u-1387	RV_09.078.05.2{03} jahi śatrumantike dūrake ca ya urvīṃ gavyūtimabhayaṃ ca nas kṛdhi	jahi śatrum antike dūrake ca yaḥ urvīm gavyūtim abhayam ca naḥ kṛdhi 
SA_GV01_rv_09_u-1388	RV_09.079.01.1{04} acodaso no dhanvantvindavaḥ pra suvānāso bṛhaddiveṣu harayaḥ	acodasaḥ naḥ dhanvantu indavaḥ pra suvānāsaḥ bṛhaddiveṣu harayaḥ 
SA_GV01_rv_09_u-1389	RV_09.079.01.2{04} vi ca naśan na iṣo arātayo 'ryo naśanta saniṣanta no dhiyaḥ	vi ca naśan naḥ iṣaḥ arātayaḥ ryaḥ naśanta saniṣanta naḥ dhiyaḥ 
SA_GV01_rv_09_u-1390	RV_09.079.02.1{04} pra ṇo dhanvantvindavo madacyuto dhanā vā yebhirarvato junīmasi	pra naḥ dhanvantu indavaḥ mada cyutaḥ dhanā vā yebhiḥ arvataḥ junīmasi 
SA_GV01_rv_09_u-1391	RV_09.079.02.2{04} tiro martasya kasya cit parihvṛtiṃ vayaṃ dhanāni viśvadhā bharemahi	tiras martasya kasya cit parihvṛtim vayam dhanāni viśvadhā bharemahi 
SA_GV01_rv_09_u-1392	RV_09.079.03.1{04} uta svasyā arātyā arirhi ṣa utānyasyā arātyā vṛko hi ṣaḥ	uta svasyāḥ arātyāḥ ariḥ hi sa uta anyasyāḥ arātyāḥ vṛkaḥ hi saḥ 
SA_GV01_rv_09_u-1393	RV_09.079.03.2{04} dhanvan na tṛṣṇā samarīta tānabhi soma jahipavamāna durādhyaḥ	dhanvan na tṛṣṇā samarīta tān abhi soma jahi pavamāna durādhyaḥ 
SA_GV01_rv_09_u-1394	RV_09.079.04.1{04} divi te nābhā paramo ya ādade pṛthivyāste ruruhuḥ sānavikṣipaḥ	divi te nābhā paramaḥ yaḥ ādade pṛthivyāḥ te ruruhuḥ sāna vikṣipaḥ 
SA_GV01_rv_09_u-1395	RV_09.079.04.2{04} adrayastvā bapsati goradhi tvacyapsu tvā hastairduduhurmanīṣiṇaḥ	adrayaḥ tvā bapsati goḥ adhi tvaci apsu tvā hastaiḥ duduhuḥ manīṣiṇaḥ 
SA_GV01_rv_09_u-1396	RV_09.079.05.1{04} evā ta indo subhvaṃ supeśasaṃ rasaṃ tuñjanti prathamā abhiśriyaḥ	eva te indo su bhvam supeśasam rasam tuñjanti prathamāḥ abhiśriyaḥ 
SA_GV01_rv_09_u-1397	RV_09.079.05.2{04} nidaṃ-nidaṃ pavamāna ni tāriṣa āviste śuṣmo bhavatu priyo madaḥ	nidaṃnidam pavamāna ni tāriṣaḥ āvis te śuṣmaḥ bhavatu priyaḥ madaḥ 
SA_GV01_rv_09_u-1398	RV_09.080.01.1{05} somasya dhārā pavate nṛcakṣasa ṛtena devān havate divas pari	somasya dhārā pavate nṛ cakṣasaḥ ṛtena devān havate divaḥ pari 
SA_GV01_rv_09_u-1399	RV_09.080.01.2{05} bṛhaspate ravathenā vi didyute samudrāso na savanāni vivyacuḥ	bṛhaspate ravathena vi didyute samudrāsaḥ na savanāni vivyacuḥ 
SA_GV01_rv_09_u-1400	RV_09.080.02.1{05} yaṃ tvā vājinnaghnyā abhyanūṣatāyohataṃ yonimā rohasi dyumān	yam tvā vājin aghnyāḥ abhyanūṣata ayaḥ hatam yonim ā rohasi dyumān 
SA_GV01_rv_09_u-1401	RV_09.080.02.2{05} maghonāmāyuḥ pratiran mahi śrava indrāya somapavase vṛṣā madaḥ	maghonām āyuḥ pratirat mahi śravaḥ indrāya soma pavase vṛṣā madaḥ 
SA_GV01_rv_09_u-1402	RV_09.080.03.1{05} endrasya kukṣā pavate madintama ūrjaṃ vasānaḥ śravase sumaṅgalaḥ	ā indrasya kukṣā pavate madintamaḥ ūrjam vasānaḥ śravase su maṅgalaḥ 
SA_GV01_rv_09_u-1403	RV_09.080.03.2{05} pratyaṃ sa viśvā bhuvanābhi paprathe krīḷan hariratyaḥ syandate vṛṣā	pratyam sa viśvā bhuvanā abhi paprathe krīḍan hariratyaḥ syandate vṛṣā 
SA_GV01_rv_09_u-1404	RV_09.080.04.1{05} taṃ tvā devebhyo madhumattamaṃ naraḥ sahasradhāraṃ duhate daśa kṣipaḥ	tam tvā devebhyaḥ madhumattamam naraḥ sahasra dhāram duhate daśa kṣipaḥ 
SA_GV01_rv_09_u-1405	RV_09.080.04.2{05} nṛbhiḥ soma pracyuto grāvabhiḥ suto viśvāndevānā pavasvā sahasrajit	nṛbhiḥ soma pracyutaḥ grāvabhiḥ sutaḥ viśvān devān ā pavasva sahasra jit 
SA_GV01_rv_09_u-1406	RV_09.080.05.1{05} taṃ tvā hastino madhumantamadribhirduhantyapsu vṛṣabhandaśa kṣipaḥ	tam tvā hastinaḥ madhumantam adribhiḥ duhanti apsu vṛṣabhan daśa kṣipaḥ 
SA_GV01_rv_09_u-1407	RV_09.080.05.2{05} indraṃ soma mādayan daivyaṃ janaṃ sindhorivormiḥ pavamāno arṣasi	indram soma mādayan daivyam janam sindhoḥ iva ūrmiḥ pavamānaḥ arṣasi 
SA_GV01_rv_09_u-1408	RV_09.081.01.1{06} pra somasya pavamānasyormaya indrasya yanti jaṭharaṃ supeśasaḥ	pra somasya pavamānasya ūrmayaḥ indrasya yanti jaṭharam supeśasaḥ 
SA_GV01_rv_09_u-1409	RV_09.081.01.2{06} dadhnā yadīmunnītā yaśasā gavāṃ dānāya śūramudamandiṣuḥ sutāḥ	dadhnā yadi īm unnītāḥ yaśasā gavām dānāya śūram udamandiṣuḥ sutāḥ 
SA_GV01_rv_09_u-1410	RV_09.081.02.1{06} achā hi somaḥ kalaśānasiṣyadadatyo na voḷhā raghuvartanirvṛṣā	achā hi somaḥ kalaśān asiṣyat adatyaḥ na voḍhā raghu varta nirvṛṣā 
SA_GV01_rv_09_u-1411	RV_09.081.02.2{06} athā devānāmubhayasya janmano vidvānaśnotyamuta itaśca yat	athā devānām ubhayasya janmanaḥ vidvān aśnoti amutas itas ca yat 
SA_GV01_rv_09_u-1412	RV_09.081.03.1{06} ā naḥ soma pavamānaḥ kirā vasvindo bhava maghavā rādhaso mahaḥ	ā naḥ soma pavamānaḥ kira vasu indo bhava maghavā rādhasaḥ mahaḥ 
SA_GV01_rv_09_u-1413	RV_09.081.03.2{06} śikṣā vayodho vasave su cetunā mā no gayamāre asmat parā sicaḥ	śikṣa vayodhaḥ vasave su cetunā mā naḥ gayamāre asmat parā sicaḥ 
SA_GV01_rv_09_u-1414	RV_09.081.04.1{06} ā naḥ pūṣā pavamānaḥ surātayo mitro gachantu varuṇaḥ sajoṣasaḥ	ā naḥ pūṣā pavamānaḥ su rātayaḥ mitraḥ gacchantu varuṇaḥ sajoṣasaḥ 
SA_GV01_rv_09_u-1415	RV_09.081.04.2{06} bṛhaspatirmaruto vāyuraśvinā tvaṣṭā savitā suyamā sarasvatī	bṛhaspatiḥ marutaḥ vāyuḥ aśvinā tvaṣṭā savitā su yamā sarasvatī 
SA_GV01_rv_09_u-1416	RV_09.081.05.1{06} ubhe dyāvāpṛthivī viśvaminve aryamā devo aditirvidhātā	ubhe dyāvāpṛthivī viśvaminve aryamā devaḥ aditiḥ vidhātā 
SA_GV01_rv_09_u-1417	RV_09.081.05.2{06} bhago nṛśaṃsa urvantarikṣaṃ viśve devāḥ pavamānaṃjuṣanta	bhagaḥ nṛśaṃsaḥ uru antarikṣam viśve devāḥ pavamānam juṣanta 
SA_GV01_rv_09_u-1418	RV_09.082.01.1{07} asāvi somo aruṣo vṛṣā harī rājeva dasmo abhi gā acikradat	asāvi somaḥ aruṣaḥ vṛṣā hariḥ rājā iva dasmaḥ abhi gāḥ acikradat 
SA_GV01_rv_09_u-1419	RV_09.082.01.2{07} punāno vāraṃ paryetyavyayaṃ śyeno na yoniṃ ghṛtavantamāsadam	punānaḥ vāram paryeti avyayam śyenaḥ na yonim ghṛtavantam āsadam 
SA_GV01_rv_09_u-1420	RV_09.082.02.1{07} kavirvedhasyā paryeṣi māhinamatyo na mṛṣṭo abhi vājamarṣasi	kaviḥ vedhasyā paryeṣi māhina matyaḥ na mṛṣṭaḥ abhi vājam arṣasi 
SA_GV01_rv_09_u-1421	RV_09.082.02.2{07} apasedhan duritā soma mṛḷaya ghṛtaṃ vasānaḥ pariyāsi nirṇijam	apasedhan duritā soma mṛḍaya ghṛtam vasānaḥ pariyāsi nirṇijam 
SA_GV01_rv_09_u-1422	RV_09.082.03.1{07} parjanyaḥ pitā mahiṣasya parṇino nābhā pṛthivyā giriṣukṣayaṃ dadhe	parjanyaḥ pitā mahiṣasya parṇinaḥ nābhā pṛthivyāḥ giriṣu kṣayam dadhe 
SA_GV01_rv_09_u-1423	RV_09.082.03.2{07} svasāra āpo abhi gā utāsaran saṃ grāvabhirnasate vīte adhvare	svasāraḥ āpaḥ abhi gāḥ uta asaran sam grāvabhiḥ nasate vīte adhvare 
SA_GV01_rv_09_u-1424	RV_09.082.04.1{07} jāyeva patyāvadhi śeva maṃhase pajrāyā garbha śṛṇuhi bravīmi te	jāyā iva patyau adhi śeva maṃhase pajrāyāḥ garbha śṛṇuhi bravīmi te 
SA_GV01_rv_09_u-1425	RV_09.082.04.2{07} antarvāṇīṣu pra carā su jīvase 'nindyo vṛjane soma jāgṛhi	antarvāṇīṣu pra cara su jīvase nindyaḥ vṛjane soma jāgṛhi 
SA_GV01_rv_09_u-1426	RV_09.082.05.1{07} yathā pūrvebhyaḥ śatasā amṛdhraḥ sahasrasāḥ paryayā vājamindo	yathā pūrvebhyaḥ śata sāḥ amṛdhraḥ sahasra sāḥ paryayāḥ vājamindo 
SA_GV01_rv_09_u-1427	RV_09.082.05.2{07} evā pavasva suvitāya navyase tava vratamanvāpaḥ sacante	eva pavasva suvitāya navyase tava vratam anu āpaḥ sacante 
SA_GV01_rv_09_u-1428	RV_09.083.01.1{08} pavitraṃ te vitataṃ brahmaṇas pate prabhurgātrāṇi paryeṣiviśvataḥ	pavitram te vitatam brahmaṇas pate prabhuḥ gātrāṇi paryeṣi viśvatas 
SA_GV01_rv_09_u-1429	RV_09.083.01.2{08} ataptatanūrna tadāmo aśnute śṛtāsa id vahantastat samāśata	a tapta tanūḥ na tadā āmaḥ aśnute śṛtāsaḥ id vahantaḥ tat samāśata 
SA_GV01_rv_09_u-1430	RV_09.083.02.1{08} tapoṣ pavitraṃ vitataṃ divas pade śocanto asya tantavo vyasthiran	tapoḥ pavitram vitatam divaḥ pade śocantaḥ asya tantavaḥ vyasthiran 
SA_GV01_rv_09_u-1431	RV_09.083.02.2{08} avantyasya pavītāramāśavo divas pṛṣṭhamadhitiṣṭhanti cetasā	avanti asya pavītāram āśavaḥ divaḥ pṛṣṭham adhitiṣṭhanti cetasā 
SA_GV01_rv_09_u-1432	RV_09.083.03.1{08} arūrucaduṣasaḥ pṛśniragriya ukṣā bibharti bhuvanāni vājayuḥ	arūrucat uṣasaḥ pṛśniḥ agriyaḥ ukṣā bibharti bhuvanāni vājayuḥ 
SA_GV01_rv_09_u-1433	RV_09.083.03.2{08} māyāvino mamire asya māyayā nṛcakṣasaḥ pitaro garbhamā dadhuḥ	māyāvinaḥ mamire asya māyayā nṛ cakṣasaḥ pitaraḥ garbhamā dadhuḥ 
SA_GV01_rv_09_u-1434	RV_09.083.04.1{08} gandharva itthā padamasya rakṣati pāti devānāṃ janimānyadbhutaḥ	gandharvaḥ itthā padam asya rakṣati pāti devānām janimāni adbhutaḥ 
SA_GV01_rv_09_u-1435	RV_09.083.04.2{08} gṛbhṇāti ripuṃ nidhayā nidhāpatiḥ sukṛttamā madhuno bhakṣamāśata	gṛbhṇāti ripum nidhayā nidhā patiḥ su kṛttamāḥ madhunaḥ bhakṣam āśata 
SA_GV01_rv_09_u-1436	RV_09.083.05.1{08} havirhaviṣmo mahi sadma daivyaṃ nabho vasānaḥ pari yāsyadhvaram	haviḥ haviṣmas mahi sadma daivyam nabhaḥ vasānaḥ pari yāsi adhvaram 
SA_GV01_rv_09_u-1437	RV_09.083.05.2{08} rājā pavitraratho vājamāruhaḥ sahasrabhṛṣṭirjayasi śravo bṛhat	rājā pavitra rathaḥ vājam āruhaḥ sahasra bhṛṣṭiḥ jayasi śravaḥ bṛhat 
SA_GV01_rv_09_u-1438	RV_09.084.01.1{09} pavasva devamādano vicarṣaṇirapsā indrāya varuṇāya vāyave	pavasva deva mādanaḥ vicarṣaṇiḥ apsāḥ indrāya varuṇāya vāyave 
SA_GV01_rv_09_u-1439	RV_09.084.01.2{09} kṛdhī no adya varivaḥ svastimadurukṣitau gṛṇīhi daivyaṃ janam	kṛdhī naḥ adya varivaḥ svastimat uru kṣitau gṛṇīhi daivyam janam 
SA_GV01_rv_09_u-1440	RV_09.084.02.1{09} ā yastasthau bhuvanānyamartyo viśvāni somaḥ pari tānyarṣati	ā yaḥ tasthau bhuvanāni amartyaḥ viśvāni somaḥ pari tāni arṣati 
SA_GV01_rv_09_u-1441	RV_09.084.02.2{09} kṛṇvan saṃcṛtaṃ vicṛtamabhiṣṭaya induḥ siṣaktyuṣasaṃ na sūryaḥ	kṛṇvan saṃcṛtam vicṛtam abhiṣṭaye induḥ siṣakti uṣasam na sūryaḥ 
SA_GV01_rv_09_u-1442	RV_09.084.03.1{09} ā yo gobhiḥ sṛjyata oṣadhīṣvā devānāṃ sumna iṣayannupāvasuḥ	ā yaḥ gobhiḥ sṛjyate oṣadhīṣvā devānām sumne iṣayan upāvasuḥ 
SA_GV01_rv_09_u-1443	RV_09.084.03.2{09} ā vidyutā pavate dhārayā suta indraṃ somo mādayan daivyaṃ janam	ā vidyutā pavate dhārayā sutaḥ indram somaḥ mādayan daivyam janam 
SA_GV01_rv_09_u-1444	RV_09.084.04.1{09} eṣa sya somaḥ pavate sahasrajid dhinvāno vācamiṣirāmuṣarbudham	eṣa sya somaḥ pavate sahasra jit dhinvānaḥ vācam iṣirām uṣarbudham 
SA_GV01_rv_09_u-1445	RV_09.084.04.2{09} induḥ samudramudiyarti vāyubhirendrasya hārdikalaśeṣu sīdati	induḥ samudram udiyarti vāyubhiḥ indrasya hārdi kalaśeṣu sīdati 
SA_GV01_rv_09_u-1446	RV_09.084.05.1{09} abhi tyaṃ gāvaḥ payasā payovṛdhaṃ somaṃ śrīṇanti matibhiḥ svarvidam	abhi tyam gāvaḥ payasā payaḥ vṛdham somam śrīṇanti matibhiḥ svar vidam 
SA_GV01_rv_09_u-1447	RV_09.084.05.2{09} dhanaṃjayaḥ pavate kṛtvyo raso vipraḥ kaviḥkāvyenā svarcanāḥ	dhanaṃjayaḥ pavate kṛtvyaḥ rasaḥ vipraḥ kaviḥ kāvyena svar canāḥ 
SA_GV01_rv_09_u-1448	RV_09.085.01.1{10} indrāya soma suṣutaḥ pari sravāpāmīvā bhavatu rakṣasā saha	indrāya soma suṣutaḥ pari srava apa amīvā bhavatu rakṣasā saha 
SA_GV01_rv_09_u-1449	RV_09.085.01.2{10} mā te rasasya matsata dvayāvino draviṇasvanta iha santvindavaḥ	mā te rasasya matsata dvayāvinaḥ draviṇasvantaḥ iha santu indavaḥ 
SA_GV01_rv_09_u-1450	RV_09.085.02.1{10} asmān samarye pavamāna codaya dakṣo devānāmasi hi priyo madaḥ	asmān samarye pavamāna codaya dakṣaḥ devānām asi hi priyaḥ madaḥ 
SA_GV01_rv_09_u-1451	RV_09.085.02.2{10} jahi śatrūnrabhyā bhandanāyataḥ pibendra somamava no mṛdho jahi	jahi śatrūn rabhyā bhandanāyataḥ piba indra somam ava naḥ mṛdhaḥ jahi 
SA_GV01_rv_09_u-1452	RV_09.085.03.1{10} adabdha indo pavase madintama ātmendrasya bhavasi dhāsiruttamaḥ	adabdhaḥ indo pavase madintamaḥ ātmā indrasya bhavasi dhāsiḥ uttamaḥ 
SA_GV01_rv_09_u-1453	RV_09.085.03.2{10} abhi svaranti bahavo manīṣiṇo rājānamasya bhuvanasyaniṃsate	abhi svaranti bahavaḥ manīṣiṇaḥ rājānam asya bhuvanasya niṃsate 
SA_GV01_rv_09_u-1454	RV_09.085.04.1{10} sahasraṇīthaḥ śatadhāro adbhuta indrāyenduḥ pavate kāmyaṃ madhu	sahasraṇīthaḥ śata dhāraḥ adbhutaḥ indrāya induḥ pavate kāmyam madhu 
SA_GV01_rv_09_u-1455	RV_09.085.04.2{10} jayan kṣetramabhyarṣā jayannapa uruṃ no gātuṃ kṛṇu soma mīḍhvaḥ	jayan kṣetram abhyarṣa jayan apaḥ urum naḥ gātum kṛṇu soma mīḍhvaḥ 
SA_GV01_rv_09_u-1456	RV_09.085.05.1{10} kanikradat kalaśe gobhirajyase vyavyayaṃ samayā vāramarṣasi	kanikradat kalaśe gobhiḥ ajyase vi avyayam samayā vāram arṣasi 
SA_GV01_rv_09_u-1457	RV_09.085.05.2{10} marmṛjyamāno atyo na sānasirindrasya soma jaṭhare samakṣaraḥ	marmṛjyamānaḥ atyaḥ na sānasiḥ indrasya soma jaṭhare samakṣaraḥ 
SA_GV01_rv_09_u-1458	RV_09.085.06.1{10} svāduḥ pavasva divyāya janmane svādurindrāya suhavītunāmne	svāduḥ pavasva divyāya janmane svāduḥ indrāya suhavītu nāmne 
SA_GV01_rv_09_u-1459	RV_09.085.06.2{10} svādurmitrāya varuṇāya vāyave bṛhaspataye madhumānadābhyaḥ	svāduḥ mitrāya varuṇāya vāyave bṛhaspataye madhu māna dābhyaḥ 
SA_GV01_rv_09_u-1460	RV_09.085.07.1{11} atyaṃ mṛjanti kalaśe daśa kṣipaḥ pra viprāṇāṃ matayo vāca īrate	atyam mṛjanti kalaśe daśa kṣipaḥ pra viprāṇām matayaḥ vācaḥ īrate 
SA_GV01_rv_09_u-1461	RV_09.085.07.2{11} pavamānā abhyarṣanti suṣṭutimendraṃ viśantimadirāsa indavaḥ	pavamānāḥ abhyarṣanti suṣṭutim indram viśanti madirāsaḥ indavaḥ 
SA_GV01_rv_09_u-1462	RV_09.085.08.1{11} pavamāno abhyarṣā suvīryamurvīṃ gavyūtiṃ mahi śarma saprathaḥ	pavamānaḥ abhyarṣa su vīryam urvīm gavyūtim mahi śarma saprathaḥ 
SA_GV01_rv_09_u-1463	RV_09.085.08.2{11} mākirno asya pariṣūtirīśatendo jayema tvayādhanaṃ-dhanam	mākir naḥ asya pariṣūtiḥ īśata indo jayema tvayā adhanaṃdhanam 
SA_GV01_rv_09_u-1464	RV_09.085.09.1{11} adhi dyāmasthād vṛṣabho vicakṣaṇo 'rūrucad vi divo rocanā kaviḥ	adhi dyām asthāt vṛṣabhaḥ vicakṣaṇaḥ rūrucat vi divaḥ rocanā kaviḥ 
SA_GV01_rv_09_u-1465	RV_09.085.09.2{11} rājā pavitramatyeti roruvad divaḥ pīyūṣanduhate nṛcakṣasaḥ	rājā pavitram atyeti roruvat divaḥ pīyūṣan duhate nṛ cakṣasaḥ 
SA_GV01_rv_09_u-1466	RV_09.085.10.1{11} divo nāke madhujihvā asaścato venā duhantyukṣaṇaṃ giriṣṭhām	divaḥ nāke madhu jihvāḥ asaścataḥ venāḥ duhanti ukṣaṇam giriṣṭhām 
SA_GV01_rv_09_u-1467	RV_09.085.10.2{11} apsu drapsaṃ vāvṛdhānaṃ samudra ā sindhorūrmāmadhumantaṃ pavitra ā	apsu drapsam vāvṛdhānam samudre ā sindhoḥ ūrmā madhumantam pavitre ā 
SA_GV01_rv_09_u-1468	RV_09.085.11.1{11} nāke suparṇamupapaptivāṃsaṃ giro venānāmakṛpanta pūrvīḥ	nāke suparṇam upapaptivāṃsam giraḥ venānām akṛpanta pūrvīḥ 
SA_GV01_rv_09_u-1469	RV_09.085.11.2{11} śiśuṃ rihanti matayaḥ panipnataṃ hiraṇyayaṃ śakunaṃ kṣāmaṇi sthām	śiśum rihanti matayaḥ panipnatam hiraṇyayam śakunam kṣāmaṇi sthām 
SA_GV01_rv_09_u-1470	RV_09.085.12.1{11} ūrdhvo gandharvo adhi nāke asthād viśvā rūpā praticakṣāṇo asya	ūrdhvaḥ gandharvaḥ adhi nāke asthāt viśvā rūpā praticakṣāṇaḥ asya 
SA_GV01_rv_09_u-1471	RV_09.085.12.2{11} bhānuḥ śukreṇa śociṣā vyadyaut prārūrucad rodasī mātarā śuciḥ	bhānuḥ śukreṇa śociṣā vyadyaut prārūrucat rodasī mātarā śuciḥ 
SA_GV01_rv_09_u-1472	RV_09.086.01.1{12} pra ta āśavaḥ pavamāna dhījavo madā arṣanti raghujā iva tmanā	pra te āśavaḥ pavamāna dhī javaḥ madāḥ arṣanti raghu jāḥ iva tmanā 
SA_GV01_rv_09_u-1473	RV_09.086.01.2{12} divyāḥ suparṇā madhumanta indavo madintamāsaḥ pari kośamāsate	divyāḥ suparṇāḥ madhumantaḥ indavaḥ madintamāsaḥ pari kośam āsate 
SA_GV01_rv_09_u-1474	RV_09.086.02.1{12} pra te madāso madirāsa āśavo 'sṛkṣata rathyāso yathā pṛthak	pra te madāsaḥ madirāsaḥ āśavaḥ sṛkṣata rathyāsaḥ yathā pṛthak 
SA_GV01_rv_09_u-1475	RV_09.086.02.2{12} dhenurna vatsaṃ payasābhi vajriṇamindramindavo madhumanta ūrmayaḥ	dhenuḥ na vatsam payasā abhi vajriṇam indram indavaḥ madhumantaḥ ūrmayaḥ 
SA_GV01_rv_09_u-1476	RV_09.086.03.1{12} atyo na hiyāno abhi vājamarṣa svarvit kośaṃ divo adrimātaram	atyaḥ na hiyānaḥ abhi vāja marṣa svar vid kośam divaḥ adri mātaram 
SA_GV01_rv_09_u-1477	RV_09.086.03.2{12} vṛṣā pavitre adhi sāno avyaye somaḥ punāna indriyāya dhāyase	vṛṣā pavitre adhi sāno avyaye somaḥ punānaḥ indriyāya dhāyase 
SA_GV01_rv_09_u-1478	RV_09.086.04.1{12} pra ta āśvinīḥ pavamāna dhījuvo divyā asṛgran payasā dharīmaṇi	pra te āśvinīḥ pavamāna dhī juvaḥ divyāḥ asṛgran payasā dharīmaṇi 
SA_GV01_rv_09_u-1479	RV_09.086.04.2{12} prāntar{ṛ}ṣayaḥ sthāvirīrasṛkṣata ye tvā mṛjanty ṛṣiṣāṇa vedhasaḥ	prāntar ṛṣayaḥ sthāvirīrasṛkṣata ye tvā mṛjanti ṛṣiṣāṇa vedhasaḥ 
SA_GV01_rv_09_u-1480	RV_09.086.05.1{12} viśvā dhāmāni viśvacakṣa ṛbhvasaḥ prabhoste sataḥ pariyanti ketavaḥ	viśvā dhāmāni viśva cakṣaḥ ṛbhvasaḥ prabhoḥ te sataḥ pariyanti ketavaḥ 
SA_GV01_rv_09_u-1481	RV_09.086.05.2{12} vyānaśiḥ pavase soma dharmabhiḥ patirviśvasya bhuvanasya rājasi	vyānaśiḥ pavase soma dharmabhiḥ patiḥ viśvasya bhuvanasya rājasi 
SA_GV01_rv_09_u-1482	RV_09.086.06.1{13} ubhayataḥ pavamānasya raśmayo dhruvasya sataḥ pari yanti ketavaḥ	ubhayatas pavamānasya raśmayaḥ dhruvasya sataḥ pari yanti ketavaḥ 
SA_GV01_rv_09_u-1483	RV_09.086.06.2{13} yadī pavitre adhi mṛjyate hariḥ sattā ni yonā kalaśeṣu sīdati	yadī pavitre adhi mṛjyate hariḥ sattā ni yonā kalaśeṣu sīdati 
SA_GV01_rv_09_u-1484	RV_09.086.07.1{13} yajñasya ketuḥ pavate svadhvaraḥ somo devānāmupa yāti niṣkṛtam	yajñasya ketuḥ pavate su adhvaraḥ somaḥ devānām upa yāti niṣkṛtam 
SA_GV01_rv_09_u-1485	RV_09.086.07.2{13} sahasradhāraḥ pari kośamarṣati vṛṣā pavitramatyeti roruvat	sahasra dhāraḥ pari kośam arṣati vṛṣā pavitram atyeti roruvat 
SA_GV01_rv_09_u-1486	RV_09.086.08.1{13} rājā samudraṃ nadyo vi gāhate 'pāmūrmiṃ sacate sindhuṣu śritaḥ	rājā samudram nadyaḥ vi gāhate pām ūrmim sacate sindhuṣu śritaḥ 
SA_GV01_rv_09_u-1487	RV_09.086.08.2{13} adhyasthāt sānu pavamāno avyayaṃ nābhā pṛthivyā dharuṇo maho divaḥ	adhyasthāt sānu pavamānaḥ avyayam nābhā pṛthivyāḥ dharuṇaḥ mahaḥ divaḥ 
SA_GV01_rv_09_u-1488	RV_09.086.09.1{13} divo na sānu stanayannacikradad dyauśca yasya pṛthivī ca dharmabhiḥ	divaḥ na sānu stanayan acikradat dyauḥ ca yasya pṛthivī ca dharmabhiḥ 
SA_GV01_rv_09_u-1489	RV_09.086.09.2{13} indrasya sakhyaṃ pavate vivevidat somaḥ punānaḥkalaśeṣu sīdati	indrasya sakhyam pavate vivevidat somaḥ punānaḥ kalaśeṣu sīdati 
SA_GV01_rv_09_u-1490	RV_09.086.10.1{13} jyotiryajñasya pavate madhu priyaṃ pitā devānāṃ janitā vibhūvasuḥ	jyotiḥ yajñasya pavate madhu priyam pitā devānām janitā vibhūvasuḥ 
SA_GV01_rv_09_u-1491	RV_09.086.10.2{13} dadhāti ratnaṃ svadhayorapīcyaṃ madintamo matsara indriyo rasaḥ	dadhāti ratnam svadhayoḥ apīcyam madintamaḥ matsaraḥ indriyaḥ rasaḥ 
SA_GV01_rv_09_u-1492	RV_09.086.11.1{14} abhikrandan kalaśaṃ vājyarṣati patirdivaḥ śatadhāro vicakṣaṇaḥ	abhikrandan kalaśam vājī arṣati patiḥ divaḥ śata dhāraḥ vicakṣaṇaḥ 
SA_GV01_rv_09_u-1493	RV_09.086.11.2{14} harirmitrasya sadaneṣu sīdati marmṛjāno 'vibhiḥsindhubhirvṛṣā	hariḥ mitrasya sadaneṣu sīdati marmṛjānaḥ vibhiḥ sindhubhiḥ vṛṣā 
SA_GV01_rv_09_u-1494	RV_09.086.12.1{14} agre sindhūnāṃ pavamāno arṣatyagre vāco agriyo goṣu gachati	agre sindhūnām pavamānaḥ arṣati agre vācaḥ agriyaḥ goṣu gacchati 
SA_GV01_rv_09_u-1495	RV_09.086.12.2{14} agre vājasya bhajate mahādhanaṃ svāyudhaḥ sotṛbhiḥ pūyate vṛṣā	agre vājasya bhajate mahā dhanam su āyudhaḥ sotṛbhiḥ pūyate vṛṣā 
SA_GV01_rv_09_u-1496	RV_09.086.13.1{14} ayaṃ matavāñchakuno yathā hito 'vye sasāra pavamāna ūrmiṇā	ayam matavān śakunaḥ yathā hitaḥ vye sasāra pavamānaḥ ūrmiṇā 
SA_GV01_rv_09_u-1497	RV_09.086.13.2{14} tava kratvā rodasī antarā kave śucirdhiyā pavate soma indra te	tava kratvā rodasī antarā kave śuciḥ dhiyā pavate somaḥ indra te 
SA_GV01_rv_09_u-1498	RV_09.086.14.1{14} drāpiṃ vasāno yajato divispṛśamantarikṣaprā bhuvaneṣvarpitaḥ	drāpim vasānaḥ yajataḥ divispṛśam antarikṣa prāḥ bhuvaneṣu arpitaḥ 
SA_GV01_rv_09_u-1499	RV_09.086.14.2{14} svarjajñāno nabhasābhyakramīt pratnamasya pitaramā vivāsati	svar jajñānaḥ nabhasā abhyakramīt pratnam asya pitaramā vivāsati 
SA_GV01_rv_09_u-1500	RV_09.086.15.1{14} so asya viśe mahi śarma yachati yo asya dhāma prathamaṃ vyānaśe	saḥ asya viśe mahi śarma yacchati yaḥ asya dhāma prathamam vyānaśe 
SA_GV01_rv_09_u-1501	RV_09.086.15.2{14} padaṃ yadasya parame vyomanyato viśvā abhi saṃyāti saṃyataḥ	padam yat asya parame vyomani atas viśvāḥ abhi saṃyāti saṃyataḥ 
SA_GV01_rv_09_u-1502	RV_09.086.16.1{15} pro ayāsīdindurindrasya niṣkṛtaṃ sakhā sakhyurna pra mināti saṃgiram	pra u ayāsīt induḥ indrasya niṣkṛtam sakhā sakhyuḥ na pra mināti saṃgiram 
SA_GV01_rv_09_u-1503	RV_09.086.16.2{15} marya iva yuvatibhiḥ samarṣati somaḥ kalaśe śatayāmnā pathā	maryaḥ iva yuvatibhiḥ samarṣati somaḥ kalaśe śata yāmnā pathā 
SA_GV01_rv_09_u-1504	RV_09.086.17.1{15} pra vo dhiyo mandrayuvo vipanyuvaḥ panasyuvaḥ saṃvasaneṣvakramuḥ	pra vaḥ dhiyaḥ mandrayuvaḥ vipanyuvaḥ panasyuvaḥ saṃvasaneṣu akramuḥ 
SA_GV01_rv_09_u-1505	RV_09.086.17.2{15} somaṃ manīṣā abhyanūṣata stubho 'bhi dhenavaḥ payasemaśiśrayuḥ	somam manīṣāḥ abhyanūṣata stubhaḥ bhi dhenavaḥ payasā imā aśiśrayuḥ 
SA_GV01_rv_09_u-1506	RV_09.086.18.1{15} ā naḥ soma saṃyataṃ pipyuśīmiṣamindo pavasva pavamānoasridham	ā naḥ soma saṃyatam pipyuśīmiṣam indo pavasva 
SA_GV01_rv_09_u-1507	RV_09.086.18.2{15} yā no dohate trirahannasaścuṣī kṣumad vājavan madhumad suvīryam	yā naḥ dohate kṣumat vājavat madhumat su vīryam 
SA_GV01_rv_09_u-1508	RV_09.086.19.1{15} vṛṣā matīnāṃ pavate vicakṣaṇaḥ somo ahnaḥ pratarītoṣaso divaḥ	vṛṣā matīnām pavate vicakṣaṇaḥ somaḥ ahnaḥ pratarītā uṣasaḥ divaḥ 
SA_GV01_rv_09_u-1509	RV_09.086.19.2{15} krāṇā sindhūnāṃ kalaśānavīvaśadindrasya hārdyāviśan manīṣibhiḥ	krāṇā sindhūnām kalaśān avīvaśat indrasya hārdī āviśat manīṣibhiḥ 
SA_GV01_rv_09_u-1510	RV_09.086.20.1{15} manīṣibhiḥ pavate pūrvyaḥ kavirnṛbhiryataḥ pari kośānacikradat	manīṣibhiḥ pavate pūrvyaḥ kaviḥ nṛbhiḥ yatas pari kośān acikradat 
SA_GV01_rv_09_u-1511	RV_09.086.20.2{15} tritasya nāma janayan madhu kṣaradindrasya vāyoḥ sakhyāya kartave	tritasya nāma janayat madhu kṣarat indrasya vāyoḥ sakhyāya kartave 
SA_GV01_rv_09_u-1512	RV_09.086.21.1{16} ayaṃ punāna uṣaso vi rocayadayaṃ sindhubhyo abhavadu lokakṛt	ayam punānaḥ uṣasaḥ vi rocayat ayam sindhubhyaḥ abhavat u loka kṛt 
SA_GV01_rv_09_u-1513	RV_09.086.21.2{16} ayaṃ triḥ sapta duduhāna āśiraṃ somo hṛde pavate cāru matsaraḥ	ayam tris sapta duduhānaḥ āśiram somaḥ hṛde pavate cāru matsaraḥ 
SA_GV01_rv_09_u-1514	RV_09.086.22.1{16} pavasva soma divyeṣu dhāmasu sṛjāna indo kalaśe pavitra ā	pavasva soma divyeṣu dhāmasu sṛjānaḥ indo kalaśe pavitre ā 
SA_GV01_rv_09_u-1515	RV_09.086.22.2{16} sīdannindrasya jaṭhare kanikradan nṛbhiryataḥ sūryamārohayo divi	sīdan indrasya jaṭhare kanikradan nṛbhiḥ yatas sūryam ārohayaḥ divi 
SA_GV01_rv_09_u-1516	RV_09.086.23.1{16} adribhiḥ sutaḥ pavase pavitra ā indavindrasya jaṭhareṣvāviśan	adribhiḥ sutaḥ pavase pavitre ā indo indrasya jaṭhareṣu āviśan 
SA_GV01_rv_09_u-1517	RV_09.086.23.2{16} tvaṃ nṛcakṣā abhavo vicakṣaṇa soma gotramaṅgirobhyo 'vṛṇorapa	tvam nṛ cakṣāḥ abhavaḥ vicakṣaṇa soma gotram aṅgirobhyaḥ vṛṇoḥ apa 
SA_GV01_rv_09_u-1518	RV_09.086.24.1{16} tvāṃ soma pavamānaṃ svādhyo 'nu viprāso amadannavasyavaḥ	tvām soma pavamānam su ādhyaḥ nu viprāsaḥ amadan avasyavaḥ 
SA_GV01_rv_09_u-1519	RV_09.086.24.2{16} tvāṃ suparṇa ābharad divas parīndo viśvābhirmatibhiḥ pariṣkṛtam	tvām suparṇaḥ ābharat divaḥ pari indo viśvābhiḥ matibhiḥ pariṣkṛtam 
SA_GV01_rv_09_u-1520	RV_09.086.25.1{16} avye punānaṃ pari vāra ūrmiṇā hariṃ navante abhi sapta dhenavaḥ	avye punānam pari vāre ūrmiṇā harim navante abhi sapta dhenavaḥ 
SA_GV01_rv_09_u-1521	RV_09.086.25.2{16} apāmupasthe adhyāyavaḥ kavim ṛtasya yonā mahiṣā aheṣata	apām upasthe adhyāyavaḥ kavim ṛtasya yonā mahiṣāḥ aheṣata 
SA_GV01_rv_09_u-1522	RV_09.086.26.1{17} induḥ punāno ati gāhate mṛdho viśvāni kṛṇvan supathāni yajyave	induḥ punānaḥ ati gāhate mṛdhaḥ viśvāni kṛṇvan su pathāni yajyave 
SA_GV01_rv_09_u-1523	RV_09.086.26.2{17} gāḥ kṛṇvāno nirṇijaṃ haryataḥ kaviratyo na krīḷan pari vāramarṣati	gāḥ kṛṇvānaḥ nirṇijam haryataḥ kaviḥ atyaḥ na krīḍan pari vāram arṣati 
SA_GV01_rv_09_u-1524	RV_09.086.27.1{17} asaścataḥ śatadhārā abhiśriyo hariṃ navante 'va tā udanyuvaḥ	asaścataḥ śata dhārāḥ abhiśriyaḥ harim navante vai tāḥ udanyuvaḥ 
SA_GV01_rv_09_u-1525	RV_09.086.27.2{17} kṣipo mṛjanti pari gobhirāvṛtaṃ tṛtīye pṛṣṭhe adhi rocane divaḥ	kṣipaḥ mṛjanti pari gobhiḥ āvṛtam tṛtīye pṛṣṭhe adhi rocane divaḥ 
SA_GV01_rv_09_u-1526	RV_09.086.28.1{17} tavemāḥ prajā divyasya retasastvaṃ viśvasya bhuvanasya rājasi	tava imāḥ prajāḥ divyasya retasaḥ tvam viśvasya bhuvanasya rājasi 
SA_GV01_rv_09_u-1527	RV_09.086.28.2{17} athedaṃ viśvaṃ pavamāna te vaśe tvamindo prathamodhāmadhā asi	atha idam viśvam pavamāna te vaśe tvam indo prathamaḥ ūdhāma dhāḥ asi 
SA_GV01_rv_09_u-1528	RV_09.086.29.1{17} tvaṃ samudro asi viśvavit kave tavemāḥ pañca pradiśo vidharmaṇi	tvam samudraḥ asi viśva vid kave tava imāḥ pañca pradiśaḥ vidharmaṇi 
SA_GV01_rv_09_u-1529	RV_09.086.29.2{17} tvaṃ dyāṃ ca pṛthivīṃ cāti jabhriṣe tava jyotīṃṣi pavamāna sūryaḥ	tvam dyām ca pṛthivīm ca ati jabhriṣe tava jyotīṃṣi pavamāna sūryaḥ 
SA_GV01_rv_09_u-1530	RV_09.086.30.1{17} tvaṃ pavitre rajaso vidharmaṇi devebhyaḥ soma pavamāna pūyase	tvam pavitre rajasaḥ vidharmaṇi devebhyaḥ soma pavamāna pūyase 
SA_GV01_rv_09_u-1531	RV_09.086.30.2{17} tvāmuśijaḥ prathamā agṛbhṇata tubhyemā viśvā bhuvanāni yemire	tvām uśijaḥ prathamāḥ agṛbhṇata tubhya imā viśvā bhuvanāni yemire 
SA_GV01_rv_09_u-1532	RV_09.086.31.1{18} pra rebha etyati vāramavyayaṃ vṛṣā vaneṣvava cakradaddhariḥ	pra rebhaḥ eti ati vāram avyayam vṛṣā vaneṣu ava cakradat hariḥ 
SA_GV01_rv_09_u-1533	RV_09.086.31.2{18} saṃ dhītayo vāvaśānā anūṣata śiśuṃ rihanti matayaḥ panipnatam	sam dhītayaḥ vāvaśānāḥ anūṣata śiśum rihanti matayaḥ panipnatam 
SA_GV01_rv_09_u-1534	RV_09.086.32.1{18} sa sūryasya raśmibhiḥ pari vyata tantuṃ tanvānastrivṛtaṃyathā vide	sa sūryasya raśmibhiḥ pari vyata tantum tanvānaḥ trivṛtam yathā vide 
SA_GV01_rv_09_u-1535	RV_09.086.32.2{18} nayannṛtasya praśiṣo navīyasīḥ patirjanīnāmupa yāti niṣkṛtam	nayan nṛtasya praśiṣaḥ navīyasīḥ patiḥ janīnām upa yāti niṣkṛtam 
SA_GV01_rv_09_u-1536	RV_09.086.33.1{18} rājā sindhūnāṃ pavate patirdiva ṛtasya yāti pathibhiḥ kanikradat	rājā sindhūnām pavate patiḥ divaḥ ṛtasya yāti pathibhiḥ kanikradat 
SA_GV01_rv_09_u-1537	RV_09.086.33.2{18} sahasradhāraḥ pari ṣicyate hariḥ punāno vācaṃ janayannupāvasuḥ	sahasra dhāraḥ pari sicyate hariḥ punānaḥ vācam janayan upāvasuḥ 
SA_GV01_rv_09_u-1538	RV_09.086.34.1{18} pavamāna mahyarṇo vi dhāvasi sūro na citro avyayāni pavyayā	pavamāna mahi arṇaḥ vi dhāvasi sūraḥ na citraḥ avyayāni pavyayā 
SA_GV01_rv_09_u-1539	RV_09.086.34.2{18} gabhastipūto nṛbhiradribhiḥ suto mahe vājāya dhanyāya dhanvasi	gabhasti pūtaḥ nṛbhiḥ adribhiḥ sutaḥ mahe vājāya dhanyāya dhanvasi 
SA_GV01_rv_09_u-1540	RV_09.086.35.1{18} iṣamūrjaṃ pavamānābhyarṣasi śyeno na vaṃsu kalaśeṣusīdasi	iṣam ūrjam pavamāna abhyarṣasi śyenaḥ na kalaśeṣu sīdasi 
SA_GV01_rv_09_u-1541	RV_09.086.35.2{18} indrāya madvā madyo madaḥ suto divo viṣṭambha upamo vicakṣaṇaḥ	indrāya madvā madyaḥ madaḥ sutaḥ divaḥ viṣṭambhaḥ upamaḥ vicakṣaṇaḥ 
SA_GV01_rv_09_u-1542	RV_09.086.36.1{19} sapta svasāro abhi mātaraḥ śiśuṃ navaṃ jajñānaṃ jenyaṃ vipaścitam	sapta svasāraḥ abhi mātaraḥ śiśum navam jajñānam jenyam vipaścitam 
SA_GV01_rv_09_u-1543	RV_09.086.36.2{19} apāṃ gandharvaṃ divyaṃ nṛcakṣasaṃ somaṃviśvasya bhuvanasya rājase	apām gandharvam divyam nṛ cakṣasam somam viśvasya bhuvanasya rājase 
SA_GV01_rv_09_u-1544	RV_09.086.37.1{19} īśāna imā bhuvanāni vīyase yujāna indo haritaḥ suparṇyaḥ	īśānaḥ imā bhuvanāni vīyase yujānaḥ indo haritaḥ suparṇyaḥ 
SA_GV01_rv_09_u-1545	RV_09.086.37.2{19} tāste kṣarantu madhumad ghṛtaṃ payastava vrate soma tiṣṭhantu kṛṣṭayaḥ	tāḥ te kṣarantu madhumat ghṛtam payaḥ tava vrate soma tiṣṭhantu kṛṣṭayaḥ 
SA_GV01_rv_09_u-1546	RV_09.086.38.1{19} tvaṃ nṛcakṣā asi soma viśvataḥ pavamāna vṛṣabha tā vi dhāvasi	tvam nṛ cakṣāḥ asi soma viśvatas pavamāna vṛṣabha tā vi dhāvasi 
SA_GV01_rv_09_u-1547	RV_09.086.38.2{19} sa naḥ pavasva vasumad dhiraṇyavad vayaṃ syāma bhuvaneṣu jīvase	sa naḥ pavasva vasumat hiraṇyavat vayam syāma bhuvaneṣu jīvase 
SA_GV01_rv_09_u-1548	RV_09.086.39.1{19} govit pavasva vasuvid dhiraṇyavid retodhā indo bhuvaneṣvarpitaḥ	go vid pavasva vasu vid hiraṇya vid retaḥ dhāḥ indo bhuvaneṣu arpitaḥ 
SA_GV01_rv_09_u-1549	RV_09.086.39.2{19} tvaṃ suvīro asi soma viśvavit taṃ tvā viprā upa girema āsate	tvam su vīraḥ asi soma viśva vid tam tvā viprāḥ upa girā ime āsate 
SA_GV01_rv_09_u-1550	RV_09.086.40.1{19} un madhva ūrmirvananā atiṣṭhipadapo vasāno mahiṣo vi gāhate	ud madhvaḥ ūrmiḥ vananāḥ atiṣṭhipat apaḥ vasānaḥ mahiṣaḥ vi gāhate 
SA_GV01_rv_09_u-1551	RV_09.086.40.2{19} rājā pavitraratho vājamāruhat sahasrabhṛṣṭirjayati śravo bṛhat	rājā pavitra rathaḥ vājam āruhat sahasra bhṛṣṭiḥ jayati śravaḥ bṛhat 
SA_GV01_rv_09_u-1552	RV_09.086.41.1{20} sa bhandanā udiyarti prajāvatīrviśvāyurviśvāḥ subharā ahardivi	sa bhandanāḥ udiyarti prajāvatīḥ viśvāyuḥ viśvāḥ subharāḥ ahardivi 
SA_GV01_rv_09_u-1553	RV_09.086.41.2{20} brahma prajāvad rayimaśvapastyaṃ pīta indavindramasmabhyaṃ yācatāt	brahma prajāvat rayim aśva pastyam pītaḥ indo indram asmabhyam yācatāt 
SA_GV01_rv_09_u-1554	RV_09.086.42.1{20} so agre ahnāṃ harirharyato madaḥ pra cetasā cetayate anudyubhiḥ	saḥ agre ahnām hariḥ haryataḥ madaḥ pra cetasā cetayate anu dyubhiḥ 
SA_GV01_rv_09_u-1555	RV_09.086.42.2{20} dvā janā yātayannantarīyate narā ca śaṃsaṃ daivyaṃ ca dhartari	dvā janā yātayan antarīyate narā ca śaṃsam daivyam ca dhartari 
SA_GV01_rv_09_u-1556	RV_09.086.43.1{20} añjate vyañjate samañjate kratuṃ rihanti madhunābhyañjate	añjate vyañjate samañjate kratum rihanti madhunā abhyañjate 
SA_GV01_rv_09_u-1557	RV_09.086.43.2{20} sindhorucchvāse patayantamukṣaṇaṃ hiraṇyapāvāḥ paśumāsu gṛbhṇate	sindhoḥ ucchvāse patayantam ukṣaṇam hiraṇya pāvāḥ paśumāsu gṛbhṇate 
SA_GV01_rv_09_u-1558	RV_09.086.44.1{20} vipaścite pavamānāya gāyata mahī na dhārātyandho arṣati	vipaścite pavamānāya gāyata mahī na dhārā ati andhaḥ arṣati 
SA_GV01_rv_09_u-1559	RV_09.086.44.2{20} ahirna jūrṇāmati sarpati tvacamatyo na krīḷannasarad vṛṣā hariḥ	ahiḥ na sarpati tvacam atyaḥ na krīḍan asarat vṛṣā hariḥ 
SA_GV01_rv_09_u-1560	RV_09.086.45.1{20} agrego rājāpyastaviṣyate vimāno ahnāṃ bhuvaneṣvarpitaḥ	agregaḥ rājā api astaviṣyate vimānaḥ ahnām bhuvaneṣu arpitaḥ 
SA_GV01_rv_09_u-1561	RV_09.086.45.2{20} harirghṛtasnuḥ sudṛśīko arṇavo jyotīrathaḥ pavate rāya okyaḥ	hariḥ ghṛta snuḥ su dṛśīkaḥ arṇavaḥ jyotīrathaḥ pavate rāye okyaḥ 
SA_GV01_rv_09_u-1562	RV_09.086.46.1{21} asarji skambho diva udyato madaḥ pari tridhāturbhuvanānyarṣati	asarji skambhaḥ divaḥ udyataḥ madaḥ pari tri dhātuḥ bhuvanāni arṣati 
SA_GV01_rv_09_u-1563	RV_09.086.46.2{21} aṃśuṃ rihanti matayaḥ panipnataṃ girā yadi nirṇijam ṛgmiṇo yayuḥ	aṃśum rihanti matayaḥ panipnatam girā yadi nirṇijam ṛgmiṇaḥ yayuḥ 
SA_GV01_rv_09_u-1564	RV_09.086.47.1{21} pra te dhārā atyaṇvāni meṣyaḥ punānasya saṃyato yantiraṃhayaḥ	pra te dhārāḥ atyaṇvāni meṣyaḥ punānasya saṃyataḥ yantiḥ aṃhayaḥ 
SA_GV01_rv_09_u-1565	RV_09.086.47.2{21} yad gobhirindo camvoḥ samajyasa ā suvānaḥ soma kalaśeṣu sīdasi	yat gobhiḥ indo camvoḥ samajyase ā suvānaḥ soma kalaśeṣu sīdasi 
SA_GV01_rv_09_u-1566	RV_09.086.48.1{21} pavasva soma kratuvin na ukthyo 'vyo vāre pari dhāva madhu priyam	pavasva soma kratu vid naḥ ukthyaḥ vyaḥ vāre pari dhāva madhu priyam 
SA_GV01_rv_09_u-1567	RV_09.086.48.2{21} jahi viśvān rakṣasa indo atriṇo bṛhad vadema vidathesuvīrāḥ	jahi viśvān rakṣasaḥ indo atriṇaḥ bṛhat vadema vidathesu vīrāḥ 
SA_GV01_rv_09_u-1568	RV_09.087.01.1{22} pra tu drava pari kośaṃ ni ṣīda nṛbhiḥ punāno abhi vājamarṣa	pra tu drava pari kośam ni sīda nṛbhiḥ punānaḥ abhi vāja marṣa 
SA_GV01_rv_09_u-1569	RV_09.087.01.2{22} aśvaṃ na tvā vājinaṃ marjayanto 'chā barhī raśanābhirnayanti	aśvam na tvā vājinam marjayantaḥ chā barhī raśanābhiḥ nayanti 
SA_GV01_rv_09_u-1570	RV_09.087.02.1{22} svāyudhaḥ pavate deva induraśastihā vṛjanaṃ rakṣamāṇaḥ	su āyudhaḥ pavate devaḥ induḥ aśasti hā vṛjanam rakṣamāṇaḥ 
SA_GV01_rv_09_u-1571	RV_09.087.02.2{22} pitā devānāṃ janitā sudakṣo viṣṭambho divo dharuṇaḥ pṛthivyāḥ	pitā devānām janitā su dakṣaḥ viṣṭambhaḥ divaḥ dharuṇaḥ pṛthivyāḥ 
SA_GV01_rv_09_u-1572	RV_09.087.03.1{22} ṛṣirvipraḥ puraetā janānām ṛbhurdhīra uśanā kāvyena	ṛṣiḥ vipraḥ puraetā janānām ṛbhuḥ dhīraḥ uśanā kāvyena 
SA_GV01_rv_09_u-1573	RV_09.087.03.2{22} sa cid viveda nihitaṃ yadāsāmapīcyaṃ guhyaṃ nāma gonām	sa cit viveda nihitam yat āsām apīcyam guhyam nāma gonām 
SA_GV01_rv_09_u-1574	RV_09.087.04.1{22} eṣa sya te madhumānindra somo vṛṣā vṛṣṇe pari pavitre akṣāḥ	eṣa sya te madhumān indra somaḥ vṛṣā vṛṣṇe pari pavitre akṣāḥ 
SA_GV01_rv_09_u-1575	RV_09.087.04.2{22} sahasrasāḥ śatasā bhūridāvā śaśvattamaṃ barhirā vājyasthāt	sahasra sāḥ śata sāḥ bhūri dāvā śaśvattamam barhirā vājī asthāt 
SA_GV01_rv_09_u-1576	RV_09.087.05.1{22} ete somā abhi gavyā sahasrā mahe vājāyāmṛtāya śravāṃsi	ete somāḥ abhi gavyā sahasrā mahe vājāya amṛtāya śravāṃsi 
SA_GV01_rv_09_u-1577	RV_09.087.05.2{22} pavitrebhiḥ pavamānā asṛgrañchravasyavo na pṛtanājo atyāḥ	pavitrebhiḥ pavamānāḥ asṛgran śravasyavaḥ na pṛtanājaḥ atyāḥ 
SA_GV01_rv_09_u-1578	RV_09.087.06.1{23} pari hi ṣmā puruhūto janānāṃ viśvāsarad bhojanā pūyamānaḥ	pari hi sma puruhūtaḥ janānām bhojanā pūyamānaḥ 
SA_GV01_rv_09_u-1579	RV_09.087.06.2{23} athā bhara śyenabhṛta prayāṃsi rayiṃ tuñjāno abhi vājamarṣa	athā bhara śyena bhṛta prayāṃsi rayim tuñjānaḥ abhi vāja marṣa 
SA_GV01_rv_09_u-1580	RV_09.087.07.1{23} eṣa suvānaḥ pari somaḥ pavitre sargo na sṛṣṭo adadhāvadarvā	eṣa suvānaḥ pari somaḥ pavitre sargaḥ na sṛṣṭaḥ adadhāvat arvā 
SA_GV01_rv_09_u-1581	RV_09.087.07.2{23} tigme śiśāno mahiṣo na śṛṅge gā gavyannabhiśūro na satvā	tigme śiśānaḥ mahiṣaḥ na śṛṅge gāḥ gavyan abhiśūraḥ na satvā 
SA_GV01_rv_09_u-1582	RV_09.087.08.1{23} eṣā yayau paramādantaradreḥ kūcit satīrūrve gā viveda	eṣā yayau paramāt antar adreḥ kūcid satīḥ ūrve gāḥ viveda 
SA_GV01_rv_09_u-1583	RV_09.087.08.2{23} divo na vidyut stanayantyabhraiḥ somasya te pavata indradhārā	divaḥ na vidyut stanayantī abhraiḥ somasya te pavate indra dhārā 
SA_GV01_rv_09_u-1584	RV_09.087.09.1{23} uta sma rāśiṃ pari yāsi gonāmindreṇa soma sarathaṃ punānaḥ	uta sma rāśim pari yāsi gonām indreṇa soma sa ratham punānaḥ 
SA_GV01_rv_09_u-1585	RV_09.087.09.2{23} pūrvīriṣo bṛhatīrjīradāno śikṣā śacīvastava tā upaṣṭut	pūrvīḥ iṣaḥ bṛhatīḥ jīra dāno śikṣa śacīvas tava tāḥ upaṣṭut 
SA_GV01_rv_09_u-1586	RV_09.088.01.1{24} ayaṃ soma indra tubhyaṃ sunve tubhyaṃ pavate tvamasya pāhi	ayam somaḥ indra tubhyam sunve tubhyam pavate tvam asya pāhi 
SA_GV01_rv_09_u-1587	RV_09.088.01.2{24} tvaṃ ha yaṃ cakṛṣe tvaṃ vavṛṣa induṃ madāya yujyāya somam	tvam ha yam cakṛṣe tvam vavṛṣe indum madāya yujyāya somam 
SA_GV01_rv_09_u-1588	RV_09.088.02.1{24} sa īṃ ratho na bhuriṣāḷ ayoji mahaḥ purūṇi sātaye vasūni	saḥ īm rathaḥ na bhuriṣāh ayoji mahaḥ purūṇi sātaye vasūni 
SA_GV01_rv_09_u-1589	RV_09.088.02.2{24} ādīṃ viśvā nahuṣyāṇi jātā svarṣātā vana ūrdhvā navanta	ādīm viśvā nahuṣyāṇi jātā svarṣātā vane ūrdhvā navanta 
SA_GV01_rv_09_u-1590	RV_09.088.03.1{24} vāyurna yo niyutvāniṣṭayāmā nāsatyeva hava ā śambhaviṣṭhaḥ	vāyuḥ na yaḥ niyutvān iṣṭa yāmā nāsatyā iva have ā śambhaviṣṭhaḥ 
SA_GV01_rv_09_u-1591	RV_09.088.03.2{24} viśvavāro draviṇodā iva tman pūṣeva dhījavano 'si soma	viśva vāraḥ draviṇaḥ dāḥ iva tman pūṣā iva dhī javanaḥ si soma 
SA_GV01_rv_09_u-1592	RV_09.088.04.1{24} indro na yo mahā karmāṇi cakrirhantā vṛtrāṇāmasi somapūrbhit	indraḥ na yaḥ mahā karmāṇi cakriḥ hantā vṛtrāṇām asi soma pūḥ bhid 
SA_GV01_rv_09_u-1593	RV_09.088.04.2{24} paidvo na hi tvamahināmnāṃ hantā viśvasyāsisoma dasyoḥ	paidvaḥ na hi tvam ahi nāmnām hantā viśvasya asisoma dasyoḥ 
SA_GV01_rv_09_u-1594	RV_09.088.05.1{24} agnirna yo vana ā sṛjyamāno vṛthā pājāṃsi kṛṇute nadīṣu	agniḥ na yaḥ vane ā sṛjyamānaḥ vṛthā pājāṃsi kṛṇute nadīṣu 
SA_GV01_rv_09_u-1595	RV_09.088.05.2{24} jano na yudhvā mahata upabdiriyarti somaḥ pavamānaūrmim	janaḥ na yudhvā mahataḥ upabdiḥ iyarti somaḥ pavamāna ūrmim 
SA_GV01_rv_09_u-1596	RV_09.088.06.1{24} ete somā ati vārāṇyavyā divyā na kośāso abhravarṣāḥ	ete somāḥ ati vārāṇyavyāḥ divyāḥ na kośāsaḥ abhra varṣāḥ 
SA_GV01_rv_09_u-1597	RV_09.088.06.2{24} vṛthā samudraṃ sindhavo na nīcīḥ sutāso abhi kalaśānasṛgran	vṛthā samudram sindhavaḥ na nīcīḥ sutāsaḥ abhi kalaśān asṛgran 
SA_GV01_rv_09_u-1598	RV_09.088.07.1{24} śuṣmī śardho na mārutaṃ pavasvānabhiśastā divyā yathāviṭ	śuṣmī śardhaḥ na mārutam pavasva an abhiśastā divyā yathā viś 
SA_GV01_rv_09_u-1599	RV_09.088.07.2{24} āpo na makṣū sumatirbhavā naḥ sahasrāpsāḥ pṛtanāṣāṇ na yajñaḥ	āpaḥ na makṣū sumatiḥ bhava naḥ sahasra apsāḥ pṛtanāṣāh na yajñaḥ 
SA_GV01_rv_09_u-1600	RV_09.088.08.1{24} rājño nu te varuṇasya vratāni ...	rājñaḥ nu te varuṇasya vratāni 
SA_GV01_rv_09_u-1601	RV_09.089.01.1{25} pro sya vahniḥ pathyābhirasyān divo na vṛṣṭiḥ pavamānoakṣāḥ	pra u sya vahniḥ pathyābhiḥ asyān divaḥ na vṛṣṭiḥ pavamāna uakṣāḥ 
SA_GV01_rv_09_u-1602	RV_09.089.01.2{25} sahasradhāro asadan nyasme māturupasthe vana āca somaḥ	sahasra dhāraḥ asadat nyasme mātuḥ upasthe vane āca somaḥ 
SA_GV01_rv_09_u-1603	RV_09.089.02.1{25} rājā sindhūnāmavasiṣṭa vāsa ṛtasya nāvamāruhad rajiṣṭhām	rājā sindhūnām avasiṣṭa vāsaḥ ṛtasya nāvam āruhat rajiṣṭhām 
SA_GV01_rv_09_u-1604	RV_09.089.02.2{25} apsu drapso vāvṛdhe śyenajūto duha īṃ pitā duha īṃ piturjām	apsu drapsaḥ vāvṛdhe śyena jūtaḥ duhe īm pitā duhe īm pituḥ jām 
SA_GV01_rv_09_u-1605	RV_09.089.03.1{25} siṃhaṃ nasanta madhvo ayāsaṃ harimaruṣaṃ divo asya patim	siṃham nasanta madhvaḥ ayāsam harim aruṣam divaḥ asya patim 
SA_GV01_rv_09_u-1606	RV_09.089.03.2{25} śūro yutsu prathamaḥ pṛchate gā asya cakṣasā pari pātyukṣā	śūraḥ yutsu prathamaḥ pṛcchate gāḥ asya cakṣasā pari pāti ukṣā 
SA_GV01_rv_09_u-1607	RV_09.089.04.1{25} madhupṛṣṭhaṃ ghoramayāsamaśvaṃ rathe yuñjantyurucakraṛṣvam	madhu pṛṣṭham ghoram ayāsam aśvam rathe yuñjanti uru cakra ṛṣvam 
SA_GV01_rv_09_u-1608	RV_09.089.04.2{25} svasāra īṃ jāmayo marjayanti sanābhayo vājinamūrjayanti	svasāraḥ īm jāmayaḥ marjayanti sanābhayaḥ vājinam ūrjayanti 
SA_GV01_rv_09_u-1609	RV_09.089.05.1{25} catasra īṃ ghṛtaduhaḥ sacante samāne antardharuṇe niṣattāḥ	catasraḥ īm ghṛta duhaḥ sacante samāne antar dharuṇe niṣattāḥ 
SA_GV01_rv_09_u-1610	RV_09.089.05.2{25} tā īmarṣanti namasā punānāstā īṃ viśvataḥ pari ṣanti pūrvīḥ	tāḥ īm arṣanti namasā punānāḥ tāḥ īm viśvatas pari santi pūrvīḥ 
SA_GV01_rv_09_u-1611	RV_09.089.06.1{25} viṣṭambho divo dharuṇaḥ pṛthivyā viśvā uta kṣitayo haste asya	viṣṭambhaḥ divaḥ dharuṇaḥ pṛthivyāḥ viśvāḥ uta kṣitayaḥ haste asya 
SA_GV01_rv_09_u-1612	RV_09.089.06.2{25} asat ta utso gṛṇate niyutvān madhvo aṃśuḥ pavataindriyāya	asat te utsaḥ gṛṇate niyutvān madhvaḥ aṃśuḥ pavata aindriyāya 
SA_GV01_rv_09_u-1613	RV_09.089.07.1{25} vanvannavāto abhi devavītimindrāya soma vṛtrahā pavasva	vanvan avātaḥ abhi deva vītim indrāya soma vṛtra hā pavasva 
SA_GV01_rv_09_u-1614	RV_09.089.07.2{25} śagdhi mahaḥ puruścandrasya rāyaḥ suvīryasya patayaḥ syāma	śagdhi mahaḥ puru ścandrasya rāyaḥ su vīryasya patayaḥ syāma 
SA_GV01_rv_09_u-1615	RV_09.090.01.1{26} pra hinvāno janitā rodasyo ratho na vājaṃ saniṣyannayāsīt	pra hinvānaḥ janitā rodasyaḥ rathaḥ na vājam saniṣyan ayāsīt 
SA_GV01_rv_09_u-1616	RV_09.090.01.2{26} indraṃ gachannāyudhā saṃśiśāno viśvā vasu hastayorādadhānaḥ	indram gacchan āyudhā saṃśiśānaḥ viśvā vasu hastayoḥ ādadhānaḥ 
SA_GV01_rv_09_u-1617	RV_09.090.02.1{26} abhi tripṛṣṭhaṃ vṛṣaṇaṃ vayodhāmāṅgūṣāṇāmavāvaśanta vāṇīḥ	abhi tri pṛṣṭham vṛṣaṇam vayodhām āṅgūṣāṇām avāvaśanta vāṇīḥ 
SA_GV01_rv_09_u-1618	RV_09.090.02.2{26} vanā vasāno varuṇo na sindhūn vi ratnadhā dayate vāryāṇi	vanā vasānaḥ varuṇaḥ na sindhūn vi ratna dhāḥ dayate vāryāṇi 
SA_GV01_rv_09_u-1619	RV_09.090.03.1{26} śūragrāmaḥ sarvavīraḥ sahāvāñ jetā pavasva sanitā dhanāni	śūra grāmaḥ sarva vīraḥ saha āvām jetā pavasva sanitā dhanāni 
SA_GV01_rv_09_u-1620	RV_09.090.03.2{26} tigmāyudhaḥ kṣipradhanvā samatsvaṣāḷhaḥ sāhvānpṛtanāsu śatrūn	tigma āyudhaḥ kṣipra dhanvā samatsu aṣāḷhaḥ sāhvān pṛtanāsu śatrūn 
SA_GV01_rv_09_u-1621	RV_09.090.04.1{26} urugavyūtirabhayāni kṛṇvan samīcīne ā pavasvā purandhī	uru gavyūtiḥ abhayāni kṛṇvan samīcīne ā pavasva purandhī 
SA_GV01_rv_09_u-1622	RV_09.090.04.2{26} apaḥ siṣāsannuṣasaḥ svargāḥ saṃ cikrado maho asmabhyaṃ vājān	apaḥ siṣāsan uṣasaḥ svar gāḥ sam cikradaḥ mahaḥ asmabhyam vājān 
SA_GV01_rv_09_u-1623	RV_09.090.05.1{26} matsi soma varuṇaṃ matsi mitraṃ matsīndramindo pavamāna viṣṇum	matsi soma varuṇam matsi mitram matsi indram indo pavamāna viṣṇum 
SA_GV01_rv_09_u-1624	RV_09.090.05.2{26} matsi śardho mārutaṃ matsi devān matsi mahāmindramindo madāya	matsi śardhaḥ mārutam matsi devān matsi mahām indram indo madāya 
SA_GV01_rv_09_u-1625	RV_09.090.06.1{26} evā rājeva kratumānamena viśvā ghanighnad duritā pavasva	eva rājā iva kratumān amena viśvā ghanighnat duritā pavasva 
SA_GV01_rv_09_u-1626	RV_09.090.06.2{26} indo sūktāya vacase vayo dhā yūyaṃ pāta svastibhiḥ sadā naḥ	indo sūktāya vacase vayaḥ dhāḥ yūyam pāta svastibhiḥ sadā naḥ 
SA_GV01_rv_09_u-1627	RV_09.091.01.1{01} asarji vakvā rathye yathājau dhiyā manotā prathamo manīṣī	asarji vakvā rathye yathā ājau dhiyā manotā prathamaḥ manīṣī 
SA_GV01_rv_09_u-1628	RV_09.091.01.2{01} daśa svasāro adhi sāno avye 'janti vahniṃ sadanānyacha	daśa svasāraḥ adhi sāno avye janti vahnim sadanāni acha 
SA_GV01_rv_09_u-1629	RV_09.091.02.1{01} vītī janasya divyasya kavyairadhi suvāno nahuṣyebhirinduḥ	vītī janasya divyasya kavyaiḥ adhi suvānaḥ nahuṣyebhiḥ induḥ 
SA_GV01_rv_09_u-1630	RV_09.091.02.2{01} pra yo nṛbhiramṛto martyebhirmarmṛjāno 'vibhirgobhiradbhiḥ	pra yaḥ nṛbhiḥ amṛtaḥ martyebhiḥ marmṛjānaḥ vibhiḥ gobhiḥ adbhiḥ 
SA_GV01_rv_09_u-1631	RV_09.091.03.1{01} vṛṣā vṛṣne roruvadaṃśurasmai pavamāno ruśadīrte payogoḥ	vṛṣā vṛṣne roruvat aṃśuḥ asmai pavamānaḥ ruśat īrte payaḥ goḥ 
SA_GV01_rv_09_u-1632	RV_09.091.03.2{01} sahasram ṛkvā pathibhirvacovidadhvasmabhiḥ sūro aṇvaṃ vi yāti	sahasram ṛkvā pathibhiḥ vacaḥ vida dhvasmabhiḥ sūraḥ aṇvam vi yāti 
SA_GV01_rv_09_u-1633	RV_09.091.04.1{01} rujā dṛḷhā cid rakṣasaḥ sadāṃsi punāna inda ūrṇuhi vivājān	rujā dṛḍhā cit rakṣasaḥ sadāṃsi punānaḥ indo ūrṇuhi vivājān 
SA_GV01_rv_09_u-1634	RV_09.091.04.2{01} vṛścopariṣṭāt tujatā vadhena ye anti dūrādupanāyameṣām	vṛśca upariṣṭāt tujatā vadhena ye anti dūrāt upanāyam eṣām 
SA_GV01_rv_09_u-1635	RV_09.091.05.1{01} sa pratnavan navyase viśvavāra sūktāya pathaḥ kṛṇuhi prācaḥ	sa pratna vat navyase viśva vāra sūktāya pathaḥ kṛṇuhi prācaḥ 
SA_GV01_rv_09_u-1636	RV_09.091.05.2{01} ye duḥṣahāso vanuṣā bṛhantastāṃste aśyāma purukṛt purukṣo	ye duḥṣahāsaḥ vanuṣā bṛhantaḥ tān te aśyāma puru kṛt purukṣo 
SA_GV01_rv_09_u-1637	RV_09.091.06.1{01} evā punāno apaḥ svargā asmabhyaṃ tokā tanayāni bhūri	eva punānaḥ apaḥ svar gāḥ asmabhyam tokā tanayāni bhūri 
SA_GV01_rv_09_u-1638	RV_09.091.06.2{01} śaṃ naḥ kṣetramuru jyotīṃṣi soma jyoṃ naḥ sūryandṛśaye rirīhi	śam naḥ kṣetram uru jyotīṃṣi soma jyok naḥ sūryan dṛśaye rirīhi 
SA_GV01_rv_09_u-1639	RV_09.092.01.1{02} pari suvāno hariraṃśuḥ pavitre ratho na sarji sanaye hiyānaḥ	pari suvānaḥ hari raṃśuḥ pavitre rathaḥ na sarji sanaye hiyānaḥ 
SA_GV01_rv_09_u-1640	RV_09.092.01.2{02} āpacchlokamindriyaṃ pūyamānaḥ prati devānajuṣata prayobhiḥ	āpat ślokam indriyam pūyamānaḥ prati devān ajuṣata prayobhiḥ 
SA_GV01_rv_09_u-1641	RV_09.092.02.1{02} achā nṛcakṣā asarat pavitre nāma dadhānaḥ kavirasya yonau	achā nṛ cakṣāḥ asarat pavitre nāma dadhānaḥ kaviḥ asya yonau 
SA_GV01_rv_09_u-1642	RV_09.092.02.2{02} sīdan hoteva sadane camūṣūpemagmannṛṣayaḥ sapta viprāḥ	sīdan hotā iva sadane camūṣu upemagman ṛṣayaḥ sapta viprāḥ 
SA_GV01_rv_09_u-1643	RV_09.092.03.1{02} pra sumedhā gātuvid viśvadevaḥ somaḥ punānaḥ sada eti nityam	pra sumedhāḥ gātu vid viśva devaḥ somaḥ punānaḥ sadaḥ eti nityam 
SA_GV01_rv_09_u-1644	RV_09.092.03.2{02} bhuvad viśveṣu kāvyeṣu rantānu janān yatate pañca dhīraḥ	bhuvat viśveṣu kāvyeṣu rantā anu janān yatate pañca dhīraḥ 
SA_GV01_rv_09_u-1645	RV_09.092.04.1{02} tava tye soma pavamāna niṇye viśve devāstraya ekādaśāsaḥ	tava tye soma pavamāna niṇye viśve devāḥ trayaḥ ekādaśāsaḥ 
SA_GV01_rv_09_u-1646	RV_09.092.04.2{02} daśa svadhābhiradhi sāno avye mṛjanti tvā nadyaḥ sapta yahvīḥ	daśa svadhābhiḥ adhi sāno avye mṛjanti tvā nadyaḥ sapta yahvīḥ 
SA_GV01_rv_09_u-1647	RV_09.092.05.1{02} tan nu satyaṃ pavamānasyāstu yatra viśve kāravaḥ saṃnasanta	tat nu satyam pavamānasya astu yatra viśve kāravaḥ saṃnasanta 
SA_GV01_rv_09_u-1648	RV_09.092.05.2{02} jyotiryadahne akṛṇodu lokaṃ prāvan manuṃ dasyave karabhīkam	jyotiḥ yat ahne akṛṇot u lokam prāvat manum dasyave karabhīkam 
SA_GV01_rv_09_u-1649	RV_09.092.06.1{02} pari sadmeva paśumānti hotā rājā na satyaḥ samitīriyānaḥ	pari sadmā iva paśumānti hotā rājā na satyaḥ samitīḥ iyānaḥ 
SA_GV01_rv_09_u-1650	RV_09.092.06.2{02} somaḥ punānaḥ kalaśānayāsīt sīdan mṛgo na mahiṣo vaneṣu	somaḥ punānaḥ kalaśān ayāsīt sīdan mṛgaḥ na mahiṣaḥ vaneṣu 
SA_GV01_rv_09_u-1651	RV_09.093.01.1{03} sākamukṣo marjayanta svasāro daśa dhīrasya dhītayo dhanutrīḥ	sākamukṣaḥ marjayanta svasāraḥ daśa dhīrasya dhītayaḥ dhanutrīḥ 
SA_GV01_rv_09_u-1652	RV_09.093.01.2{03} hariḥ paryadravajjāḥ sūryasya droṇaṃ nanakṣe atyo na vājī	hariḥ paryadravat jāḥ sūryasya droṇam nanakṣe atyaḥ na vājī 
SA_GV01_rv_09_u-1653	RV_09.093.02.1{03} saṃ mātṛbhirna śiśurvāvaśāno vṛṣā dadhanve puruvāroadbhiḥ	sam mātṛbhiḥ na śiśuḥ vāvaśānaḥ vṛṣā dadhanve puru vāraḥ adbhiḥ 
SA_GV01_rv_09_u-1654	RV_09.093.02.2{03} maryo na yoṣāmabhi niṣkṛtaṃ yan saṃ gachate kalaśa usriyābhiḥ	maryaḥ na yoṣām abhi niṣkṛtam yan sam gacchate kalaśe usriyābhiḥ 
SA_GV01_rv_09_u-1655	RV_09.093.03.1{03} uta pra pipya ūdharaghnyāyā indurdhārābhiḥ sacate sumedhāḥ	uta pra pipye ūdhara ghnyāyāḥ induḥ dhārābhiḥ sacate sumedhāḥ 
SA_GV01_rv_09_u-1656	RV_09.093.03.2{03} mūrdhānaṃ gāvaḥ payasā camūṣvabhi śrīṇanti vasubhirna niktaiḥ	mūrdhānam gāvaḥ payasā camūṣu abhi śrīṇanti vasubhiḥ na niktaiḥ 
SA_GV01_rv_09_u-1657	RV_09.093.04.1{03} sa no devebhiḥ pavamāna radendo rayimaśvinaṃ vāvaśānaḥ	sa naḥ devebhiḥ pavamāna rada indoḥ rayim aśvinam vāvaśānaḥ 
SA_GV01_rv_09_u-1658	RV_09.093.04.2{03} rathirāyatāmuśatī purandhirasmadryagā dāvane vasūnām	rathiḥ āyatām āmuśatī purandhiḥ asmadrya gāḥ dāvane vasūnām 
SA_GV01_rv_09_u-1659	RV_09.093.05.1{03} nū no rayimupa māsva nṛvantaṃ punāno vātāpyaṃ viśvaścandram	nu naḥ rayim upa māsva nṛvantam punānaḥ vātāpyam viśva ścandram 
SA_GV01_rv_09_u-1660	RV_09.093.05.2{03} pra vanditurindo tāryāyuḥ prātarmakṣū dhiyāvasurjagamyāt	pra vandituḥ indo tārī āyuḥ prātar makṣū dhiyāvasuḥ jagamyāt 
SA_GV01_rv_09_u-1661	RV_09.094.01.1{04} adhi yadasmin vājinīva śubha spardhante dhiyaḥ sūrye naviśaḥ	adhi yat asmin vājinī iva śubhe spardhante dhiyaḥ sūrye naviśaḥ 
SA_GV01_rv_09_u-1662	RV_09.094.01.2{04} apo vṛṇānaḥ pavate kavīyan vrajaṃ na paśuvardhanāya manma	apaḥ vṛṇānaḥ pavate kavīyan vrajam na paśu vardhanāya manma 
SA_GV01_rv_09_u-1663	RV_09.094.02.1{04} dvitā vyūrṇvannamṛtasya dhāma svarvide bhuvanāni prathanta	dvitā vyūrṇvan amṛtasya dhāma svarvide bhuvanāni prathanta 
SA_GV01_rv_09_u-1664	RV_09.094.02.2{04} dhiyaḥ pinvānāḥ svasare na gāva ṛtāyantīrabhi vāvaśra indum	dhiyaḥ pinvānāḥ svasare na gāvaḥ ṛtāyantīḥ abhi vāvaśre indum 
SA_GV01_rv_09_u-1665	RV_09.094.03.1{04} pari yat kaviḥ kāvyā bharate śūro na ratho bhuvanāni viśvā	pari yat kaviḥ kāvyā bharate śūraḥ na rathaḥ bhuvanāni viśvā 
SA_GV01_rv_09_u-1666	RV_09.094.03.2{04} deveṣu yaśo martāya bhūṣan dakṣāya rāyaḥ purubhūṣu navyaḥ	deveṣu yaśaḥ martāya bhūṣan dakṣāya rāyaḥ puru bhūṣu navyaḥ 
SA_GV01_rv_09_u-1667	RV_09.094.04.1{04} śriye jātaḥ śriya ā niriyāya śriyaṃ vayo jaritṛbhyo dadhāti	śriye jātaḥ śriye ā niriyāya śriyam vayaḥ jaritṛbhyaḥ dadhāti 
SA_GV01_rv_09_u-1668	RV_09.094.04.2{04} śriyaṃ vasānā amṛtatvamāyan bhavanti satyā samithā mitadrau	śriyam vasānāḥ amṛta tvam āyan bhavanti satyā samithā mitadrau 
SA_GV01_rv_09_u-1669	RV_09.094.05.1{04} iṣamūrjamabhyarṣāśvaṃ gāmuru jyotiḥ kṛṇuhi matsi devān	iṣam ūrjam abhyarṣa aśvam gām uru jyotiḥ kṛṇuhi matsi devān 
SA_GV01_rv_09_u-1670	RV_09.094.05.2{04} viśvāni hi suṣahā tāni tubhyaṃ pavamāna bādhasesoma śatrūn	viśvāni hi suṣahā tāni tubhyam pavamāna bādhasesoma śatrūn 
SA_GV01_rv_09_u-1671	RV_09.095.01.1{05} kanikranti harirā sṛjyamānaḥ sīdan vanasya jaṭhare punānaḥ	kanikranti harirā sṛjyamānaḥ sīdan vanasya jaṭhare punānaḥ 
SA_GV01_rv_09_u-1672	RV_09.095.01.2{05} nṛbhiryataḥ kṛṇute nirṇijaṃ gā ato matīrjanayatasvadhābhiḥ	nṛbhiḥ yatas kṛṇute nirṇijam gāḥ atas matīḥ janayata svadhābhiḥ 
SA_GV01_rv_09_u-1673	RV_09.095.02.1{05} hariḥ sṛjānaḥ pathyām ṛtasyeyarti vācamariteva nāvam	hariḥ sṛjānaḥ pathyām ṛtasya iyarti vācam aritā iva nāvam 
SA_GV01_rv_09_u-1674	RV_09.095.02.2{05} devo devānāṃ guhyāni nāmāviṣ kṛṇoti barhiṣi pravāce	devaḥ devānām guhyāni nāma āvis kṛṇoti barhiṣi pravāce 
SA_GV01_rv_09_u-1675	RV_09.095.03.1{05} apāmivedūrmayastarturāṇāḥ pra manīṣā īrate somamacha	apām iva id ūrmayaḥ tarturāṇāḥ pra manīṣāḥ īrate somam acha 
SA_GV01_rv_09_u-1676	RV_09.095.03.2{05} namasyantīrupa ca yanti saṃ cā ca viśantyuśatīruśantam	namasyantīḥ upa ca yanti sam ca ā ca viśanti uśatīḥ uśantam 
SA_GV01_rv_09_u-1677	RV_09.095.04.1{05} taṃ marmṛjānaṃ mahiṣaṃ na sānāvaṃśuṃ duhantyukṣaṇaṃ giriṣṭhām	tam marmṛjānam mahiṣam na sānau aṃśum duhanti ukṣaṇam giriṣṭhām 
SA_GV01_rv_09_u-1678	RV_09.095.04.2{05} taṃ vāvaśānaṃ matayaḥ sacante trito bibharti varuṇaṃ samudre	tam vāvaśānam matayaḥ sacante tritaḥ bibharti varuṇam samudre 
SA_GV01_rv_09_u-1679	RV_09.095.05.1{05} iṣyan vācamupavakteva hotuḥ punāna indo vi ṣyā manīṣām	iṣyan vācam upavaktā iva hotuḥ punānaḥ indo vi sya manīṣām 
SA_GV01_rv_09_u-1680	RV_09.095.05.2{05} indraśca yat kṣayathaḥ saubhagāya suvīryasya patayaḥsyāma	indraḥ ca yat kṣayathaḥ saubhagāya su vīryasya patayaḥ syāma 
SA_GV01_rv_09_u-1681	RV_09.096.01.1{06} pra senānīḥ śūro agre rathānāṃ gavyanneti harṣate asya senā	pra senā nīḥ śūraḥ agre rathānām gavyan neti harṣate asya senā 
SA_GV01_rv_09_u-1682	RV_09.096.01.2{06} bhadrān kṛṇvannindrahavān sakhibhya ā somo vastrā rabhasāni datte	bhadrān kṛṇvan indra havān sakhibhyaḥ ā somaḥ vastrā rabhasāni datte 
SA_GV01_rv_09_u-1683	RV_09.096.02.1{06} samasya hariṃ harayo mṛjantyaśvahayairaniśitaṃ namobhiḥ	samasya harim harayaḥ mṛjanti aśva hayaiḥ aniśitam namobhiḥ 
SA_GV01_rv_09_u-1684	RV_09.096.02.2{06} ā tiṣṭhati rathamindrasya sakhā vidvānenā sumatiṃ yātyacha	ā tiṣṭhati ratham indrasya sakhā vidvān enā sumatim yāti acha 
SA_GV01_rv_09_u-1685	RV_09.096.03.1{06} sa no deva devatāte pavasva mahe soma psarasa indrapānaḥ	sa naḥ deva devatāte pavasva mahe soma psarase indra pānaḥ 
SA_GV01_rv_09_u-1686	RV_09.096.03.2{06} kṛṇvannapo varṣayan dyāmutemāmurorā no varivasyā punānaḥ	kṛṇvan apaḥ varṣayan dyām uta imām urorāḥ naḥ varivasyā punānaḥ 
SA_GV01_rv_09_u-1687	RV_09.096.04.1{06} ajītaye 'hataye pavasva svastaye sarvatātaye bṛhate	ajītaye hataye pavasva svastaye sarvatātaye bṛhate 
SA_GV01_rv_09_u-1688	RV_09.096.04.2{06} taduśanti viśva ime sakhāyastadahaṃ vaśmi pavamāna soma	tat uśanti viśve ime sakhāyaḥ tat aham vaśmi pavamāna soma 
SA_GV01_rv_09_u-1689	RV_09.096.05.1{06} somaḥ pavate janitā matīnāṃ janitā divo janitā pṛthivyāḥ	somaḥ pavate janitā matīnām janitā divaḥ janitā pṛthivyāḥ 
SA_GV01_rv_09_u-1690	RV_09.096.05.2{06} janitāgnerjanitā sūryasya janitendrasya janitota viṣṇoḥ	janitā agneḥ janitā sūryasya janitā indrasya janitā uta viṣṇoḥ 
SA_GV01_rv_09_u-1691	RV_09.096.06.1{07} brahmā devānāṃ padavīḥ kavīnām ṛṣirviprāṇāṃ mahiṣomṛgāṇām	brahmā devānām padavīḥ kavīnām ṛṣiḥ viprāṇām mahiṣaḥ mṛgāṇām 
SA_GV01_rv_09_u-1692	RV_09.096.06.2{07} śyeno gṛdhrāṇāṃ svadhitirvanānāṃ somaḥ pavitramatyeti rebhan	śyenaḥ gṛdhrāṇām svadhitiḥ vanānām somaḥ pavitram atyeti rebhan 
SA_GV01_rv_09_u-1693	RV_09.096.07.1{07} prāvīvipad vāca ūrmiṃ na sindhurgiraḥ somaḥ pavamānomanīṣāḥ	prāvīvipat vācaḥ ūrmim na sindhuḥ giraḥ somaḥ pavamānaḥ manīṣāḥ 
SA_GV01_rv_09_u-1694	RV_09.096.07.2{07} antaḥ paśyan vṛjanemāvarāṇyā tiṣṭhati vṛṣabho goṣu jānan	antar paśyan vṛjanemā avarāṇyā tiṣṭhati vṛṣabhaḥ goṣu jānan 
SA_GV01_rv_09_u-1695	RV_09.096.08.1{07} sa matsaraḥ pṛtsu vanvannavātaḥ sahasraretā abhi vājamarṣa	sa matsaraḥ pṛtsu vanvan avātaḥ sahasra retāḥ abhi vāja marṣa 
SA_GV01_rv_09_u-1696	RV_09.096.08.2{07} indrāyendo pavamāno manīṣyaṃśorūrmimīraya gā iṣaṇyan	indrāya indo pavamānaḥ manīṣī aṃśoḥ ūrmimīraya gāḥ iṣaṇyan 
SA_GV01_rv_09_u-1697	RV_09.096.09.1{07} pari priyaḥ kalaśe devavāta indrāya somo raṇyo madāya	pari priyaḥ kalaśe deva vātaḥ indrāya somaḥ raṇyaḥ madāya 
SA_GV01_rv_09_u-1698	RV_09.096.09.2{07} sahasradhāraḥ śatavāja indurvājī na saptiḥ samanā jigāti	sahasra dhāraḥ śata vājaḥ induḥ vājī na saptiḥ samanā jigāti 
SA_GV01_rv_09_u-1699	RV_09.096.10.1{07} sa pūrvyo vasuvijjāyamāno mṛjāno apsu duduhāno adrau	sa pūrvyaḥ vasu vid jāyamānaḥ mṛjānaḥ apsu duduhānaḥ adrau 
SA_GV01_rv_09_u-1700	RV_09.096.10.2{07} abhiśastipā bhuvanasya rājā vidad gātuṃ brahmaṇe pūyamānaḥ	abhiśasti pāḥ bhuvanasya rājā vidat gātum brahmaṇe pūyamānaḥ 
SA_GV01_rv_09_u-1701	RV_09.096.11.1{08} tvayā hi naḥ pitaraḥ soma pūrve karmāṇi cakruḥ pavamānadhīrāḥ	tvayā hi naḥ pitaraḥ soma pūrve karmāṇi cakruḥ pavamāna dhīrāḥ 
SA_GV01_rv_09_u-1702	RV_09.096.11.2{08} vanvannavātaḥ paridhīnraporṇu vīrebhiraśvairmaghavā bhavā naḥ	vanvan avātaḥ paridhīn rapaḥ ūrṇu vīrebhiḥ aśvaiḥ maghavā bhava naḥ 
SA_GV01_rv_09_u-1703	RV_09.096.12.1{08} yathāpavathā manave vayodhā amitrahā varivovid dhaviṣmān	yathā apavathāḥ manave vayaḥ dhāḥ amitra hā varivaḥ vid haviṣmān 
SA_GV01_rv_09_u-1704	RV_09.096.12.2{08} evā pavasva draviṇaṃ dadhāna indre saṃ tiṣṭha janayāyudhāni	eva pavasva draviṇam dadhānaḥ indre sam tiṣṭha janaya āyudhāni 
SA_GV01_rv_09_u-1705	RV_09.096.13.1{08} pavasva soma madhumān ṛtāvāpo vasāno adhi sāno avye	pavasva soma madhumān ṛtāvā apaḥ vasānaḥ adhi sāno avye 
SA_GV01_rv_09_u-1706	RV_09.096.13.2{08} ava droṇāni ghṛtavānti sīda madintamo matsara indrapānaḥ	ava droṇāni ghṛtavānti sīda madintamaḥ matsaraḥ indra pānaḥ 
SA_GV01_rv_09_u-1707	RV_09.096.14.1{08} vṛṣṭiṃ divaḥ śatadhāraḥ pavasva sahasrasā vājayurdevavītau	vṛṣṭim divaḥ śata dhāraḥ pavasva sahasra sāḥ vājayuḥ deva vītau 
SA_GV01_rv_09_u-1708	RV_09.096.14.2{08} saṃ sindhubhiḥ kalaśe vāvaśānaḥ samusriyābhiḥpratiran na āyuḥ	sam sindhubhiḥ kalaśe vāvaśānaḥ sam usriyābhiḥ pratiran naḥ āyuḥ 
SA_GV01_rv_09_u-1709	RV_09.096.15.1{08} eṣa sya somo matibhiḥ punāno 'tyo na vājī taratīdarātīḥ	eṣa sya somaḥ matibhiḥ punānaḥ tyaḥ na vājī tarati id arātīḥ 
SA_GV01_rv_09_u-1710	RV_09.096.15.2{08} payo na dugdhamaditeriṣiramurviva gātuḥ suyamona vo:ḷhā	payaḥ na dugdham aditeḥ iṣiram uru iva gātuḥ suyamaḥ na voḷhā 
SA_GV01_rv_09_u-1711	RV_09.096.16.1{09} svāyudhaḥ sotṛbhiḥ pūyamāno 'bhyarṣa guhyaṃ cāru nāma	su āyudhaḥ sotṛbhiḥ pūyamānaḥ bhyarṣa guhyam cāru nāma 
SA_GV01_rv_09_u-1712	RV_09.096.16.2{09} abhi vājaṃ saptiriva śravasyābhi vāyumabhi gā devasoma	abhi vājam saptiḥ iva śravasya abhi vāyum abhi gāḥ deva soma 
SA_GV01_rv_09_u-1713	RV_09.096.17.1{09} śiśuṃ jajñānaṃ haryataṃ mṛjanti śumbhanti vahniṃ maruto gaṇena	śiśum jajñānam haryatam mṛjanti śumbhanti vahnim marutaḥ gaṇena 
SA_GV01_rv_09_u-1714	RV_09.096.17.2{09} kavirgīrbhiḥ kāvyenā kaviḥ san somaḥ pavitramatyeti rebhan	kaviḥ gīrbhiḥ kāvyena kaviḥ san somaḥ pavitram atyeti rebhan 
SA_GV01_rv_09_u-1715	RV_09.096.18.1{09} ṛṣimanā ya ṛṣikṛt svarṣāḥ sahasraṇīthaḥ padavīḥ kavīnām	ṛṣi manāḥ yaḥ ṛṣi kṛt svarṣāḥ sahasraṇīthaḥ padavīḥ kavīnām 
SA_GV01_rv_09_u-1716	RV_09.096.18.2{09} tṛtīyaṃ dhāma mahiṣaḥ siṣāsan somo virājamanurājati ṣṭup	tṛtīyam dhāma mahiṣaḥ siṣāsan somaḥ virājam anurājati ṣṭubh 
SA_GV01_rv_09_u-1717	RV_09.096.19.1{09} camūṣacchyenaḥ śakuno vibhṛtvā govindurdrapsa āyudhānibibhrat	camūṣat śyenaḥ śakunaḥ vibhṛtvā go vinduḥ drapsaḥ āyudhāni bibhrat 
SA_GV01_rv_09_u-1718	RV_09.096.19.2{09} apāmūrmiṃ sacamānaḥ samudraṃ turīyaṃ dhāmamahiṣo vivakti	apām ūrmim sacamānaḥ samudram turīyam dhāma mahiṣaḥ vivakti 
SA_GV01_rv_09_u-1719	RV_09.096.20.1{09} maryo na śubhrastanvaṃ mṛjāno 'tyo na sṛtvā sanaye dhanānām	maryaḥ na śubhraḥ tanvam mṛjānaḥ tyaḥ na sṛtvā sanaye dhanānām 
SA_GV01_rv_09_u-1720	RV_09.096.20.2{09} vṛṣeva yūthā pari kośamarṣan kanikradaccamvorāviveśa	vṛṣā iva yūthā pari kośam arṣan kanikradat camvoḥ āviveśa 
SA_GV01_rv_09_u-1721	RV_09.096.21.1{10} pavasvendo pavamāno mahobhiḥ kanikradat pari vārāṇyarṣa	pavasva indo pavamānaḥ mahobhiḥ kanikradat pari vārāṇi arṣa 
SA_GV01_rv_09_u-1722	RV_09.096.21.2{10} krīḷañcamvorā viśa pūyamāna indraṃ te raso madiro mamattu	krīḍan camvā urāḥ viśa pūyamānaḥ indram te rasaḥ madiraḥ mamattu 
SA_GV01_rv_09_u-1723	RV_09.096.22.1{10} prāsya dhārā bṛhatīrasṛgrannakto gobhiḥ kalaśānā viveśa	prāsya dhārāḥ bṛhatīḥ asṛgran naktaḥ gobhiḥ kalaśānā viveśa 
SA_GV01_rv_09_u-1724	RV_09.096.22.2{10} sāma kṛṇvan sāmanyo vipaścit krandannetyabhi sakhyurna jāmim	sāma kṛṇvan sāmanyaḥ vipaścit krandan eti abhi sakhyuḥ na jāmim 
SA_GV01_rv_09_u-1725	RV_09.096.23.1{10} apaghnanneṣi pavamāna śatrūn priyāṃ na jāro abhigīta induḥ	apaghnan eṣi pavamāna śatrūn priyām na jāraḥ abhigītaḥ induḥ 
SA_GV01_rv_09_u-1726	RV_09.096.23.2{10} sīdan vaneṣu śakuno na patvā somaḥ punānaḥ kalaśeṣu sattā	sīdan vaneṣu śakunaḥ na patvā somaḥ punānaḥ kalaśeṣu sattā 
SA_GV01_rv_09_u-1727	RV_09.096.24.1{10} ā te rucaḥ pavamānasya soma yoṣeva yanti sudughāḥ sudhārāḥ	ā te rucaḥ pavamānasya soma yoṣā iva yanti sudughāḥ su dhārāḥ 
SA_GV01_rv_09_u-1728	RV_09.096.24.2{10} harirānītaḥ puruvāro apsvacikradat kalaśe devayūnām	hariḥ ānītaḥ puru vāraḥ apsu acikradat kalaśe devayūnām 
SA_GV01_rv_09_u-1729	RV_09.097.01.1{11} asya preṣā hemanā pūyamāno devo devebhiḥ samapṛkta rasam	asya preṣā hemanā pūyamānaḥ devaḥ devebhiḥ samapṛkta rasam 
SA_GV01_rv_09_u-1730	RV_09.097.01.2{11} sutaḥ pavitraṃ paryeti rebhan miteva sadma paśumānti hotā	sutaḥ pavitram paryeti rebhan mitā iva sadma paśumānti hotā 
SA_GV01_rv_09_u-1731	RV_09.097.02.1{11} bhadrā vastrā samanyā vasāno mahān kavirnivacanāni śaṃsan	bhadrā vastrā samanyā vasānaḥ mahān kaviḥ nivacanāni śaṃsan 
SA_GV01_rv_09_u-1732	RV_09.097.02.2{11} ā vacyasva camvoḥ pūyamāno vicakṣaṇo jāgṛvirdevavītau	ā vacyasva camvoḥ pūyamānaḥ vicakṣaṇaḥ jāgṛviḥ deva vītau 
SA_GV01_rv_09_u-1733	RV_09.097.03.1{11} samu priyo mṛjyate sāno avye yaśastaro yaśasāṃ kṣaito asme	samu priyaḥ mṛjyate sāno avye yaśastaraḥ yaśasām kṣaitaḥ asme 
SA_GV01_rv_09_u-1734	RV_09.097.03.2{11} abhi svara dhanvā pūyamāno yūyaṃ pāta svastibhiḥ sadā naḥ	abhi svara dhanva pūyamānaḥ yūyam pāta svastibhiḥ sadā naḥ 
SA_GV01_rv_09_u-1735	RV_09.097.04.1{11} pra gāyatābhyarcāma devān somaṃ hinota mahate dhanāya	pra gāyata abhyarcāma devān somam hinota mahate dhanāya 
SA_GV01_rv_09_u-1736	RV_09.097.04.2{11} svāduḥ pavāte ati vāramavyamā sīdāti kalaśaṃ devayurnaḥ	svāduḥ pavāte ati vāram avyamā sīdāti kalaśam devayuḥ naḥ 
SA_GV01_rv_09_u-1737	RV_09.097.05.1{11} indurdevānāmupa sakhyamāyan sahasradhāraḥ pavate madāya	induḥ devānām upa sakhyam āyan sahasra dhāraḥ pavate madāya 
SA_GV01_rv_09_u-1738	RV_09.097.05.2{11} nṛbhiḥ stavāno anu dhāma pūrvamagannindraṃ mahate saubhagāya	nṛbhiḥ stavānaḥ anu dhāma pūrvam agan indram mahate saubhagāya 
SA_GV01_rv_09_u-1739	RV_09.097.06.1{12} stotre rāye harirarṣā punāna indraṃ mado gachatu te bharāya	stotre rāye hariḥ arṣa punānaḥ indram madaḥ gacchatu te bharāya 
SA_GV01_rv_09_u-1740	RV_09.097.06.2{12} devairyāhi sarathaṃ rādho achā yūyaṃ pāta svastibhiḥ sadā naḥ	devaiḥ yāhi sa ratham rādhaḥ achā yūyam pāta svastibhiḥ sadā naḥ 
SA_GV01_rv_09_u-1741	RV_09.097.07.1{12} pra kāvyamuśaneva bruvāṇo devo devānāṃ janimā vivakti	pra kāvyam uśanā iva bruvāṇaḥ devaḥ devānām janimā vivakti 
SA_GV01_rv_09_u-1742	RV_09.097.07.2{12} mahivrataḥ śucibandhuḥ pāvakaḥ padā varāho abhyeti rebhan	mahi vrataḥ śuci bandhuḥ pāvakaḥ padā varāhaḥ abhyeti rebhan 
SA_GV01_rv_09_u-1743	RV_09.097.08.1{12} pra haṃsāsastṛpalaṃ manyumachāmādastaṃ vṛṣagaṇā ayāsuḥ	pra haṃsāsaḥ tṛpalam manyum achāmādaḥ tam vṛṣagaṇāḥ ayāsuḥ 
SA_GV01_rv_09_u-1744	RV_09.097.08.2{12} āṅgūṣyaṃ pavamānaṃ sakhāyo durmarṣaṃ sākaṃ pravadanti vāṇam	āṅgūṣyam pavamānam sakhāyaḥ durmarṣam sākam pravadanti vāṇam 
SA_GV01_rv_09_u-1745	RV_09.097.09.1{12} sa raṃhata urugāyasya jūtiṃ vṛthā krīḷantaṃ mimate na gāvaḥ	sa raṃhate uru gāyasya jūtim vṛthā krīḍantam mimate na gāvaḥ 
SA_GV01_rv_09_u-1746	RV_09.097.09.2{12} parīṇasaṃ kṛṇute tigmaśṛṅgo divā harirdadṛśe naktam ṛjraḥ	parīṇasam kṛṇute tigma śṛṅgaḥ divā hariḥ dadṛśe naktam ṛjraḥ 
SA_GV01_rv_09_u-1747	RV_09.097.10.1{12} indurvājī pavate gonyoghā indre somaḥ saha invan madāya	induḥ vājī pavate gonyoghāḥ indre somaḥ sahaḥ invan madāya 
SA_GV01_rv_09_u-1748	RV_09.097.10.2{12} hanti rakṣo bādhate paryarātīrvarivaḥ kṛṇvan vṛjanasya rājā	hanti rakṣaḥ bādhate pari arātīḥ varivaḥ kṛṇvan vṛjanasya rājā 
SA_GV01_rv_09_u-1749	RV_09.097.11.1{13} adha dhārayā madhvā pṛcānastiro roma pavate adridugdhaḥ	adha dhārayā madhvā pṛcānaḥ tiras roma pavate adri dugdhaḥ 
SA_GV01_rv_09_u-1750	RV_09.097.11.2{13} indurindrasya sakhyaṃ juṣāṇo devo devasya matsaro madāya	induḥ indrasya sakhyam juṣāṇaḥ devaḥ devasya matsaraḥ madāya 
SA_GV01_rv_09_u-1751	RV_09.097.12.1{13} abhi priyāṇi pavate punāno devo devān svena rasena pṛñcan	abhi priyāṇi pavate punānaḥ devaḥ devān svena rasena pṛñcan 
SA_GV01_rv_09_u-1752	RV_09.097.12.2{13} indurdharmāṇy ṛtuthā vasāno daśa kṣipo avyata sāno avye	induḥ dharmāṇi ṛtuthā vasānaḥ daśa kṣipaḥ avyata sāno avye 
SA_GV01_rv_09_u-1753	RV_09.097.13.1{13} vṛṣā śoṇo abhikanikradad gā nadayanneti pṛthivīmuta dyām	vṛṣā śoṇaḥ abhikanikradat gāḥ nadayan eti pṛthivīm uta dyām 
SA_GV01_rv_09_u-1754	RV_09.097.13.2{13} indrasyeva vagnurā śṛṇva ājau pracetayannarṣati vācamemām	indrasya iva vagnuḥ ā śṛṇve ājau pracetayan arṣati vācam emām 
SA_GV01_rv_09_u-1755	RV_09.097.14.1{13} rasāyyaḥ payasā pinvamāna īrayanneṣi madhumantamaṃśum	rasāyyaḥ payasā pinvamānaḥ īrayan eṣi madhumantam aṃśum 
SA_GV01_rv_09_u-1756	RV_09.097.14.2{13} pavamānaḥ santanimeṣi kṛṇvannindrāya soma pariṣicyamānaḥ	pavamānaḥ santanim eṣi kṛṇvan indrāya soma pariṣicyamānaḥ 
SA_GV01_rv_09_u-1757	RV_09.097.15.1{13} evā pavasva madiro madāyodagrābhasya namayan vadhasnaiḥ	eva pavasva madiraḥ madāya udagrābhasya namayan vadhasnaiḥ 
SA_GV01_rv_09_u-1758	RV_09.097.15.2{13} pari varṇaṃ bharamāṇo ruśantaṃ gavyurno arṣa pari soma siktaḥ	pari varṇam bharamāṇaḥ ruśantam gavyuḥ naḥ arṣa pari soma siktaḥ 
SA_GV01_rv_09_u-1759	RV_09.097.16.1{14} juṣṭvī na indo supathā sugānyurau pavasva varivāṃsi kṛṇvan	juṣṭvī naḥ indo su pathā sugāni urau pavasva varivāṃsi kṛṇvan 
SA_GV01_rv_09_u-1760	RV_09.097.16.2{14} ghaneva viṣvag duritāni vighnannadhi ṣṇunā dhanva sāno avye	ghanā iva viṣvak duritāni vighnan adhi snunā dhanva sāno avye 
SA_GV01_rv_09_u-1761	RV_09.097.17.1{14} vṛṣṭiṃ no arṣa divyāṃ jigatnumiḷāvatīṃ śaṃgayīṃ jīradānum	vṛṣṭim naḥ arṣa divyām jigatnum iḷāvatīm śaṃgayīm jīra dānum 
SA_GV01_rv_09_u-1762	RV_09.097.17.2{14} stukeva vītā dhanvā vicinvan bandhūnrimānavarānindo vāyūn	stukā iva vītā dhanva vicinvan bandhūn rimān avarān indo vāyūn 
SA_GV01_rv_09_u-1763	RV_09.097.18.1{14} granthiṃ na vi ṣya grathitaṃ punāna ṛjuṃ ca gātuṃ vṛjinaṃ ca soma	granthim na vi sya grathitam punānaḥ ṛjum ca gātum vṛjinam ca soma 
SA_GV01_rv_09_u-1764	RV_09.097.18.2{14} atyo na krado harirā sṛjāno maryo deva dhanva pastyāvān	atyaḥ na kradaḥ harirā sṛjānaḥ maryaḥ deva dhanva pastyāvān 
SA_GV01_rv_09_u-1765	RV_09.097.19.1{14} juṣṭo madāya devatāta indo pari ṣṇunā dhanva sāno avye	juṣṭaḥ madāya devatāte indo pari snunā dhanva sāno avye 
SA_GV01_rv_09_u-1766	RV_09.097.19.2{14} sahasradhāraḥ surabhiradabdhaḥ pari srava vājasātau nṛṣahye	sahasra dhāraḥ surabhiḥ adabdhaḥ pari srava vājasātau nṛṣahye 
SA_GV01_rv_09_u-1767	RV_09.097.20.1{14} araśmāno ye 'rathā ayuktā atyāso na sasṛjānāsa ājau	a raśmānaḥ ye rathāḥ a yuktāḥ atyāsaḥ na sasṛjānāsaḥ ājau 
SA_GV01_rv_09_u-1768	RV_09.097.20.2{14} ete śukrāso dhanvanti somā devāsastānupa yātā pibadhyai	ete śukrāsaḥ dhanvanti somāḥ devāsaḥ tān upa yātā pibadhyai 
SA_GV01_rv_09_u-1769	RV_09.097.21.1{15} evā na indo abhi devavītiṃ pari srava nabho arṇaścamūṣu	eva naḥ indo abhi deva vītim pari srava nabhaḥ arṇaḥ camūṣu 
SA_GV01_rv_09_u-1770	RV_09.097.21.2{15} somo asmabhyaṃ kāmyaṃ bṛhantaṃ rayiṃ dadātu vīravantamugram	somaḥ asmabhyam kāmyam bṛhantam rayim dadātu vīravantam ugram 
SA_GV01_rv_09_u-1771	RV_09.097.22.1{15} takṣad yadī manaso venato vāg jyeṣṭhasya vā dharmaṇi kṣoranīke	takṣat yadī manasaḥ venataḥ vāc jyeṣṭhasya vā dharmaṇi kṣoḥ anīke 
SA_GV01_rv_09_u-1772	RV_09.097.22.2{15} ādīmāyan varamā vāvaśānā juṣṭaṃ patiṃ kalaśe gāva indum	ādīmāyan varamāḥ vāvaśānāḥ juṣṭam patim kalaśe gāvaḥ indum 
SA_GV01_rv_09_u-1773	RV_09.097.23.1{15} pra dānudo divyo dānupinva ṛtam ṛtāya pavate sumedhāḥ	pra dānudaḥ divyaḥ dānu pinvaḥ ṛtam ṛtāya pavate sumedhāḥ 
SA_GV01_rv_09_u-1774	RV_09.097.23.2{15} dharmā bhuvad vṛjanyasya rājā pra raśmibhirdaśabhirbhāri bhūma	dharmā bhuvat vṛjanyasya rājā pra raśmibhiḥ daśabhiḥ bhāri bhūma 
SA_GV01_rv_09_u-1775	RV_09.097.24.1{15} pavitrebhiḥ pavamāno nṛcakṣā rājā devānāmuta martyānām	pavitrebhiḥ pavamānaḥ nṛ cakṣāḥ rājā devānām uta martyānām 
SA_GV01_rv_09_u-1776	RV_09.097.24.2{15} dvitā bhuvad rayipatī rayīṇām ṛtaṃ bharat subhṛtaṃ cārvinduḥ	dvitā bhuvat rayi patiḥ rayīṇām ṛtam bharat su bhṛtam cāru induḥ 
SA_GV01_rv_09_u-1777	RV_09.097.25.1{15} arvāniva śravase sātimachendrasya vāyorabhi vītimarṣa	arvān iva śravase sātimachā indrasya vāyoḥ abhi vītimarṣa 
SA_GV01_rv_09_u-1778	RV_09.097.25.2{15} sa naḥ sahasrā bṛhatīriṣo dā bhavā soma draviṇovit punānaḥ	sa naḥ sahasrā bṛhatīḥ iṣaḥ dāḥ bhava soma draviṇaḥ vid punānaḥ 
SA_GV01_rv_09_u-1779	RV_09.097.26.1{16} devāvyo naḥ pariṣicyamānāḥ kṣayaṃ suvīraṃ dhanvantu somāḥ	devāvyaḥ naḥ pariṣicyamānāḥ kṣayam su vīram dhanvantu somāḥ 
SA_GV01_rv_09_u-1780	RV_09.097.26.2{16} āyajyavaḥ sumatiṃ viśvavārā hotāro na diviyajo mandratamāḥ	āyajyavaḥ sumatim viśva vārāḥ hotāraḥ na diviyajaḥ mandratamāḥ 
SA_GV01_rv_09_u-1781	RV_09.097.27.1{16} evā deva devatāte pavasva mahe soma psarase devapānaḥ	eva deva devatāte pavasva mahe soma psarase deva pānaḥ 
SA_GV01_rv_09_u-1782	RV_09.097.27.2{16} mahaścid dhi ṣmasi hitāḥ samarye kṛdhi suṣṭhāne rodasī punānaḥ	mahaścit hi smasi hitāḥ samarye kṛdhi suṣṭhāne rodasī punānaḥ 
SA_GV01_rv_09_u-1783	RV_09.097.28.1{16} aśvo no krado vṛṣabhiryujānaḥ siṃho na bhīmo manaso javīyān	aśvaḥ naḥ kradaḥ vṛṣabhiḥ yujānaḥ siṃhaḥ na bhīmaḥ manasaḥ javīyān 
SA_GV01_rv_09_u-1784	RV_09.097.28.2{16} arvācīnaiḥ pathibhirye rajiṣṭhā ā pavasva saumanasaṃ na indo	arvācīnaiḥ pathibhiḥ ye rajiṣṭhāḥ ā pavasva saumanasam naḥ indo 
SA_GV01_rv_09_u-1785	RV_09.097.29.1{16} śataṃ dhārā devajātā asṛgran sahasramenāḥ kavayo mṛjanti	śatam dhārāḥ deva jātāḥ asṛgran sahasram enāḥ kavayaḥ mṛjanti 
SA_GV01_rv_09_u-1786	RV_09.097.29.2{16} indo sanitraṃ diva ā pavasva puraetāsi mahato dhanasya	indo sanitram divaḥ ā pavasva puraetā asi mahataḥ dhanasya 
SA_GV01_rv_09_u-1787	RV_09.097.30.1{16} divo na sargā asasṛgramahnāṃ rājā na mitraṃ pra minātidhīraḥ	divaḥ na sargāḥ asasṛgram ahnām rājā na mitram pra mināti dhīraḥ 
SA_GV01_rv_09_u-1788	RV_09.097.30.2{16} piturna putraḥ kratubhiryatāna ā pavasva viśeasyā ajītim	pituḥ na putraḥ kratubhiḥ yatānaḥ ā pavasva viśeasyai ajītim 
SA_GV01_rv_09_u-1789	RV_09.097.31.1{17} pra te dhārā madhumatīrasṛgran vārān yat pūto atyeṣyavyān	pra te dhārāḥ madhumatīḥ asṛgran vārān yat pūtaḥ atyeṣyavyān 
SA_GV01_rv_09_u-1790	RV_09.097.31.2{17} pavamāna pavase dhāma gonāṃ jajñānaḥ sūryamapinvo arkaiḥ	pavamāna pavase dhāma gonām jajñānaḥ sūryam apinvaḥ arkaiḥ 
SA_GV01_rv_09_u-1791	RV_09.097.32.1{17} kanikradadanu panthām ṛtasya śukro vi bhāsyamṛtasya dhāma	kanikradat anu panthām ṛtasya śukraḥ vi bhāsyam ṛtasya dhāma 
SA_GV01_rv_09_u-1792	RV_09.097.32.2{17} sa indrāya pavase matsaravān hinvāno vācaṃ matibhiḥ kavīnām	saḥ indrāya pavase matsaravān hinvānaḥ vācam matibhiḥ kavīnām 
SA_GV01_rv_09_u-1793	RV_09.097.33.1{17} divyaḥ suparṇo 'va cakṣi soma pinvan dhārāḥ karmaṇā devavītau	divyaḥ suparṇaḥ va cakṣi soma pinvan dhārāḥ karmaṇā deva vītau 
SA_GV01_rv_09_u-1794	RV_09.097.33.2{17} endo viśa kalaśaṃ somadhānaṃ krandannihi sūryasyopa raśmim	ā indo viśa kalaśam soma dhānam krandan ihi sūryasya upa raśmim 
SA_GV01_rv_09_u-1795	RV_09.097.34.1{17} tisro vāca īrayati pra vahnir{ṛ}tasya dhītiṃ brahmaṇo manīṣām	tisraḥ vācaḥ īrayati pra vahniḥ ṛtasya dhītim brahmaṇaḥ manīṣām 
SA_GV01_rv_09_u-1796	RV_09.097.34.2{17} gāvo yanti gopatiṃ pṛchamānāḥ somaṃ yanti matayo vāvaśānāḥ	gāvaḥ yanti gopatim pṛcchamānāḥ somam yanti matayaḥ vāvaśānāḥ 
SA_GV01_rv_09_u-1797	RV_09.097.35.1{17} somaṃ gāvo dhenavo vāvaśānāḥ somaṃ viprā matibhiḥ pṛchamānāḥ	somam gāvaḥ dhenavaḥ vāvaśānāḥ somam viprāḥ matibhiḥ pṛcchamānāḥ 
SA_GV01_rv_09_u-1798	RV_09.097.35.2{17} somaḥ sutaḥ pūyate ajyamānaḥ some arkāstriṣṭubhiḥ saṃ navante	somaḥ sutaḥ pūyate ajyamānaḥ some arkāḥ triṣṭubhiḥ sam navante 
SA_GV01_rv_09_u-1799	RV_09.097.36.1{18} evā naḥ soma pariṣicyamāna ā pavasva pūyamānaḥ svasti	eva naḥ soma pariṣicyamānaḥ ā pavasva pūyamānaḥ svasti 
SA_GV01_rv_09_u-1800	RV_09.097.36.2{18} indramā viśa bṛhatā raveṇa vardhayā vācaṃ janayā purandhim	indra mā viśa bṛhatā raveṇa vardhaya vācam janaya purandhim 
SA_GV01_rv_09_u-1801	RV_09.097.37.1{18} ā jāgṛvirvipra ṛtā matīnāṃ somaḥ punāno asadaccamūṣu	ā jāgṛviḥ vipraḥ ṛtā matīnām somaḥ punānaḥ asadat camūṣu 
SA_GV01_rv_09_u-1802	RV_09.097.37.2{18} sapanti yaṃ mithunāso nikāmā adhvaryavo rathirāsaḥ suhastāḥ	sapanti yam mithunāsaḥ nikāmāḥ adhvaryavaḥ rathirāsaḥ su hastāḥ 
SA_GV01_rv_09_u-1803	RV_09.097.38.1{18} sa punāna upa sūre na dhātobhe aprā rodasī vi ṣa āvaḥ	sa punānaḥ upa sūre na dhātā ubhe aprāḥ rodasī vi saḥ āvaḥ 
SA_GV01_rv_09_u-1804	RV_09.097.38.2{18} priyā cid yasya priyasāsa ūtī sa tū dhanaṃ kāriṇena pra yaṃsat	priyā cit yasya priyasāsaḥ ūtī sa tu dhanam kāriṇena pra yaṃsat 
SA_GV01_rv_09_u-1805	RV_09.097.39.1{18} sa vardhitā vardhanaḥ pūyamānaḥ somo mīḍhvānabhi no jyotiṣāvīt	sa vardhitā vardhanaḥ pūyamānaḥ somaḥ mīḍhvān abhi naḥ jyotiṣā āvīt 
SA_GV01_rv_09_u-1806	RV_09.097.39.2{18} yenā naḥ pūrve pitaraḥ padajñāḥ svarvido abhi gā adrimuṣṇan	yena naḥ pūrve pitaraḥ pada jñāḥ svar vidaḥ abhi gāḥ adrim uṣṇan 
SA_GV01_rv_09_u-1807	RV_09.097.40.1{18} akrān samudraḥ prathame vidharmañ janayan prajā bhuvanasyarājā	akrān samudraḥ prathame vidharmam janayan prajāḥ bhuvanasya rājā 
SA_GV01_rv_09_u-1808	RV_09.097.40.2{18} vṛṣā pavitre adhi sāno avye bṛhat somo vāvṛdhe suvāna induḥ	vṛṣā pavitre adhi sāno avye bṛhat somaḥ vāvṛdhe suvānaḥ induḥ 
SA_GV01_rv_09_u-1809	RV_09.097.41.1{19} mahat tat somo mahiṣaścakārāpāṃ yad garbho 'vṛṇīta devān	mahat tat somaḥ mahiṣaḥ cakāra apām yat garbhaḥ vṛṇīta devān 
SA_GV01_rv_09_u-1810	RV_09.097.41.2{19} adadhādindre pavamāna ojo 'janayat sūrye jyotirinduḥ	adadhāt indre pavamānaḥ ojaḥ janayat sūrye jyotiḥ induḥ 
SA_GV01_rv_09_u-1811	RV_09.097.42.1{19} matsi vāyumiṣṭaye rādhase ca matsi mitrāvaruṇā pūyamānaḥ	matsi vāyum iṣṭaye rādhase ca matsi mitrāvaruṇā pūyamānaḥ 
SA_GV01_rv_09_u-1812	RV_09.097.42.2{19} matsi śardho mārutaṃ matsi devān matsi dyāvāpṛthivī deva soma	matsi śardhaḥ mārutam matsi devān matsi dyāvāpṛthivī deva soma 
SA_GV01_rv_09_u-1813	RV_09.097.43.1{19} ṛjuḥ pavasva vṛjinasya hantāpāmīvāṃ bādhamāno mṛdhaśca	ṛjuḥ pavasva vṛjinasya hantā apa amīvām bādhamānaḥ mṛdhaḥ ca 
SA_GV01_rv_09_u-1814	RV_09.097.43.2{19} abhiśrīṇan payaḥ payasābhi gonāmindrasya tvaṃ tava vayaṃ sakhāyaḥ	abhiśrīṇan payaḥ payasā abhi gonām indrasya tvam tava vayam sakhāyaḥ 
SA_GV01_rv_09_u-1815	RV_09.097.44.1{19} madhvaḥ sūdaṃ pavasva vasva utsaṃ vīraṃ ca na ā pavasvā bhagaṃ ca	madhvaḥ sūdam pavasva vasvaḥ utsam vīram ca naḥ ā pavasva bhagam ca 
SA_GV01_rv_09_u-1816	RV_09.097.44.2{19} svadasvendrāya pavamāna indo rayiṃ ca na ā pavasvā samudrāt	svadasva indrāya pavamānaḥ indoḥ rayim ca naḥ ā pavasva samudrāt 
SA_GV01_rv_09_u-1817	RV_09.097.45.1{19} somaḥ suto dhārayātyo na hitvā sindhurna nimnamabhi vājyakṣāḥ	somaḥ sutaḥ dhāraya atyaḥ na hitvā sindhuḥ na nimnam abhi vājī akṣāḥ 
SA_GV01_rv_09_u-1818	RV_09.097.45.2{19} ā yoniṃ vanyamasadat punānaḥ samindurgobhirasarat samadbhiḥ	ā yonim vanyam asadat punānaḥ sam induḥ gobhiḥ asarat samadbhiḥ 
SA_GV01_rv_09_u-1819	RV_09.097.46.1{20} eṣa sya te pavata indra somaścamūṣu dhīra uśate tavasvān	eṣa sya te pavate indra somaḥ camūṣu dhīraḥ uśate tavasvān 
SA_GV01_rv_09_u-1820	RV_09.097.46.2{20} svarcakṣā rathiraḥ satyaśuṣmaḥ kāmo na yo devayatāmasarji	svar cakṣāḥ rathiraḥ satya śuṣmaḥ kāmaḥ na yaḥ devayatām asarji 
SA_GV01_rv_09_u-1821	RV_09.097.47.1{20} eṣa pratnena vayasā punānastiro varpāṃsi duhiturdadhānaḥ	eṣa pratnena vayasā punānaḥ tiras varpāṃsi duhituḥ dadhānaḥ 
SA_GV01_rv_09_u-1822	RV_09.097.47.2{20} vasānaḥ śarma trivarūthamapsu hoteva yāti samaneṣurebhan	vasānaḥ śarma tri varūtham apsu hotā iva yāti samaneṣuḥ ebhan 
SA_GV01_rv_09_u-1823	RV_09.097.48.1{20} nū nastvaṃ rathiro deva soma pari srava camvoḥ pūyamānaḥ	nu naḥ tvam rathiraḥ deva soma pari srava camvoḥ pūyamānaḥ 
SA_GV01_rv_09_u-1824	RV_09.097.48.2{20} apsu svādiṣṭho madhumān ṛtāvā devo na yaḥ savitā satyamanmā	apsu svādiṣṭhaḥ madhumān ṛtāvā devaḥ na yaḥ savitā satya manmā 
SA_GV01_rv_09_u-1825	RV_09.097.49.1{20} abhi vāyuṃ vītyarṣā gṛṇāno 'bhi mitrāvaruṇā pūyamānaḥ	abhi vāyum vītyarṣa gṛṇānaḥ bhi mitrāvaruṇā pūyamānaḥ 
SA_GV01_rv_09_u-1826	RV_09.097.49.2{20} abhī naraṃ dhījavanaṃ ratheṣṭhāmabhīndraṃ vṛṣaṇaṃ vajrabāhum	abhi naram dhī javanam ratheṣṭhām abhi indram vṛṣaṇam vajra bāhum 
SA_GV01_rv_09_u-1827	RV_09.097.50.1{20} abhi vastrā suvasanānyarṣābhi dhenūḥ sudughāḥ pūyamānaḥ	abhi vastrā su vasanāni arṣa abhi dhenūḥ su dughāḥ pūyamānaḥ 
SA_GV01_rv_09_u-1828	RV_09.097.50.2{20} abhi candrā bhartave no hiraṇyābhyaśvān rathino deva soma	abhi candrā bhartave naḥ hiraṇyā abhi aśvān rathinaḥ deva soma 
SA_GV01_rv_09_u-1829	RV_09.097.51.1{21} abhī no arṣa divyā vasūnyabhi viśvā pārthivā pūyamānaḥ	abhi naḥ arṣa divyā vasūni abhi viśvā pārthivā pūyamānaḥ 
SA_GV01_rv_09_u-1830	RV_09.097.51.2{21} abhi yena draviṇamaśnavāmābhyarṣeyaṃ jamadagnivannaḥ	abhi yena draviṇam aśnavāma abhyarṣeyam jamadagni vat naḥ 
SA_GV01_rv_09_u-1831	RV_09.097.52.1{21} ayā pavā pavasvainā vasūni māṃścatva indo sarasi pra dhanva	ayā pavā pavasva enā vasūni māṃścatve indo sarasi pra dhanva 
SA_GV01_rv_09_u-1832	RV_09.097.52.2{21} bradhnaścidatra vāto na jātaḥ purumedhaścit takave naraṃ dāt	bradhnaḥ cit atra vātaḥ na jātaḥ puru medhaḥ cit takave naram dāt 
SA_GV01_rv_09_u-1833	RV_09.097.53.1{21} uta na enā pavayā pavasvādhi śrute śravāyyasya tīrthe	uta naḥ enā pavayā pavasva adhi śrute śravāyyasya tīrthe 
SA_GV01_rv_09_u-1834	RV_09.097.53.2{21} ṣaṣṭiṃ sahasrā naiguto vasūni vṛkṣaṃ na pakvaṃ dhūnavad raṇāya	ṣaṣṭim sahasrā naigutaḥ vasūni vṛkṣam na pakvam dhūnavat raṇāya 
SA_GV01_rv_09_u-1835	RV_09.097.54.1{21} mahīme asya vṛṣanāma śūṣe māṃścatve vā pṛśane vā vadhatre	mahi ime asya vṛṣa nāma śūṣe māṃścatve vā pṛśane vā vadhatre 
SA_GV01_rv_09_u-1836	RV_09.097.54.2{21} asvāpayan nigutaḥ snehayaccāpāmitrānapācito acetaḥ	asvāpayat nigutaḥ snehayat ca apa amitra anapā citaḥ acetaḥ 
SA_GV01_rv_09_u-1837	RV_09.097.55.1{21} saṃ trī pavitrā vitatānyeṣyanvekaṃ dhāvasi pūyamānaḥ	sam trī pavitrā vitatāni eṣi anu ekam dhāvasi pūyamānaḥ 
SA_GV01_rv_09_u-1838	RV_09.097.55.2{21} asi bhago asi dātrasya dātāsi maghavā maghavadbhya indo	asi bhagaḥ asi dātrasya dātā asi maghavā maghavadbhyaḥ indo 
SA_GV01_rv_09_u-1839	RV_09.097.56.1{22} eṣa viśvavit pavate manīṣī somo viśvasya bhuvanasya rājā	eṣa viśva vid pavate manīṣī somaḥ viśvasya bhuvanasya rājā 
SA_GV01_rv_09_u-1840	RV_09.097.56.2{22} drapsānīrayan vidatheṣvindurvi vāramavyaṃ samayāti yāti	drapsān īrayan vidatheṣu induḥ vi vāram avyam samayā ati yāti 
SA_GV01_rv_09_u-1841	RV_09.097.57.1{22} induṃ rihanti mahiṣā adabdhāḥ pade rebhanti kavayo na gṛdhrāḥ	indum rihanti mahiṣāḥ adabdhāḥ pade rebhanti kavayaḥ na gṛdhrāḥ 
SA_GV01_rv_09_u-1842	RV_09.097.57.2{22} hinvanti dhīrā daśabhiḥ kṣipābhiḥ samañjate rūpamapāṃ rasena	hinvanti dhīrāḥ daśabhiḥ kṣipābhiḥ samañjate rūpam apām rasena 
SA_GV01_rv_09_u-1843	RV_09.097.58.1{22} tvayā vayaṃ pavamānena soma bhare kṛtaṃ vi cinuyāma śaśvat	tvayā vayam pavamānena soma bhare kṛtam vi cinuyāma śaśvat 
SA_GV01_rv_09_u-1844	RV_09.097.58.2{22} tan no mitro varuṇo māmahantāmaditiḥ sindhuḥ pṛthivīuta dyauḥ	tat naḥ mitraḥ varuṇaḥ māmahantām aditiḥ sindhuḥ pṛthivī uta dyauḥ 
SA_GV01_rv_09_u-1845	RV_09.098.01.1{23} abhi no vājasātamaṃ rayimarṣa puruspṛham	abhi naḥ vāja sātamam rayi marṣa puruspṛham 
SA_GV01_rv_09_u-1846	RV_09.098.01.2{23} indo sahasrabharṇasaṃ tuvidyumnaṃ vibhvāsaham	indo sahasrabharṇasam tuvi dyumnam vibhvāsaham 
SA_GV01_rv_09_u-1847	RV_09.098.02.1{23} pari ṣya suvāno:	pari sya suvānaḥ 
SA_GV01_rv_09_u-1848	avyayaṃ rathe na varmāvyata	avyayam rathe na varma āvyata 
SA_GV01_rv_09_u-1849	RV_09.098.02.2{23} indurabhidruṇā hito hiyāno dhārābhirakṣāḥ	induḥ abhidruṇā hitaḥ hiyānaḥ dhārā abhirakṣāḥ 
SA_GV01_rv_09_u-1850	RV_09.098.03.1{23} pari ṣya suvāno akṣā induravye madacyutaḥ	pari sya suvānaḥ akṣāḥ indu ravye mada cyutaḥ 
SA_GV01_rv_09_u-1851	RV_09.098.03.2{23} dhārā ya ūrdhvo adhvare bhrājā naiti gavyayuḥ	dhārā yaḥ ūrdhvaḥ adhvare bhrājā na eti gavyayuḥ 
SA_GV01_rv_09_u-1852	RV_09.098.04.1{23} sa hi tvaṃ deva śaśvate vasu martāya dāśuṣe	sa hi tvam deva śaśvate vasu martāya dāśuṣe 
SA_GV01_rv_09_u-1853	RV_09.098.04.2{23} indo sahasriṇaṃ rayiṃ śatātmānaṃ vivāsasi	indo sahasriṇam rayim śata ātmānam vivāsasi 
SA_GV01_rv_09_u-1854	RV_09.098.05.1{23} vayaṃ te asya vṛtrahan vaso vasvaḥ puruspṛhaḥ	vayam te asya vṛtra han vaso vasvaḥ puruspṛhaḥ 
SA_GV01_rv_09_u-1855	RV_09.098.05.2{23} ni nediṣṭhatamā iṣaḥ syāma sumnasyādhrigo	ni nediṣṭhatamāḥ iṣaḥ syāma sumnasya adhrigo 
SA_GV01_rv_09_u-1856	RV_09.098.06.1{23} dviryaṃ pañca svayaśasaṃ svasāro adrisaṃhatam	dvis yam pañca sva yaśasam svasāraḥ adri saṃhatam 
SA_GV01_rv_09_u-1857	RV_09.098.06.2{23} priyamindrasya kāmyaṃ prasnāpayantyūrmiṇam	priyam indrasya kāmyam prasnāpayanti ūrmiṇam 
SA_GV01_rv_09_u-1858	RV_09.098.07.1{24} pari tyaṃ haryataṃ hariṃ babhruṃ punanti vāreṇa	pari tyam haryatam harim babhrum punanti vāreṇa 
SA_GV01_rv_09_u-1859	RV_09.098.07.2{24} yo devān viśvānit pari madena saha gachati	yaḥ devān viśvān id pari madena saha gacchati 
SA_GV01_rv_09_u-1860	RV_09.098.08.1{24} asya vo hyavasā pānto dakṣasādhanam	asya vaḥ hi avasā pāntaḥ dakṣa sādhanam 
SA_GV01_rv_09_u-1861	RV_09.098.08.2{24} yaḥ sūriṣu śravobṛhad dadhe svarṇa haryataḥ	yaḥ sūriṣu śravaḥ bṛhat dadhe svarṇa haryataḥ 
SA_GV01_rv_09_u-1862	RV_09.098.09.1{24} sa vāṃ yajñeṣu mānavī indurjaniṣṭa rodasī	sa vām yajñeṣu mānavī induḥ janiṣṭa rodasī 
SA_GV01_rv_09_u-1863	RV_09.098.09.2{24} devo devī giriṣṭhā asredhan taṃ tuviṣvaṇi	devaḥ devī giriṣṭhāḥ asredhan tam tuviṣvaṇi 
SA_GV01_rv_09_u-1864	RV_09.098.10.1{24} indrāya soma pātave vṛtraghne pari ṣicyase	indrāya soma pātave vṛtra ghne pari sicyase 
SA_GV01_rv_09_u-1865	RV_09.098.10.2{24} nare ca dakṣiṇāvate devāya sadanāsade	nare ca dakṣiṇāvate devāya sadanāsade 
SA_GV01_rv_09_u-1866	RV_09.098.11.1{24} te pratnāso vyuṣṭiṣu somāḥ pavitre akṣaran	te pratnāsaḥ vyuṣṭiṣu somāḥ pavitre akṣaran 
SA_GV01_rv_09_u-1867	RV_09.098.11.2{24} apaprothantaḥ sanutarhuraścitaḥ prātastānapracetasaḥ	apaprothantaḥ sanutar huraścitaḥ prātastāna pracetasaḥ 
SA_GV01_rv_09_u-1868	RV_09.098.12.1{24} taṃ sakhāyaḥ purorucaṃ yūyaṃ vayaṃ ca sūrayaḥ	tam sakhāyaḥ purorucam yūyam vayam ca sūrayaḥ 
SA_GV01_rv_09_u-1869	RV_09.098.12.2{24} aśyāma vājagandhyaṃ sanema vājapastyam	aśyāma vājagandhyam sanema vāja pastyam 
SA_GV01_rv_09_u-1870	RV_09.099.01.1{25} ā haryatāya dhṛṣṇave dhanustanvanti pauṃsyam	ā haryatāya dhṛṣṇave dhanuḥ tanvanti pauṃsyam 
SA_GV01_rv_09_u-1871	RV_09.099.01.2{25} śukrāṃvayantyasurāya nirṇijaṃ vipāmagre mahīyuvaḥ	śukrām vayanti asurāya nirṇijam vipām agre mahīyuvaḥ 
SA_GV01_rv_09_u-1872	RV_09.099.02.1{25} adha kṣapā pariṣkṛto vājānabhi pra gāhate	adha kṣapā pariṣkṛtaḥ vājān abhi pra gāhate 
SA_GV01_rv_09_u-1873	RV_09.099.02.2{25} yadī vivasvato dhiyo hariṃ hinvanti yātave	yadī vivasvataḥ dhiyaḥ harim hinvanti yātave 
SA_GV01_rv_09_u-1874	RV_09.099.03.1{25} tamasya marjayāmasi mado ya indrapātamaḥ	tamasya marjayāmasi madaḥ yaḥ indra pātamaḥ 
SA_GV01_rv_09_u-1875	RV_09.099.03.2{25} yaṃ gāva āsabhirdadhuḥ purā nūnaṃ ca sūrayaḥ	yam gāvaḥ āsabhiḥ dadhuḥ purā nūnam ca sūrayaḥ 
SA_GV01_rv_09_u-1876	RV_09.099.04.1{25} taṃ gāthayā purāṇyā punānamabhyanūṣata	tam gāthayā purāṇyā punānam abhyanūṣata 
SA_GV01_rv_09_u-1877	RV_09.099.04.2{25} uto kṛpantadhītayo devānāṃ nāma bibhratīḥ	uta u kṛpanta dhītayaḥ devānām nāma bibhratīḥ 
SA_GV01_rv_09_u-1878	RV_09.099.05.1{25} tamukṣamāṇamavyaye vāre punanti dharṇasim	tam ukṣamāṇam avyaye vāre punanti dharṇasim 
SA_GV01_rv_09_u-1879	RV_09.099.05.2{25} dūtaṃ na pūrvacittaya ā śāsate manīṣiṇaḥ	dūtam na pūrvacittaye ā śāsate manīṣiṇaḥ 
SA_GV01_rv_09_u-1880	RV_09.099.06.1{26} sa punāno madintamaḥ somaścamūṣu sīdati	sa punānaḥ madintamaḥ somaḥ camūṣu sīdati 
SA_GV01_rv_09_u-1881	RV_09.099.06.2{26} paśau na reta ādadhat patirvacasyate dhiyaḥ	paśau na retaḥ ādadhat patiḥ vacasyate dhiyaḥ 
SA_GV01_rv_09_u-1882	RV_09.099.07.1{26} sa mṛjyate sukarmabhirdevo devebhyaḥ sutaḥ	sa mṛjyate su karmabhiḥ devaḥ devebhyaḥ sutaḥ 
SA_GV01_rv_09_u-1883	RV_09.099.07.2{26} vide yadāsu sandadirmahīrapo vi gāhate	vide yadāsu sandadiḥ mahīḥ apaḥ vi gāhate 
SA_GV01_rv_09_u-1884	RV_09.099.08.1{26} suta indo pavitra ā nṛbhiryato vi nīyase	sutaḥ indo pavitre ā nṛbhiḥ yataḥ vi nīyase 
SA_GV01_rv_09_u-1885	RV_09.099.08.2{26} indrāya matsarintamaścamūṣvā ni ṣīdasi	indrāya matsarintamaḥ camū uṣva ā ni sīdasi 
SA_GV01_rv_09_u-1886	RV_09.100.01.1{27} abhī navante adruhaḥ priyamindrasya kāmyam	abhi navante adruhaḥ priyam indrasya kāmyam 
SA_GV01_rv_09_u-1887	RV_09.100.01.2{27} vatsaṃ na pūrva āyuni jātaṃ rihanti mātaraḥ	vatsam na pūrve āyuni jātam rihanti mātaraḥ 
SA_GV01_rv_09_u-1888	RV_09.100.02.1{27} punāna indavā bhara soma dvibarhasaṃ rayim	punānaḥ indavā bhara soma dvibarhasam rayim 
SA_GV01_rv_09_u-1889	RV_09.100.02.2{27} tvaṃ vasūnipuṣyasi viśvāni dāśuṣo gṛhe	tvam vasūni puṣyasi viśvāni dāśuṣaḥ gṛhe 
SA_GV01_rv_09_u-1890	RV_09.100.03.1{27} tvaṃ dhiyaṃ manoyujaṃ sṛjā vṛṣṭiṃ na tanyatuḥ	tvam dhiyam manaḥ yujam sṛja vṛṣṭim na tanyatuḥ 
SA_GV01_rv_09_u-1891	RV_09.100.03.2{27} tvaṃ vasūni pārthivā divyā ca soma puṣyasi	tvam vasūni pārthivā divyā ca soma puṣyasi 
SA_GV01_rv_09_u-1892	RV_09.100.04.1{27} pari te jigyuṣo yathā dhārā sutasya dhāvati	pari te jigyuṣaḥ yathā dhārā sutasya dhāvati 
SA_GV01_rv_09_u-1893	RV_09.100.04.2{27} raṃhamāṇāvyavyayaṃ vāraṃ vājīva sānasiḥ	raṃhamāṇa avi avyayam vāram vājī iva sānasiḥ 
SA_GV01_rv_09_u-1894	RV_09.100.05.1{27} kratve dakṣāya naḥ kave pavasva soma dhārayā	kratve dakṣāya naḥ kave pavasva soma dhārayā 
SA_GV01_rv_09_u-1895	RV_09.100.05.2{27} indrāya pātave suto mitrāya varuṇāya ca	indrāya pātave sutaḥ mitrāya varuṇāya ca 
SA_GV01_rv_09_u-1896	RV_09.100.06.1{28} pavasva vājasātamaḥ pavitre dhārayā sutaḥ	pavasva vāja sātamaḥ pavitre dhārayā sutaḥ 
SA_GV01_rv_09_u-1897	RV_09.100.06.2{28} indrāya somaviṣṇave devebhyo madhumattamaḥ	indrāya soma viṣṇave devebhyaḥ madhumattamaḥ 
SA_GV01_rv_09_u-1898	RV_09.100.07.1{28} tvāṃ rihanti mātaro hariṃ pavitre adruhaḥ	tvām rihanti mātaraḥ harim pavitre adruhaḥ 
SA_GV01_rv_09_u-1899	RV_09.100.07.2{28} vatsaṃ jātaṃna dhenavaḥ pavamāna vidharmaṇi	vatsam jātaṃna dhenavaḥ pavamāna vidharmaṇi 
SA_GV01_rv_09_u-1900	RV_09.100.08.1{28} pavamāna mahi śravaścitrebhiryāsi raśmibhiḥ	pavamāna mahi śravaḥ citrebhiḥ yāsi raśmibhiḥ 
SA_GV01_rv_09_u-1901	RV_09.100.08.2{28} śardhan tamāṃsi jighnase viśvāni dāśuṣo gṛhe	śardhan tamāṃsi jighnase viśvāni dāśuṣaḥ gṛhe 
SA_GV01_rv_09_u-1902	RV_09.100.09.1{28} tvaṃ dyāṃ ca mahivrata pṛthivīṃ cāti jabhriṣe	tvam dyām ca mahi vrata pṛthivīm ca ati jabhriṣe 
SA_GV01_rv_09_u-1903	RV_09.100.09.2{28} prati drāpimamuñcathāḥ pavamāna mahitvanā	prati drāpim amuñcathāḥ pavamāna mahitvanā 
SA_GV01_rv_09_u-1904	RV_09.101.01.1{01} purojitī vo andhasaḥ sutāya mādayitnave	purojitī vaḥ andhasaḥ sutāya mādayitnave 
SA_GV01_rv_09_u-1905	RV_09.101.01.2{01} apa śvānaṃ śnathiṣṭana sakhāyo dīrghajihvyam	apa śvānam śnathiṣṭana sakhāyaḥ dīrghajihvyam 
SA_GV01_rv_09_u-1906	RV_09.101.02.1{01} yo dhārayā pāvakayā pariprasyandate sutaḥ	yaḥ dhārayā pāvakayā pariprasyandate sutaḥ 
SA_GV01_rv_09_u-1907	RV_09.101.02.2{01} induraśvo na kṛtvyaḥ	induḥ aśvaḥ na kṛtvyaḥ 
SA_GV01_rv_09_u-1908	RV_09.101.03.1{01} taṃ duroṣamabhī naraḥ somaṃ viśvācyā dhiyā	tam duroṣam abhi naraḥ somam viśvācyā dhiyā 
SA_GV01_rv_09_u-1909	RV_09.101.03.2{01} yajñaṃ hinvantyadribhiḥ	yajñam hinvanti adribhiḥ 
SA_GV01_rv_09_u-1910	RV_09.101.04.1{01} sutāso madhumattamāḥ somā indrāya mandinaḥ	sutāsaḥ madhumattamāḥ somāḥ indrāya mandinaḥ 
SA_GV01_rv_09_u-1911	RV_09.101.04.2{01} pavitravantoakṣaran devān gachantu vo madāḥ	pavitravantaḥ akṣaran devān gachantu vaḥ madāḥ 
SA_GV01_rv_09_u-1912	RV_09.101.05.1{01} indurindrāya pavata iti devāso abruvan	induḥ indrāya pavate iti devāsaḥ abruvan 
SA_GV01_rv_09_u-1913	RV_09.101.05.2{01} vācas patirmakhasyate viśvasyeśāna ojasā	vācaḥ patiḥ makhasyate viśvasya īśānaḥ ojasā 
SA_GV01_rv_09_u-1914	RV_09.101.06.1{02} sahasradhāraḥ pavate samudro vācamīṅkhayaḥ	sahasra dhāraḥ pavate samudraḥ vācamīṅkhayaḥ 
SA_GV01_rv_09_u-1915	RV_09.101.06.2{02} somaḥ patī rayīṇāṃ sakhendrasya dive-dive	somaḥ patiḥ rayīṇām sakhā indrasya dive dive 
SA_GV01_rv_09_u-1916	RV_09.101.07.1{02} ayaṃ pūṣā rayirbhagaḥ somaḥ punāno arṣati	ayam pūṣā rayiḥ bhagaḥ somaḥ punānaḥ arṣati 
SA_GV01_rv_09_u-1917	RV_09.101.07.2{02} patirviśvasya bhūmano vyakhyad rodasī ubhe	patiḥ viśvasya bhūmanaḥ vyakhyat rodasī ubhe 
SA_GV01_rv_09_u-1918	RV_09.101.08.1{02} samu priyā anūṣata gāvo madāya ghṛṣvayaḥ	samu priyāḥ anūṣata gāvaḥ madāya ghṛṣvayaḥ 
SA_GV01_rv_09_u-1919	RV_09.101.08.2{02} somāsaḥ kṛṇvate pathaḥ pavamānāsa indavaḥ	somāsaḥ kṛṇvate pathaḥ pavamānāsaḥ indavaḥ 
SA_GV01_rv_09_u-1920	RV_09.101.09.1{02} ya ojiṣṭhastamā bhara pavamana śravāyyam	yaḥ ojiṣṭhaḥ tam ā bhara pavamana śravāyyam 
SA_GV01_rv_09_u-1921	RV_09.101.09.2{02} yaḥ pañcacarṣaṇīrabhi rayiṃ yena vanāmahai	yaḥ pañcacarṣaṇīḥ abhi rayim yena vanāmahai 
SA_GV01_rv_09_u-1922	RV_09.101.10.1{02} somāḥ pavanta indavo 'smabhyaṃ gātuvittamaḥ	somāḥ pavante indavaḥ smabhyam gātu vittamaḥ 
SA_GV01_rv_09_u-1923	RV_09.101.10.2{02} mitrāḥ suvānā arepasaḥ svādhyaḥ svarvidaḥ	mitrāḥ suvānāḥ arepasaḥ svādhyaḥ svar vidaḥ 
SA_GV01_rv_09_u-1924	RV_09.101.11.1{03} suṣvāṇāso vyadribhiścitānā goradhi tvaci	suṣvāṇāsaḥ vyadribhiḥ citānāḥ goḥ adhi tvaci 
SA_GV01_rv_09_u-1925	RV_09.101.11.2{03} iṣamasmabhyamabhitaḥ samasvaran vasuvidaḥ	iṣam asmabhyam abhitas samasvaran vasu vidaḥ 
SA_GV01_rv_09_u-1926	RV_09.101.12.1{03} ete pūtā vipaścitaḥ somāso dadhyāśiraḥ	ete pūtāḥ vipaścitaḥ somāsaḥ dadhi āśiraḥ 
SA_GV01_rv_09_u-1927	RV_09.101.12.2{03} sūryāso na darśatāso jigatnavo dhruvā ghṛte	sūryāsaḥ na darśatāsaḥ jigatnavaḥ dhruvāḥ ghṛte 
SA_GV01_rv_09_u-1928	RV_09.101.13.1{03} pra sunvānasyāndhaso marto na vṛta tad vacaḥ	pra sunvānasya andhasaḥ martaḥ na vṛta tat vacaḥ 
SA_GV01_rv_09_u-1929	RV_09.101.13.2{03} apa śvānamarādhasaṃ hatā makhaṃ na bhṛgavaḥ	apa śvānam arādhasam hatāḥ makham na bhṛgavaḥ 
SA_GV01_rv_09_u-1930	RV_09.101.14.1{03} ā jāmiratke avyata bhuje na putra oṇyoḥ	ā jāmiratke avyata bhuje na putraḥ oṇyoḥ 
SA_GV01_rv_09_u-1931	RV_09.101.14.2{03} sarajjāro na yoṣaṇāṃ varo na yonimāsadam	sarat jāraḥ na yoṣaṇām varaḥ na yonim āsadam 
SA_GV01_rv_09_u-1932	RV_09.101.15.1{03} sa vīro dakṣasādhano vi yastastambha rodasī	sa vīraḥ dakṣa sādhanaḥ vi yastastambha rodasī 
SA_GV01_rv_09_u-1933	RV_09.101.15.2{03} hariḥ pavitre avyata vedhā na yonimāsadam	hariḥ pavitre avyata vedhāḥ na yonim āsadam 
SA_GV01_rv_09_u-1934	RV_09.101.16.1{03} avyo vārebhiḥ pavate somo gavye adhi tvaci	avyaḥ vārebhiḥ pavate somaḥ gavye adhi tvaci 
SA_GV01_rv_09_u-1935	RV_09.101.16.2{03} kanikradad vṛṣā haririndrasyābhyeti niṣkṛtam	kanikradat vṛṣā hariḥ indrasya abhyeti niṣkṛtam 
SA_GV01_rv_09_u-1936	RV_09.102.01.1{04} krāṇā śiśurmahīnāṃ hinvannṛtasya dīdhitim	krāṇā śiśuḥ mahīnām hinvan nṛtasya dīdhitim 
SA_GV01_rv_09_u-1937	RV_09.102.01.2{04} viśvāpari priyā bhuvadadha dvitā	viśvā apari priyā bhuvat adha dvitā 
SA_GV01_rv_09_u-1938	RV_09.102.02.1{04} upa tritasya pāṣyorabhakta yad guhā padam	upa tritasya pāṣyoḥ abhakta yat guhā padam 
SA_GV01_rv_09_u-1939	RV_09.102.02.2{04} yajñasya sapta dhāmabhiradha priyam	yajñasya sapta dhāmabhiḥ adha priyam 
SA_GV01_rv_09_u-1940	RV_09.102.03.1{04} trīṇi tritasya dhārayā pṛṣṭheṣverayā rayim	trīṇi tritasya dhāraya pṛṣṭheṣu ā iraya rayim 
SA_GV01_rv_09_u-1941	RV_09.102.03.2{04} mimīte asya yojanā vi sukratuḥ	mimīte asya yojanā vi sukratuḥ 
SA_GV01_rv_09_u-1942	RV_09.102.04.1{04} jajñānaṃ sapta mātaro vedhāmaśāsata śriye	jajñānam sapta mātaraḥ vedhām aśāsata śriye 
SA_GV01_rv_09_u-1943	RV_09.102.04.2{04} ayaṃ dhruvo rayīṇāṃ ciketa yat	ayam dhruvaḥ rayīṇām ciketa yat 
SA_GV01_rv_09_u-1944	RV_09.102.05.1{04} asya vrate sajoṣaso viśve devāso adruhaḥ	asya vrate sajoṣasaḥ viśve devāsaḥ adruhaḥ 
SA_GV01_rv_09_u-1945	RV_09.102.05.2{04} spārhā bhavanti rantayo juṣanta yat	spārhāḥ bhavanti rantayaḥ juṣanta yat 
SA_GV01_rv_09_u-1946	RV_09.102.06.1{05} yamī garbham ṛtāvṛdho dṛśe cārumajījanan	yamī garbham ṛtāvṛdhaḥ dṛśe cārum ajījanan 
SA_GV01_rv_09_u-1947	RV_09.102.06.2{05} kaviṃ maṃhiṣṭhamadhvare puruspṛham	kavim maṃhiṣṭham adhvare puruspṛham 
SA_GV01_rv_09_u-1948	RV_09.102.07.1{05} samīcīne abhi tmanā yahvī ṛtasya mātarā	samīcīne abhi tmanā yahvī ṛtasya mātarā 
SA_GV01_rv_09_u-1949	RV_09.102.07.2{05} tanvānā yajñamānuṣag yadañjate	tanvānāḥ yajña mānuṣak yat añjate 
SA_GV01_rv_09_u-1950	RV_09.102.08.1{05} kratvā śukrebhirakṣabhir{ṛ}ṇorapa vrajaṃ divaḥ	kratvā śukrebhiḥ akṣabhiḥ ṛṇoḥ apa vrajam divaḥ 
SA_GV01_rv_09_u-1951	RV_09.102.08.2{05} hinvannṛtasya dīdhitiṃ prādhvare	hinvan ṛtasya dīdhitim pra adhvare 
SA_GV01_rv_09_u-1952	RV_09.103.01.1{06} pra punānāya vedhase somāya vaca udyatam	pra punānāya vedhase somāya vacaḥ udyatam 
SA_GV01_rv_09_u-1953	RV_09.103.01.2{06} bhṛtiṃ na bharā matibhirjujoṣate	bhṛtim na bharā matibhiḥ jujoṣate 
SA_GV01_rv_09_u-1954	RV_09.103.02.1{06} pari vārāṇyavyayā gobhirañjāno arṣati	pari vārāṇi avyayā gobhiḥ añjānaḥ arṣati 
SA_GV01_rv_09_u-1955	RV_09.103.02.2{06} trī ṣadhasthā punānaḥ kṛṇute hariḥ	trī sadhasthā punānaḥ kṛṇute hariḥ 
SA_GV01_rv_09_u-1956	RV_09.103.03.1{06} pari kośaṃ madhuścutamavyaye vāre arṣati	pari kośam madhuścutam avyaye vāre arṣati 
SA_GV01_rv_09_u-1957	RV_09.103.03.2{06} abhi vāṇīr{ṛ}ṣīṇāṃ sapta nūṣata	abhi vāṇīḥ ṛṣīṇām sapta nūṣata 
SA_GV01_rv_09_u-1958	RV_09.103.04.1{06} pari ṇetā matīnāṃ viśvadevo adābhyaḥ	pari netā matīnām viśva devaḥ adābhyaḥ 
SA_GV01_rv_09_u-1959	RV_09.103.04.2{06} somaḥ punānaścamvorviśad dhariḥ	somaḥ punānaḥ camvoḥ viśat hariḥ 
SA_GV01_rv_09_u-1960	RV_09.103.05.1{06} pari daivīranu svadhā indreṇa yāhi saratham	pari daivīḥ anu svadhāḥ indreṇa yāhi sa ratham 
SA_GV01_rv_09_u-1961	RV_09.103.05.2{06} punāno vāghad vāghadbhiramartyaḥ	punānaḥ vāghat vāghadbhiḥ amartyaḥ 
SA_GV01_rv_09_u-1962	RV_09.103.06.1{06} pari saptirna vājayurdevo devebhyaḥ sutaḥ	pari saptiḥ na vājayuḥ devaḥ devebhyaḥ sutaḥ 
SA_GV01_rv_09_u-1963	RV_09.103.06.2{06} vyānaśiḥ pavamāno vi dhāvati	vyānaśiḥ pavamānaḥ vi dhāvati 
SA_GV01_rv_09_u-1964	RV_09.104.01.1{07} sakhāya ā ni śīdata punānāya pra gāyata	sakhāyaḥ ā ni śīdata punānāya pra gāyata 
SA_GV01_rv_09_u-1965	RV_09.104.01.2{07} śiśuṃ na yajñaiḥ pari bhūṣata śriye	śiśum na yajñaiḥ pari bhūṣata śriye 
SA_GV01_rv_09_u-1966	RV_09.104.02.1{07} samī vatsaṃ na mātṛbhiḥ sṛjatā gayasādhanam	samī vatsam na mātṛbhiḥ sṛjatā gaya sādhanam 
SA_GV01_rv_09_u-1967	RV_09.104.02.2{07} devāvyammadamabhi dviśavasam	devāvyam madam abhi dvi śavasam 
SA_GV01_rv_09_u-1968	RV_09.104.03.1{07} punātā dakṣasādhanaṃ yathā śardhāya vītaye	punāta dakṣa sādhanam yathā śardhāya vītaye 
SA_GV01_rv_09_u-1969	RV_09.104.03.2{07} yathā mitrāya varuṇāya śantamaḥ	yathā mitrāya varuṇāya śantamaḥ 
SA_GV01_rv_09_u-1970	RV_09.104.04.1{07} asmabhyaṃ tvā vasuvidamabhi vāṇīranūṣata	asmabhyam tvā vasu vidam abhi vāṇīḥ anūṣata 
SA_GV01_rv_09_u-1971	RV_09.104.04.2{07} gobhiṣ ṭe varṇamabhi vāsayāmasi	gobhiḥ te varṇam abhi vāsayāmasi 
SA_GV01_rv_09_u-1972	RV_09.104.05.1{07} sa no madānāṃ pata indo devapsarā asi	sa naḥ madānām pate indo deva psarāḥ asi 
SA_GV01_rv_09_u-1973	RV_09.104.05.2{07} sakheva sakhye gātuvittamo bhava	sakhā iva sakhye gātu vittamaḥ bhava 
SA_GV01_rv_09_u-1974	RV_09.104.06.1{07} sanemi kṛdhyasmadā rakṣasaṃ kaṃ cidatriṇam	sanemi kṛdhī asmadā rakṣasam kam cit atriṇam 
SA_GV01_rv_09_u-1975	RV_09.104.06.2{07} apādevaṃ dvayumaṃho yuyodhi naḥ	dvayum aṃhaḥ yuyodhi naḥ 
SA_GV01_rv_09_u-1976	RV_09.105.01.1{08} taṃ vaḥ sakhāyo madāya punānamabhi gāyata	tam vaḥ sakhāyaḥ madāya punānam abhi gāyata 
SA_GV01_rv_09_u-1977	RV_09.105.01.2{08} śiśuṃ na yajñaiḥ svadayanta gūrtibhiḥ	śiśum na yajñaiḥ svadayanta gūrtibhiḥ 
SA_GV01_rv_09_u-1978	RV_09.105.02.1{08} saṃ vatsa iva mātṛbhirindurhinvāno ajyate	sam vatsaḥ iva mātṛbhiḥ induḥ hinvānaḥ ajyate 
SA_GV01_rv_09_u-1979	RV_09.105.02.2{08} devāvīrmadomatibhiḥ pariṣkṛtaḥ	pariṣkṛtaḥ 
SA_GV01_rv_09_u-1980	RV_09.105.03.1{08} ayaṃ dakṣāya sādhano 'yaṃ śardhāya vītaye	ayam dakṣāya sādhanaḥ yam śardhāya vītaye 
SA_GV01_rv_09_u-1981	RV_09.105.03.2{08} ayaṃ devebhyo madhumattamaḥ sutaḥ	ayam devebhyaḥ madhumattamaḥ sutaḥ 
SA_GV01_rv_09_u-1982	RV_09.105.04.1{08} goman na indo aśvavat sutaḥ sudakṣa dhanva	gomat naḥ indo aśvavat sutaḥ su dakṣa dhanva 
SA_GV01_rv_09_u-1983	RV_09.105.04.2{08} śuciṃ te varṇamadhi goṣu dīdharam	śucim te varṇam adhi goṣu dīdharam 
SA_GV01_rv_09_u-1984	RV_09.105.05.1{08} sa no harīṇāṃ pata indo devapsarastamaḥ	sa naḥ harīṇām pate indo deva psarastamaḥ 
SA_GV01_rv_09_u-1985	RV_09.105.05.2{08} sakheva sakhye naryo ruce bhava	sakhā iva sakhye naryaḥ ruce bhava 
SA_GV01_rv_09_u-1986	RV_09.105.06.1{08} sanemi tvamasmadānadevaṃ kaṃ cidatriṇam	sanemi tvam asmad ānadevam kam cit atriṇam 
SA_GV01_rv_09_u-1987	RV_09.105.06.2{08} sāhvānindo pari bādho apa dvayum	sāhvā anindo pari bādhaḥ apa dvayum 
SA_GV01_rv_09_u-1988	RV_09.106.01.1{09} indramacha sutā ime vṛṣaṇaṃ yantu harayaḥ	indram acha sutāḥ ime vṛṣaṇam yantu harayaḥ 
SA_GV01_rv_09_u-1989	RV_09.106.01.2{09} śruṣṭī jātāsa indavaḥ svarvidaḥ	śruṣṭī jātāsaḥ indavaḥ svar vidaḥ 
SA_GV01_rv_09_u-1990	RV_09.106.02.1{09} ayaṃ bharāya sānasirindrāya pavate sutaḥ	ayam bharāya sānasiḥ indrāya pavate sutaḥ 
SA_GV01_rv_09_u-1991	RV_09.106.02.2{09} somo jaitrasyacetati yathā vide	somaḥ jaitrasya cetati yathā vide 
SA_GV01_rv_09_u-1992	RV_09.106.03.1{09} asyedindro madeṣvā grābhaṃ gṛbhṇīta sānasim	asya id indraḥ mada iṣvā grābham gṛbhṇīta sānasim 
SA_GV01_rv_09_u-1993	RV_09.106.03.2{09} vajraṃca vṛṣaṇaṃ bharat samapsujit	vajraṃca vṛṣaṇam bharat sam apsujit 
SA_GV01_rv_09_u-1994	RV_09.106.04.1{09} pra dhanvā soma jāgṛvirindrāyendo pari srava	pra dhanva soma jāgṛviḥ indrāya indo pari srava 
SA_GV01_rv_09_u-1995	RV_09.106.04.2{09} dyumantaṃ śuṣmamā bharā svarvidam	dyumantam śuṣmam ā bhara svar vidam 
SA_GV01_rv_09_u-1996	RV_09.106.05.1{09} indrāya vṛṣaṇaṃ madaṃ pavasva viśvadarśataḥ	indrāya vṛṣaṇam madam pavasva viśva darśataḥ 
SA_GV01_rv_09_u-1997	RV_09.106.05.2{09} sahasrayāmā pathikṛd vicakṣaṇaḥ	sahasra yāmā pathikṛt vicakṣaṇaḥ 
SA_GV01_rv_09_u-1998	RV_09.106.06.1{10} asmabhyaṃ gātuvittamo devebhyo madhumattamaḥ	asmabhyam gātu vittamaḥ devebhyaḥ madhumattamaḥ 
SA_GV01_rv_09_u-1999	RV_09.106.06.2{10} sahasraṃ yāhipathibhiḥ kanikradat	sahasram yāhi pathibhiḥ kanikradat 
SA_GV01_rv_09_u-2000	RV_09.106.07.1{10} pavasva devavītaya indo dhārābhirojasā	pavasva deva vītaye indo dhārābhiḥ ojasā 
SA_GV01_rv_09_u-2001	RV_09.106.07.2{10} ā kalaśaṃ madhumān soma naḥ sadaḥ	ā kalaśam madhumān soma naḥ sadaḥ 
SA_GV01_rv_09_u-2002	RV_09.106.08.1{10} tava drapsā udapruta indraṃ madāya vāvṛdhuḥ	tava drapsāḥ uda prutaḥ indram madāya vāvṛdhuḥ 
SA_GV01_rv_09_u-2003	RV_09.106.08.2{10} tvāṃ devāso amṛtāya kaṃ papuḥ	tvām devāsaḥ amṛtāya kam papuḥ 
SA_GV01_rv_09_u-2004	RV_09.106.09.1{10} ā naḥ sutāsa indavaḥ punānā dhāvatā rayim	ā naḥ sutāsaḥ indavaḥ punānāḥ dhāvata rayim 
SA_GV01_rv_09_u-2005	RV_09.106.09.2{10} vṛṣṭidyāvorītyāpaḥ svarvidaḥ	svar vidaḥ 
SA_GV01_rv_09_u-2006	RV_09.106.10.1{10} somaḥ punāna ūrmiṇāvyo vāraṃ vi dhāvati	somaḥ punānaḥ ūrmiṇā avyaḥ vāram vi dhāvati 
SA_GV01_rv_09_u-2007	RV_09.106.10.2{10} agre vācaḥpavamānaḥ kanikradat	agre vācaḥpavamānaḥ kanikradat 
SA_GV01_rv_09_u-2008	RV_09.106.11.1{11} dhībhirhinvanti vājinaṃ vane krīḷantamatyavim	dhībhiḥ hinvanti vājinam vane krīḍantam atyavim 
SA_GV01_rv_09_u-2009	RV_09.106.11.2{11} abhi tripṛṣṭhaṃ matayaḥ samasvaran	abhi tri pṛṣṭham matayaḥ samasvaran 
SA_GV01_rv_09_u-2010	RV_09.106.12.1{11} asarji kalaśānabhi mīḷhe saptirna vājayuḥ	asarji kalaśān abhi mīḍhe saptiḥ na vājayuḥ 
SA_GV01_rv_09_u-2011	RV_09.106.12.2{11} punāno vācaṃ janayannasiṣyadat	punānaḥ vācam janayan asiṣyadat 
SA_GV01_rv_09_u-2012	RV_09.106.13.1{11} pavate haryato harirati hvarāṃsi raṃhyā	pavate haryataḥ hariḥ ati hvarāṃsi raṃhyā 
SA_GV01_rv_09_u-2013	RV_09.106.13.2{11} abhyarṣan stotṛbhyo vīravad yaśaḥ	abhyarṣan stotṛbhyaḥ vīravat yaśaḥ 
SA_GV01_rv_09_u-2014	RV_09.106.14.1{11} ayā pavasva devayurmadhordhārā asṛkṣata	ayā pavasva devayuḥ madhoḥ dhārāḥ asṛkṣata 
SA_GV01_rv_09_u-2015	RV_09.106.14.2{11} rebhan pavitramparyeṣi viśvataḥ	rebhan pavitram paryeṣi viśvatas 
SA_GV01_rv_09_u-2016	RV_09.107.01.1{12} parīto ṣiñcatā sutaṃ somo ya uttamaṃ haviḥ	pari itas siñcata sutam somaḥ yaḥ uttamam haviḥ 
SA_GV01_rv_09_u-2017	RV_09.107.01.2{12} dadhanvānyo naryo apsvantarā suṣāva somamadribhiḥ	dadhanva anyaḥ naryaḥ apsu antarā suṣāva somam adribhiḥ 
SA_GV01_rv_09_u-2018	RV_09.107.02.1{12} nūnaṃ punāno 'vibhiḥ pari sravādabdhaḥ surabhintaraḥ	nūnam punānaḥ vibhiḥ pari srava adabdhaḥ surabhintaraḥ 
SA_GV01_rv_09_u-2019	RV_09.107.02.2{12} sute cit tvāpsu madāmo andhasā śrīṇanto gobhiruttaram	sute cit tvā apsu madāmaḥ andhasā śrīṇantaḥ gobhiḥ uttaram 
SA_GV01_rv_09_u-2020	RV_09.107.03.1{12} pari suvānaścakṣase devamādanaḥ kraturindurvicakṣaṇaḥ	pari suvānaḥ cakṣase deva mādanaḥ kratuḥ induḥ vicakṣaṇaḥ 
SA_GV01_rv_09_u-2021	RV_09.107.04.1{12} punānaḥ soma dhārayāpo vasāno arṣasi	punānaḥ soma dhārayā apaḥ vasānaḥ arṣasi 
SA_GV01_rv_09_u-2022	RV_09.107.04.2{12} ā ratnadhā yonimṛtasya sīdasyutso deva hiraṇyayaḥ	ā ratna dhāḥ yoni mṛtasya sīdasi utsaḥ deva hiraṇyayaḥ 
SA_GV01_rv_09_u-2023	RV_09.107.05.1{12} duhāna ūdhardivyaṃ madhu priyaṃ pratnaṃ sadhasthamāsadat	duhānaḥ ūdhar divyam madhu priyam pratnam sadhastham āsadat 
SA_GV01_rv_09_u-2024	RV_09.107.05.2{12} āpṛchyaṃ dharuṇaṃ vājyarṣati nṛbhirdhūto vicakṣaṇaḥ	āpṛchyam dharuṇam vājī arṣati nṛbhiḥ dhūtaḥ vicakṣaṇaḥ 
SA_GV01_rv_09_u-2025	RV_09.107.06.1{13} punānaḥ soma jāgṛviravyo vāre pari priyaḥ	punānaḥ soma jāgṛviḥ avyaḥ vāre pari priyaḥ 
SA_GV01_rv_09_u-2026	RV_09.107.06.2{13} tvaṃ viproabhavo 'ṅgirastamo madhvā yajñaṃ mimikṣa naḥ	tvam vipraḥ abhavaḥ ṅgirastamaḥ madhvā yajñam mimikṣa naḥ 
SA_GV01_rv_09_u-2027	RV_09.107.07.1{13} somo mīḍhvān pavate gātuvittama ṛṣirvipro vicakṣaṇaḥ	somaḥ mīḍhvān pavate gātu vittamaḥ ṛṣiḥ vipraḥ vicakṣaṇaḥ 
SA_GV01_rv_09_u-2028	RV_09.107.07.2{13} tvaṃ kavirabhavo devavītama ā sūryaṃ rohayo divi	tvam kaviḥ abhavaḥ deva vītamaḥ ā sūryam rohayaḥ divi 
SA_GV01_rv_09_u-2029	RV_09.107.08.1{13} soma u ṣuvāṇaḥ sotṛbhiradhi ṣṇubhiravīnām	somaḥ u suvānaḥ sotṛbhiḥ adhi snubhiḥ avīnām 
SA_GV01_rv_09_u-2030	RV_09.107.08.2{13} aśvayevaharita yāti dhārayā mandrayā yāti dhārayā	yāti dhārayā mandrayā yāti dhārayā 
SA_GV01_rv_09_u-2031	RV_09.107.09.1{13} anūpe gomān gobhirakṣāḥ somo dugdhābhirakṣāḥ	anūpe gomān gobhirakṣāḥ somaḥ dugdha abhirakṣāḥ 
SA_GV01_rv_09_u-2032	RV_09.107.09.2{13} samudraṃ na saṃvaraṇānyagman mandī madāya tośate	samudram na saṃvaraṇāni agman mandī madāya tośate 
SA_GV01_rv_09_u-2033	RV_09.107.10.1{13} ā soma suvāno adribhistiro vārāṇyavyayā	ā soma suvānaḥ adribhiḥ tiras vārāṇi avyayā 
SA_GV01_rv_09_u-2034	RV_09.107.10.2{13} jano na puri camvorviśad dhariḥ sado vaneṣu dadhiṣe	janaḥ na puri camvoḥ viśat hariḥ sadaḥ vaneṣu dadhiṣe 
SA_GV01_rv_09_u-2035	RV_09.107.11.1{14} sa māmṛje tiro aṇvāni meṣyo mīḷhe saptirna vajayuḥ	sa māmṛje tiras aṇvāni meṣyaḥ mīḍhe saptiḥ na vajayuḥ 
SA_GV01_rv_09_u-2036	RV_09.107.11.2{14} anumādyaḥ pavamāno manīṣibhiḥ somo viprebhir{ṛ}kvabhiḥ	anumādyaḥ pavamānaḥ manīṣibhiḥ somaḥ viprebhiḥ ṛkvabhiḥ 
SA_GV01_rv_09_u-2037	RV_09.107.12.1{14} pra soma devavītaye sindhurna pipye arṇasā aṃśoḥ payasāmadiro na jāgṛvirachā kośaṃ madhuścutam	pra soma deva vītaye sindhuḥ na pipye arṇasā aṃśoḥ payasā madiraḥ na jāgṛviḥ acha kośam madhuścutam 
SA_GV01_rv_09_u-2038	RV_09.107.13.1{14} ā haryato arjune atke avyata priyaḥ sūnurna marjyaḥ	ā haryataḥ arjune atke avyata priyaḥ sūnuḥ na marjyaḥ 
SA_GV01_rv_09_u-2039	RV_09.107.13.2{14} tamīṃ hinvantyapaso yathā rathaṃ nadīṣvā gabhastyoḥ	tamīm hinvanti apasaḥ yathā ratham nadīṣva ā gabhastyoḥ 
SA_GV01_rv_09_u-2040	RV_09.107.14.1{14} abhi somāsa āyavaḥ pavante madyaṃ madam	abhi somāsaḥ āyavaḥ pavante madyam madam 
SA_GV01_rv_09_u-2041	RV_09.107.14.2{14} samudrasyādhi viṣṭapi manīṣiṇo matsarāsaḥ svarvidaḥ	samudrasya adhi viṣṭapi manīṣiṇaḥ matsarāsaḥ svar vidaḥ 
SA_GV01_rv_09_u-2042	RV_09.107.15.1{14} tarat samudraṃ pavamāna ūrmiṇā rājā deva ṛtaṃ bṛhat	tarat samudram pavamānaḥ ūrmiṇā rājā devaḥ ṛtam bṛhat 
SA_GV01_rv_09_u-2043	RV_09.107.15.2{14} arṣan mitrasya varuṇasya dharmaṇā pra hinvāna ṛtaṃ bṛhat	arṣat mitrasya varuṇasya dharmaṇā pra hinvānaḥ ṛtam bṛhat 
SA_GV01_rv_09_u-2044	RV_09.107.16.1{15} nṛbhiryemāno haryato vicakṣaṇo rājā devaḥ samudriyaḥ	nṛbhiḥ yemānaḥ haryataḥ vicakṣaṇaḥ rājā devaḥ samudriyaḥ 
SA_GV01_rv_09_u-2045	RV_09.107.17.1{15} indrāya pavate madaḥ somo marutvate sutaḥ	indrāya pavate madaḥ somaḥ marutvate sutaḥ 
SA_GV01_rv_09_u-2046	RV_09.107.17.2{15} sahasradhāro atyavyamarṣati tamīṃ mṛjantyāyavaḥ	sahasra dhāraḥ tamīm mṛjanti āyavaḥ 
SA_GV01_rv_09_u-2047	RV_09.107.18.1{15} punānaścamū janayan matiṃ kaviḥ somo deveṣu raṇyati	punānaḥ camū janayan matim kaviḥ somaḥ deveṣu raṇyati 
SA_GV01_rv_09_u-2048	RV_09.107.18.2{15} apo vasānaḥ pari gobhiruttaraḥ sīdan vaneṣvavyata	apaḥ vasānaḥ pari gobhiḥ uttaraḥ sīdan vaneṣu avyata 
SA_GV01_rv_09_u-2049	RV_09.107.19.1{15} tavāhaṃ soma rāraṇa sakhya indo dive-dive	tava aham soma rāraṇa sakhye indo dive dive 
SA_GV01_rv_09_u-2050	RV_09.107.19.2{15} purūṇi babhro ni caranti māmava paridhīnrati tānihi	purūṇi babhro ni caranti mām ava paridhīn rati tānihi 
SA_GV01_rv_09_u-2051	RV_09.107.20.1{15} utāhaṃ naktamuta soma te divā sakhyāya babhra ūdhani	uta aham naktam uta soma te divā sakhyāya babhro ūdhani 
SA_GV01_rv_09_u-2052	RV_09.107.20.2{15} ghṛṇā tapantamati sūryaṃ paraḥ śakunā iva paptima	ghṛṇā tapantam ati sūryam paras śakunāḥ iva paptima 
SA_GV01_rv_09_u-2053	RV_09.107.21.1{16} mṛjyamānaḥ suhastya samudre vācaminvasi	mṛjyamānaḥ su hastya samudre vācam invasi 
SA_GV01_rv_09_u-2054	RV_09.107.21.2{16} rayiṃ piśangaṃ bahulaṃ puruspṛhaṃ pavamānābhyarṣasi	rayim piśangam bahulam puruspṛham pavamāna abhyarṣasi 
SA_GV01_rv_09_u-2055	RV_09.107.22.1{16} mṛjāno vāre pavamano avyaye vṛṣāva cakrado vane	mṛjānaḥ vāre pavamanaḥ avyaye vṛṣā ava cakradaḥ vane 
SA_GV01_rv_09_u-2056	RV_09.107.22.2{16} devānāṃ soma pavamāna niṣkṛtaṃ gobhirañjāno arṣasi	devānām soma pavamāna niṣkṛtam gobhiḥ añjānaḥ arṣasi 
SA_GV01_rv_09_u-2057	RV_09.107.23.1{16} pavasva vājasātaye 'bhi viśvāni kāvyā	pavasva vājasātaye bhi viśvāni kāvyā 
SA_GV01_rv_09_u-2058	RV_09.107.23.2{16} tvaṃ samudraṃ prathamo vi dhārayo devebhyaḥ soma matsaraḥ	tvam samudram prathamaḥ vi dhārayaḥ devebhyaḥ soma matsaraḥ 
SA_GV01_rv_09_u-2059	RV_09.107.24.1{16} sa tū pavasva pari pārthivaṃ rajo divyā ca soma dharmabhiḥ	sa tu pavasva pari pārthivam rajaḥ divyā ca soma dharmabhiḥ 
SA_GV01_rv_09_u-2060	RV_09.107.24.2{16} tvāṃ viprāso matibhirvicakṣaṇa śubhraṃ hinvanti dhītibhiḥ	tvām viprāsaḥ matibhiḥ vicakṣaṇa śubhram hinvanti dhītibhiḥ 
SA_GV01_rv_09_u-2061	RV_09.107.25.1{16} pavamānā asṛkṣata pavitramati dhārayā	pavamānāḥ asṛkṣata pavitramati dhārayā 
SA_GV01_rv_09_u-2062	RV_09.107.25.2{16} marutvanto matsarā indriyā hayā medhāmabhi prayāṃsi ca	marutvantaḥ matsarāḥ indriyāḥ hayāḥ medhām abhi prayāṃsi ca 
SA_GV01_rv_09_u-2063	RV_09.107.26.1{16} apo vasānaḥ pari kośamarṣatindurhiyānaḥ sotṛbhiḥ	apaḥ vasānaḥ pari kośa marṣa tinduḥ hiyānaḥ sotṛbhiḥ 
SA_GV01_rv_09_u-2064	RV_09.107.26.2{16} janayañ jyotirmandanā avīvaśad gāḥ kṛṇvāno na nirṇijam	janayam jyotiḥ mandanāḥ avīvaśat gāḥ kṛṇvānaḥ na nirṇijam 
SA_GV01_rv_09_u-2065	RV_09.108.01.1{17} pavasva madhumattama indrāya soma kratuvittamo madaḥ	pavasva madhumattamaḥ indrāya soma kratu vittamaḥ madaḥ 
SA_GV01_rv_09_u-2066	RV_09.108.01.2{17} mahi dyukṣatamo madaḥ	mahi dyukṣatamaḥ madaḥ 
SA_GV01_rv_09_u-2067	RV_09.108.02.1{17} yasya te pītvā vṛṣabho vṛṣāyate 'sya pītā svarvidaḥ	yasya te pītvā vṛṣabhaḥ vṛṣāyate sya pītā svar vidaḥ 
SA_GV01_rv_09_u-2068	RV_09.108.02.2{17} sa supraketo abhyakramīdiśo 'chā vājaṃ naitaśaḥ	sa su praketaḥ abhyakramīt iśaḥ chā vājam na etaśaḥ 
SA_GV01_rv_09_u-2069	RV_09.108.03.1{17} tvaṃ hyanga daivyā pavamāna janimāni dyumattamaḥ	tvam hi anga daivyā pavamāna janimāni dyumattamaḥ 
SA_GV01_rv_09_u-2070	RV_09.108.03.2{17} amṛtatvāya ghoṣayaḥ	amṛta tvāya ghoṣayaḥ 
SA_GV01_rv_09_u-2071	RV_09.108.04.1{17} yenā navagvo dadhyannaporṇute yena viprāsa āpire	yena navagvaḥ dadhi an aporṇute yena viprāsaḥ āpire 
SA_GV01_rv_09_u-2072	RV_09.108.04.2{17} devānāṃ sumne amṛtasya cāruṇo yena śravāṃsyānaśuḥ	devānām sumne amṛtasya cāruṇaḥ yena śravāṃsi ānaśuḥ 
SA_GV01_rv_09_u-2073	RV_09.108.05.1{17} eṣa sya dhārayā suto 'vyo vārebhiḥ pavate madintamaḥ	eṣa sya dhārayā sutaḥ vyaḥ vārebhiḥ pavate madintamaḥ 
SA_GV01_rv_09_u-2074	RV_09.108.05.2{17} krīḷannūrmirapāmiva	krīḍan ūrmiḥ apām iva 
SA_GV01_rv_09_u-2075	RV_09.108.06.1{18} ya usriyā apyā antaraśmano nirgā akṛntadojasā	yaḥ usriyāḥ apyāḥ antar aśmanaḥ nirgāḥ akṛntat ojasā 
SA_GV01_rv_09_u-2076	RV_09.108.06.2{18} abhivrajaṃ tatniṣe gavyamaśvyaṃ varmīva dhṛṣṇavā ruja	abhivrajam tatniṣe gavyam aśvyam varmī iva dhṛṣṇavā ruja 
SA_GV01_rv_09_u-2077	RV_09.108.07.1{18} ā sotā pari ṣiñcatāśvaṃ na stomamapturaṃ rajasturam	ā sotā pari siñcata aśvam na stomam apturam rajasturam 
SA_GV01_rv_09_u-2078	RV_09.108.07.2{18} vanaṛkṣamudaprutam	vana ṛkṣam uda prutam 
SA_GV01_rv_09_u-2079	RV_09.108.08.1{18} sahasradhāraṃ vṛṣabhaṃ payovṛdhaṃ priyaṃ devāya janmane	sahasra dhāram vṛṣabham payaḥ vṛdham priyam devāya janmane 
SA_GV01_rv_09_u-2080	RV_09.108.08.2{18} ṛtena ya ṛtajāto vivāvṛdhe rājā deva ṛtaṃ bṛhat	ṛtena yaḥ ṛta jātaḥ vivāvṛdhe rājā devaḥ ṛtam bṛhat 
SA_GV01_rv_09_u-2081	RV_09.108.09.1{18} abhi dyumnaṃ bṛhad yaśa iṣas pate didīhi deva devayuḥ	abhi dyumnam bṛhat yaśaḥ iṣaḥ pate didīhi deva devayuḥ 
SA_GV01_rv_09_u-2082	RV_09.108.09.2{18} vikośaṃ madhyamaṃ yuva	vi kośam madhyamam yuva 
SA_GV01_rv_09_u-2083	RV_09.108.10.1{18} ā vacyasva sudakṣa camvoḥ suto viśāṃ vahnirna viśpatiḥ	ā vacyasva su dakṣa camvoḥ sutaḥ viśām vahniḥ na viśpatiḥ 
SA_GV01_rv_09_u-2084	RV_09.108.10.2{18} vṛṣṭiṃ divaḥ pavasva rītimapāṃ jinvā gaviṣṭaye dhiyaḥ	vṛṣṭim divaḥ pavasva rītim apām jinva gaviṣṭaye dhiyaḥ 
SA_GV01_rv_09_u-2085	RV_09.108.11.1{19} etamu tyaṃ madacyutaṃ sahasradhāraṃ vṛṣabhaṃ divo duhuḥ	etam u tyam mada cyutam sahasra dhāram vṛṣabham divaḥ duhuḥ 
SA_GV01_rv_09_u-2086	RV_09.108.11.2{19} viśvā vasūni bibhratam	viśvā vasūni bibhratam 
SA_GV01_rv_09_u-2087	RV_09.108.12.1{19} vṛṣā vi jajñe janayannamartyaḥ pratapañ jyotiṣā tamaḥ	vṛṣā vi jajñe janayan amartyaḥ pratapam jyotiṣā tamaḥ 
SA_GV01_rv_09_u-2088	RV_09.108.12.2{19} sa suṣṭutaḥ kavibhirnirṇijaṃ dadhe tridhātvasya daṃsasā	sa suṣṭutaḥ kavibhiḥ nirṇijam dadhe tri dhātvasya daṃsasā 
SA_GV01_rv_09_u-2089	RV_09.108.13.1{19} sa sunve yo vasūnāṃ yo rāyāmānetā ya iḷānām	sa sunve yaḥ vasūnām yaḥ rāyām ānetā yaḥ iḷānām 
SA_GV01_rv_09_u-2090	RV_09.108.13.2{19} somoyaḥ sukṣitīnām	somaḥ ūyaḥ su kṣitīnām 
SA_GV01_rv_09_u-2091	RV_09.108.14.1{19} yasya na indraḥ pibād yasya maruto yasya vāryamaṇā bhagaḥ	yasya naḥ indraḥ pibāt yasya marutaḥ yasya vā aryamaṇā bhagaḥ 
SA_GV01_rv_09_u-2092	RV_09.108.14.2{19} ā yena mitrāvaruṇā karāmaha endramavase mahe	ā yena mitrāvaruṇā karāmahe ā indram avase mahe 
SA_GV01_rv_09_u-2093	RV_09.108.15.1{19} indrāya soma pātave nṛbhiryataḥ svāyudho madintamaḥ	indrāya soma pātave nṛbhiḥ yataḥ su āyudhaḥ madintamaḥ 
SA_GV01_rv_09_u-2094	RV_09.108.15.2{19} pavasva madhumattamaḥ	pavasva madhumattamaḥ 
SA_GV01_rv_09_u-2095	RV_09.108.16.1{19} indrasya hārdi somadhānamā viśa samudramiva sindhavaḥ	indrasya hārdi soma dhānam ā viśa samudram iva sindhavaḥ 
SA_GV01_rv_09_u-2096	RV_09.108.16.2{19} juṣṭo mitrāya varuṇāya vāyave divo viṣṭambha uttamaḥ	juṣṭaḥ mitrāya varuṇāya vāyave divaḥ viṣṭambhaḥ uttamaḥ 
SA_GV01_rv_09_u-2097	RV_09.109.01.1{20} pari pra dhanvendrāya soma svādur mitrāya pūṣṇe bhagāya	pari pra dhanva indrāya soma svāduḥ mitrāya pūṣṇe bhagāya 
SA_GV01_rv_09_u-2098	RV_09.109.02.1{20} indras te soma sutasya peyāḥ kratve dakṣāya viśve ca devāḥ	indraḥ te soma sutasya peyāḥ kratve dakṣāya viśve ca devāḥ 
SA_GV01_rv_09_u-2099	RV_09.109.03.1{20} evāmṛtāya mahe kṣayāya sa śukro arṣa divyaḥ pīyūṣaḥ	eva amṛtāya mahe kṣayāya sa śukraḥ arṣa divyaḥ pīyūṣaḥ 
SA_GV01_rv_09_u-2100	RV_09.109.04.1{20} pavasva soma mahān samudraḥ pitā devānāṃ viśvābhi dhāma	pavasva soma mahān samudraḥ pitā devānām viśvā abhi dhāma 
SA_GV01_rv_09_u-2101	RV_09.109.05.1{20} śukraḥ pavasva devebhyaḥ soma dive pṛthivyai śaṃ ca prajāyai	śukraḥ pavasva devebhyaḥ soma dive pṛthivyai śam ca prajāyai 
SA_GV01_rv_09_u-2102	RV_09.109.06.1{20} divo dhartāsi śukraḥ pīyūṣaḥ satye vidharman vājī pavasva	divaḥ dhartā asi śukraḥ pīyūṣaḥ satye vidharman vājī pavasva 
SA_GV01_rv_09_u-2103	RV_09.109.07.1{20} pavasva soma dyumnī sudhāro mahām avīnām anu pūrvyaḥ	pavasva soma dyumnī su dhāraḥ mahām avīnām anu pūrvyaḥ 
SA_GV01_rv_09_u-2104	RV_09.109.08.1{20} nṛbhir yemāno jajñānaḥ pūtaḥ kṣarad viśvāni mandraḥ svarvit	nṛbhiḥ yemānaḥ jajñānaḥ pūtaḥ kṣarat viśvāni mandraḥ svar vid 
SA_GV01_rv_09_u-2105	RV_09.109.09.1{20} induḥ punānaḥ prajām urāṇaḥ karad viśvāni draviṇāni naḥ	induḥ punānaḥ prajām urāṇaḥ karat viśvāni draviṇāni naḥ 
SA_GV01_rv_09_u-2106	RV_09.109.10.1{20} pavasva soma kratve dakṣāyāśvo na nikto vājī dhanāya	pavasva soma kratve dakṣāya aśvaḥ na niktaḥ vājī dhanāya 
SA_GV01_rv_09_u-2107	RV_09.109.11.1{21} taṃ te sotāro rasam madāya punanti somam mahe dyumnāya	tam te sotāraḥ rasam madāya punanti somam mahe dyumnāya 
SA_GV01_rv_09_u-2108	RV_09.109.12.1{21} śiśuṃ jajñānaṃ harim mṛjanti pavitre somaṃ devebhya indum	śiśum jajñānam harim mṛjanti pavitre somam devebhyaḥ indum 
SA_GV01_rv_09_u-2109	RV_09.109.13.1{21} induḥ paviṣṭa cārur madāyāpām upasthe kavir bhagāya	induḥ paviṣṭa cāruḥ madāya apām upasthe kaviḥ bhagāya 
SA_GV01_rv_09_u-2110	RV_09.109.14.1{21} bibharti cārv indrasya nāma yena viśvāni vṛtrā jaghāna	bibharti cāru indrasya nāma yena viśvāni vṛtrā jaghāna 
SA_GV01_rv_09_u-2111	RV_09.109.15.1{21} pibanty asya viśve devāso gobhiḥ śrītasya nṛbhiḥ sutasya	pibanti asya viśve devāsaḥ gobhiḥ śrītasya nṛbhiḥ sutasya 
SA_GV01_rv_09_u-2112	RV_09.109.16.1{21} pra suvāno akṣāḥ sahasradhāras tiraḥ pavitraṃ vi vāram avyam	pra suvānaḥ akṣār sahasra dhāraḥ tiras pavitram vi vāram avyam 
SA_GV01_rv_09_u-2113	RV_09.109.17.1{21} sa vājy akṣāḥ sahasraretā adbhir mṛjāno gobhiḥ śrīṇānaḥ	sa vājī akṣār sahasra retāḥ adbhiḥ mṛjānaḥ gobhiḥ śrīṇānaḥ 
SA_GV01_rv_09_u-2114	RV_09.109.18.1{21} pra soma yāhīndrasya kukṣā nṛbhir yemāno adribhiḥ sutaḥ	pra soma yāhi indrasya kukṣā nṛbhiḥ yemānaḥ adribhiḥ sutaḥ 
SA_GV01_rv_09_u-2115	RV_09.109.19.1{21} asarji vājī tiraḥ pavitram indrāya somaḥ sahasradhāraḥ	asarji vājī tiras pavitram indrāya somaḥ sahasra dhāraḥ 
SA_GV01_rv_09_u-2116	RV_09.109.20.1{21} añjanty enam madhvo rasenendrāya vṛṣṇa indum madāya	añjanti enam madhvaḥ rasena indrāya vṛṣṇe indum madāya 
SA_GV01_rv_09_u-2117	RV_09.109.21.1{21} devebhyas tvā vṛthā pājase 'po vasānaṃ harim mṛjanti	devebhyaḥ tvā vṛthā pājase po vasānam harim mṛjanti 
SA_GV01_rv_09_u-2118	RV_09.109.22.1{21} indur indrāya tośate ni tośate śrīṇann ugro riṇann apaḥ	induḥ indrāya tośate ni tośate śrīṇan ugraḥ riṇan apaḥ 
SA_GV01_rv_09_u-2119	RV_09.110.01.1{22} paryū ṣu pra dhanva vājasātaye pari vṛtrāṇi sakṣaṇiḥ	pari u su pra dhanva vāja sātaye pari vṛtrāṇi sakṣaṇiḥ 
SA_GV01_rv_09_u-2120	RV_09.110.01.2{22} dviṣastaradhyā ṛṇayā na īyase	dviṣaḥ taradhyai ṛṇayāḥ naḥ īyase 
SA_GV01_rv_09_u-2121	RV_09.110.02.1{22} anu hi tvā sutaṃ soma madāmasi mahe samaryarājye	anu hi tvā sutam soma madāmasi mahe samarya rājye 
SA_GV01_rv_09_u-2122	RV_09.110.02.2{22} vājānabhi pavamāna pra gāhase	vājān abhi pavamāna pra gāhase 
SA_GV01_rv_09_u-2123	RV_09.110.03.1{22} ajījano hi pavamāna sūryaṃ vidhāre śakmanā payaḥ	ajījanaḥ hi pavamāna sūryam vidhāre śakmanā payaḥ 
SA_GV01_rv_09_u-2124	RV_09.110.03.2{22} gojīrayā raṃhamānaḥ purandhyā	go jīrayā raṃhamānaḥ purandhyā 
SA_GV01_rv_09_u-2125	RV_09.110.04.1{22} ajījano amṛta martyeṣvā ṛtasya dharmannamṛtasya cāruṇaḥ	ajījanaḥ amṛta martyeṣvā ṛtasya dharman amṛtasya cāruṇaḥ 
SA_GV01_rv_09_u-2126	RV_09.110.04.2{22} sadāsaro vājamachā saniṣyadat	sadā saraḥ vājam achā saniṣyadat 
SA_GV01_rv_09_u-2127	RV_09.110.05.1{22} abhy-abhi hi śravasā tatardithotsaṃ na kaṃ cijjanapānamakṣitam	abhi abhi hi śravasā tatarditha utsam na kam cit jana pānam akṣitam 
SA_GV01_rv_09_u-2128	RV_09.110.05.2{22} śaryābhirna bharamāṇo gabhastyoḥ	śaryābhiḥ na bharamāṇaḥ gabhastyoḥ 
SA_GV01_rv_09_u-2129	RV_09.110.06.1{22} ādīṃ ke cit paśyamānāsa āpyaṃ vasuruco divyā abhyanūṣata	ādīm ke cit paśyamānāsaḥ āpyam vasu rucaḥ divyāḥ abhyanūṣata 
SA_GV01_rv_09_u-2130	RV_09.110.06.2{22} vāraṃ na devaḥ savitā vyūrṇute	vāram na devaḥ savitā vyūrṇute 
SA_GV01_rv_09_u-2131	RV_09.110.07.1{23} tve soma prathamā vṛktabarhiṣo mahe vājāya śravase dhiyandadhuḥ	tve soma prathamāḥ vṛkta barhiṣaḥ mahe vājāya śravase dhiyan dadhuḥ 
SA_GV01_rv_09_u-2132	RV_09.110.07.2{23} sa tvaṃ no vīra vīryāya codaya	sa tvam naḥ vīra vīryāya codaya 
SA_GV01_rv_09_u-2133	RV_09.110.08.1{23} divaḥ pīyūṣaṃ pūrvyaṃ yadukthyaṃ maho gāhād diva āniradhukṣata	divaḥ pīyūṣam pūrvyam yat ukthyam mahaḥ gāhāt divaḥ āniradhukṣata 
SA_GV01_rv_09_u-2134	RV_09.110.08.2{23} indramabhi jāyamānaṃ samasvaran	indram abhi jāyamānam samasvaran 
SA_GV01_rv_09_u-2135	RV_09.110.09.1{23} adha yadime pavamāna rodasī imā ca viśvā bhuvanābhi majmanā	adha yat ime pavamāna rodasī imā ca viśvā bhuvanā abhi majmanā 
SA_GV01_rv_09_u-2136	RV_09.110.09.2{23} yūthe na niṣṭhā vṛṣabho vi tiṣṭhase	yūthe na niṣṭhāḥ vṛṣabhaḥ vi tiṣṭhase 
SA_GV01_rv_09_u-2137	RV_09.110.10.1{23} somaḥ punāno avyaye vāre śiśurna krīḷan pavamāno akṣāḥ	somaḥ punānaḥ avyaye vāre śiśuḥ na krīḍan pavamānaḥ akṣār 
SA_GV01_rv_09_u-2138	RV_09.110.10.2{23} sahasradhāraḥ śatavāja induḥ	sahasra dhāraḥ śata vājaḥ induḥ 
SA_GV01_rv_09_u-2139	RV_09.110.11.1{23} eṣa punāno madhumān ṛtāvendrāyenduḥ pavate svādurūrmiḥ	eṣa punānaḥ madhumān ṛtāvā indrāya induḥ pavate svāduḥ ūrmiḥ 
SA_GV01_rv_09_u-2140	RV_09.110.11.2{23} vājasanirvarivovid vayodhāḥ	vāja saniḥ varivaḥ vid vayaḥ dhāḥ 
SA_GV01_rv_09_u-2141	RV_09.110.12.1{23} sa pavasva sahamānaḥ pṛtanyūn sedhan rakṣāṃsyapa durgahāṇi	sa pavasva sahamānaḥ pṛtanyūn sedhan rakṣāṃsi apa durgahāṇi 
SA_GV01_rv_09_u-2142	RV_09.110.12.2{23} svāyudhaḥ sāsahvān soma śatrūn	su āyudhaḥ sāsahvān soma śatrūn 
SA_GV01_rv_09_u-2143	RV_09.111.01.1{24} ayā rucā hariṇyā punāno viśvā dveṣāṃsi tarati svayugvabhiḥ sūro na svayugvabhiḥ dhārā sutasya rocate punāno aruṣo hariḥ	ayā rucā hariṇyā punānaḥ viśvā dveṣāṃsi tarati svayugvabhiḥ sūraḥ na svayugvabhiḥ dhārā sutasya rocate punānaḥ aruṣaḥ hariḥ 
SA_GV01_rv_09_u-2144	RV_09.111.01.2{24} viśvā yad rūpā pariyāty ṛkvabhiḥ saptāsyebhir{ṛ}kvabhiḥ	viśvā yat rūpā pariyāti ṛkvabhiḥ sapta āsyebhiḥ ṛkvabhiḥ 
SA_GV01_rv_09_u-2145	RV_09.111.02.1{24} tvaṃ tyat paṇīnāṃ vido vasu saṃ mātṛbhirmarjayasi sva ā dama ṛtasya dhītibhirdame parāvato na sāma tad yatrāraṇanti dhītayaḥ	tvam tyad paṇīnām vidaḥ vasu sam mātṛbhiḥ marjayasi sve ā dame ṛtasya dhītibhiḥ dame parāvataḥ na sāma tat yatra araṇanti dhītayaḥ 
SA_GV01_rv_09_u-2146	RV_09.111.02.2{24} tridhātubhiraruṣībhirvayo dadhe rocamāno vayo dadhe	tri dhātubhiḥ aruṣībhiḥ vayaḥ dadhe rocamānaḥ vayaḥ dadhe 
SA_GV01_rv_09_u-2147	RV_09.111.03.1{24} pūrvāmanu pradiśaṃ yāti cekitat saṃ raśmibhiryatate darśato ratho daivyo darśato rathaḥ agmannukthāni pauṃsyendraṃ jaitrāya	pūrvām anu pradiśam yāti cekitat sam raśmibhiḥ yatate darśataḥ rathaḥ daivyaḥ darśataḥ rathaḥ agman ukthāni pauṃsyā indram jaitrāya 
SA_GV01_rv_09_u-2148	RV_09.111.03.2{24} vajraśca yad bhavatho anapacyutāsamatsvanapacyutā	vajraḥ ca yat bhavathaḥ an apacyutā a samatsu an apacyutā 
SA_GV01_rv_09_u-2149	RV_09.112.01.1{25} nānānaṃ vā u no dhiyo vi vratāni janānām	nānānam vai u naḥ dhiyaḥ vi vratāni janānām 
SA_GV01_rv_09_u-2150	RV_09.112.01.2{25} takṣā riṣṭaṃ rutaṃ bhiṣag brahmā sunvantamichatīndrāyendo pari srava	takṣā riṣṭam rutam bhiṣaj brahmā sunvantam ichati indrāya indo pari srava 
SA_GV01_rv_09_u-2151	RV_09.112.02.1{25} jaratībhiroṣadhībhiḥ parṇebhiḥ śakunānām	jaratībhiḥ oṣadhībhiḥ parṇebhiḥ śakunānām 
SA_GV01_rv_09_u-2152	RV_09.112.02.2{25} kārmāro aśmabhirdyubhirhiraṇyavantamichatīndrāyendo pari srava	kārmāraḥ aśmabhiḥ dyubhiḥ hiraṇyavantam icchati indrāya indo pari srava 
SA_GV01_rv_09_u-2153	RV_09.112.03.1{25} kārurahaṃ tato bhiṣagupalaprakṣiṇī nanā	kāruḥ aham tatas bhiṣaj upala prakṣiṇī nanā 
SA_GV01_rv_09_u-2154	RV_09.112.03.2{25} nānādhiyovasūyavo 'nu gā iva tasthimendrāyendo pari srava	nānā dhiyaḥ vasūyavaḥ nu gāḥ iva tasthima indrāya indo pari srava 
SA_GV01_rv_09_u-2155	RV_09.112.04.1{25} aśvo voḷhā sukhaṃ rathaṃ hasanāmupamantriṇaḥ	aśvaḥ voḍhā sukham ratham hasanām upamantriṇaḥ 
SA_GV01_rv_09_u-2156	RV_09.112.04.2{25} śepo romaṇvantau bhedau vārin maṇḍūka ichatīndrāyendo pari srava	śepaḥ romaṇvantau bhedau vārin maṇḍūkaḥ ichati indrāya indo pari srava 
SA_GV01_rv_09_u-2157	RV_09.113.01.1{26} śaryaṇāvati somamindraḥ pibatu vṛtrahā	śaryaṇāvati somam indraḥ pibatu vṛtrahā 
SA_GV01_rv_09_u-2158	RV_09.113.01.2{26} balaṃ dadhāna ātmani kariṣyan vīryaṃ mahadindrāyendo pari srava	balam dadhānaḥ ātmani kariṣyan vīryam mahat indrāya indo pari srava 
SA_GV01_rv_09_u-2159	RV_09.113.02.1{26} ā pavasva diśāṃ pata ārjīkāt soma mīḍhvaḥ	ā pavasva diśām pate ārjīkāt soma mīḍhvaḥ 
SA_GV01_rv_09_u-2160	RV_09.113.02.2{26} ṛtavākena satyena śraddhayā tapasā suta indrāyendo pari srava	ṛtavākena satyena śraddhayā tapasā sutaḥ indrāya indo pari srava 
SA_GV01_rv_09_u-2161	RV_09.113.03.1{26} parjanyavṛddhaṃ mahiṣaṃ taṃ sūryasya duhitābharat	parjanya vṛddham mahiṣam tam sūryasya duhitā abharat 
SA_GV01_rv_09_u-2162	RV_09.113.03.2{26} taṃ gandharvāḥ pratyagṛbhṇan taṃ some rasamādadhurindrāyendopari srava	tam gandharvāḥ pratyagṛbhṇan tam some rasam ādadhuḥ indrāya indo upari srava 
SA_GV01_rv_09_u-2163	RV_09.113.04.1{26} ṛtaṃ vadannṛtadyumna satyaṃ vadan satyakarman	ṛtam vadan ṛtadyumna satyam vadan satya karman 
SA_GV01_rv_09_u-2164	RV_09.113.04.2{26} śraddhāṃ vadan soma rājan dhātrā soma pariṣkṛta indrāyendo pari srava	śraddhām vadan soma rājan dhātrā soma pariṣkṛtaḥ indrāya indo pari srava 
SA_GV01_rv_09_u-2165	RV_09.113.05.1{26} satyamugrasya bṛhataḥ saṃ sravanti saṃsravāḥ	satyam ugrasya bṛhataḥ sam sravanti saṃsravāḥ 
SA_GV01_rv_09_u-2166	RV_09.113.05.2{26} saṃ yanti rasino rasāḥ punāno brahmaṇā hara indrāyendo pari srava	sam yanti rasinaḥ rasāḥ punānaḥ brahmaṇā haraḥ indrāya indo pari srava 
SA_GV01_rv_09_u-2167	RV_09.113.06.1{27} yatra brahmā pavamāna chandasyāṃ vācaṃ vadan	yatra brahmā pavamāna chandasyām vācam vadan 
SA_GV01_rv_09_u-2168	RV_09.113.06.2{27} grāvṇā some mahīyate somenānandaṃ janayannindrāyendo pari srava	grāvṇā some mahīyate somena ānandam janayan indrāya indo pari srava 
SA_GV01_rv_09_u-2169	RV_09.113.07.1{27} yatra jyotirajasraṃ yasmin loke svarhitam	yatra jyotiḥ ajasram yasmin loke svarhitam 
SA_GV01_rv_09_u-2170	RV_09.113.07.2{27} tasmin māṃ dhehi pavamānāmṛte loke akṣita indrāyendo pari srava	tasmin mām dhehi pavamāna amṛte loke akṣite indrāya indo pari srava 
SA_GV01_rv_09_u-2171	RV_09.113.08.1{27} yatra rājā vaivasvato yatrāvarodhanaṃ divaḥ	yatra rājā vaivasvataḥ yatra avarodhanam divaḥ 
SA_GV01_rv_09_u-2172	RV_09.113.08.2{27} yatrāmūryahvatīrāpastatra māmamṛtaṃ kṛdhīndrāyendo pari srava	yatra amūḥ yahvatīḥ āpaḥ tatra mām amṛtam kṛdhi indrāya indo pari srava 
SA_GV01_rv_09_u-2173	RV_09.113.09.1{27} yatrānukāmaṃ caraṇaṃ trināke tridive divaḥ	yatra anukāmam caraṇam trināke tridive divaḥ 
SA_GV01_rv_09_u-2174	RV_09.113.09.2{27} lokā yatra jyotiṣmantastatra māmamṛtaṃ kṛdhīndrāyendo pari srava	lokāḥ yatra jyotiṣmantaḥ tatra mām amṛtam kṛdhi indrāya indo pari srava 
SA_GV01_rv_09_u-2175	RV_09.113.10.1{27} yatra kāmā nikāmāśca yatra bradhnasya viṣṭapam	yatra kāmāḥ nikāmāḥ ca yatra bradhnasya viṣṭapam 
SA_GV01_rv_09_u-2176	RV_09.113.10.2{27} svadhā ca yatra tṛptiśca tatra māmamṛtaṃ kṛdhīndrāyendo parisrava	svadhā ca yatra tṛptiḥ ca tatra mām amṛtam kṛdhi indrāya indo parisrava 
SA_GV01_rv_09_u-2177	RV_09.113.11.1{27} yatrānandāśca modāśca mudaḥ pramuda āsate	yatra ānandāḥ ca modāḥ ca mudaḥ pramudaḥ āsate 
SA_GV01_rv_09_u-2178	RV_09.113.11.2{27} kāmasya yatrāptāḥ kāmāstatra māmamṛtaṃ kṛdhīndrāyendo pari srava	kāmasya yatra āptāḥ kāmāḥ tatra mām amṛtam kṛdhi indrāya indo pari srava 
SA_GV01_rv_09_u-2179	RV_09.114.01.1{28} ya indoḥ pavamānasyānu dhāmānyakramīt	yaḥ indoḥ pavamānasya anu dhāmāni akramīt 
SA_GV01_rv_09_u-2180	RV_09.114.01.2{28} tamāhuḥ suprajā iti yaste somāvidhan mana indrāyendo pari srava	tam āhuḥ suprajāḥ iti yaḥ te soma avidhat manaḥ indrāya indo pari srava 
SA_GV01_rv_09_u-2181	RV_09.114.02.1{28} ṛṣe mantrakṛtāṃ stomaiḥ kaśyapodvardhayan giraḥ	ṛṣe mantra kṛtām stomaiḥ kaśyapa udvardhayan giraḥ 
SA_GV01_rv_09_u-2182	RV_09.114.02.2{28} somaṃnamasya rājānaṃ yo jajñe vīrudhāṃ patirindrāyendo parisrava	somaṃnamasya rājānam yaḥ jajñe vīrudhām patiḥ indrāya indo parisrava 
SA_GV01_rv_09_u-2183	RV_09.114.03.1{28} sapta diśo nānāsūryāḥ sapta hotāra ṛtvijaḥ	sapta diśaḥ nānā sūryāḥ sapta hotāraḥ ṛtvijaḥ 
SA_GV01_rv_09_u-2184	RV_09.114.03.2{28} devā ādityā ye sapta tebhiḥ somābhi rakṣa na indrayendo pari srava	devāḥ ādityāḥ ye sapta tebhiḥ soma abhi rakṣa naḥ indrayā indo pari srava 
SA_GV01_rv_09_u-2185	RV_09.114.04.1{28} yat te rājañchṛtaṃ havistena somābhi rakṣa naḥ	yat te rājan śṛtam haviḥ tena soma abhi rakṣa naḥ 
SA_GV01_rv_09_u-2186	RV_09.114.04.2{28} arātīvā mā nastārīn mo ca naḥ kiṃ canāmamadindrāyendo parisrava	arātīvā mā naḥ tārīt mā u ca naḥ kim cana amamat indrāya indo parisrava 
