[
  {
    "segmentnr":"SA_T09_jatkstpu:0",
    "original":"metre: Śārdūlavikrīḍita",
    "analyzed":"metre śārdūlavikrīḍita ",
    "folio":1
  },
  {
    "segmentnr":"SA_T09_jatkstpu:1",
    "original":"kvedaṃ dāśabalaṃ guṇair aśabalaṃ caryāvibhutvaṃ vibho janmasyandanikāvivartanajaḍaṃ cetaḥ kva cedaṃ mama \/",
    "analyzed":"kva idam guṇaiḥ a śabalam caryā vibhu tvam vibho janma syandanikā vivartana jaḍam cetaḥ kva ca idam mama ",
    "folio":1
  },
  {
    "segmentnr":"SA_T09_jatkstpu:2",
    "original":"yenāvandhyaphalodayās tvayi bhavanty abhyāhitāḥ pāṃsavas tena stutyanubandhinā mukharatām ālambate bhāratī \/\/ Js_1 \/\/",
    "analyzed":"yena avandhya phala udayāḥ tvayi bhavanti abhyāhitāḥ pāṃsavaḥ tena stuti anubandhinā mukhara tām ālambate bhāratī ",
    "folio":1
  },
  {
    "segmentnr":"SA_T09_jatkstpu:3",
    "original":"cittālambanalaṅghinaḥ śamadṛśām āveṇikāḥ sadguṇā vācāṃ gocaratāṃ tu yānti kalayā sthūlā hi vo mādṛśām \/",
    "analyzed":"citta ālambana laṅghinaḥ śama dṛśām āveṇikāḥ sat guṇāḥ vācām gocara tām tu yānti kalayā sthūlāḥ hi vaḥ mādṛśām ",
    "folio":1
  },
  {
    "segmentnr":"SA_T09_jatkstpu:4",
    "original":"ratnāny ambunidher upāmbupulineṣv āvir bhavanty arthinām antarbhinnataraṅgadyotarucakajyotsnāni gṛhṇāti kaḥ \/\/ Js_2 \/\/",
    "analyzed":"ratnāni ambunidheḥ upa ambu pulineṣu āvis bhavanti arthinām antar bhinna taraṅga dyota rucaka jyotsnāni gṛhṇāti kaḥ ",
    "folio":1
  },
  {
    "segmentnr":"SA_T09_jatkstpu:5",
    "original":"yā vo bodhipathānuyānamahatām utsāhinī karmaṇām āsīl lokahitodaye jina kṛpāviṣyandinī santatiḥ \/",
    "analyzed":"yā vaḥ bodhi patha anuyāna mahatām utsāhinī karmaṇām āsīt loka hita udaye jina kṛpā viṣyandinī santatiḥ ",
    "folio":1
  },
  {
    "segmentnr":"SA_T09_jatkstpu:6",
    "original":"sānekāpacitaḥ punāti bhagavan saṃkīrtyamānādhunā jñeyābhogavisāriṇo gatamalāḥ prāg eva bodhau guṇāḥ \/\/ Js_3 \/\/",
    "analyzed":"sā aneka apacitaḥ punāti bhagavan saṃkīrtyamāna adhunā jñeya ābhoga visāriṇaḥ gata malāḥ prāk eva bodhau guṇāḥ ",
    "folio":1
  },
  {
    "segmentnr":"SA_T09_jatkstpu:7",
    "original":"uddāmadviradasya rāgavaśino vṛttiṃ puronmādinīm ālokyāvyativartinā praṇihitā bodhau dhiyo yat tvayā \/",
    "analyzed":"uddāma dviradasya rāga vaśinaḥ vṛttim purā unmādinīm ālokya a vyativartinā praṇihitāḥ bodhau dhiyaḥ yat tvayā ",
    "folio":1
  },
  {
    "segmentnr":"SA_T09_jatkstpu:8",
    "original":"vinyasyanta ivāmarās tvayi ciraṃ dharmābhiṣekaśriyaṃ tenākampitakeśarāntam asṛjan puṣpopahāraṃ divaḥ \/\/ Js_4 \/\/",
    "analyzed":"vinyasyante iva amarāḥ tvayi ciram dharma abhiṣeka śriyam tena a kampita keśara antam asṛjan puṣpa upahāram divaḥ ",
    "folio":1
  },
  {
    "segmentnr":"SA_T09_jatkstpu:9",
    "original":"kṣudduḥkhaglapitodarīṃ giridarīrandhrāntarālasthitāṃ dṛṣtvā śāvakaghālanaikarabhasāṃ vyāghrīṃ dayāghrātadhīḥ \/",
    "analyzed":"kṣudh duḥkha glapita udarīm giri darī randhra antarāla sthitām dṛṣtvā śāvaka ghālana eka rabhasām vyāghrīm dayā āghrāta dhīḥ ",
    "folio":1
  },
  {
    "segmentnr":"SA_T09_jatkstpu:10",
    "original":"yat tvaṃ valkalinīṃ jaṭājanavatīṃ mūrtiṃ samutsṛṣṭavāṃs trāṇaṃ tena bhavān bhavādrivivaravyāvartināṃ dehinām \/\/ Js_5 \/\/",
    "analyzed":"yat tvam valkalinīm jaṭā janavatīm mūrtim samutsṛṣṭavān trāṇam tena bhavān bhava adri vivara vyāvartinām dehinām ",
    "folio":2
  },
  {
    "segmentnr":"SA_T09_jatkstpu:11",
    "original":"yat prāleyasitopalādribahalāṃ mātaṅgatāṃ bibhratā kāntārāntaravartināṃ tanubhṛtām ucchittaye vyāpadām \/",
    "analyzed":"yat prāleya sitopala adri bahalām mātaṅga tām bibhratā kāntāra antara vartinām tanubhṛtām ucchittaye vyāpadām ",
    "folio":2
  },
  {
    "segmentnr":"SA_T09_jatkstpu:12",
    "original":"śailendraṃ pṛthulopalaṃ calayatā muktas tvayātmā taṭān manye matsariṇāṃ nitāntamalinās tena kṣatā vṛttayaḥ \/\/ Js_6 \/\/",
    "analyzed":"śaila indram pṛthula upalam calayatā muktaḥ tvayā ātmā taṭāt manye matsariṇām nitānta malināḥ tena kṣatāḥ vṛttayaḥ ",
    "folio":2
  },
  {
    "segmentnr":"SA_T09_jatkstpu:13",
    "original":"yal lokāmbaracandracandravapuṣā candraprabhatve tvayā kalmāṣāntaśikhaṃ śikhāmaṇirucā dattaṃ dvijāyārthine \/",
    "analyzed":"yat loka ambara candra candra vapuṣā candra prabha tve tvayā kalmāṣa anta śikham śikhāmaṇi rucā dattam dvijāya arthine ",
    "folio":2
  },
  {
    "segmentnr":"SA_T09_jatkstpu:14",
    "original":"nālāl lūnam ivāravindam asinā vyutkṛttamūlaṃ śiras tenaiṣāṃ jagatāṃ gato 'si gurutām usṇīṣavan mūrdhani \/\/ Js_7 \/\/",
    "analyzed":"nālāt lūnam iva aravindam asinā vyutkṛtta mūlam śiraḥ tena eṣām jagatām gataḥ asi guru tām usṇīṣa vat mūrdhani ",
    "folio":2
  },
  {
    "segmentnr":"SA_T09_jatkstpu:15",
    "original":"bālān bālasarojakomalatanūn yat putrakān arthine paryastākṣacalacchikhaṇḍakabhṛto dārāṃs ca bhāvanugān \/",
    "analyzed":"bālān bāla saroja komala tanūn yat putrakān arthine paryasta akṣa calat śikhaṇḍaka bhṛtaḥ dārān ca bhāva anugān ",
    "folio":2
  },
  {
    "segmentnr":"SA_T09_jatkstpu:16",
    "original":"prādās tvaṃ jina tena nūnam ahhavan mārāṅganānāṃ mukhaṃ saṃkocāñcitapakṣmalocanadalaṃ lajjālasāmantharam \/\/ Js_8 \/\/",
    "analyzed":"prādāḥ tvam jina tena nūnam māra aṅganānām mukham saṃkoca āñcita pakṣma locana dalam lajjā alasa amantharam ",
    "folio":2
  },
  {
    "segmentnr":"SA_T09_jatkstpu:17",
    "original":"śayyāsvapnavicāriṇā vanabhuvāṃ bhūtvā purā pakṣiṇā bhinnāśeṣakale jagaty avikale jyāyaḥpathāśaṃsinā \/",
    "analyzed":"śayyā svapna vicāriṇā vana bhuvām bhūtvā purā pakṣiṇā bhinna aśeṣa kale jagati avikale jyāyaḥ patha āśaṃsinā ",
    "folio":2
  },
  {
    "segmentnr":"SA_T09_jatkstpu:18",
    "original":"vistāraṃ gamitaṃ vrataṃ vratabhṛtāṃ yan nātha kāpiñjalaṃ tenājñānarujāṃ kirīṭakiraṇacchāyās padaṃ vo gatāḥ \/\/ Js_9 \/\/",
    "analyzed":"vistāram gamitam vratam vrata bhṛtām yat nātha kāpiñjalam tena ajñāna rujām kirīṭa kiraṇa chāyāḥ padam vaḥ gatāḥ ",
    "folio":2
  },
  {
    "segmentnr":"SA_T09_jatkstpu:19",
    "original":"yat parṇāmbuphalāśinīṃ śaśatanuṃ tvaṃ nātha bibhrat purā tatkālātithaye kṛpāparicayād ātithyam āvedayan \/",
    "analyzed":"yat parṇa ambu phala āśinīm śaśa tanum tvam nātha bibhrat purā tad kāla atithaye kṛpā paricayāt ātithyam āvedayan ",
    "folio":2
  },
  {
    "segmentnr":"SA_T09_jatkstpu:20",
    "original":"ārūḍhaḥ sphuṭavisphuliṅgam analaṃ tenādhunāpi kṣitāv indor maṇḍalalāñchanaṃ śaśamayaṃ yuṣmadyaśo laksyate \/\/ Js_10 \/\/",
    "analyzed":"ārūḍhaḥ sphuṭa visphuliṅgam analam tena adhunā api kṣitau indoḥ maṇḍala lāñchanam śaśa mayam yuṣmad yaśaḥ laksyate ",
    "folio":3
  },
  {
    "segmentnr":"SA_T09_jatkstpu:21",
    "original":"yat kopāruṇadṛṣṭinā kalabhuvā kṛtvā bhruvor bhaṅginīṃ lekhām ullasitāsinā vidalitapratyaṅgam āśaṅkinā \/",
    "analyzed":"yat kopa aruṇa dṛṣṭinā kalabhuvā kṛtvā bhruvoḥ bhaṅginīm lekhām ullasita asinā vidalita pratyaṅgam āśaṅkinā ",
    "folio":3
  },
  {
    "segmentnr":"SA_T09_jatkstpu:22",
    "original":"tvām āsīt kṣaṇam apy avikṣatadhiyaṃ tyaktukṣamā na kṣamā manye tena niraṅkuśāḥ smaraśarāḥ puṅkheṣu bhaṅgaṃ gatāḥ \/\/ Js_11 \/\/",
    "analyzed":"tvām āsīt kṣaṇam api a vikṣata dhiyam tyaktu kṣamā na kṣamā manye tena niraṅkuśāḥ smara śarāḥ puṅkheṣu bhaṅgam gatāḥ ",
    "folio":3
  },
  {
    "segmentnr":"SA_T09_jatkstpu:23",
    "original":"yad dveṣī kariṇā cirātatadhanur dantais tvayābhyarcitaḥ ṣaḍdantena satā sitonnatabṛhajjīmūtapuñjatviṣā \/",
    "analyzed":"yat dveṣī kariṇā cira ātata dhanuḥ dantaiḥ tvayā abhyarcitaḥ ṣaṣ dantena satā sita unnata bṛhat jīmūta puñja tviṣā ",
    "folio":3
  },
  {
    "segmentnr":"SA_T09_jatkstpu:24",
    "original":"kośākarṣaṇavāntabhūrirudhirakṣodāruṇais tena vaḥ pātāle 'pi bhujaṃgamaiḥ ślathaphaṇair adyāpi daṃṣtrārcyate \/\/ Js_12 \/\/",
    "analyzed":"kośa ākarṣaṇa vānta bhūri rudhira kṣoda aruṇaiḥ tena vaḥ pātāle api bhujaṃgamaiḥ ślatha phaṇaiḥ adyā api daṃṣtrā arcyate ",
    "folio":3
  },
  {
    "segmentnr":"SA_T09_jatkstpu:25",
    "original":"saṃrambhāt phaṇināṃ phaṇāhaticalād bhīmormimālād apāṃ patyur yan makaracchaṭāvilulitāt paryastanaukā narāḥ \/",
    "analyzed":"saṃrambhāt phaṇinām phaṇa āhati calāt bhīma ūrmi mālāt apām patyuḥ yat makara chaṭā vilulitāt paryasta naukāḥ narāḥ ",
    "folio":3
  },
  {
    "segmentnr":"SA_T09_jatkstpu:26",
    "original":"premṇā kāyamahāplavena bhavatā tīrāntam āpāditās tatkarmātiśayena tena nikhilā lokāḥ kalatrīkrtāḥ \/\/ Js_13 \/\/",
    "analyzed":"premṇā kāya mahā plavena bhavatā tīra antam āpāditāḥ tad karma atiśayena tena nikhilāḥ lokāḥ kalatrī krtāḥ ",
    "folio":3
  },
  {
    "segmentnr":"SA_T09_jatkstpu:27",
    "original":"śailān maṇḍalino vilaṅghya viṣayāṃs toyāvalīmekhalān yac cintāmaṇinā narendra badaradvīpāntarālodarāt \/",
    "analyzed":"śailān maṇḍalinaḥ vilaṅghya viṣayān toya āvalī mekhalān yat cintāmaṇinā narendra badaradvīpa antarāla udarāt ",
    "folio":3
  },
  {
    "segmentnr":"SA_T09_jatkstpu:28",
    "original":"labdhvā pūrṇaphalās tvayā praṇayinām āśāvabandhāḥ kṛtās tvattas tena samudbhavanti viduṣāṃ saddharmaratnāṅkurāḥ \/\/ Js_14 \/\/",
    "analyzed":"labdhvā pūrṇa phalāḥ tvayā praṇayinām āśā avabandhāḥ kṛtāḥ tvattaḥ tena samudbhavanti viduṣām saddharma ratna aṅkurāḥ ",
    "folio":3
  },
  {
    "segmentnr":"SA_T09_jatkstpu:29",
    "original":"sāndrābhrāntavitānanīlavapuṣām ojomuṣāṃ rakṣasāṃ khaḍgotkṛttadalair vipāṭitaśirārandhrasravallohitaiḥ \/",
    "analyzed":"sāndra abhrānta vitāna nīla vapuṣām ojaḥ muṣām rakṣasām khaḍga utkṛtta dalaiḥ vipāṭita śirā randhra sravat lohitaiḥ ",
    "folio":3
  },
  {
    "segmentnr":"SA_T09_jatkstpu:30",
    "original":"yan māṃsair akṛthāḥ kṣudhāvyupaśamaṃ svair avyapetoṣmabhir yogā janmarudho bhavodbhavatṛṣām ucchedinas tena vaḥ \/\/ Js_15 \/\/",
    "analyzed":"yat māṃsaiḥ akṛthāḥ kṣudhā vyupaśamam svaiḥ avyapeta ūṣmabhiḥ yogāḥ janma rudhaḥ bhava udbhava tṛṣām ucchedinaḥ tena vaḥ ",
    "folio":4
  },
  {
    "segmentnr":"SA_T09_jatkstpu:31",
    "original":"śyenottrāsaviśuṣkakampitagalasyotsaṅgasaṃsarpiṇo yan niḥsaṅgaratā śivāya śibinā rājñā satā pakṣiṇaḥ \/",
    "analyzed":"śyena uttrāsa viśuṣka kampita galasya utsaṅga saṃsarpiṇaḥ yat niḥsaṅga ratā śivāya śibinā rājñā satā pakṣiṇaḥ ",
    "folio":4
  },
  {
    "segmentnr":"SA_T09_jatkstpu:32",
    "original":"raktodgārakalaṅkitātulatulām āropitā te tanur māras tena dukūlapakṣmataralaṃ nītas tulālāghavam \/\/ Js_16 \/\/",
    "analyzed":"rakta udgāra kalaṅkita atula tulām āropitā te tanuḥ māraḥ tena dukūla pakṣma taralam nītaḥ tulā lāghavam ",
    "folio":4
  },
  {
    "segmentnr":"SA_T09_jatkstpu:33",
    "original":"lakṣmīm apy avadhūya vāñchitaphalām ākhaṇḍam ādhvaṃsinīṃ yat tiryakpratisandhibandham adhamaṃ kṛtvā bhavāñ janmanām \/",
    "analyzed":"lakṣmīm api avadhūya vāñchita phalām ākhaṇḍam ādhvaṃsinīm yat tiryak pratisandhi bandham adhamam kṛtvā janmanām ",
    "folio":4
  },
  {
    "segmentnr":"SA_T09_jatkstpu:34",
    "original":"cakre marmabhidāṃ rujāṃ svapiśitaiḥ prābandhakīnāṃ śamaṃ tena kleśaviṣacchidāṃ tava dhiyāṃ avyāhatāḥ śaktayaḥ \/\/ Js_17 \/\/",
    "analyzed":"cakre marma bhidām rujām sva piśitaiḥ prābandhakīnām śamam tena kleśa viṣa chidām tava dhiyām avyāhatāḥ śaktayaḥ ",
    "folio":4
  },
  {
    "segmentnr":"SA_T09_jatkstpu:35",
    "original":"yat sandoham iva śriyāḥ phalam iva procchrāyi puṇyaujasāṃ digdhaṃ raktakaṇaiḥ sphuratkuvalayacchāyābhinīlāyitam \/",
    "analyzed":"yat sandoham iva śriyāḥ phalam iva procchrāyi puṇya ojasām digdham rakta kaṇaiḥ sphurat kuvalaya chāyā abhinīlāyitam ",
    "folio":4
  },
  {
    "segmentnr":"SA_T09_jatkstpu:36",
    "original":"utpāṭyākṣatalocanadvayam adād viprāya niścakṣuṣe tenāndhasya tamasvato 'sya jagatas tuṅgaikadīpo bhavān \/\/ Js_18 \/\/",
    "analyzed":"utpāṭya akṣata locana dvayam adāt viprāya niścakṣuṣe tena andhasya tamasvataḥ asya jagataḥ tuṅga eka dīpaḥ bhavān ",
    "folio":4
  },
  {
    "segmentnr":"SA_T09_jatkstpu:37",
    "original":"ity ātmārthanibandhinedam ṛṣivākyālaṃkṛtaṃ darśitaṃ leśasyāpi na kīrtanaṃ jina kṛtaṃ tvadvarṇarāśer mama \/",
    "analyzed":"iti ātma artha nibandhinā idam ṛṣi vākya alaṃkṛtam darśitam leśasya api na kīrtanam jina kṛtam tvad varṇa rāśeḥ mama ",
    "folio":4
  },
  {
    "segmentnr":"SA_T09_jatkstpu:38",
    "original":"tārābdhānavatāṃ jalaṃ jalapurām ākarṣatā vāridher velānteṣv iva rodhasāṃ jalalavacchedo hi saṃlakṣyate \/\/ Js_19 \/\/",
    "analyzed":"tārā abdhānavatām jalam jalapurām ākarṣatā vāridheḥ velā anteṣu iva rodhasām jala lava chedaḥ hi saṃlakṣyate ",
    "folio":4
  },
  {
    "segmentnr":"SA_T09_jatkstpu:39",
    "original":"tvaccaryātiśayāṃśaleśaracanād yaḥ śreyasām udbhavaḥ sambhāro vipulaprasādavikasadbhaktyācitāṃśasya me \/",
    "analyzed":"tvad caryā atiśaya aṃśa leśa racanāt yaḥ śreyasām udbhavaḥ sambhāraḥ vipula prasāda vikasat bhakti ācita aṃśasya me ",
    "folio":4
  },
  {
    "segmentnr":"SA_T09_jatkstpu:40",
    "original":"tenātyantaparopakāranirataḥ svārthe 'pi mandādaro bhūyāt sarvavidāṃ parārthaviduṣāṃ yānaikatāno janaḥ \/\/ Js_20 \/\/",
    "analyzed":"tena atyanta para upakāra nirataḥ svārthe api manda ādaraḥ bhūyāt sarva vidām parārtha viduṣām yāna ekatānaḥ janaḥ ",
    "folio":5
  },
  {
    "segmentnr":"SA_T09_jatkstpu:41",
    "original":"jātakastava ācāryajñānayaśasaḥ",
    "analyzed":"jātakaḥ tava ācārya jñāna yaśasaḥ ",
    "folio":5
  }
]