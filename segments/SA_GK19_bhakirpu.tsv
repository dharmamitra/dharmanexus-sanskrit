segmentnr	original	analyzed
SA_GK19_bhakirpu-0	śriyaḥ kurūṇām adhipasya pālanīṃ prajāsu vṛttiṃ yam ayuṅkta veditum /	śriyaḥ kurūṇām adhipasya pālanīm prajāsu vṛttim yam ayuṅkta veditum 
SA_GK19_bhakirpu-1	sa varṇiliṅgī viditaḥ samāyayau yudhiṣṭhiraṃ dvaitavane vanecaraḥ // BhKir_1.1 //	sa varṇi liṅgī viditaḥ samāyayau yudhiṣṭhiram dvaitavane vanecaraḥ 
SA_GK19_bhakirpu-2	kṛtapraṇāmasya mahīṃ mahībhuje jitāṃ sapatnena nivedayiṣyataḥ /	kṛta praṇāmasya mahīm mahībhuje jitām sapatnena nivedayiṣyataḥ 
SA_GK19_bhakirpu-3	na vivyathe tasya mano na hi priyaṃ pravaktum icchanti mṛṣā hitaiṣiṇaḥ // BhKir_1.2 //	na vivyathe tasya manaḥ na hi priyam pravaktum icchanti mṛṣā hita eṣiṇaḥ 
SA_GK19_bhakirpu-4	dviṣāṃ vighātāya vidhātum icchato rahasy anujñām adhigamya bhūbhṛtaḥ /	dviṣām vighātāya vidhātum icchataḥ rahasi anujñām adhigamya bhūbhṛtaḥ 
SA_GK19_bhakirpu-5	sa sauṣṭhavaudāryaviśeṣaśālinīṃ viniścitārthām iti vācam ādadhe // BhKir_1.3 //	sa sauṣṭhava audārya viśeṣa śālinīm viniścita arthām iti vācam ādadhe 
SA_GK19_bhakirpu-6	kriyāsu yuktair nṛpa cāracakṣuṣo na vañcanīyāḥ prabhavo 'nujīvibhiḥ /	kriyāsu yuktaiḥ nṛpa cāra cakṣuṣaḥ na vañcanīyāḥ prabhavaḥ 
SA_GK19_bhakirpu-7	ato 'rhasi kṣantum asādhu sādhu vā hitaṃ manohāri ca durlabhaṃ vacaḥ // BhKir_1.4 //	atas rhasi kṣantum asādhu sādhu vā hitam manohāri ca durlabham vacaḥ 
SA_GK19_bhakirpu-8	sa kiṃsakhā sādhu na śāsti yo 'dhipaṃ hitān na yaḥ saṃśṛṇute sa kiṃprabhuḥ /	sa kiṃsakhā sādhu na śāsti yaḥ dhipam hitāt na yaḥ saṃśṛṇute sa kiṃprabhuḥ 
SA_GK19_bhakirpu-9	sadānukūleṣu hi kurvate ratiṃ nṛpeṣv amātyeṣu ca sarvasampadaḥ // BhKir_1.5 //	sadā anukūleṣu hi kurvate ratim nṛpeṣu amātyeṣu ca sarva sampadaḥ 
SA_GK19_bhakirpu-10	nisargadurbodham abodhaviklavāḥ kva bhūpatīnāṃ caritaṃ kva jantavaḥ /	nisarga durbodham abodha viklavāḥ kva bhūpatīnām caritam kva jantavaḥ 
SA_GK19_bhakirpu-11	tavānubhāvo 'yam abodhi yan mayā nigūḍhatattvaṃ nayavartma vidviṣām // BhKir_1.6 //	tava anubhāvaḥ yam abodhi yat mayā nigūḍha tattvam naya vartma vidviṣām 
SA_GK19_bhakirpu-12	viśaṅkamāno bhavataḥ parābhavaṃ nṛpāsanastho 'pi vanādhivāsinaḥ /	viśaṅkamānaḥ bhavataḥ parābhavam vana adhivāsinaḥ 
SA_GK19_bhakirpu-13	durodaracchadmajitāṃ samīhate nayena jetuṃ jagatīṃ suyodhanaḥ // BhKir_1.7 //	durodara chadma jitām samīhate nayena jetum jagatīm suyodhanaḥ 
SA_GK19_bhakirpu-14	tathāpi jihmaḥ sa bhavajjigīṣayā tanoti śubhraṃ guṇasampadā yaśaḥ /	tathā api jihmaḥ sa bhavat jigīṣayā tanoti śubhram guṇa sampadā yaśaḥ 
SA_GK19_bhakirpu-15	samunnayan bhūtim anāryasaṃgamād varaṃ virodho 'pi samaṃ mahātmabhiḥ // BhKir_1.8 //	samunnayan bhūtim anārya saṃgamāt varam samam mahātmabhiḥ 
SA_GK19_bhakirpu-16	kṛtāriṣaḍvargajayena mānavīm agamyarūpāṃ padavīṃ prapitsunā /	kṛta ari ṣaḍvarga jayena mānavīm agamya rūpām padavīm prapitsunā 
SA_GK19_bhakirpu-17	vibhajya naktaṃdinam astatandriṇā vitanyate tena nayena pauruṣam // BhKir_1.9 //	vibhajya naktaṃdinam asta tandriṇā vitanyate tena nayena pauruṣam 
SA_GK19_bhakirpu-18	sakhīn iva prītiyujo 'nujīvinaḥ samānamānān suhṛdaś ca bandhubhiḥ /	sakhīn iva prīti yujaḥ nu jīvinaḥ samāna mānān suhṛdaḥ ca bandhubhiḥ 
SA_GK19_bhakirpu-19	sa santataṃ darśayate gatasmayaḥ kṛtādhipatyām iva sādhu bandhutām // BhKir_1.10 //	sa santatam darśayate gata smayaḥ kṛta ādhipatyām iva sādhu bandhu tām 
SA_GK19_bhakirpu-20	asaktam ārādhayato yathāyathaṃ vibhajya bhaktyā samapakṣapātayā /	asaktam ārādhayataḥ yathāyatham vibhajya bhaktyā sama pakṣapātayā 
SA_GK19_bhakirpu-21	guṇānurāgād iva sakhyam īyivān na bādhate 'sya trigaṇaḥ parasparam // BhKir_1.11 //	guṇa anurāgāt iva sakhyam īyivān na bādhate sya trigaṇaḥ parasparam 
SA_GK19_bhakirpu-22	niratyayaṃ sāma na dānavarjitaṃ na bhūri dānaṃ virahayya satkriyām /	niratyayam sāma na dāna varjitam na bhūri dānam virahayya satkriyām 
SA_GK19_bhakirpu-23	pravartate tasya viśeṣaśālinī guṇānurodhena vinā na satkriyā // BhKir_1.12 //	pravartate tasya viśeṣa śālinī guṇa anurodhena vinā na satkriyā 
SA_GK19_bhakirpu-24	vasūni vāñchan na vaśī na manyunā svadharma ity eva nivṛttakāraṇaḥ /	vasūni vāñchan na vaśī na manyunā svadharmaḥ iti eva nivṛtta kāraṇaḥ 
SA_GK19_bhakirpu-25	gurūpadiṣṭena ripau sute 'pi vā nihanti daṇḍena sa dharmaviplavam // BhKir_1.13 //	guru upadiṣṭena ripau sute vā nihanti daṇḍena sa dharma viplavam 
SA_GK19_bhakirpu-26	vidhāya rakṣān paritaḥ paretarān aśaṅkitākāram upaiti śaṅkitaḥ /	vidhāya rakṣān paritas para itarān a śaṅkita ākāram upaiti śaṅkitaḥ 
SA_GK19_bhakirpu-27	kriyāpavargeṣv anujīvisātkṛtāḥ kṛtajñatām asya vadanti sampadaḥ // BhKir_1.14 //	kriyā apavargeṣu anujīvi sāt kṛtāḥ kṛtajña tām asya vadanti sampadaḥ 
SA_GK19_bhakirpu-28	anārataṃ tena padeṣu lambhitā vibhajya samyag viniyogasatkriyām /	anāratam tena padeṣu lambhitā vibhajya samyak viniyoga satkriyām 
SA_GK19_bhakirpu-29	phalanty upāyāḥ paribṛṃhitāyatīr upetya saṃgharṣam ivārthasampadaḥ // BhKir_1.15 //	phalanti upāyāḥ paribṛṃhita āyatīḥ upetya saṃgharṣam iva artha sampadaḥ 
SA_GK19_bhakirpu-30	anekarājanyarathāśvasaṃkulaṃ tadīyam āsthānaniketanājiram /	aneka rājanya ratha aśva saṃkulam tadīyam āsthāna niketana ajiram 
SA_GK19_bhakirpu-31	nayaty ayugmacchadagandhir ārdratāṃ bhṛśaṃ nṛpopāyanadantināṃ madaḥ // BhKir_1.16 //	nayati ayugmacchada gandhiḥ ārdra tām bhṛśam nṛpa upāyana dantinām madaḥ 
SA_GK19_bhakirpu-32	sukhena labhyā dadhataḥ kṛṣīvalair akṛṣṭapacyā iva sasyasampadaḥ /	sukhena labhyāḥ dadhataḥ kṛṣīvalaiḥ a kṛṣṭa pacyāḥ iva sasya sampadaḥ 
SA_GK19_bhakirpu-33	vitanvati kṣemam adevamātṛkāś cirāya tasmin kuravaś cakāsati // BhKir_1.17 //	vitanvati kṣemam a deva mātṛkāḥ cirāya tasmin kuravaḥ cakāsati 
SA_GK19_bhakirpu-34	mahaujaso mānadhanā dhanārcitā dhanurbhṛtaḥ saṃyati labdhakīrtayaḥ /	mahā ojasaḥ māna dhanāḥ dhana arcitāḥ dhanuḥ bhṛtaḥ saṃyati labdha kīrtayaḥ 
SA_GK19_bhakirpu-35	na saṃhatās tasya na bhedavṛttayaḥ priyāṇi vāñchanty asubhiḥ samīhitum // BhKir_1.18 //	na saṃhatāḥ tasya na bheda vṛttayaḥ priyāṇi vāñchanti asubhiḥ samīhitum 
SA_GK19_bhakirpu-36	udārakīrter udayaṃ dayāvataḥ praśāntabādhaṃ diśato 'bhirakṣayā /	udāra kīrteḥ udayam dayāvataḥ praśānta bādham diśataḥ bhirakṣayā 
SA_GK19_bhakirpu-37	svayaṃ pradugdhe 'sya guṇair upasnutā vasūpamānasya vasūni medinī // BhKir_1.19 //	svayam pradugdhe sya guṇaiḥ upasnutā vasu upamānasya vasūni medinī 
SA_GK19_bhakirpu-38	mahībhujāṃ saccaritaiś caraiḥ kriyāḥ sa veda niḥśesam aśeṣitakriyaḥ /	mahībhujām sat caritaiḥ caraiḥ kriyāḥ sa veda niḥśesam a śeṣita kriyaḥ 
SA_GK19_bhakirpu-39	mahodayais tasya hitānubandhibhiḥ pratīyate dhātur ivehitaṃ phalaiḥ // BhKir_1.20 //	mahodayaiḥ tasya hita anubandhibhiḥ pratīyate dhātuḥ iva īhitam phalaiḥ 
SA_GK19_bhakirpu-40	na tena sajyaṃ kvacid udyataṃ dhanur na vā kṛtaṃ kopavijihmam ānanam /	na tena sajyam kvacid udyatam dhanuḥ na vā kṛtam kopa vijihmam ānanam 
SA_GK19_bhakirpu-41	guṇānurāgeṇa śirobhir uhyate narādhipair mālyam ivāsya śāsanam // BhKir_1.21 //	guṇa anurāgeṇa śirobhiḥ uhyate narādhipaiḥ mālyam iva asya śāsanam 
SA_GK19_bhakirpu-42	sa yauvarājye navayauvanoddhataṃ nidhāya duḥśāsanam iddhaśāsanaḥ /	sa yauvarājye nava yauvana uddhatam nidhāya duḥśāsanam iddha śāsanaḥ 
SA_GK19_bhakirpu-43	makheṣv akhinno 'numataḥ purodhasā dhinoti havyena hiraṇyaretasam // BhKir_1.22 //	makheṣu a khinnaḥ numataḥ purodhasā dhinoti havyena hiraṇyaretasam 
SA_GK19_bhakirpu-44	pralīnabhūpālam api sthirāyati praśāsad āvāridhi maṇḍalaṃ bhuvaḥ /	pralīna bhūpālam api sthirāyati praśāsat āvāridhi maṇḍalam bhuvaḥ 
SA_GK19_bhakirpu-45	sa cintayaty eva bhiyas tvad eṣyatīr aho durantā balavadvirodhitā // BhKir_1.23 //	sa cintayati eva bhiyaḥ tvat eṣyatīḥ aho durantā balavat virodhi tā 
SA_GK19_bhakirpu-46	kathāprasaṅgena janair udāhṛtād anusmṛtākhaṇḍalasūnuvikramaḥ /	kathā prasaṅgena janaiḥ udāhṛtāt anusmṛta ākhaṇḍala sūnu vikramaḥ 
SA_GK19_bhakirpu-47	tavābhidhānād vyathate natānanaḥ sa duḥsahān mantrapadād ivoragaḥ // BhKir_1.24 //	tava abhidhānāt vyathate nata ānanaḥ sa duḥsahāt mantra padāt iva uragaḥ 
SA_GK19_bhakirpu-48	tad āśu kartuṃ tvayi jihmam udyate vidhīyatāṃ tatra vidheyam uttaram /	tat āśu kartum tvayi jihmam udyate vidhīyatām tatra vidheyam uttaram 
SA_GK19_bhakirpu-49	parapraṇītāni vacāṃsi cinvatāṃ pravṛttisārāḥ khalu mādṛśāṃ dhiyaḥ // BhKir_1.25 //	para praṇītāni vacāṃsi cinvatām pravṛtti sārāḥ khalu mādṛśām dhiyaḥ 
SA_GK19_bhakirpu-50	itīrayitvā giram āttasatkriye gate 'tha patyau vanasaṃnivāsinām /	iti īrayitvā giram ātta satkriye gate tha patyau vana saṃnivāsinām 
SA_GK19_bhakirpu-51	praviśya kṛṣṇā sadanaṃ mahībhujā tad ācacakṣe 'nujasannidhau vacaḥ // BhKir_1.26 //	praviśya kṛṣṇā sadanam mahībhujā tat ācacakṣe nuja sannidhau vacaḥ 
SA_GK19_bhakirpu-52	niśamya siddhiṃ dviṣatām apākṛtīs tatas tatastyā viniyantum akṣamā /	niśamya siddhim dviṣatām apākṛtīḥ tatas tatastyāḥ viniyantum akṣamā 
SA_GK19_bhakirpu-53	nṛpasya manyuvyavasāyadīpinīr udājahāra drupadātmajā giraḥ // BhKir_1.27 //	nṛpasya manyu vyavasāya dīpinīḥ udājahāra drupada ātmajā giraḥ 
SA_GK19_bhakirpu-54	bhavādṛśeṣu pramadājanoditaṃ bhavaty adhikṣepa ivānuśāsanam /	bhavādṛśeṣu pramadā jana uditam bhavati adhikṣepaḥ iva anuśāsanam 
SA_GK19_bhakirpu-55	tathāpi vaktuṃ vyavasāyayanti māṃ nirastanārīsamayā durādhayaḥ // BhKir_1.28 //	tathā api vaktum vyavasāyayanti mām nirasta nārī samayāḥ durādhayaḥ 
SA_GK19_bhakirpu-56	akhaṇḍam ākhaṇḍalatulyadhāmabhiś ciraṃ dhṛtā bhūpatibhiḥ svavaṃśajaiḥ /	akhaṇḍam ākhaṇḍala tulya dhāmabhiḥ ciram dhṛtāḥ bhūpatibhiḥ sva vaṃśa jaiḥ 
SA_GK19_bhakirpu-57	tvayā svahastena mahī madacyutā mataṅgajena srag ivāpavarjitā // BhKir_1.29 //	tvayā sva hastena mahī mada cyutā mataṅga jena sraj iva apavarjitā 
SA_GK19_bhakirpu-58	vrajanti te mūḍhadhiyaḥ parābhavaṃ bhavanti māyāviṣu ye na māyinaḥ /	vrajanti te mūḍha dhiyaḥ parābhavam bhavanti māyāviṣu ye na māyinaḥ 
SA_GK19_bhakirpu-59	praviśya hi ghnanti śaṭhās tathāvidhān asaṃvṛtāṅgān niśitā iveṣavaḥ // BhKir_1.30 //	praviśya hi ghnanti śaṭhāḥ tathāvidhān asaṃvṛta aṅgān niśitāḥ iva iṣavaḥ 
SA_GK19_bhakirpu-60	guṇānuraktām anuraktasādhanaḥ kulābhimānī kulajāṃ narādhipaḥ /	guṇa anuraktām anurakta sādhanaḥ kula abhimānī kula jām narādhipaḥ 
SA_GK19_bhakirpu-61	parais tvadanyaḥ ka ivāpahārayen manoramām ātmavadhūm iva śriyam // BhKir_1.31 //	paraiḥ tvad anyaḥ kaḥ iva apahārayet manoramām ātma vadhūm iva śriyam 
SA_GK19_bhakirpu-62	bhavantam etarhi manasvigarhite vivartamānaṃ naradeva vartmani /	bhavantam etarhi manasvi garhite vivartamānam naradeva vartmani 
SA_GK19_bhakirpu-63	kathaṃ na manyur jvalayaty udīritaḥ śamītaruṃ śuṣkam ivāgnir ucchikhaḥ // BhKir_1.32 //	katham na manyuḥ jvalayati udīritaḥ śamī tarum śuṣkam iva agniḥ ucchikhaḥ 
SA_GK19_bhakirpu-64	avandhyakopasya nihantur āpadāṃ bhavanti vaśyāḥ svayam eva dehinaḥ /	avandhya kopasya nihantuḥ āpadām bhavanti vaśyāḥ svayam eva dehinaḥ 
SA_GK19_bhakirpu-65	amarṣaśūnyena janasya jantunā na jātahārdena na vidviṣādaraḥ // BhKir_1.33 //	amarṣa śūnyena janasya jantunā na jāta hārdena na vidviṣā ādaraḥ 
SA_GK19_bhakirpu-66	paribhramaṃl lohitacandanocitaḥ padātir antargiri reṇurūṣitaḥ /	paribhraman lohita candana ucitaḥ padātiḥ antargiri reṇu rūṣitaḥ 
SA_GK19_bhakirpu-67	mahārathaḥ satyadhanasya mānasaṃ dunoti te kaccid ayaṃ vṛkodaraḥ // BhKir_1.34 //	mahā rathaḥ satya dhanasya mānasam dunoti te kaccit ayam vṛkodaraḥ 
SA_GK19_bhakirpu-68	vijitya yaḥ prājyam ayacchad uttarān kurūn akupyaṃ vasu vāsavopamaḥ /	vijitya yaḥ prājyam ayacchat uttarān kurūn akupyam vasu vāsava upamaḥ 
SA_GK19_bhakirpu-69	sa valkavāsāṃsi tavādhunāharan karoti manyuṃ na kathaṃ dhanaṃjayaḥ // BhKir_1.35 //	sa valka vāsāṃsi tava adhunā āharan karoti manyum na katham dhanaṃjayaḥ 
SA_GK19_bhakirpu-70	vanāntaśayyākaṭhinīkṛtākṛtī kacācitau viṣvag ivāgajau gajau /	vanānta śayyā kaṭhinīkṛta ākṛtī kaca ācitau iva agajau gajau 
SA_GK19_bhakirpu-71	kathaṃ tvam etau dhṛtisaṃyamau yamau vilokayann utsahase na bādhitum // BhKir_1.36 //	katham tvam etau dhṛti saṃyamau yamau vilokayan utsahase na bādhitum 
SA_GK19_bhakirpu-72	imām ahaṃ veda na tāvakīṃ dhiyaṃ vicitrarūpāḥ khalu cittavṛttayaḥ /	imām aham veda na tāvakīm dhiyam vicitra rūpāḥ khalu citta vṛttayaḥ 
SA_GK19_bhakirpu-73	vicintayantyā bhavadāpadaṃ parāṃ rujanti cetaḥ prasabhaṃ mamādhayaḥ // BhKir_1.37 //	vicintayantyāḥ bhavat āpadam parām rujanti cetaḥ prasabham mama ādhayaḥ 
SA_GK19_bhakirpu-74	purādhirūḍhaḥ śayanaṃ mahādhanaṃ vibodhyase yaḥ stutigītimaṅgalaiḥ /	purā adhirūḍhaḥ śayanam mahādhanam vibodhyase yaḥ stuti gīti maṅgalaiḥ 
SA_GK19_bhakirpu-75	adabhradarbhām adhiśayya sa sthalīṃ jahāsi nidrām aśivaiḥ śivārutaiḥ // BhKir_1.38 //	adabhra darbhām adhiśayya sa sthalīm jahāsi nidrām aśivaiḥ śivā rutaiḥ 
SA_GK19_bhakirpu-76	puropanītaṃ nṛpa rāmaṇīyakaṃ dvijātiśeṣeṇa yad etad andhasā /	purā upanītam nṛpa rāmaṇīyakam dvija ati śeṣeṇa yat etat andhasā 
SA_GK19_bhakirpu-77	tad adya te vanyaphalāśinaḥ paraṃ paraiti kārśyaṃ yaśasā samaṃ vapuḥ // BhKir_1.39 //	tat adya te vanya phala āśinaḥ param paraiti kārśyam yaśasā samam vapuḥ 
SA_GK19_bhakirpu-78	anārataṃ yau maṇipīṭhaśāyināv arañjayad rājaśiraḥsrajāṃ rajaḥ /	anāratam yau maṇi pīṭha śāyinau arañjayat rāja śiraḥ srajām rajaḥ 
SA_GK19_bhakirpu-79	niṣīdatas tau caraṇau vaneṣu te mṛgadvijālūnaśikheṣu barhiṣām // BhKir_1.40 //	niṣīdataḥ tau caraṇau vaneṣu te mṛga dvija ālūna śikheṣu barhiṣām 
SA_GK19_bhakirpu-80	dviṣannimittā yad iyaṃ daśā tataḥ samūlam unmūlayatīva me manaḥ /	dviṣat nimittā yat iyam daśā tatas sa mūlam unmūlayati iva me manaḥ 
SA_GK19_bhakirpu-81	parair aparyāsitavīryasampadāṃ parābhavo 'py utsava eva māninām // BhKir_1.41 //	paraiḥ a paryāsita vīrya sampadām parābhavaḥ u pi utsavaḥ eva māninām 
SA_GK19_bhakirpu-82	vihāya śāntiṃ nṛpa dhāma tat punaḥ prasīda saṃdhehi vadhāya vidviṣām /	vihāya śāntim nṛpa dhāma tat punar prasīda saṃdhehi vadhāya vidviṣām 
SA_GK19_bhakirpu-83	vrajanti śatrūn avadhūya niḥspṛhāḥ śamena siddhiṃ munayo na bhūbhṛtaḥ // BhKir_1.42 //	vrajanti śatrūn avadhūya niḥspṛhāḥ śamena siddhim munayaḥ na bhūbhṛtaḥ 
SA_GK19_bhakirpu-84	puraḥsarā dhāmavatāṃ yaśodhanāḥ suduḥsahaṃ prāpya nikāram īdṛśam /	puraḥsarāḥ dhāmavatām yaśaḥ dhanāḥ su duḥsaham prāpya nikāram īdṛśam 
SA_GK19_bhakirpu-85	bhavādṛśāś ced adhikurvate parān nirāśrayā hanta hatā manasvitā // BhKir_1.43 //	bhavādṛśāḥ ced adhikurvate parān nirāśrayā hanta hatā manasvi tā 
SA_GK19_bhakirpu-86	atha kṣamām eva nirastasādhanaś cirāya paryeṣi sukhasya sādhanam /	atha kṣamām eva nirasta sādhanaḥ cirāya paryeṣi sukhasya sādhanam 
SA_GK19_bhakirpu-87	vihāya lakṣmīpatilakṣma kārmukaṃ jaṭādharaḥ sañ juhudhīha pāvakam // BhKir_1.44 //	vihāya lakṣmīpati lakṣma kārmukam jaṭā dharaḥ sam juhudhi iha pāvakam 
SA_GK19_bhakirpu-88	na samayaparirakṣaṇaṃ kṣamaṃ te nikṛtipareṣu pareṣu bhūridhāmnaḥ /	na samaya parirakṣaṇam kṣamam te nikṛti pareṣu pareṣu bhūri dhāmnaḥ 
SA_GK19_bhakirpu-89	ariṣu hi vijayārthinaḥ kṣitīśā vidadhati sopadhi saṃdhidūṣaṇāni // BhKir_1.45 //	ariṣu hi vijaya arthinaḥ kṣitīśāḥ vidadhati sa upadhi saṃdhi dūṣaṇāni 
SA_GK19_bhakirpu-90	vidhisamayaniyogād dīptisaṃhārajihmaṃ śithilabalam agādhe magnam āpatpayodhau /	vidhi samaya niyogāt dīpti saṃhāra jihmam śithila balam agādhe magnam āpad payodhau 
SA_GK19_bhakirpu-91	riputimiram udasyodīyamānaṃ dinādau dinakṛtam iva lakṣmīs tvāṃ samabhyetu bhūyaḥ // BhKir_1.46 //	ripu timiram udasya udīyamānam dina ādau dinakṛtam iva lakṣmīḥ tvām samabhyetu bhūyas 
SA_GK19_bhakirpu-92	vihitāṃ priyayā manaḥpriyām atha niścitya giraṃ garīyasīm /	vihitām priyayā manaḥ priyām atha niścitya giram garīyasīm 
SA_GK19_bhakirpu-93	upapattimad ūrjitāśrayaṃ nṛpam ūce vacanaṃ vṛkodaraḥ // BhKir_2.1 //	upapattimat ūrjita āśrayam nṛpam ūce vacanam vṛkodaraḥ 
SA_GK19_bhakirpu-94	yad avocata vīkṣya māninī paritaḥ snehamayena cakṣuṣā /	yat avocata vīkṣya māninī paritas sneha mayena cakṣuṣā 
SA_GK19_bhakirpu-95	api vāgadhipasya durvacaṃ vacanaṃ tad vidadhīta vismayam // BhKir_2.2 //	api vāc adhipasya durvacam vacanam tat vidadhīta vismayam 
SA_GK19_bhakirpu-96	viṣamo 'pi vigāhyate nayaḥ kṛtatīrthaḥ payasām ivāśayaḥ /	viṣamaḥ u pi vigāhyate nayaḥ kṛta tīrthaḥ payasām iva āśayaḥ 
SA_GK19_bhakirpu-97	sa tu tatra viśeṣadurlabhaḥ sad upanyasyati kṛtyavartma yaḥ // BhKir_2.3 //	sa tu tatra viśeṣa durlabhaḥ sat upanyasyati kṛtya vartma yaḥ 
SA_GK19_bhakirpu-98	pariṇāmasukhe garīyasi vyathake 'smin vacasi kṣataujasām /	pariṇāma sukhe garīyasi vyathake smin vacasi kṣata ojasām 
SA_GK19_bhakirpu-99	ativīryavatīva bheṣaje bahur alpīyasi dṛśyate guṇaḥ // BhKir_2.4 //	ati vīryavati iva bheṣaje bahuḥ alpīyasi dṛśyate guṇaḥ 
SA_GK19_bhakirpu-100	iyam iṣṭaguṇāya rocatāṃ rucirārthā bhavate 'pi bhāratī /	iyam iṣṭa guṇāya rocatām rucira arthā bhavate bhāratī 
SA_GK19_bhakirpu-101	nanu vaktṛviśeṣaniḥspṛhā guṇagṛhyā vacane vipaścitaḥ // BhKir_2.5 //	nanu vaktṛ viśeṣa niḥspṛhāḥ guṇa gṛhyāḥ vacane vipaścitaḥ 
SA_GK19_bhakirpu-102	catasṛṣv api te vivekinī nṛpa vidyāsu nirūḍhim āgatā /	catasṛṣu api te vivekinī nṛpa vidyāsu nirūḍhim āgatā 
SA_GK19_bhakirpu-103	katham etya matir viparyayaṃ kariṇī paṅkam ivāvasīdati // BhKir_2.6 //	katham etya matiḥ viparyayam kariṇī paṅkam iva avasīdati 
SA_GK19_bhakirpu-104	vidhuraṃ kim ataḥ paraṃ parair avagītāṃ gamite daśām imām /	vidhuram kim atas param paraiḥ avagītām gamite daśām imām 
SA_GK19_bhakirpu-105	avasīdati yat surair api tvayi sambhāvitavṛtti pauruṣam // BhKir_2.7 //	avasīdati yat suraiḥ api tvayi sambhāvita vṛtti pauruṣam 
SA_GK19_bhakirpu-106	dviṣatām udayaḥ sumedhasā gurur asvantataraḥ sumarṣaṇaḥ /	dviṣatām udayaḥ sumedhasā guruḥ asvantataraḥ sumarṣaṇaḥ 
SA_GK19_bhakirpu-107	na mahān api bhūtim icchatā phalasampatpravaṇaḥ parikṣayaḥ // BhKir_2.8 //	na mahān api bhūtim icchatā phala sampad pravaṇaḥ parikṣayaḥ 
SA_GK19_bhakirpu-108	acireṇa parasya bhūyasīṃ viparītāṃ vigaṇayya cātmanaḥ /	acireṇa parasya bhūyasīm viparītām vigaṇayya ca ātmanaḥ 
SA_GK19_bhakirpu-109	kṣayayuktim upekṣate kṛtī kurute tatpratikāram anyathā // BhKir_2.9 //	kṣaya yuktim upekṣate kṛtī kurute tad pratikāram anyathā 
SA_GK19_bhakirpu-110	anupālayatām udeṣyatīṃ prabhuśaktiṃ dviṣatām anīhayā /	anupālayatām udeṣyatīm prabhu śaktim dviṣatām anīhayā 
SA_GK19_bhakirpu-111	apayānty acirān mahībhujāṃ jananirvādabhayād iva śriyaḥ // BhKir_2.10 //	apayānti acirāt mahībhujām jana nirvāda bhayāt iva śriyaḥ 
SA_GK19_bhakirpu-112	kṣayayuktam api svabhāvajaṃ dadhataṃ dhāma śivaṃ samṛddhaye /	kṣaya yuktam api svabhāva jam dadhatam dhāma śivam samṛddhaye 
SA_GK19_bhakirpu-113	praṇamanty anapāyam utthitaṃ pratipaccandram iva prajā nṛpam // BhKir_2.11 //	praṇamanti anapāyam utthitam pratipad candram iva prajāḥ nṛpam 
SA_GK19_bhakirpu-114	prabhavaḥ khalu kośadaṇḍayoḥ kṛtapañcāṅgavinirṇayo nayaḥ /	prabhavaḥ khalu kośa daṇḍayoḥ kṛta pañcāṅga vinirṇayaḥ nayaḥ 
SA_GK19_bhakirpu-115	sa vidheyapadeṣu dakṣatāṃ niyatiṃ loka ivānurudhyate // BhKir_2.12 //	sa vidheya padeṣu dakṣa tām niyatim lokaḥ iva anurudhyate 
SA_GK19_bhakirpu-116	abhimānavato manasvinaḥ priyam uccaiḥ padam ārurukṣataḥ /	abhimānavataḥ manasvinaḥ priyam uccais padam ārurukṣataḥ 
SA_GK19_bhakirpu-117	vinipātanivartanakṣamaṃ matam ālambanam ātmapauruṣam // BhKir_2.13 //	vinipāta nivartana kṣamam matam ālambanam ātma pauruṣam 
SA_GK19_bhakirpu-118	vipado 'bhibhavanty avikramaṃ rahayaty āpadupetam āyatiḥ /	vipadaḥ bhibhavanti avikramam rahayati āpad upetam āyatiḥ 
SA_GK19_bhakirpu-119	niyatā laghutā nirāyater agarīyān na padaṃ nṛpaśriyaḥ // BhKir_2.14 //	niyatā laghu tā nirāyateḥ agarīyān na padam nṛpa śriyaḥ 
SA_GK19_bhakirpu-120	tad alaṃ pratipakṣam unnater avalambya vyavasāyavandhyatām /	tat alam pratipakṣam unnateḥ avalambya vyavasāya vandhya tām 
SA_GK19_bhakirpu-121	nivasanti parākramāśrayā na viṣādena samaṃ samṛddhayaḥ // BhKir_2.15 //	nivasanti parākrama āśrayāḥ na viṣādena samam samṛddhayaḥ 
SA_GK19_bhakirpu-122	atha ced avadhiḥ pratīkṣyate katham āviṣkṛtajihmavṛttinā /	atha ced avadhiḥ pratīkṣyate katham āviṣkṛta jihma vṛttinā 
SA_GK19_bhakirpu-123	dhṛtarāṣṭrasutena sutyajyāś ciram āsvādya narendrasampadaḥ // BhKir_2.16 //	dhṛtarāṣṭra sutena su tyajyāḥ ciram āsvādya narendra sampadaḥ 
SA_GK19_bhakirpu-124	dviṣatā vihitaṃ tvayāthavā yadi labdhā punar ātmanaḥ padam /	dviṣatā vihitam tvayā athavā yadi labdhā punar ātmanaḥ padam 
SA_GK19_bhakirpu-125	jananātha tavānujanmanāṃ kṛtam āviṣkṛtapauruṣair bhujaiḥ // BhKir_2.17 //	jananātha tava anujanmanām kṛtam āviṣkṛta pauruṣaiḥ bhujaiḥ 
SA_GK19_bhakirpu-126	madasiktamukhair mṛgādhipaḥ karibhir vartayati svayaṃ hataiḥ /	mada sikta mukhaiḥ mṛgādhipaḥ karibhiḥ vartayati svayam hataiḥ 
SA_GK19_bhakirpu-127	laghayan khalu tejasā jagan na mahān icchati bhūtim anyataḥ // BhKir_2.18 //	laghayan khalu tejasā jagat na mahān icchati bhūtim anyatas 
SA_GK19_bhakirpu-128	abhimānadhanasya gatvarair asubhiḥ sthāsnu yaśaś cicīṣataḥ /	abhimāna dhanasya gatvaraiḥ asubhiḥ sthāsnu yaśaḥ cicīṣataḥ 
SA_GK19_bhakirpu-129	acirāṃśuvilāsacañcalā nanu lakṣmīḥ phalam ānuṣaṅgikam // BhKir_2.19 //	acira aṃśu vilāsa cañcalā nanu lakṣmīḥ phalam ānuṣaṅgikam 
SA_GK19_bhakirpu-130	jvalitaṃ na hiraṇyaretasaṃ cayam āskandati bhasmanāṃ janaḥ /	jvalitam na hiraṇyaretasam cayam āskandati bhasmanām janaḥ 
SA_GK19_bhakirpu-131	abhibhūtibhayād asūn ataḥ sukham ujjhanti na dhāma māninaḥ // BhKir_2.20 //	abhibhūti bhayāt asūn atas sukham ujjhanti na dhāma māninaḥ 
SA_GK19_bhakirpu-132	kim avekṣya phalaṃ payodharān dhvanataḥ prārthayate mṛgādhipaḥ /	kim avekṣya phalam payodharān dhvanataḥ prārthayate mṛgādhipaḥ 
SA_GK19_bhakirpu-133	prakṛtiḥ khalu sā mahīyasaḥ sahate nānyasamunnatiṃ yayā // BhKir_2.21 //	prakṛtiḥ khalu sā mahīyasaḥ sahate na anya samunnatim yayā 
SA_GK19_bhakirpu-134	kuru tan matim eva vikrame nṛpa nirdhūya tamaḥ pramādajam /	kuru tat matim eva vikrame nṛpa nirdhūya tamaḥ pramāda jam 
SA_GK19_bhakirpu-135	dhruvam etad avehi vidviṣāṃ tvadanutsāhahatā vipattayaḥ // BhKir_2.22 //	dhruvam etat avehi vidviṣām tvad anutsāha hatāḥ vipattayaḥ 
SA_GK19_bhakirpu-136	dviradān iva digvibhāvitāṃś caturas toyanidhīn ivāyataḥ /	dviradān iva diś vibhāvitān caturaḥ toyanidhīn iva āyataḥ 
SA_GK19_bhakirpu-137	prasaheta raṇe tavānujān dviṣatāṃ kaḥ śatamanyutejasaḥ // BhKir_2.23 //	prasaheta raṇe tava anujān dviṣatām kaḥ śatamanyu tejasaḥ 
SA_GK19_bhakirpu-138	jvalatas tava jātavedasaḥ satataṃ vairikṛtasya cetasi /	jvalataḥ tava jātavedasaḥ satatam vairi kṛtasya cetasi 
SA_GK19_bhakirpu-139	vidadhātu śamaṃ śivetarā ripunārīnayanāmbusantatiḥ // BhKir_2.24 //	vidadhātu śamam śivā itarā ripu nārī nayana ambu santatiḥ 
SA_GK19_bhakirpu-140	iti darśitavikriyaṃ sutaṃ marutaḥ kopaparītamānasam /	iti darśita vikriyam sutam marutaḥ kopa parīta mānasam 
SA_GK19_bhakirpu-141	upasāntvayituṃ mahīpatir dviradaṃ duṣṭam ivopacakrame // BhKir_2.25 //	upasāntvayitum mahīpatiḥ dviradam duṣṭam iva upacakrame 
SA_GK19_bhakirpu-142	apavarjitaviplave śucay hṛdayagrāhiṇi maṅgalāspade /	apavarjita viplave śucau hṛdaya grāhiṇi maṅgala āspade 
SA_GK19_bhakirpu-143	vimalā tava vistare girāṃ matir ādarśa ivābhidṛśyate // BhKir_2.26 //	vimalā tava vistare girām matiḥ ādarśe iva abhidṛśyate 
SA_GK19_bhakirpu-144	sphuṭatā na padair apākṛtā na ca na svīkṛtam arthagauravam /	sphuṭatā na padaiḥ apākṛtāḥ na ca na svīkṛtam artha gauravam 
SA_GK19_bhakirpu-145	racitā pṛthagarthatā girāṃ na ca sāmarthyam apohitaṃ kvacit // BhKir_2.27 //	racitā pṛthak artha tā girām na ca sāmarthyam apohitam kvacid 
SA_GK19_bhakirpu-146	upapattir udāhṛtā balād anumānena na cāgamaḥ kṣataḥ /	upapattiḥ udāhṛtā balāt anumānena na ca āgamaḥ kṣataḥ 
SA_GK19_bhakirpu-147	idam īdṛg anīdṛgāśayaḥ prasabhaṃ vaktum upakrameta kaḥ // BhKir_2.28 //	idam īdṛś an īdṛś āśayaḥ prasabham vaktum upakrameta kaḥ 
SA_GK19_bhakirpu-148	avitṛptatayā tathāpi me hṛdayaṃ nirṇayam eva dhāvati /	a vitṛpta tayā tathā api me hṛdayam nirṇayam eva dhāvati 
SA_GK19_bhakirpu-149	avasāyayituṃ kṣamāḥ sukhaṃ na vidheyeṣu viśeṣasampadaḥ // BhKir_2.29 //	avasāyayitum kṣamāḥ sukham na vidheyeṣu viśeṣa sampadaḥ 
SA_GK19_bhakirpu-150	sahasā vidadhīta na kriyām avivekaḥ param āpadāṃ padam /	sahasā vidadhīta na kriyām avivekaḥ param āpadām padam 
SA_GK19_bhakirpu-151	vṛṇate hi vimṛśyakāriṇaṃ guṇalubdhāḥ svayam eva sampadaḥ // BhKir_2.30 //	vṛṇate hi vimṛśyakāriṇam guṇa lubdhāḥ svayam eva sampadaḥ 
SA_GK19_bhakirpu-152	abhivarṣati yo 'nupālayan vidhibījāni vivekavāriṇā /	abhivarṣati yaḥ nupālayan vidhi bījāni viveka vāriṇā 
SA_GK19_bhakirpu-153	sa sadā phalaśālinīṃ kriyāṃ śaradaṃ loka ivādhitiṣṭhati // BhKir_2.31 //	sa sadā phala śālinīm kriyām śaradam loke iva adhitiṣṭhati 
SA_GK19_bhakirpu-154	śuci bhūṣayati śrutaṃ vapuḥ praśamas tasya bhavaty alaṃkriyā /	śuci bhūṣayati śrutam vapuḥ praśamaḥ tasya bhavati alaṃkriyā 
SA_GK19_bhakirpu-155	praśamābharaṇaṃ parākramaḥ sa nayāpāditasiddhibhūṣaṇaḥ // BhKir_2.32 //	praśama ābharaṇam parākramaḥ sa naya āpādita siddhi bhūṣaṇaḥ 
SA_GK19_bhakirpu-156	matibhedatamastirohite gahane kṛtyavidhau vivekinām /	mati bheda tamaḥ tirohite gahane kṛtya vidhau vivekinām 
SA_GK19_bhakirpu-157	sukṛtaḥ pariśuddha āgamaḥ kurute dīpa ivārthadarśanam // BhKir_2.33 //	su kṛtaḥ pariśuddhaḥ āgamaḥ kurute dīpaḥ iva artha darśanam 
SA_GK19_bhakirpu-158	spṛhaṇīyaguṇair mahātmabhiś carite vartmani yacchatāṃ manaḥ /	spṛhaṇīya guṇaiḥ mahātmabhiḥ carite vartmani yacchatām manaḥ 
SA_GK19_bhakirpu-159	vidhihetur ahetur āgasāṃ vinipāto 'pi samaḥ samunnateḥ // BhKir_2.34 //	vidhi hetuḥ ahetuḥ āgasām vinipātaḥ samaḥ samunnateḥ 
SA_GK19_bhakirpu-160	śivam aupayikaṃ garīyasīṃ phalaniṣpattim adūṣitāyatim /	śivam aupayikam garīyasīm phala niṣpattim a dūṣita āyatim 
SA_GK19_bhakirpu-161	vigaṇayya nayanti pauruṣaṃ vijitakrodharayā jigīṣavaḥ // BhKir_2.35 //	vigaṇayya nayanti pauruṣam vijita krodha rayāḥ jigīṣavaḥ 
SA_GK19_bhakirpu-162	apaneyam udetum icchatā timiraṃ roṣamayaṃ dhiyā puraḥ /	apaneyam udetum icchatā timiram roṣa mayam dhiyā puras 
SA_GK19_bhakirpu-163	avibhidya niśākṛtaṃ tamaḥ prabhayā nāṃśumatāpy udīyate // BhKir_2.36 //	a vibhidya niśākṛtam tamaḥ prabhayā na aṃśumatā api udīyate 
SA_GK19_bhakirpu-164	balavān api kopajanmanas tamaso nābhibhavaṃ ruṇaddhi yaḥ /	balavān api kopa janmanaḥ tamasaḥ nā abhibhavam ruṇaddhi yaḥ 
SA_GK19_bhakirpu-165	kṣayapakṣa ivaindavīḥ kalāḥ sakalā hanti sa śaktisampadaḥ // BhKir_2.37 //	kṣaya pakṣe iva aindavīḥ kalāḥ sakalāḥ hanti sa śakti sampadaḥ 
SA_GK19_bhakirpu-166	samavṛttir upaiti mārdavaṃ samaye yaś ca tanoti tigmatām /	sama vṛttiḥ upaiti mārdavam samaye yaḥ ca tanoti tigma tām 
SA_GK19_bhakirpu-167	adhitiṣṭhati lokam ojasā sa vivasvān iva medinīpatiḥ // BhKir_2.38 //	adhitiṣṭhati lokam ojasā sa vivasvān iva medinīpatiḥ 
SA_GK19_bhakirpu-168	kva cirāya parigrahaḥ śriyāṃ kva ca duṣṭendriyavājivaśyatā /	kva cirāya parigrahaḥ śriyām kva ca duṣṭa indriya vāji vaśya tā 
SA_GK19_bhakirpu-169	śaradabhracalāś calendriyair asurakṣā hi bahucchalāḥ śriyaḥ // BhKir_2.39 //	śarad abhra calāḥ cala indriyaiḥ asu rakṣāḥ hi bahu chalāḥ śriyaḥ 
SA_GK19_bhakirpu-170	kim asāmayikaṃ vitanvatā manasaḥ kṣobham upāttaraṃhasaḥ /	kim asāmayikam vitanvatā manasaḥ kṣobham upātta raṃhasaḥ 
SA_GK19_bhakirpu-171	kriyate patir uccakair apāṃ bhavatā dhīratayādharīkṛtaḥ // BhKir_2.40 //	kriyate patiḥ uccakais apām bhavatā dhīra tayā adharīkṛtaḥ 
SA_GK19_bhakirpu-172	śrutam apy adhigamya ye ripūn vinayante sma na śarīrajanmanaḥ /	śrutam api adhigamya ye ripūn vinayante sma na śarīrajanmanaḥ 
SA_GK19_bhakirpu-173	janayanty acirāya sampadām ayaśas te khalu cāpalāśrayam // BhKir_2.41 //	janayanti acirāya sampadām ayaśaḥ te khalu cāpala āśrayam 
SA_GK19_bhakirpu-174	atipātitakālasādhanā svaśarīrendriyavargatāpanī /	                
SA_GK19_bhakirpu-175	janavan na bhavantam akṣamā nayasiddher apanetum arhati // BhKir_2.42 //	jana vat na bhavantam akṣamā naya siddheḥ apanetum arhati 
SA_GK19_bhakirpu-176	upakārakam āyater bhṛśaṃ prasavaḥ karmaphalasya bhūriṇaḥ /	upakārakam āyateḥ bhṛśam prasavaḥ karma phalasya bhūriṇaḥ 
SA_GK19_bhakirpu-177	anapāyi nibarhaṇaṃ dviṣāṃ na titikṣāsamam asti sādhanam // BhKir_2.43 //	anapāyi nibarhaṇam dviṣām na titikṣā samam asti sādhanam 
SA_GK19_bhakirpu-178	praṇatipravaṇān vihāya naḥ sahajasnehanibaddhacetasaḥ /	praṇati pravaṇān vihāya naḥ sahaja sneha nibaddha cetasaḥ 
SA_GK19_bhakirpu-179	praṇamanti sadā suyodhanaṃ prathame mānabhṛtāṃ na vṛṣṇayaḥ // BhKir_2.44 //	praṇamanti sadā suyodhanam prathame māna bhṛtām na vṛṣṇayaḥ 
SA_GK19_bhakirpu-180	suhṛdaḥ sahajās tathetare matam eṣāṃ na vilaṅghayanti ye /	suhṛdaḥ sahajāḥ tathā itare matam eṣām na vilaṅghayanti ye 
SA_GK19_bhakirpu-181	vinayād iva yāpayanti te dhṛtarāṣṭrātmajam ātmasiddhaye // BhKir_2.45 //	vinayāt iva yāpayanti te dhṛtarāṣṭra ātmajam ātma siddhaye 
SA_GK19_bhakirpu-182	abhiyoga imān mahībhujo bhavatā tasya tataḥ kṛtāvadheḥ /	abhiyoge imān mahībhujaḥ bhavatā tasya tatas kṛta avadheḥ 
SA_GK19_bhakirpu-183	pravighāṭayitā samutpatan haridaśvaḥ kamalākarān iva // BhKir_2.46 //	pravighāṭayitā samutpatan haridaśvaḥ kamala ākarān iva 
SA_GK19_bhakirpu-184	upajāpasahān vilaṅghayan sa vidhātā nṛpatīn madoddhataḥ /	upajāpa sahān vilaṅghayan sa vidhātā nṛpatīn mada uddhataḥ 
SA_GK19_bhakirpu-185	sahate na jano 'py adhaḥkriyāṃ kim u lokādhikadhāma rājakam // BhKir_2.47 //	sahate na janaḥ pi adhaḥkriyām kim u loka adhika dhāma rājakam 
SA_GK19_bhakirpu-186	asamāpitakṛtyasampadāṃ hatavegaṃ vinayena tāvatā /	a samāpita kṛtya sampadām hata vegam vinayena tāvatā 
SA_GK19_bhakirpu-187	prabhavanty abhimānaśālināṃ madam uttambhayituṃ vibhūtayaḥ // BhKir_2.48 //	prabhavanti abhimāna śālinām madam uttambhayitum vibhūtayaḥ 
SA_GK19_bhakirpu-188	madamānasamuddhataṃ nṛpaṃ na viyuṅkte niyamena mūḍhatā /	mada mānasam uddhatam nṛpam na viyuṅkte niyamena mūḍha tā 
SA_GK19_bhakirpu-189	atimūḍha udasyate nayān nayahīnād aparajyate janaḥ // BhKir_2.49 //	ati mūḍhaḥ udasyate nayāt naya hīnāt aparajyate janaḥ 
SA_GK19_bhakirpu-190	aparāgasamīraṇeritaḥ kramaśīrṇākulamūlasantatiḥ /	                
SA_GK19_bhakirpu-191	sukaras taruvat sahiṣṇunā ripur unmūlayituṃ mahān api // BhKir_2.50 //	sukaraḥ taru vat sahiṣṇunā ripuḥ unmūlayitum mahān api 
SA_GK19_bhakirpu-192	aṇur apy upahanti vigrahaḥ prabhum antaḥprakṛtiprakopajaḥ /	aṇuḥ api upahanti vigrahaḥ prabhum antar prakṛti prakopa jaḥ 
SA_GK19_bhakirpu-193	akhilaṃ hi hinasti bhūdharaṃ taruśākhāntanigharṣajo 'nalaḥ // BhKir_2.51 //	akhilam hi hinasti bhūdharam taru śākhā anta nigharṣa jaḥ nalaḥ 
SA_GK19_bhakirpu-194	matimān vinayapramāthinaḥ samupekṣeta samunnatiṃ dviṣaḥ /	matimān vinaya pramāthinaḥ samupekṣeta samunnatim dviṣaḥ 
SA_GK19_bhakirpu-195	sujayaḥ khalu tādṛg antare vipadantā hy avinītasampadaḥ // BhKir_2.52 //	sujayaḥ khalu tādṛś antare vipad antāḥ hi avinīta sampadaḥ 
SA_GK19_bhakirpu-196	laghuvṛttitayā bhidāṃ gataṃ bahir antaś ca nṛpasya maṇḍalam /	laghu vṛtti tayā bhidām gatam bahis antar ca nṛpasya maṇḍalam 
SA_GK19_bhakirpu-197	abhibhūya haraty anantaraḥ śithilaṃ kūlam ivāpagārayaḥ // BhKir_2.53 //	abhibhūya harati anantaraḥ śithilam kūlam iva apagārayaḥ 
SA_GK19_bhakirpu-198	anuśāsatam ity anākulaṃ nayavartmākulam arjunāgrajam /	anuśāsatam iti an ākulam naya vartma ākulam arjuna agrajam 
SA_GK19_bhakirpu-199	svayam artha ivābhivāñchitas tam abhīyāya parāśarātmajaḥ // BhKir_2.54 //	svayam arthaḥ iva abhivāñchitaḥ tam abhīyāya parāśara ātmajaḥ 
SA_GK19_bhakirpu-200	madhurair avaśāni lambhayann api tiryañci śamaṃ nirīkṣitaiḥ /	madhuraiḥ avaśāni lambhayan api tiryañci śamam nirīkṣitaiḥ 
SA_GK19_bhakirpu-201	paritaḥ paṭu bibhrad enasāṃ dahanaṃ dhāma vilokanakṣamam // BhKir_2.55 //	paritas paṭu bibhrat enasām dahanam dhāma vilokana kṣamam 
SA_GK19_bhakirpu-202	sahasopagataḥ savismayaṃ tapasāṃ sūtir asūtir enasām /	sahasā upagataḥ sa vismayam tapasām sūtiḥ a sūtiḥ enasām 
SA_GK19_bhakirpu-203	dadṛśe jagatībhujā muniḥ sa vapuṣmān iva puṇyasaṃcayaḥ // BhKir_2.56 //	dadṛśe jagatībhujā muniḥ sa vapuṣmān iva puṇya saṃcayaḥ 
SA_GK19_bhakirpu-204	athoccakair āsanataḥ parārdhyād udyan sa dhūtāruṇavalkalāgraḥ /	atha uccakais āsanataḥ parārdhyāt udyan sa dhūta aruṇa valkala agraḥ 
SA_GK19_bhakirpu-205	rarāja kīrṇākapiśāṃśujālaḥ śṛṅgāt sumeror iva tigmaraśmiḥ // BhKir_2.57 //	rarāja kīrṇā kapiśa aṃśu jālaḥ śṛṅgāt sumeroḥ iva tigmaraśmiḥ 
SA_GK19_bhakirpu-206	avahitahṛdayo vidhāya sa arhām ṛṣivad ṛṣipravare gurūpadiṣṭām /	avahita hṛdayaḥ vidhāya sa arhām ṛṣi vat ṛṣi pravare guru upadiṣṭām 
SA_GK19_bhakirpu-207	tadanumatam alaṃcakāra paścāt praśama iva śrutam āsanaṃ narendraḥ // BhKir_2.58 //	tad anumatam alaṃcakāra paścāt praśame iva śrutam āsanam narendraḥ 
SA_GK19_bhakirpu-208	vyaktoditasmitamayūkhavibhāsitoṣṭhas tiṣṭhan muner abhimukhaṃ sa vikīrṇadhāmnaḥ /	vyakta udita smita mayūkha vibhāsita uṣṭhaḥ tiṣṭhan muneḥ abhimukham sa vikīrṇa dhāmnaḥ 
SA_GK19_bhakirpu-209	tanvantam iddham abhito gurum aṃśujālaṃ lakṣmīm uvāha sakalasya śaśāṅkamūrteḥ // BhKir_2.59 //	tanvantam iddham abhitas gurum aṃśu jālam lakṣmīm uvāha sakalasya śaśāṅka mūrteḥ 
SA_GK19_bhakirpu-210	tataḥ śaraccandrakarābhirāmair utsarpibhiḥ prāṃśum ivāṃśujālaiḥ /	tatas śarad candra kara abhirāmaiḥ utsarpibhiḥ prāṃśum iva aṃśu jālaiḥ 
SA_GK19_bhakirpu-211	bibhrāṇam ānīlarucaṃ piśaṅgīr jaṭās taḍitvantam ivāmbuvāham // BhKir_3.1 //	bibhrāṇam ānīla rucam piśaṅgīḥ jaṭāḥ taḍitvantam iva ambuvāham 
SA_GK19_bhakirpu-212	prasādalakṣmīṃ dadhataṃ samagrāṃ vapuḥprakarṣeṇa janātigena /	prasāda lakṣmīm dadhatam samagrām vapuḥ prakarṣeṇa jana atigena 
SA_GK19_bhakirpu-213	prasahya cetaḥsu samāsajantam asaṃstutānām api bhāvam ārdram // BhKir_3.2 //	prasahya cetaḥsu samāsajantam a saṃstutānām api bhāvam ārdram 
SA_GK19_bhakirpu-214	anuddhatākāratayā viviktāṃ tanvantam antaḥkaraṇasya vṛttim /	anuddhata ākāra tayā viviktām tanvantam antaḥkaraṇasya vṛttim 
SA_GK19_bhakirpu-215	mādhuryavisrambhaviśeṣabhājā kṛtopasambhāṣam ivekṣitena // BhKir_3.3 //	mādhurya visrambha viśeṣa bhājā kṛta upasambhāṣam iva īkṣitena 
SA_GK19_bhakirpu-216	dharmātmajo dharmanibandhinīnāṃ prasūtim enaḥpraṇudāṃ śrutīnām /	dharma ātmajaḥ dharma nibandhinīnām prasūtim enaḥ praṇudām śrutīnām 
SA_GK19_bhakirpu-217	hetuṃ tadabhyāgamane parīpsuḥ sukhopaviṣṭaṃ munim ābabhāṣe // BhKir_3.4 //	hetum tad abhyāgamane parīpsuḥ sukha upaviṣṭam munim ābabhāṣe 
SA_GK19_bhakirpu-218	anāptapuṇyopacarair durāpā phalasya nirdhūtarajāḥ savitrī /	an āpta puṇya upacaraiḥ durāpā phalasya nirdhūta rajāḥ savitrī 
SA_GK19_bhakirpu-219	tulyā bhavaddarśanasampad eṣā vṛṣṭer divo vītabalāhakāyāḥ // BhKir_3.5 //	tulyā bhavat darśana sampad eṣā vṛṣṭeḥ divaḥ vīta balāhakāyāḥ 
SA_GK19_bhakirpu-220	adya kriyāḥ kāmadughāḥ kratūnāṃ satyāśiṣaḥ samprati bhūmidevāḥ /	adya kriyāḥ kāmadughāḥ kratūnām satya āśiṣaḥ samprati bhūmidevāḥ 
SA_GK19_bhakirpu-221	ā saṃsṛter asmi jagatsu jātas tvayy āgate yad bahumānapātram // BhKir_3.6 //	ā saṃsṛteḥ asmi jagatsu jātaḥ tvayi āgate yat bahu māna pātram 
SA_GK19_bhakirpu-222	śriyaṃ vikarṣaty apahanty aghāni śreyaḥ parisnauti tanoti kīrtim /	śriyam vikarṣati apahanti aghāni śreyaḥ parisnauti tanoti kīrtim 
SA_GK19_bhakirpu-223	saṃdarśanaṃ lokaguror amogham amoghaṃ tavātmayoner iva kiṃ na dhatte // BhKir_3.7 //	saṃdarśanam loka guroḥ amogham amogham tava ātmayoneḥ iva kim na dhatte 
SA_GK19_bhakirpu-224	ścyotanmayūkhe 'pi himadyutau me nanirvṛtaṃ nirvṛtim eti cakṣuḥ /	ścyotat mayūkhe pi himadyutau me na nirvṛtam nirvṛtim eti cakṣuḥ 
SA_GK19_bhakirpu-225	samujjhitajñātiviyogakhedaṃ tvatsaṃnidhāv ucchvasatīva cetaḥ // BhKir_3.8 //	samujjhita jñāti viyoga khedam tvad saṃnidhau ucchvasati iva cetaḥ 
SA_GK19_bhakirpu-226	nirāspadaṃ praśnakutūhalitvam asmāsv adhīnaṃ kim u niḥspṛhāṇām /	nirāspadam praśna kutūhali tvam asmāsu adhīnam kim niḥspṛhāṇām 
SA_GK19_bhakirpu-227	tathāpi kalyāṇakarīṃ giraṃ te māṃ śrotum icchā mukharīkaroti // BhKir_3.9 //	tathā api kalyāṇa karīm giram te mām śrotum icchā mukharīkaroti 
SA_GK19_bhakirpu-228	ity uktavān uktiviśeṣaramyaṃ manaḥ samādhāya jayopapattau /	iti uktavān ukti viśeṣa ramyam manaḥ samādhāya jaya upapattau 
SA_GK19_bhakirpu-229	udāracetā giram ity udārāṃ dvaipāyanenābhidadhe narendraḥ // BhKir_3.10 //	udāra cetāḥ giram iti udārām dvaipāyanena abhidadhe narendraḥ 
SA_GK19_bhakirpu-230	cicīṣatāṃ janmavatām alaghvīṃ yaśovataṃsām ubhayatra bhūtim /	cicīṣatām janmavatām a laghvīm yaśaḥ vataṃsām ubhayatra bhūtim 
SA_GK19_bhakirpu-231	abhyarhitā bandhuṣu tulyarūpā vṛttir viśeṣeṇa tapodhanānām // BhKir_3.11 //	abhyarhitā bandhuṣu tulya rūpā vṛttiḥ viśeṣeṇa tapodhanānām 
SA_GK19_bhakirpu-232	tathāpi nighnaṃ nṛpa tāvakīnaiḥ prahvīkṛtaṃ me hṛdayaṃ guṇaughaiḥ /	tathā api nighnam nṛpa tāvakīnaiḥ prahvīkṛtam me hṛdayam guṇa oghaiḥ 
SA_GK19_bhakirpu-233	vītaspṛhāṇām api muktibhājāṃ bhavanti bhavyeṣu hi pakṣapātāḥ // BhKir_3.12 //	vīta spṛhāṇām api mukti bhājām bhavanti bhavyeṣu hi pakṣapātāḥ 
SA_GK19_bhakirpu-234	sutā na yūyaṃ kim u tasya rājñaḥ suyodhanaṃ vā na guṇair atītāḥ /	sutāḥ na yūyam kim u tasya rājñaḥ suyodhanam vā na guṇaiḥ atītāḥ 
SA_GK19_bhakirpu-235	yas tyaktavān vaḥ sa vṛthā balād vā mohaṃ vidhatte viṣayābhilāṣaḥ // BhKir_3.13 //	yaḥ tyaktavān vaḥ sa vṛthā balāt vā moham vidhatte viṣaya abhilāṣaḥ 
SA_GK19_bhakirpu-236	jahātu nainaṃ katham arthasiddhiḥ saṃśayya karṇādiṣu tiṣṭhate yaḥ /	jahātu nā enam katham artha siddhiḥ saṃśayya karṇa ādiṣu tiṣṭhate yaḥ 
SA_GK19_bhakirpu-237	asādyuyogā hi jayāntarāyāḥ pramāthinīnāṃ vipadāṃ padāni // BhKir_3.14 //	hi jaya antarāyāḥ pramāthinīnām vipadām padāni 
SA_GK19_bhakirpu-238	pathaś cyutāyāṃ samitau ripūṇāṃ dharmyāṃ dadhānena dhuraṃ cirāya /	pathaḥ cyutāyām samitau ripūṇām dharmyām dadhānena dhuram cirāya 
SA_GK19_bhakirpu-239	tvayā vipatsv apy avipatti ramyam āviṣkṛtaṃ prema paraṃ guṇeṣu // BhKir_3.15 //	tvayā vipatsu api a vipatti ramyam āviṣkṛtam prema param guṇeṣu 
SA_GK19_bhakirpu-240	vidhāya vidhvaṃsanam ātmanīnaṃ śamaikavṛtter bhavataś chalena /	vidhāya vidhvaṃsanam ātmanīnam śama eka vṛtteḥ bhavataḥ chalena 
SA_GK19_bhakirpu-241	prakāśitatvanmatiśīlasārāḥ kṛtopakārā iva vidviṣas te // BhKir_3.16 //	prakāśita tvad mati śīla sārāḥ kṛta upakārāḥ iva vidviṣaḥ te 
SA_GK19_bhakirpu-242	labhyā dharitrī tava vikrameṇa jyāyāṃś ca vīryāstrabalair vipakṣaḥ /	labhyā dharitrī tava vikrameṇa jyāyān ca vīrya astra balaiḥ vipakṣaḥ 
SA_GK19_bhakirpu-243	ataḥ prakarṣāya vidhir vidheyaḥ prakarṣatantrā hi raṇe jayaśrīḥ // BhKir_3.17 //	atas prakarṣāya vidhiḥ vidheyaḥ prakarṣa tantrā hi raṇe jaya śrīḥ 
SA_GK19_bhakirpu-244	triḥsaptakṛtvo jagatīpatīnāṃ hantā gurur yasya sa jāmadagnyaḥ /	tris sapta kṛtvas jagatīpatīnām hantā guruḥ yasya sa jāmadagnyaḥ 
SA_GK19_bhakirpu-245	vīryāvadhūtaḥ sma tadā viveda prakarṣam ādhāravaśaṃ guṇānām // BhKir_3.18 //	vīrya avadhūtaḥ sma tadā viveda prakarṣam ādhāra vaśam guṇānām 
SA_GK19_bhakirpu-246	yasminn anaiśvaryakṛtavyalīkaḥ parābhavaṃ prāpta ivāntako 'pi /	yasmin an aiśvarya kṛta vyalīkaḥ parābhavam prāptaḥ iva antakaḥ pi 
SA_GK19_bhakirpu-247	dhunvan dhanuḥ kasya raṇe na kuryān mano bhayaikapravaṇaṃ sa bhīṣmaḥ // BhKir_3.19 //	dhunvan dhanuḥ kasya raṇe na kuryāt manaḥ bhaya eka pravaṇam sa bhīṣmaḥ 
SA_GK19_bhakirpu-248	sṛjantam ājāviṣusaṃhatīr vaḥ saheta kopajvalitaṃ guruṃ kaḥ /	sṛjantam ājau iṣu saṃhatīḥ vaḥ saheta kopa jvalitam gurum kaḥ 
SA_GK19_bhakirpu-249	parisphurallolaśikhāgrajihvaṃ jagaj jighatsantam ivāntavahnim // BhKir_3.20 //	parisphurat lola śikhā agra jihvam jagat jighatsantam iva anta vahnim 
SA_GK19_bhakirpu-250	nirīkṣya saṃrambhanirastadhairyaṃ rādheyam ārādhitajāmadagnyam /	nirīkṣya saṃrambha nirasta dhairyam rādheyam ārādhita jāmadagnyam 
SA_GK19_bhakirpu-251	asaṃstuteṣu prasabhaṃ bhayeṣu jāyeta mṛtyor api pakṣapātaḥ // BhKir_3.21 //	a saṃstuteṣu prasabham bhayeṣu jāyeta mṛtyoḥ api pakṣapātaḥ 
SA_GK19_bhakirpu-252	yayā samāsāditasādhanena suduścarām ācaratā tapasyām /	yayā samāsādita sādhanena su duścarām ācaratā tapasyām 
SA_GK19_bhakirpu-253	ete durāpaṃ samavāpya vīryam unmīlitāraḥ kapiketanena // BhKir_3.22 //	ete durāpam samavāpya vīryam unmīlitāraḥ kapiketanena 
SA_GK19_bhakirpu-254	mahattvayogāya mahāmahimnām ārādhanīṃ tāṃ nṛpa devatānām /	mahat tva yogāya mahā mahimnām ārādhanīm tām nṛpa devatānām 
SA_GK19_bhakirpu-255	dātuṃ pradānocita bhūridhāmnīm upāgataḥ siddhim ivāsmi vidyām // BhKir_3.23 //	dātum pradāna ucita bhūri dhāmnīm upāgataḥ siddhim iva asmi vidyām 
SA_GK19_bhakirpu-256	ity uktavantaṃ vraja sādhayeti pramāṇayan vākyam ajātaśatroḥ /	iti uktavantam vraja sādhaya iti pramāṇayan vākyam ajātaśatroḥ 
SA_GK19_bhakirpu-257	prasedivāṃsaṃ tam upāsasāda vasann ivānte vinayena jiṣṇuḥ // BhKir_3.24 //	prasedivāṃsam tam upāsasāda vasan iva ante vinayena jiṣṇuḥ 
SA_GK19_bhakirpu-258	niryāya vidyā+tha dinādiramyād bimbād ivārkasya mukhān maharṣeḥ /	niryāya vidyā atha dina ādi ramyāt bimbāt iva arkasya mukhāt mahā ṛṣeḥ 
SA_GK19_bhakirpu-259	pārthānanaṃ vahnikaṇāvadātā dīptiḥ sphuratpadmam ivābhipede // BhKir_3.25 //	pārtha ānanam vahni kaṇā avadātā dīptiḥ sphurat padmam iva abhipede 
SA_GK19_bhakirpu-260	yogaṃ ca taṃ yogyatamāya tasmai tapaḥprabhāvād vitatāra sadyaḥ /	yogam ca tam yogyatamāya tasmai tapaḥ prabhāvāt vitatāra sadyas 
SA_GK19_bhakirpu-261	yenāsya tattveṣu kṛte 'vabhāse samunmimīleva cirāya cakṣuḥ // BhKir_3.26 //	yena asya tattveṣu kṛte vabhāse samunmimīla iva cirāya cakṣuḥ 
SA_GK19_bhakirpu-262	ākāram āśaṃsitabhūrilābhaṃ dadhānam antaḥkaraṇānurūpam /	ākāram āśaṃsita bhūri lābham dadhānam antaḥkaraṇa anurūpam 
SA_GK19_bhakirpu-263	niyojayiṣyan vijayodaye taṃ tapaḥsamādhau munir ity uvāca // BhKir_3.27 //	niyojayiṣyan vijaya udaye tam tapaḥ samādhau muniḥ iti uvāca 
SA_GK19_bhakirpu-264	anena yogena vivṛddhatejā nijāṃ parasmai padavīm ayacchan /	anena yogena vivṛddha tejāḥ nijām parasmai padavīm a yacchan 
SA_GK19_bhakirpu-265	samācarācāram upāttaśastro japopavāsābhiṣavair munīnām // BhKir_3.28 //	samācara ācāram upātta śastraḥ japa upavāsa abhiṣavaiḥ munīnām 
SA_GK19_bhakirpu-266	kariṣyase yatra suduścarāṇi prasattaye gotrabhidas tapāṃsi /	kariṣyase yatra su duścarāṇi prasattaye gotrabhidaḥ tapāṃsi 
SA_GK19_bhakirpu-267	śiloccayaṃ cāruśiloccayaṃ tam eṣa kṣaṇān neṣyati guhyakas tvām // BhKir_3.29 //	śiloccayam cāru śilā uccayam tam eṣa kṣaṇāt neṣyati guhyakaḥ tvām 
SA_GK19_bhakirpu-268	iti bruvāṇena mahendrasūnuṃ maharṣiṇā tena tirobabhūve /	iti bruvāṇena mahā indra sūnum mahā ṛṣiṇā tena tirobabhūve 
SA_GK19_bhakirpu-269	taṃ rājarājānucaro 'sya sākṣāt pradeśam ādeśam ivādhitasthau // BhKir_3.30 //	tam rāja rāja anucaraḥ sya sākṣāt pradeśam ādeśam iva adhitasthau 
SA_GK19_bhakirpu-270	kṛtānatir vyāhṛtasāntvavāde jātaspṛhaḥ puṇyajanaḥ sa jiṣṇau /	kṛta ānatiḥ vyāhṛta sāntva vāde jāta spṛhaḥ puṇya janaḥ sa jiṣṇau 
SA_GK19_bhakirpu-271	iyāya sakhyāv iva samprasādaṃ viśvāsayaty āśu satāṃ hi yogaḥ // BhKir_3.31 //	iyāya sakhyau iva samprasādam viśvāsayati āśu satām hi yogaḥ 
SA_GK19_bhakirpu-272	athoṣṇabhāseva sumerukuñjān vihīyamānān udayāya tena /	atha uṣṇa bhāsā iva sumeru kuñjān vihīyamānān udayāya tena 
SA_GK19_bhakirpu-273	bṛhaddyutīn duḥkhakṛtātmalābhaṃ tamaḥ śanaiḥ pāṇḍusutān prapede // BhKir_3.32 //	bṛhat dyutīn duḥkha kṛta ātma lābham tamaḥ śanais pāṇḍu sutān prapede 
SA_GK19_bhakirpu-274	asaṃśayālocitakāryanunnaḥ premṇā samānīya vibhajyamānaḥ /	asaṃśaya ālocita kārya nunnaḥ premṇā samānīya vibhajyamānaḥ 
SA_GK19_bhakirpu-275	tulyād vibhāgād iva tanmanobhir duḥkhātibhāro 'pi laghuḥ sa mene // BhKir_3.33 //	tulyāt vibhāgāt iva tad manobhiḥ duḥkha atibhāraḥ laghuḥ sa mene 
SA_GK19_bhakirpu-276	dhairyeṇa viśvāsyatayā maharṣes tīvrād arātiprabhavāc ca manyoḥ /	dhairyeṇa viśvāsya tayā mahā ṛṣeḥ tīvrāt arāti prabhavāt ca manyoḥ 
SA_GK19_bhakirpu-277	vīryaṃ ca vidvatsu sute maghonaḥ sa teṣu na sthānam avāpa śokaḥ // BhKir_3.34 //	vīryam ca vidvatsu sute maghonaḥ sa teṣu na sthānam avāpa śokaḥ 
SA_GK19_bhakirpu-278	tān bhūridhāmnaś caturo 'pi dūraṃ vihāya yāmān iva vāsarasya /	tān bhūri dhāmnaḥ caturaḥ pi dūram vihāya yāmān iva vāsarasya 
SA_GK19_bhakirpu-279	ekaughabhūtaṃ tad aśarma kṛṣṇāṃ vibhāvarīṃ dhvāntam iva prapede // BhKir_3.35 //	eka ogha bhūtam tat a śarma kṛṣṇām vibhāvarīm dhvāntam iva prapede 
SA_GK19_bhakirpu-280	tuṣāralekhākulitotpalābhe paryaśruṇī maṅgalabhaṅgabhīruḥ /	tuṣāra lekhā ākulita utpala ābhe paryaśruṇī maṅgala bhaṅga bhīruḥ 
SA_GK19_bhakirpu-281	agūḍhabhāvāpi vilokane sā na locane mīlayituṃ viṣehe // BhKir_3.36 //	agūḍha bhāvā api vilokane sā na locane mīlayitum viṣehe 
SA_GK19_bhakirpu-282	akṛtrimapremarasābhirāmaṃ rāmārpitaṃ dṛṣṭivilobhi dṛṣṭam /	akṛtrima prema rasa abhirāmam rāma arpitam dṛṣṭi vilobhi dṛṣṭam 
SA_GK19_bhakirpu-283	manaḥprasādāñjalinā nikāmaṃ jagrāha pātheyam ivendrasūnuḥ // BhKir_3.37 //	manaḥ prasāda añjalinā nikāmam jagrāha pātheyam iva indrasūnuḥ 
SA_GK19_bhakirpu-284	dhairyāvasādena hṛtaprasādā vanyadvipeneva nidāghasindhuḥ /	dhairya avasādena hṛta prasādā vanya dvipena iva nidāgha sindhuḥ 
SA_GK19_bhakirpu-285	niruddhabāṣpodayasannakaṇṭham uvāca kṛcchrād iti rājaputrī // BhKir_3.38 //	niruddha bāṣpa udaya sannakaṇṭham uvāca kṛcchrāt iti rāja putrī 
SA_GK19_bhakirpu-286	magnāṃ dviṣacchadmani paṅkabhūte sambhavānāṃ bhūtim ivoddhariṣyan /	magnām dviṣat chadmani paṅka bhūte sambhavānām bhūtim iva uddhariṣyan 
SA_GK19_bhakirpu-287	ādhidviṣām ā tapasāṃ prasiddher asmad vinā mā bhṛśam unmanībhūḥ // BhKir_3.39 //	ā adhidviṣām ā tapasām prasiddheḥ asmat vinā mā bhṛśam unmanībhūḥ 
SA_GK19_bhakirpu-288	yaśo 'dhigantuṃ sukhalipsayā vā manuṣyasaṃkhyām ativartituṃ vā /	yaśaḥ dhigantum sukha lipsayā vā manuṣya saṃkhyām ativartitum vā 
SA_GK19_bhakirpu-289	nirutsukānām abhiyoggabhājāṃ samutsukevāṅkam upaiti siddhiḥ // BhKir_3.40 //	nirutsukānām abhiyogga bhājām samutsukā iva aṅkam upaiti siddhiḥ 
SA_GK19_bhakirpu-290	lokaṃ vidhātrā vihitasya goptuṃ kṣattrasya muṣṇan vasu jaitram ojaḥ /	lokam vidhātrā vihitasya goptum kṣattrasya muṣṇan vasu jaitram ojaḥ 
SA_GK19_bhakirpu-291	tejasvitāyā vijayaikavṛtter nighnan priyaṃ prāṇam ivābhimānam // BhKir_3.41 //	tejasvi tāyāḥ vijaya eka vṛtteḥ nighnan priyam prāṇam iva abhimānam 
SA_GK19_bhakirpu-292	vrīḍānatair āptajanopanītaḥ saṃśayya kṛcchreṇa nṛpaiḥ prapannaḥ /	vrīḍā nataiḥ āpta jana upanītaḥ saṃśayya kṛcchreṇa nṛpaiḥ prapannaḥ 
SA_GK19_bhakirpu-293	vitānabhūtaṃ vitataṃ pṛthivyāṃ yaśaḥ samūhann iva digvikīrṇam // BhKir_3.42 //	vitāna bhūtam vitatam pṛthivyām yaśaḥ samūhan iva diś vikīrṇam 
SA_GK19_bhakirpu-294	vīryāvadāneṣu kṛtāvamarṣas tanvann abhūtām iva sampratītim /	vīrya avadāneṣu kṛta avamarṣaḥ tanvan a bhūtām iva sampratītim 
SA_GK19_bhakirpu-295	kurvan prayāmakṣayam āyatīnām arkatviṣām ahna ivāvaśeṣaḥ // BhKir_3.43 //	kurvan prayāma kṣayam āyatīnām arka tviṣām ahnaḥ iva avaśeṣaḥ 
SA_GK19_bhakirpu-296	prasahya yo 'smāsu paraiḥ prayuktaḥ smartuṃ na śakyaḥ kim utādhikartum /	prasahya yaḥ smāsu paraiḥ prayuktaḥ smartum na śakyaḥ kim uta adhikartum 
SA_GK19_bhakirpu-297	navīkariṣyaty upaśuṣyad ārdraḥ sa tvad vinā me hṛdayaṃ nikāraḥ // BhKir_3.44 //	navīkariṣyati upaśuṣyat ārdraḥ sa tvat vinā me hṛdayam nikāraḥ 
SA_GK19_bhakirpu-298	prāpto 'bhimānavyasanād asahyaṃ dantīva dantavyasanād vikāram /	prāptaḥ bhimāna vyasanāt asahyam dantī iva danta vyasanāt vikāram 
SA_GK19_bhakirpu-299	dviṣatpratāpāntaritorutejāḥ śaradghanākīrṇa ivādir ahnaḥ // BhKir_3.45 //	dviṣat pratāpa antarita uru tejāḥ śarad ghana ākīrṇaḥ iva ādiḥ ahnaḥ 
SA_GK19_bhakirpu-300	savrīḍamandair iva niṣkriyatvān nātyartham astrair avabhāsamānaḥ /	sa vrīḍa mandaiḥ iva niṣkriya tvāt na atyartham astraiḥ avabhāsamānaḥ 
SA_GK19_bhakirpu-301	yaśaḥkṣayakṣīṇajalārṇavābhas tvam anyam ākāram ivābhipannaḥ // BhKir_3.46 //	yaśaḥ kṣaya kṣīṇa jala arṇava ābhaḥ tvam anyam ākāram iva abhipannaḥ 
SA_GK19_bhakirpu-302	duḥśāsanāmarṣarajovikīrṇair ebhir vinārthair iva bhāgyanāthaiḥ /	duḥśāsana amarṣa rajaḥ vikīrṇaiḥ ebhiḥ vinā arthaiḥ iva bhāgya nāthaiḥ 
SA_GK19_bhakirpu-303	keśaiḥ kadarthīkṛtavīryasāraḥ kaccit sa evāsi dhanaṃjayas tvam // BhKir_3.47 //	keśaiḥ kadarthīkṛta vīrya sāraḥ kaccit saḥ evā asi dhanaṃjayaḥ tvam 
SA_GK19_bhakirpu-304	sa kṣattriyas trāṇasahaḥ satāṃ yas tat kārmukaṃ karmasu yasya śaktiḥ /	sa kṣattriyaḥ trāṇa sahaḥ satām yaḥ tat kārmukam karmasu yasya śaktiḥ 
SA_GK19_bhakirpu-305	vahan dvayīṃ yady aphale 'rthajāte karoty asaṃskārahatām ivoktim // BhKir_3.48 //	vahan dvayīm yadi aphale rtha jāte karoti a saṃskāra hatām iva uktim 
SA_GK19_bhakirpu-306	vītaujasaḥ sannidhimātraśeṣā bhavatkṛtāṃ bhūtim apekṣamāṇāḥ /	vīta ojasaḥ sannidhi mātra śeṣāḥ bhavat kṛtām bhūtim apekṣamāṇāḥ 
SA_GK19_bhakirpu-307	samānaduḥkhā iva nas tvadīyāḥ sarūpatāṃ pārtha guṇā bhajante // BhKir_3.49 //	samāna duḥkhāḥ iva naḥ tvadīyāḥ sarūpa tām pārtha guṇāḥ bhajante 
SA_GK19_bhakirpu-308	ākṣipyamāṇaṃ ripubhiḥ pramādān nāgair ivālūnasaṭaṃ mṛgendram /	ākṣipyamāṇam ripubhiḥ pramādāt nāgaiḥ iva ālūna saṭam mṛgendram 
SA_GK19_bhakirpu-309	tvāṃ dhūr iyaṃ yogyatayādhirūḍhā dīptyā dinaśrīr iva tigmaraśmim // BhKir_3.50 //	tvām dhūḥ iyam yogya tayā adhirūḍhā dīptyā dina śrīḥ iva tigmaraśmim 
SA_GK19_bhakirpu-310	karoti yo 'śeṣajanātiriktāṃ sambhāvanām arthavatīṃ kriyābhiḥ /	karoti śeṣa jana atiriktām sambhāvanām arthavatīm kriyābhiḥ 
SA_GK19_bhakirpu-311	saṃsatsu jāte puruṣādhikāre na pūraṇī taṃ samupaiti saṃkhyā // BhKir_3.51 //	saṃsatsu jāte puruṣa adhikāre na pūraṇī tam samupaiti saṃkhyā 
SA_GK19_bhakirpu-312	priyeṣu yaiḥ pārtha vinopapatter vicintyamānaiḥ klamam eti cetaḥ /	priyeṣu yaiḥ pārtha vinā upapatteḥ vicintyamānaiḥ klamam eti cetaḥ 
SA_GK19_bhakirpu-313	tava prayātasya jayāya teṣāṃ kriyād aghānāṃ maghavā vighātam // BhKir_3.52 //	tava prayātasya jayāya teṣām kriyāt aghānām maghavā vighātam 
SA_GK19_bhakirpu-314	mā gāś cirāyaikacaraḥ pramādaṃ vasann asambādhaśive 'pi deśe /	mā gāḥ cirāya ekacaraḥ pramādam vasan a sambādha śive deśe 
SA_GK19_bhakirpu-315	mātsaryarāgopahatātmanāṃ hi skhalanti sādhuṣv api mānasāni // BhKir_3.53 //	mātsarya rāga upahata ātmanām hi skhalanti sādhuṣu api mānasāni 
SA_GK19_bhakirpu-316	tad āśu kurvan vacanaṃ maharṣer manorathān naḥ saphalīkuruṣva /	tat āśu kurvan vacanam mahā ṛṣeḥ manorathān naḥ saphalīkuruṣva 
SA_GK19_bhakirpu-317	pratyāgataṃ tvāsmi kṛtārtham eva stanopapīḍaṃ parirabdhukāmā // BhKir_3.54 //	pratyāgatam tvā asmi kṛtārtham eva stana upapīḍam parirabdhu kāmā 
SA_GK19_bhakirpu-318	udīritāṃ tām iti yājñasenyā navīkṛtodgrāhitaviprakārām /	udīritām tām iti yājñasenyā navīkṛta udgrāhita viprakārām 
SA_GK19_bhakirpu-319	āsādya vācaṃ sa bhṛśaṃ didīpe kāṣṭhām udīcīm iva tigmaraśmiḥ // BhKir_3.55 //	āsādya vācam sa bhṛśam didīpe kāṣṭhām udīcīm iva tigmaraśmiḥ 
SA_GK19_bhakirpu-320	athābhipaśyann iva vidviṣaḥ puraḥ purodhasāropitahetisaṃhatiḥ /	atha abhipaśyan iva vidviṣaḥ puras purodhasā āropita heti saṃhatiḥ 
SA_GK19_bhakirpu-321	babhāra ramyo 'pi vapuḥ sa bhīṣaṇaṃ gataḥ kriyāṃ mantra ivābhicārikīm // BhKir_3.56 //	babhāra ramyaḥ vapuḥ sa bhīṣaṇam gataḥ kriyām mantraḥ iva ābhicārikīm 
SA_GK19_bhakirpu-322	avilaṅghyavikarṣaṇaṃ paraiḥ prathitajyāravakarma kārmukam /	a vilaṅghya vikarṣaṇam paraiḥ prathita jyā rava karma kārmukam 
SA_GK19_bhakirpu-323	agatāv aridṛṣṭigocaraṃ śitanistriṃśayujau maheṣudhī // BhKir_3.57 //	agatau ari dṛṣṭi gocaram śita nistriṃśa yujau mahā iṣudhī 
SA_GK19_bhakirpu-324	yaśaseva tirodadhan muhur mahasā gotrabhidāyudhakṣatīḥ /	yaśasā iva tirodadhan muhur mahasā gotrabhid āyudha kṣatīḥ 
SA_GK19_bhakirpu-325	kavacaṃ ca saratnam udvahañ jvalitajyotir ivāntaraṃ divaḥ // BhKir_3.58 //	kavacam ca sa ratnam udvaham jvalita jyotiḥ iva antaram divaḥ 
SA_GK19_bhakirpu-326	akalādhipabhṛtyadarśitaṃ śivam urvīdharavartma samprayān /	a kalā adhipa bhṛtya darśitam śivam urvīdhara vartma samprayān 
SA_GK19_bhakirpu-327	hṛdayāni samāviveśa sa kṣaṇam udbāṣpadṛśāṃ tapobhṛtām // BhKir_3.59 //	hṛdayāni samāviveśa sa kṣaṇam udbāṣpa dṛśām tapobhṛtām 
SA_GK19_bhakirpu-328	anujagur atha divyaṃ dundubhidhvānam āśāḥ+ surakusumanipātair vyomni lakṣmīr vitene /	anujaguḥ atha divyam dundubhi dhvānam āśāḥ sura kusuma nipātaiḥ vyomni lakṣmīḥ vitene 
SA_GK19_bhakirpu-329	priyam iva kathayiṣyann āliliṅga sphurantīṃ bhuvam anibhṛtavelāvīcibāhuḥ payodhiḥ // BhKir_3.60 //	priyam iva kathayiṣyan āliliṅga sphurantīm bhuvam a nibhṛta velā vīci bāhuḥ payodhiḥ 
SA_GK19_bhakirpu-330	tataḥ sa kūjatkalahaṃsamekhalāṃ sapākasasyāhitapāṇḍutāguṇām /	tatas sa kūjat kalahaṃsa mekhalām sa pāka sasya āhita pāṇḍu tā guṇām 
SA_GK19_bhakirpu-331	upāsasādopajanaṃ janapriyaḥ priyām ivāsāditayauvanāṃ bhuvam // BhKir_4.1 //	upāsasāda upajanam jana priyaḥ priyām iva āsādita yauvanām bhuvam 
SA_GK19_bhakirpu-332	vinamraśāliprasavaughaśālinīr apetapaṅkāḥ sasaroruhāmbhasaḥ /	vinamra śāli prasava ogha śālinīḥ apeta paṅkāḥ sa saroruha ambhasaḥ 
SA_GK19_bhakirpu-333	nananda paśyann upasīma sa sthalīr upāyanībhūtaśaradguṇaśriyaḥ // BhKir_4.2 //	nananda paśyan upasīma sa sthalīḥ upāyanībhūta śarad guṇa śriyaḥ 
SA_GK19_bhakirpu-334	nirīkṣyamāṇā iva vismayākulaiḥ payobhir unmīlitapadmalocanaiḥ /	nirīkṣyamāṇāḥ iva vismaya ākulaiḥ payobhiḥ unmīlita padma locanaiḥ 
SA_GK19_bhakirpu-335	hṛtapriyādṛṣṭivilāsavibhramā mano 'sya jahruḥ śapharīvivṛttayaḥ // BhKir_4.3 //	hṛta priya adṛṣṭi vilāsa vibhramāḥ jahruḥ śapharī vivṛttayaḥ 
SA_GK19_bhakirpu-336	tutoṣa paśyan kalamasya sa adhikaṃ savārije vāriṇi rāmaṇīyakam /	tutoṣa paśyan kalamasya sa adhikam sa vārije vāriṇi rāmaṇīyakam 
SA_GK19_bhakirpu-337	sudurlabhe nārhati ko 'bhinandituṃ prakarṣalakṣmīm anurūpasaṃgame // BhKir_4.4 //	su durlabhe nā arhati kaḥ bhinanditum prakarṣa lakṣmīm anurūpa saṃgame 
SA_GK19_bhakirpu-338	nunoda tasya sthalapadminīgataṃ vitarkam āviṣkṛtaphenasaṃtati /	nunoda tasya sthalapadminī gatam vitarkam āviṣkṛta phena saṃtati 
SA_GK19_bhakirpu-339	avāptakiñjalkavibhedam uccakair vivṛttapāṭhīnaparāhataṃ payaḥ // BhKir_4.5 //	avāpta kiñjalka vibhedam uccakais vivṛtta pāṭhīna parāhatam payaḥ 
SA_GK19_bhakirpu-340	kṛtormirekhaṃ śithilatvam āyatā śanaiḥ śanaiḥ śāntarayeṇa vāriṇā /	kṛta ūrmi rekham śithila tvam āyatā śanais śanais śānta rayeṇa vāriṇā 
SA_GK19_bhakirpu-341	nirīkṣya reme sa samudrayoṣitāṃ taraṅgitakṣaumavipāṇḍu saikatam // BhKir_4.6 //	nirīkṣya reme sa samudrayoṣitām taraṅgita kṣauma vipāṇḍu saikatam 
SA_GK19_bhakirpu-342	manoramaṃ prāpitam antaraṃ bhruvor alaṃkṛtaṃ kesarareṇuṇāṇunā /	manoramam prāpitam antaram bhruvoḥ alaṃkṛtam kesara reṇuṇā aṇunā 
SA_GK19_bhakirpu-343	alaktatāmrādharapallavaśriyā samānayantīm iva bandhujīvakam // BhKir_4.7 //	alakta tāmra adhara pallava śriyā samānayantīm iva bandhujīvakam 
SA_GK19_bhakirpu-344	navātapālohitam āhitaṃ muhur mahāniveśau paritaḥ payodharau /	nava ātapa ālohitam āhitam muhur mahā niveśau paritas payodharau 
SA_GK19_bhakirpu-345	cakāsayantīm aravindajaṃ rajaḥ pariśramāmbhaḥpulakena sarpatā // BhKir_4.8 //	cakāsayantīm aravinda jam rajaḥ pariśrama ambhaḥ pulakena sarpatā 
SA_GK19_bhakirpu-346	kapolasaṃśleṣi vilocanatviṣā vibhūṣayantīm avataṃsakotpalam /	kapola saṃśleṣi vilocana tviṣā vibhūṣayantīm avataṃsaka utpalam 
SA_GK19_bhakirpu-347	sutena pāṇḍoḥ kalamasya gopikāṃ nirīkṣya mene śaradaḥ kṛtārthatā // BhKir_4.9 //	sutena pāṇḍoḥ kalamasya gopikām nirīkṣya mene śaradaḥ kṛtārtha tā 
SA_GK19_bhakirpu-348	upāratāḥ paścimarātrigocarād apārayantaḥ patituṃ javena gām /	upāratāḥ paścima rātri gocarāt a pārayantaḥ patitum javena gām 
SA_GK19_bhakirpu-349	tam utsukāś cakrur avekṣaṇotsukaṃ gavāṃ gaṇāḥ prasnutapīvaraudharasaḥ // BhKir_4.10 //	tam utsukāḥ cakruḥ avekṣaṇa utsukam gavām gaṇāḥ 
SA_GK19_bhakirpu-350	parītam ukṣāvajaye jayaśriyā nadantam uccaiḥ kṣatasindhurodhasam /	parītam ukṣa avajaye jaya śriyā nadantam uccais kṣata sindhu rodhasam 
SA_GK19_bhakirpu-351	dadarśa puṣṭiṃ dadhataṃ sa śāradīṃ savigrahaṃ darpam ivādhipaṃ gavām // BhKir_4.11 //	dadarśa puṣṭim dadhatam sa śāradīm sa vigraham darpam iva adhipam gavām 
SA_GK19_bhakirpu-352	vimucyamānair api tasya mantharaṃ gavāṃ himānīviśadaiḥ kadambakaiḥ /	vimucyamānaiḥ api tasya mantharam gavām himānī viśadaiḥ kadambakaiḥ 
SA_GK19_bhakirpu-353	śarannadīnāṃ pulinaiḥ kutūhalaṃ galaddukūlair jaghanair ivādadhe // BhKir_4.12 //	śarad nadīnām pulinaiḥ kutūhalam galat dukūlaiḥ jaghanaiḥ iva ādadhe 
SA_GK19_bhakirpu-354	gatān paśūnāṃ sahajanmabandhutāṃ gṛhāśrayaṃ prema vaneṣu bibhrataḥ /	gatān paśūnām sahajanma bandhu tām gṛha āśrayam prema vaneṣu bibhrataḥ 
SA_GK19_bhakirpu-355	dadarśa gopān upadhenu pāṇḍavaḥ kṛtānukārān iva gobhir ārjave // BhKir_4.13 //	dadarśa gopān upadhenu pāṇḍavaḥ kṛta anukārān iva gobhiḥ ārjave 
SA_GK19_bhakirpu-356	paribhraman mūrdhajaṣaṭpadākulaiḥ smitodayādarśitadantakesaraiḥ /	paribhraman mūrdhaja ṣaṭpada ākulaiḥ smita udaya ādarśita danta kesaraiḥ 
SA_GK19_bhakirpu-357	mukhaiś calatkuṇḍalaraśmirañjitair navātapāmṛṣṭasarojacārubhiḥ // BhKir_4.14 //	mukhaiḥ calat kuṇḍala raśmi rañjitaiḥ nava ātapa āmṛṣṭa saroja cārubhiḥ 
SA_GK19_bhakirpu-358	nibaddhaniḥśvāsavikampitādharā latā iva prasphuritaikapallavāḥ /	nibaddha niḥśvāsa vikampita adharāḥ latāḥ iva prasphurita eka pallavāḥ 
SA_GK19_bhakirpu-359	vyapoḍhapārśvair apavartitatrikā vikarṣaṇaiḥ pāṇivihārahāribhiḥ // BhKir_4.15 //	vyapoḍha pārśvaiḥ apavartita trikāḥ vikarṣaṇaiḥ pāṇi vihāra hāribhiḥ 
SA_GK19_bhakirpu-360	vrajājireṣv ambudanādaśaṅkinīḥ śikhaṇḍinām unmadayatsu yoṣitaḥ /	vraja ajireṣu ambuda nāda śaṅkinīḥ śikhaṇḍinām unmadayatsu yoṣitaḥ 
SA_GK19_bhakirpu-361	muhuḥ praṇunneṣu mathāṃ vivartanair nadatsu kumbheṣu mṛdaṅgamantharam // BhKir_4.16 //	muhur praṇunneṣu vivartanaiḥ nadatsu kumbheṣu mṛdaṅga mantharam 
SA_GK19_bhakirpu-362	sa mantharāvalgitapīvarastanīḥ pariśramaklāntavilocanotpalāḥ /	sa manthara āvalgita pīvara stanīḥ pariśrama klānta vilocana utpalāḥ 
SA_GK19_bhakirpu-363	nirīkṣituṃ nopararāma ballavīr abhipranṛttā iva vārayoṣitaḥ // BhKir_4.17 //	nirīkṣitum nā upararāma ballavīḥ abhipranṛttāḥ iva vāra yoṣitaḥ 
SA_GK19_bhakirpu-364	papāta pūrvāṃ jahato vijihmatāṃ vṛṣopabhuktāntikasasyasampadaḥ /	papāta pūrvām jahataḥ vijihma tām vṛṣa upabhukta antika sasya sampadaḥ 
SA_GK19_bhakirpu-365	rathāṅgasīmantitasāndrakardamān prasaktasampātapṛthakkṛtān pathaḥ // BhKir_4.18 //	rathāṅga sīmantita sāndra kardamān prasakta sampāta pṛthakkṛtān pathaḥ 
SA_GK19_bhakirpu-366	janair upagrāmam anindyakarmabhir viviktabhāveṅgitabhūṣaṇair vṛtāḥ /	janaiḥ upa grāmam anindya karmabhiḥ vivikta bhāva iṅgita bhūṣaṇaiḥ vṛtāḥ 
SA_GK19_bhakirpu-367	bhṛśaṃ dadarśāśramamaṇḍapopamāḥ sapuṣpahāsāḥ sa niveśavīrudhaḥ // BhKir_4.19 //	bhṛśam dadarśa āśrama maṇḍapa upamāḥ sa puṣpahāsāḥ sa niveśa vīrudhaḥ 
SA_GK19_bhakirpu-368	tataḥ sa samprekṣya śaradguṇaśriyaṃ śaradguṇālokanalolacakṣuṣam /	tatas sa samprekṣya śarad guṇa śriyam śarad guṇa ālokana lola cakṣuṣam 
SA_GK19_bhakirpu-369	uvāca yakṣas tam acodito 'pi gāṃ na hīṅgitajño 'vasare 'vasīdati // BhKir_4.20 //	uvāca yakṣaḥ tam a coditaḥ gām na hi iṅgita jñaḥ vasare vasīdati 
SA_GK19_bhakirpu-370	iyaṃ śivāyā niyater ivāyatiḥ kṛtārthayantī jagataḥ phalaiḥ kriyāḥ /	iyam śivāyāḥ niyateḥ iva āyatiḥ kṛtā arthayantī jagataḥ phalaiḥ kriyāḥ 
SA_GK19_bhakirpu-371	jayaśriyaṃ pārtha pṛthūkarotu te śarat prasannāmbur anambuvāridā // BhKir_4.21 //	jaya śriyam pārtha pṛthūkarotu te śarad prasanna ambuḥ an ambu vāridā 
SA_GK19_bhakirpu-372	upaiti sasyaṃ pariṇāmaramyatā nadīr anauddhatyam apaṅkatā mahīm /	upaiti sasyam pariṇāma ramya tā nadīḥ an auddhatyam a paṅka tā mahīm 
SA_GK19_bhakirpu-373	navair guṇaiḥ samprati saṃstavasthiraṃ tirohitaṃ prema ghanāgamaśriyaḥ // BhKir_4.22 //	navaiḥ guṇaiḥ samprati saṃstava sthiram tirohitam prema ghanāgama śriyaḥ 
SA_GK19_bhakirpu-374	patanti nāsmin viśadāḥ patattriṇo dhṛtendracāpā na payodapaṅktayaḥ /	patanti na asmin viśadāḥ patattriṇaḥ dhṛta indracāpāḥ na payoda paṅktayaḥ 
SA_GK19_bhakirpu-375	tathāpi puṣṇāti nabhaḥ śriyaṃ parāṃ na ramyam āhāryam apekṣate guṇam // BhKir_4.23 //	tathā api puṣṇāti nabhaḥ śriyam parām na ramyam āhāryam apekṣate guṇam 
SA_GK19_bhakirpu-376	vipāṇḍubhir glānatayā payodharaiś cyutācirābhāguṇahemadāmabhiḥ /	vipāṇḍubhiḥ glāna tayā payodharaiḥ cyuta acira ābhā guṇa hema dāmabhiḥ 
SA_GK19_bhakirpu-377	iyaṃ kadambānilabhartur atyaye na digvadhūnāṃ kṛśatā na rājate // BhKir_4.24 //	iyam kadamba anila bhartuḥ atyaye na diś vadhūnām kṛśa tā na rājate 
SA_GK19_bhakirpu-378	vihāya vāñchām udite madātyayād araktakaṇṭhasya rute śikhaṇḍinaḥ /	vihāya vāñchām udite madātyayāt a rakta kaṇṭhasya rute śikhaṇḍinaḥ 
SA_GK19_bhakirpu-379	śrutiḥ śrayaty unmadahaṃsaniḥsvanaṃ guṇāḥ priyatve 'dhikṛtā na saṃstavaḥ // BhKir_4.25 //	śrutiḥ śrayati unmada haṃsa niḥsvanam guṇāḥ priya tve dhi kṛtāḥ na saṃstavaḥ 
SA_GK19_bhakirpu-380	amī pṛthustambabhṛtaḥ piśaṅgatāṃ gatā vipākena phalasya śālayaḥ /	amī pṛthu stamba bhṛtaḥ piśaṅga tām gatāḥ vipākena phalasya śālayaḥ 
SA_GK19_bhakirpu-381	vikāsi vaprāmbhasi gandhasūcitaṃ namanti nighrātum ivāsitotpalam // BhKir_4.26 //	vikāsi vapra ambhasi gandha sūcitam namanti nighrātum iva asitotpalam 
SA_GK19_bhakirpu-382	mṛṇālinīnām anurañjitaṃ tviṣā vibhinnam ambhojapalāśaśobhayā /	mṛṇālinīnām anurañjitam tviṣā vibhinnam ambhoja palāśa śobhayā 
SA_GK19_bhakirpu-383	payaḥ sphuracchāliśikhāpiśaṅgitaṃ drutaṃ dhanuṣkhaṇḍam ivāhividviṣaḥ // BhKir_4.27 //	payaḥ sphurat śāli śikhā piśaṅgitam drutam dhanuṣkhaṇḍam iva ahi vidviṣaḥ 
SA_GK19_bhakirpu-384	vipāṇḍu saṃvyānam ivāniloddhataṃ nirundhatīḥ saptapalāśajaṃ rajaḥ /	vipāṇḍu saṃvyānam iva anila uddhatam nirundhatīḥ saptapalāśa jam rajaḥ 
SA_GK19_bhakirpu-385	anāvilonmīlitabāṇacakṣuṣaḥ sapuṣpahāsā vanarājiyoṣitaḥ // BhKir_4.28 //	anāvila unmīlita bāṇa cakṣuṣaḥ sa puṣpahāsāḥ vana rāji yoṣitaḥ 
SA_GK19_bhakirpu-386	adīpitaṃ vaidyutajātavedasā sitāmbudacchedatirohitātapam /	a dīpitam vaidyuta jātavedasā sita ambuda cheda tirohita ātapam 
SA_GK19_bhakirpu-387	tatāntaraṃ sāntaravāriśīkaraiḥ śivaṃ nabhovartma sarojavāyubhiḥ // BhKir_4.29 //	tata antaram sāntara vāri śīkaraiḥ śivam nabhaḥ vartma saroja vāyubhiḥ 
SA_GK19_bhakirpu-388	sitacchadānām apadiśya dhāvatāṃ rutair amīṣāṃ grathitāḥ patatriṇām /	sitacchadānām apadiśya dhāvatām rutaiḥ amīṣām grathitāḥ patatriṇām 
SA_GK19_bhakirpu-389	prakurvate vāridarodhanirgatāḥ parasparālāpam ivāmalā diśaḥ // BhKir_4.30 //	prakurvate vārida rodha nirgatāḥ paraspara ālāpam iva amalāḥ diśaḥ 
SA_GK19_bhakirpu-390	vihārabhūmer abhighoṣam utsukāḥ śarīrajebhyaś cyutayūthapaṅktayaḥ /	vihāra bhūmeḥ abhighoṣam utsukāḥ śarīrajebhyaḥ cyuta yūtha paṅktayaḥ 
SA_GK19_bhakirpu-391	asaktam ūdhāṃsi payaḥ kṣaranty amūr upāyanānīva nayanti dhenavaḥ // BhKir_4.31 //	asaktam ūdhāṃsi payaḥ kṣaranti amūḥ upāyanāni iva nayanti dhenavaḥ 
SA_GK19_bhakirpu-392	jagatprasūtir jagadekapāvanī vrajopakaṇṭhaṃ tanayair upeyuṣī /	jagat prasūtiḥ jagat eka pāvanī vraja upakaṇṭham tanayaiḥ upeyuṣī 
SA_GK19_bhakirpu-393	dyutiṃ samagrāṃ samitir gavām asāv upaiti mantrair iva saṃhitāhutiḥ // BhKir_4.32 //	dyutim samagrām samitiḥ gavām asau upaiti mantraiḥ iva saṃhitā āhutiḥ 
SA_GK19_bhakirpu-394	kṛtāvadhānaṃ jitabarhiṇadhvanau suraktagopījanagītaniḥsvane /	kṛta avadhānam jita barhiṇa dhvanau su rakta gopī jana gīta niḥsvane 
SA_GK19_bhakirpu-395	idaṃ jighatsām apahāya bhūyasīṃ na sasyam abhyeti mṛgīkadambakam // BhKir_4.33 //	idam jighatsām apahāya bhūyasīm na sasyam abhyeti mṛgī kadambakam 
SA_GK19_bhakirpu-396	asāv anāsthāparayāvadhīritaḥ saroruhiṇyā śirasā namann api /	asau anāsthā parayā avadhīritaḥ saroruhiṇyā śirasā naman api 
SA_GK19_bhakirpu-397	upaiti śuṣyan kalamaḥ sahāmbhasā manobhuvā tapta ivābhipāṇḍutām // BhKir_4.34 //	upaiti śuṣyan kalamaḥ saha ambhasā manobhuvā taptaḥ iva abhipāṇḍu tām 
SA_GK19_bhakirpu-398	amī samuddhūtasarojareṇunā hṛtā hṛtāsārakaṇena vāyunā /	amī samuddhūta saroja reṇunā hṛtāḥ hṛta āsāra kaṇena vāyunā 
SA_GK19_bhakirpu-399	upāgame duścaritā ivāpadāṃ gatiṃ na niścetum alaṃ śilīmukhāḥ // BhKir_4.35 //	upāgame duścaritāḥ iva āpadām gatim na niścetum alam śilīmukhāḥ 
SA_GK19_bhakirpu-400	mukhair asau vidrumabhaṅgalohitaiḥ śikhāḥ piśaṅgīḥ kalamasya bibhratī /	mukhaiḥ asau vidruma bhaṅga lohitaiḥ śikhāḥ piśaṅgīḥ kalamasya bibhratī 
SA_GK19_bhakirpu-401	śukāvalir vyaktaśirīṣakomalā dhanuḥśriyaṃ gotrabhido 'nugacchati // BhKir_4.36 //	śuka āvaliḥ vyakta śirīṣa komalā dhanuḥ śriyam gotrabhidaḥ nugacchati 
SA_GK19_bhakirpu-402	iti kathayati tatra nātidūrād atha dadṛśe pihitoṣṇaraśmibimbaḥ /	iti kathayati tatra na ati dūrāt atha dadṛśe pihita uṣṇaraśmi bimbaḥ 
SA_GK19_bhakirpu-403	vigalitajalabhāraśuklabhāsāṃ nicaya ivāmbumucāṃ nagādhirājaḥ // BhKir_4.37 //	vigalita jala bhāra śukla bhāsām nicaye iva ambumucām nagādhirājaḥ 
SA_GK19_bhakirpu-404	tam atanuvanarājiśyāmitopatyakāntaṃ nagam upari himānīgauram āsadya jiṣṇuḥ /	tam atanu vana rāji śyāmita upatyakā antam nagam upari himānī gauram āsadya jiṣṇuḥ 
SA_GK19_bhakirpu-405	vyapagatamadarāgasyānusasmāra lakṣmīm asitam adharavāso bibhrataḥ sīrapāṇeḥ // BhKir_4.38 //	vyapagata mada rāgasya anusasmāra lakṣmīm asitam adhara vāsaḥ bibhrataḥ sīrapāṇeḥ 
SA_GK19_bhakirpu-406	atha jayāya nu merumahībhṛto rabhasayā nu digantadidṛkṣayā /	atha jayāya nu meru mahībhṛtaḥ rabhasayā nu diś anta didṛkṣayā 
SA_GK19_bhakirpu-407	abhiyayau sa himācalam ucchritaṃ samuditaṃ nu vilaṅghayituṃ nabhaḥ // BhKir_5.1 //	abhiyayau sa himācalam ucchritam samuditam nu vilaṅghayitum nabhaḥ 
SA_GK19_bhakirpu-408	tapanamaṇḍaladītitam ekataḥ satatanaiśatamovṛtam anyataḥ /	tapana maṇḍala dītitam ekatas satata naiśa tamaḥ vṛtam anyatas 
SA_GK19_bhakirpu-409	hasitabhinnatamisracayaṃ puraḥ śivam ivānugataṃ gajacarmaṇā // BhKir_5.2 //	hasita bhinna tamisra cayam puras śivam iva anugatam gaja carmaṇā 
SA_GK19_bhakirpu-410	kṣitinabhaḥsuralokanivāsibhiḥ kṛtaniketam adṛṣṭaparasparaiḥ /	kṣiti nabhaḥ sura loka nivāsibhiḥ kṛta niketam adṛṣṭa parasparaiḥ 
SA_GK19_bhakirpu-411	prathayituṃ vibhutām abhinirmitaṃ pratinidhiṃ jagatām iva śambhunā // BhKir_5.3 //	prathayitum vibhu tām abhinirmitam pratinidhim jagatām iva śambhunā 
SA_GK19_bhakirpu-412	bhujagarājasitena nabhaḥśriyā kanakarājivirājitasānunā /	bhujaga rāja sitena nabhaḥ śriyā kanaka rāji virājita sānunā 
SA_GK19_bhakirpu-413	samuditaṃ nicayena taḍitvatīṃ laghayatā śaradambudasaṃhatim // BhKir_5.4 //	samuditam nicayena taḍitvatīm laghayatā śarad ambuda saṃhatim 
SA_GK19_bhakirpu-414	maṇimayūkhacayāṃśukabhāsurāḥ suravadhūparibhuktalatāgṛhāḥ /	maṇi mayūkha caya aṃśuka bhāsurāḥ sura vadhū paribhukta latā gṛhāḥ 
SA_GK19_bhakirpu-415	dadhatam uccaśilāntaragopurāḥ pura ivoditapuṣpavanā bhuvaḥ // BhKir_5.5 //	dadhatam ucca śilā antara gopurāḥ puraḥ iva udita puṣpa vanāḥ bhuvaḥ 
SA_GK19_bhakirpu-416	aviratojjhitavārivipāṇḍubhir virahitair aciradyutitejasā /	avirata ujjhita vāri vipāṇḍubhiḥ virahitaiḥ acira dyuti tejasā 
SA_GK19_bhakirpu-417	uditapakṣam ivārataniḥsvanaiḥ pṛthunitambavilambibhir ambudaiḥ // BhKir_5.6 //	udita pakṣam iva arata niḥsvanaiḥ pṛthu nitamba vilambibhiḥ ambudaiḥ 
SA_GK19_bhakirpu-418	dadhatam ākaribhiḥ karibhiḥ kṣataiḥ samavatārasamair asamais taṭaiḥ /	dadhatam ākaribhiḥ karibhiḥ kṣataiḥ samavatāra samaiḥ asamaiḥ taṭaiḥ 
SA_GK19_bhakirpu-419	vividhakāmahitā mahitāmbhasaḥ sphuṭasarojavanā javanā nadīḥ // BhKir_5.7 //	vividha kāma hitāḥ mahita ambhasaḥ sphuṭa saroja vanāḥ javanāḥ nadīḥ 
SA_GK19_bhakirpu-420	navavinidrajapākusumatviṣāṃ dyutimatāṃ nikareṇa mahāśmanām /	nava vinidra japā kusuma tviṣām dyutimatām nikareṇa mahā aśmanām 
SA_GK19_bhakirpu-421	vihitasāṃdhyamayūkham iva kvacin nicitakāñcanabhittiṣu sānuṣu // BhKir_5.8 //	vihita sāṃdhya mayūkham iva kvacid nicita kāñcana bhittiṣu sānuṣu 
SA_GK19_bhakirpu-422	pṛthukadambakadambakarājitaṃ grahitamālatamālavanākulam /	pṛthu kadamba kadambaka rājitam grahi tamāla tamāla vana ākulam 
SA_GK19_bhakirpu-423	laghutuṣāratuṣārajalaścyutaṃ dhṛtasadānasadānanadantinam // BhKir_5.9 //	              
SA_GK19_bhakirpu-424	rahitaratnacayān na śiloccayān aphalatābhavanā na darībhuvaḥ /	rahita ratna cayān na śiloccayān a phala tā bhavanāḥ na darībhuvaḥ 
SA_GK19_bhakirpu-425	vipulināmburuhā na saridvadhūr akusumān dadhataṃ na mahīruhaḥ // BhKir_5.10 //	vipulinā amburuhā na sarit vadhūḥ akusumān dadhatam na mahīruhaḥ 
SA_GK19_bhakirpu-426	vyathitasindhum anīraśanaiḥ śanair amaralokavadhūjaghanair ghanaiḥ /	vyathita sindhum a nīra śanaiḥ śanais amara loka vadhū jaghanaiḥ ghanaiḥ 
SA_GK19_bhakirpu-427	phaṇabhṛtām abhito vitataṃ tataṃ dayitaramyalatābakulaiḥ kulaiḥ // BhKir_5.11 //	phaṇabhṛtām abhitas vitatam tatam dayita ramya latā bakulaiḥ kulaiḥ 
SA_GK19_bhakirpu-428	sasuracāpam anekamaṇiprabhair apapayoviśadaṃ himapāṇḍubhiḥ /	sa sura cāpam aneka maṇi prabhaiḥ apa payaḥ viśadam hima pāṇḍubhiḥ 
SA_GK19_bhakirpu-429	avicalaṃ śikharair upabibhrataṃ dhvanitasūcitam ambumucāṃ cayam // BhKir_5.12 //	avicalam śikharaiḥ upabibhratam dhvanita sūcitam ambumucām cayam 
SA_GK19_bhakirpu-430	vikacavāriruhaṃ dadhataṃ saraḥ sakalahaṃsagaṇaṃ śuci mānasam /	vikaca vāriruham dadhatam saraḥ sa kalahaṃsa gaṇam śuci mānasam 
SA_GK19_bhakirpu-431	śivam agātmajayā ca kṛterṣyayā sakalahaṃ sagaṇaṃ śucimānasam // BhKir_5.13 //	śivam ca kṛta īrṣyayā sa kalaham sa gaṇam śuci mānasam 
SA_GK19_bhakirpu-432	grahavimānagaṇān abhito divaṃ jvalayatauṣadhijena kṛśānunā /	graha vimāna gaṇān abhitas divam jvalayatā oṣadhi jena kṛśānunā 
SA_GK19_bhakirpu-433	muhur anusmarayantam anukṣapaṃ tripuradāham upāpatisevinaḥ // BhKir_5.14 //	muhur anusmarayantam anu kṣapam tripura dāham upā pati sevinaḥ 
SA_GK19_bhakirpu-434	vitataśīkararāśibhir ucchritair upalarodhavivartibhir ambubhiḥ /	vitata śīkara rāśibhiḥ ucchritaiḥ upala rodha vivartibhiḥ ambubhiḥ 
SA_GK19_bhakirpu-435	dadhatam unnatasānusamuddhatāṃ dhṛtasitavyajanām iva jāhnavīm // BhKir_5.15 //	dadhatam unnata sānu samuddhatām dhṛta sita vyajanām iva jāhnavīm 
SA_GK19_bhakirpu-436	anucareṇa dhanādhipater atho nagavilokanavismitamānasaḥ /	anucareṇa dhanādhipateḥ atho naga vilokana vismita mānasaḥ 
SA_GK19_bhakirpu-437	sa jagade vacanaṃ priyam ādarān mukharatāvasare hi virājate // BhKir_5.16 //	sa jagade vacanam priyam ādarāt mukhara tā avasare hi virājate 
SA_GK19_bhakirpu-438	alam eṣa vilokitaḥ prajānāṃ sahasā saṃhatim aṃhasāṃ vihantum /	alam eṣa vilokitaḥ prajānām sahasā saṃhatim aṃhasām vihantum 
SA_GK19_bhakirpu-439	ghanavartma sahasradheva kurvan himagaurair acalādhipaḥ śirobhiḥ // BhKir_5.17 //	ghana vartma sahasradhā iva kurvan hima gauraiḥ acalādhipaḥ śirobhiḥ 
SA_GK19_bhakirpu-440	iha duradhigamaiḥ kiṃcid evāgamaiḥ satatam asutaraṃ varṇayanty antaram /	iha duradhigamaiḥ kiṃcid eva āgamaiḥ satatam asutaram varṇayanti antaram 
SA_GK19_bhakirpu-441	amum ativipinaṃ veda digvyāpinaṃ puruṣam iva paraṃ padmayoniḥ param // BhKir_5.18 //	amum ati vipinam veda diś vyāpinam puruṣam iva param padmayoniḥ param 
SA_GK19_bhakirpu-442	rucirapallavapuṣpalatāgṛhair upalasajjalajair jalarāśibhiḥ /	rucira pallava puṣpa latā gṛhaiḥ upalasat jalajaiḥ jala rāśibhiḥ 
SA_GK19_bhakirpu-443	nayati saṃtatam utsukatām ayaṃ dhṛtimatīr upakāntam api striyaḥ // BhKir_5.19 //	nayati saṃtatam utsuka tām ayam dhṛtimatīḥ upakāntam api striyaḥ 
SA_GK19_bhakirpu-444	sulabhaiḥ sadā nayavatāyavatā nidhiguhyakādhiparamaiḥ paramaiḥ /	sulabhaiḥ sadā nayavatā ayavatā nidhi guhyaka ādhi paramaiḥ paramaiḥ 
SA_GK19_bhakirpu-445	amunā dhanaiḥ kṣitibhṛtātibhṛtā samatītya bhāti jagatī jagatī // BhKir_5.20 //	amunā dhanaiḥ kṣitibhṛtā atibhṛtā samatītya bhāti jagatī jagatī 
SA_GK19_bhakirpu-446	akhilam idam amuṣya gairīguros tribhuvanam api naiti manye tulām /	akhilam idam amuṣya gairī guroḥ tribhuvanam api nā eti manye tulām 
SA_GK19_bhakirpu-447	adhivasati sadā yad enaṃ janair aviditavibhavo bhavānīpatiḥ // BhKir_5.21 //	adhivasati sadā yat enam janaiḥ a vidita vibhavaḥ bhavānīpatiḥ 
SA_GK19_bhakirpu-448	vītajanmajarasaṃ paraṃ śuci brahmaṇaḥ padam upaitum icchatām /	vīta janma jarasam param śuci brahmaṇaḥ padam upaitum icchatām 
SA_GK19_bhakirpu-449	āgamād iva tamopahād itaḥ sambhavanti matayo bhavacchidaḥ // BhKir_5.22 //	āgamāt iva tama upahāt itas sambhavanti matayaḥ bhavat chidaḥ 
SA_GK19_bhakirpu-450	divyastrīṇāṃ sacaraṇalākṣārāgā rāgāyāte nipatitapuṣpāpīḍāḥ /	divya strīṇām sa caraṇa lākṣā rāgāḥ rāgāyāte nipatita puṣpa āpīḍāḥ 
SA_GK19_bhakirpu-451	pīḍābhājaḥ kusumacitāḥ sāśaṃsaṃ śaṃsanty asmin surataviśeṣaṃ śayyāḥ // BhKir_5.23 //	pīḍā bhājaḥ kusuma citāḥ sa āśaṃsam śaṃsanti asmin surata viśeṣam śayyāḥ 
SA_GK19_bhakirpu-452	guṇasampadā samadhigamya paraṃ mahimānam atra mahite jagatām /	guṇa sampadā samadhigamya param mahimānam atra mahite jagatām 
SA_GK19_bhakirpu-453	nayaśālini śriya ivādhipatau viramanti na jvalitum auṣadhayaḥ // BhKir_5.24 //	naya śālini śriyaḥ iva adhipatau viramanti na jvalitum auṣadhayaḥ 
SA_GK19_bhakirpu-454	kurarīgaṇaḥ kṛtaravas taravaḥ kusumānatāḥ sakamalaṃ kamalam /	kurarī gaṇaḥ kṛta ravaḥ taravaḥ kusuma ānatāḥ sa kamalam kamalam 
SA_GK19_bhakirpu-455	iha sindhavaś ca varaṇāvaraṇāḥ kariṇāṃ mude sanaladānaladāḥ // BhKir_5.25 //	iha sindhavaḥ ca varaṇa avaraṇāḥ kariṇām mude sa nalada analadāḥ 
SA_GK19_bhakirpu-456	sādṛśyaṃ gatam apanidracūtagandhair āmodaṃ madajalasekajaṃ dadhānaḥ /	sādṛśyam gatam apanidra cūta gandhaiḥ āmodam mada jala seka jam dadhānaḥ 
SA_GK19_bhakirpu-457	etasmin madayati kokilān akāle līnāliḥ surakariṇāṃ kapolakāṣaḥ // BhKir_5.26 //	etasmin madayati kokilān akāle līna aliḥ sura kariṇām kapola kāṣaḥ 
SA_GK19_bhakirpu-458	sanākavanitaṃ nitambaruciraṃ ciraṃ suninadair nadair vṛtam amum /	sa nāka vanitam nitamba ruciram ciram su ninadaiḥ nadaiḥ vṛtam amum 
SA_GK19_bhakirpu-459	matā phalavato 'vato rasaparā parāstavasudhā sudhādhivasati // BhKir_5.27 //	matā phalavataḥ vataḥ rasa parā sudhā adhivasati 
SA_GK19_bhakirpu-460	śrīmallatābhavanam oṣadhayaḥ pradīpāḥ śayyā navāni haricandanapallavāni /	śrīmat latā bhavanam oṣadhayaḥ pradīpāḥ śayyā navāni haricandana pallavāni 
SA_GK19_bhakirpu-461	asmin ratiśramanudaś ca sarojavātāḥ smartuṃ diśanti na divaḥ surasundarībhyaḥ // BhKir_5.28 //	asmin rati śrama nudaḥ ca saroja vātāḥ smartum diśanti na divaḥ sura sundarībhyaḥ 
SA_GK19_bhakirpu-462	īśārtham ambhasi cirāya tapaś carantyā yādovilaṅghanavilolavilocanāyāḥ /	īśa artham ambhasi cirāya tapaḥ carantyāḥ yādaḥ vilaṅghana vilola vilocanāyāḥ 
SA_GK19_bhakirpu-463	ālambatāgrakaram atra bhavo bhavānyāḥ ścyotannidāghasalilāṅgulinā kareṇa // BhKir_5.29 //	ālambatā agrakaram atra bhavaḥ bhavānyāḥ ścyotat nidāgha salila aṅgulinā kareṇa 
SA_GK19_bhakirpu-464	yenāpaviddhasalilaḥ sphuṭanāgasadmā devāsurair amṛtam ambunidhir mamanthe /	yena apaviddha salilaḥ sphuṭa nāga sadmā deva asuraiḥ amṛtam ambunidhiḥ mamanthe 
SA_GK19_bhakirpu-465	vyāvartanair ahipater ayam āhitāṅkaḥ khaṃ vyālikhann iva vibhāti sa mandarādriḥ // BhKir_5.30 //	vyāvartanaiḥ ahi pateḥ ayam āhita aṅkaḥ kham vyālikhan iva vibhāti sa mandara adriḥ 
SA_GK19_bhakirpu-466	nītocchrāyaṃ muhur aśiśiraraśmer usrair ānīlābhair viracitaparabhāgā ratnaiḥ /	nīta ucchrāyam muhur aśiśiraraśmeḥ usraiḥ ānīla ābhaiḥ viracita parabhāgāḥ ratnaiḥ 
SA_GK19_bhakirpu-467	jyotsnāśaṅkām iva vitarati haṃsaśyenī madhye 'py ahnaḥ sphaṭikarajatabhitticchāyā // BhKir_5.31 //	jyotsnā śaṅkām iva vitarati haṃsaśyenī madhye pi ahnaḥ sphaṭika rajata bhitti chāyā 
SA_GK19_bhakirpu-468	dadhata iva vilāsaśāli nṛtyaṃ mṛdu patatā pavanena kampitāni /	dadhataḥ iva vilāsa śāli nṛtyam mṛdu patatā pavanena kampitāni 
SA_GK19_bhakirpu-469	iha lalitavilāsinījanabhrū- gatikuṭileṣu payaḥsu paṅkajāni // BhKir_5.32 //	iha lalitavilāsinī jana bhrū gati kuṭileṣu payaḥsu paṅkajāni 
SA_GK19_bhakirpu-470	asminn agṛhyata pinākabhṛtā salīlam ābaddhavepathur adhīravilocanāyāḥ /	asmin agṛhyata pinākabhṛtā sa līlam ābaddha vepathuḥ adhīra vilocanāyāḥ 
SA_GK19_bhakirpu-471	vinyastamaṅgalamahauṣadhir īśvarāyāḥ srastoragapratisareṇa kareṇa pāṇiḥ // BhKir_5.33 //	vinyasta maṅgala mahā oṣadhiḥ īśvarāyāḥ srasta uraga pratisareṇa kareṇa pāṇiḥ 
SA_GK19_bhakirpu-472	krāmadbhir ghanapadavīm anekasaṃkhyais tejobhiḥ śucimaṇijanmabhir vibhinnaḥ /	krāmadbhiḥ ghana padavīm aneka saṃkhyaiḥ tejobhiḥ śuci maṇi janmabhiḥ vibhinnaḥ 
SA_GK19_bhakirpu-473	usrāṇāṃ vyabhicaratīva saptasapteḥ paryasyann iha nicayaḥ sahasrasaṃkhyām // BhKir_5.34 //	usrāṇām vyabhicarati iva saptasapteḥ paryasyan iha nicayaḥ sahasra saṃkhyām 
SA_GK19_bhakirpu-474	vyadhatta yasmin puram uccagopuraṃ purāṃ vijetur dhṛtaye dhanādhipaḥ /	vyadhatta yasmin puram ucca gopuram purām vijetuḥ dhṛtaye dhanādhipaḥ 
SA_GK19_bhakirpu-475	sa eṣa kailāsa upāntasarpiṇaḥ karoty akālāstamayaṃ vivasvataḥ // BhKir_5.35 //	saḥ eṣa kailāsaḥ upānta sarpiṇaḥ karoti akāla astamayam vivasvataḥ 
SA_GK19_bhakirpu-476	nānāratnajyotiṣāṃ saṃnipātaiś channeṣv antaḥsānu vaprāntareṣu /	nānā ratna jyotiṣām saṃnipātaiḥ channeṣu antaḥsānu vapra antareṣu 
SA_GK19_bhakirpu-477	baddhāṃ baddhāṃ bhittiśaṅkām amuṣmin nāvānāvān mātariśvā nihanti // BhKir_5.36 //	baddhām baddhām bhitti śaṅkām amuṣmin nāvā nāvān mātariśvā nihanti 
SA_GK19_bhakirpu-478	ramyā navadyutir apaiti na śādvalebhyaḥ śyāmībhavanty anudinaṃ nalinīvanāni /	ramyā nava dyutiḥ apaiti na śādvalebhyaḥ śyāmībhavanti anudinam nalinī vanāni 
SA_GK19_bhakirpu-479	asmin vicitrakusumastabakācitānāṃ śākhābhṛtāṃ pariṇamanti na pallavāni // BhKir_5.37 //	asmin vicitra kusuma stabaka ācitānām śākhābhṛtām pariṇamanti na pallavāni 
SA_GK19_bhakirpu-480	parisaraviṣayeṣu līḍhamuktā haritatṛṇodgamaśaṅkayā mṛgībhiḥ /	parisara viṣayeṣu līḍha muktāḥ harita tṛṇa udgama śaṅkayā mṛgībhiḥ 
SA_GK19_bhakirpu-481	iha navaśukakomalā maṇīnāṃ ravikarasaṃvalitāḥ phalanti bhāsaḥ // BhKir_5.38 //	iha nava śuka komalāḥ maṇīnām ravi kara saṃvalitāḥ phalanti bhāsaḥ 
SA_GK19_bhakirpu-482	utphullasthalanalinīvanād amuṣmād uddhūtaḥ sarasijasambhavaḥ parāgaḥ /	utphulla sthala nalinī vanāt amuṣmāt uddhūtaḥ sarasija sambhavaḥ parāgaḥ 
SA_GK19_bhakirpu-483	vātyābhir viyati vivartitaḥ samantād ādhatte kanakamayātapatralakṣmīm // BhKir_5.39 //	vātyābhiḥ viyati vivartitaḥ samantāt ādhatte kanaka mayāta patra lakṣmīm 
SA_GK19_bhakirpu-484	iha saniyamayoḥ surāpagāyām uṣasi sayāvakasavyapādarekhā /	iha sa niyamayoḥ surā āpagāyām uṣasi sa yāvaka savya pāda rekhā 
SA_GK19_bhakirpu-485	kathayati śivayoḥ śarīrayogaṃ viṣamapadā padavī vivartaneṣu // BhKir_5.40 //	kathayati śivayoḥ śarīra yogam viṣama padā padavī vivartaneṣu 
SA_GK19_bhakirpu-486	saṃmūrchatāṃ rajatabhittimayūkhajālair ālokapādapalatāntaranirgatānām /	saṃmūrchatām rajata bhitti mayūkha jālaiḥ āloka pādapa latā antara nirgatānām 
SA_GK19_bhakirpu-487	gharmadyuter iha muhuḥ paṭalāni dhāmnām ādarśamaṇḍalanibhāni samullasanti // BhKir_5.41 //	gharma dyuteḥ iha muhur paṭalāni dhāmnām ādarśa maṇḍala nibhāni samullasanti 
SA_GK19_bhakirpu-488	śuklair mayūkhanicayaiḥ parivītamūrtir vaprābhighātaparimaṇḍalitorudehaḥ /	śuklaiḥ mayūkha nicayaiḥ parivīta mūrtiḥ vapra abhighāta parimaṇḍalita ūru dehaḥ 
SA_GK19_bhakirpu-489	śṛṅgāṇy amuṣya bhajate gaṇabhartur ukṣā kurvan vadhūjanamanaḥsu śaśāṅkaśaṅkām // BhKir_5.42 //	śṛṅgāṇi amuṣya bhajate gaṇabhartuḥ ukṣā kurvan vadhū jana manaḥsu śaśāṅka śaṅkām 
SA_GK19_bhakirpu-490	samprati labdhajanma śanakaiḥ katham api laghuni kṣīṇapayasy upeyuṣi bhidāṃ jaladharapaṭale /	samprati labdha janma śanakais katham api laghuni kṣīṇa payasi upeyuṣi bhidām jaladhara paṭale 
SA_GK19_bhakirpu-491	khaṇḍitavigrahaṃ balabhido dhanur iha vividhāḥ pūrayituṃ bhavanti vibhavaḥ śikharamaṇirucaḥ // BhKir_5.43 //	khaṇḍita vigraham balabhidaḥ dhanuḥ iha vividhāḥ pūrayitum bhavanti vibhavaḥ śikharamaṇi rucaḥ 
SA_GK19_bhakirpu-492	snapitanavalatātarupravālair amṛtalavasrutiśālibhir mayūkhaiḥ /	snapita nava latā taru pravālaiḥ amṛta lava sruti śālibhiḥ mayūkhaiḥ 
SA_GK19_bhakirpu-493	satatam asitayāminīṣu śambho amalayatīha vanāntam indulekhā // BhKir_5.44 //	satatam asita yāminīṣu śambho amalayati iha vanāntam indu lekhā 
SA_GK19_bhakirpu-494	kṣipati yo 'nuvanaṃ vitatāṃ bṛhad bṛhatikām iva raucanikīṃ rucam /	kṣipati yaḥ nuvanam vitatām bṛhat bṛhatikām iva raucanikīm rucam 
SA_GK19_bhakirpu-495	ayam anekahiraṇmayakaṃdaras tava pitur dayito jagatīdharaḥ // BhKir_5.45 //	ayam aneka hiraṇmaya kaṃdaraḥ tava pituḥ dayitaḥ jagatīdharaḥ 
SA_GK19_bhakirpu-496	saktiṃ lavād apanayaty anile latānāṃ vairocanair dviguṇitāḥ sahasā mayūkhaiḥ /	saktim lavāt apanayati anile latānām vairocanaiḥ dvi guṇitāḥ sahasā mayūkhaiḥ 
SA_GK19_bhakirpu-497	rodhobhuvāṃ muhur amutra hiraṇmayīnāṃ bhāsas taḍidvilasitāni viḍambayanti // BhKir_5.46 //	rodhaḥ bhuvām muhur amutra hiraṇmayīnām bhāsaḥ taḍit vilasitāni viḍambayanti 
SA_GK19_bhakirpu-498	kaṣaṇakampanirastamahāhibhiḥ kṣaṇavimattamataṅgajavarjitaiḥ /	kaṣaṇa kampa nirasta mahā ahibhiḥ kṣaṇa vimatta mataṅga ja varjitaiḥ 
SA_GK19_bhakirpu-499	iha madasnapitair anumīyate suragajasya gataṃ haricandanaiḥ // BhKir_5.47 //	iha mada snapitaiḥ anumīyate suragajasya gatam haricandanaiḥ 
SA_GK19_bhakirpu-500	jaladajālaghanair asitāśmanām upahatapracayeha marīcibhiḥ /	jalada jāla ghanaiḥ asita aśmanām upahata pracayā iha marīcibhiḥ 
SA_GK19_bhakirpu-501	bhavati dīptir adīpitakaṃdarā timirasaṃvaliteva vivasvataḥ // BhKir_5.48 //	bhavati dīptiḥ a dīpita kaṃdarā timira saṃvalitā iva vivasvataḥ 
SA_GK19_bhakirpu-502	bhavyo bhavann api muner iha śāsanena kṣātre sthitaḥ pathi tapasya hatapramādaḥ /	bhavyaḥ bhavan api muneḥ iha śāsanena kṣātre sthitaḥ pathi tapasya hata pramādaḥ 
SA_GK19_bhakirpu-503	prāyeṇa saty api hitārthakare vidhau hi śreyāṃsi labdhum asukhāni vināntarāyaiḥ // BhKir_5.49 //	prāyeṇa sati api hita artha kare vidhau hi śreyāṃsi labdhum asukhāni vinā antarāyaiḥ 
SA_GK19_bhakirpu-504	mā bhūvann apathahṛtas tavendriyāśvāḥ saṃtāpe diśatu śivaḥ śivāṃ prasaktim /	mā bhūvan a patha hṛtaḥ tava indriya aśvāḥ saṃtāpe diśatu śivaḥ śivām prasaktim 
SA_GK19_bhakirpu-505	rakṣantas tapasi balaṃ ca lokapālāḥ kalyāṇīm adhikaphalāṃ kriyāṃ kriyāyuḥ // BhKir_5.50 //	rakṣantaḥ tapasi balam ca lokapālāḥ kalyāṇīm adhika phalām kriyām kriyā āyuḥ 
SA_GK19_bhakirpu-506	ity uktvā sapadi hitaṃ priyaṃ priyārhe dhāma svaṃ gatavati rājarājabhṛtye /	iti uktvā sapadi hitam priyam priya arhe dhāma svam gatavati rāja rāja bhṛtye 
SA_GK19_bhakirpu-507	sotkaṇṭhaṃ kim api pṛthāsutaḥ pradadhyau saṃdhatte bhṛśam aratiṃ hi sadviyogaḥ // BhKir_5.51 //	sa utkaṇṭham kim api pṛthā sutaḥ pradadhyau saṃdhatte bhṛśam aratim hi sat viyogaḥ 
SA_GK19_bhakirpu-508	tam anatiśayanīyaṃ sarvataḥ sārayogād avirahitam anekenāṅkabhājā phalena /	tam an atiśayanīyam sarvatas sāra yogāt avirahitam anekena aṅka bhājā phalena 
SA_GK19_bhakirpu-509	akṛśam akṛśalakṣmīś cetasāśaṃsitaṃ sa svam iva puruṣakāraṃ śailam abhyāsasāda // BhKir_5.52 //	akṛśam a kṛśa lakṣmīḥ cetasā āśaṃsitam sa svam iva puruṣakāram śailam abhyāsasāda 
SA_GK19_bhakirpu-510	rucirākṛtiḥ kanakasānum atho paramaḥ pumān iva patiṃ patatām /	rucira ākṛtiḥ kanaka sānum atho paramaḥ pumān iva patim patatām 
SA_GK19_bhakirpu-511	dhṛtasatpathas tripathagām abhitaḥ sa tam āruroha puruhūtasutaḥ // BhKir_6.1 //	dhṛta sat pathaḥ tripathagām abhitas sa tam āruroha puruhūta sutaḥ 
SA_GK19_bhakirpu-512	tam anindyabandina ivendrasutaṃ vihitālinikvaṇajayadhvanayaḥ /	tam anindya bandinaḥ iva indra sutam vihita ali nikvaṇa jaya dhvanayaḥ 
SA_GK19_bhakirpu-513	pavaneritākulavijihmaśikhā jagatīruho 'vacakaruḥ kusumaiḥ // BhKir_6.2 //	pavana īrita ākula vijihma śikhāḥ jagatīruhaḥ vacakaruḥ kusumaiḥ 
SA_GK19_bhakirpu-514	avadhūtapaṅkajaparāgakaṇās tanujāhnavīsalilavīcibhidaḥ /	avadhūta paṅkaja parāga kaṇāḥ tanu jāhnavī salila vīci bhidaḥ 
SA_GK19_bhakirpu-515	parirebhire 'bhimukham etya sukhāḥ suhṛdaḥ sakhāyam iva taṃ marutaḥ // BhKir_6.3 //	parirebhire bhimukham etya sukhāḥ suhṛdaḥ sakhāyam iva tam marutaḥ 
SA_GK19_bhakirpu-516	uditopalaskhalanasaṃvalitāḥ sphuṭahaṃsasārasavirāvayujaḥ /	udita upala skhalana saṃvalitāḥ sphuṭa haṃsa sārasa virāva yujaḥ 
SA_GK19_bhakirpu-517	mudam asya māṅgalikatūryakṛtāṃ dhvanayaḥ pratenur anuvapram apām // BhKir_6.4 //	mudam asya māṅgalika tūrya kṛtām dhvanayaḥ pratenuḥ anu vapram apām 
SA_GK19_bhakirpu-518	avarugṇatuṅgasuradārutarau nicaye puraḥ surasaritpayasām /	avarugṇa tuṅga suradāru tarau nicaye puras surasarit payasām 
SA_GK19_bhakirpu-519	sa dadarśa vetasavanācaritāṃ praṇatiṃ balīyasi samṛddhikarīm // BhKir_6.5 //	sa dadarśa vetasa vana ācaritām praṇatim balīyasi samṛddhi karīm 
SA_GK19_bhakirpu-520	prababhūva nālam avalokayituṃ paritaḥ sarojarajasāruṇitam /	prababhūva nālam avalokayitum paritas saroja rajasā aruṇitam 
SA_GK19_bhakirpu-521	sariduttarīyam iva saṃhatimat sa taraṅgaraṅgi kalahaṃsakulam // BhKir_6.6 //	sarit uttarīyam iva saṃhatimat sa taraṅga raṅgi kalahaṃsa kulam 
SA_GK19_bhakirpu-522	dadhati kṣatīḥ pariṇatadvirade muditāliyoṣiti madasrutibhiḥ /	dadhati kṣatīḥ pariṇata dvirade mudita ali yoṣiti mada srutibhiḥ 
SA_GK19_bhakirpu-523	adhikāṃ sa rodhasi babandha dhṛtiṃ mahate rujann api guṇāya mahān // BhKir_6.7 //	adhikām sa rodhasi babandha dhṛtim mahate rujan api guṇāya mahān 
SA_GK19_bhakirpu-524	anuhemavapram aruṇaiḥ samatāṃ gatam ūrmibhiḥ sahacaraṃ pṛthubhiḥ /	anu hema vapram aruṇaiḥ sama tām gatam ūrmibhiḥ sahacaram pṛthubhiḥ 
SA_GK19_bhakirpu-525	sa rathāṅganāmavanitāṃ karuṇair anubadhnatīm abhinananda rutaiḥ // BhKir_6.8 //	sa rathāṅga nāma vanitām karuṇaiḥ anubadhnatīm abhinananda rutaiḥ 
SA_GK19_bhakirpu-526	sitavājine nijagadū rucayaś calavīcirāgaracanāpaṭavaḥ /	sitavājine nijagaduḥ rucayaḥ cala vīci rāga racanā paṭavaḥ 
SA_GK19_bhakirpu-527	maṇijālam ambhasi nimagnam api sphuritaṃ manogatam ivākṛtayaḥ // BhKir_6.9 //	maṇi jālam ambhasi nimagnam api sphuritam manogatam iva ākṛtayaḥ 
SA_GK19_bhakirpu-528	upalāhatoddhatataraṅgadhṛtaṃ javinā vidhūtavitataṃ marutā /	upala āhata uddhata taraṅga dhṛtam javinā vidhūta vitatam marutā 
SA_GK19_bhakirpu-529	sa dadarśa ketakaśikhāviśadaṃ saritaḥ prahāsam iva phenam apām // BhKir_6.10 //	sa dadarśa ketaka śikhā viśadam saritaḥ prahāsam iva phenam apām 
SA_GK19_bhakirpu-530	bahu barhicandrikanibhaṃ vidadhe dhṛtim asya dānapayasāṃ paṭalam /	bahu barhi candrika nibham vidadhe dhṛtim asya dāna payasām paṭalam 
SA_GK19_bhakirpu-531	avagāḍham īkṣitum ivaibhapatiṃ vikasadvilocanaśataṃ saritaḥ // BhKir_6.11 //	avagāḍham īkṣitum iva aibha patim vikasat vilocana śatam saritaḥ 
SA_GK19_bhakirpu-532	pratibodhajṛmbhaṇavibhīnamukhī puline saroruhadṛśā dadṛśe /	puline saroruha dṛśā dadṛśe 
SA_GK19_bhakirpu-533	patadacchamauktikamaṇiprakarā galadaśrubindur iva śuktivadhūḥ // BhKir_6.12 //	patat accha mauktika maṇi prakarā galat aśru binduḥ iva śuktivadhūḥ 
SA_GK19_bhakirpu-534	śucir apsu vidrumalatāviṭapas tanusāndraphenalavasaṃvalitaḥ /	śuciḥ apsu vidruma latā viṭapaḥ tanu sāndra phena lava saṃvalitaḥ 
SA_GK19_bhakirpu-535	smaradāyinaḥ smarayati sma bhṛśaṃ dayitādharasya daśanāṃśubhṛtaḥ // BhKir_6.13 //	smara dāyinaḥ smarayati sma bhṛśam dayitā adharasya daśana aṃśu bhṛtaḥ 
SA_GK19_bhakirpu-536	upalabhya cañcalataraṅgahṛtaṃ madagandham utthitavatāṃ payasaḥ /	upalabhya cañcala taraṅga hṛtam mada gandham utthitavatām payasaḥ 
SA_GK19_bhakirpu-537	pratidantinām iva sa sambubudhe kariyādasām abhimukhān kariṇaḥ // BhKir_6.14 //	pratidantinām iva sa sambubudhe kariyādasām abhimukhān kariṇaḥ 
SA_GK19_bhakirpu-538	sa jagāma vismayam udvīkṣya puraḥ sahasā samutpipatiṣoḥ phaṇinaḥ /	sa jagāma vismayam udvīkṣya puras sahasā samutpipatiṣoḥ phaṇinaḥ 
SA_GK19_bhakirpu-539	prahitaṃ divi prajavibhiḥ śvasitaiḥ śaradabhravibhramam apāṃ paṭalam // BhKir_6.15 //	prahitam divi prajavibhiḥ śvasitaiḥ śarad abhra vibhramam apām paṭalam 
SA_GK19_bhakirpu-540	sa tatāra saikatavatīr abhitaḥ śapharīparisphuritacārudṛśaḥ /	sa tatāra saikatavatīḥ abhitas śapharī parisphurita cāru dṛśaḥ 
SA_GK19_bhakirpu-541	lalitāḥ sakhīr iva bṛhajjaghanāḥ suranimnagām upayatīḥ saritaḥ // BhKir_6.16 //	lalitāḥ sakhīḥ iva bṛhat jaghanāḥ suranimnagām upayatīḥ saritaḥ 
SA_GK19_bhakirpu-542	adhiruhya puṣpabharanamraśikhaiḥ paritaḥ pariṣkṛtatalāṃ tarubhiḥ /	adhiruhya puṣpa bhara namra śikhaiḥ paritas pariṣkṛta talām tarubhiḥ 
SA_GK19_bhakirpu-543	manasaḥ prasattim iva mūrdhni gireḥ śucim āsasāda sa vanāntabhuvam // BhKir_6.17 //	manasaḥ prasattim iva mūrdhni gireḥ śucim āsasāda sa vanānta bhuvam 
SA_GK19_bhakirpu-544	anusānu puṣpitalatāvitatiḥ phalitorubhūruhaviviktavanaḥ /	anusānu puṣpita latā vitatiḥ phalita uru bhūruha vivikta vanaḥ 
SA_GK19_bhakirpu-545	dhṛtim ātatāna tanayasya hares tapase 'dhivastum acalām acalaḥ // BhKir_6.18 //	dhṛtim ātatāna tanayasya hareḥ tapase dhivastum acalām acalaḥ 
SA_GK19_bhakirpu-546	praṇidhāya tatra vidhinātha dhiyaṃ dadhataḥ purātanamuner munitām /	praṇidhāya tatra vidhinā atha dhiyam dadhataḥ purātana muneḥ muni tām 
SA_GK19_bhakirpu-547	śramam ādadhāv asukaraṃ na tapaḥ kim ivāvasādakaram ātmavatām // BhKir_6.19 //	śramam ādadhau asukaram na tapaḥ kim iva avasāda karam ātmavatām 
SA_GK19_bhakirpu-548	śamayan dhṛtendriyaśamaikasukhaḥ śucibhir guṇair aghamayaṃ sa tamaḥ /	śamayan dhṛta indriya śama eka sukhaḥ śucibhiḥ guṇaiḥ agha mayam sa tamaḥ 
SA_GK19_bhakirpu-549	prativāsaraṃ sukṛtibhir vavṛdhe vimalaḥ kalābhir iva śītaruciḥ // BhKir_6.20 //	prativāsaram su kṛtibhiḥ vavṛdhe vimalaḥ kalābhiḥ iva śītaruciḥ 
SA_GK19_bhakirpu-550	adharīcakāra ca vivekaguṇād aguṇeṣu tasya dhiyam astavataḥ /	adharīcakāra ca viveka guṇāt aguṇeṣu tasya dhiyam a stavataḥ 
SA_GK19_bhakirpu-551	pratighātinīṃ viṣayasaṅgaratiṃ nirupaplavaḥ śamasukhānubhavaḥ // BhKir_6.21 //	pratighātinīm viṣaya saṅga ratim nirupaplavaḥ śama sukha anubhavaḥ 
SA_GK19_bhakirpu-552	manasā japaiḥ praṇatibhiḥ prayataḥ samupeyivān adhipatiṃ sa divaḥ /	manasā japaiḥ praṇatibhiḥ prayataḥ samupeyivān adhipatim sa divaḥ 
SA_GK19_bhakirpu-553	sahajetare jayaśamau dadhatī bibharāṃbabhūva yugapan mahasī // BhKir_6.22 //	sahaja itare jaya śamau dadhatī bibharāṃbabhūva yugapad mahasī 
SA_GK19_bhakirpu-554	śirasā harinmaṇinibhaḥ sa vahan kṛtajanmano 'bhiṣavaṇena jaṭāḥ /	śirasā harinmaṇi nibhaḥ sa vahan kṛta janmanaḥ bhiṣavaṇena jaṭāḥ 
SA_GK19_bhakirpu-555	upamāṃ yayāv aruṇadīdhitibhiḥ parimṛṣṭamūrdhani tamālatarau // BhKir_6.23 //	upamām yayau aruṇa dīdhitibhiḥ parimṛṣṭa mūrdhani tamāla tarau 
SA_GK19_bhakirpu-556	dhṛtahetir apy adhṛtajihmamatiś caritair munīn adharayañ śucibhiḥ /	dhṛta hetiḥ api a dhṛta jihma matiḥ caritaiḥ munīn adharayam śucibhiḥ 
SA_GK19_bhakirpu-557	rajayāṃcakāra virajāḥ sa mṛgān kam iveśate ramayituṃ na guṇāḥ // BhKir_6.24 //	rajayāṃcakāra virajāḥ sa mṛgān kam iva īśate ramayitum na guṇāḥ 
SA_GK19_bhakirpu-558	anukūlapātinam acaṇḍagatiṃ kiratā sugandhim abhitaḥ pavanam /	anukūla pātinam a caṇḍa gatim kiratā sugandhim abhitas pavanam 
SA_GK19_bhakirpu-559	avadhīritārtavaguṇaṃ sukhatāṃ nayatā rucāṃ nicayam aṃśumataḥ // BhKir_6.25 //	avadhīrita ārtava guṇam sukha tām nayatā rucām nicayam aṃśumataḥ 
SA_GK19_bhakirpu-560	navapallavāñjalibhṛtaḥ pracaye bṛhatas tarūn gamayatāvanatim /	nava pallava añjali bhṛtaḥ pracaye bṛhataḥ tarūn gamayata avanatim 
SA_GK19_bhakirpu-561	stṛṇatā tṛṇaiḥ pratiniśaṃ mṛdubhiḥ śayanīyatām upayatīṃ vasudhām // BhKir_6.26 //	stṛṇatā tṛṇaiḥ pratiniśam mṛdubhiḥ śayanīya tām upayatīm vasudhām 
SA_GK19_bhakirpu-562	patitair apetajaladān nabhasaḥ pṛṣatair apāṃ śamayatā ca rajaḥ /	patitaiḥ apeta jaladāt nabhasaḥ pṛṣataiḥ apām śamayatā ca rajaḥ 
SA_GK19_bhakirpu-563	sa dayāluneva parigāḍhakṛśaḥ paricaryayānujagṛhe tapasā // BhKir_6.27 //	sa dayālunā iva parigāḍha kṛśaḥ paricaryayā anujagṛhe tapasā 
SA_GK19_bhakirpu-564	mahate phalāya tad avekṣya śivaṃ vikasannimittakusumaṃ sa puraḥ /	mahate phalāya tat avekṣya śivam vikasat nimitta kusumam sa puras 
SA_GK19_bhakirpu-565	na jagāma vismayavaśaṃ vaśināṃ na nihanti dhairyam anubhāvaguṇaḥ // BhKir_6.28 //	na jagāma vismaya vaśam vaśinām na nihanti dhairyam anubhāva guṇaḥ 
SA_GK19_bhakirpu-566	tad abhūrivāsarakṛtaṃ sukṛtair upalabhya vaibhavam ananyabhavam /	tat a bhūri vāsara kṛtam sukṛtaiḥ upalabhya vaibhavam an anya bhavam 
SA_GK19_bhakirpu-567	upatasthur āsthitaviṣādadhiyaḥ śatayajvano vanacarā vasatim // BhKir_6.29 //	upatasthuḥ āsthita viṣāda dhiyaḥ śatayajvanaḥ vana carāḥ vasatim 
SA_GK19_bhakirpu-568	viditāḥ praviśya vihitānatayaḥ śithilīkṛte 'dhikṛtakṛtyavidhau /	viditāḥ praviśya vihita ānatayaḥ śithilīkṛte dhi kṛta kṛtya vidhau 
SA_GK19_bhakirpu-569	anapetakālam abhirāmakathāḥ kathayāṃbabhūvur iti gotrabhide // BhKir_6.30 //	an apeta kālam abhirāma kathāḥ kathayāṃbabhūvuḥ iti gotrabhide 
SA_GK19_bhakirpu-570	śucivalkavītatanur anyatamas timiracchidām iva girau bhavataḥ /	śuci valka vīta tanuḥ anyatamaḥ timiracchidām iva girau bhavataḥ 
SA_GK19_bhakirpu-571	mahate jayāya maghavann anaghaḥ puruṣas tapasyati tapaj jagatīm // BhKir_6.31 //	mahate jayāya maghavan anaghaḥ puruṣaḥ tapasyati tapat jagatīm 
SA_GK19_bhakirpu-572	sa bibharti bhīṣaṇabhujaṃgabhujaḥ pṛthi vidviṣāṃ bhayavidhāyi dhanuḥ /	sa bibharti bhīṣaṇa bhujaṃga bhujaḥ pṛthi vidviṣām bhaya vidhāyi dhanuḥ 
SA_GK19_bhakirpu-573	amalena tasya dhṛtasaccaritāś caritena cātiśayitā munayaḥ // BhKir_6.32 //	amalena tasya dhṛta sat caritāḥ caritena ca atiśayitāḥ munayaḥ 
SA_GK19_bhakirpu-574	marutaḥ śivā navatṛṇā jagatī vimalaṃ nabho rajasi vṛṣṭir apām /	marutaḥ śivāḥ nava tṛṇāḥ jagatī vimalam nabhaḥ rajasi vṛṣṭiḥ apām 
SA_GK19_bhakirpu-575	guṇasampadānuguṇatāṃ gamitaḥ kurute 'sya bhaktim iva bhūtagaṇaḥ // BhKir_6.33 //	guṇa sampadā anuguṇa tām gamitaḥ kurute sya bhaktim iva bhūta gaṇaḥ 
SA_GK19_bhakirpu-576	itaretarānabhibhavena mṛgās tam upāsate gurum ivāntasadaḥ /	itaretarān abhibhavena mṛgāḥ tam upāsate gurum iva antasadaḥ 
SA_GK19_bhakirpu-577	vinamanti cāsya taravaḥ pracaye paravān sa tena bhavateva nagaḥ // BhKir_6.34 //	vinamanti ca asya taravaḥ pracaye paravān sa tena bhavatā iva nagaḥ 
SA_GK19_bhakirpu-578	uru sattvam āha vipariśramatā paramaṃ vapuḥ prathayatīva jayam /	uru sattvam āha vipariśramatā paramam vapuḥ prathayati iva jayam 
SA_GK19_bhakirpu-579	śamino 'pi tasya navasaṃgamane vibhutānuṣaṅgi bhayam eti janaḥ // BhKir_6.35 //	śaminaḥ u pi tasya nava saṃgamane vibhu tā anuṣaṅgi bhayam eti janaḥ 
SA_GK19_bhakirpu-580	ṛṣivaṃśajaḥ sa yadi daityakule yadi vānvaye mahati bhūmibhṛtām /	ṛṣi vaṃśa jaḥ sa yadi daitya kule yadi vā anvaye mahati bhūmibhṛtām 
SA_GK19_bhakirpu-581	caratas tapas tava vaneṣu sadā na vayaṃ nirūpayitum asya gatim // BhKir_6.36 //	carataḥ tapaḥ tava vaneṣu sadā na vayam nirūpayitum asya gatim 
SA_GK19_bhakirpu-582	vigaṇayya kāraṇam anekaguṇaṃ nijayāthavā kathitam alpatayā /	vigaṇayya kāraṇam aneka guṇam nijayā athavā kathitam alpa tayā 
SA_GK19_bhakirpu-583	asad apy adaḥ sahitum arhati naḥ kva vanecarāḥ kva nipuṇā matayaḥ // BhKir_6.37 //	asat api adaḥ sahitum arhati naḥ kva vanecarāḥ kva nipuṇāḥ matayaḥ 
SA_GK19_bhakirpu-584	adhigamya guhyakagaṇād iti tan manasaḥ priyaṃ priyasutasya tapaḥ /	adhigamya guhyaka gaṇāt iti tat manasaḥ priyam priya sutasya tapaḥ 
SA_GK19_bhakirpu-585	nijugopa harṣam uditaṃ maghavā nayavartmagāḥ prabhavatāṃ hi dhiyaḥ // BhKir_6.38 //	nijugopa harṣam uditam maghavā naya vartma gāḥ prabhavatām hi dhiyaḥ 
SA_GK19_bhakirpu-586	praṇidhāya cittam atha bhaktatayā vidite 'py apūrva iva tatra hariḥ /	praṇidhāya cittam atha bhakta tayā vidite pi apūrvaḥ iva tatra hariḥ 
SA_GK19_bhakirpu-587	upalabdhum asya niyamasthiratāṃ surasundarīr iti vaco 'bhidadhe // BhKir_6.39 //	upalabdhum asya niyama sthira tām surasundarīḥ iti vacaḥ bhidadhe 
SA_GK19_bhakirpu-588	sukumāram ekam aṇu marmabhidām atidūragaṃ yutam amoghatayā /	su kumāram ekam aṇu marma bhidām ati dūra gam yutam amogha tayā 
SA_GK19_bhakirpu-589	avipakṣam astram aparaṃ katamad vijayāya yūyam iva cittabhuvaḥ // BhKir_6.40 //	a vipakṣam astram aparam katamat vijayāya yūyam iva citta bhuvaḥ 
SA_GK19_bhakirpu-590	bhavavītaye hatabṛhattamasām avabodhavāri rajasaḥ śamanam /	bhava vītaye hata bṛhat tamasām avabodha vāri rajasaḥ śamanam 
SA_GK19_bhakirpu-591	paripīyamāṇam iva vo 'sakalair avasādam eti nayanāñjalibhiḥ // BhKir_6.41 //	paripīyamāṇam iva vaḥ sakalaiḥ avasādam eti nayana añjalibhiḥ 
SA_GK19_bhakirpu-592	bahudhā gatāṃ jagati bhūtasṛjā kamanīyatāṃ samabhihṛtya purā /	bahudhā gatām jagati bhūta sṛjā kamanīya tām samabhihṛtya purā 
SA_GK19_bhakirpu-593	upapāditā vidadhatā bhavatīḥ surasadmayānasumukhī janatā // BhKir_6.42 //	upapāditā vidadhatā bhavatīḥ surasadma yāna sumukhī janatā 
SA_GK19_bhakirpu-594	tad upetya vighnayata tasya tapaḥ kṛtibhiḥ kalāsu sahitāḥ sacivaiḥ /	tat upetya vighnayata tasya tapaḥ kṛtibhiḥ kalāsu sahitāḥ sacivaiḥ 
SA_GK19_bhakirpu-595	hṛtavītarāgamanasāṃ nanu vaḥ sukhasaṅginaṃ prati sukhāvajitiḥ // BhKir_6.43 //	hṛta vīta rāga manasām nanu vaḥ sukha saṅginam prati sukha avajitiḥ 
SA_GK19_bhakirpu-596	avimṛṣyam etad abhilaṣyati sa dviṣatāṃ vadhena viṣayābhiratim /	a vimṛṣyam etat abhilaṣyati sa dviṣatām vadhena viṣaya abhiratim 
SA_GK19_bhakirpu-597	bhavavītaye na hi tathā sa vidhiḥ kva śarāsanaṃ kva ca vimuktipathaḥ // BhKir_6.44 //	bhava vītaye na hi tathā sa vidhiḥ kva śarāsanam kva ca vimukti pathaḥ 
SA_GK19_bhakirpu-598	pṛthudāmni tatra paribodhi ca mā bhavatībhir anyamunivad vikṛtiḥ /	pṛthu dāmni tatra paribodhi ca mā bhavatībhiḥ anya muni vat vikṛtiḥ 
SA_GK19_bhakirpu-599	svayaśāṃsi vikramavatām avatāṃ na vadhūṣv aghāni vimṛṣyanti dhiyaḥ // BhKir_6.45 //	sva yaśāṃsi vikramavatām avatām na vadhūṣu aghāni vimṛṣyanti dhiyaḥ 
SA_GK19_bhakirpu-600	āśaṃsitāpaciticāru puraḥ surāṇām ādeśam ity abhimukhaṃ samavāpya bhartuḥ /	āśaṃsita apaciti cāru puras surāṇām ādeśam iti abhimukham samavāpya bhartuḥ 
SA_GK19_bhakirpu-601	lebhe parāṃ dyutim amartyavadhūsamūhaḥ sambhāvanā hy adhikṛtasya tanoti tejaḥ // BhKir_6.46 //	lebhe parām dyutim amartya vadhū samūhaḥ sambhāvanā hi adhikṛtasya tanoti tejaḥ 
SA_GK19_bhakirpu-602	praṇatim atha vidhāya prasthitāḥ sadmanas tāḥ stanabharanamitāṅgīr aṅganāḥ prītibhājaḥ /	praṇatim atha vidhāya prasthitāḥ sadmanaḥ tāḥ stana bhara namita aṅgīḥ aṅganāḥ prīti bhājaḥ 
SA_GK19_bhakirpu-603	acalanalinalakṣmīhāri nālaṃ babhūva stimitam amarabhartur draṣṭum akṣṇāṃ sahasram // BhKir_6.47 //	acala nalina lakṣmī hāri nā alam babhūva stimitam amarabhartuḥ draṣṭum akṣṇām sahasram 
SA_GK19_bhakirpu-604	śrīmadbhiḥ sarathagajaiḥ surāṅganānāṃ guptānām atha sacivais trilokabhartuḥ /	śrīmadbhiḥ sa ratha gajaiḥ sura aṅganānām guptānām atha sacivaiḥ triloka bhartuḥ 
SA_GK19_bhakirpu-605	saṃmūrchann alaghuvimānarandhrabhinnaḥ prasthānaṃ samabhidadhe mṛdaṅganādaḥ // BhKir_7.1 //	saṃmūrchan a laghu vimāna randhra bhinnaḥ prasthānam samabhidadhe mṛdaṅga nādaḥ 
SA_GK19_bhakirpu-606	sotkaṇṭhair amaragaṇair anuprakīrṇān niryāya jvalitarucaḥ purān maghonaḥ /	sa utkaṇṭhaiḥ amara gaṇaiḥ anuprakīrṇān niryāya jvalita rucaḥ purāt maghonaḥ 
SA_GK19_bhakirpu-607	rāmāṇām upari vivasvataḥ sthitānāṃ nāsede caritaguṇatvam ātapatraiḥ // BhKir_7.2 //	rāmāṇām upari vivasvataḥ sthitānām na āsede carita guṇa tvam ātapatraiḥ 
SA_GK19_bhakirpu-608	dhūtānām abhimukhapātibhiḥ samīrair āyāsād aviśadalocanotpalānām /	dhūtānām abhimukha pātibhiḥ samīraiḥ āyāsāt a viśada locana utpalānām 
SA_GK19_bhakirpu-609	āninye madajanitāṃ śriyaṃ vadhūnām uṣṇāṃśudyutijanitaḥ kapolarāgaḥ // BhKir_7.3 //	āninye mada janitām śriyam vadhūnām uṣṇāṃśu dyuti janitaḥ kapola rāgaḥ 
SA_GK19_bhakirpu-610	tiṣṭhadbhiḥ katham api devatānubhāvād ākṛṣṭaiḥ prajavibhir āyataṃ turaṅgaiḥ /	tiṣṭhadbhiḥ katham api devatā anubhāvāt ākṛṣṭaiḥ prajavibhiḥ āyatam turaṅgaiḥ 
SA_GK19_bhakirpu-611	nemīnām asati vivartanaī rathaughair āsede viyati vimānavat pravṛttiḥ // BhKir_7.4 //	nemīnām ratha oghaiḥ āsede viyati vimāna vat pravṛttiḥ 
SA_GK19_bhakirpu-612	kāntānāṃ kṛtapulakaḥ stanāṅgarāge vaktreṣu cyutatilakeṣu mauktikābhas /	kāntānām kṛta pulakaḥ stana aṅgarāge vaktreṣu cyuta tilakeṣu 
SA_GK19_bhakirpu-613	sampede śramasalilodgamo vibhūṣā ramyāṇāṃ vikṛtir api śriyaṃ tanoti // BhKir_7.5 //	sampede śrama salila udgamaḥ vibhūṣā ramyāṇām vikṛtiḥ api śriyam tanoti 
SA_GK19_bhakirpu-614	rājadbhiḥ pathi marutām abhinnarūpair ulkārciḥ sphuṭagatibhir dhvajāṅkuśānām /	rājadbhiḥ pathi marutām abhinna rūpaiḥ ulkā arciḥ sphuṭa gatibhiḥ dhvaja aṅkuśānām 
SA_GK19_bhakirpu-615	tejobhiḥ kanakanikāṣarājigaurair āyāmaḥ kriyata iva sma sātirekaḥ // BhKir_7.6 //	tejobhiḥ kanaka nikāṣa rāji gauraiḥ āyāmaḥ kriyate iva sma sa atirekaḥ 
SA_GK19_bhakirpu-616	rāmāṇām avajitamālyasaukumārye samprāpte vapuṣi sahatvam ātapasya /	rāmāṇām avajita mālya saukumārye samprāpte vapuṣi saha tvam ātapasya 
SA_GK19_bhakirpu-617	gandharvair adhigatavismayaiḥ pratīye kalyāṇī vidhiṣu vicitratā vidhātuḥ // BhKir_7.7 //	gandharvaiḥ adhigata vismayaiḥ pratīye kalyāṇī vidhiṣu vicitra tā vidhātuḥ 
SA_GK19_bhakirpu-618	sindūraiḥ kṛtarucayaḥ sahemakakṣyāḥ srotobhis tridaśagajā madaṃ kṣarantaḥ /	sindūraiḥ kṛta rucayaḥ sa hema kakṣyāḥ srotobhiḥ tridaśa gajāḥ madam kṣarantaḥ 
SA_GK19_bhakirpu-619	sādṛśyaṃ yayur aruṇāṃśurāgabhinnair varṣadbhiḥ sphuritaśatahradaiḥ payodaiḥ // BhKir_7.8 //	sādṛśyam yayuḥ aruṇa aṃśu rāga bhinnaiḥ varṣadbhiḥ sphurita śatahradaiḥ payodaiḥ 
SA_GK19_bhakirpu-620	atyarthaṃ durupasadād upetya dūraṃ paryantād ahimamayūkhamaṇḍalasya /	atyartham durupasadāt upetya dūram paryantāt a hima mayūkha maṇḍalasya 
SA_GK19_bhakirpu-621	āśānām uparacitām ivaikaveṇīṃ ramyormīṃ tridaśanadīṃ yayur balāni // BhKir_7.9 //	āśānām uparacitām iva eka veṇīm ramya ūrmīm tridaśa nadīm yayuḥ balāni 
SA_GK19_bhakirpu-622	āmattabhramarakulākulāni dhunvann udbhūtagrathitarajāṃsi paṅkajāni /	āmatta bhramara kula ākulāni dhunvan udbhūta grathita rajāṃsi paṅkajāni 
SA_GK19_bhakirpu-623	kāntānāṃ gagananadītaraṅgaśītaḥ saṃtāpaṃ viramayati sma mātariśvā // BhKir_7.10 //	kāntānām gagana nadī taraṅga śītaḥ saṃtāpam viramayati sma mātariśvā 
SA_GK19_bhakirpu-624	sambhinnair ibhaturagāvagāhanena prāpyorvīr anupadavīṃ vimānapaṅktīḥ /	sambhinnaiḥ ibha turaga avagāhanena prāpya urvīḥ anu padavīm vimāna paṅktīḥ 
SA_GK19_bhakirpu-625	tatpūrvaṃ pratividadhe surāpagāyā vaprāntaskhalitavivartanaṃ payobhiḥ // BhKir_7.11 //	tat pūrvam pratividadhe surāpagāyāḥ vapra anta skhalita vivartanam payobhiḥ 
SA_GK19_bhakirpu-626	krāntānāṃ grahacaritāt patho rathānām akṣāgrakṣatasuraveśmavedikānām /	krāntānām graha caritāt pathaḥ rathānām akṣa agra kṣata sura veśma vedikānām 
SA_GK19_bhakirpu-627	niḥsaṅgaṃ pradhibhir upādade vivṛttiḥ sampīḍakṣubhitajaleṣu toyadeṣu // BhKir_7.12 //	niḥsaṅgam pradhibhiḥ upādade vivṛttiḥ sampīḍa kṣubhita jaleṣu toyadeṣu 
SA_GK19_bhakirpu-628	taptānām upadadhire viṣāṇabhinnāḥ prahlādaṃ surakariṇāṃ ghanāḥ kṣarantaḥ /	taptānām upadadhire viṣāṇa bhinnāḥ prahlādam sura kariṇām ghanāḥ kṣarantaḥ 
SA_GK19_bhakirpu-629	yuktānāṃ khalu mahatāṃ paropakāre kalyāṇī bhavati rujatsv api pravṛttiḥ // BhKir_7.13 //	yuktānām khalu mahatām para upakāre kalyāṇī bhavati rujatsu api pravṛttiḥ 
SA_GK19_bhakirpu-630	saṃvātā muhur anilena nīyamāne divyastrījaghanavarāṃśuke vivṛttim /	saṃvātā muhur anilena nīyamāne divya strī jaghana vara aṃśuke vivṛttim 
SA_GK19_bhakirpu-631	paryasyatpṛthumaṇimekhalāṃśujālaṃ saṃjajñe yutakam ivāntarīyam ūrvoḥ // BhKir_7.14 //	paryasyat pṛthu maṇi mekhalā aṃśu jālam saṃjajñe yutakam iva antarīyam ūrvoḥ 
SA_GK19_bhakirpu-632	pratyārdrīkṛtatilakās tuṣārapātaiḥ prahlādaṃ śamitapariśramā diśantaḥ /	pratyārdrīkṛta tilakāḥ tuṣāra pātaiḥ prahlādam śamita pariśramāḥ diśantaḥ 
SA_GK19_bhakirpu-633	kāntānāṃ bahumatim āyayuḥ payodā nālpīyān bahu sukṛtaṃ hinasti doṣaḥ // BhKir_7.15 //	kāntānām bahu matim āyayuḥ payodāḥ na alpīyān bahu sukṛtam hinasti doṣaḥ 
SA_GK19_bhakirpu-634	yātasya grathitataraṅgasaikatābhe vicchedaṃ vipayasi vārivāhajāle /	yātasya grathita taraṅga saikata ābhe vicchedam vipayasi vārivāha jāle 
SA_GK19_bhakirpu-635	ātenus tridaśavadhūjanāṅgabhājāṃ saṃdhānaṃ suradhanuṣaḥ prabhā maṇīnām // BhKir_7.16 //	ātenuḥ tridaśa vadhū jana aṅga bhājām saṃdhānam suradhanuṣaḥ prabhāḥ maṇīnām 
SA_GK19_bhakirpu-636	saṃsiddhāv iti karaṇīyasaṃnibaddhair ālāpaiḥ pipatiṣatāṃ vilaṅghya vīthīm /	saṃsiddhau iti karaṇīya saṃnibaddhaiḥ ālāpaiḥ pipatiṣatām vilaṅghya vīthīm 
SA_GK19_bhakirpu-637	āsede daśaśatalocanadhvajinyā jīmūtair apihitasānur indrakīlaḥ // BhKir_7.17 //	āsede daśa śata locana dhvajinyā jīmūtaiḥ apihita sānuḥ indrakīlaḥ 
SA_GK19_bhakirpu-638	ākīrṇā mukhanalinair vilāsinīnām udbhūtasphuṭaviśadātapatraphenā /	ākīrṇā mukha nalinaiḥ vilāsinīnām udbhūta sphuṭa viśada ātapatra phenā 
SA_GK19_bhakirpu-639	sā tūryadhvanitagabhīram āpatantī bhūbhartuḥ śirasi nabhonadīva reje // BhKir_7.18 //	sā tūrya dhvanita gabhīram āpatantī bhūbhartuḥ śirasi nabhaḥ nadī iva reje 
SA_GK19_bhakirpu-640	setutvaṃ dadhati payomucāṃ vitāne saṃrambhād abhipatato rathāñ javena /	setu tvam dadhati payomucām vitāne saṃrambhāt abhipatataḥ javena 
SA_GK19_bhakirpu-641	āninyur niyamitaraśmibhugnaghoṇāḥ kṛcchreṇa kṣitim avanāmitas turaṅgāḥ // BhKir_7.19 //	āninyuḥ niyamita raśmi bhugna ghoṇāḥ kṛcchreṇa kṣitim avanāmitaḥ turaṅgāḥ 
SA_GK19_bhakirpu-642	māhendraṃ nagam abhitaḥ kareṇuvaryāḥ paryantasthitajaladā divaḥ patantaḥ /	māhendram nagam abhitas kareṇu varyāḥ paryanta sthita jaladāḥ divaḥ patantaḥ 
SA_GK19_bhakirpu-643	sādṛśyaṃ nilayananiṣprakampapakṣair ājagmur jalanidhiśāyibhir nagendraiḥ // BhKir_7.20 //	sādṛśyam nilayana niṣprakampa pakṣaiḥ ājagmuḥ jalanidhi śāyibhiḥ naga indraiḥ 
SA_GK19_bhakirpu-644	utsaṅge samaviṣame samaṃ mahādreḥ krāntānāṃ viyadabhipātalāghavena /	utsaṅge sama viṣame samam mahā adreḥ krāntānām viyat abhipāta lāghavena 
SA_GK19_bhakirpu-645	ā mūlād upanadi saikateṣu lebhe sāmagrī khurapadavī turaṅgamāṇām // BhKir_7.21 //	ā mūlāt upanadi saikateṣu lebhe sāmagrī khura padavī turaṅgamāṇām 
SA_GK19_bhakirpu-646	sadhvānaṃ nipatitanirjharāsu mandraiḥ saṃmūrchan pratininadair adhityakāsu /	sa dhvānam nipatita nirjharāsu mandraiḥ saṃmūrchan pratininadaiḥ adhityakāsu 
SA_GK19_bhakirpu-647	udgrīvair ghanaravaśaṅkayā mayūraiḥ sotkaṇṭhaṃ dhvanir upaśuśruve rathānām // BhKir_7.22 //	udgrīvaiḥ ghana rava śaṅkayā mayūraiḥ sa utkaṇṭham dhvaniḥ upaśuśruve rathānām 
SA_GK19_bhakirpu-648	sambhinnām aviralapātibhir mayūkhair nīlānāṃ bhṛśam upamekhalaṃ maṇīnām /	sambhinnām avirala pātibhiḥ mayūkhaiḥ nīlānām bhṛśam upamekhalam maṇīnām 
SA_GK19_bhakirpu-649	vicchinām iva vanitā nabhontarāle vaprāmbhaḥsrutim avalokayāṃbabhūvuḥ // BhKir_7.23 //	vicchinām iva vanitāḥ nabhaḥ antarāle vapra ambhaḥ srutim avalokayāṃbabhūvuḥ 
SA_GK19_bhakirpu-650	āsannadvipapadavīmadānilāya krudhyanto dhiyam avamatya dhūrgatānām /	āsanna dvipa padavī mada anilāya krudhyantaḥ dhiyam avamatya dhūrgatānām 
SA_GK19_bhakirpu-651	savyājaṃ nijakariṇībhir āttacittāḥ prasthānaṃ surakariṇaḥ kathaṃcid īṣuḥ // BhKir_7.24 //	sa vyājam nija kariṇībhiḥ ātta cittāḥ prasthānam sura kariṇaḥ kathaṃcid īṣuḥ 
SA_GK19_bhakirpu-652	nīrandhraṃ pathiṣu rajo rathāṅganunnaṃ paryasyan navasalilāruṇaṃ vahantī /	nīrandhram pathiṣu rajaḥ ratha aṅga nunnam paryasyan nava salila aruṇam vahantī 
SA_GK19_bhakirpu-653	ātene vanagahanāni vāhinī sā gharmāntakṣubhitajaleva jahnukanyā // BhKir_7.25 //	ātene vana gahanāni vāhinī sā gharma anta kṣubhita jalā iva jahnukanyā 
SA_GK19_bhakirpu-654	sambhogakṣamagahanām athopagaṅgaṃ bibhrāṇāṃ jvalitamaṇīni saikatāni /	sambhoga kṣama gahanām atha upagaṅgam bibhrāṇām jvalita maṇīni saikatāni 
SA_GK19_bhakirpu-655	adhyūṣuś cyutakusumācitāṃ sahāyā vṛtrārer aviralaśādvalāṃ dharitrīm // BhKir_7.26 //	adhyūṣuḥ cyuta kusuma ācitām sahāyāḥ vṛtrāreḥ avirala śādvalām dharitrīm 
SA_GK19_bhakirpu-656	bhūbhartuḥ samadhikam ādadhe tadorvyāḥ śrīmattāṃ harisakhavāhinīniveśaḥ /	bhūbhartuḥ samadhikam ādadhe tadā urvyāḥ śrīmat tām hari sakha vāhinī niveśaḥ 
SA_GK19_bhakirpu-657	saṃsaktau kim asulabhaṃ mahodayānām ucchrāyaṃ nayati yadṛcchayāpi yogaḥ // BhKir_7.27 //	saṃsaktau kim a sulabham mahodayānām ucchrāyam nayati yadṛcchayā api yogaḥ 
SA_GK19_bhakirpu-658	sāmodāḥ kusumataruśriyo viviktāḥ sampattiḥ kisalayaśālinīlatānām /	sa āmodāḥ kusuma taru śriyaḥ viviktāḥ sampattiḥ kisalaya śālinī latānām 
SA_GK19_bhakirpu-659	sāphalyaṃ yayur amarāṅganopabhuktāḥ sā lakṣmīr upakurute yayā pareṣām // BhKir_7.28 //	sāphalyam yayuḥ amara aṅganā upabhuktāḥ sā lakṣmīḥ upakurute yayā pareṣām 
SA_GK19_bhakirpu-660	klānto 'pi tridaśavadhūjanaḥ purastāl līnāhiśvasitavilolapallavānām /	klāntaḥ pi tridaśa vadhū janaḥ purastāt līna ahi śvasita vilola pallavānām 
SA_GK19_bhakirpu-661	sevyānāṃ hatavinayair ivāvṛtānāṃ samparkaṃ pariharati sma candanānām // BhKir_7.29 //	sevyānām hata vinayaiḥ iva āvṛtānām samparkam pariharati sma candanānām 
SA_GK19_bhakirpu-662	utsṛṣṭadhvajakuthakaṅkaṭā dharitrīm ānītā viditanayaiḥ śramaṃ vinetum /	utsṛṣṭa dhvaja kutha kaṅkaṭā dharitrīm ānītāḥ vidita nayaiḥ śramam vinetum 
SA_GK19_bhakirpu-663	ākṣiptadrumagahanā yugāntavātaiḥ paryastā giraya iva dvipā virejuḥ // BhKir_7.30 //	ākṣipta druma gahanāḥ yugānta vātaiḥ paryastāḥ girayaḥ iva dvipāḥ virejuḥ 
SA_GK19_bhakirpu-664	prasthānaśramajanitāṃ vihāya nidrām āmukte gajapatinā sadānapaṅke /	prasthāna śrama janitām vihāya nidrām āmukte gajapatinā sa dāna paṅke 
SA_GK19_bhakirpu-665	śayyānte kulamalināṃ kṣaṇaṃ vilīnaṃ saṃrambhacyutam iva śṛṅkhalaṃ cakāśe // BhKir_7.31 //	śayyā ante kula malinām kṣaṇam vilīnam saṃrambha cyutam iva śṛṅkhalam cakāśe 
SA_GK19_bhakirpu-666	āyastaḥ surasaridogharuddhavartmā samprāptuṃ vanagajadānagandhi rodhaḥ /	āyastaḥ surasarit ogha ruddha vartmā samprāptum vana gaja dāna gandhi rodhaḥ 
SA_GK19_bhakirpu-667	mūrdhānaṃ nihitaśitāṅkuśaṃ vidhunvan yantāraṃ na vigaṇayāṃcakāra nāgaḥ // BhKir_7.32 //	mūrdhānam nihita śita aṅkuśam vidhunvan yantāram na vigaṇayāṃcakāra nāgaḥ 
SA_GK19_bhakirpu-668	āroḍhuḥ samavanatasya pītaśeṣe sāśaṅkaṃ payasi samīrite kareṇa /	āroḍhuḥ samavanatasya pīta śeṣe sa āśaṅkam payasi samīrite kareṇa 
SA_GK19_bhakirpu-669	saṃmārjann aruṇamadasrutī kapolau sasyande mada iva śīkaraḥ kareṇoḥ // BhKir_7.33 //	saṃmārjan aruṇa mada srutī kapolau sasyande madaḥ iva śīkaraḥ kareṇoḥ 
SA_GK19_bhakirpu-670	āghrāya kṣaṇam atitṛṣyatāpi roṣād uttīraṃ nihitavivṛttalocanena /	āghrāya kṣaṇam atitṛṣyatā api roṣāt uttīram nihita vivṛtta locanena 
SA_GK19_bhakirpu-671	sampṛktaṃ vanakarināṃ madāmbusekair nāceme himam api vāri vāraṇena // BhKir_7.34 //	sampṛktam vana karinām mada ambu sekaiḥ nā āceme himam api vāri vāraṇena 
SA_GK19_bhakirpu-672	praścyotanmadasurabhīṇi nimnagāyāḥ krīḍanto gajapatayaḥ payāṃsi kṛtvā /	praścyotat mada surabhīṇi nimnagāyāḥ krīḍantaḥ gaja patayaḥ payāṃsi kṛtvā 
SA_GK19_bhakirpu-673	kiñjalkavyavahitatāmradānalekhair utteruḥ sarasijagandhibhiḥ kapolaiḥ // BhKir_7.35 //	kiñjalka vyavahita tāmra dāna lekhaiḥ utteruḥ sarasija gandhibhiḥ kapolaiḥ 
SA_GK19_bhakirpu-674	ākīrṇaṃ balarajasā ghanāruṇena prakṣobhaiḥ sapadi taraṅgitaṃ taṭeṣu /	ākīrṇam bala rajasā ghana aruṇena prakṣobhaiḥ sapadi taraṅgitam taṭeṣu 
SA_GK19_bhakirpu-675	mātaṅgonmathitasarojareṇupiṅgaṃ māñjiṣṭhaṃ vasanam ivāmbu nirbabhāse // BhKir_7.36 //	mātaṅga unmathita saroja reṇu piṅgam māñjiṣṭham vasanam iva ambu nirbabhāse 
SA_GK19_bhakirpu-676	śrīmadbhir niyamitakandharāparāntaiḥ saṃsaktair aguruvaneṣu sāṅgahāram /	śrīmadbhiḥ niyamita kandharā parāntaiḥ saṃsaktaiḥ aguru vaneṣu sa aṅgahāram 
SA_GK19_bhakirpu-677	samprāpe nisṛtamadāmbubhir gajendraiḥ prasyandipracalitagaṇḍaśailaśobhā // BhKir_7.37 //	samprāpe nisṛta mada ambubhiḥ gaja indraiḥ prasyandi pracalita gaṇḍa śaila śobhā 
SA_GK19_bhakirpu-678	niḥśeṣaṃ praśamitareṇu vāraṇānāṃ srotobhir madajalam ujjhatām ajasram /	niḥśeṣam praśamita reṇu vāraṇānām srotobhiḥ mada jalam ujjhatām ajasram 
SA_GK19_bhakirpu-679	āmodaṃ vyavahitabhūripuṣpagandho bhinnailāsurabhim uvāha gandhavāhaḥ // BhKir_7.38 //	āmodam vyavahita bhūri puṣpa gandhaḥ bhinna elā surabhim uvāha gandhavāhaḥ 
SA_GK19_bhakirpu-680	sādṛśyaṃ dadhati gabhīrameghaghoṣair unnidrakṣubhitamṛgādhipaśrutāni /	sādṛśyam dadhati gabhīra megha ghoṣaiḥ unnidra kṣubhita mṛgādhipa śrutāni 
SA_GK19_bhakirpu-681	ātenuś cakitacakoranīlakaṇṭhān kacchāntān amaramahebhabṛṃhitāni // BhKir_7.39 //	ātenuḥ cakita cakora nīlakaṇṭhān kacchāntān amara mahā ibha bṛṃhitāni 
SA_GK19_bhakirpu-682	sāsrāvasaktakamaniyaparicchadānām adhvaśramāturavadhūjanasevitānām /	adhva śrama ātura vadhū jana sevitānām 
SA_GK19_bhakirpu-683	jajñe niveśanavibhāgapariṣkṛtānāṃ lakṣmīḥ puropavanajā vanapādapānām // BhKir_7.40 //	jajñe niveśana vibhāga pariṣkṛtānām lakṣmīḥ pura upavana jā vana pādapānām 
SA_GK19_bhakirpu-684	atha svamāyākṛtamandirojjvalaṃ jvalanmaṇi vyomasadāṃ sanātanam /	atha sva māyā kṛta mandira ujjvalam jvalat maṇi vyomasadām sanātanam 
SA_GK19_bhakirpu-685	surāṅganā gopaticāpagopuraṃ puraṃ vanānāṃ vijihīrṣayā jahuḥ // BhKir_8.1 //	sura aṅganāḥ gopati cāpa gopuram puram vanānām vijihīrṣayā jahuḥ 
SA_GK19_bhakirpu-686	yathāyathaṃ tāḥ sahitā nabhaścaraiḥ prabhābhir udbhāsitaśailavīrudhaḥ /	yathāyatham tāḥ sahitāḥ nabhaścaraiḥ prabhābhiḥ udbhāsita śaila vīrudhaḥ 
SA_GK19_bhakirpu-687	vanaṃ viśantyo vanajāyatekṣaṇāḥ kṣaṇadyutīnāṃ dadhur ekarūpatām // BhKir_8.2 //	vanam viśantyaḥ vana jāyata īkṣaṇāḥ kṣaṇa dyutīnām dadhuḥ eka rūpa tām 
SA_GK19_bhakirpu-688	nivṛttavṛttorupayodharaklamaḥ pravṛttainirhrādivibhūṣaṇāravaḥ /	nivṛtta vṛtta uru payodhara klamaḥ pravṛtta ai nirhrādi vibhūṣaṇa āravaḥ 
SA_GK19_bhakirpu-689	nitambinīnāṃ bhṛśam ādadhe dhṛtiṃ nabhaḥprayāṇād avanau parikramaḥ // BhKir_8.3 //	nitambinīnām bhṛśam ādadhe dhṛtim nabhaḥ prayāṇāt avanau parikramaḥ 
SA_GK19_bhakirpu-690	ghanāni kāmaṃ kusumāni bibhrataḥ karapraceyāny apahāya śākhinaḥ /	ghanāni kāmam kusumāni bibhrataḥ kara praceyāni apahāya śākhinaḥ 
SA_GK19_bhakirpu-691	puro 'bhisasre surasundarījanair yathottarecchā hi guṇeṣu kāminaḥ // BhKir_8.4 //	puras bhisasre sura sundarī janaiḥ yathottara icchāḥ hi guṇeṣu kāminaḥ 
SA_GK19_bhakirpu-692	tanūr alaktāruṇapāṇipallavāḥ sphurannakhāṃśūtkaramañjarībhṛtaḥ /	tanūḥ alakta aruṇa pāṇi pallavāḥ sphurat nakha aṃśu utkara mañjarī bhṛtaḥ 
SA_GK19_bhakirpu-693	vilāsinībāhulatā vanālayo vilepanāmodahṛtāḥ siṣevire // BhKir_8.5 //	vilāsinī bāhu latāḥ vana alayaḥ vilepana āmoda hṛtāḥ siṣevire 
SA_GK19_bhakirpu-694	nipīyamānastabakā śilīmukhair aśokayaṣṭiś calabālapallavā /	nipīyamāna stabakā śilīmukhaiḥ aśoka yaṣṭiḥ cala bāla pallavā 
SA_GK19_bhakirpu-695	viḍambayantī dadṛśe vadhūjanair amandadaṣṭauṣṭhakarāvadhūnanam // BhKir_8.6 //	viḍambayantī dadṛśe vadhū janaiḥ amanda daṣṭa oṣṭha kara avadhūnanam 
SA_GK19_bhakirpu-696	karau dhunānā navapallavākṛtī vṛthā kṛthā mānini mā pariśramam /	karau dhunānā nava pallava ākṛtī vṛthā kṛthāḥ mānini mā pariśramam 
SA_GK19_bhakirpu-697	upeyuṣī kalpalatābhiśaṅkayā kathaṃ nv itas trasyati ṣaṭpadāvaliḥ // BhKir_8.7 //	upeyuṣī kalpalatā abhiśaṅkayā katham nu itas trasyati ṣaṭpada āvaliḥ 
SA_GK19_bhakirpu-698	jahīhi kopaṃ dayito 'nugamyatāṃ purānuśete tava cañcalaṃ manaḥ /	jahīhi kopam dayitaḥ nugamyatām purā anuśete tava cañcalam manaḥ 
SA_GK19_bhakirpu-699	iti priyaṃ kāṃcid upaitum icchatīṃ puro 'nuninye nipuṇaḥ sakhījanaḥ // BhKir_8.8 //	iti priyam kāṃcid upaitum icchatīm puras nuninye nipuṇaḥ sakhī janaḥ 
SA_GK19_bhakirpu-700	samunnataiḥ kāśadukūlaśālibhiḥ parikvaṇatsārasapaṅktimekhalaiḥ /	samunnataiḥ kāśa dukūla śālibhiḥ parikvaṇat sārasa paṅkti mekhalaiḥ 
SA_GK19_bhakirpu-701	pratīradeśaiḥ svakalatracārubhir vibhūṣitāḥ kuñjasamudrayoṣitaḥ // BhKir_8.9 //	pratīra deśaiḥ sva kalatra cārubhiḥ vibhūṣitāḥ kuñja samudra yoṣitaḥ 
SA_GK19_bhakirpu-702	vidūrapātena bhidām upeyuṣaś cyutāḥ pravāhād abhitaḥ prasāriṇaḥ /	vidūra pātena bhidām upeyuṣaḥ cyutāḥ pravāhāt abhitas prasāriṇaḥ 
SA_GK19_bhakirpu-703	priyāṅkaśītāḥ śucimauktikatviṣo vanaprahāsā iva vāribindavaḥ // BhKir_8.10 //	priya aṅka śītāḥ śuci mauktika tviṣaḥ vana prahāsāḥ iva vāri bindavaḥ 
SA_GK19_bhakirpu-704	sakhījanaṃ prema gurūkṛtādaraṃ nirīkṣamāṇā iva namramūrtayaḥ /	sakhī janam prema gurūkṛta ādaram nirīkṣamāṇāḥ iva namra mūrtayaḥ 
SA_GK19_bhakirpu-705	sthiradvirephāñjanaśaritodarair visāribhiḥ puṣpavilocanair latāḥ // BhKir_8.11 //	sthira dvirepha añjana śarita udaraiḥ visāribhiḥ puṣpa vilocanaiḥ latāḥ 
SA_GK19_bhakirpu-706	upeyuṣīṇāṃ bṛhatīr adhityakā manāṃsi jahruḥ surarājayoṣitām /	upeyuṣīṇām bṛhatīḥ adhityakāḥ manāṃsi jahruḥ surarāja yoṣitām 
SA_GK19_bhakirpu-707	kapolakāṣaiḥ kariṇāṃ madāruṇair upāhitaśyāmarucaś ca candanāḥ // BhKir_8.12 //	kapola kāṣaiḥ kariṇām mada aruṇaiḥ upāhita śyāma rucaḥ ca candanāḥ 
SA_GK19_bhakirpu-708	svagocare saty api vittahāriṇā vilobhyamānāḥ prasavena śākhinām /	sva gocare sati api vitta hāriṇā vilobhyamānāḥ prasavena śākhinām 
SA_GK19_bhakirpu-709	nabhaścarāṇām upakartum icchatāṃ priyāṇi cakruḥ praṇayena yoṣitaḥ // BhKir_8.13 //	nabhaḥ carāṇām upakartum icchatām priyāṇi cakruḥ praṇayena yoṣitaḥ 
SA_GK19_bhakirpu-710	prayacchatoccaiḥ kusumāni māninī vipakṣagotraṃ dayitena lambhitā /	prayacchata uccais kusumāni māninī vipakṣa gotram dayitena lambhitā 
SA_GK19_bhakirpu-711	na kiṃcid ūce caraṇena kevalaṃ lilekha bāṣpākulalocanā bhuvam // BhKir_8.14 //	na kiṃcid ūce caraṇena kevalam lilekha bāṣpa ākula locanā bhuvam 
SA_GK19_bhakirpu-712	priye 'parā yacchati vācam unmukhī nibaddhadṛṣṭiḥ śithilākuloccayā /	priye parā yacchati vācam unmukhī nibaddha dṛṣṭiḥ śithila ākula uccayā 
SA_GK19_bhakirpu-713	samādadhe nāṃśukam āhitaṃ vṛthā viveda puṣpeṣu na pāṇipallavam // BhKir_8.15 //	samādadhe nā aṃśukam āhitam vṛthā viveda puṣpeṣu na pāṇi pallavam 
SA_GK19_bhakirpu-714	salīlam āsaktalatāntabhūṣaṇaṃ samāsajantyā kusumāvataṃsakam /	sa līlam āsakta latā anta bhūṣaṇam samāsajantyā kusuma avataṃsakam 
SA_GK19_bhakirpu-715	stanopapīḍaṃ nunude nitambinā ghanena kaścij jaghanena kāntayā // BhKir_8.16 //	stana upapīḍam nunude nitambinā ghanena kaścid jaghanena kāntayā 
SA_GK19_bhakirpu-716	kalatrabhāreṇa vilolanīvinā galaddukūlastanaśālinorasā /	kalatra bhāreṇa vilola nīvinā galat dukūla stana śālinā urasā 
SA_GK19_bhakirpu-717	balivyapāyasphuṭaromarājinā nirāyatatvād udareṇa tāmyatā // BhKir_8.17 //	bali vyapāya sphuṭa romarājinā nirāyata tvāt udareṇa tāmyatā 
SA_GK19_bhakirpu-718	vilambamānākulakeśapāśayā kayācid āviṣkṛtabāhumūlayā /	vilambamāna ākula keśapāśayā kayācid āviṣkṛta bāhumūlayā 
SA_GK19_bhakirpu-719	taruprasūnāny apadiśya sādaraṃ manodhināthasya manaḥ samādade // BhKir_8.18 //	taru prasūnāni apadiśya sa ādaram manodhināthasya manaḥ samādade 
SA_GK19_bhakirpu-720	vyapohituṃ locanato mukhānilair apārayantaṃ kila puṣpajaṃ rajaḥ /	vyapohitum locanataḥ mukha anilaiḥ a pārayantam kila puṣpa jam rajaḥ 
SA_GK19_bhakirpu-721	payodhareṇorasi kācid unmanāḥ priyaṃ jaghānonnatapīvarastanī // BhKir_8.19 //	payodhareṇa urasi kācid unmanāḥ priyam jaghāna unnata pīvara stanī 
SA_GK19_bhakirpu-722	imāny amūnīty apavarjite śanair yathābhirāmaṃ kusumāgrapallave /	imāni amūni iti apavarjite śanais yathā abhirāmam kusuma agra pallave 
SA_GK19_bhakirpu-723	vihāya niḥsāratayeva bhūruhān padaṃ vanaśrīr vanitāsu saṃdadhe // BhKir_8.20 //	vihāya niḥsāra tayā iva bhūruhān padam vana śrīḥ vanitāsu saṃdadhe 
SA_GK19_bhakirpu-724	pravālabhaṅgāruṇapāṇipallavaḥ parāgapāṇḍūkṛtapīvarastanaḥ /	pravāla bhaṅga aruṇa pāṇipallavaḥ parāga pāṇḍūkṛta pīvara stanaḥ 
SA_GK19_bhakirpu-725	mahīruhaḥ puṣpasugandhir ādade vapurguṇocchrāyam ivāṅganājanaḥ // BhKir_8.21 //	mahīruhaḥ puṣpa sugandhiḥ ādade vapuḥ guṇa ucchrāyam iva aṅganā janaḥ 
SA_GK19_bhakirpu-726	varorubhir vāraṇahastapīvaraiś cirāya khinnān navapallavaśriyaḥ /	vara ūrubhiḥ vāraṇahasta pīvaraiḥ cirāya khinnān nava pallava śriyaḥ 
SA_GK19_bhakirpu-727	same 'pi yātuṃ caraṇān anīśvarān madād iva praskhalataḥ pade pade // BhKir_8.22 //	same pi yātum caraṇān anīśvarān madāt iva praskhalataḥ pade pade 
SA_GK19_bhakirpu-728	visārikāñcīmaṇiraśmilabdhayā manoharocchāyanitambaśobhayā /	visāri kāñcī maṇi raśmi labdhayā manohara ucchāya nitamba śobhayā 
SA_GK19_bhakirpu-729	sthitāni jitvā navasaikatadyutiṃ śramātiriktair jaghanāni gauravaiḥ // BhKir_8.23 //	sthitāni jitvā nava saikata dyutim śrama atiriktaiḥ jaghanāni gauravaiḥ 
SA_GK19_bhakirpu-730	samucchvasatpaṅkajakośakomalair upāhitaśrīṇy upanīvi nābhibhiḥ /	samucchvasat paṅkaja kośa komalaiḥ upāhita śrīṇi upanīvi nābhibhiḥ 
SA_GK19_bhakirpu-731	dadhanti madhyeṣu valīvibhaṅgiṣu stanātibhārād udarāṇi namratām // BhKir_8.24 //	dadhanti madhyeṣu valī vibhaṅgiṣu stana ati bhārāt udarāṇi namra tām 
SA_GK19_bhakirpu-732	samānakāntīni tuṣārabhūṣaṇaiḥ saroruhair asphuṭapattrapaṅktibhiḥ /	samāna kāntīni tuṣāra bhūṣaṇaiḥ saroruhaiḥ asphuṭa pattra paṅktibhiḥ 
SA_GK19_bhakirpu-733	citāni gharmāmbukaṇaiḥ samantato mukhāny anutphullavilocanāni ca // BhKir_8.25 //	citāni gharmāmbu kaṇaiḥ samantataḥ mukhāni an utphulla vilocanāni ca 
SA_GK19_bhakirpu-734	viniryatīnāṃ gurusvedamantharaṃ surāṅganānām anusānuvartmanaḥ /	viniryatīnām guru sveda mantharam sura aṅganānām anu sānu vartmanaḥ 
SA_GK19_bhakirpu-735	savismayaṃ rūpayato nabhaścarān viveśa tatpūrvam ivekṣaṇādaraḥ // BhKir_8.26 //	sa vismayam rūpayataḥ nabhaścarān viveśa tad pūrvam iva īkṣaṇa ādaraḥ 
SA_GK19_bhakirpu-736	atha sphuranmīnavidhūtapaṅkajā vipaṅkatīraskhalitormisaṃhatiḥ /	atha sphurat mīna vidhūta paṅkajā vipaṅka tīra skhalita ūrmi saṃhatiḥ 
SA_GK19_bhakirpu-737	payo 'vagāḍhuṃ kalahaṃsanādinī samājuhāveva vadhūḥ surāpagā // BhKir_8.27 //	payaḥ vagāḍhum kalahaṃsa nādinī samājuhāva iva vadhūḥ surāpagā 
SA_GK19_bhakirpu-738	praśāntagharmābhibhavaḥ śanair vivān vilāsinībhyaḥ parimṛṣṭapaṅkajaḥ /	praśānta gharma abhibhavaḥ śanais vivān vilāsinībhyaḥ parimṛṣṭa paṅkajaḥ 
SA_GK19_bhakirpu-739	dadau bhujālambam ivāttaśīkaras taraṅgamālāntaragocaro 'nilaḥ // BhKir_8.28 //	dadau bhuja ālambam iva ātta śīkaraḥ taraṅga mālā antara gocaraḥ nilaḥ 
SA_GK19_bhakirpu-740	gataiḥ sahāvaiḥ kalahaṃsavikramaṃ kalatrabhāraiḥ pulinaṃ nitambibhiḥ /	gataiḥ sahāvaiḥ kalahaṃsa vikramam kalatra bhāraiḥ pulinam nitambibhiḥ 
SA_GK19_bhakirpu-741	mukhaiḥ sarojāni ca dīrghalocanaiḥ surastriyaḥ sāmyaguṇān nirāsire // BhKir_8.29 //	mukhaiḥ sarojāni ca dīrgha locanaiḥ sura striyaḥ sāmya guṇān nirāsire 
SA_GK19_bhakirpu-742	vibhinnaparyantagamīnapaṅktayaḥ puro vigāḍhāḥ sakhibhir marutvataḥ /	vibhinna paryanta gamīna paṅktayaḥ puras vigāḍhāḥ sakhibhiḥ marutvataḥ 
SA_GK19_bhakirpu-743	kathaṃcid āpaḥ surasundarījanaiḥ sabhītibhis tatprathamaṃ prapedire // BhKir_8.30 //	kathaṃcid āpaḥ surasundarī janaiḥ sa bhītibhiḥ tad prathamam prapedire 
SA_GK19_bhakirpu-744	vigāḍhamātre ramaṇībhir ambhasi prayatnasaṃvāhitapīvarorubhiḥ /	vigāḍha mātre ramaṇībhiḥ ambhasi prayatna saṃvāhita pīvara ūrubhiḥ 
SA_GK19_bhakirpu-745	vibhidyamānā visasāra sārasān udasya tīreṣu taraṅgasaṃhatiḥ // BhKir_8.31 //	vibhidyamānā visasāra sārasān udasya tīreṣu taraṅga saṃhatiḥ 
SA_GK19_bhakirpu-746	śilāghanair nākasadām uraḥsthalair bṛhanniveśaiś ca vadhūpayodharaiḥ /	śilā ghanaiḥ nākasadām uraḥsthalaiḥ bṛhat niveśaiḥ ca vadhū payodharaiḥ 
SA_GK19_bhakirpu-747	taṭābhinītena vibhinnavīcinā ruṣeva bheje kaluṣatvam ambhasā // BhKir_8.32 //	taṭa abhinītena vibhinna vīcinā ruṣā iva bheje kaluṣa tvam ambhasā 
SA_GK19_bhakirpu-748	vidhūtakeśāḥ parilolitasrajaḥ surāṅganānāṃ praviluptacandanāḥ /	vidhūta keśāḥ parilolita srajaḥ surāṅganānām pravilupta candanāḥ 
SA_GK19_bhakirpu-749	atiprasaṅgād vihitāgaso muhuḥ prakampam īyuḥ sabhayā ivormayaḥ // BhKir_8.33 //	ati prasaṅgāt vihita āgasaḥ muhur prakampam īyuḥ sa bhayāḥ iva ūrmayaḥ 
SA_GK19_bhakirpu-750	vipakṣacittonmathanā nakhavraṇās tirohitā vibhramamaṇḍanena ye /	vipakṣa citta unmathanāḥ nakha vraṇāḥ tirohitāḥ vibhrama maṇḍanena ye 
SA_GK19_bhakirpu-751	hṛtasya śeṣān iva kuṅkumasya tān vikatthanīyān dadhur anyathā striyaḥ // BhKir_8.34 //	hṛtasya śeṣān iva kuṅkumasya tān vikatthanīyān anyathā striyaḥ 
SA_GK19_bhakirpu-752	sarojapattre nu vilīnaṣaṭpade viloladṛṣṭeḥ svid amū vilocane /	saroja pattre nu vilīna ṣaṭpade vilola dṛṣṭeḥ svid amū vilocane 
SA_GK19_bhakirpu-753	śiroruhāḥ svin natapakṣmasantater dvirephavṛndaṃ nu niśabdaniścalam // BhKir_8.35 //	śiroruhāḥ svid nata pakṣma santateḥ dvirepha vṛndam nu niśabda niścalam 
SA_GK19_bhakirpu-754	agūḍhahāsasphuṭadantakesaraṃ mukhaṃ svid etad vikasan nu paṅkajam /	agūḍha hāsa sphuṭa danta kesaram mukham svid etat vikasan nu paṅkajam 
SA_GK19_bhakirpu-755	iti pralīnāṃ nalinīvane sakhīṃ vidāṃbabhūvuḥ sucireṇa yoṣitaḥ // BhKir_8.36 //	iti pralīnām nalinī vane sakhīm vidāṃbabhūvuḥ sucireṇa yoṣitaḥ 
SA_GK19_bhakirpu-756	priyeṇa saṃgrathya vipakṣasaṃnidhāv upāhitāṃ vakṣasi pīvarastane /	priyeṇa saṃgrathya vipakṣa saṃnidhau upāhitām vakṣasi pīvara stane 
SA_GK19_bhakirpu-757	srajaṃ na kācid vijahau jalāvilāṃ vasanti hi premṇi guṇā na vastuni // BhKir_8.37 //	srajam na kācid vijahau jala āvilām vasanti hi premṇi guṇāḥ na vastuni 
SA_GK19_bhakirpu-758	asaṃśayaṃ nyastam upāntaraktatāṃ yad eva roddhuṃ ramaṇībhir añjanam /	asaṃśayam nyastam upānta rakta tām yat eva roddhum ramaṇībhiḥ añjanam 
SA_GK19_bhakirpu-759	hṛte 'pi tasmin salilena śuklatāṃ nirāsa rāgo nayaneṣu na śriyam // BhKir_8.38 //	hṛte pi tasmin salilena śukla tām nirāsa rāgaḥ nayaneṣu na śriyam 
SA_GK19_bhakirpu-760	dyutiṃ vahanto vanitāvataṃsakā hṛtāḥ pralobhād iva vegibhir jalaiḥ /	dyutim vahantaḥ vanitā vataṃsakāḥ hṛtāḥ pralobhāt iva vegibhiḥ jalaiḥ 
SA_GK19_bhakirpu-761	upaplutās tatkṣaṇaśocanīyatāṃ cyutādhikārāḥ sacivā ivāyayuḥ // BhKir_8.39 //	upaplutāḥ tad kṣaṇa śocanīya tām cyuta adhikārāḥ sacivāḥ iva āyayuḥ 
SA_GK19_bhakirpu-762	vipattralekhā niralaktakādharā nirañjanākṣīr api bibhratīḥ śriyam /	vipattra lekhāḥ niralaktaka adharāḥ nirañjana akṣīḥ api bibhratīḥ śriyam 
SA_GK19_bhakirpu-763	nirīkṣya rāmā bubudhe nabhaścarair alaṃkṛtaṃ tadvapuṣaiva maṇḍanam // BhKir_8.40 //	nirīkṣya rāmā bubudhe nabhaścaraiḥ alaṃkṛtam tad vapuṣā eva maṇḍanam 
SA_GK19_bhakirpu-764	tathā na pūrvaṃ kṛtabhūṣaṇādaraḥ priyānurāgeṇa vilāsinījanaḥ /	tathā na pūrvam kṛta bhūṣaṇa ādaraḥ priya anurāgeṇa vilāsinī janaḥ 
SA_GK19_bhakirpu-765	yathā jalārdro nakhamaṇḍanaśriyā dadāha dṛṣṭīś ca vipakṣayoṣitām // BhKir_8.41 //	yathā jala ārdraḥ nakha maṇḍana śriyā dadāha dṛṣṭīḥ ca vipakṣa yoṣitām 
SA_GK19_bhakirpu-766	śubhānanāḥ sāmburuheṣu bhīravo vilolahārāś calaphenapaṅktiṣu /	śubha ānanāḥ sa amburuheṣu bhīravaḥ vilola hārāḥ cala phena paṅktiṣu 
SA_GK19_bhakirpu-767	nitāntagauryo hṛtakuṅkumeṣv alaṃ na lebhire tāḥ parabhāgam ūrmiṣu // BhKir_8.42 //	nitānta gauryaḥ hṛta kuṅkumeṣu alam na lebhire tāḥ parabhāgam ūrmiṣu 
SA_GK19_bhakirpu-768	hradāmbhasi vyastavadhūkarāhate ravaṃ mṛdaṅgadhvanidhīram ujjhati /	hrada ambhasi vyasta vadhū kara āhate ravam mṛdaṅga dhvani dhīram ujjhati 
SA_GK19_bhakirpu-769	muhustanais tālassamaṃ samādade manoramaṃ nṛtyam iva pravepitam // BhKir_8.43 //	muhu stanaiḥ tālaḥ samam samādade manoramam nṛtyam iva pravepitam 
SA_GK19_bhakirpu-770	śriyā hasadbhiḥ kalamāni sasmitair alaṃkṛtāmbuḥ pratimāgatair mukhaiḥ /	śriyā hasadbhiḥ kalamāni sa smitaiḥ alaṃkṛta ambuḥ pratimā gataiḥ mukhaiḥ 
SA_GK19_bhakirpu-771	kṛtānukūlyā surarājayoṣitāṃ prasādasāphalyam avāpa jāhvanī // BhKir_8.44 //	kṛta ānukūlyā surarāja yoṣitām prasāda sāphalyam avāpa jāhvanī 
SA_GK19_bhakirpu-772	parisphuranmīnavighaṭṭitoravaḥ surāṅganās trāsaviloladṛṣṭayaḥ /	parisphurat mīna vighaṭṭita ūravaḥ sura aṅganāḥ trāsa vilola dṛṣṭayaḥ 
SA_GK19_bhakirpu-773	upāyayuḥ kampitapāṇipallavāḥ sakhījanasyāpi vilokanīyatām // BhKir_8.45 //	upāyayuḥ kampita pāṇi pallavāḥ sakhī janasya api vilokanīya tām 
SA_GK19_bhakirpu-774	bhayād ivāśliṣya jhaṣāhate 'mbhasi priyaṃ mudānandayati sma māninī /	bhayāt iva āśliṣya jhaṣa āhate mbhasi priyam mudā ānandayati sma māninī 
SA_GK19_bhakirpu-775	akṛtrimapremarasāhitair mano haranti rāmāḥ kṛtakair apīhitaiḥ // BhKir_8.46 //	akṛtrima prema rasa āhitaiḥ manaḥ haranti rāmāḥ kṛtakaiḥ api īhitaiḥ 
SA_GK19_bhakirpu-776	tirohitāntāni nitāntam ākulair apāṃ vigāhād alakaiḥ prasāribhiḥ /	tirohita antāni nitāntam ākulaiḥ apām vigāhāt alakaiḥ prasāribhiḥ 
SA_GK19_bhakirpu-777	yayur vadhūnāṃ vadanāni tulyatāṃ dvirephavṛndāntaritaiḥ saroruhaiḥ // BhKir_8.47 //	yayuḥ vadhūnām vadanāni tulya tām dvirepha vṛnda antaritaiḥ saroruhaiḥ 
SA_GK19_bhakirpu-778	karau dhunānā navapallavākṛtī payasy agādhe kila jātasambhramā /	karau dhunānā nava pallava ākṛtī payasi agādhe kila jāta sambhramā 
SA_GK19_bhakirpu-779	sakhīṣu nirvācyam adhārṣṭhyadūṣitaṃ priyāṅgasaṃśleṣam avāpa māninī // BhKir_8.48 //	sakhīṣu nirvācyam a dhārṣṭhya dūṣitam priya aṅga saṃśleṣam avāpa māninī 
SA_GK19_bhakirpu-780	priyaiḥ salīlaṃ karavārivāritaḥ pravṛddhaniḥśvāsavikampitastanaḥ /	priyaiḥ sa līlam kara vāri vāritaḥ pravṛddha niḥśvāsa vikampita stanaḥ 
SA_GK19_bhakirpu-781	savibhramādhūtakarāgrapallavo yathārthatām āpa vilāsinījanaḥ // BhKir_8.49 //	sa vibhrama ādhūta kara agra pallavaḥ yathārtha tām āpa vilāsinī janaḥ 
SA_GK19_bhakirpu-782	udasya dhairyaṃ dayitena sādaraṃ prasāditāyāḥ karavārivāritam /	udasya dhairyam dayitena sa ādaram prasāditāyāḥ kara vāri vāritam 
SA_GK19_bhakirpu-783	mukhaṃ nimīlannayanaṃ natabhruvaḥ śriyaṃ sapatnīvadanād ivādade // BhKir_8.50 //	mukham nimīlat nayanam nata bhruvaḥ śriyam sapatnī vadanāt iva ādade 
SA_GK19_bhakirpu-784	vihasya pāṇau vidhṛte dhṛtāmbhasi priyeṇa vadhvā madanārdracetasaḥ /	vihasya pāṇau vidhṛte dhṛta ambhasi priyeṇa vadhvā madana ārdra cetasaḥ 
SA_GK19_bhakirpu-785	sakhīva kāñcī payasā ghanīkṛtā babhāra vītoccayabandham aṃśukam // BhKir_8.51 //	sakhī iva kāñcī payasā ghanīkṛtā babhāra vīta uccaya bandham aṃśukam 
SA_GK19_bhakirpu-786	nirañjane sācivilokitaṃ dṛśāv ayāvakaṃ vepathur oṣṭhapallavam /	nirañjane sāci vilokitam dṛśau a yāvakam vepathuḥ oṣṭha pallavam 
SA_GK19_bhakirpu-787	natabhruvo maṇḍayadi sma vigrahe balikriyā cātilakaṃ tadāspadam // BhKir_8.52 //	nata bhruvaḥ sma vigrahe bali kriyā ca a tilakam tad āspadam 
SA_GK19_bhakirpu-788	nimīladākekaralocacakṣuṣāṃ priyopakaṇṭhaṃ kṛtagātravepathuḥ /	nimīlat ā kekara loca cakṣuṣām priya upakaṇṭham kṛta gātra vepathuḥ 
SA_GK19_bhakirpu-789	nimajjatīnāṃ śvasitoddhatastanaḥ śramo nu tāsāṃ madano nu paprathe // BhKir_8.53 //	nimajjatīnām śvasita uddhata stanaḥ śramaḥ nu tāsām madanaḥ nu paprathe 
SA_GK19_bhakirpu-790	priyeṇa siktā caramaṃ vipakṣataś cukopa kācin na tutoṣa sāntvanaiḥ /	priyeṇa siktā caramam vipakṣataḥ cukopa kācid na tutoṣa sāntvanaiḥ 
SA_GK19_bhakirpu-791	janasya rūḍhapraṇayasya cetasaḥ kim apy amarṣo 'nunaye bhṛśāyate // BhKir_8.54 //	janasya rūḍha praṇayasya cetasaḥ kim api amarṣaḥ nunaye bhṛśāyate 
SA_GK19_bhakirpu-792	itthaṃ vihṛtya vanitābhir udasyamānaṃ pīnastanorujaghanasthalaśālinībhiḥ /	ittham vihṛtya vanitābhiḥ udasyamānam pīna stana ūru jaghana sthala śālinībhiḥ 
SA_GK19_bhakirpu-793	utsarpitormicayalaṅghitatīradeśam autsuky anunnam iva vāri puraḥ pratasthe // BhKir_8.55 //	utsarpita ūrmi caya laṅghita tīra deśam autsukī anunnam iva vāri puras pratasthe 
SA_GK19_bhakirpu-794	tīrāntarāṇi mithunāni rathāṅganāmnāṃ nītvā vilolitasarojavanaśriyas tāḥ /	tīra antarāṇi mithunāni rathāṅga nāmnām nītvā vilolita saroja vana śriyaḥ tāḥ 
SA_GK19_bhakirpu-795	saṃrejire surasarijjaladhautahārās tārāvitānataralā iva yāmavatyaḥ // BhKir_8.56 //	saṃrejire surasarit jaladhauta hārāḥ tārā vitāna taralāḥ iva yāmavatyaḥ 
SA_GK19_bhakirpu-796	saṃkrāntacandanarasāhitavarṇabhedaṃ vicchinnabhūṣaṇamaṇiprakarāṃśucitram /	saṃkrānta candana rasa āhita varṇa bhedam vicchinna bhūṣaṇa maṇi prakara aṃśu citram 
SA_GK19_bhakirpu-797	baddhormi nākavanitāparibhuktamuktaṃ sindhor babhāra salilaṃ śayanīyalakṣmīm // BhKir_8.57 //	baddha ūrmi nāka vanitā paribhukta muktam sindhoḥ babhāra salilam śayanīya lakṣmīm 
SA_GK19_bhakirpu-798	vīkṣya rantumanasaḥ suranārīr āttacitraparidhānavibhūṣāḥ /	vīkṣya rantu manasaḥ sura nārīḥ ātta citra paridhāna vibhūṣāḥ 
SA_GK19_bhakirpu-799	tatpriyārtham iva yātum athāstaṃ bhānumān upapayodhi lalambe // BhKir_9.1 //	tad priya artham iva yātum atha astam bhānumān upa payodhi lalambe 
SA_GK19_bhakirpu-800	madhyamopalanibhe lasadaṃśāv ekataś cyutim upeyuṣi bhānau /	madhyama upala nibhe lasat aṃśau ekatas cyutim upeyuṣi bhānau 
SA_GK19_bhakirpu-801	dyaur uvāha parivṛttivilolāṃ hārayaṣṭim iva vāsaralakṣmīm // BhKir_9.2 //	dyauḥ uvāha parivṛtti vilolām hāra yaṣṭim iva vāsara lakṣmīm 
SA_GK19_bhakirpu-802	aṃśupāṇibhir atīva pipāsuḥ padmajaṃ madhu bhṛśaṃ rasayitvā /	aṃśu pāṇibhiḥ atīva pipāsuḥ padma jam madhu bhṛśam rasayitvā 
SA_GK19_bhakirpu-803	kṣībatām iva gataḥ kṣitim eṣyaṃl lohitaṃ vapur uvāha pataṅgaḥ // BhKir_9.3 //	kṣība tām iva gataḥ kṣitim eṣyan lohitam vapuḥ uvāha pataṅgaḥ 
SA_GK19_bhakirpu-804	gamyatām upagate nayanānāṃ lohitāyāti sahasramarīcau /	gamya tām upagate nayanānām lohitāyāti sahasramarīcau 
SA_GK19_bhakirpu-805	āsasāda virahayya dharitrīṃ cakravākahṛdayāny abhitāpaḥ // BhKir_9.4 //	āsasāda virahayya dharitrīm cakravāka hṛdayāni abhitāpaḥ 
SA_GK19_bhakirpu-806	muktamūlalaghur ujjhitapūrvaḥ paścime nabhasi sambhṛtasāndraḥ /	mukta mūla laghuḥ ujjhita pūrvaḥ paścime nabhasi sambhṛta sāndraḥ 
SA_GK19_bhakirpu-807	sāmi majjati ravau na vireje khinnajihma iva raśmisamūhaḥ // BhKir_9.5 //	sāmi majjati ravau na vireje khinna jihmaḥ iva raśmi samūhaḥ 
SA_GK19_bhakirpu-808	kāntadūtya iva kuṅkumatāmrāḥ sāyamaṇḍalam abhi tvarayantyaḥ /	kānta dūtyaḥ iva kuṅkuma tāmrāḥ sāya maṇḍalam abhi tvarayantyaḥ 
SA_GK19_bhakirpu-809	sādaraṃ dadṛśire vanitābhiḥ saudhajālapatitā ravibhāsaḥ // BhKir_9.6 //	sa ādaram dadṛśire vanitābhiḥ saudha jāla patitāḥ ravi bhāsaḥ 
SA_GK19_bhakirpu-810	agrasānuṣu nitāntapiśaṅgair bhūruhān mṛdukarair avalambya /	agra sānuṣu nitānta piśaṅgaiḥ bhūruhān mṛdu karaiḥ avalambya 
SA_GK19_bhakirpu-811	astaśailagahanaṃ nu vivasvān āviveśa jaladhiṃ nu mahīṃ nu // BhKir_9.7 //	asta śaila gahanam nu vivasvān āviveśa jaladhim nu mahīm nu 
SA_GK19_bhakirpu-812	ākulaś calapatatrikulānām āravair anuditauṣasarāgaḥ /	ākulaḥ cala patatri kulānām āravaiḥ an udita auṣasa rāgaḥ 
SA_GK19_bhakirpu-813	āyayāv aharidaśvavipāṇḍus tulyatāṃ dinamukhena dināntaḥ // BhKir_9.8 //	āyayau a harit aśva vipāṇḍuḥ tulya tām dina mukhena dina antaḥ 
SA_GK19_bhakirpu-814	āsthitaḥ sthagitavāridapaṅktyā saṃdhyayā gaganapaścimabhāgaḥ /	āsthitaḥ sthagita vārida paṅktyā saṃdhyayā gagana paścima bhāgaḥ 
SA_GK19_bhakirpu-815	sormividrumavintānavibhāsā rañjitasya jaladheḥ śriyam ūhe // BhKir_9.9 //	sa ūrmi vidruma vintāna vibhāsā rañjitasya jaladheḥ śriyam ūhe 
SA_GK19_bhakirpu-816	prāñjalāv api jane natamūrdhni prema tatpravaṇacetasi hitvā /	prāñjalau api jane nata mūrdhni prema tad pravaṇa cetasi hitvā 
SA_GK19_bhakirpu-817	saṃdhyayānuvidadhe viramantyā cāpalena sujanetaramaitrī // BhKir_9.10 //	saṃdhyayā anuvidadhe viramantyā cāpalena su jana itara maitrī 
SA_GK19_bhakirpu-818	auṣasātapabhayād apalīnaṃ vāsaracchavivirāmapaṭīyaḥ /	auṣasa ātapa bhayāt apalīnam vāsara chavi virāma paṭīyaḥ 
SA_GK19_bhakirpu-819	saṃnipatya śanakair iva nimnād andhakāram udavāpa samāni // BhKir_9.11 //	saṃnipatya śanakais iva nimnāt andhakāram udavāpa samāni 
SA_GK19_bhakirpu-820	ekatām iva gatasya vivekaḥ kasyacin na mahato 'py upalebhe /	eka tām iva gatasya vivekaḥ kasyacid na mahataḥ pi upalebhe 
SA_GK19_bhakirpu-821	bhāsvatā nidadhire bhuvanānām ātmanīva patitena viśeṣāḥ // BhKir_9.12 //	bhāsvatā nidadhire bhuvanānām ātmani iva patitena viśeṣāḥ 
SA_GK19_bhakirpu-822	icchatāṃ saha vadhūbhir abhedaṃ yāminīvirahiṇāṃ vihagānām /	icchatām saha vadhūbhiḥ abhedam yāminī virahiṇām vihagānām 
SA_GK19_bhakirpu-823	āpur eva mithunāni viyogaṃ laṅghyate na khalu kālaniyogaḥ // BhKir_9.13 //	āpuḥ eva mithunāni viyogam laṅghyate na khalu kāla niyogaḥ 
SA_GK19_bhakirpu-824	yacchati pratimukhaṃ dayitāyai vācam antikagate 'pi śakuntau /	yacchati pratimukham dayitāyai vācam antika gate śakuntau 
SA_GK19_bhakirpu-825	nīyate sma natim ujjhitaharṣaṃ paṅkajaṃ mukham ivāmburuhiṇyā // BhKir_9.14 //	nīyate sma natim ujjhita harṣam paṅkajam mukham iva amburuhiṇyā 
SA_GK19_bhakirpu-826	rañjitā nu vividhās taruśailā nāmitaṃ nu gaganaṃ sthagitaṃ nu /	rañjitāḥ nu vividhāḥ taru śailāḥ nāmitam nu gaganam sthagitam nu 
SA_GK19_bhakirpu-827	pūritā nu viṣameṣu dharitrī saṃhṛtā nu kakubhas timireṇa // BhKir_9.15 //	pūritā nu viṣameṣu dharitrī saṃhṛtāḥ nu kakubhaḥ timireṇa 
SA_GK19_bhakirpu-828	rātrirāgamalināni vikāsaṃ paṅkajāni rahayanti vihāya /	rātri rāga malināni vikāsam paṅkajāni rahayanti vihāya 
SA_GK19_bhakirpu-829	spaṣṭatārakam iyāya nabhaḥ śrīr vastum icchati nirāpadi sarvaḥ // BhKir_9.16 //	spaṣṭa tārakam iyāya nabhaḥ śrīḥ vastum icchati nirāpadi sarvaḥ 
SA_GK19_bhakirpu-830	vyānaśe śaśadhareṇa vimuktaḥ ketakīkusumakesarapāṇḍuḥ /	vyānaśe śaśadhareṇa vimuktaḥ ketakī kusuma kesara pāṇḍuḥ 
SA_GK19_bhakirpu-831	cūrṇamuṣṭir iva lambhitakāntir vāsavasya diśam aṃśusamūhaḥ // BhKir_9.17 //	cūrṇa muṣṭiḥ iva lambhita kāntiḥ vāsavasya diśam aṃśu samūhaḥ 
SA_GK19_bhakirpu-832	ujjhatī śucam ivāśu tamisrām antikaṃ vrajati tārakarāje /	ujjhatī śucam iva āśu tamisrām antikam vrajati tāraka rāje 
SA_GK19_bhakirpu-833	dikprasādaguṇamaṇḍanam ūhe raśmihāsaviśadaṃ mukham aindrī // BhKir_9.18 //	diś prasāda guṇa maṇḍanam ūhe raśmi hāsa viśadam mukham aindrī 
SA_GK19_bhakirpu-834	nīlanīrajanibhe himagauraṃ śailaruddhavapuṣaḥ sitaraśmeḥ /	nīla nīraja nibhe hima gauram śaila ruddha vapuṣaḥ sitaraśmeḥ 
SA_GK19_bhakirpu-835	khe rarāja nipatatkarajālaṃ vāridheḥ payasi gāṅgam ivāmbhaḥ // BhKir_9.19 //	khe rarāja nipatat kara jālam vāridheḥ payasi gāṅgam iva ambhaḥ 
SA_GK19_bhakirpu-836	dyāṃ nirundhad atinīlaghanābhaṃ dhvāntam udyatakareṇa purastāt /	dyām nirundhat ati nīla ghana ābham dhvāntam udyata kareṇa purastāt 
SA_GK19_bhakirpu-837	kṣipyamāṇam asitetarabhāsā śambhuneva karicarma cakāse // BhKir_9.20 //	kṣipyamāṇam asita itara bhāsā śambhunā iva kari carma 
SA_GK19_bhakirpu-838	antikāntikagatenduvisṛṣṭe jihmatāṃ jahati dīdhitijāle /	antika antika gata indu visṛṣṭe jihma tām jahati dīdhiti jāle 
SA_GK19_bhakirpu-839	niḥsṛtas timirabhāranirodhād ucchvasann iva rarāja digantaḥ // BhKir_9.21 //	niḥsṛtaḥ timira bhāra nirodhāt ucchvasan iva rarāja diś antaḥ 
SA_GK19_bhakirpu-840	lekhayā vimalavidrumabhāsā saṃtataṃ timiram indur udāse /	lekhayā vimala vidruma bhāsā saṃtatam timiram induḥ udāse 
SA_GK19_bhakirpu-841	daṃṣṭrayā kanakaṭaṅkapiśaṅgyā maṇḍalaṃ bhuva ivādivarāhaḥ // BhKir_9.22 //	daṃṣṭrayā kanaka ṭaṅka piśaṅgyā maṇḍalam bhuvaḥ iva ādivarāhaḥ 
SA_GK19_bhakirpu-842	dīpayann atha nabhaḥ kiraṇaughaiḥ kuṅkumāruṇapayodharagauraḥ /	dīpayan atha nabhaḥ kiraṇa oghaiḥ kuṅkuma aruṇa payodhara gauraḥ 
SA_GK19_bhakirpu-843	hemakumbha iva pūrvapayodher unmamajja śanakais tuhināṃśuḥ // BhKir_9.23 //	hema kumbhaḥ iva pūrva payodheḥ unmamajja śanakais tuhināṃśuḥ 
SA_GK19_bhakirpu-844	udgatendum avibhinnatamisrāṃ paśyati sma rajanīm avitṛptaḥ /	udgata indum a vibhinna tamisrām paśyati sma rajanīm a vitṛptaḥ 
SA_GK19_bhakirpu-845	vyaṃśukasphuṭamukhīm atijihmāṃ vrīḍayā navavadhūm iva lokaḥ // BhKir_9.24 //	vyaṃśuka sphuṭa mukhīm ati jihmām vrīḍayā nava vadhūm iva lokaḥ 
SA_GK19_bhakirpu-846	na prasādam ucitaṃ gamitā dyair noddhṛtaṃ timiram adrivanebhyaḥ /	na prasādam ucitam gamitāḥ na uddhṛtam timiram adri vanebhyaḥ 
SA_GK19_bhakirpu-847	diṅmukheṣu na ca dhāma vikīrṇaṃ bhūṣitaiva rajanī himabhāsā // BhKir_9.25 //	diṅmukheṣu na ca dhāma vikīrṇam bhūṣitā eva rajanī himabhāsā 
SA_GK19_bhakirpu-848	māninījanavilocanapātān uṣṇabāṣpakaluṣān pratigṛhṇan /	māninī jana vilocana pātān uṣṇa bāṣpa kaluṣān pratigṛhṇan 
SA_GK19_bhakirpu-849	mandamandam uditaḥ prayayau khaṃ bhītabhīta iva śītamayūkhaḥ // BhKir_9.26 //	manda mandam uditaḥ prayayau kham bhīta bhītaḥ iva śītamayūkhaḥ 
SA_GK19_bhakirpu-850	śliṣyataḥ priyavadhūr upakaṇṭhaṃ tārakās tatakarasya himāṃśoḥ /	śliṣyataḥ priya vadhūḥ upakaṇṭham tārakāḥ tata karasya himāṃśoḥ 
SA_GK19_bhakirpu-851	udvamann abhirarāja samantād aṅgarāga iva lohitarāgaḥ // BhKir_9.27 //	udvaman abhirarāja samantāt aṅgarāgaḥ iva lohita rāgaḥ 
SA_GK19_bhakirpu-852	preritaḥ śaśadhareṇa karaughaḥ saṃhatāny api nunoda tamāṃsi /	preritaḥ śaśadhareṇa kara oghaḥ saṃhatāni api nunoda tamāṃsi 
SA_GK19_bhakirpu-853	kṣīrasindhur iva mandarabhinnaḥ kānanāny aviraloccatarūṇi // BhKir_9.28 //	kṣīrasindhuḥ iva mandara bhinnaḥ kānanāni a virala ucca tarūṇi 
SA_GK19_bhakirpu-854	śāratāṃ gamitayā śaśipādaiś chāyayā viṭapināṃ pratipede /	śāra tām gamitayā śaśi pādaiḥ chāyayā viṭapinām pratipede 
SA_GK19_bhakirpu-855	nyastaśuklabalicitratalābhis tulyatā vasativeśmamahībhiḥ // BhKir_9.29 //	nyasta śukla bali citra talābhiḥ tulya tā vasati veśma mahībhiḥ 
SA_GK19_bhakirpu-856	ātape dhṛtimatā saha vadhvā yāminīvirahiṇā vihagena /	ātape dhṛtimatā saha vadhvā yāminīvirahiṇā vihagena 
SA_GK19_bhakirpu-857	sehire na kiraṇā himaraśmer duḥkhite manasi sarvam asahyam // BhKir_9.30 //	sehire na kiraṇāḥ himaraśmeḥ duḥkhite manasi sarvam asahyam 
SA_GK19_bhakirpu-858	gandham uddhatarajaḥkaṇavāhī vikṣipan vikasatāṃ kumudānām /	gandham uddhata rajaḥ kaṇa vāhī vikṣipan vikasatām kumudānām 
SA_GK19_bhakirpu-859	ādudhāva parilīnavihaṅgā yāminīmarud apāṃ vanarājīḥ // BhKir_9.31 //	ādudhāva parilīna vihaṅgāḥ yāminī marut apām vana rājīḥ 
SA_GK19_bhakirpu-860	saṃvidhātum abhiṣekam udāse manmathasya lasadaṃśujalaughaḥ /	saṃvidhātum abhiṣekam udāse manmathasya lasat aṃśu jala oghaḥ 
SA_GK19_bhakirpu-861	yāminīvanitayā tatacihnaḥ sotpalo rajatakumbha ivenduḥ // BhKir_9.32 //	yāminī vanitayā tata cihnaḥ sa utpalaḥ rajata kumbhaḥ iva induḥ 
SA_GK19_bhakirpu-862	ojasāpi khalu nūnam anūnaṃ nāsahāyam upayāti jayaśrīḥ /	ojasā api khalu nūnam anūnam na asahāyam upayāti jaya śrīḥ 
SA_GK19_bhakirpu-863	yad vibhuḥ śaśimayūkhasakhaḥ sann ādade vijayi cāpam anaṅgaḥ // BhKir_9.33 //	yat vibhuḥ śaśi mayūkha sakhaḥ san ādade vijayi cāpam anaṅgaḥ 
SA_GK19_bhakirpu-864	sadmanāṃ viracanāhitaśobhair āgatapriyakathair api dūtyam /	sadmanām viracana āhita śobhaiḥ āgata priya kathaiḥ api dūtyam 
SA_GK19_bhakirpu-865	saṃnikṛṣṭaratibhiḥ suradārair bhūṣitair api vibhūṣaṇam īṣe // BhKir_9.34 //	saṃnikṛṣṭa ratibhiḥ sura dāraiḥ bhūṣitaiḥ api vibhūṣaṇam īṣe 
SA_GK19_bhakirpu-866	na srajo rurucire ramaṇībhyaś candanāni virahe madirā vā /	na srajaḥ rurucire ramaṇībhyaḥ candanāni virahe madirāḥ vā 
SA_GK19_bhakirpu-867	sādhaneṣu hi rater upadhatte ramyatāṃ priyasamāgama eva // BhKir_9.35 //	sādhaneṣu hi rateḥ upadhatte ramya tām priya samāgamaḥ eva 
SA_GK19_bhakirpu-868	prasthitābhir adhināthanivāsaṃ dhvaṃsitapriyasakhīvacanābhiḥ /	prasthitābhiḥ adhinātha nivāsam dhvaṃsita priya sakhī vacanābhiḥ 
SA_GK19_bhakirpu-869	māninībhir apahastitadhairyaḥ sādayann iva mado 'valalambe // BhKir_9.36 //	māninībhiḥ apahastita dhairyaḥ sādayan iva madaḥ valalambe 
SA_GK19_bhakirpu-870	kāntaveśma bahu saṃdiśatībhir yātam eva rataye ramaṇībhiḥ /	kānta veśma bahu saṃdiśatībhiḥ yātam eva rataye ramaṇībhiḥ 
SA_GK19_bhakirpu-871	manmathena pariluptamatīnāṃ prāyaśaḥ skhalitam apy upakāri // BhKir_9.37 //	manmathena parilupta matīnām prāyaśas skhalitam api upakāri 
SA_GK19_bhakirpu-872	āśu kāntam abhisāritavatyā yoṣitaḥ pulakaruddhakapolam /	āśu kāntam abhisāritavatyāḥ yoṣitaḥ pulaka ruddha kapolam 
SA_GK19_bhakirpu-873	nirjigāya mukham indum akhaṇḍaṃ khaṇḍapatratilakākṛti kāntyā // BhKir_9.38 //	nirjigāya mukham indum akhaṇḍam khaṇḍa patra tilaka ākṛti kāntyā 
SA_GK19_bhakirpu-874	ucyatāṃ sa vacanīyam aśeṣaṃ neśvare paruṣatā sakhi sādhvī /	ucyatām sa vacanīyam aśeṣam na īśvare paruṣa tā sakhi sādhvī 
SA_GK19_bhakirpu-875	ānayainam anunīya kathaṃ vā vipriyāṇi janayann anuneyaḥ // BhKir_9.39 //	ānaya enam anunīya katham vā vipriyāṇi janayan anuneyaḥ 
SA_GK19_bhakirpu-876	kiṃ gatena na hi yuktam upaituṃ kaḥ priye subhagamānini mānaḥ /	kim gatena na hi yuktam upaitum kaḥ priye subhaga mānini mānaḥ 
SA_GK19_bhakirpu-877	yoṣitām iti kathāsu sametaiḥ kāmibhir bahurasā dhṛtir ūhe // BhKir_9.40 //	yoṣitām iti kathāsu sametaiḥ kāmibhiḥ bahu rasā dhṛtiḥ ūhe 
SA_GK19_bhakirpu-878	yoṣitaḥ pulakarodhi dadhatyā gharmavāri navasaṃgamajanma /	yoṣitaḥ pulaka rodhi dadhatyāḥ gharma vāri nava saṃgama janma 
SA_GK19_bhakirpu-879	kāntavakṣasi babhūva patantyā maṇḍanaṃ lulitamaṇḍanataiva // BhKir_9.41 //	kānta vakṣasi babhūva patantyāḥ maṇḍanam lulita maṇḍana tā eva 
SA_GK19_bhakirpu-880	śīdhupānavidhurāsu nigṛhṇan mānam āśu śithilīkṛtalajjaḥ /	śīdhu pāna vidhurāsu nigṛhṇan mānam āśu śithilīkṛta lajjaḥ 
SA_GK19_bhakirpu-881	saṃgatāsu dayitair upalebhe kāminīṣu madano nu mado nu // BhKir_9.42 //	saṃgatāsu dayitaiḥ upalebhe kāminīṣu madanaḥ nu madaḥ nu 
SA_GK19_bhakirpu-882	dvāri cakṣur adhipāṇi kapolau kīvitaṃ tvayi kutaḥ kalaho 'syāḥ /	dvāri cakṣuḥ adhipāṇi kapolau tvayi kutas kalahaḥ syāḥ 
SA_GK19_bhakirpu-883	kāminām iti vacaḥ punaruktaṃ prītaye navanavatvam iyāya // BhKir_9.43 //	kāminām iti vacaḥ punar uktam prītaye nava nava tvam iyāya 
SA_GK19_bhakirpu-884	sāci locanayugaṃ namayantī rundhatī dayitavakṣasi pātam /	sāci locana yugam namayantī rundhatī dayita vakṣasi pātam 
SA_GK19_bhakirpu-885	subhruvo janayati sma vibhūṣāṃ saṃgatāv upararāma ca lajjā // BhKir_9.44 //	subhruvaḥ janayati sma vibhūṣām saṃgatau upararāma ca lajjā 
SA_GK19_bhakirpu-886	savyalīkam avadhīritakhinnaṃ prasthitaṃ sapadi kopapadena /	sa vyalīkam avadhīrita khinnam prasthitam sapadi kopa padena 
SA_GK19_bhakirpu-887	yoṣitaḥ suhṛd iva sma ruṇaddhi prāṇanātham abhibāṣpanipātaḥ // BhKir_9.45 //	yoṣitaḥ suhṛd iva sma ruṇaddhi prāṇanātham abhi bāṣpa nipātaḥ 
SA_GK19_bhakirpu-888	śaṅkitāya kṛtabāṣpanipātām īrṣyayā vimukhitāṃ dayitāya /	śaṅkitāya kṛta bāṣpa nipātām īrṣyayā vimukhitām dayitāya 
SA_GK19_bhakirpu-889	māninim abhimukhāhitacittāṃ śaṃsati sma ghanaromavibhedaḥ // BhKir_9.46 //	māninim abhimukha āhita cittām śaṃsati sma ghanaromavibhedaḥ 
SA_GK19_bhakirpu-890	loladṛṣṭi vadanaṃ dayitāyāś cumbati priyatame rabhasena /	lola dṛṣṭi vadanam dayitāyāḥ cumbati priyatame rabhasena 
SA_GK19_bhakirpu-891	vrīḍayā saha vinīvi nitambād aṃśukaṃ śithilatām upapade // BhKir_9.47 //	vrīḍayā saha vinīvi nitambāt aṃśukam śithila tām upapade 
SA_GK19_bhakirpu-892	hrītaya agalitanīvi nirasyann antarīyam avalambitakāñci /	hrītaye a galita nīvi nirasyan antarīyam avalambita kāñci 
SA_GK19_bhakirpu-893	maṇḍalīkṛtapṛthustanabhāraṃ sasvaje dayitayā hṛdayeśaḥ // BhKir_9.48 //	maṇḍalīkṛta pṛthu stana bhāram sasvaje dayitayā hṛdayeśaḥ 
SA_GK19_bhakirpu-894	ādṛtā nakhapadaiḥ parirambhāś cumbitāni ghanadantanipātaiḥ /	ādṛtāḥ nakha padaiḥ parirambhāḥ cumbitāni ghana danta nipātaiḥ 
SA_GK19_bhakirpu-895	saukumāryaguṇasambhṛtakīrtir vāma eva surateṣv api kāmaḥ // BhKir_9.49 //	saukumārya guṇa sambhṛta kīrtiḥ vāmaḥ eva surateṣu api kāmaḥ 
SA_GK19_bhakirpu-896	pāṇipallavavidhūnanam antaḥ sītkṛtāni nayanārdhanimeṣāḥ /	pāṇipallava vidhūnanam antar sītkṛtāni nayana ardha nimeṣāḥ 
SA_GK19_bhakirpu-897	yoṣitāṃ rahasi gadgadavācām astratām upayayur madanasya // BhKir_9.50 //	yoṣitām rahasi gadgada vācām astra tām upayayuḥ madanasya 
SA_GK19_bhakirpu-898	pātum āhitaratīny abhileṣus tarṣayanty apunaruktarasāni /	pātum āhita ratīni abhileṣuḥ tarṣayanti a punar ukta rasāni 
SA_GK19_bhakirpu-899	sasmitāni vadanāni vadhūnāṃ sotpalāni ca madhūni yuvānaḥ // BhKir_9.51 //	sa smitāni vadanāni vadhūnām sa utpalāni ca madhūni yuvānaḥ 
SA_GK19_bhakirpu-900	kāntasaṃgamaparājitamanyau vāruṇīrasanaśāntavivāde /	kānta saṃgama parājita manyau vāruṇī rasana śānta vivāde 
SA_GK19_bhakirpu-901	māninījana upāhitasaṃdhau saṃdadhe dhanuṣi neṣum anaṅgaḥ // BhKir_9.52 //	māninī jane upāhita saṃdhau saṃdadhe dhanuṣi na iṣum anaṅgaḥ 
SA_GK19_bhakirpu-902	kupyatāśu bhavatānatacittāḥ kopitāṃś ca varivasyata yūnaḥ /	kupyata āśu bhavatā ānata cittāḥ kopitān ca varivasyata yūnaḥ 
SA_GK19_bhakirpu-903	ity aneka upadeśa iva sma svādyate yuvatibhir madhuvāraḥ // BhKir_9.53 //	iti anekaḥ upadeśaḥ iva sma svādyate yuvatibhiḥ madhuvāraḥ 
SA_GK19_bhakirpu-904	bhartṛbhiḥ praṇayasambhramadattāṃ vāruṇīm atirasāṃ rasayitvā /	bhartṛbhiḥ praṇaya sambhrama dattām vāruṇīm atirasām rasayitvā 
SA_GK19_bhakirpu-905	hrīvimohavirahād upalebhe pāṭavaṃ nu hṛdayaṃ nu vadhūbhiḥ // BhKir_9.54 //	hrī vimoha virahāt upalebhe pāṭavam nu hṛdayam nu vadhūbhiḥ 
SA_GK19_bhakirpu-906	svāditaḥ svayam athaidhitamānaṃ lambhitaḥ priyatamaiḥ saha pītaḥ /	svāditaḥ svayam atha edhita mānam lambhitaḥ priyatamaiḥ saha pītaḥ 
SA_GK19_bhakirpu-907	āsavaḥ pratipadaṃ pramadānāṃ naikarūparasatām iva bheje // BhKir_9.55 //	āsavaḥ pratipadam pramadānām na eka rūpa rasa tām iva bheje 
SA_GK19_bhakirpu-908	bhrūvilāsasubhagān anukartuṃ vibhramān iva vadhūnayanānām /	bhrū vilāsa subhagān anukartum vibhramān iva vadhū nayanānām 
SA_GK19_bhakirpu-909	ādade mṛduvilokapalāśair utpalaiś caṣakavīciṣu kampaḥ // BhKir_9.56 //	ādade mṛdu viloka palāśaiḥ utpalaiḥ caṣaka vīciṣu kampaḥ 
SA_GK19_bhakirpu-910	oṣṭhapallavavidaṃśarucīnāṃ hṛdyatām upayayau ramaṇānām /	oṣṭha pallava vidaṃśa rucīnām hṛdya tām upayayau ramaṇānām 
SA_GK19_bhakirpu-911	phullalocanavinīlasarojair aṅganāsyacaṣakair madhuvāraḥ // BhKir_9.57 //	phulla locana vinīla sarojaiḥ aṅganā āsya caṣakaiḥ madhuvāraḥ 
SA_GK19_bhakirpu-912	prāpyate guṇavatāpi guṇānāṃ vyaktam āśrayavaśena viśeṣaḥ /	prāpyate guṇavatā api guṇānām vyaktam āśraya vaśena viśeṣaḥ 
SA_GK19_bhakirpu-913	tat tathā hi dayitānanadattaṃ vyānaśe madhu rasātiśayena // BhKir_9.58 //	tat tathā hi dayita ānana dattam vyānaśe madhu rasa atiśayena 
SA_GK19_bhakirpu-914	vīkṣya ratnacaṣakeṣv atiriktāṃ kāntadantapadamaṇḍanalakṣmīm /	vīkṣya ratna caṣakeṣu atiriktām kānta danta pada maṇḍana lakṣmīm 
SA_GK19_bhakirpu-915	jajñire bahumatāḥ pramadānām oṣṭhayāvakanudo madhuvārāḥ // BhKir_9.59 //	jajñire bahu matāḥ pramadānām oṣṭha yāvaka nudaḥ madhuvārāḥ 
SA_GK19_bhakirpu-916	locanādharakṛtāhṛtarāgā vāsitānanaviśeṣitagandhā /	locana adhara kṛta āhṛta rāgā vāsita ānana viśeṣita gandhā 
SA_GK19_bhakirpu-917	vāruṇī paraguṇātmaguṇānāṃ vyatyayaṃ vinimayaṃ nu vitene // BhKir_9.60 //	vāruṇī para guṇa ātma guṇānām vyatyayam vinimayam nu vitene 
SA_GK19_bhakirpu-918	tulyarūpam asitotpalam akṣṇoḥ karṇagaṃ nirupakāri viditvā /	tulya rūpam asita utpalam akṣṇoḥ karṇa gam nirupakāri viditvā 
SA_GK19_bhakirpu-919	yoṣitaḥ suhṛd iva pravibheje lambhitekṣaṇarucir madarāgaḥ // BhKir_9.61 //	yoṣitaḥ suhṛd iva pravibheje lambhita īkṣaṇa ruciḥ mada rāgaḥ 
SA_GK19_bhakirpu-920	kṣīṇayāvakaraso 'py atipānaiḥ kāntadantapadasambhṛtaśobhaḥ /	kṣīṇa yāvaka rasaḥ pi ati pānaiḥ kānta danta pada sambhṛta śobhaḥ 
SA_GK19_bhakirpu-921	āyayāv atitarām iva vadhvāḥ sāndratām adharapallavarāgaḥ // BhKir_9.62 //	āyayau atitarām iva vadhvāḥ sāndra tām adhara pallava rāgaḥ 
SA_GK19_bhakirpu-922	rāgajāntanayaneṣu nitāntaṃ vidrumāruṇakapolataleṣu /	rāga ja anta nayaneṣu nitāntam vidruma aruṇa kapola taleṣu 
SA_GK19_bhakirpu-923	sarvagāpi dadṛśe vanitānāṃ darpaṇeṣv iva mukheṣu madaśrīḥ // BhKir_9.63 //	sarva gā api dadṛśe vanitānām darpaṇeṣu iva mukheṣu mada śrīḥ 
SA_GK19_bhakirpu-924	baddhakopavikṛtīr api rāmāś cārutābhimatatām upaninye /	baddha kopa vikṛtīḥ api rāmāḥ cāru tā abhimata tām upaninye 
SA_GK19_bhakirpu-925	vaśyatāṃ madhumado dayitānām ātmavargahitam icchati sarvaḥ // BhKir_9.64 //	vaśya tām madhu madaḥ dayitānām ātma varga hitam icchati sarvaḥ 
SA_GK19_bhakirpu-926	vāsasāṃ śithilatām upanābhi hrīnirāsam apade kupitāni /	vāsasām śithila tām upanābhi hrī nirāsam a pade kupitāni 
SA_GK19_bhakirpu-927	yoṣitāṃ vidadhatī guṇapakṣe nirmamārja madirā vacanīyam // BhKir_9.65 //	yoṣitām vidadhatī guṇa pakṣe nirmamārja madirā vacanīyam 
SA_GK19_bhakirpu-928	bhartṛṣūpasakhi nikṣipatīnām ātmano madhumadodyamitānām /	bhartṛṣu upasakhi nikṣipatīnām ātmanaḥ madhu mada udyamitānām 
SA_GK19_bhakirpu-929	vrīḍayā viphalayā vanitānāṃ na sthitaṃ na vigataṃ hṛdayeṣu // BhKir_9.66 //	vrīḍayā viphalayā vanitānām na sthitam na vigatam hṛdayeṣu 
SA_GK19_bhakirpu-930	rundhatī nayanavākyavikāsaṃ sādito bhayakarā parirambhe /	rundhatī nayana vākya vikāsam sā aditaḥ bhaya karā parirambhe 
SA_GK19_bhakirpu-931	vrīḍitasya lalitaṃ yuvatīnāṃ kṣībatā bahuguṇair anujahre // BhKir_9.67 //	vrīḍitasya lalitam yuvatīnām kṣība tā bahu guṇaiḥ anujahre 
SA_GK19_bhakirpu-932	yoṣid uddhatamanobhavarāgā mānavaty api yayau dayitāṅkam /	yoṣit uddhata manobhava rāgā mānavatī api yayau dayitā aṅkam 
SA_GK19_bhakirpu-933	kārayaty anibhṛtā guṇadoṣe vāruṇī khalu rahasyavibhedam // BhKir_9.68 //	kārayati a nibhṛtā guṇa doṣe vāruṇī khalu rahasya vibhedam 
SA_GK19_bhakirpu-934	āhite nu madhunā madhuratve ceṣṭitasya gamite nu vikāsam /	āhite nu madhunā madhura tve ceṣṭitasya gamite nu vikāsam 
SA_GK19_bhakirpu-935	ābabhau nava ivoddhatarāgaḥ kāminīṣv avasaraḥ kusumeṣoḥ // BhKir_9.69 //	ābabhau navaḥ iva uddhata rāgaḥ kāminīṣu avasaraḥ kusumeṣoḥ 
SA_GK19_bhakirpu-936	mā gaman madavimūḍhadhiyo naḥ projjhya rantum iti śaṅkitanāthāḥ /	mā gamat mada vimūḍha dhiyaḥ naḥ projjhya rantum iti śaṅkita nāthāḥ 
SA_GK19_bhakirpu-937	yoṣito na madirāṃ bhṛśam īṣuḥ prema paśyati bhayāny apade 'pi // BhKir_9.70 //	yoṣitaḥ na madirām bhṛśam īṣuḥ prema paśyati bhayāni a pade pi 
SA_GK19_bhakirpu-938	cittanirvṛtividhāyi viviktaṃ manmatho madhumadaḥ śaśibhāsaḥ /	citta nirvṛti vidhāyi viviktam manmathaḥ madhu madaḥ śaśi bhāsaḥ 
SA_GK19_bhakirpu-939	saṃgamaś ca dayitaiḥ sma nayanti prema kām api bhuvaṃ pramadānām // BhKir_9.71 //	saṃgamaḥ ca dayitaiḥ sma nayanti prema kām api bhuvam pramadānām 
SA_GK19_bhakirpu-940	dhārṣṭyalaṅghitayathocitabhūmau nirdayaṃ vilulitālakamālye /	dhārṣṭya laṅghita yathocita bhūmau nirdayam vilulita alaka mālye 
SA_GK19_bhakirpu-941	māninīratividhau kusumeṣur mattamatta iva vibhramam āpa // BhKir_9.72 //	māninī rati vidhau kusumeṣuḥ matta mattaḥ iva vibhramam āpa 
SA_GK19_bhakirpu-942	śīdhupānavidhureṣu vadhūnāṃ vighnatām upagateṣu vapuḥṣu /	śīdhu pāna vidhureṣu vadhūnām vighna tām upagateṣu vapuḥṣu 
SA_GK19_bhakirpu-943	īhitaṃ ratirasāhitabhāvaṃ vītalakṣyam api kāmiṣu reje // BhKir_9.73 //	īhitam rati rasa āhita bhāvam vīta lakṣyam api kāmiṣu reje 
SA_GK19_bhakirpu-944	anyonyaraktamanasām atha bibhratīnāṃ cetobhuvo harisakhāpsarasāṃ nideśam /	anyonya rakta manasām atha bibhratīnām cetaḥ bhuvaḥ harisakha apsarasām nideśam 
SA_GK19_bhakirpu-945	vaibodhikadhvanivibhāvitapaścimārdhā sā saṃhṛteva parivṛttim iyāya rātriḥ // BhKir_9.74 //	vaibodhika dhvani vibhāvita paścima ardhā sā saṃhṛtā iva parivṛttim iyāya rātriḥ 
SA_GK19_bhakirpu-946	nidrāvinoditanitāntaratiklamānām āyāmimaṅgalaninādavibodhitānām /	nidrā vinodita nitānta rati klamānām āyāmi maṅgala nināda vibodhitānām 
SA_GK19_bhakirpu-947	rāmāsu bhāvivirahākulitāsu yūnāṃ tatpūrvatām iva samādadhire ratāni // BhKir_9.75 //	rāmāsu bhāvi viraha ākulitāsu yūnām tad pūrva tām iva samādadhire ratāni 
SA_GK19_bhakirpu-948	kāntājanaṃ suratakhedanimīlitākṣaṃ saṃvāhituṃ samupayān iva mandamandam /	kāntā janam surata kheda nimīlita akṣam saṃvāhitum samupayān iva mandamandam 
SA_GK19_bhakirpu-949	harmyeṣu mālyamadirāparibhogagandhān āviścakāra rajanīparivṛttivāyuḥ // BhKir_9.76 //	harmyeṣu mālya madirā paribhoga gandhān āviścakāra rajanī parivṛtti vāyuḥ 
SA_GK19_bhakirpu-950	āmodavāsitacalādharapallaveṣu nidrākaṣāyitavipāṭalalocaneṣu /	āmoda vāsita cala adhara pallaveṣu nidrā kaṣāyita vipāṭala locaneṣu 
SA_GK19_bhakirpu-951	vyāmṛṣṭapattratilakeṣu vilāsinīnāṃ śobhāṃ babandha vadaneṣu madāvaśeṣaḥ // BhKir_9.77 //	vyāmṛṣṭa pattra tilakeṣu vilāsinīnām śobhām babandha vadaneṣu mada avaśeṣaḥ 
SA_GK19_bhakirpu-952	gatavati nakhalekhālakṣyatām aṅgarāge samadadayitapītātāmrabimbādharāṇām /	gatavati nakha lekhā lakṣya tām aṅgarāge sa mada dayita pīta ātāmra bimba adharāṇām 
SA_GK19_bhakirpu-953	virahavidhuram iṣṭā satsakhīvaṅganānāṃ hṛdayam avalalambe rātrisambhogalakṣmīḥ // BhKir_9.78 //	viraha vidhuram iṣṭā sat sakhī vaṅganānām hṛdayam avalalambe rātri sambhoga lakṣmīḥ 
SA_GK19_bhakirpu-954	atha parimalajām avāpya lakṣmīm avayavadīpitamaṇḍanaśriyas tāḥ /	atha parimala jām avāpya lakṣmīm avayava dīpita maṇḍana śriyaḥ tāḥ 
SA_GK19_bhakirpu-955	vasatim abhivihāya ramyahāvāḥ surapatisūnuvilobhanāya jagmuḥ // BhKir_10.1 //	vasatim abhivihāya ramya hāvāḥ surapati sūnu vilobhanāya jagmuḥ 
SA_GK19_bhakirpu-956	drutapadam abhiyātum icchatīnāṃ gamanaparikramalāghavena tāsām /	druta padam abhiyātum icchatīnām gamana parikrama lāghavena tāsām 
SA_GK19_bhakirpu-957	avaniṣu caraṇaiḥ pṛthustanīnām alaghunitambatayā ciraṃ niṣede // BhKir_10.2 //	avaniṣu caraṇaiḥ pṛthu stanīnām a laghu nitamba tayā ciram niṣede 
SA_GK19_bhakirpu-958	nihitasarasayāvakair babhāse caraṇatalaiḥ kṛtapaddhatir vadhūnām /	nihita sarasa yāvakaiḥ babhāse caraṇa talaiḥ kṛta paddhatiḥ vadhūnām 
SA_GK19_bhakirpu-959	aviralavitateva śakragopair aruṇitanīlatṛṇolapā dharitrī // BhKir_10.3 //	avirala vitatā iva śakragopaiḥ aruṇita nīla tṛṇa ulapā dharitrī 
SA_GK19_bhakirpu-960	dhvanir agavivareṣu nūpurāṇāṃ pṛthuraśanāguṇaśiñjitānuyātaḥ /	dhvaniḥ aga vivareṣu nūpurāṇām pṛthu raśanā guṇa śiñjita anuyātaḥ 
SA_GK19_bhakirpu-961	pratiravavitato vanāni cakre mukharasam utsukahaṃsasārasāni // BhKir_10.4 //	pratirava vitataḥ vanāni cakre mukha rasam utsuka haṃsa sārasāni 
SA_GK19_bhakirpu-962	avacayaparibhogavanti hiṃsraiḥ sahacaritāny amṛgāṇi kānanāni /	avacaya paribhogavanti hiṃsraiḥ sahacaritāni a mṛgāṇi kānanāni 
SA_GK19_bhakirpu-963	abhidadhur abhito muniṃ vadhūbhyaḥ samuditasādhvasaviklavaṃ ca cetaḥ // BhKir_10.5 //	abhidadhuḥ abhitas munim vadhūbhyaḥ samudita sādhvasa viklavam ca cetaḥ 
SA_GK19_bhakirpu-964	nṛpatimuniparigraheṇa sā bhūḥ surasacivāpsarasāṃ jahāra cetaḥ /	nṛpati muni parigraheṇa sā bhūḥ sura saciva apsarasām jahāra cetaḥ 
SA_GK19_bhakirpu-965	upahitaparamaprabhāvadhāmnāṃ na hi jayināṃ tapasām alaṅghyam asti // BhKir_10.6 //	upahita parama prabhāva dhāmnām na hi jayinām tapasām a laṅghyam asti 
SA_GK19_bhakirpu-966	sacakitam iva vismayākulābhiḥ śucisikatāsv atimānuṣāṇi tābhiḥ /	sa cakitam iva vismaya ākulābhiḥ śuci sikatāsu atimānuṣāṇi tābhiḥ 
SA_GK19_bhakirpu-967	kṣitiṣu dadṛśire padāni jiṣṇor upahitaketur athāṅgalāñchanāni // BhKir_10.7 //	kṣitiṣu dadṛśire padāni jiṣṇoḥ upahita ketuḥ atha aṅga lāñchanāni 
SA_GK19_bhakirpu-968	atiśayitavanāntaradyutīnāṃ phalakusumāvacaye 'pi tadvidhānām /	atiśayita vana antara dyutīnām phala kusuma avacaye tadvidhānām 
SA_GK19_bhakirpu-969	ṛtur iva taruvīrudhāṃ samṛddhyā yuvatijanair jagṛhe muniprabhāvaḥ // BhKir_10.8 //	ṛtuḥ iva taru vīrudhām samṛddhyā yuvati janaiḥ jagṛhe muni prabhāvaḥ 
SA_GK19_bhakirpu-970	mṛditakisalayaḥ surāṅganānāṃ sasalilavalkalabhārabhugnaśākhaḥ /	mṛdita kisalayaḥ sura aṅganānām sa salila valkala bhāra bhugna śākhaḥ 
SA_GK19_bhakirpu-971	bahumatim adhikāṃ yayāv aśokaḥ parijanatāpi guṇāya sadguṇānām // BhKir_10.9 //	bahu matim adhikām yayau aśokaḥ parijana tā api guṇāya sat guṇānām 
SA_GK19_bhakirpu-972	yamaniyamakṛśīkṛtasthirāṅgaḥ paridadṛśe vidhṛtāyudhaḥ sa tābhiḥ /	yama niyama kṛśīkṛta sthira aṅgaḥ paridadṛśe vidhṛta āyudhaḥ sa tābhiḥ 
SA_GK19_bhakirpu-973	anupamaśamadīptatāgarīyān kṛtapadapaṅktir atharvaṇeva vedaḥ // BhKir_10.10 //	anupama śama dīpta tā garīyān kṛta pada paṅktiḥ atharvaṇā iva vedaḥ 
SA_GK19_bhakirpu-974	śaśadhara iva locanābhirāmair gaganavisāribhir aṃśubhiḥ parītaḥ /	śaśadharaḥ iva locana abhirāmaiḥ gagana visāribhiḥ aṃśubhiḥ parītaḥ 
SA_GK19_bhakirpu-975	śikharanicayam ekasānusadmā sakalam ivāpi dadhan mahīdharasya // BhKir_10.11 //	śikhara nicayam eka sānu sadmā sakalam iva api dadhan mahīdharasya 
SA_GK19_bhakirpu-976	surasariti paraṃ tapo 'dhigacchan vidhṛtapiśaṅgabṛhajjaṭākalāpaḥ /	surasariti param tapaḥ dhigacchan vidhṛta piśaṅga bṛhat jaṭā kalāpaḥ 
SA_GK19_bhakirpu-977	havir iva vitataḥ śikhāsamūhaiḥ samabhilaṣann upavedi jātavedāḥ // BhKir_10.12 //	haviḥ iva vitataḥ śikhā samūhaiḥ samabhilaṣan upavedi jātavedāḥ 
SA_GK19_bhakirpu-978	sadṛśam atanum ākṛteḥ prayatnaṃ tadanuguṇām aparaiḥ kriyām alaṅghyām /	sadṛśam a tanum ākṛteḥ prayatnam tad anuguṇām aparaiḥ kriyām a laṅghyām 
SA_GK19_bhakirpu-979	dadhad alaghu tapaḥ kriyānurūpaṃ vijayavatīṃ ca tapaḥsamāṃ samṛddhim // BhKir_10.13 //	dadhat alaghu tapaḥ kriyā anurūpam vijayavatīm ca tapaḥ samām samṛddhim 
SA_GK19_bhakirpu-980	ciraniyamakṛśo 'pi śailasāraḥ śamanirato 'pi durāsadaḥ prakṛtyā /	cira niyama kṛśaḥ pi śaila sāraḥ śama nirataḥ pi durāsadaḥ prakṛtyā 
SA_GK19_bhakirpu-981	sasaciva iva nirjane 'pi tiṣṭhan munir api tulyarucis trilokabhartuḥ // BhKir_10.14 //	sa sacivaḥ iva nirjane tiṣṭhan muniḥ api tulya ruciḥ triloka bhartuḥ 
SA_GK19_bhakirpu-982	tanum avajitalokasāradhāmnīṃ tribhuvanaguptisahāṃ vilokayantyaḥ /	tanum avajita loka sāra dhāmnīm tribhuvana gupti sahām vilokayantyaḥ 
SA_GK19_bhakirpu-983	avayayur amarastriyo 'sya yatnaṃ vijayaphale viphalaṃ tapodhikāre // BhKir_10.15 //	avayayuḥ amara striyaḥ sya yatnam vijaya phale viphalam tapaḥ adhikāre 
SA_GK19_bhakirpu-984	munidanutanayān vilobhya sadyaḥ pratanubalāny adhitiṣṭhatas tapāṃsi /	muni danu tanayān vilobhya sadyas pratanu balāni adhitiṣṭhataḥ tapāṃsi 
SA_GK19_bhakirpu-985	alaghuni bahu menire ca tāḥ svaṃ kuliśabhṛtā vihitaṃ pade niyogam // BhKir_10.16 //	alaghuni bahu menire ca tāḥ svam kuliśa bhṛtā vihitam pade niyogam 
SA_GK19_bhakirpu-986	atha kṛtakavilobhanaṃ vidhitsau yuvatijane harisūnudarśanena /	atha kṛtaka vilobhanam vidhitsau yuvati jane harisūnu darśanena 
SA_GK19_bhakirpu-987	prasabham avatatāra cittajanmā harati mano madhurā hi yauvanaśrīḥ // BhKir_10.17 //	prasabham avatatāra cittajanmā harati manaḥ madhurā hi yauvana śrīḥ 
SA_GK19_bhakirpu-988	sapadi harisakhair vadhūnideśād dhvanitamanoramavallakīmṛdaṅgaiḥ /	sapadi hari sakhaiḥ vadhū nideśāt dhvanita manorama vallakī mṛdaṅgaiḥ 
SA_GK19_bhakirpu-989	yugapad ṛtugaṇasya saṃnidhānaṃ viyati vane ca yathāyathaṃ vitene // BhKir_10.18 //	yugapad ṛtu gaṇasya saṃnidhānam viyati vane ca yathāyatham vitene 
SA_GK19_bhakirpu-990	sajalajaladharaṃ nabho vireje vivṛtim iyāya rucis taḍillatānām /	sa jala jaladharam nabhaḥ vireje vivṛtim iyāya ruciḥ taḍit latānām 
SA_GK19_bhakirpu-991	vyavahitarativigrahair vitene jalagurubhiḥ stanitair digantareṣu // BhKir_10.19 //	vyavahita rati vigrahaiḥ vitene jala gurubhiḥ stanitaiḥ digantareṣu 
SA_GK19_bhakirpu-992	parisurapatisūnudhāma sadyaḥ samupadadhan mukulāni mālatīnām /	pari surapati sūnu dhāma sadyas samupadadhan mukulāni mālatīnām 
SA_GK19_bhakirpu-993	viralam apajahāra baddhabinduḥ sarajasatām avaner apāṃ nipātaḥ // BhKir_10.20 //	viralam apajahāra baddha binduḥ sa rajasa tām avaneḥ apām nipātaḥ 
SA_GK19_bhakirpu-994	pratidiśam abhigacchatābhimṛṣṭaḥ kakubhavikāsasugandhinānilena /	pratidiśam abhigacchatā abhimṛṣṭaḥ kakubha vikāsa sugandhinā anilena 
SA_GK19_bhakirpu-995	nava iva vibabhau sacittajanmā gatadhṛtir ākulitaś ca jīvalokaḥ // BhKir_10.21 //	navaḥ iva vibabhau sa cittajanmā gata dhṛtiḥ ākulitaḥ ca jīva lokaḥ 
SA_GK19_bhakirpu-996	vyathitam api bhṛśaṃ mano harantī pariṇatajambuphalopabhogahṛṣṭā /	vyathitam api bhṛśam manaḥ harantī pariṇata jambu phala upabhoga hṛṣṭā 
SA_GK19_bhakirpu-997	parabhṛtayuvatiḥ svanaṃ vitene navanavayojitakaṇṭharāgaramyam // BhKir_10.22 //	parabhṛta yuvatiḥ svanam vitene nava nava yojita kaṇṭha rāga ramyam 
SA_GK19_bhakirpu-998	abhibhavati manaḥ kadambavāyau madamadhure ca śikhaṇḍināṃ nināde /	abhibhavati manaḥ kadamba vāyau mada madhure ca śikhaṇḍinām nināde 
SA_GK19_bhakirpu-999	jana iva na dhṛteś cacāla jiṣṇur na hi mahatāṃ sukaraḥ samādhibhaṅgaḥ // BhKir_10.23 //	janaḥ iva na dhṛteḥ cacāla jiṣṇuḥ na hi mahatām su karaḥ samādhi bhaṅgaḥ 
SA_GK19_bhakirpu-1000	dhṛtabisavalayāvalir vahantī kumudavanaikadukūlam āttabāṇā /	dhṛta bisa valaya āvaliḥ vahantī kumuda vana eka dukūlam ātta bāṇā 
SA_GK19_bhakirpu-1001	śaradamalatale sarojapāṇau ghanasamayena vadhūr ivālalambe // BhKir_10.24 //	śarad amala tale saroja pāṇau ghana samayena vadhūḥ iva ālalambe 
SA_GK19_bhakirpu-1002	samadaśikhirutāni haṃsanādaiḥ kumudavanāni kadambapuṣpavṛṣṭyā /	sa mada śikhi rutāni haṃsa nādaiḥ kumuda vanāni kadamba puṣpa vṛṣṭyā 
SA_GK19_bhakirpu-1003	śriyam atiśayinīṃ sametya jagmur guṇamahatāṃ mahate guṇāya yogaḥ // BhKir_10.25 //	śriyam atiśayinīm sametya jagmuḥ guṇa mahatām mahate guṇāya yogaḥ 
SA_GK19_bhakirpu-1004	sarajasam apahāya ketakīnāṃ prasavam upāntikanīpareṇukīrṇam /	sa rajasam apahāya ketakīnām prasavam upāntika nīpa reṇu kīrṇam 
SA_GK19_bhakirpu-1005	priyamadhurasanāni ṣaṭpadālī malinayati sma vinīlabandhanāni // BhKir_10.26 //	priya madhu rasanāni ṣaṭpada ālī malinayati sma vinīla bandhanāni 
SA_GK19_bhakirpu-1006	mukulitam atiśayya bandhujīvaṃ dhṛtajalabinduṣu śādvalasthalīṣu /	mukulitam atiśayya bandhujīvam dhṛta jala binduṣu śādvala sthalīṣu 
SA_GK19_bhakirpu-1007	aviralavapuṣaḥ surendragopā vikacapalāśacayaśriyaṃ samīyuḥ // BhKir_10.27 //	avirala vapuṣaḥ surendragopāḥ vikaca palāśa caya śriyam samīyuḥ 
SA_GK19_bhakirpu-1008	aviralaphalinīvanaprasūnaḥ kusumitakundasugandhigandhavāhaḥ /	               
SA_GK19_bhakirpu-1009	guṇam asamayajaṃ cirāya lebhe viralatuṣārakaṇ.as tuṣārakālaḥ // BhKir_10.28 //	guṇam a samaya jam cirāya lebhe virala tuṣāra kaṇaḥ tuṣāra kālaḥ 
SA_GK19_bhakirpu-1010	nicayini lavalīlatāvikāse janayati lodhrasamīraṇe ca harṣam /	nicayini lavalī latā vikāse janayati lodhra samīraṇe ca harṣam 
SA_GK19_bhakirpu-1011	vikṛtim upayayau na pāṇḍusūnuś calati nayān na jigīṣatāṃ hi cetaḥ // BhKir_10.29 //	vikṛtim upayayau na pāṇḍu sūnuḥ calati nayāt na jigīṣatām hi cetaḥ 
SA_GK19_bhakirpu-1012	katipayasahakārapuṣparamyas tanutuhino 'lpavinidrasinduvāraḥ /	katipaya sahakāra puṣpa ramyaḥ tanu tuhinaḥ lpa vinidra sinduvāraḥ 
SA_GK19_bhakirpu-1013	surabhimukhahimāgamāntaśaṃsī samupayayau śiśiraḥ smaraikabandhuḥ // BhKir_10.30 //	surabhi mukha hima āgama anta śaṃsī samupayayau śiśiraḥ smara eka bandhuḥ 
SA_GK19_bhakirpu-1014	kusumanagavanāny upaitukāmā kisalayinīm avalambya cūtayaṣṭim /	kusuma naga vanāni upaitu kāmā kisalayinīm avalambya cūta yaṣṭim 
SA_GK19_bhakirpu-1015	kvaṇadalikulanūpurā nirāse nalinavaneṣu padaṃ vasantalakṣmīḥ // BhKir_10.31 //	kvaṇat ali kula nūpurā nirāse nalina vaneṣu padam vasanta lakṣmīḥ 
SA_GK19_bhakirpu-1016	vikasitakusumādharaṃ hasantīṃ kurabakarājivadhūṃ vilokayantam /	vikasita kusuma adharam hasantīm kurabaka rāji vadhūm vilokayantam 
SA_GK19_bhakirpu-1017	dadṛśur iva surāṅganā niṣaṇṇaṃ saśaram anaṅgam aśokapallaveṣu // BhKir_10.32 //	dadṛśuḥ iva sura aṅganāḥ niṣaṇṇam sa śaram anaṅgam aśoka pallaveṣu 
SA_GK19_bhakirpu-1018	muhur anupatatā vidhūyamānaṃ viracitasaṃhati dakṣiṇānilena /	muhur anupatatā vidhūyamānam viracita saṃhati dakṣiṇa anilena 
SA_GK19_bhakirpu-1019	alikulam alakākṛtiṃ prapede nalinamukhāntavisarpi paṅkajinyāḥ // BhKir_10.33 //	ali kulam alaka ākṛtim prapede nalina mukha anta visarpi paṅkajinyāḥ 
SA_GK19_bhakirpu-1020	śvasanacalitapallavādharoṣṭhe navanihiterṣyam ivāvadhūnayantī /	śvasana calita pallava adhara uṣṭhe nava nihita īrṣyam iva avadhūnayantī 
SA_GK19_bhakirpu-1021	madhusurabhiṇi ṣaṭpadena puṣpe mukha iva śālalatāvadhūś cucumbe // BhKir_10.34 //	madhu surabhiṇi ṣaṭpadena puṣpe mukhe iva śāla latā vadhūḥ cucumbe 
SA_GK19_bhakirpu-1022	prabhavati na tadā paro vijetuṃ bhavati jitendriyatā yad ātmarakṣā /	prabhavati na tadā paraḥ vijetum bhavati jita indriya tā yat ātma rakṣā 
SA_GK19_bhakirpu-1023	avajitabhuvanas tathā hi lebhe sitaturage vijayaṃ na puṣpamāsaḥ // BhKir_10.35 //	avajita bhuvanaḥ tathā hi lebhe sitaturage vijayam na puṣpamāsaḥ 
SA_GK19_bhakirpu-1024	katham iva tava saṃmatir bhavitrī samam ṛtubhir munināvadhīritasya /	katham iva tava saṃmatiḥ bhavitrī samam ṛtubhiḥ muninā avadhīritasya 
SA_GK19_bhakirpu-1025	iti viracitamallikāvikāsaḥ smayata iva sma madhuṃ nidāghakālaḥ // BhKir_10.36 //	iti viracita mallikā vikāsaḥ smayataḥ iva sma madhum nidāgha kālaḥ 
SA_GK19_bhakirpu-1026	balavad api balaṃ mithovirodhi prabhavati naiva vipakṣanirjayāya /	balavat api balam mithaḥ virodhi prabhavati nā eva vipakṣa nirjayāya 
SA_GK19_bhakirpu-1027	bhuvanaparibhavī na yat tadānīṃ tam ṛtugaṇaḥ kṣaṇam unmanīcakāra // BhKir_10.37 //	bhuvana paribhavī na yat tadānīm tam ṛtu gaṇaḥ kṣaṇam unmanīcakāra 
SA_GK19_bhakirpu-1028	śrutisukham upavīṇitaṃ sahāyair aviralalāñchanahāriṇaś ca kālāḥ /	śruti sukham sahāyaiḥ avirala lāñchana hāriṇaḥ ca kālāḥ 
SA_GK19_bhakirpu-1029	avihitaharisūnuvikriyāṇi tridaśavadhūṣu manobhavaṃ vitenuḥ // BhKir_10.38 //	a vihita hari sūnu vikriyāṇi tridaśa vadhūṣu manobhavam vitenuḥ 
SA_GK19_bhakirpu-1030	na dalati nicaye tathotpalānāṃ na ca viṣamacchadagucchayūthikāsu /	na dalati nicaye tathā utpalānām na ca viṣamacchada guccha yūthikāsu 
SA_GK19_bhakirpu-1031	abhiratum upalebhire yathāsāṃ haritanayāvayaveṣu locanāni // BhKir_10.39 //	abhiratum upalebhire yathā āsām hari tanaya avayaveṣu locanāni 
SA_GK19_bhakirpu-1032	munim abhimukhatāṃ ninīṣavo yāḥ samupayayuḥ kamanīyatāguṇena /	munim abhimukha tām ninīṣavaḥ yāḥ samupayayuḥ kamanīya tā guṇena 
SA_GK19_bhakirpu-1033	madanam upadadhe sa eva tāsāṃ duradhigamā hi gatiḥ prayojanānām // BhKir_10.40 //	madanam upadadhe saḥ eva tāsām duradhigamā hi gatiḥ prayojanānām 
SA_GK19_bhakirpu-1034	prakṛtam anusasāra nābhineyaṃ pravikasadaṅguli pāṇipallavaṃ vā /	prakṛtam anusasāra na abhineyam pravikasat aṅguli pāṇipallavam vā 
SA_GK19_bhakirpu-1035	prathamam upahitaṃ vilāsi cakṣuḥ sitaturage na cacāla nartakīnām // BhKir_10.41 //	prathamam upahitam vilāsi cakṣuḥ sitaturage na cacāla nartakīnām 
SA_GK19_bhakirpu-1036	abhinayamanasaḥ surāṅganāyā nihitam alaktakavartanābhitāmram /	abhinaya manasaḥ sura aṅganāyāḥ nihitam alaktaka vartana abhitāmram 
SA_GK19_bhakirpu-1037	caraṇam abhipapāta ṣaṭpadālī dhutanavalohitapaṅkajābhiśaṅkā // BhKir_10.42 //	caraṇam abhipapāta ṣaṭpada ālī dhuta nava lohita paṅkaja abhiśaṅkā 
SA_GK19_bhakirpu-1038	aviralam alaseṣu nartakīnāṃ drutapariṣiktam alaktakaṃ padeṣu /	aviralam alaseṣu nartakīnām druta pariṣiktam alaktakam padeṣu 
SA_GK19_bhakirpu-1039	savapuṣām iva cittarāgam ūhur namitaśikhāni kadambakesarāṇi // BhKir_10.43 //	sa vapuṣām iva citta rāgam ūhuḥ namita śikhāni kadamba kesarāṇi 
SA_GK19_bhakirpu-1040	nṛpasutam abhitaḥ samanmathāyāḥ parijanagātratirohitāṅgayaṣṭeḥ /	nṛpa sutam abhitas sa manmathāyāḥ parijana gātra tirohita aṅga yaṣṭeḥ 
SA_GK19_bhakirpu-1041	sphuṭam abhilaṣitaṃ babhūva vadhvā vadati hi saṃvṛtir eva kāmitāni // BhKir_10.44 //	sphuṭam abhilaṣitam babhūva vadhvāḥ vadati hi saṃvṛtiḥ eva kāmitāni 
SA_GK19_bhakirpu-1042	abhimuni sahasā hṛte parasyā ghanamarutā jaghanāṃśukaikadeśe /	abhimuni sahasā hṛte parasyāḥ ghana marutā jaghana aṃśuka eka deśe 
SA_GK19_bhakirpu-1043	cakitam avasanoru satrapāyāḥ pratiyuvatīr api vismayaṃ nināya // BhKir_10.45 //	cakitam a vasana ūru sa trapāyāḥ pratiyuvatīḥ api vismayam nināya 
SA_GK19_bhakirpu-1044	dhṛtabisavalaye nidhāya pāṇau mukham adhirūṣitapāṇḍugaṇḍalekham /	dhṛta bisa valaye nidhāya pāṇau mukham adhi rūṣita pāṇḍu gaṇḍa lekham 
SA_GK19_bhakirpu-1045	nṛpasutam aparā smarābhitāpād amadhumadālasalocanaṃ nidadhyau // BhKir_10.46 //	nṛpa sutam aparā smara abhitāpāt a madhu mada alasa locanam nidadhyau 
SA_GK19_bhakirpu-1046	sakhi dayitam ihānayeti sā māṃ prahitavatī kusumeṣuṇābhitaptā /	sakhi dayitam iha ānaya iti sā mām prahitavatī kusumeṣuṇā abhitaptā 
SA_GK19_bhakirpu-1047	hṛdayam ahṛdayā na nāma pūrvaṃ bhavadupakaṇṭham upāgataṃ viveda // BhKir_10.47 //	hṛdayam ahṛdayā na nāma pūrvam bhavat upakaṇṭham upāgatam viveda 
SA_GK19_bhakirpu-1048	ciram api kalitāny apārayantyā parigadituṃ pariśuṣyatā mukhena /	ciram api kalitāni a pārayantyā parigaditum pariśuṣyatā mukhena 
SA_GK19_bhakirpu-1049	gataghṛṇa gamitāni satsakhīnāṃ nayanayugaiḥ samam ārdratāṃ manāṃsi // BhKir_10.48 //	gata ghṛṇa gamitāni sat sakhīnām nayana yugaiḥ samam ārdra tām manāṃsi 
SA_GK19_bhakirpu-1050	acakamata sapallavāṃ dharitrīṃ mṛdusurabhiṃ virahayya puṣpaśayyām /	acakamata sa pallavām dharitrīm mṛdu surabhim virahayya puṣpa śayyām 
SA_GK19_bhakirpu-1051	bhṛśam aratim avāpya tatra cāsyās tava sukhaśītam upaitum aṅkam icchā // BhKir_10.49 //	bhṛśam aratim avāpya tatra ca asyāḥ tava sukha śītam upaitum aṅkam icchā 
SA_GK19_bhakirpu-1052	tad anagha tanur astu sā sakāmā vrajati purā hi parāsutāṃ tvadarthe /	tat anagha tanuḥ astu sā sa kāmā vrajati purā hi parāsu tām tvad arthe 
SA_GK19_bhakirpu-1053	punar api sulabhaṃ tapo 'nurāgī yuvatijanaḥ khalu nāpyate 'nurūpaḥ // BhKir_10.50 //	punar api sulabham tapaḥ nurāgī yuvati janaḥ khalu nā āpyate nurūpaḥ 
SA_GK19_bhakirpu-1054	jahihi kaṭhinatāṃ prayaccha vācaṃ nanu karuṇāmṛdu mānasaṃ munīnām /	jahihi kaṭhina tām prayaccha vācam nanu karuṇā mṛdu mānasam munīnām 
SA_GK19_bhakirpu-1055	upagatam avadhīrayanty abhavyāḥ sa nipuṇam etya kayācid evam ūce // BhKir_10.51 //	upagatam avadhīrayanti abhavyāḥ sa nipuṇam etya kayācid evam ūce 
SA_GK19_bhakirpu-1056	salalitacalitatrikābhirāmāḥ śirasijasaṃyamanākulaikapāṇiḥ /	sa lalita calita trika abhirāmāḥ śirasija saṃyamana ākula eka pāṇiḥ 
SA_GK19_bhakirpu-1057	surapatitanaye 'parā nirāse manasijajaitraśaraṃ vilocanārdham // BhKir_10.52 //	surapati tanaye parā nirāse manasija jaitra śaram vilocana ardham 
SA_GK19_bhakirpu-1058	kusumitam avalambya cūtam uccais tanur ibhakumbhapṛthustanānatāṅgī /	kusumitam avalambya cūtam uccais tanuḥ ibha kumbha pṛthu stana ānata aṅgī 
SA_GK19_bhakirpu-1059	tadabhimukham anaṅgacāpayaṣṭir visṛtaguṇeva samunnanāma kācit // BhKir_10.53 //	tad abhimukham anaṅga cāpa yaṣṭiḥ visṛta guṇā iva samunnanāma kācid 
SA_GK19_bhakirpu-1060	sarabhasam avalambya nīlam anyā vigalitanīvi vilolam antarīyam /	sarabhasam avalambya nīlam anyā vigalita nīvi vilolam antarīyam 
SA_GK19_bhakirpu-1061	abhipatitumanāḥ sasādhvaseva cyutaraśanāguṇasaṃditāvatasthe // BhKir_10.54 //	abhipatitu manāḥ sa sādhvasā iva cyuta raśanā guṇa saṃditā avatasthe 
SA_GK19_bhakirpu-1062	yadi manasi śamaḥ kim aṅga cāpaṃ śaṭha viṣayās tava vallabhā na muktiḥ /	yadi manasi śamaḥ kim aṅga cāpam śaṭha viṣayāḥ tava vallabhāḥ na muktiḥ 
SA_GK19_bhakirpu-1063	bhavatu diśati nānyakāminībhyas tava hṛdaye hṛdayeśvarāvakāśam // BhKir_10.55 //	bhavatu diśati na anya kāminībhyaḥ tava hṛdaye hṛdaya īśvara avakāśam 
SA_GK19_bhakirpu-1064	iti viṣamitacakṣuṣābhidhāya sphuradadharoṣṭham asūyayā kayācit /	iti viṣamita cakṣuṣā abhidhāya sphurat adhara uṣṭham asūyayā kayācid 
SA_GK19_bhakirpu-1065	agaṇitagurumānalajjayāsau svayam urasi śravaṇotpalena jaghne // BhKir_10.56 //	a gaṇita guru māna lajjayā asau svayam urasi śravaṇa utpalena jaghne 
SA_GK19_bhakirpu-1066	savinayam aparābhisṛtya sāci smitasubhagaikalasatkapolalakṣmīḥ /	sa vinayam aparā abhisṛtya sāci smita subhagā eka lasat kapola lakṣmīḥ 
SA_GK19_bhakirpu-1067	śravaṇaniyamitena taṃ nidadhya sakalam ivāsakalena locanena // BhKir_10.57 //	śravaṇa niyamitena tam sakalam iva a sakalena locanena 
SA_GK19_bhakirpu-1068	karuṇam abhihitaṃ trapā nirastā tadabhimukhaṃ ca vimuktam aśru tābhiḥ /	karuṇam abhihitam trapā nirastā tad abhimukham ca vimuktam aśru tābhiḥ 
SA_GK19_bhakirpu-1069	prakupitam abhisāraṇe 'nunetuṃ priyam iyatī hy abalājanasya bhūmiḥ // BhKir_10.58 //	prakupitam abhisāraṇe nunetum priyam iyatī hi abalā janasya bhūmiḥ 
SA_GK19_bhakirpu-1070	asakalanayanekṣitāni lajjā gatam alasaṃ paripāṇḍutā viṣādaḥ /	a sakala nayana īkṣitāni lajjā gatam alasam paripāṇḍu tā viṣādaḥ 
SA_GK19_bhakirpu-1071	iti vividham iyāya tāsu bhūṣāṃ prabhavati maṇḍayituṃ vadhūr anaṅgaḥ // BhKir_10.59 //	iti vividham iyāya tāsu bhūṣām prabhavati maṇḍayitum vadhūḥ anaṅgaḥ 
SA_GK19_bhakirpu-1072	alasapadamanoramaṃ prakṛtyā jitakalahaṃsavadhūgati prayātam /	alasa pada manoramam prakṛtyā jita kalahaṃsa vadhū gati prayātam 
SA_GK19_bhakirpu-1073	sthitam urujaghanasthalātibhārād uditapariśramajihmitekṣaṇaṃ vā // BhKir_10.60 //	sthitam uru jaghana sthala ati bhārāt udita pariśrama jihmita īkṣaṇam vā 
SA_GK19_bhakirpu-1074	bhṛśakusumaśareṣupātamohād anavasitārthapadākulo 'bhilāpaḥ /	bhṛśa kusuma śara iṣu pāta mohāt an avasita artha pada ākulaḥ bhilāpaḥ 
SA_GK19_bhakirpu-1075	adhikavitatalocanaṃ vadhūnām ayugapad unnamitabhru vīkṣitaṃ ca // BhKir_10.61 //	adhika vitata locanam vadhūnām ayugapad unnamita bhru vīkṣitam ca 
SA_GK19_bhakirpu-1076	rucikaram api nārthavad babhūva stimitasamādhiśucau pṛthātanūje /	ruci karam api nā arthavat babhūva stimita samādhi śucau pṛthā tanūje 
SA_GK19_bhakirpu-1077	jvalayati mahatāṃ manāṃsy amarṣe na hi labhate 'vasaraṃ sukhābhilāṣaḥ // BhKir_10.62 //	jvalayati mahatām manāṃsi amarṣe na hi labhate vasaram sukha abhilāṣaḥ 
SA_GK19_bhakirpu-1078	svayaṃ saṃrādhyaivaṃ śatamakham akhaṇḍena tapasā parocchittyā labhyām abhilaṣati lakṣmīṃ harisute /	svayam saṃrādhya evam śatamakham akhaṇḍena tapasā para ucchittyā labhyām abhilaṣati lakṣmīm harisute 
SA_GK19_bhakirpu-1079	manobhiḥ sodvegaiḥ praṇayavihataidhvastarucayaḥ sagandharmā dhāma tridaśavanitāḥ svaṃ pratiyayuḥ // BhKir_10.63 //	manobhiḥ sa udvegaiḥ praṇaya vihataiḥ dhvasta rucayaḥ dhāma tridaśa vanitāḥ svam pratiyayuḥ 
SA_GK19_bhakirpu-1080	athāmarṣān nisargāc ca jitendriyatayā tayā /	atha amarṣāt nisargāt ca jita indriya tayā tayā 
SA_GK19_bhakirpu-1081	āgajāmāśramaṃ jiṣṇoḥ pratītaḥ pākaśāsanaḥ // BhKir_11.1 //	āgajām āśramam jiṣṇoḥ pratītaḥ pākaśāsanaḥ 
SA_GK19_bhakirpu-1082	munirūpo 'nurūpeṇa sūnunā dadṛśe puraḥ /	muni rūpaḥ nurūpeṇa sūnunā dadṛśe puras 
SA_GK19_bhakirpu-1083	drāghīyasā vayotītaḥ pariklāntaḥ kilādhvanā // BhKir_11.2 //	drāghīyasā vayotītaḥ pariklāntaḥ kila adhvanā 
SA_GK19_bhakirpu-1084	jaṭānāṃ kīrṇayā keśaiḥ saṃhatyā paritaḥ sitaiḥ /	jaṭānām kīrṇayā keśaiḥ saṃhatyā paritas sitaiḥ 
SA_GK19_bhakirpu-1085	pṛktayendukarair ahnaḥ paryanta iva saṃdhyayā // BhKir_11.3 //	pṛktayā indu karaiḥ ahnaḥ paryante iva saṃdhyayā 
SA_GK19_bhakirpu-1086	viśadabhrūyugacchanna- valitāpāṅgalocanaḥ /	valita apāṅga locanaḥ 
SA_GK19_bhakirpu-1087	prāleyāvatatimlāna- palāśābja iva hradaḥ // BhKir_11.4 //	prāleya avatati mlāna palāśa abjaḥ iva hradaḥ 
SA_GK19_bhakirpu-1088	āsaktabharanīkāśair aṅgaiḥ parikṛśair api /	āsakta bhara nīkāśaiḥ aṅgaiḥ parikṛśaiḥ api 
SA_GK19_bhakirpu-1089	adyūnaḥ sadgṛhiṇy eva prāyo yaṣṭyāvalambitaḥ // BhKir_11.5 //	adyūnaḥ sat gṛhiṇī eva prāyas yaṣṭyā avalambitaḥ 
SA_GK19_bhakirpu-1090	gūḍho 'pi vapuṣā rājan dhāmnā lokābhibhāvinā /	gūḍhaḥ u pi vapuṣā rājan dhāmnā loka abhibhāvinā 
SA_GK19_bhakirpu-1091	aṃśumān iva tanvabhra- paṭalacchannavigrahaḥ // BhKir_11.6 //	aṃśumān iva tanu abhra paṭala channa vigrahaḥ 
SA_GK19_bhakirpu-1092	jaratīm api bibhrāṇas tanum aprākṛtākṛtiḥ /	jaratīm api bibhrāṇaḥ tanum a prākṛta ākṛtiḥ 
SA_GK19_bhakirpu-1093	cakārākrāntalakṣmīkaḥ sasādhvasam ivāśrayam // BhKir_11.7 //	cakāra ākrānta lakṣmīkaḥ sa sādhvasam iva āśrayam 
SA_GK19_bhakirpu-1094	abhitas taṃ pṛthāsūnuḥ snehena paritastare /	abhitas tam pṛthā sūnuḥ snehena paritastare 
SA_GK19_bhakirpu-1095	avijñāte 'pi bandhau hi balāt prahlādate manaḥ // BhKir_11.8 //	a vijñāte pi bandhau hi balāt prahlādate manaḥ 
SA_GK19_bhakirpu-1096	ātitheyīm athāsādya sutādapacitiṃ hariḥ /	ātitheyīm atha āsādya sutāt apacitim hariḥ 
SA_GK19_bhakirpu-1097	viśramya viṣṭare nāma vyājahāreti bhāratīm // BhKir_11.9 //	viśramya viṣṭare nāma vyājahāra iti bhāratīm 
SA_GK19_bhakirpu-1098	tvayā sādhu samārambhi nave vayasi yat tapaḥ /	tvayā sādhu samārambhi nave vayasi yat tapaḥ 
SA_GK19_bhakirpu-1099	hriyate viṣayaiḥ prāyo varṣīyān api mādṛśaḥ // BhKir_11.10 //	hriyate viṣayaiḥ prāyas varṣīyān api mādṛśaḥ 
SA_GK19_bhakirpu-1100	śreyasīṃ tava samprāptā guṇasampadam ākṛtiḥ /	śreyasīm tava samprāptā guṇa sampadam ākṛtiḥ 
SA_GK19_bhakirpu-1101	sulabhā ramyatā loke durlabhaṃ hi guṇārjanam // BhKir_11.11 //	sulabhā ramya tā loke durlabham hi guṇa arjanam 
SA_GK19_bhakirpu-1102	śaradambudharacchāyā gatvaryo yauvanaśriyaḥ /	śarad ambudhara chāyāḥ gatvaryaḥ yauvana śriyaḥ 
SA_GK19_bhakirpu-1103	āpātaramyā viṣayāḥ paryantaparitāpinaḥ // BhKir_11.12 //	āpāta ramyāḥ viṣayāḥ paryanta paritāpinaḥ 
SA_GK19_bhakirpu-1104	antakaḥ paryavasthātā janminaḥ saṃtatāpadaḥ /	antakaḥ paryavasthātā janminaḥ saṃtata āpadaḥ 
SA_GK19_bhakirpu-1105	iti tyājye bhave bhavyo muktāv uttiṣṭhate manaḥ // BhKir_11.13 //	iti tyājye bhave bhavyaḥ muktau uttiṣṭhate manaḥ 
SA_GK19_bhakirpu-1106	cittavān asi kalyāṇī yat tvāṃ matir upasthitā /	cittavān asi kalyāṇī yat tvām matiḥ upasthitā 
SA_GK19_bhakirpu-1107	viruddhaḥ kevalaṃ veṣaḥ saṃdehayati me manaḥ // BhKir_11.14 //	viruddhaḥ kevalam veṣaḥ saṃdehayati me manaḥ 
SA_GK19_bhakirpu-1108	yuyutsuneva kavacaṃ kim āmuktam idaṃ tvayā /	yuyutsunā iva kavacam kim āmuktam idam tvayā 
SA_GK19_bhakirpu-1109	tapasvino hi vasate kevalājinavalkale // BhKir_11.15 //	tapasvinaḥ hi vasate kevala ajina valkale 
SA_GK19_bhakirpu-1110	prapitsoḥ kiṃ ca te muktiṃ niḥspṛhasya kalevare /	prapitsoḥ kim ca te muktim niḥspṛhasya kalevare 
SA_GK19_bhakirpu-1111	maheṣudhī dhanur bhīmaṃ bhūtānām anabhidruhaḥ // BhKir_11.16 //	mahā iṣudhī dhanuḥ bhīmam bhūtānām an abhidruhaḥ 
SA_GK19_bhakirpu-1112	bhayaṃkaraḥ prāṇabhṛtāṃ mṛtyor bhuja ivāparaḥ /	bhayaṃkaraḥ prāṇabhṛtām mṛtyoḥ bhujaḥ iva aparaḥ 
SA_GK19_bhakirpu-1113	asis tava tapasthasya na samarthayate śamam // BhKir_11.17 //	asiḥ tava tapasthasya na samarthayate śamam 
SA_GK19_bhakirpu-1114	jayam atrabhavān nūnam arātiṣv abhilāṣukaḥ /	jayam atrabhavān nūnam arātiṣu abhilāṣukaḥ 
SA_GK19_bhakirpu-1115	krodhalakṣma kṣamāvantaḥ kvāyudhaṃ kva tapodhanāḥ // BhKir_11.18 //	krodha lakṣma kṣamāvantaḥ kva āyudham kva tapodhanāḥ 
SA_GK19_bhakirpu-1116	yaḥ karoti vadhodarkā niḥśreyasakarīḥ kriyāḥ /	yaḥ karoti vadha udarkāḥ niḥśreyasa karīḥ kriyāḥ 
SA_GK19_bhakirpu-1117	glānidoṣacchidaḥ svacchāḥ sa mūḍhaḥ paṅkayaty apaḥ // BhKir_11.19 //	glāni doṣa chidaḥ su acchāḥ sa mūḍhaḥ paṅkayati apaḥ 
SA_GK19_bhakirpu-1118	mūlaṃ doṣasya hiṃsāder arthakāmau sma mā puṣaḥ /	mūlam doṣasya hiṃsā ādeḥ artha kāmau sma mā puṣaḥ 
SA_GK19_bhakirpu-1119	tau hi tattvāvabodhasya durucchedāv upaplavau // BhKir_11.20 //	tau hi tattva avabodhasya durucchedau upaplavau 
SA_GK19_bhakirpu-1120	abhidroheṇa bhūtānām arjayan gatvarīḥ śriyaḥ /	abhidroheṇa bhūtānām arjayan gatvarīḥ śriyaḥ 
SA_GK19_bhakirpu-1121	udanvān iva sindhūnām āpadām eti pātratām // BhKir_11.21 //	udanvān iva sindhūnām āpadām eti pātra tām 
SA_GK19_bhakirpu-1122	yā gamyāḥ satsahāyānāṃ yāsu khedo bhayaṃ yataḥ /	yāḥ gamyāḥ sat sahāyānām yāsu khedaḥ bhayam yatas 
SA_GK19_bhakirpu-1123	tāsāṃ kiṃ yan na duḥkhāya vipadām iva sampadām // BhKir_11.22 //	tāsām kim yat na duḥkhāya vipadām iva sampadām 
SA_GK19_bhakirpu-1124	durāsadān arīn ugrān dhṛter viśvāsajanmanaḥ /	durāsadān arīn ugrān dhṛteḥ viśvāsa janmanaḥ 
SA_GK19_bhakirpu-1125	bhogān bhogān ivāheyān adhyāsyāpan na durlabhā // BhKir_11.23 //	bhogān bhogān iva aheyān adhyāsya āpad na durlabhā 
SA_GK19_bhakirpu-1126	nāntarajñāḥ śriyo jātu priyair āsāṃ na bhūyate /	na antara jñāḥ śriyaḥ jātu priyaiḥ āsām na bhūyate 
SA_GK19_bhakirpu-1127	āsaktās tāsv amī mūḍhā vāmaśīlā hi jantavaḥ // BhKir_11.24 //	āsaktāḥ tāsu amī mūḍhāḥ vāma śīlāḥ hi jantavaḥ 
SA_GK19_bhakirpu-1128	ko 'pavādaḥ stutipade yad aśīleṣu cañcalāḥ /	kaḥ upavādaḥ stuti pade yat aśīleṣu cañcalāḥ 
SA_GK19_bhakirpu-1129	sādhuvṛttān api kṣudrā vikṣipanty eva sampadaḥ // BhKir_11.25 //	sādhu vṛttān api kṣudrāḥ vikṣipanti eva sampadaḥ 
SA_GK19_bhakirpu-1130	kṛtavān anyadeheṣu kartā ca vidhuraṃ manaḥ /	kṛtavān anya deheṣu kartā ca vidhuram manaḥ 
SA_GK19_bhakirpu-1131	apriyair iva saṃyogo viprayogaḥ priyaiḥ saha // BhKir_11.26 //	apriyaiḥ iva saṃyogaḥ viprayogaḥ priyaiḥ saha 
SA_GK19_bhakirpu-1132	śūnyam ākīrṇatām eti tulyaṃ vyasanam utsavaiḥ /	śūnyam ākīrṇa tām eti tulyam vyasanam utsavaiḥ 
SA_GK19_bhakirpu-1133	vipralambho 'pi lābhāya sati priyasamāgame // BhKir_11.27 //	vipralambhaḥ pi lābhāya sati priya samāgame 
SA_GK19_bhakirpu-1134	tadā ramyāṇy aramyāṇi priyāḥ śalyaṃ tadāsavaḥ /	tadā ramyāṇi aramyāṇi priyāḥ śalyam tadā asavaḥ 
SA_GK19_bhakirpu-1135	tadaikākī sabandhuḥ sann iṣṭena rahito yadā // BhKir_11.28 //	tadā ekākī sabandhuḥ san iṣṭena rahitaḥ yadā 
SA_GK19_bhakirpu-1136	yuktaḥ pramādyasi hitād apetaḥ paritapyase /	yuktaḥ pramādyasi hitāt apetaḥ paritapyase 
SA_GK19_bhakirpu-1137	yadi neṣṭātmanaḥ pīḍā mā sañji bhavatā jane // BhKir_11.29 //	yadi nā iṣṭā ātmanaḥ pīḍā mā sañji bhavatā jane 
SA_GK19_bhakirpu-1138	janmino 'sya sthitiṃ vidvāṃl lakṣmīm iva calācalām /	janminaḥ sya sthitim vidvān lakṣmīm iva cala acalām 
SA_GK19_bhakirpu-1139	bhavān mā sma vadhīn nyāyyaṃ nyāyādhārā hi sādhavaḥ // BhKir_11.30 //	bhavān mā sma vadhīt nyāyyam nyāya ādhārāḥ hi sādhavaḥ 
SA_GK19_bhakirpu-1140	vijahīhi raṇotsāhaṃ mā tapaḥ sādhi nīnaśaḥ /	vijahīhi raṇa utsāham mā tapaḥ sādhi nīnaśaḥ 
SA_GK19_bhakirpu-1141	ucchedaṃ janmanaḥ kartum edhi śāntas tapodhana // BhKir_11.31 //	ucchedam janmanaḥ kartum edhi śāntaḥ tapodhana 
SA_GK19_bhakirpu-1142	jīyantāṃ durjayā dehe ripavaś cakṣurādayaḥ /	jīyantām durjayāḥ dehe ripavaḥ cakṣuḥ ādayaḥ 
SA_GK19_bhakirpu-1143	jiteṣu nanu loko 'yaṃ teṣu kṛtsnas tvayā jitaḥ // BhKir_11.32 //	jiteṣu nanu lokaḥ yam teṣu kṛtsnaḥ tvayā jitaḥ 
SA_GK19_bhakirpu-1144	paravān arthasaṃsiddhau nīcavṛttir apatrapaḥ /	paravān artha saṃsiddhau nīca vṛttiḥ apatrapaḥ 
SA_GK19_bhakirpu-1145	avidheyendriyaḥ puṃsāṃ gaur ivaitei vidheyatām // BhKir_11.33 //	avidheya indriyaḥ puṃsām gauḥ vidheya tām 
SA_GK19_bhakirpu-1146	śvas tvayā sukhasaṃvittiḥ smaraṇīyādhunātanī /	śvas tvayā sukha saṃvittiḥ smaraṇīyā adhunātanī 
SA_GK19_bhakirpu-1147	iti svapnopamān matvā kāmān mā gās tadaṅgatām // BhKir_11.34 //	iti svapna upamān matvā kāmān mā gāḥ tad aṅga tām 
SA_GK19_bhakirpu-1148	śraddheyā vipralabdhāraḥ priyā vipriyakāriṇaḥ /	śraddheyāḥ vipralabdhāraḥ priyāḥ vipriya kāriṇaḥ 
SA_GK19_bhakirpu-1149	sudustyajās tyajanto 'pi kāmāḥ kaṣṭā hi śatravaḥ // BhKir_11.35 //	su dustyajāḥ tyajantaḥ pi kāmāḥ kaṣṭāḥ hi śatravaḥ 
SA_GK19_bhakirpu-1150	vivikte 'smin nage bhūyaḥ plāvite jahnukanyayā /	vivikte smin nage bhūyas plāvite jahnukanyayā 
SA_GK19_bhakirpu-1151	pratyāsīdati muktis tvāṃ purā mā bhūr udāyudhaḥ // BhKir_11.36 //	pratyāsīdati muktiḥ tvām purā mā bhūḥ udāyudhaḥ 
SA_GK19_bhakirpu-1152	vyāhṛtya marutāṃ patyāv iti vācam avasthite /	vyāhṛtya marutām patyau iti vācam avasthite 
SA_GK19_bhakirpu-1153	vacaḥ praśrayagambhīram athovāca kapidhvajaḥ // BhKir_11.37 //	vacaḥ praśraya gambhīram athā uvāca kapidhvajaḥ 
SA_GK19_bhakirpu-1154	prasādaramyam ojasvi garīyo lāghavānvitam /	prasāda ramyam ojasvi garīyaḥ lāghava anvitam 
SA_GK19_bhakirpu-1155	sākāṅkṣam anupaskāraṃ viṣvaggati nirākulam // BhKir_11.38 //	sa ākāṅkṣam an upaskāram viṣvaggati nirākulam 
SA_GK19_bhakirpu-1156	nyāyanirṇītasāratvān nirapekṣam ivāgame /	nyāya nirṇīta sāra tvāt nirapekṣam iva āgame 
SA_GK19_bhakirpu-1157	aprakampyatayānyeṣām āmnāyavacanopamam // BhKir_11.39 //	a prakampya tayā anyeṣām āmnāya vacana upamam 
SA_GK19_bhakirpu-1158	alaṅghyatvāj janair anyaiḥ kṣubhitodanvadūrjitam /	a laṅghya tvāt janaiḥ anyaiḥ kṣubhita udanvat ūrjitam 
SA_GK19_bhakirpu-1159	audāryād arthasampatteḥ śāntaṃ cittam ṛṣer iva // BhKir_11.40 //	audāryāt artha sampatteḥ śāntam cittam ṛṣeḥ iva 
SA_GK19_bhakirpu-1160	idam īdṛgguṇopetaṃ labdhāvasarasādhanam /	idam īdṛś guṇa upetam labdha avasara sādhanam 
SA_GK19_bhakirpu-1161	vyākuryāt kaḥ priyaṃ vākyaṃ yo vaktā nedṛgāśayaḥ // BhKir_11.41 //	vyākuryāt kaḥ priyam vākyam yaḥ vaktā na īdṛś āśayaḥ 
SA_GK19_bhakirpu-1162	na jñātaṃ tāta yatnasya paurvāparyam amuṣya te /	na jñātam tāta yatnasya paurvāparyam amuṣya te 
SA_GK19_bhakirpu-1163	śāsituṃ yena māṃ dharmaṃ munibhis tulyam icchasi // BhKir_11.42 //	śāsitum yena mām dharmam munibhiḥ tulyam icchasi 
SA_GK19_bhakirpu-1164	avijñātaprabandhasya vaco vācaspater iva /	a vijñāta prabandhasya vacaḥ vācaspateḥ iva 
SA_GK19_bhakirpu-1165	vrajaty aphalatām eva nayadruha ivehitam // BhKir_11.43 //	vrajati aphala tām eva naya druhaḥ iva īhitam 
SA_GK19_bhakirpu-1166	śreyaso 'py asya te tāta vacaso nāsmi bhājanam /	śreyasaḥ pi asya te tāta vacasaḥ nā asmi bhājanam 
SA_GK19_bhakirpu-1167	nabhasaḥ sphuṭatārasya rātrer iva viparyayaḥ // BhKir_11.44 //	nabhasaḥ sphuṭa tārasya rātreḥ iva viparyayaḥ 
SA_GK19_bhakirpu-1168	kṣatriyas tanayaḥ pāṇḍor ahaṃ pārtho dhanaṃjayaḥ /	kṣatriyaḥ tanayaḥ pāṇḍoḥ aham pārthaḥ dhanaṃjayaḥ 
SA_GK19_bhakirpu-1169	sthitaḥ prāstasya dāyādair bhrātur jyeṣṭhasya śāsane // BhKir_11.45 //	sthitaḥ prāstasya dāyādaiḥ bhrātuḥ jyeṣṭhasya śāsane 
SA_GK19_bhakirpu-1170	kṛṣṇadvaipāyanādeśād bibharmi vratam īdṛśam /	kṛṣṇadvaipāyana ādeśāt bibharmi vratam īdṛśam 
SA_GK19_bhakirpu-1171	bhṛśam ārādhane yattaḥ svārādhyasya marutvataḥ // BhKir_11.46 //	bhṛśam ārādhane yattaḥ su ārādhyasya marutvataḥ 
SA_GK19_bhakirpu-1172	durakṣān dīvyatā rājñā rājyam ātmā vayaṃ vadhūḥ /	durakṣān dīvyatā rājñā rājyam ātmā vayam vadhūḥ 
SA_GK19_bhakirpu-1173	nītāni paṇatāṃ nūnam īdṛśī bhavitavyatā // BhKir_11.47 //	nītāni paṇatām nūnam īdṛśī bhavitavya tā 
SA_GK19_bhakirpu-1174	tenānujasahāyena draupadyā ca mayā vinā /	tena anuja sahāyena draupadyā ca mayā vinā 
SA_GK19_bhakirpu-1175	bhṛśam āyāmiyāmāsu yāminīṣv abhitapyate // BhKir_11.48 //	bhṛśam āyāmi yāmāsu yāminīṣu abhitapyate 
SA_GK19_bhakirpu-1176	hṛtottarīyāṃ prasabhaṃ sabhāyām āgatahriyaḥ /	hṛta uttarīyām prasabham sabhāyām āgata hriyaḥ 
SA_GK19_bhakirpu-1177	marmacchidā no vacasā niratakṣann arātayaḥ // BhKir_11.49 //	marma chidā naḥ vacasā niratakṣan arātayaḥ 
SA_GK19_bhakirpu-1178	upādhatta sapatneṣu kṛṣṇāyā gurusaṃnidhau /	upādhatta sapatneṣu kṛṣṇāyāḥ guru saṃnidhau 
SA_GK19_bhakirpu-1179	bhāvam ānayane satyāḥ satyaṃkāram ivāntakaḥ // BhKir_11.50 //	bhāvam ānayane satyāḥ satyaṃkāram iva antakaḥ 
SA_GK19_bhakirpu-1180	tām aikṣanta kṣaṇaṃ sabhyā duḥśāsanapuraḥsarām /	tām aikṣanta kṣaṇam sabhyāḥ duḥśāsana puraḥsarām 
SA_GK19_bhakirpu-1181	abhisāyārkam āvṛttāṃ chāyām iva mahātaroḥ // BhKir_11.51 //	abhisāya arkam āvṛttām chāyām iva mahā taroḥ 
SA_GK19_bhakirpu-1182	ayathārthakriyārambhaiḥ patibhiḥ kiṃ tavekṣitaiḥ /	ayathā artha kriyā ārambhaiḥ patibhiḥ kim tava īkṣitaiḥ 
SA_GK19_bhakirpu-1183	arudhyetām itīvāsyā nayane bāṣpavāriṇe // BhKir_11.52 //	arudhyetām iti iva asyāḥ nayane bāṣpa vāriṇe 
SA_GK19_bhakirpu-1184	soḍhavān no daśām antyāṃ jyāyān eva guṇapriyaḥ /	soḍhavān naḥ daśām antyām jyāyān eva guṇa priyaḥ 
SA_GK19_bhakirpu-1185	sulabho hi dviṣāṃ bhaṅgo durlabhā satsv avācyatā // BhKir_11.53 //	sulabhaḥ hi dviṣām bhaṅgaḥ durlabhā satsu a vācya tā 
SA_GK19_bhakirpu-1186	sthityatikrāntibhīrūṇi svacchāny ākulitāny api /	sthiti atikrānti bhīrūṇi svacchāni ākulitāni api 
SA_GK19_bhakirpu-1187	toyāni toyarāśīnāṃ manāṃsi ca manasvinām // BhKir_11.54 //	toyāni toyarāśīnām manāṃsi ca manasvinām 
SA_GK19_bhakirpu-1188	dhārtarāṣṭraiḥ saha prītir vairam asmāsv asūyata /	dhārtarāṣṭraiḥ saha prītiḥ vairam asmāsu asūyata 
SA_GK19_bhakirpu-1189	asanmaitrī hi doṣāya kūlacchāyeva sevitā // BhKir_11.55 //	asat maitrī hi doṣāya kūla chāyā iva sevitā 
SA_GK19_bhakirpu-1190	apavādād abhītasya samasya guṇadoṣayoḥ /	apavādāt abhītasya samasya guṇa doṣayoḥ 
SA_GK19_bhakirpu-1191	asadvṛtter ahovṛttaṃ durvibhāvaṃ vidher iva // BhKir_11.56 //	asat vṛtteḥ ahovṛttam durvibhāvam vidheḥ iva 
SA_GK19_bhakirpu-1192	dhvaṃseta hṛdayaṃ sadyaḥ paribhūtasya me paraiḥ /	dhvaṃseta hṛdayam sadyas paribhūtasya me paraiḥ 
SA_GK19_bhakirpu-1193	yady amarṣaḥ pratīkāraṃ bhujālambaṃ na lambhayet // BhKir_11.57 //	yadi amarṣaḥ pratīkāram bhuja ālambam na lambhayet 
SA_GK19_bhakirpu-1194	avadhūyāribhir nītā hariṇais tulyavṛttitām /	avadhūya aribhiḥ nītāḥ hariṇaiḥ tulya vṛtti tām 
SA_GK19_bhakirpu-1195	anyonyasyāpi jihrīmaḥ kiṃ punaḥ sahavāsinām // BhKir_11.58 //	anyonyasya api jihrīmaḥ kim punar sahavāsinām 
SA_GK19_bhakirpu-1196	śaktivaikalyanamrasya niḥsāratvāl laghīyasaḥ /	śakti vaikalya namrasya niḥsāra tvāt laghīyasaḥ 
SA_GK19_bhakirpu-1197	janmino mānahinasya tṛṇasya ca samā gatiḥ // BhKir_11.59 //	janminaḥ māna hinasya tṛṇasya ca samā gatiḥ 
SA_GK19_bhakirpu-1198	alaṅghyaṃ tat tad udvīkṣya yad yad uccair mahībhṛtām /	a laṅghyam tat tat udvīkṣya yat yat uccais mahībhṛtām 
SA_GK19_bhakirpu-1199	priyatāṃ jyāyasīṃ mā gān mahatāṃ kena tuṅgatā // BhKir_11.60 //	priya tām jyāyasīm mā gāt mahatām kena tuṅga tā 
SA_GK19_bhakirpu-1200	tāvad āśrīyate lakṣmyā tāvad asya sthiraṃ yaśaḥ /	tāvat āśrīyate lakṣmyā tāvat asya sthiram yaśaḥ 
SA_GK19_bhakirpu-1201	puruṣas tāvad evāsau yāvan mānān na hīyate // BhKir_11.61 //	puruṣaḥ tāvat eva asau yāvat mānāt na hīyate 
SA_GK19_bhakirpu-1202	sa pumān arthavaj janmā yasya nāmni puraḥsthite /	sa pumān arthavat janmā yasya nāmni puraḥsthite 
SA_GK19_bhakirpu-1203	nānyām aṅgulim abhyeti saṃkhyāyām udyatāṅguliḥ // BhKir_11.62 //	na anyām aṅgulim abhyeti saṃkhyāyām udyata aṅguliḥ 
SA_GK19_bhakirpu-1204	durāsadavanajyāyān gamyas tuṅgo 'pi bhūdharaḥ /	durāsada vana jyāyān gamyaḥ bhūdharaḥ 
SA_GK19_bhakirpu-1205	na jahāti mahaujaskaṃ mānaprāṃśum alaṅghyatā // BhKir_11.63 //	na jahāti mahā ojaskam māna prāṃśum a laṅghya tā 
SA_GK19_bhakirpu-1206	gurūn kurvanti te vaṃśyān anvarthā tair vasuṃdharā /	gurūn kurvanti te vaṃśyān anvarthā taiḥ vasuṃdharā 
SA_GK19_bhakirpu-1207	yeṣāṃ yaśāṃsi śubhrāṇi hrepayantīndumaṇḍalam // BhKir_11.64 //	yeṣām yaśāṃsi śubhrāṇi hrepayanti indu maṇḍalam 
SA_GK19_bhakirpu-1208	udāharaṇam āśīḥṣu prathame te manasvinām /	udāharaṇam āśīḥṣu prathame te manasvinām 
SA_GK19_bhakirpu-1209	śuṣke 'śanir ivāmarṣo yair arātiṣu pātyate // BhKir_11.65 //	śuṣke śaniḥ iva amarṣaḥ yaiḥ arātiṣu pātyate 
SA_GK19_bhakirpu-1210	na sukhaṃ prārthaye nārtham udanvadvīcicañcalam /	na sukham prārthaye na artham udanvat vīci cañcalam 
SA_GK19_bhakirpu-1211	nānityatāśanes trasyan viviktaṃ brahmaṇaḥ padam // BhKir_11.66 //	na anitya tā aśaneḥ trasyan viviktam brahmaṇaḥ padam 
SA_GK19_bhakirpu-1212	pramārṣṭum ayaśaḥpaṅkam iccheyaṃ chadmanā kṛtam /	pramārṣṭum ayaśaḥ paṅkam iccheyam chadmanā kṛtam 
SA_GK19_bhakirpu-1213	vaidhavyatāpitārāti- vanitālocanāmbubhiḥ // BhKir_11.67 //	vaidhavya tāpita arāti vanitā locana ambubhiḥ 
SA_GK19_bhakirpu-1214	apahasye 'thavā sadbhiḥ pramādo vāstu me dhiyaḥ /	apahasye sadbhiḥ pramādaḥ vā astu me dhiyaḥ 
SA_GK19_bhakirpu-1215	asthānavihitāyāsaḥ kāmaṃ jihretu vā bhavān // BhKir_11.68 //	asthāna vihita āyāsaḥ kāmam jihretu vā bhavān 
SA_GK19_bhakirpu-1216	vaṃśalakṣmīm anuddhṛtya samucchedena vidviṣām /	vaṃśa lakṣmīm an uddhṛtya samucchedena vidviṣām 
SA_GK19_bhakirpu-1217	nirvāṇam api manye 'ham antarāyaṃ jayaśriyaḥ // BhKir_11.69 //	nirvāṇam api manye ham antarāyam jaya śriyaḥ 
SA_GK19_bhakirpu-1218	ajanmā puruṣas tāvad gatāsus tṛṇam eva vā /	ajanmā puruṣaḥ tāvat gatāsuḥ tṛṇam eva vā 
SA_GK19_bhakirpu-1219	yāvan neṣubhir ādatte viluptam aribhir yaśaḥ // BhKir_11.70 //	yāvat na iṣubhiḥ ādatte viluptam aribhiḥ yaśaḥ 
SA_GK19_bhakirpu-1220	anirjayena dviṣatāṃ yasyāmarṣaḥ praśāmyati /	anirjayena dviṣatām yasya āmarṣaḥ praśāmyati 
SA_GK19_bhakirpu-1221	puruṣoktiḥ kathaṃ tasmin brūhi tvaṃ hi tapodhana // BhKir_11.71 //	puruṣa uktiḥ katham tasmin brūhi tvam hi tapodhana 
SA_GK19_bhakirpu-1222	kṛtaṃ puruṣaśabdena jātimātrāvalambinā /	kṛtam puruṣa śabdena jāti mātra avalambinā 
SA_GK19_bhakirpu-1223	yo 'ṅgīkṛtaguṇaiḥ ślāghyaḥ savismayam udāhṛtaḥ // BhKir_11.72 //	ṅgīkṛta guṇaiḥ ślāghyaḥ sa vismayam udāhṛtaḥ 
SA_GK19_bhakirpu-1224	grasamānam ivaujāṃsi sadasā gauraveritam /	grasamānam iva ojāṃsi sadasā gaurava īritam 
SA_GK19_bhakirpu-1225	nāma yasyābhinandanti dviṣo 'pi sa pumān pumān // BhKir_11.73 //	nāma yasya abhinandanti dviṣaḥ pi sa pumān pumān 
SA_GK19_bhakirpu-1226	yathāpratijñaṃ dviṣatāṃ yudhi praticikīrṣayā /	yathāpratijñam dviṣatām yudhi praticikīrṣayā 
SA_GK19_bhakirpu-1227	mamaivādhyeti nṛpatis tṛṣyann iva jalāñjaleḥ // BhKir_11.74 //	mama eva adhyeti nṛpatiḥ tṛṣyan iva jalāñjaleḥ 
SA_GK19_bhakirpu-1228	sa vaṃśasyāvadātasya śaśāṅkasyeva lāñchanam /	sa vaṃśasya avadātasya śaśāṅkasya iva lāñchanam 
SA_GK19_bhakirpu-1229	kṛcchreṣu vyarthayā yatra bhūyate bhartur ājñayā // BhKir_11.75 //	kṛcchreṣu vyarthayā yatra bhūyate bhartuḥ ājñayā 
SA_GK19_bhakirpu-1230	kathaṃ vādīyatām arvāṅ munitā dharmarodhinī /	katham vādīyatām arvāk muni tā dharma rodhinī 
SA_GK19_bhakirpu-1231	āśramānukramaḥ pūrvaiḥ smaryate na vyatikramaḥ // BhKir_11.76 //	āśrama anukramaḥ pūrvaiḥ smaryate na vyatikramaḥ 
SA_GK19_bhakirpu-1232	āsaktā dhūr iyaṃ rūḍhā jananī dūragā ca me /	āsaktā dhūḥ iyam rūḍhā jananī dūra gā ca me 
SA_GK19_bhakirpu-1233	tiraskaroti svātantryaṃ jyāyāṃś cācāravān nṛpaḥ // BhKir_11.77 //	tiraskaroti svātantryam jyāyān ca ācāravān nṛpaḥ 
SA_GK19_bhakirpu-1234	svadharmam anurundhante nātikramam arātibhiḥ /	svadharmam anurundhante na atikramam arātibhiḥ 
SA_GK19_bhakirpu-1235	palāyante kṛtadhvaṃsā nāhavān mānaśālinaḥ // BhKir_11.78 //	palāyante kṛta dhvaṃsāḥ na āhavāt māna śālinaḥ 
SA_GK19_bhakirpu-1236	vicchinnābhravilāyaṃ vā vilīye nagamūrdhani /	vicchinna abhra vilāyam vā vilīye naga mūrdhani 
SA_GK19_bhakirpu-1237	ārādhya vā sahasrākṣam ayaśaḥśalyam uddhare // BhKir_11.79 //	ārādhya vā sahasrākṣam ayaśaḥ śalyam uddhare 
SA_GK19_bhakirpu-1238	ity uktavantaṃ parirabhya dorbhyāṃ tanūjam āviṣkṛtadivyamūrtiḥ /	iti uktavantam parirabhya dorbhyām tanūjam āviṣkṛta divya mūrtiḥ 
SA_GK19_bhakirpu-1239	aghopaghātaṃ maghavā vibhūtyai bhavodbhavārādhanam ādideśa // BhKir_11.80 //	agha upaghātam maghavā vibhūtyai bhava udbhava ārādhanam ādideśa 
SA_GK19_bhakirpu-1240	prīte pinākini mayā saha lokapālair lokatraye 'pi vihitāprativāryavīryaḥ /	prīte pinākini mayā saha lokapālaiḥ lokatraye vihita aprativārya vīryaḥ 
SA_GK19_bhakirpu-1241	lakṣmīṃ samutsukayitāsi bhṛśaṃ pareṣām uccārya vācam iti tena tirobabhūve // BhKir_11.81 //	lakṣmīm samutsukayitāsi bhṛśam pareṣām uccārya vācam iti tena tirobabhūve 
SA_GK19_bhakirpu-1242	atha vāsavasya vacanena ruciravadanas trilocanam /	atha vāsavasya vacanena rucira vadanaḥ trilocanam 
SA_GK19_bhakirpu-1243	klāntirahitam abhirādhayituṃ vidhivat tapāṃsi vidadhe dhanaṃjayaḥ // BhKir_12.1 //	klānti rahitam abhirādhayitum vidhivat tapāṃsi vidadhe dhanaṃjayaḥ 
SA_GK19_bhakirpu-1244	abhiraśmimāli vimalasya dhṛtajayadhṛter anāśuṣaḥ /	abhi raśmi māli vimalasya dhṛta jaya dhṛteḥ an āśuṣaḥ 
SA_GK19_bhakirpu-1245	tasya bhuvi bahutithās tithayaḥ pratijagmur ekacaraṇaṃ niṣīdataḥ // BhKir_12.2 //	tasya bhuvi bahutithāḥ tithayaḥ pratijagmuḥ eka caraṇam niṣīdataḥ 
SA_GK19_bhakirpu-1246	vapurindriyopatapaneṣu satatam asukheṣu pāṇḍavaḥ /	vapuḥ indriya upatapaneṣu satatam asukheṣu pāṇḍavaḥ 
SA_GK19_bhakirpu-1247	vyāpa nagapatir iva sthiratāṃ mahatāṃ hi dhairyam avibhāvyavaibhavam // BhKir_12.3 //	vyāpa nagapatiḥ iva sthira tām mahatām hi dhairyam avibhāvya vaibhavam 
SA_GK19_bhakirpu-1248	na papāta saṃnihitapakti- surabhiṣu phaleṣu mānasam /	na papāta saṃnihita pakti surabhiṣu phaleṣu mānasam 
SA_GK19_bhakirpu-1249	tasya śucini śiśire ca payasy amṛtāyate hi sutapaḥ sukarmaṇām // BhKir_12.4 //	tasya śucini śiśire ca payasi amṛtāyate hi su tapaḥ su karmaṇām 
SA_GK19_bhakirpu-1250	na visismiye na viṣasāda muhur alasatāṃ nu cādade /	na visismiye na viṣasāda muhur alasa tām nu ca ādade 
SA_GK19_bhakirpu-1251	sattvam urudhṛti rajastamasī na hataḥ sma tasya hataśaktipelave // BhKir_12.5 //	sattvam uru dhṛti rajaḥ tamasī na hataḥ sma tasya hata śakti pelave 
SA_GK19_bhakirpu-1252	tapasā kṛśaṃ vapur uvāha sa vijitajagattrayodayam /	tapasā kṛśam vapuḥ uvāha sa vijita jagattraya udayam 
SA_GK19_bhakirpu-1253	trāsajananam api tattvavidāṃ kim ivāsti yan na sukaraṃ manasvibhiḥ // BhKir_12.6 //	trāsa jananam api tattva vidām kim iva asti yat na sukaram manasvibhiḥ 
SA_GK19_bhakirpu-1254	jvalato 'nalād anuniśītham adhikarucir ambhasāṃ nidheḥ /	jvalataḥ nalāt anuniśītham adhika ruciḥ ambhasām nidheḥ 
SA_GK19_bhakirpu-1255	dhairyaguṇam avajayan vijayī dadṛśe samunnatataraḥ sa śailataḥ // BhKir_12.7 //	dhairya guṇam avajayan vijayī dadṛśe samunnatataraḥ sa śailataḥ 
SA_GK19_bhakirpu-1256	japataḥ sadā japam upāṃśu vadanam abhito visāribhiḥ /	japataḥ sadā japam upāṃśu vadanam abhitas visāribhiḥ 
SA_GK19_bhakirpu-1257	tasya daśanakiraṇaiḥ śuśubhe pariveṣabhīṣaṇam ivārkamaṇḍalam // BhKir_12.8 //	tasya daśana kiraṇaiḥ śuśubhe pariveṣa bhīṣaṇam iva arka maṇḍalam 
SA_GK19_bhakirpu-1258	kavacaṃ sa bibhrad upavīta- padanihitasajyakārmukaḥ /	kavacam sa bibhrat pada nihita sajya kārmukaḥ 
SA_GK19_bhakirpu-1259	śailapatir iva mahendradhanuḥ- parivītabhīmagahano vididyute // BhKir_12.9 //	śailapatiḥ iva mahā indradhanuḥ parivīta bhīma gahanaḥ vididyute 
SA_GK19_bhakirpu-1260	praviveśa gām iva kṛśasya niyamasavanāya gacchataḥ /	praviveśa gām iva kṛśasya niyama savanāya gacchataḥ 
SA_GK19_bhakirpu-1261	tasya padavinamito himavān gurutāṃ nayanti hi guṇā na saṃhatiḥ // BhKir_12.10 //	tasya padavī namitaḥ himavān guru tām nayanti hi guṇāḥ na saṃhatiḥ 
SA_GK19_bhakirpu-1262	parikīrṇam udyatabhujasya bhuvanavivare durāsadam /	parikīrṇam udyata bhujasya bhuvana vivare durāsadam 
SA_GK19_bhakirpu-1263	jyotir upari śiraso vitataṃ jagṛhe nijān munidivaukasāṃ pathaḥ // BhKir_12.11 //	jyotiḥ upari śirasaḥ vitatam jagṛhe nijān muni divaukasām pathaḥ 
SA_GK19_bhakirpu-1264	rajanīṣu rājatanayasya bahulasamaye 'pi dhāmabhiḥ /	rajanīṣu rāja tanayasya bahula samaye pi dhāmabhiḥ 
SA_GK19_bhakirpu-1265	bhinnatimiranikaraṃ na jahe śaśiraśmisaṃgamayujā nabhaḥ śriyā // BhKir_12.12 //	bhinna timira nikaram na jahe śaśi raśmi saṃgama yujā nabhaḥ śriyā 
SA_GK19_bhakirpu-1266	mahatā mayūkhanicayena śamitaruci jiṣṇujanmanā /	mahatā mayūkha nicayena śamita ruci jiṣṇu janmanā 
SA_GK19_bhakirpu-1267	hrītam iva nabhasi vītamale na virājate sma vapur aṃśumālinaḥ // BhKir_12.13 //	hrītam iva nabhasi vīta male na virājate sma vapuḥ aṃśumālinaḥ 
SA_GK19_bhakirpu-1268	tam udīritāruṇajaṭāṃśum adhiguṇaśarāsanaṃ janāḥ /	tam udīrita aruṇa jaṭā aṃśum adhiguṇa śarāsanam janāḥ 
SA_GK19_bhakirpu-1269	rudram anuditalalāṭadṛśaṃ dadṛśur mimanthiṣum ivāsurīḥ purīḥ // BhKir_12.14 //	rudram an udita lalāṭa dṛśam dadṛśuḥ mimanthiṣum iva āsurīḥ purīḥ 
SA_GK19_bhakirpu-1270	marutāṃ patiḥ svid ahimāṃśur uta pṛthuśikhaḥ śikhī tapaḥ /	marutām patiḥ svid ahimāṃśuḥ uta pṛthu śikhaḥ śikhī tapaḥ 
SA_GK19_bhakirpu-1271	taptum asukaram upakramate na jano 'yam ity avayaye sa tāpasaiḥ // BhKir_12.15 //	taptum asukaram upakramate na janaḥ yam iti avayaye sa tāpasaiḥ 
SA_GK19_bhakirpu-1272	na dadāha bhūruhavanāni haritanayadhāma dūragam /	na dadāha bhūruha vanāni hari tanaya dhāma dūra gam 
SA_GK19_bhakirpu-1273	na sma nayati pariśoṣam apaḥ susahaṃ babhūva na ca siddhatāpasaiḥ // BhKir_12.16 //	na sma nayati pariśoṣam apaḥ su saham babhūva na ca siddha tāpasaiḥ 
SA_GK19_bhakirpu-1274	vinayaṃ guṇā iva vivekam apanayabhidaṃ nayā iva /	vinayam guṇāḥ iva vivekam apanaya bhidam nayāḥ iva 
SA_GK19_bhakirpu-1275	nyāyam avadhaya ivāśaraṇāḥ śaraṇaṃ yayuḥ śivam atho maharṣayaḥ // BhKir_12.17 //	nyāyam avadhayaḥ iva aśaraṇāḥ śaraṇam yayuḥ śivam atho mahā ṛṣayaḥ 
SA_GK19_bhakirpu-1276	parivītam aṃśubhir udasta- dinakaramayūkhamaṇḍalaiḥ /	parivītam aṃśubhiḥ udasta dinakara mayūkha maṇḍalaiḥ 
SA_GK19_bhakirpu-1277	śambhum upahatadṛśaḥ sahasā na ca te nicāyitum abhiprasehire // BhKir_12.18 //	śambhum upahata dṛśaḥ sahasā na ca te nicāyitum abhiprasehire 
SA_GK19_bhakirpu-1278	atha bhūtabhavyabhavadīśam abhimukhayituṃ kṛtastavāḥ /	atha bhūta bhavya bhavat īśam abhimukhayitum kṛta stavāḥ 
SA_GK19_bhakirpu-1279	tatra mahasi dadṛśuḥ puruṣaṃ kamanīyavigraham ayugmalocanam // BhKir_12.19 //	tatra mahasi dadṛśuḥ puruṣam kamanīya vigraham ayugmalocanam 
SA_GK19_bhakirpu-1280	kakude vṛṣasya kṛtabāhum akṛśapariṇāhaśālini /	kakude vṛṣasya kṛta bāhum a kṛśa pariṇāha śālini 
SA_GK19_bhakirpu-1281	sparśasukham anubhavantam umā- kucayugmamaṇḍala ivārdracandane // BhKir_12.20 //	sparśa sukham anubhavantam umā kuca yugma maṇḍale iva ārdra candane 
SA_GK19_bhakirpu-1282	sthitam unnate tuhinaśaila- śirasi bhuvanātivartinā /	sthitam unnate tuhina śaila śirasi bhuvana ativartinā 
SA_GK19_bhakirpu-1283	sādrijaladhijalavāhapathaṃ sadigaśnuvānam iva viśvam ojasā // BhKir_12.21 //	sa adri jaladhi jala vāha patham sa diś aśnuvānam iva viśvam ojasā 
SA_GK19_bhakirpu-1284	anujānumadhyamavasakta- vitatavapuṣā mahāhinā /	anu jānu madhyam avasakta vitata vapuṣā mahā ahinā 
SA_GK19_bhakirpu-1285	lokam akhilam iva bhūmibhṛtā ravitejasām avadhinādhiveṣṭitam // BhKir_12.22 //	lokam akhilam iva bhūmi bhṛtā ravi tejasām avadhinā adhiveṣṭitam 
SA_GK19_bhakirpu-1286	pariṇāhinā tuhinarāśi- viśadam upavītasūtratām /	pariṇāhinā tuhina rāśi viśadam upavīta sūtra tām 
SA_GK19_bhakirpu-1287	nītam uragam anurañjayatā śitinā galena vilasanmarīcinā // BhKir_12.23 //	nītam uragam anurañjayatā śitinā galena vilasat marīcinā 
SA_GK19_bhakirpu-1288	plutamālatīsitakapāla- kamudam uparuddhamūrdhajam /	pluta mālatī sita kapāla ka mudam uparuddha mūrdhajam 
SA_GK19_bhakirpu-1289	śeṣam iva surasaritpayasāṃ śirasā visāri śaśidhāma bibhratam // BhKir_12.24 //	śeṣam iva surasarit payasām śirasā visāri śaśi dhāma bibhratam 
SA_GK19_bhakirpu-1290	munayas tato 'bhimukham etya nayanavinimeṣanoditāḥ /	munayaḥ tatas abhimukham etya nayana vinimeṣa noditāḥ 
SA_GK19_bhakirpu-1291	pāṇḍutanayatapasā janitaṃ jagatām aśarma bhṛśam ācacakṣire // BhKir_12.25 //	pāṇḍu tanaya tapasā janitam jagatām a śarma bhṛśam ācacakṣire 
SA_GK19_bhakirpu-1292	tarasaiva ko 'pi bhuvanaika- puruṣa puruṣas tapasyati /	tarasā eva kaḥ pi bhuvana eka puruṣa puruṣaḥ tapasyati 
SA_GK19_bhakirpu-1293	jyotiramalavapuṣo 'pi raver abhibhūya vṛtra iva bhīmavigrahaḥ // BhKir_12.26 //	jyotiḥ amala vapuṣaḥ pi raveḥ abhibhūya vṛtraḥ iva bhīma vigrahaḥ 
SA_GK19_bhakirpu-1294	sa dhanurmaheṣudhi nibharti kavacam asitam uttamaṃ jaṭāḥ /	sa dhanuḥ mahā iṣudhi nibharti kavacam asitam uttamam jaṭāḥ 
SA_GK19_bhakirpu-1295	valkam ajinam iti citram idaṃ munitāvirodhi na ca nāsya rājate // BhKir_12.27 //	valkam ajinam iti citram idam muni tā virodhi na ca nā asya rājate 
SA_GK19_bhakirpu-1296	calane 'vaniś calati tasya karaṇaniyame sadiṅmukham /	calane vaniḥ calati tasya karaṇa niyame sa diṅmukham 
SA_GK19_bhakirpu-1297	stambham anubhavati śāntamarud- grahatārakāgaṇayutaṃ nabhastalam // BhKir_12.28 //	stambham anubhavati śānta marut graha tārakā gaṇa yutam nabhastalam 
SA_GK19_bhakirpu-1298	sa tadojasā vijitasāram amaraditijopasaṃhitam /	sa tat ojasā vijita sāram amara ditija upasaṃhitam 
SA_GK19_bhakirpu-1299	viśvam idam apidadhāti purā kim ivāsti yan na tapasām aduṣkaram // BhKir_12.29 //	viśvam idam apidadhāti purā kim iva asti yat na tapasām a duṣkaram 
SA_GK19_bhakirpu-1300	vijigīṣate yadi jaganti yugapad atha saṃjihīrṣati /	vijigīṣate yadi jaganti yugapad atha saṃjihīrṣati 
SA_GK19_bhakirpu-1301	prāptum abhavam abhivāñchati vā vayam asya no viṣahituṃ kṣamā rucaḥ // BhKir_12.30 //	prāptum abhavam abhivāñchati vā vayam asya naḥ viṣahitum kṣamāḥ rucaḥ 
SA_GK19_bhakirpu-1302	kim upekṣase kathaya nātha na tava viditaṃ na kiṃcana /	kim upekṣase kathaya nātha na tava viditam na kiṃcana 
SA_GK19_bhakirpu-1303	trātum alam abhayadārhasi nas tvayi mā sma śāsati bhavatparābhavaḥ // BhKir_12.31 //	trātum alam abhaya da arhasi naḥ tvayi mā sma śāsati bhavat parābhavaḥ 
SA_GK19_bhakirpu-1304	iti gāṃ vidhāya virateṣu muniṣu vacanaṃ samādade /	iti gām vidhāya virateṣu muniṣu vacanam samādade 
SA_GK19_bhakirpu-1305	bhinnajaladhijalanādaguru dhvanayan diśāṃ vivaram andhakāntakaḥ // BhKir_12.32 //	bhinna jaladhi jala nāda guru dhvanayan diśām vivaram andhaka antakaḥ 
SA_GK19_bhakirpu-1306	badarītapovananivāsa- niratam avagāta mānyathā /	badarī tapovana nivāsa niratam avagāta mā anyathā 
SA_GK19_bhakirpu-1307	dhātur udayanidhane jagatāṃ naram aṃśam ādipuruṣasya gāṃ gatam // BhKir_12.33 //	dhātuḥ udaya nidhane jagatām naram aṃśam ādi puruṣasya gām gatam 
SA_GK19_bhakirpu-1308	dviṣataḥ parāsisiṣur eṣa sakalabhuvanābhitāpinaḥ /	dviṣataḥ parāsisiṣuḥ eṣa sakala bhuvana abhitāpinaḥ 
SA_GK19_bhakirpu-1309	krāntakuliśakaravīryabalān madupāsanaṃ vihitavān mahat tapaḥ // BhKir_12.34 //	krānta kuliśa kara vīrya balān mad upāsanam vihitavān mahat tapaḥ 
SA_GK19_bhakirpu-1310	ayam acyutaś ca vacanena sarasiruhajanmanaḥ prajāḥ /	ayam acyutaḥ ca vacanena sarasiruha janmanaḥ prajāḥ 
SA_GK19_bhakirpu-1311	pātum asuranidhanena vibhū bhuvam abhyupetya manujeṣu tiṣṭhataḥ // BhKir_12.35 //	pātum asura nidhanena vibhū bhuvam abhyupetya manujeṣu tiṣṭhataḥ 
SA_GK19_bhakirpu-1312	surakṛtyam etad avagamya nipuṇam iti mūkadānavaḥ /	sura kṛtyam etat avagamya nipuṇam iti mūka dānavaḥ 
SA_GK19_bhakirpu-1313	hantum abhipatati pāṇḍusutaṃ tvarayā tad atra saha gamyatāṃ mayā // BhKir_12.36 //	hantum abhipatati pāṇḍu sutam tvarayā tat atra saha gamyatām mayā 
SA_GK19_bhakirpu-1314	vivare 'pi nainam anigūḍham abhibhavitum eṣa pārayan /	vivare pi na enam a nigūḍham abhibhavitum eṣa pārayan 
SA_GK19_bhakirpu-1315	pāpaniratir aviśaṅkitayā vijayaṃ vyavasyati varāhamāyayā // BhKir_12.37 //	pāpa niratiḥ a viśaṅkitayā vijayam vyavasyati varāha māyayā 
SA_GK19_bhakirpu-1316	nihate viḍambitakirāta- nṛpativapuṣā ripau mayā /	nihate viḍambita kirāta nṛpati vapuṣā ripau mayā 
SA_GK19_bhakirpu-1317	muktaniśitaviśikhaḥ prasabhaṃ mṛgayāvivādam ayam ācariṣyati // BhKir_12.38 //	mukta niśita viśikhaḥ prasabham mṛgayā vivādam ayam ācariṣyati 
SA_GK19_bhakirpu-1318	tapasā nipīḍitakṛśasya virahitasahāyasampadaḥ /	tapasā nipīḍita kṛśasya virahita sahāya sampadaḥ 
SA_GK19_bhakirpu-1319	sattvavihitam atulaṃ bhujayor balam asya paśyata mṛdhe 'dhikupyataḥ // BhKir_12.39 //	sattva vihitam atulam bhujayoḥ balam asya paśyata mṛdhe dhi kupyataḥ 
SA_GK19_bhakirpu-1320	iti tān udāram anunīya viṣamaharicandanālinā /	iti tān udāram anunīya viṣama haricandana ālinā 
SA_GK19_bhakirpu-1321	gharmajanitapulakena lasad- gajamauktikāvaliguṇena vakṣasā // BhKir_12.40 //	gharma janita pulakena lasat gaja mauktika āvali guṇena vakṣasā 
SA_GK19_bhakirpu-1322	vadanena puṣpitalatānta- niyamitavilambitamaulinā /	vadanena puṣpita latā anta niyamita vilambita maulinā 
SA_GK19_bhakirpu-1323	bibhrad aruṇanayanena rucaṃ śikhipicchalāñchitakapolabhittinā // BhKir_12.41 //	bibhrat aruṇa nayanena rucam śikhi piccha lāñchita kapolabhittinā 
SA_GK19_bhakirpu-1324	bṛhadudvahañ jaladanādi dhanur upahitaikamārgaṇam /	bṛhat udvaham jalada nādi dhanuḥ upahita eka mārgaṇam 
SA_GK19_bhakirpu-1325	meghanicaya iva saṃvavṛte ruciraḥ kirātapṛtanāpatiḥ śivaḥ // BhKir_12.42 //	megha nicayaḥ iva saṃvavṛte ruciraḥ kirāta pṛtanāpatiḥ śivaḥ 
SA_GK19_bhakirpu-1326	anukūlam asya ca vicintya gaṇapatibhir āttavigrahaiḥ /	anukūlam asya ca vicintya gaṇa patibhiḥ ātta vigrahaiḥ 
SA_GK19_bhakirpu-1327	śūlaparaśuśaracāpabhṛtair mahatī vanecaracamūr vinirmame // BhKir_12.43 //	śūla paraśu śara cāpa bhṛtaiḥ mahatī vanecara camūḥ vinirmame 
SA_GK19_bhakirpu-1328	viracayya kānanavibhāgam anugiram atheśvarājñayā /	viracayya kānana vibhāgam anugiram atha īśvara ājñayā 
SA_GK19_bhakirpu-1329	bhīmaninadapihitorubhuvaḥ parito 'padiśya mṛgayāṃ pratasthire // BhKir_12.44 //	bhīma ninada pihita uru bhuvaḥ upadiśya mṛgayām pratasthire 
SA_GK19_bhakirpu-1330	kṣubhitābhiniḥsṛtavibhinna- śakunimṛgayūthaniḥsvanaiḥ /	kṣubhita abhiniḥsṛta vibhinna śakuni mṛga yūtha niḥsvanaiḥ 
SA_GK19_bhakirpu-1331	pūrṇapṛthuvanaguhāvivaraḥ sahasā bhayād iva rarāsa bhūdharaḥ // BhKir_12.45 //	pūrṇa pṛthu vana guhā vivaraḥ sahasā bhayāt iva rarāsa bhūdharaḥ 
SA_GK19_bhakirpu-1332	na virodhinī ruṣam iyāya pathi mṛgavihaṅgasaṃhatiḥ /	na virodhinī ruṣam iyāya pathi mṛga vihaṅga saṃhatiḥ 
SA_GK19_bhakirpu-1333	ghnanti sahajam api bhūribhiyaḥ samam āgatāḥ sapadi vairam āpadaḥ // BhKir_12.46 //	ghnanti sahajam api bhūri bhiyaḥ samam āgatāḥ sapadi vairam āpadaḥ 
SA_GK19_bhakirpu-1334	camarīgaṇair gaṇabalasya balavati bhaye 'py upasthite /	camarī gaṇaiḥ gaṇa balasya balavati bhaye pi upasthite 
SA_GK19_bhakirpu-1335	vaṃśavitatiṣu viṣaktapṛthu- priyabālavāladhibhir ādade dhṛtiḥ // BhKir_12.47 //	vaṃśa vitatiṣu viṣakta pṛthu priya bāla vāladhibhiḥ ādade dhṛtiḥ 
SA_GK19_bhakirpu-1336	harasainikāḥ pratibhaye 'pi gajamadasugandhikesaraiḥ /	hara sainikāḥ pratibhaye gaja mada sugandhi kesaraiḥ 
SA_GK19_bhakirpu-1337	svastham abhidadṛśire sahasā pratibodhajṛmbhamukhair mṛgādhipaiḥ // BhKir_12.48 //	svastham abhidadṛśire sahasā pratibodha jṛmbha mukhaiḥ mṛgādhipaiḥ 
SA_GK19_bhakirpu-1338	bibharāṃbabhūvur apavṛtta- jaṭharaśapharīkulākulāḥ /	bibharāṃbabhūvuḥ apavṛtta jaṭhara śapharī kula ākulāḥ 
SA_GK19_bhakirpu-1339	paṅkaviṣamitataṭāḥ saritaḥ karirugṇacandanarasāruṇaṃ payaḥ // BhKir_12.49 //	paṅka viṣamita taṭāḥ saritaḥ kari rugṇa candana rasa aruṇam payaḥ 
SA_GK19_bhakirpu-1340	mahiṣakṣatāgurutamāla- naladasurabhiḥ sadāgatiḥ /	mahiṣa kṣata aguru tamāla nalada surabhiḥ sadāgatiḥ 
SA_GK19_bhakirpu-1341	vyastaśukanibhaśilākusumaḥ praṇudan vavau vanasadāṃ pariśramam // BhKir_12.50 //	vyasta śuka nibha śilā kusumaḥ praṇudan vavau vanasadām pariśramam 
SA_GK19_bhakirpu-1342	mathitāmbhaso rayavikīrṇa- mṛditakadalīgavedhukāḥ /	mathita ambhasaḥ raya vikīrṇa mṛdita kadalī gavedhukāḥ 
SA_GK19_bhakirpu-1343	klāntajalaruhalatāḥ sarasīr vidadhe nidāgha iva sattvasamplavaḥ // BhKir_12.51 //	klānta jalaruha latāḥ sarasīḥ vidadhe nidāghaḥ iva sattva samplavaḥ 
SA_GK19_bhakirpu-1344	iti cālayann acalasānu- vanagahanajān umāpatiḥ /	iti cālayan acala sānu vana gahana jān umāpatiḥ 
SA_GK19_bhakirpu-1345	prāpa muditahariṇīdaśana- kṣatavīrudhaṃ vasatim aindrasūnavīm // BhKir_12.52 //	prāpa mudita hariṇī daśana kṣata vīrudham vasatim aindrasūnavīm 
SA_GK19_bhakirpu-1346	sa tam āsasāda ghananīlam abhimukham upasthitaṃ muneḥ /	sa tam āsasāda ghana nīlam abhimukham upasthitam muneḥ 
SA_GK19_bhakirpu-1347	pitranikaṣaṇavibhinnabhuvaṃ danujaṃ dadhānam atha saukaraṃ vapuḥ // BhKir_12.53 //	danujam dadhānam atha saukaram vapuḥ 
SA_GK19_bhakirpu-1348	kacchānte surasarito nidhāya senām anvatiḥ sakatipayaiḥ kirātavaryaiḥ /	kaccha ante surasaritaḥ nidhāya senām sa katipayaiḥ kirāta varyaiḥ 
SA_GK19_bhakirpu-1349	pracchannas tarugahanaiḥ sagulmajālair lakṣmīvān anupadam asya sampratasthe // BhKir_12.54 //	pracchannaḥ taru gahanaiḥ sa gulma jālaiḥ lakṣmīvān anupadam asya sampratasthe 
SA_GK19_bhakirpu-1350	vapuṣāṃ parameṇa bhūdharāṇām atha sambhāvyaparākramaṃ vibhede /	vapuṣām parameṇa bhūdharāṇām atha sambhāvya parākramam vibhede 
SA_GK19_bhakirpu-1351	mṛgam āśu vilokayāṃcakāra sthiradaṃṣṭrogramukhaṃ mahendrasūnuḥ // BhKir_13.1 //	mṛgam āśu vilokayāṃcakāra sthira daṃṣṭra ugra mukham mahā indra sūnuḥ 
SA_GK19_bhakirpu-1352	sphuṭabaddhasaṭonnatiḥ sa dūrād abhidhāvann avadhīritānyakṛtyaḥ /	sphuṭa baddha saṭā unnatiḥ sa dūrāt abhidhāvan avadhīrita anya kṛtyaḥ 
SA_GK19_bhakirpu-1353	jayam icchati tasya jātaśaṅke manasīmaṃ muhur ādade vitarkam // BhKir_13.2 //	jayam icchati tasya jāta śaṅke manasi imam muhur ādade vitarkam 
SA_GK19_bhakirpu-1354	ghanapotravidīrṇaśālamūlo nibiḍaskandhanikāṣarugṇavapraḥ /	ghana potra vidīrṇa śāla mūlaḥ nibiḍa skandha nikāṣa rugṇa vapraḥ 
SA_GK19_bhakirpu-1355	ayam ekacaro 'bhivartate māṃ samarāyeva samājuhūṣamāṇaḥ // BhKir_13.3 //	ayam ekacaraḥ bhivartate mām samarāya iva samājuhūṣamāṇaḥ 
SA_GK19_bhakirpu-1356	iha vītabhayās taponubhāvāj jahati vyālamṛgāḥ pareṣu vṛttim /	iha vīta bhayāḥ tapaḥ nubhāvāt jahati vyāla mṛgāḥ pareṣu vṛttim 
SA_GK19_bhakirpu-1357	mayi tāṃ sutarām ayaṃ vidhatte vikṛtiḥ kiṃ nu bhaved iyaṃ nu māyā // BhKir_13.4 //	mayi tām sutarām ayam vidhatte vikṛtiḥ kim nu bhavet iyam nu māyā 
SA_GK19_bhakirpu-1358	athavaiṣa kṛtajñayeva pūrvaṃ bhṛśam āsevitayā ruṣā na muktaḥ /	athavā eṣa kṛtajñayā iva pūrvam bhṛśam āsevitayā ruṣā na muktaḥ 
SA_GK19_bhakirpu-1359	avadhūya virodhinīḥ kim ārān mṛgajātīr abhiyāti māṃ javena // BhKir_13.5 //	avadhūya virodhinīḥ kim ārāt mṛga jātīḥ abhiyāti mām javena 
SA_GK19_bhakirpu-1360	na mṛgaḥ khalu ko 'py ayaṃ jighāṃsuḥ skhalati hy atra tathā bhṛśaṃ mano me /	na mṛgaḥ khalu kaḥ pi ayam jighāṃsuḥ skhalati hi atra tathā bhṛśam manaḥ me 
SA_GK19_bhakirpu-1361	vimalaṃ kaluṣībhavac ca cetaḥ kathayaty eva hitaiṣiṇaṃ ripuṃ vā // BhKir_13.6 //	vimalam kaluṣībhavat ca cetaḥ kathayati eva hita eṣiṇam ripum vā 
SA_GK19_bhakirpu-1362	munir asmi nirāgasaḥ kuto me bhayam ity eṣa na bhūtaye 'bhimānaḥ /	muniḥ asmi nirāgasaḥ kutas me bhayam iti eṣa na bhūtaye bhimānaḥ 
SA_GK19_bhakirpu-1363	paravṛddhiṣu baddhamatsarāṇāṃ kim iva hy asti durātmanām alaṅghyam // BhKir_13.7 //	para vṛddhiṣu baddha matsarāṇām kim iva hi asti durātmanām a laṅghyam 
SA_GK19_bhakirpu-1364	danujaḥ svid ayaṃ kṣapācaro vā vanaje neti balaṃ bad asti sattve /	danujaḥ svid ayam kṣapācaraḥ vā vana je nā iti balam asti sattve 
SA_GK19_bhakirpu-1365	abhibhūya tathā hi meghanīlaḥ sakalaṃ kampayatīva śailarājam // BhKir_13.8 //	abhibhūya tathā hi megha nīlaḥ sakalam kampayati iva śailarājam 
SA_GK19_bhakirpu-1366	ayam eva mṛgavyasattrakāmaḥ prahariṣyan mayi māyayā śamasthe /	ayam eva mṛgavya sattra kāmaḥ prahariṣyan mayi māyayā śama sthe 
SA_GK19_bhakirpu-1367	pṛthubhir dhvajinīsravair akārṣīc cakitodbhrāntamṛgāṇi kānanāni // BhKir_13.9 //	pṛthubhiḥ dhvajinī sravaiḥ akārṣīt cakita udbhrānta mṛgāṇi kānanāni 
SA_GK19_bhakirpu-1368	bahuśaḥ kṛtasatkṛter vidhātuṃ priyam icchann athavā suyodhanasya /	bahuśas kṛta satkṛteḥ vidhātum priyam icchan athavā suyodhanasya 
SA_GK19_bhakirpu-1369	kṣubhitaṃ vanagocarābhiyogād gaṇam āśiśriyad ākulaṃ tiraścām // BhKir_13.10 //	kṣubhitam vana gocara abhiyogāt gaṇam āśiśriyat ākulam tiraścām 
SA_GK19_bhakirpu-1370	avalīḍhasanābhir aśvasenaḥ prasabhaṃ khāṇḍavajātavedasā vā /	avalīḍha sanābhiḥ aśvasenaḥ prasabham khāṇḍava jātavedasā vā 
SA_GK19_bhakirpu-1371	pratikartum upāgataḥ samanyuḥ kṛtamanyur yadi vā vṛkodareṇa // BhKir_13.11 //	pratikartum upāgataḥ sa manyuḥ kṛta manyuḥ yadi vā vṛkodareṇa 
SA_GK19_bhakirpu-1372	balaśālitayā yathā tathā vā dhiyam ucchedaparāmayaṃ dadhānaḥ /	bala śāli tayā yathā tathā vā dhiyam uccheda para āmayam dadhānaḥ 
SA_GK19_bhakirpu-1373	niyamena mayā nibarhaṇīyaḥ paramaṃ lābham arātibhaṅgam āhuḥ // BhKir_13.12 //	niyamena mayā paramam lābham arāti bhaṅgam āhuḥ 
SA_GK19_bhakirpu-1374	kuru tāta tapāṃsy amārgadāyī vijayāyety alam anvaśān munir mām /	kuru tāta tapāṃsi amārga dāyī vijayāya iti alam anvaśāt muniḥ mām 
SA_GK19_bhakirpu-1375	balinaś ca vadhād ṛte 'sya śakyaṃ vrasaṃrakṣaṇam anyathā na kartum // BhKir_13.13 //	balinaḥ ca vadhāt ṛte sya śakyam vra saṃrakṣaṇam anyathā na kartum 
SA_GK19_bhakirpu-1376	iti tena vicintya cāpanāma prathamaṃ pauruṣacihnam ālalambe /	iti tena vicintya cāpa nāma prathamam pauruṣa cihnam ālalambe 
SA_GK19_bhakirpu-1377	upalabdhaguṇaḥ parasya bhede sacivaḥ śuddha ivādade ca bāṇaḥ // BhKir_13.14 //	upalabdha guṇaḥ parasya bhede sacivaḥ śuddhaḥ iva ādade ca bāṇaḥ 
SA_GK19_bhakirpu-1378	anubhāvavatā guru sthiratvād avisaṃvādi dhanur dhanaṃjayena /	anubhāvavatā guru sthira tvāt avisaṃvādi dhanuḥ dhanaṃjayena 
SA_GK19_bhakirpu-1379	svabalavyasane 'pi pīḍyamānaṃ guṇavan mitram ivānatiṃ prapede // BhKir_13.15 //	sva bala vyasane pi pīḍyamānam guṇavat mitram iva ānatim prapede 
SA_GK19_bhakirpu-1380	pravikarṣaninādabhinnarandhraḥ padaviṣṭambhanipīḍitas tadānīm /	pravikarṣa nināda bhinna randhraḥ pada viṣṭambha nipīḍitaḥ tadānīm 
SA_GK19_bhakirpu-1381	adhirohati gāṇḍivaṃ maheṣau sakalaḥ saṃśayam āruroha śailaḥ // BhKir_13.16 //	adhirohati gāṇḍivam mahā iṣau sakalaḥ saṃśayam āruroha śailaḥ 
SA_GK19_bhakirpu-1382	dadṛśe 'tha savismayaṃ śivena sthirapūrṇāyatacāpamaṇḍalasthaḥ /	dadṛśe tha sa vismayam śivena sthira pūrṇa āyata cāpa maṇḍala sthaḥ 
SA_GK19_bhakirpu-1383	racitas tisṛṇāṃ purāṃ vidhātuṃ vadham ātmeva bhayānakaḥ pareṣām // BhKir_13.17 //	racitaḥ tisṛṇām purām vidhātum vadham ātmā iva bhayānakaḥ pareṣām 
SA_GK19_bhakirpu-1384	vicakarṣa ca saṃhiteṣur uccaiś caraṇāskandananāmitācalendraḥ /	vicakarṣa ca saṃhita iṣuḥ uccais caraṇa āskandana nāmita acala indraḥ 
SA_GK19_bhakirpu-1385	dhanurāyatabhogavāsukijyā- vadanagranthivimuktavahni śambhuḥ // BhKir_13.18 //	dhanuḥ āyata bhoga vāsuki jyāḥ vadana granthi vimukta vahni śambhuḥ 
SA_GK19_bhakirpu-1386	sa bhavasya bhavakṣayaikahetoḥ sitasapteś ca vidhāsyatoḥ sahārtham /	sa bhavasya bhava kṣaya eka hetoḥ sitasapteḥ ca vidhāsyatoḥ saha artham 
SA_GK19_bhakirpu-1387	ripur āpa parābhavāya madhyaṃ prakṛtipratyayayor ivānubandhaḥ // BhKir_13.19 //	ripuḥ āpa parābhavāya madhyam prakṛti pratyayayoḥ iva anubandhaḥ 
SA_GK19_bhakirpu-1388	atha dīpitavārivāhavartmā ravavitrāsitavāraṇād avāryaḥ /	atha dīpita vārivāha vartmā rava vitrāsita vāraṇāt avāryaḥ 
SA_GK19_bhakirpu-1389	nipapāta javādiṣu pinākān mahato 'bhrād iva vaidyutaḥ kṛśānuḥ // BhKir_13.20 //	nipapāta java ādiṣu pinākāt mahataḥ iva vaidyutaḥ kṛśānuḥ 
SA_GK19_bhakirpu-1390	vrajato 'sya bṛhat patattrajanmā kṛtatārkṣyopanipātavegaśaṅkaḥ /	vrajataḥ sya bṛhat patattra janmā kṛta tārkṣya upanipāta vega śaṅkaḥ 
SA_GK19_bhakirpu-1391	pratinādamahān mahoragāṇāṃ hṛdayaśrotrabhid utpapāta nādaḥ // BhKir_13.21 //	pratināda mahān mahā uragāṇām hṛdaya śrotra bhid utpapāta nādaḥ 
SA_GK19_bhakirpu-1392	nayanād iva śūlinaḥ pravṛttair manaso 'py āśutaraṃ yataḥ piśaṅgaiḥ /	nayanāt iva śūlinaḥ pravṛttaiḥ manasaḥ u pi āśutaram yatas piśaṅgaiḥ 
SA_GK19_bhakirpu-1393	vidadhe vilasattaḍillatābhaiḥ kiraṇair vyomani mārgaṇasya mārgaḥ // BhKir_13.22 //	vidadhe vilasat taḍit latā ābhaiḥ kiraṇaiḥ vyomani mārgaṇasya mārgaḥ 
SA_GK19_bhakirpu-1394	apayan dhanuṣaḥ śivāntikasthair vivaresadbhir abhikhyayā jihānaḥ /	apayan dhanuṣaḥ śiva antika sthaiḥ vivaresadbhiḥ abhikhyayā jihānaḥ 
SA_GK19_bhakirpu-1395	yugapad dadṛśe viśan varāhaṃ tadupoḍhaiś ca nabhaścaraiḥ pṛṣatkaḥ // BhKir_13.23 //	yugapad dadṛśe viśan varāham tad upoḍhaiḥ ca nabhaḥ caraiḥ pṛṣatkaḥ 
SA_GK19_bhakirpu-1396	sa tamālanibhe ripau surāṇāṃ ghananīhāra ivāviṣaktavegaḥ /	sa tamāla nibhe ripau surāṇām ghana nīhāraḥ iva a viṣakta vegaḥ 
SA_GK19_bhakirpu-1397	bhayaviplutam īkṣito nabhaḥsthair jagatīṃ grāha ivāpagāṃ jagāhe // BhKir_13.24 //	bhaya viplutam īkṣitaḥ nabhaḥ sthaiḥ jagatīm grāhaḥ iva āpagām jagāhe 
SA_GK19_bhakirpu-1398	sapadi priyarūpaparvarekhaḥ sitalohāgranakhaḥ kham āsasāda /	sapadi priya rūpa parva rekhaḥ sita loha agra nakhaḥ kham āsasāda 
SA_GK19_bhakirpu-1399	kupitāntakatarjanāṅguliśrīr vyathayan prāṇabhṛtaḥ kapidhvajeṣu // BhKir_13.25 //	kupita antaka tarjana aṅguli śrīḥ vyathayan prāṇabhṛtaḥ kapidhvajeṣu 
SA_GK19_bhakirpu-1400	paramāstraparigrahorutejaḥ sphuradulkākṛti vikṣipan vaneṣu /	parama astra parigraha uru tejaḥ sphurat ulkā ākṛti vikṣipan vaneṣu 
SA_GK19_bhakirpu-1401	sa javena patan paraḥśatānāṃ patatāṃ vrāta ivāravaṃ vitene // BhKir_13.26 //	sa javena patan paraḥśatānām patatām vrāte iva āravam vitene 
SA_GK19_bhakirpu-1402	avibhāvitaniṣkramaprayāṇaḥ śamitāyāma ivātiraṃhasā saḥ /	a vibhāvita niṣkrama prayāṇaḥ śamita āyāmaḥ iva ati raṃhasā saḥ 
SA_GK19_bhakirpu-1403	saha pūrvataraṃ nu cittavṛtter apatitvā nu cakāra lakṣyabhedam // BhKir_13.27 //	saha pūrvataram nu citta vṛtteḥ a patitvā nu cakāra lakṣya bhedam 
SA_GK19_bhakirpu-1404	sa vṛṣadhvajasāyakāvabhinnaṃ jayahetuḥ pratikāyam eṣaṇīyam /	sa vṛṣadhvaja sāyaka avabhinnam jaya hetuḥ pratikāyam eṣaṇīyam 
SA_GK19_bhakirpu-1405	laghu sādhayituṃ śaraḥ prasehe vidhinevārtham udīritaṃ prayatnaḥ // BhKir_13.28 //	laghu sādhayitum śaraḥ prasehe vidhinā iva artham udīritam prayatnaḥ 
SA_GK19_bhakirpu-1406	avivekavṛthāśramāv ivārthaṃ kṣayalobhāv iva saṃśritānurāgam /	a viveka vṛthak śramau iva artham kṣaya lobhau iva saṃśrita anurāgam 
SA_GK19_bhakirpu-1407	vijigīṣum ivānayapramādāv avasādaṃ viśikhau vininyatus tam // BhKir_13.29 //	vijigīṣum iva anaya pramādau avasādam viśikhau vininyatuḥ tam 
SA_GK19_bhakirpu-1408	atha dīrghatamaṃ tamaḥ pravekṣyan sahasā rugṇrayaḥ sa sambhrameṇa /	atha dīrghatamam tamaḥ pravekṣyan sahasā sa sambhrameṇa 
SA_GK19_bhakirpu-1409	nipatantam ivoṣṇaraśmim urvyāṃ valayībhūtataruṃ dharāṃ ca mene // BhKir_13.30 //	nipatantam iva uṣṇaraśmim urvyām valayībhūta tarum dharām ca mene 
SA_GK19_bhakirpu-1410	sa gataḥ kṣitim uṣṇaśoṇitārdraḥ khuradaṃṣṭrāgranipātadāritāśmā /	sa gataḥ kṣitim uṣṇa śoṇita ārdraḥ khura daṃṣṭra agra nipāta dārita aśmā 
SA_GK19_bhakirpu-1411	asubhiḥ kṣaṇam īkṣitendrasūnir vihitāmarṣagurudhvanir nirāse // BhKir_13.31 //	asubhiḥ kṣaṇam īkṣita indrasūniḥ vihita amarṣa guru dhvaniḥ nirāse 
SA_GK19_bhakirpu-1412	sphuṭapauruṣam āpapāta pārthas tam atha prājyaśaraḥ śaraṃ jighṛkṣuḥ /	sphuṭa pauruṣam āpapāta pārthaḥ tam atha prājya śaraḥ śaram jighṛkṣuḥ 
SA_GK19_bhakirpu-1413	na tathā kṛtavedināṃ kariṣyan priyatām eti yathā kṛtāvadānaḥ // BhKir_13.32 //	na tathā kṛtavedinām kariṣyan priya tām eti yathā kṛta avadānaḥ 
SA_GK19_bhakirpu-1414	upakāra ivāsati prayuktaḥ sthitim aprāpya mṛge gataḥ praṇāśam /	upakāre iva asati prayuktaḥ sthitim a prāpya mṛge gataḥ praṇāśam 
SA_GK19_bhakirpu-1415	kṛtaśaktir avāṅmukho gurutvāj janitavrīḍa ivātmapauruṣeṇa // BhKir_13.33 //	kṛta śaktiḥ avāṅmukhaḥ guru tvāt janita vrīḍaḥ iva ātma pauruṣeṇa 
SA_GK19_bhakirpu-1416	sa samuddharatā vicintya tena svarucaṃ kīrtim ivottamāṃ dadhānaḥ /	sa samuddharatā vicintya tena sva rucam kīrtim iva uttamām dadhānaḥ 
SA_GK19_bhakirpu-1417	anuyukta iva svavārtam uccaiḥ parirebhe nu bhṛśaṃ vilocanābhyām // BhKir_13.34 //	anuyuktaḥ iva sva vārtam uccais parirebhe nu bhṛśam vilocanābhyām 
SA_GK19_bhakirpu-1418	tatra kārmukabhṛtaṃ mahābhujaḥ paśyati sma sahasā vanecaram /	tatra kārmuka bhṛtam mahā bhujaḥ paśyati sma sahasā vanecaram 
SA_GK19_bhakirpu-1419	saṃnikāśayitum agrataḥ sthitaṃ śāsanaṃ kusumacāpavidviṣaḥ // BhKir_13.35 //	saṃnikāśayitum agratas sthitam śāsanam kusuma cāpa vidviṣaḥ 
SA_GK19_bhakirpu-1420	sa prayujya tanaye mahīpater ātmajātisadṛśīṃ kilānatim /	sa prayujya tanaye mahīpateḥ ātma jāti sadṛśīm kila ānatim 
SA_GK19_bhakirpu-1421	sāntvapūrvam abhinītihetukaṃ vaktum ittham upacakrame vacaḥ // BhKir_13.36 //	sāntva pūrvam abhinīti hetukam vaktum ittham upacakrame vacaḥ 
SA_GK19_bhakirpu-1422	śāntatā vinayayogi mānasaṃ bhūridhāma vimalaṃ tapaḥ śrutam /	śānta tā vinaya yogi mānasam bhūri dhāma vimalam tapaḥ śrutam 
SA_GK19_bhakirpu-1423	prāha te nu sadṛśī divaukasām anvavāyam avadātam ākṛtiḥ // BhKir_13.37 //	prāha te nu sadṛśī divaukasām anvavāyam avadātam ākṛtiḥ 
SA_GK19_bhakirpu-1424	dīpitas tvam anubhāvasampadā gauraveṇa laghayan mahībhṛtaḥ /	dīpitaḥ tvam anubhāva sampadā gauraveṇa laghayan mahībhṛtaḥ 
SA_GK19_bhakirpu-1425	rājase munir apīha kārayann ādhipatyam iva śātamanyavam // BhKir_13.38 //	rājase muniḥ api iha kārayan ādhipatyam iva śātamanyavam 
SA_GK19_bhakirpu-1426	tāpaso 'pi vibhutām upeyivān āspadaṃ tvam asi sarvasampadām /	tāpasaḥ u pi vibhu tām upeyivān āspadam tvam asi sarva sampadām 
SA_GK19_bhakirpu-1427	dṛśyate hi bhavato vinā janair anvitasya sacivair iva dyutiḥ // BhKir_13.39 //	dṛśyate hi bhavataḥ vinā janaiḥ anvitasya sacivaiḥ iva dyutiḥ 
SA_GK19_bhakirpu-1428	vismayaḥ ka iva vā jayaśriyā naiva muktir api te davīyasī /	vismayaḥ kaḥ iva vā jaya śriyā nā eva muktiḥ api te davīyasī 
SA_GK19_bhakirpu-1429	īpsitasya na bhaved upāśrayaḥ kasya nirjitarajastamoguṇaḥ // BhKir_13.40 //	īpsitasya na bhavet upāśrayaḥ kasya nirjita rajaḥ tamaḥ guṇaḥ 
SA_GK19_bhakirpu-1430	hrepayann ahimatejasaṃ tviṣā sa tvam ittham upapannapauruṣaḥ /	hrepayan a hima tejasam tviṣā sa tvam ittham upapanna pauruṣaḥ 
SA_GK19_bhakirpu-1431	hartum arhasi varāhabhedinaṃ nainam asmadadhipasya sāyakam // BhKir_13.41 //	hartum arhasi varāha bhedinam na enam asmad adhipasya sāyakam 
SA_GK19_bhakirpu-1432	smaryate tanubhṛtāṃ sanātanaṃ nyāyyam ācaritam uttamair nṛbhiḥ /	smaryate tanubhṛtām sanātanam nyāyyam ācaritam uttamaiḥ nṛbhiḥ 
SA_GK19_bhakirpu-1433	dhvaṃsate yadi bhavādṛśas tataḥ kaḥ prayātu vada tena vartmanā // BhKir_13.42 //	dhvaṃsate yadi bhavādṛśaḥ tatas kaḥ prayātu vada tena vartmanā 
SA_GK19_bhakirpu-1434	ākumāram upadeṣṭum icchavaḥ saṃnivṛttim apathān mahāpadaḥ /	ākumāram upadeṣṭum icchavaḥ saṃnivṛttim apathāt mahā padaḥ 
SA_GK19_bhakirpu-1435	yogaśaktijitajanmamṛtyavaḥ śīlayanti yatayaḥ suśīlatām // BhKir_13.43 //	yoga śakti jita janma mṛtyavaḥ śīlayanti yatayaḥ su śīla tām 
SA_GK19_bhakirpu-1436	tiṣṭhatāṃ tapasi puṇyam āsajan sampado 'nuguṇayan sukhaiṣiṇām /	tiṣṭhatām tapasi puṇyam āsajan sampadaḥ nuguṇayan sukha eṣiṇām 
SA_GK19_bhakirpu-1437	yogināṃ pariṇaman vimuktaye kena nāstu vinayaḥ satāṃ priyaḥ // BhKir_13.44 //	yoginām pariṇaman vimuktaye kena nā astu vinayaḥ satām priyaḥ 
SA_GK19_bhakirpu-1438	nūnam atrabhavataḥ śarākṛtiṃ sarvathāyam anuyāti sāyakaḥ /	nūnam atrabhavataḥ śara ākṛtim sarvathā ayam anuyāti sāyakaḥ 
SA_GK19_bhakirpu-1439	so 'yam ity anupapannasaṃśayaḥ kāritas tvam apathe padaṃ yayā // BhKir_13.45 //	saḥ yam iti anupapanna saṃśayaḥ kāritaḥ tvam apathe padam yayā 
SA_GK19_bhakirpu-1440	anyadīyaviśikhe na kevalaṃ niḥspṛhasya bhavitavyam āhṛte /	anyadīya viśikhe na kevalam niḥspṛhasya bhavitavyam āhṛte 
SA_GK19_bhakirpu-1441	nighnataḥ paranibarhitaṃ mṛgaṃ vrīḍitavyam api te sacetasaḥ // BhKir_13.46 //	nighnataḥ para nibarhitam mṛgam vrīḍitavyam api te sa cetasaḥ 
SA_GK19_bhakirpu-1442	saṃtataṃ niśamayanta utsukā yaiḥ prayānti mudam asya sūrayaḥ /	saṃtatam niśamayantaḥ utsukāḥ yaiḥ prayānti mudam asya sūrayaḥ 
SA_GK19_bhakirpu-1443	kīrtitāni hasite 'pi tāni yaṃ vrīḍayanti caritāni māninam // BhKir_13.47 //	kīrtitāni hasite pi tāni yam vrīḍayanti caritāni māninam 
SA_GK19_bhakirpu-1444	anyadoṣam iva saḥ svakaṃ guṇaṃ khyāpayet katham adhṛṣṭatājaḍaḥ /	anya doṣam iva saḥ svakam guṇam khyāpayet katham adhṛṣṭa tā jaḍaḥ 
SA_GK19_bhakirpu-1445	ucyate sa khalu kāryavattayā dhig vibhinnabudhasetum arthitām // BhKir_13.48 //	ucyate sa khalu kāryavat tayā dhik vibhinna budha setum arthi tām 
SA_GK19_bhakirpu-1446	durvacaṃ tad atha mā sma bhūn mṛgas tvāv asau yad akariṣyad ojasā /	durvacam tat atha mā sma bhūt mṛgaḥ asau yat akariṣyat ojasā 
SA_GK19_bhakirpu-1447	nainam āśu yadi vāhinīpatiḥ pratyapatsyata śitena pattriṇā // BhKir_13.49 //	na enam āśu yadi vāhinīpatiḥ pratyapatsyata śitena pattriṇā 
SA_GK19_bhakirpu-1448	ko nv imaṃ harituraṅgam āyudha- stheyasīṃ dadhatam aṅgasaṃhatim /	kaḥ nu imam hari turaṅgam āyudha stheyasīm dadhatam aṅga saṃhatim 
SA_GK19_bhakirpu-1449	vegavattaramṛte camūpater hantum arhati śareṇa daṃṣṭriṇam // BhKir_13.50 //	vegavattaram ṛte camū pateḥ hantum arhati śareṇa daṃṣṭriṇam 
SA_GK19_bhakirpu-1450	mitram iṣṭam upakāri saṃśaye medinīpatir ayaṃ tathā ca te /	mitram iṣṭam upakāri saṃśaye medinīpatiḥ ayam tathā ca te 
SA_GK19_bhakirpu-1451	taṃ virodhya bhavatā nirāsi mā sajjanaikavasatiḥ kṛtajñatā // BhKir_13.51 //	tam virodhya bhavatā mā sat jana eka vasatiḥ kṛtajña tā 
SA_GK19_bhakirpu-1452	labhyam ekasukṛtena durlabhā rakṣitāram asurakṣyabhūtayaḥ /	labhyam eka sukṛtena durlabhāḥ rakṣitāram a su rakṣya bhūtayaḥ 
SA_GK19_bhakirpu-1453	svantam antavirasā jigīṣatāṃ mitralābham anu lābhasampadaḥ // BhKir_13.52 //	su antam anta virasāḥ jigīṣatām mitra lābham anu lābha sampadaḥ 
SA_GK19_bhakirpu-1454	cañcalaṃ vasu nitāntam unnatā medinīm api haranty arātayaḥ /	cañcalam vasu nitāntam unnatāḥ medinīm api haranti arātayaḥ 
SA_GK19_bhakirpu-1455	bhūdharasthiram upeyam āgataṃ māvamaṃsta suhṛdaṃ mahīpatim // BhKir_13.53 //	bhūdhara sthiram upeyam āgatam mā avamaṃsta suhṛdam mahīpatim 
SA_GK19_bhakirpu-1456	jetum eva bhavatā tapasyate nāyudhāni dadhate mumukṣavaḥ /	jetum eva bhavatā tapasyate na āyudhāni dadhate mumukṣavaḥ 
SA_GK19_bhakirpu-1457	prāpsyate ca sakalaṃ mahībhṛtā saṃgatena tapasaḥ phalaṃ tvayā // BhKir_13.54 //	prāpsyate ca sakalam mahībhṛtā saṃgatena tapasaḥ phalam tvayā 
SA_GK19_bhakirpu-1458	vājibhūmir ibharājakānanaṃ santi ratnanicayāś ca bhūriśaḥ /	vāji bhūmiḥ ibha rāja kānanam santi ratna nicayāḥ ca bhūriśas 
SA_GK19_bhakirpu-1459	kāñcanena kim ivāsya pattriṇā kevalaṃ na sahate vilaṅghanam // BhKir_13.55 //	kāñcanena kim iva asya pattriṇā kevalam na sahate vilaṅghanam 
SA_GK19_bhakirpu-1460	sāvalepam upalipsate parair abhyupaiti vikṛtiṃ rajasy api /	sa avalepam upalipsate paraiḥ abhyupaiti vikṛtim rajasi api 
SA_GK19_bhakirpu-1461	arthitas tu na mahān samīhate jīvitaṃ kimu dhanaṃ dhanāyitum // BhKir_13.56 //	arthitaḥ tu na mahān samīhate jīvitam kimu dhanam dhanāyitum 
SA_GK19_bhakirpu-1462	tat tadīyaviśikhātisarjanād astu vāṃ guru yadṛcchayāgatam /	tat tadīya viśikha atisarjanāt astu vām guru yadṛcchayā āgatam 
SA_GK19_bhakirpu-1463	rāghavaplavagarājayor iva prema yuktam itaretarāśrayam // BhKir_13.57 //	rāghava plavaga rājayoḥ iva prema yuktam itaretara āśrayam 
SA_GK19_bhakirpu-1464	nābhiyoktum anṛtaṃ tvam iṣyate kas tapasviviśikheṣu cādaraḥ /	nā abhiyoktum anṛtam tvam iṣyate kaḥ tapasvi viśikheṣu ca ādaraḥ 
SA_GK19_bhakirpu-1465	santi bhūbhṛti śarā hi naḥ pare ye parākramavasūni vajriṇaḥ // BhKir_13.58 //	santi bhūbhṛti śarāḥ hi naḥ pare ye parākrama vasūni vajriṇaḥ 
SA_GK19_bhakirpu-1466	mārgaṇair atha tava prayojanaṃ nāthase kimu patiṃ na bhūbhṛtaḥ /	mārgaṇaiḥ atha tava prayojanam kimu patim na bhūbhṛtaḥ 
SA_GK19_bhakirpu-1467	tvadvidhaṃ suhṛdam etya sa arthinaṃ kiṃ na yacchati vijitya medinīm // BhKir_13.59 //	tvadvidham suhṛdam etya sa arthinam kim na yacchati vijitya medinīm 
SA_GK19_bhakirpu-1468	tena sūrir upakāritādhanaḥ kartum icchati na yācitaṃ vṛthā /	tena sūriḥ upakāri tā dhanaḥ kartum icchati na yācitam vṛthā 
SA_GK19_bhakirpu-1469	sīdatām anubhavann ivārthināṃ veda yat praṇayabhaṅgavedanām // BhKir_13.60 //	sīdatām anubhavan iva arthinām veda yat praṇaya bhaṅga vedanām 
SA_GK19_bhakirpu-1470	śaktir arthapatiṣu svayaṃgrahaṃ prema kārayati vā niratyayam /	śaktiḥ arthapatiṣu svayaṃgraham prema kārayati vā niratyayam 
SA_GK19_bhakirpu-1471	kāraṇadvayam idaṃ nirasyataḥ prārthanādhikabale vipatphalā // BhKir_13.61 //	kāraṇa dvayam idam nirasyataḥ prārthanā adhika bale vipad phalā 
SA_GK19_bhakirpu-1472	astravedam adhigamya tattvataḥ kasya ceha bhujavīryaśālinaḥ /	astra vedam adhigamya tattvataḥ kasya ca iha bhuja vīrya śālinaḥ 
SA_GK19_bhakirpu-1473	jāmadagnyam apahāya gīyate tāpaseṣu caritārtham āyudham // BhKir_13.62 //	jāmadagnyam apahāya gīyate tāpaseṣu caritārtham āyudham 
SA_GK19_bhakirpu-1474	abhyaghāni municāpalāt tvayā yan mṛgaḥ kṣitipateḥ parigrahaḥ /	abhyaghāni muni cāpalāt tvayā yat mṛgaḥ kṣitipateḥ parigrahaḥ 
SA_GK19_bhakirpu-1475	akṣamiṣṭa tad ayaṃ pramādyatāṃ saṃvṛṇoti khalu doṣam ajñatā // BhKir_13.63 //	akṣamiṣṭa tat ayam pramādyatām saṃvṛṇoti khalu doṣam ajña tā 
SA_GK19_bhakirpu-1476	janmaveṣatapasāṃ virodhinīṃ mā kṛthāḥ punar amūm apakriyām /	janma veṣa tapasām virodhinīm mā kṛthāḥ punar amūm apakriyām 
SA_GK19_bhakirpu-1477	āpad ety ubhayalokadūṣaṇī vartamānam apathe hi durmatim // BhKir_13.64 //	āpad eti ubhaya loka dūṣaṇī vartamānam apathe hi durmatim 
SA_GK19_bhakirpu-1478	yaṣṭum icchasi pitṝn na sāmprataṃ saṃvṛto 'rcicayiṣur divaukasaḥ /	yaṣṭum icchasi pitṝn na sāmpratam saṃvṛtaḥ rcicayiṣuḥ divaukasaḥ 
SA_GK19_bhakirpu-1479	dātum eva padavīm api kṣamaḥ kiṃ mṛge 'ṅga viśikhaṃ nyavīviśaḥ // BhKir_13.65 //	dātum eva padavīm api kṣamaḥ kim mṛge ṅga viśikham nyavīviśaḥ 
SA_GK19_bhakirpu-1480	sajjano 'si vijahīhi cāpalaṃ sarvadā ka iva vā sahiṣyate /	sat janaḥ si vijahīhi cāpalam sarvadā kaḥ iva vā sahiṣyate 
SA_GK19_bhakirpu-1481	vāridhīn iva yugāntavāyavaḥ kṣobhayanty anibhṛtā gurūn api // BhKir_13.66 //	vāridhīn iva yuga anta vāyavaḥ kṣobhayanti a nibhṛtāḥ gurūn api 
SA_GK19_bhakirpu-1482	astravedavid ayaṃ mahīpatiḥ parvatīya iti māvajīgaṇaḥ /	astra veda vid ayam mahīpatiḥ parvatīyaḥ iti māvajīgaṇaḥ 
SA_GK19_bhakirpu-1483	gopituṃ bhuvam imāṃ marutvatā śailavāsam anunīya lambhitaḥ // BhKir_13.67 //	gopitum bhuvam imām marutvatā śaila vāsam anunīya lambhitaḥ 
SA_GK19_bhakirpu-1484	tat titikṣitam idaṃ mayā muner ity avocata vacaś camūpatiḥ /	tat titikṣitam idam mayā muneḥ iti avocata vacaḥ camūpatiḥ 
SA_GK19_bhakirpu-1485	bāṇam atrabhavate nijaṃ diśann āpnuhi tvam api sarvasampadaḥ // BhKir_13.68 //	bāṇam atrabhavate nijam diśan āpnuhi tvam api sarva sampadaḥ 
SA_GK19_bhakirpu-1486	ātmanīnam upatiṣṭhate guṇāḥ sambhavanti viramanti cāpadaḥ /	ātmanīnam upatiṣṭhate guṇāḥ sambhavanti viramanti ca āpadaḥ 
SA_GK19_bhakirpu-1487	ity anekaphalabhāji mā sma bhūd arthitā katham ivāryasaṃgame // BhKir_13.69 //	iti aneka phala bhāji mā sma bhūt arthi tā katham iva ārya saṃgame 
SA_GK19_bhakirpu-1488	dṛśyatām ayam anokahāntare tigmahetipṛtanābhir anvitaḥ /	dṛśyatām ayam anokaha antare tigma heti pṛtanābhiḥ anvitaḥ 
SA_GK19_bhakirpu-1489	sāhivīcir iva sindhur uddhato bhūpatiḥ samayasetuvāritaḥ // BhKir_13.70 //	sa ahi vīciḥ iva sindhuḥ uddhataḥ bhūpatiḥ samaya setu vāritaḥ 
SA_GK19_bhakirpu-1490	sajyaṃ dhanur vahati yo 'hipatisthavīyaḥ stheyāñ jayan harituraṅgamaketulakṣmīm /	sajyam dhanuḥ vahati yaḥ hi pati sthavīyaḥ stheyām jayan hari turaṅgama ketu lakṣmīm 
SA_GK19_bhakirpu-1491	asyānukūlaya matiṃ matimann anena sakhyā sukhaṃ samabhiyāsyasi cintitāni // BhKir_13.71 //	asya anukūlaya matim matiman anena sakhyā sukham samabhiyāsyasi cintitāni 
SA_GK19_bhakirpu-1492	tataḥ kirātasya vacobhir uddhataiḥ parāhataḥ śaila ivārṇavāmbubhiḥ /	tatas kirātasya vacobhiḥ uddhataiḥ parāhataḥ śailaḥ iva arṇava ambubhiḥ 
SA_GK19_bhakirpu-1493	jahau na dhairyaṃ kupito 'pi pāṇḍavaḥ sudurgrahāntaḥkaraṇā hi sādhavaḥ // BhKir_14.1 //	jahau na dhairyam kupitaḥ pi pāṇḍavaḥ su durgraha antaḥkaraṇāḥ hi sādhavaḥ 
SA_GK19_bhakirpu-1494	saleśam ulliṅgitaśātraveṅgitaḥ kṛtī girāṃ vistaratattvasaṃgrahe /	sa leśam ulliṅgita śātrava iṅgitaḥ kṛtī girām vistara tattva saṃgrahe 
SA_GK19_bhakirpu-1495	ayaṃ pramāṇīkṛtakālasādhanaḥ praśāntasaṃrambha ivādade vacaḥ // BhKir_14.2 //	ayam pramāṇīkṛta kāla sādhanaḥ praśānta saṃrambhaḥ iva ādade vacaḥ 
SA_GK19_bhakirpu-1496	viviktavarṇābharaṇā sukhaśrutiḥ prasādayantī hṛdayāny api dviṣām /	vivikta varṇa ābharaṇā sukha śrutiḥ prasādayantī hṛdayāni api dviṣām 
SA_GK19_bhakirpu-1497	pravartate nākṛtapuṇyakarmaṇāṃ prasannagambhīrapadā sarasvatī // BhKir_14.3 //	pravartate na akṛta puṇya karmaṇām prasanna gambhīra padā sarasvatī 
SA_GK19_bhakirpu-1498	bhavanti te sabhyatamā vipaścitāṃ manogataṃ vāci niveśayanti ye /	bhavanti te sabhyatamāḥ vipaścitām manogatam vāci niveśayanti ye 
SA_GK19_bhakirpu-1499	nayanti teṣv apy upapannanaipuṇā gambhīram arthaṃ katicit prakāśatām // BhKir_14.4 //	nayanti teṣu api upapanna naipuṇāḥ gambhīram artham katicid prakāśa tām 
SA_GK19_bhakirpu-1500	stuvanti gurvīm abhidheyasampadaṃ viśuddhimukter apare vipaścitaḥ /	stuvanti gurvīm abhidheya sampadam viśuddhi mukteḥ apare vipaścitaḥ 
SA_GK19_bhakirpu-1501	iti sthitāyāṃ pratipūruṣaṃ rucau sudurlabhāḥ sarvamanoramā giraḥ // BhKir_14.5 //	iti sthitāyām pratipūruṣam rucau su durlabhāḥ sarva manoramāḥ giraḥ 
SA_GK19_bhakirpu-1502	samasya sampādayatā guṇair imāṃ tvayā samāropitabhāra bhāratīm /	samasya sampādayatā guṇaiḥ imām tvayā samāropita bhāra bhāratīm 
SA_GK19_bhakirpu-1503	pragalbham ātmā dhuri dhurya vāgmināṃ vanacareṇāpi satādhiropitaḥ // BhKir_14.6 //	pragalbham ātmā dhuri dhurya vāgminām vanacareṇa api satā adhiropitaḥ 
SA_GK19_bhakirpu-1504	prayujya sāmācaritaṃ vilobhanaṃ bhayaṃ vibhedāya dhiyaḥ pradarśitam /	prayujya sāma ācaritam vilobhanam bhayam vibhedāya dhiyaḥ pradarśitam 
SA_GK19_bhakirpu-1505	tathābhiyuktaṃ ca śilīmukhārthinā yathetaran nyāyyam ivāvabhāsate // BhKir_14.7 //	tathā abhiyuktam ca śilīmukha arthinā yathā itarat nyāyyam iva avabhāsate 
SA_GK19_bhakirpu-1506	virodhi siddher iti kartum udyataḥ sa vāritaḥ kiṃ bhavatā na bhūpatiḥ /	virodhi siddheḥ iti kartum udyataḥ sa vāritaḥ kim bhavatā na bhūpatiḥ 
SA_GK19_bhakirpu-1507	hite niyojyaḥ khalu bhūtim icchatā sahārthanāśena nṛpo 'nujīvinā // BhKir_14.8 //	hite niyojyaḥ khalu bhūtim icchatā saha artha nāśena nṛpaḥ nu jīvinā 
SA_GK19_bhakirpu-1508	dhruvaṃ praṇāśaḥ prahitasya pattriṇaḥ śiloccaye tasya vimārgaṇaṃ nayaḥ /	dhruvam praṇāśaḥ prahitasya pattriṇaḥ śiloccaye tasya vimārgaṇam nayaḥ 
SA_GK19_bhakirpu-1509	na yuktam atrāryajanātilaṅghanaṃ diśaty apāyaṃ hi satām atikramaḥ // BhKir_14.9 //	na yuktam atrā ārya jana atilaṅghanam diśati apāyam hi satām atikramaḥ 
SA_GK19_bhakirpu-1510	atītasaṃkhyā vihitā mamāgninā śilāmukhāḥ khāṇḍavam attum icchatā /	atīta saṃkhyāḥ vihitāḥ mama agninā śilā mukhāḥ khāṇḍavam attum icchatā 
SA_GK19_bhakirpu-1511	anādṛtasyāmarasāyakeṣv api sthitā kathaṃ śailajanāśuge dhṛtiḥ // BhKir_14.10 //	an ādṛtasya amara sāyakeṣu api sthitā katham śaila jana āśuge dhṛtiḥ 
SA_GK19_bhakirpu-1512	yadi pramāṇīkṛtam āryaceṣṭitaṃ kim ity adoṣeṇa tiraskṛtā vayam /	yadi pramāṇīkṛtam ārya ceṣṭitam kim iti adoṣeṇa tiraskṛtāḥ vayam 
SA_GK19_bhakirpu-1513	ayātapūrvā parivādagocaraṃ satāṃ hi vāṇī guṇam eva bhāṣate // BhKir_14.11 //	a yāta pūrvā parivāda gocaram satām hi vāṇī guṇam eva bhāṣate 
SA_GK19_bhakirpu-1514	guṇāpavādena tadanyaropaṇād bhṛśādhirūḍhasya samañjasaṃ janam /	guṇa apavādena tad anya ropaṇāt bhṛśa adhirūḍhasya samañjasam janam 
SA_GK19_bhakirpu-1515	dvidheva kṛtvā hṛdayaṃ nigūhataḥ sphurad asādhor vivṛṇoti vāgasiḥ // BhKir_14.12 //	dvidhā iva kṛtvā hṛdayam nigūhataḥ sphurat asādhoḥ vivṛṇoti vāgasiḥ 
SA_GK19_bhakirpu-1516	vanāśrayāḥ kasya mṛgāḥ parigrahāḥ śṛṇāti yas tān prasabhena tasya te /	vana āśrayāḥ kasya mṛgāḥ parigrahāḥ śṛṇāti yaḥ tān prasabhena tasya te 
SA_GK19_bhakirpu-1517	prahīyatām atra nṛpeṇa mānitā na mānitā cāsti bhavanti ca śriyaḥ // BhKir_14.13 //	prahīyatām atra nṛpeṇa māni tā na māni tā ca asti bhavanti ca śriyaḥ 
SA_GK19_bhakirpu-1518	na vartma kasmaicid api pradīyatām iti vrataṃ me vihitaṃ maharṣiṇā /	na vartma kasmaicid api pradīyatām iti vratam me vihitam mahā ṛṣiṇā 
SA_GK19_bhakirpu-1519	jighāṃsur asmān nihato mayā mṛgo vratābhirakṣā hi satām alaṃkriyā // BhKir_14.14 //	jighāṃsuḥ asmān nihataḥ mayā mṛgaḥ vrata abhirakṣā hi satām alaṃkriyā 
SA_GK19_bhakirpu-1520	mṛgān vinighnan mṛgayuḥ svahetunā kṛtopakāraḥ katham icchatāṃ tapaḥ /	mṛgān vinighnan mṛgayuḥ sva hetunā kṛta upakāraḥ katham icchatām tapaḥ 
SA_GK19_bhakirpu-1521	kṛpeti ced astu mṛgaḥ kṣataḥ kṣaṇād anena pūrvaṃ na mayeti kā gatiḥ // BhKir_14.15 //	kṛpā iti ced astu mṛgaḥ kṣataḥ kṣaṇāt anena pūrvam na mayā iti kā gatiḥ 
SA_GK19_bhakirpu-1522	anāyudhe sattvajighāṃsite munau kṛpeti vṛttir mahatām akṛtrimā /	anāyudhe sattva jighāṃsite munau kṛpā iti vṛttiḥ mahatām akṛtrimā 
SA_GK19_bhakirpu-1523	śarāsanaṃ bibhrati sajyasāyakaṃ kṛtānukampaḥ sa kathaṃ pratīyate // BhKir_14.16 //	śarāsanam bibhrati sajya sāyakam kṛta anukampaḥ sa katham pratīyate 
SA_GK19_bhakirpu-1524	atho śaras tena madartham ujjhitaḥ phalaṃ ca tasya pratikāyasādhanam /	atho śaraḥ tena mad artham ujjhitaḥ phalam ca tasya pratikāya sādhanam 
SA_GK19_bhakirpu-1525	avikṣate tatra mayātmasātkṛte kṛtārthatā nanv adhikā camūpateḥ // BhKir_14.17 //	a vikṣate tatra mayā ātmasāt kṛte kṛtārtha tā nanu adhikā camū pateḥ 
SA_GK19_bhakirpu-1526	yad āttha kāmaṃ bhavatā sa yācyatām iti kṣamaṃ naitad analpacetasām /	yat āttha kāmam bhavatā sa yācyatām iti kṣamam nā etat analpa cetasām 
SA_GK19_bhakirpu-1527	kathaṃ prasahyāharaṇaiṣiṇāṃ priyaḥ parāvanatyā malinīkṛtāḥ śriyaḥ // BhKir_14.18 //	katham prasahya āharaṇa eṣiṇām priyaḥ para avanatyā malinīkṛtāḥ śriyaḥ 
SA_GK19_bhakirpu-1528	abhūtam āsajya viruddham īhitaṃ balād alabhyaṃ tava lipsate nṛpaḥ /	abhūtam āsajya viruddham īhitam balāt alabhyam tava lipsate nṛpaḥ 
SA_GK19_bhakirpu-1529	vijānato 'pi hy anayasya raudratāṃ bhavaty apāye parimohinī matiḥ // BhKir_14.19 //	vijānataḥ pi hi anayasya raudra tām bhavati apāye parimohinī matiḥ 
SA_GK19_bhakirpu-1530	asiḥ śarā varma dhanuś ca noccakair vivicya kiṃ prārthitam īśvareṇa te /	asiḥ śarāḥ varma dhanuḥ ca na uccakais vivicya kim prārthitam īśvareṇa te 
SA_GK19_bhakirpu-1531	athāsti śaktiḥ kṛtam eva yācñayā na dūṣitaḥ śaktimatāṃ svayaṃgrahaḥ // BhKir_14.20 //	athā asti śaktiḥ kṛtam eva yācñayā na dūṣitaḥ śaktimatām svayaṃgrahaḥ 
SA_GK19_bhakirpu-1532	sakhā sa yuktaḥ kathitaḥ kathaṃ tvayā yadṛcchayāsūyati yas tapasyate /	sakhā sa yuktaḥ kathitaḥ katham tvayā yadṛcchayā asūyati yaḥ tapasyate 
SA_GK19_bhakirpu-1533	guṇārjanocchrāyaviruddhabuddhayaḥ prakṛtyamitrā hi satām asādhavaḥ // BhKir_14.21 //	guṇa arjana ucchrāya viruddha buddhayaḥ prakṛti amitrāḥ hi satām asādhavaḥ 
SA_GK19_bhakirpu-1534	vayaṃ kva varṇāśramarakṣaṇocitāḥ kva jātihīnā mṛgajīvitacchidaḥ /	vayam kva varṇa āśrama rakṣaṇa ucitāḥ kva jāti hīnāḥ mṛga jīvita chidaḥ 
SA_GK19_bhakirpu-1535	sahāpakṛṣṭair mahatāṃ na saṃgataṃ bhavanti gomāyusakhā na dantinaḥ // BhKir_14.22 //	saha apakṛṣṭaiḥ mahatām na saṃgatam bhavanti gomāyu sakhāḥ na dantinaḥ 
SA_GK19_bhakirpu-1536	paro 'vajānāti yad ajñatājaḍas tad unnatānāṃ na vihanti dhīratām /	paraḥ yat ajña tā jaḍaḥ tat unnatānām na vihanti dhīra tām 
SA_GK19_bhakirpu-1537	samānavīryānvayapauruṣeṣu yaḥ karoty atikrāntim asau tiraskriyā // BhKir_14.23 //	samāna vīrya anvaya pauruṣeṣu yaḥ karoti atikrāntim asau tiraskriyā 
SA_GK19_bhakirpu-1538	yadā vigṛhṇāti hataṃ tadā yaśaḥ karoti maitrīm atha dūṣitā guṇāḥ /	yadā vigṛhṇāti hatam tadā yaśaḥ karoti maitrīm atha dūṣitāḥ guṇāḥ 
SA_GK19_bhakirpu-1539	sthitiṃ samīkṣyobhayathā parīkṣakaḥ karoty avajñopahataṃ pṛthagjanam // BhKir_14.24 //	sthitim samīkṣya ubhayathā parīkṣakaḥ karoti avajñā upahatam pṛthagjanam 
SA_GK19_bhakirpu-1540	mayā mṛgān hantur anena hetunā viruddham ākṣepavacas titikṣitam /	mayā mṛgān hantuḥ anena hetunā viruddham ākṣepa vacaḥ titikṣitam 
SA_GK19_bhakirpu-1541	śarārtham eṣyaty atha lapsyate gatiṃ śiromaṇiṃ dṛṣṭiviṣāj jighṛkṣataḥ // BhKir_14.25 //	śara artham eṣyati atha lapsyate gatim śiromaṇim dṛṣṭiviṣāt jighṛkṣataḥ 
SA_GK19_bhakirpu-1542	itīritākūtam anīlavājinaṃ jayāya dūtaḥ pratitarjya tejasā /	iti īrita ākūtam anīlavājinam jayāya dūtaḥ pratitarjya tejasā 
SA_GK19_bhakirpu-1543	yayau samīpaṃ dhvajinīm upeyuṣaḥ prasannarūpasya virūpacakṣuṣaḥ // BhKir_14.26 //	yayau samīpam dhvajinīm upeyuṣaḥ prasanna rūpasya virūpa cakṣuṣaḥ 
SA_GK19_bhakirpu-1544	tato 'pavādena patākinīpateś cacāla nirhrādavatī mahācamūḥ /	tatas upavādena patākinī pateḥ cacāla nirhrādavatī mahā camūḥ 
SA_GK19_bhakirpu-1545	yugāntavātābhihateva kurvatī ninādam ambhonidhivīcisaṃhatiḥ // BhKir_14.27 //	yugānta vāta abhihatā iva kurvatī ninādam ambhonidhi vīci saṃhatiḥ 
SA_GK19_bhakirpu-1546	raṇāya jaitraḥ pradiśann iva tvarāṃ taraṅgitālambitaketusaṃtatiḥ /	raṇāya jaitraḥ pradiśan iva tvarām taraṅgita ālambita ketu saṃtatiḥ 
SA_GK19_bhakirpu-1547	puro balānāṃ saghanāmbuśīkaraḥ śanaiḥ pratasthe surabhiḥ samīraṇaḥ // BhKir_14.28 //	puras balānām sa ghana ambu śīkaraḥ śanais pratasthe surabhiḥ samīraṇaḥ 
SA_GK19_bhakirpu-1548	jayāravakṣveḍitanādamūrchitaḥ śarāsanajyātalavāraṇadhvaniḥ /	jayārava kṣveḍita nāda mūrchitaḥ śarāsana jyā tala vāraṇa dhvaniḥ 
SA_GK19_bhakirpu-1549	asambhavanbhūdhararājakukṣiṣu prakampayan gām avatastare diśaḥ // BhKir_14.29 //	a sambhavan bhūdhara rāja kukṣiṣu prakampayan gām avatastare diśaḥ 
SA_GK19_bhakirpu-1550	niśātaraudreṣu vikāsatāṃ gataiḥ pradīpayadbhiḥ kakubhām ivāntaram /	niśāta raudreṣu vikāsa tām gataiḥ pradīpayadbhiḥ kakubhām iva antaram 
SA_GK19_bhakirpu-1551	vanesadāṃ hetiṣu bhinnavigrahair vipusphure raśmimato marīcibhiḥ // BhKir_14.30 //	vanesadām hetiṣu bhinna vigrahaiḥ vipusphure raśmimataḥ marīcibhiḥ 
SA_GK19_bhakirpu-1552	udūḍhavakṣaḥsthagitaikadiṅmukho vikṛṣṭavisphāritacāpamaṇḍalaḥ /	udūḍha vakṣaḥ sthagita eka diṅmukhaḥ vikṛṣṭa visphārita cāpa maṇḍalaḥ 
SA_GK19_bhakirpu-1553	vitatya pakṣadvayam āyataṃ babhau vibhur guṇānām uparīva madhyagaḥ // BhKir_14.31 //	vitatya pakṣa dvayam āyatam babhau vibhuḥ guṇānām upari iva madhya gaḥ 
SA_GK19_bhakirpu-1554	sugeṣu durgeṣu ca tulyavikramair javād ahaṃpūrvikayā yiyāsubhiḥ /	sugeṣu durgeṣu ca tulya vikramaiḥ javāt ahaṃpūrvikayā yiyāsubhiḥ 
SA_GK19_bhakirpu-1555	gaṇair avicchedaniruddham ābabhau vanaṃ nirucchvāsam ivākulākulam // BhKir_14.32 //	gaṇaiḥ a viccheda niruddham ābabhau vanam nirucchvāsam iva a kula ākulam 
SA_GK19_bhakirpu-1556	tirohitaśvabhranikuñcarodhasaḥ samaśnuvānāḥ sahasātiriktatām /	tirohita śvabhra nikuñca rodhasaḥ samaśnuvānāḥ sahasā atirikta tām 
SA_GK19_bhakirpu-1557	kirātasainyair apidhāya recitā bhuvaḥ kṣaṇaṃ nimnatayeva bhejire // BhKir_14.33 //	kirāta sainyaiḥ apidhāya recitāḥ bhuvaḥ kṣaṇam nimna tayā iva bhejire 
SA_GK19_bhakirpu-1558	pṛthūruparyastabṛhallatātatir javānilāghūrṇitaśālacandanā /	pṛthu uru paryasta bṛhat latā tatiḥ java anila āghūrṇita śāla candanā 
SA_GK19_bhakirpu-1559	gaṇādhipānāṃ paritaḥ prasāriṇī vanāny avāñcīva cakāra saṃhatiḥ // BhKir_14.34 //	gaṇa adhipānām paritas prasāriṇī vanāni avāñci iva cakāra saṃhatiḥ 
SA_GK19_bhakirpu-1560	tataḥ sadarpaṃ pratanuṃ tapasyayā madasrutikṣāmam ivaikavāraṇam /	tatas sa darpam pratanum tapasyayā mada sruti kṣāmam iva eka vāraṇam 
SA_GK19_bhakirpu-1561	parijvalantaṃ nidhanāya bhūbhṛtāṃ dahantam āśā iva jātavedasam // BhKir_14.35 //	parijvalantam nidhanāya bhūbhṛtām dahantam āśāḥ iva jātavedasam 
SA_GK19_bhakirpu-1562	anādaropāttadhṛtaikasāyakaṃ jaye 'nukūle suhṛdīva saspṛham /	an ādara upātta dhṛta eka sāyakam jaye nukūle suhṛdi iva sa spṛham 
SA_GK19_bhakirpu-1563	śanair apūrṇapratikārapelave niveśayantaṃ nayane balodadhau // BhKir_14.36 //	śanais a pūrṇa pratikāra pelave niveśayantam nayane bala udadhau 
SA_GK19_bhakirpu-1564	niṣaṇṇam āpatpratikārakāraṇe śarāsane dhairya ivānapāyini /	niṣaṇṇam āpat pratikāra kāraṇe śarāsane dhairye iva anapāyini 
SA_GK19_bhakirpu-1565	alaṅghanīyaṃ prakṛtāv api sthitaṃ nivātaniṣkampam ivāpagāpatim // BhKir_14.37 //	a laṅghanīyam prakṛtau api sthitam nivāta niṣkampam iva āpagā patim 
SA_GK19_bhakirpu-1566	upeyuṣīṃ bibhratam antakadyutiṃ vadhād adūre patitasya daṃṣṭriṇaḥ /	upeyuṣīm bibhratam antaka dyutim vadhāt adūre patitasya daṃṣṭriṇaḥ 
SA_GK19_bhakirpu-1567	puraḥ samāveśitasatpaśuṃ dvijaiḥ patiṃ paśūnām iva hūtam adhvare // BhKir_14.38 //	puras samāveśita sat paśum dvijaiḥ patim paśūnām iva hūtam adhvare 
SA_GK19_bhakirpu-1568	nijena nītaṃ vijitānyagauravaṃ gabhīratāṃ dhairyaguṇena bhūyasā /	nijena nītam vijita anya gauravam gabhīra tām dhairya guṇena bhūyasā 
SA_GK19_bhakirpu-1569	vanodayeneva ghanoruvīrudhā samandhakārīkṛtam uttamācalam // BhKir_14.39 //	vana udayena iva ghana uru vīrudhā samandhakārīkṛtam uttama acalam 
SA_GK19_bhakirpu-1570	maharṣabhaskandham anūnakaṃdharaṃ bṛhacchilāvapraghanena vakṣasā /	mahā ṛṣabha skandham anūna kaṃdharam bṛhat śilā vapra ghanena vakṣasā 
SA_GK19_bhakirpu-1571	samujjihīrṣuṃ jagatīṃ mahābharāṃ mahāvarāhaṃ mahato 'rṇavād iva // BhKir_14.40 //	samujjihīrṣum jagatīm mahā bharām mahāvarāham mahataḥ rṇavāt iva 
SA_GK19_bhakirpu-1572	harinmaṇiśyāmam udagravigrahaṃ prakāśamānaṃ paribhūya dehinaḥ /	harinmaṇi śyāmam udagra vigraham prakāśamānam paribhūya dehinaḥ 
SA_GK19_bhakirpu-1573	manuṣyabhāve puruṣaṃ purātanaṃ sthitaṃ jalādarśa ivāṃśumālinam // BhKir_14.41 //	manuṣya bhāve puruṣam purātanam sthitam jala ādarśe iva aṃśumālinam 
SA_GK19_bhakirpu-1574	gurukriyārambhaphalair alaṃkṛtaṃ gatiṃ pratāpasya jagatpramāthinaḥ /	guru kriyā ārambha phalaiḥ alaṃkṛtam gatim pratāpasya jagat pramāthinaḥ 
SA_GK19_bhakirpu-1575	gaṇāḥ samāsedur anīlavājinaṃ tapātyaye toyaghanā ghanā iva // BhKir_14.42 //	gaṇāḥ samāseduḥ anīlavājinam tapātyaye toya ghanāḥ ghanāḥ iva 
SA_GK19_bhakirpu-1576	yathāsvam āśaṃsitavikramāḥ purā muniprabhāvakṣatatejasaḥ pare /	yathāsvam āśaṃsita vikramāḥ purā muni prabhāva kṣata tejasaḥ pare 
SA_GK19_bhakirpu-1577	yayuḥ kṣaṇād apratipattimūḍhatāṃ mahānubhāvaḥ pratihanti pauruṣam // BhKir_14.43 //	yayuḥ kṣaṇāt a pratipatti mūḍha tām mahā anubhāvaḥ pratihanti pauruṣam 
SA_GK19_bhakirpu-1578	tataḥ prajahre samam eva tatra tair apekṣitānyonyabalopapattibhiḥ /	tatas prajahre samam eva tatra taiḥ apekṣita anyonya bala upapattibhiḥ 
SA_GK19_bhakirpu-1579	mahodayānām api saṃghavṛttitāṃ sahāyasādhyāḥ pradiśanti siddhayaḥ // BhKir_14.44 //	mahodayānām api saṃgha vṛtti tām sahāya sādhyāḥ pradiśanti siddhayaḥ 
SA_GK19_bhakirpu-1580	kirātasainyād urucāpanoditāḥ samaṃ samutpetur upāttaraṃhasaḥ /	kirāta sainyāt uru cāpa noditāḥ samam samutpetuḥ upātta raṃhasaḥ 
SA_GK19_bhakirpu-1581	mahāvanād unmanasaḥ khagā iva pravṛttapattradhvanayaḥ śilīmukhāḥ // BhKir_14.45 //	mahā vanāt unmanasaḥ khagāḥ iva pravṛtta pattra dhvanayaḥ śilīmukhāḥ 
SA_GK19_bhakirpu-1582	gabhīrarandhreṣu bhṛśaṃ mahībhṛtaḥ pratisvanair unnamitena sānuṣu /	gabhīra randhreṣu bhṛśam mahībhṛtaḥ pratisvanaiḥ unnamitena sānuṣu 
SA_GK19_bhakirpu-1583	dhanurninādena javād upeyuṣā vibhidyamānā iva dadhvanur diśaḥ // BhKir_14.46 //	dhanuḥ ninādena javāt upeyuṣā vibhidyamānāḥ iva dadhvanuḥ diśaḥ 
SA_GK19_bhakirpu-1584	vidhūnayantī gahanāni bhūruhāṃ tirohitopāntanabhodigantarā /	vidhūnayantī gahanāni bhūruhām tirohita upānta nabhaḥ digantarā 
SA_GK19_bhakirpu-1585	mahīyasī vṛṣṭir ivānileritā ravaṃ vitene gaṇamārgaṇāvaliḥ // BhKir_14.47 //	mahīyasī vṛṣṭiḥ iva anila īritā ravam vitene gaṇa mārgaṇa āvaliḥ 
SA_GK19_bhakirpu-1586	trayīm ṛtūnām anilāśinaḥ sataḥ prayāti poṣaṃ vapuṣi prahṛṣyataḥ /	trayīm ṛtūnām anila āśinaḥ sataḥ prayāti poṣam vapuṣi prahṛṣyataḥ 
SA_GK19_bhakirpu-1587	raṇāya jiṣṇor viduṣeva satvaraṃ ghanatvam īye śithilena varmaṇā // BhKir_14.48 //	raṇāya jiṣṇoḥ viduṣā iva sa tvaram ghana tvam īye śithilena varmaṇā 
SA_GK19_bhakirpu-1588	patatsu śastreṣu vitatya rodasī samantatas tasya dhanur dudhūṣataḥ /	patatsu śastreṣu vitatya rodasī samantataḥ tasya dhanuḥ dudhūṣataḥ 
SA_GK19_bhakirpu-1589	saroṣam ulkeva papāta bhīṣaṇā baleṣu dṛṣṭir vinipātaśaṃsinī // BhKir_14.49 //	sa roṣam ulkā iva papāta bhīṣaṇā baleṣu dṛṣṭiḥ vinipāta śaṃsinī 
SA_GK19_bhakirpu-1590	diśaḥ samūhann iva vikṣipann iva prabhāṃ raver ākulayann ivānilam /	diśaḥ samūhan iva vikṣipan iva prabhām raveḥ ākulayan iva anilam 
SA_GK19_bhakirpu-1591	muniś cacāla kṣayakāladāruṇaḥ kṣitiṃ saśailāṃ calayann iveṣubhiḥ // BhKir_14.50 //	muniḥ cacāla kṣaya kāla dāruṇaḥ kṣitim sa śailām calayan iva iṣubhiḥ 
SA_GK19_bhakirpu-1592	vimuktam āśaṃsitaśatrunirjayair anekam ekāvasaraṃ vanecaraiḥ /	vimuktam āśaṃsita śatru nirjayaiḥ anekam eka avasaram vanecaraiḥ 
SA_GK19_bhakirpu-1593	sa nirjaghānāyudham antarā śaraiḥ kriyāphalaṃ kāla ivātipātitaḥ // BhKir_14.51 //	sa nirjaghāna āyudham antarā śaraiḥ kriyā phalam kālaḥ iva atipātitaḥ 
SA_GK19_bhakirpu-1594	gataiḥ pareṣām avibhāvanīyatāṃ nivārayadbhir vipadaṃ vidūragaiḥ /	gataiḥ pareṣām a vibhāvanīya tām nivārayadbhiḥ vipadam vidūra gaiḥ 
SA_GK19_bhakirpu-1595	bhṛśaṃ babhūvopacito bṛhatphalaiḥ śarair upāyair iva pāṇḍunandanaḥ // BhKir_14.52 //	bhṛśam babhūva upacitaḥ bṛhat phalaiḥ śaraiḥ upāyaiḥ iva pāṇḍu nandanaḥ 
SA_GK19_bhakirpu-1596	divaḥ pṛthivyāḥ kakubhāṃ nu maṇḍalāt patanti bimbād uta tigmatejasaḥ /	divaḥ pṛthivyāḥ kakubhām nu maṇḍalāt patanti bimbāt uta tigmatejasaḥ 
SA_GK19_bhakirpu-1597	sakṛd vikṛṣṭād atha kārmukān muneḥ śarāḥ śarīrād iti te 'bhimenire // BhKir_14.53 //	sakṛt vikṛṣṭāt atha kārmukāt muneḥ śarāḥ śarīrāt iti te bhimenire 
SA_GK19_bhakirpu-1598	gaṇādhipānām avidhāya nirgataiḥ parāsutāṃ marmavidāraṇair api /	gaṇa adhipānām a vidhāya nirgataiḥ parāsu tām marma vidāraṇaiḥ api 
SA_GK19_bhakirpu-1599	javād atīye himavān adhomukhaiḥ kṛtāparādhair iva tasya pattribhiḥ // BhKir_14.54 //	javāt atīye himavān adhomukhaiḥ kṛta aparādhaiḥ iva tasya pattribhiḥ 
SA_GK19_bhakirpu-1600	dviṣāṃ kṣatīr yāḥ prathame śilāmukhā vibhidya dehāvaraṇāni cakrire /	dviṣām kṣatīḥ yāḥ prathame śilā mukhāḥ vibhidya deha āvaraṇāni cakrire 
SA_GK19_bhakirpu-1601	na tāsu pete viśikhaiḥ punar muner aruṃtudatvaṃ mahatāṃ hy agocaraḥ // BhKir_14.55 //	na tāsu pete viśikhaiḥ punar muneḥ aruṃtuda tvam mahatām hi agocaraḥ 
SA_GK19_bhakirpu-1602	samujjhitā yāvadarāti niryatī sahaiva cāpān munibāṇasaṃhatiḥ /	samujjhitā yāvat arāti niryatī saha eva cāpāt muni bāṇa saṃhatiḥ 
SA_GK19_bhakirpu-1603	prabhā himāṃśor iva paṅkajāvaliṃ nināya saṃkocam umāpateś camūm // BhKir_14.56 //	prabhā himāṃśoḥ iva paṅkaja āvalim nināya saṃkocam umāpateḥ camūm 
SA_GK19_bhakirpu-1604	ajihmam ojiṣṭham amogham aklamaṃ kriyāsu bahvīṣu pṛthaṅ niyojitam /	a jihmam ojiṣṭham a mogham a klamam kriyāsu bahvīṣu pṛthak niyojitam 
SA_GK19_bhakirpu-1605	prasehire sādayituṃ na sāditāḥ śaraugham utsāham ivāsya vidviṣaḥ // BhKir_14.57 //	prasehire sādayitum na sāditāḥ śara ogham utsāham iva asya vidviṣaḥ 
SA_GK19_bhakirpu-1606	śivadhvajinyaḥ pratiyodham agrataḥ sphurantam ugeṣumayūkhamālinam /	śiva dhvajinyaḥ pratiyodham agratas sphurantam ugeṣu mayūkha mālinam 
SA_GK19_bhakirpu-1607	tam ekadeśastham anekadeśagā nidadhyur arkaṃ yugapat prajā iva // BhKir_14.58 //	tam eka deśa stham aneka deśa gāḥ nidadhyuḥ arkam yugapad prajāḥ iva 
SA_GK19_bhakirpu-1608	muneḥ śaraugheṇa tadugraraṃhasā balaṃ prakopād iva viṣvag āyatā /	muneḥ śara ogheṇa tad ugra raṃhasā balam prakopāt iva āyatā 
SA_GK19_bhakirpu-1609	vidhūnitaṃ bhrāntim iyāya saṅginīṃ mahānileneva nidāghajaṃ rajaḥ // BhKir_14.59 //	vidhūnitam bhrāntim iyāya saṅginīm mahā anilena iva nidāgha jam rajaḥ 
SA_GK19_bhakirpu-1610	tapobalenaiṣa vidhāya bhūyasīs tanūr adṛśyāḥ svid iṣūn nirasyati /	tapaḥ balena eṣa vidhāya bhūyasīḥ tanūḥ adṛśyāḥ svid iṣūn nirasyati 
SA_GK19_bhakirpu-1611	amuṣya māyāvihataṃ nihanti naḥ pratīpam āgatya kim u svam āyudham // BhKir_14.60 //	amuṣya māyā vihatam nihanti naḥ pratīpam āgatya kim svam āyudham 
SA_GK19_bhakirpu-1612	hṛtā guṇair asya bhayena vā munes tirohitāḥ svit praharanti devatāḥ /	hṛtāḥ guṇaiḥ asya bhayena vā muneḥ tirohitāḥ svid praharanti devatāḥ 
SA_GK19_bhakirpu-1613	kathaṃ nv amī saṃtatam asya sāyakā bhavanty aneke jaladher ivormayaḥ // BhKir_14.61 //	katham nu amī saṃtatam asya sāyakāḥ bhavanti aneke jaladheḥ iva ūrmayaḥ 
SA_GK19_bhakirpu-1614	jayena kaccid viramed ayaṃ raṇād bhaved api svasti carācarāya vā /	jayena kaccit viramet ayam raṇāt bhavet api svasti carācarāya vā 
SA_GK19_bhakirpu-1615	tatāpa kīrṇā nṛpasūnumārgaṇair iti pratarkākulitā patākinī // BhKir_14.62 //	tatāpa kīrṇā nṛpa sūnu mārgaṇaiḥ iti pratarka ākulitā patākinī 
SA_GK19_bhakirpu-1616	amarṣiṇā kṛtyam iva kṣamāśrayaṃ madoddhateneva hitaṃ priyaṃ vacaḥ /	amarṣiṇā kṛtyam iva kṣamā āśrayam mada uddhatena iva hitam priyam vacaḥ 
SA_GK19_bhakirpu-1617	balīyasā tad vidhineva pauruṣaṃ balaṃ nirastaṃ na rarāja jiṣṇunā // BhKir_14.63 //	balīyasā tat vidhinā iva pauruṣam balam nirastam na rarāja jiṣṇunā 
SA_GK19_bhakirpu-1618	pratidiśaṃ plavagādhipalakṣmaṇā viśikhasaṃhatitāpitamūrtibhiḥ /	pratidiśam plavaga adhipa lakṣmaṇā viśikha saṃhati tāpita mūrtibhiḥ 
SA_GK19_bhakirpu-1619	ravikaraglapitair iva vāribhiḥ śivabalaiḥ parimaṇḍalatā dadhe // BhKir_14.64 //	ravi kara glapitaiḥ iva vāribhiḥ śiva balaiḥ parimaṇḍala tā dadhe 
SA_GK19_bhakirpu-1620	pravitataśarajālacchannaviśvāntarāle vidhuvati dhanur āvir maṇḍalaṃ pāṇḍusūnau /	pravitata śara jāla channa viśva antarāle vidhuvati dhanuḥ āvis maṇḍalam pāṇḍu sūnau 
SA_GK19_bhakirpu-1621	katham api jayalakṣmīr bhūtabhūtā vihātuṃ viṣamanayanasenāpakṣapātaṃ viṣehe // BhKir_14.65 //	katham api jaya lakṣmīḥ bhūta bhūtā vihātum viṣama nayana senā pakṣapātam viṣehe 
SA_GK19_bhakirpu-1622	atha bhūtāni vārtraghna- śarebhyas tatra tatrasuḥ /	atha bhūtāni vārtraghna śarebhyaḥ tatra tatrasuḥ 
SA_GK19_bhakirpu-1623	bheje diśaḥ parityakta- maheṣvāsā ca sā camūḥ // BhKir_15.1 //	bheje diśaḥ parityakta mahā iṣvāsā ca sā camūḥ 
SA_GK19_bhakirpu-1624	apaśyadbhir iveśānaṃ raṇān nivavṛte gaṇaiḥ /	a paśyadbhiḥ iva īśānam raṇāt nivavṛte gaṇaiḥ 
SA_GK19_bhakirpu-1625	muhyatīva hi kṛcchreṣu sambhramajvalitaṃ manaḥ // BhKir_15.2 //	muhyati iva hi kṛcchreṣu sambhrama jvalitam manaḥ 
SA_GK19_bhakirpu-1626	khaṇḍitāśaṃsayā teṣāṃ parāṅmukhatayā tayā /	khaṇḍita āśaṃsayā teṣām parāṅmukha tayā tayā 
SA_GK19_bhakirpu-1627	āviveśa kṛpā ketau kṛtoccairvānaraṃ naram // BhKir_15.3 //	āviveśa kṛpā ketau kṛta uccais vānaram naram 
SA_GK19_bhakirpu-1628	āsthām ālambya nīteṣu vaśaṃ kṣudreṣv arātiṣu /	āsthām ālambya nīteṣu vaśam kṣudreṣu arātiṣu 
SA_GK19_bhakirpu-1629	vyaktim āyāti mahatāṃ māhātmyam anukampayā // BhKir_15.4 //	vyaktim āyāti mahatām māhātmyam anukampayā 
SA_GK19_bhakirpu-1630	sa sāsiḥ sāsusūḥ sāso yeyāyeyāyayāyayaḥ /	sa sa asiḥ sāsaḥ 
SA_GK19_bhakirpu-1631	lalau līlāṃ lalo 'lolaḥ śaśīśaśiśuśīḥ śaśan // BhKir_15.5 //	līlām lalaḥ lolaḥ śaśan 
SA_GK19_bhakirpu-1632	trāsajihmaṃ yataś caitān mandam evānviyāya saḥ /	trāsa jihmam yatas ca etān mandam evā anviyāya saḥ 
SA_GK19_bhakirpu-1633	nātipīḍayituṃ bhagnān icchanti hi mahaujasaḥ // BhKir_15.6 //	na atipīḍayitum bhagnān icchanti hi mahā ojasaḥ 
SA_GK19_bhakirpu-1634	athāgre hasatā sāci- sthitena sthirakīrtinā /	athā agre hasatā sāci sthitena sthira kīrtinā 
SA_GK19_bhakirpu-1635	senānyā te jagadire kiṃcidāyastacetasā // BhKir_15.7 //	senānyā te jagadire kiṃcid āyasta cetasā 
SA_GK19_bhakirpu-1636	mā vihāsiṣṭa samaraṃ samarantavyasaṃyataḥ /	mā vihāsiṣṭa samaram sama rantavya saṃyataḥ 
SA_GK19_bhakirpu-1637	kṣataṃ kṣuṇṇāsuragaṇair agaṇair iva kiṃ yaśaḥ // BhKir_15.8 //	kṣatam kṣuṇṇa asura gaṇaiḥ a gaṇaiḥ iva kim yaśaḥ 
SA_GK19_bhakirpu-1638	vivasvadaṃśusaṃśleṣa- dviguṇīkṛtatejasaḥ /	vivasvat aṃśu saṃśleṣa dvi guṇīkṛta tejasaḥ 
SA_GK19_bhakirpu-1639	amī vo mogham udgūrṇā hasantīva mahāsayaḥ // BhKir_15.9 //	amī vaḥ mogham udgūrṇāḥ hasanti iva mahā asayaḥ 
SA_GK19_bhakirpu-1640	vane 'vane vanasadāṃ mārgaṃ mārgam upeyuṣām /	vane vane vana sadām mārgam mārgam upeyuṣām 
SA_GK19_bhakirpu-1641	vāṇair bāṇaiḥ samāsaktaṃ śaṅke 'śaṃ kena śāmyati // BhKir_15.10 //	vāṇaiḥ bāṇaiḥ samāsaktam śaṅke śam kena śāmyati 
SA_GK19_bhakirpu-1642	pātitottuṅgamāhātmyaiḥ saṃhṛtāyatakīrtibhiḥ /	pātita uttuṅga māhātmyaiḥ saṃhṛta āyata kīrtibhiḥ 
SA_GK19_bhakirpu-1643	gurvīṃ kām āpadaṃ hantuṃ kṛtam āvṛttisāhasam // BhKir_15.11 //	gurvīm kām āpadam hantum kṛtam āvṛtti sāhasam 
SA_GK19_bhakirpu-1644	nāsuro 'yaṃ na vā nāgo dharasaṃstho na rākṣasaḥ /	na asuraḥ yam na vā nāgaḥ dhara saṃsthaḥ na rākṣasaḥ 
SA_GK19_bhakirpu-1645	nā sukho 'yaṃ navābhogo dharaṇistho hi rājasaḥ // BhKir_15.12 //	nā sukhaḥ yam na vā bhogaḥ dharaṇi sthaḥ hi rājasaḥ 
SA_GK19_bhakirpu-1646	mandam asyann iṣulatāṃ ghṛṇayā munir eṣa vaḥ /	mandam asyan iṣu latām ghṛṇayā muniḥ eṣa vaḥ 
SA_GK19_bhakirpu-1647	praṇudaty āgatāvajñaṃ jaghaneṣu paśūn iva // BhKir_15.13 //	praṇudati āgata avajñam jaghaneṣu paśūn iva 
SA_GK19_bhakirpu-1648	na nonanunno 'nunneno na nā nānānanā nanu /	na nona nunnaḥ nunna inaḥ na nā nanu 
SA_GK19_bhakirpu-1649	nunno 'nunno na nunneno nānenānunnanun na nut // BhKir_15.14 //	nunnaḥ nunnaḥ na na 
SA_GK19_bhakirpu-1650	varaṃ kṛtadhvastaguṇād atyantam aguṇaḥ pumān /	varam kṛta dhvasta guṇāt atyantam aguṇaḥ pumān 
SA_GK19_bhakirpu-1651	prakṛtyā hy amaṇiḥ śreyān nālaṃkāraś cyutopalaḥ // BhKir_15.15 //	prakṛtyā hi a maṇiḥ śreyān na alaṃkāraḥ cyuta upalaḥ 
SA_GK19_bhakirpu-1652	syandanā no caturagāḥ surebhā vāvipattayaḥ /	syandanāḥ naḥ caturagāḥ su rebhāḥ vāvipattayaḥ 
SA_GK19_bhakirpu-1653	syandanā no ca turagāḥ surebhāvā vipattayaḥ // BhKir_15.16 //	syandanāḥ no ca turagāḥ vipattayaḥ 
SA_GK19_bhakirpu-1654	bhavadbhir adhunārāti- parihāpitapauruṣaiḥ /	bhavadbhiḥ adhunā arāti parihāpita pauruṣaiḥ 
SA_GK19_bhakirpu-1655	hradair ivārkaniṣpītaiḥ prāptaḥ paṅko durutsahaḥ // BhKir_15.17 //	hradaiḥ iva arka niṣpītaiḥ prāptaḥ paṅkaḥ durutsahaḥ 
SA_GK19_bhakirpu-1656	vetraśākakuje śaile 'leśaije 'kukaśātrave /	vetra śāka kuje śaile leśaije kuka śātrave 
SA_GK19_bhakirpu-1657	yāta kiṃ vidiśo jetuṃ tuñjeśo divi kiṃtayā // BhKir_15.18 //	yāta kim vidiśaḥ jetum tuñja īśaḥ divi kiṃtayā 
SA_GK19_bhakirpu-1658	ayaṃ vaḥ klaibyam āpannān dṛṣṭapṛṣṭhān arātinā /	ayam vaḥ klaibyam āpannān dṛṣṭa pṛṣṭhān arātinā 
SA_GK19_bhakirpu-1659	icchatīśaś cyutācārān dārān iva nigopitum // BhKir_15.19 //	icchati īśaḥ cyuta ācārān dārān iva nigopitum 
SA_GK19_bhakirpu-1660	nanu ho mathanā rāgho ghorā nāthamaho nu na /	nanu ho mathanā ghorā nātha mahaḥ nu na 
SA_GK19_bhakirpu-1661	tayadātavadā bhīmā mābhīdā bata dāyata // BhKir_15.20 //	tayadātavadāḥ bhīmāḥ mābhīdāḥ bata 
SA_GK19_bhakirpu-1662	kiṃ tyaktāpāstadevatva- mānuṣyakaparigrahaiḥ /	kim tyakta apāsta deva tva mānuṣyaka parigrahaiḥ 
SA_GK19_bhakirpu-1663	jvalitānyaguṇair gurvī sthitā tejasi mānyatā // BhKir_15.21 //	jvalitāni aguṇaiḥ gurvī sthitā tejasi mānya tā 
SA_GK19_bhakirpu-1664	niśitāsirato 'bhīko nyejate 'maraṇā rucā /	niśita asiḥ atas bhīkaḥ nyejate maraṇāḥ rucā 
SA_GK19_bhakirpu-1665	sārato na virodhī naḥ svābhāso bharavān uta // BhKir_15.22 //	sārataḥ na virodhī naḥ su ābhāsaḥ bharavān uta 
SA_GK19_bhakirpu-1666	tanuvārabhaso bhāsvān adhīro 'vinatorasā /	bhāsvān adhīraḥ vinatā urasā 
SA_GK19_bhakirpu-1667	cāruṇā ramate janye ko 'bhīto rasitāśini // BhKir_15.23 //	cāruṇā ramate janye kaḥ bhītaḥ rasita āśini 
SA_GK19_bhakirpu-1668	nirbhinnapātitāśvīya- niruddharathavartmani /	nirbhinna pātita aśvīya niruddha ratha vartmani 
SA_GK19_bhakirpu-1669	hatadvipanagaṣṭhyūta- rudhirāmbunadākule // BhKir_15.24 //	hata dvipa naga ṣṭhyūta rudhira ambu nada ākule 
SA_GK19_bhakirpu-1670	devākānini kāvāde vāhikāsvasvakāhi vā /	vā 
SA_GK19_bhakirpu-1671	kākārebhabhare kākā nisvabhavyavyabhasvani // BhKir_15.25 //	kākā 
SA_GK19_bhakirpu-1672	pranṛttaśavavitrasta- turagākṣiptasārathau /	pranṛtta śava vitrasta turaga ākṣipta sārathau 
SA_GK19_bhakirpu-1673	mārutāpūrṇatūṇīra- vikruṣṭahatasādini // BhKir_15.26 //	māruta āpūrṇa tūṇīra vikruṣṭa hata sādini 
SA_GK19_bhakirpu-1674	sasattvaratide nityaṃ sadarāmarṣanāśini /	sa sattva rati de nityam sa dara amarṣa nāśini 
SA_GK19_bhakirpu-1675	tvarādhikakasannāde ramakatvam akarṣati // BhKir_15.27 //	ramaka tvam a karṣati 
SA_GK19_bhakirpu-1676	āsure lokavitrāsa- vidhāyini mahāhave /	āsure loka vitrāsa vidhāyini mahā āhave 
SA_GK19_bhakirpu-1677	yuṣmābhir unnatiṃ nītaṃ nirastam iha pauruṣam // BhKir_15.28 //	yuṣmābhiḥ unnatim nītam nirastam iha pauruṣam 
SA_GK19_bhakirpu-1678	iti śāsati senānyāṃ gacchatas tān anekadhā /	iti śāsati senānyām gacchataḥ tān anekadhā 
SA_GK19_bhakirpu-1679	niṣidhya hasatā kiṃcit tatra tasthe 'ndhakāriṇā // BhKir_15.29 //	niṣidhya hasatā kiṃcid tatra tasthe ndhakāriṇā 
SA_GK19_bhakirpu-1680	munīṣudahanātaptāṃl lajjayā nivivṛtsataḥ /	muni iṣu dahana ātaptān lajjayā 
SA_GK19_bhakirpu-1681	śivaḥ prahlādayāmāsa tān niṣedhahimāmbunā // BhKir_15.30 //	śivaḥ prahlādayāmāsa tān niṣedha hima ambunā 
SA_GK19_bhakirpu-1682	dūnās te 'ribalād ūnā nirebhā bahu menire /	dūnāḥ te ribalāt ūnāḥ nirebhāḥ bahu menire 
SA_GK19_bhakirpu-1683	bhītāḥ śitaśarābhītāḥ śaṃkaraṃ tatra śaṃkaram // BhKir_15.31 //	bhītāḥ śita śara abhītāḥ śaṃkaram tatra śaṃkaram 
SA_GK19_bhakirpu-1684	maheṣujaladhau śatror vartamānā duruttare /	mahā iṣu jaladhau śatroḥ vartamānāḥ duruttare 
SA_GK19_bhakirpu-1685	prāpya pāram iveśānam āśaśvāsa patākinī // BhKir_15.32 //	prāpya pāram iva īśānam āśaśvāsa patākinī 
SA_GK19_bhakirpu-1686	sa babhāra raṇāpetāṃ camūṃ paścād avasthitām /	sa babhāra raṇa apetām camūm paścāt avasthitām 
SA_GK19_bhakirpu-1687	puraḥ sūryād upāvṛttāṃ chāyām iva mahātaruḥ // BhKir_15.33 //	puras sūryāt upāvṛttām chāyām iva mahā taruḥ 
SA_GK19_bhakirpu-1688	muñcatīśe śarāñ jiṣṇau pinākasvanapūritaḥ /	muñcati īśe śarām jiṣṇau pināka svana pūritaḥ 
SA_GK19_bhakirpu-1689	dadhvāna dhvanayann āśāḥ sphuṭann iva dharādharaḥ // BhKir_15.34 //	dadhvāna dhvanayan āśāḥ sphuṭan iva dharādharaḥ 
SA_GK19_bhakirpu-1690	tadgaṇā dadṛśur bhīmaṃ citrasaṃsthā ivācalāḥ /	tad gaṇāḥ dadṛśuḥ bhīmam citra saṃsthāḥ iva acalāḥ 
SA_GK19_bhakirpu-1691	vismayena tayor yuddhaṃ citrasaṃsthā ivācalāḥ // BhKir_15.35 //	vismayena tayoḥ yuddham citra saṃsthāḥ iva acalāḥ 
SA_GK19_bhakirpu-1692	parimohayamāṇena śikṣālāghavalīlayā /	parimohayamāṇena śikṣā lāghava līlayā 
SA_GK19_bhakirpu-1693	jaiṣṇavī viśikhaśreṇī parijahre pinākinā // BhKir_15.36 //	jaiṣṇavī viśikha śreṇī parijahre pinākinā 
SA_GK19_bhakirpu-1694	avadyan patriṇaḥ śambhoḥ sāyakair avasāyakaiḥ /	avadyan patriṇaḥ śambhoḥ sāyakaiḥ avasāyakaiḥ 
SA_GK19_bhakirpu-1695	pāṇḍavaḥ paricakrāma śikṣayā raṇaśikṣayā // BhKir_15.37 //	pāṇḍavaḥ paricakrāma śikṣayā raṇa śikṣayā 
SA_GK19_bhakirpu-1696	cāracuñcuś cirārecī cañcaccīrarucā rucaḥ /	cāra cuñcuḥ cira ārecī cañcat cīra rucā rucaḥ 
SA_GK19_bhakirpu-1697	cacāra ruciraś cāru cārair ācāracañcuraḥ // BhKir_15.38 //	cacāra ruciraḥ cāru cāraiḥ ācāra cañcuraḥ 
SA_GK19_bhakirpu-1698	sphuratpiśaṅgamaurvīkaṃ dhunānaḥ sa bṛhaddhanuḥ /	sphurat piśaṅga maurvīkam dhunānaḥ sa bṛhat dhanuḥ 
SA_GK19_bhakirpu-1699	dhṛtolkānalayogena tulyam aṃśumatā babhau // BhKir_15.39 //	dhṛta ulkā anala yogena tulyam aṃśumatā babhau 
SA_GK19_bhakirpu-1700	pārthabāṇāḥ paśupater āvavrur viśikhāvalim /	pārtha bāṇāḥ paśupateḥ āvavruḥ viśikha āvalim 
SA_GK19_bhakirpu-1701	payomuca ivārandhrāḥ sāvitrīm aṃśusaṃhatim // BhKir_15.40 //	payaḥ mucaḥ iva arandhrāḥ sāvitrīm aṃśu saṃhatim 
SA_GK19_bhakirpu-1702	śaravṛṣṭiṃ vidhūyorvīm udastāṃ savyasācinā /	śara vṛṣṭim vidhūya urvīm udastām savyasācinā 
SA_GK19_bhakirpu-1703	rurodha mārgaṇair mārgaṃ tapanasya trilocanaḥ // BhKir_15.41 //	rurodha mārgaṇaiḥ mārgam tapanasya trilocanaḥ 
SA_GK19_bhakirpu-1704	tena vyātenire bhīmā bhīmārjanaphalānanāḥ /	tena vyātenire bhīmāḥ bhīma arjana phala ānanāḥ 
SA_GK19_bhakirpu-1705	na nānukampya viśikhāḥ śikhādharajavāsasaḥ // BhKir_15.42 //	na na anukampya viśikhāḥ śikhādhara ja vāsasaḥ 
SA_GK19_bhakirpu-1706	dyuviyadgāminī tāra- saṃrāvavihataśrutiḥ /	tāra saṃrāva vihata śrutiḥ 
SA_GK19_bhakirpu-1707	haimīṣumālā śuśubhe vidyutām iva saṃhatiḥ // BhKir_15.43 //	haimī iṣu mālā śuśubhe vidyutām iva saṃhatiḥ 
SA_GK19_bhakirpu-1708	vilaṅghya patriṇāṃ paṅktiṃ bhinnaḥ śivaśilīmukhaiḥ /	vilaṅghya patriṇām paṅktim bhinnaḥ śiva śilīmukhaiḥ 
SA_GK19_bhakirpu-1709	jyāyo vīryaṃ samāśritya na cakampe kapidhvajaḥ // BhKir_15.44 //	jyāyaḥ vīryam samāśritya na cakampe kapidhvajaḥ 
SA_GK19_bhakirpu-1710	jagatīśaraṇe yukto harikāntaḥ sudhāsitaḥ /	            
SA_GK19_bhakirpu-1711	dānavarṣīkṛtāśaṃso nāgarāja ivābabhau // BhKir_15.45 //	nāga rājaḥ iva ābabhau 
SA_GK19_bhakirpu-1712	viphalīkṛtayatnasya kṣatabāṇasya śambhunā /	viphalīkṛta yatnasya kṣata bāṇasya śambhunā 
SA_GK19_bhakirpu-1713	gāṇḍīvadhanvanaḥ khebhyo niścacāra hutāśanaḥ // BhKir_15.46 //	gāṇḍīvadhanvanaḥ khebhyaḥ niścacāra hutāśanaḥ 
SA_GK19_bhakirpu-1714	sa piśaṅgajaṭāvaliḥ kirann urutejaḥ parameṇa manyunā /	sa piśaṅga jaṭā āvaliḥ kiran uru tejaḥ parameṇa manyunā 
SA_GK19_bhakirpu-1715	jvalitauṣadhijātavedasā himaśailena samaṃ vididyute // BhKir_15.47 //	jvalita auṣadhi jātavedasā himaśailena samam vididyute 
SA_GK19_bhakirpu-1716	śataśo viśikhān avadyate bhṛśam asmai raṇavegaśāline /	śataśas viśikhān avadyate bhṛśam asmai raṇa vega śāline 
SA_GK19_bhakirpu-1717	prathayann anivāryavīryatāṃ prajigāyeṣum aghātukaṃ śivaḥ // BhKir_15.48 //	prathayan a nivārya vīrya tām prajigāya iṣum a ghātukam śivaḥ 
SA_GK19_bhakirpu-1718	śambho dhanurmaṇḍalataḥ pravṛttaṃ taṃ maṇḍalād aṃśum ivāṃśubhartuḥ /	śambho dhanuḥ maṇḍalataḥ pravṛttam tam maṇḍalāt aṃśum iva aṃśubhartuḥ 
SA_GK19_bhakirpu-1719	nivārayiṣyan vidadhe sitāśvaḥ śilīmukhacchāyavṛtāṃ dharitrīm // BhKir_15.49 //	nivārayiṣyan vidadhe sitāśvaḥ śilīmukha chāya vṛtām dharitrīm 
SA_GK19_bhakirpu-1720	ghanaṃ vidāryārjunabāṇapūgaṃ sasārabāṇo 'yug alocanasya /	ghanam vidāryā arjuna bāṇa pūgam sa sāra bāṇaḥ yuj a locanasya 
SA_GK19_bhakirpu-1721	ghanaṃ vidāryārjunabāṇapūgaṃ sasāra bāṇo 'yugalocanasya // BhKir_15.50 //	ghanam vidārya arjuna bāṇa pūgam sasāra bāṇaḥ yuga locanasya 
SA_GK19_bhakirpu-1722	rujan pareṣūn bahudhāśupātino muhuḥ śaraughair apavārayan diśaḥ /	rujan para iṣūn bahudhā āśu pātinaḥ muhur śara oghaiḥ apavārayan diśaḥ 
SA_GK19_bhakirpu-1723	calācalo 'neka iva kriyāvaśān maharṣisaṃghair bubudhe dhanaṃjayaḥ // BhKir_15.51 //	cala acalaḥ nekaḥ iva kriyā vaśāt mahā ṛṣi saṃghaiḥ bubudhe dhanaṃjayaḥ 
SA_GK19_bhakirpu-1724	vikāśam īyur jagatīśamārgaṇā vikāśam īyur jagatīśamārgaṇāḥ /	vikāśam īyuḥ jagatī īśa mārgaṇāḥ vikāśam īyuḥ jagatī īśa mārgaṇāḥ 
SA_GK19_bhakirpu-1725	vikāśam īyur jagatīśamārgaṇā vikāśam īyur jagatīśamārgaṇāḥ // BhKir_15.52 //	vikāśam īyuḥ jagatī īśa mārgaṇāḥ vikāśam īyuḥ jagatī īśa mārgaṇāḥ 
SA_GK19_bhakirpu-1726	sampaśyatām iti śivena vitāyamānaṃ lakṣmīvataḥ kṣitipates tanayasya vīryam /	sampaśyatām iti śivena vitāyamānam lakṣmīvataḥ kṣitipateḥ tanayasya vīryam 
SA_GK19_bhakirpu-1727	aṅgāny abhinnam api tattvavidāṃ munīnāṃ romāñcam añcitataraṃ bibharāmbabhūvuḥ // BhKir_15.53 //	aṅgāni abhinnam api tattva vidām munīnām romāñcam añcitataram 
SA_GK19_bhakirpu-1728	tataḥ kirātādhipater alaghvīm ājikriyāṃ vīkṣya vivṛddhamanyuḥ /	tatas kirāta adhipateḥ a laghvīm āji kriyām vīkṣya vivṛddha manyuḥ 
SA_GK19_bhakirpu-1729	sa tarkayāmāsa viviktatarkaś ciraṃ vicinvann iti kāraṇāni // BhKir_16.1 //	sa tarkayāmāsa vivikta tarkaḥ ciram vicinvan iti kāraṇāni 
SA_GK19_bhakirpu-1730	madasrutiśyāmitagaṇḍalekhāḥ krāmanti vikrāntanarādhirūḍhāḥ /	mada sruti śyāmita gaṇḍa lekhāḥ krāmanti vikrānta nara adhirūḍhāḥ 
SA_GK19_bhakirpu-1731	sahiṣṇavo neha yudhām abhijñā nāgā nagocchrāyam ivākṣipantaḥ // BhKir_16.2 //	sahiṣṇavaḥ na iha yudhām abhijñāḥ nāgāḥ naga ucchrāyam iva ākṣipantaḥ 
SA_GK19_bhakirpu-1732	vicitrayā citrayateva bhinnāṃ rucaṃ raveḥ ketanaratnabhāsā /	vicitrayā citrayatā iva bhinnām rucam raveḥ ketana ratna bhāsā 
SA_GK19_bhakirpu-1733	mahārathaughena na saṃniruddhāḥ payodamandradhvaninā dharitrī // BhKir_16.3 //	mahā ratha oghena na saṃniruddhāḥ payoda mandra dhvaninā dharitrī 
SA_GK19_bhakirpu-1734	samullasatprāsamahormimālaṃ parisphuraccāmaraphenapaṅkti /	samullasat prāsa mahā ūrmi mālam parisphurat cāmara phena paṅkti 
SA_GK19_bhakirpu-1735	vibhinnamaryādam ihātanoti nāśvīyam āśā jaladher ivāmbhaḥ // BhKir_16.4 //	vibhinna maryādam iha ātanoti na aśvīyam āśāḥ jaladheḥ iva ambhaḥ 
SA_GK19_bhakirpu-1736	hatāhatety uddhatabhīṣmaghoṣaiḥ samujjhitā yoddhṛbhir abhyamitram /	hata ahata iti uddhata bhīṣma ghoṣaiḥ samujjhitāḥ yoddhṛbhiḥ abhyamitram 
SA_GK19_bhakirpu-1737	na hetayaḥ prāptataḍittviṣaḥ khe vivasvadaṃśujvalitāḥ patanti // BhKir_16.5 //	na hetayaḥ prāpta taḍit tviṣaḥ khe vivasvat aṃśu jvalitāḥ patanti 
SA_GK19_bhakirpu-1738	abhyāyataḥ saṃtatadhūmadhūmraṃ vyāpi prabhājālam ivāntakasya /	abhyāyataḥ saṃtata dhūma dhūmram vyāpi prabhā jālam iva antakasya 
SA_GK19_bhakirpu-1739	rajaḥ pratūrṇāśvarathāṅganunnaṃ tanoti na vyomani mātariśvā // BhKir_16.6 //	rajaḥ pratūrṇa aśva ratha aṅga nunnam tanoti na vyomani mātariśvā 
SA_GK19_bhakirpu-1740	bhūreṇunā rāsabhadhūsareṇa tirohite vartmani locanānām /	bhū reṇunā rāsabha dhūsareṇa tirohite vartmani locanānām 
SA_GK19_bhakirpu-1741	nāsty atra tejasvibhir utsukānām ahni pradoṣaḥ surasundarīṇām // BhKir_16.7 //	na asti atra tejasvibhiḥ utsukānām ahni pradoṣaḥ sura sundarīṇām 
SA_GK19_bhakirpu-1742	rathāṅgasaṃkrīḍitam aśvaheṣā bṛhanti mattadvipabṛṃhitāni /	ratha aṅga saṃkrīḍitam aśva heṣā bṛhanti matta dvipa bṛṃhitāni 
SA_GK19_bhakirpu-1743	saṃgharṣayogād iva mūrchitāni hrādaṃ nigṛhṇanti na dundubhīnām // BhKir_16.8 //	saṃgharṣa yogāt iva mūrchitāni hrādam nigṛhṇanti na dundubhīnām 
SA_GK19_bhakirpu-1744	asmin yaśaḥpauruṣalolupānām arātibhiḥ pratyurasaṃ kṣatānām /	asmin yaśaḥ pauruṣa lolupānām arātibhiḥ pratyurasam kṣatānām 
SA_GK19_bhakirpu-1745	mūrchāntarāyaṃ muhur ucchinatti nāsāraśītaṃ kariśīkarāmbhaḥ // BhKir_16.9 //	mūrchā antarāyam muhur ucchinatti na āsāra śītam kari śīkara ambhaḥ 
SA_GK19_bhakirpu-1746	asṛṅnadīnām upacīyamānair vidārayadbhiḥ padavīṃ dhvajinyāḥ /	asṛj nadīnām upacīyamānaiḥ vidārayadbhiḥ padavīm dhvajinyāḥ 
SA_GK19_bhakirpu-1747	ucchrāyam āyānti na śoṇitaughaiḥ paṅkair ivāśyānaghanais taṭāni // BhKir_16.10 //	ucchrāyam āyānti na śoṇita oghaiḥ paṅkaiḥ iva āśyāna ghanaiḥ taṭāni 
SA_GK19_bhakirpu-1748	parikṣate vakṣasi dantidantaiḥ priyāṅkaśītā nabhasaḥ patantī /	parikṣate vakṣasi danti dantaiḥ priya aṅka śītā nabhasaḥ patantī 
SA_GK19_bhakirpu-1749	neha pramohaṃ priyasāhasānāṃ mandāramālā viralīkaroti // BhKir_16.11 //	na iha pramoham priya sāhasānām mandāra mālā viralīkaroti 
SA_GK19_bhakirpu-1750	niṣādisaṃnāhamaṇiprabhaughe parīyamāṇe kariśīkareṇa /	niṣādi saṃnāha maṇi prabhā oghe parīyamāṇe kari śīkareṇa 
SA_GK19_bhakirpu-1751	arkatviṣonmīlitam abhyudeti na khaṇḍam ākhaṇḍalakārmukasya // BhKir_16.12 //	arka tviṣā unmīlitam abhyudeti na khaṇḍam ākhaṇḍala kārmukasya 
SA_GK19_bhakirpu-1752	mahībhṛtā pakṣavateva bhinnā vigāhya madhyaṃ paravāraṇena /	mahībhṛtā pakṣavatā iva bhinnāḥ vigāhya madhyam para vāraṇena 
SA_GK19_bhakirpu-1753	nāvartamānā ninadanti bhīmam apāṃ nidher āpa iva dhvajinyaḥ // BhKir_16.13 //	na āvartamānāḥ ninadanti bhīmam apām nidheḥ āpaḥ iva dhvajinyaḥ 
SA_GK19_bhakirpu-1754	mahārathānāṃ pratidantyanīkam adhisyadasyandanam utthitānām /	mahā rathānām pratidanti anīkam adhi syada syandanam utthitānām 
SA_GK19_bhakirpu-1755	āmūlalūnair atimanyuneva mātaṅgahastair vriyate na panthāḥ // BhKir_16.14 //	ā mūla lūnaiḥ ati manyunā iva mātaṅga hastaiḥ vriyate na panthāḥ 
SA_GK19_bhakirpu-1756	dhṛtotpalāpīḍa iva priyāyāḥ śiroruhāṇāṃ śithilaḥ kalāpaḥ /	dhṛta utpala āpīḍaḥ iva priyāyāḥ śiroruhāṇām śithilaḥ kalāpaḥ 
SA_GK19_bhakirpu-1757	na barhabhāraḥ patitasya śaṅkor niṣādivakṣaḥsthalam ātanoti // BhKir_16.15 //	na barha bhāraḥ patitasya śaṅkoḥ niṣādi vakṣaḥ sthalam ātanoti 
SA_GK19_bhakirpu-1758	ujjhatsu saṃhāra ivāstasaṃkhyam ahnāya tejasviṣu jīvitāni /	ujjhatsu saṃhāre iva astasaṃkhyam ahnāya tejasviṣu jīvitāni 
SA_GK19_bhakirpu-1759	lokatrayāsvādanalolajihvaṃ na vyādadāty ānanam atra mṛtyuḥ // BhKir_16.16 //	lokatraya āsvādana lola jihvam na vyādadāti ānanam atra mṛtyuḥ 
SA_GK19_bhakirpu-1760	iyaṃ ca durvāramahārathānām ākṣipya vīryaṃ mahatāṃ balānām /	iyam ca durvāra mahā rathānām ākṣipya vīryam mahatām balānām 
SA_GK19_bhakirpu-1761	śaktir mamāvasyati hīnayuddhe saurīva tārādhipadhāmni dīptiḥ // BhKir_16.17 //	śaktiḥ mama avasyati hīna yuddhe saurī iva tārādhipa dhāmni dīptiḥ 
SA_GK19_bhakirpu-1762	māyā svid eṣā mativibhramo vā dhvastaṃ nu me vīryam utāham anyaḥ /	māyā svid eṣā mati vibhramaḥ vā dhvastam nu me vīryam uta aham anyaḥ 
SA_GK19_bhakirpu-1763	gāṇḍīvamuktā hi yathā purā me parākramante na śarāḥ kirāte // BhKir_16.18 //	gāṇḍīva muktāḥ hi yathā purā me parākramante na śarāḥ kirāte 
SA_GK19_bhakirpu-1764	puṃsaḥ padaṃ madhyamam uttamasya dvidheva kurvan dhanuṣaḥ praṇādaiḥ /	puṃsaḥ padam madhyamam uttamasya dvidhā iva kurvan dhanuṣaḥ praṇādaiḥ 
SA_GK19_bhakirpu-1765	nūnaṃ tathā naiṣā yathāsya veṣaḥ pracchannam apy ūhayate hi ceṣṭā // BhKir_16.19 //	nūnam tathā nā eṣā yathā asya veṣaḥ pracchannam api ūhayate hi ceṣṭā 
SA_GK19_bhakirpu-1766	dhanuḥ prabandhadhvanitaṃ ruṣeva sakṛd vikṛṣṭā vitateva maurvī /	dhanuḥ prabandha dhvanitam ruṣā iva sakṛt vikṛṣṭā vitatā iva maurvī 
SA_GK19_bhakirpu-1767	saṃdhānam utkarṣam iva vyudasya muṣṭer asambheda ivāpavarge // BhKir_16.20 //	saṃdhānam utkarṣam iva vyudasya muṣṭeḥ a sambhedaḥ iva apavarge 
SA_GK19_bhakirpu-1768	aṃsāv avaṣṭabdhanatau samādhiḥ śirodharāyā rahitaprayāsaḥ /	aṃsau avaṣṭabdha natau samādhiḥ śirodharāyāḥ rahita prayāsaḥ 
SA_GK19_bhakirpu-1769	dhṛtā vikārāṃs tyajatā mukhena prasādalakṣmīḥ śaśalāñchanasya // BhKir_16.21 //	dhṛtā vikārān tyajatā mukhena prasāda lakṣmīḥ śaśalāñchanasya 
SA_GK19_bhakirpu-1770	prahīyate kāryavaśāgateṣu sthāneṣu viṣṭabdhatayā na dehaḥ /	prahīyate kārya vaśa āgateṣu sthāneṣu viṣṭabdha tayā na dehaḥ 
SA_GK19_bhakirpu-1771	sthitaprayāteṣu sasauṣṭhavaś ca lakṣyeṣu pātaḥ sadṛśaḥ śarāṇām // BhKir_16.22 //	sthita prayāteṣu sa sauṣṭhavaḥ ca lakṣyeṣu pātaḥ sadṛśaḥ śarāṇām 
SA_GK19_bhakirpu-1772	parasya bhūyān vivare 'bhiyogaḥ prasahya saṃrakṣaṇam ātmarandhre /	parasya bhūyān vivare bhiyogaḥ prasahya saṃrakṣaṇam ātma randhre 
SA_GK19_bhakirpu-1773	bhīṣme 'py asambhāvyam idaṃ gurau vā na sambhavaty eva vanecareṣu // BhKir_16.23 //	bhīṣme pi asambhāvyam idam gurau vā na sambhavati eva vanecareṣu 
SA_GK19_bhakirpu-1774	aprākṛtasyāhavadurmadasya nivāryam asyāstrabalena vīryam /	aprākṛtasya āhava durmadasya nivāryam asya astra balena vīryam 
SA_GK19_bhakirpu-1775	alpīyaso 'py āmayatulyavṛtter mahāpakārāya ripor vivṛddhiḥ // BhKir_16.24 //	alpīyasaḥ api āmaya tulya vṛtteḥ mahā apakārāya ripoḥ vivṛddhiḥ 
SA_GK19_bhakirpu-1776	sa sampradhāryaivam ahāryasāraḥ sāraṃ vineṣyan sagaṇasya śatroḥ /	sa sampradhārya evam a hārya sāraḥ sāram vineṣyan sa gaṇasya śatroḥ 
SA_GK19_bhakirpu-1777	prasvāpanāstraṃ drutam ājahāra dhvāntaṃ ghanānaddha ivārdharātraḥ // BhKir_16.25 //	prasvāpana astram drutam ājahāra dhvāntam ghana ānaddhaḥ iva ardharātraḥ 
SA_GK19_bhakirpu-1778	prasaktadāvānaladhūmadhūmrā nirundhatī dhāma sahasraraśmeḥ /	prasakta dāva anala dhūma dhūmrā nirundhatī dhāma sahasraraśmeḥ 
SA_GK19_bhakirpu-1779	mahāvanānīva mahātamisrā chāyā tatāneśabalāni kālī // BhKir_16.26 //	mahā vanāni iva mahā tamisrā chāyā tatāna īśa balāni kālī 
SA_GK19_bhakirpu-1780	āsāditā tatprathamaṃ prasahya pragalbhatāyāḥ padavīṃ harantī /	āsāditā tad prathamam prasahya pragalbha tāyāḥ padavīm harantī 
SA_GK19_bhakirpu-1781	sabheva bhīmā vidadhe gaṇānāṃ nidrā nirāsaṃ pratibhāguṇasya // BhKir_16.27 //	sabhā iva bhīmā vidadhe gaṇānām nidrā nirāsam pratibhā guṇasya 
SA_GK19_bhakirpu-1782	gurusthirāṇy uttamavaṃśajatvād vijñātasārāṇy anuśīlanena /	guru sthirāṇi uttama vaṃśa ja tvāt vijñāta sārāṇi anuśīlanena 
SA_GK19_bhakirpu-1783	kecit samāśritya guṇān vitāni suhṛtkulānīva dhanūṃṣi tasthuḥ // BhKir_16.28 //	kecid samāśritya guṇān suhṛd kulāni iva dhanūṃṣi tasthuḥ 
SA_GK19_bhakirpu-1784	kṛtāntadurvṛtta ivāpareṣāṃ puraḥ pratidvandvini pāṇḍavāstre /	kṛtānta durvṛtte iva apareṣām puras pratidvandvini pāṇḍava astre 
SA_GK19_bhakirpu-1785	atarkitaṃ pāṇitalān nipetuḥ kriyāphalānīva tadāyudhāni // BhKir_16.29 //	atarkitam pāṇi talāt nipetuḥ kriyā phalāni iva tad āyudhāni 
SA_GK19_bhakirpu-1786	aṃsasthalaiḥ kecid abhinnadhairyāḥ skandheṣu saṃśleṣavatāṃ tarūṇām /	aṃsa sthalaiḥ kecid abhinna dhairyāḥ skandheṣu saṃśleṣavatām tarūṇām 
SA_GK19_bhakirpu-1787	madena mīlannayanāḥ salīlaṃ nāgā iva srastakarā niṣeduḥ // BhKir_16.30 //	madena mīlat nayanāḥ sa līlam nāgāḥ iva srasta karāḥ niṣeduḥ 
SA_GK19_bhakirpu-1788	tirohitendor atha śambhumūrdhnaḥ praṇamyamānaṃ tapasāṃ nivāsaiḥ /	tirohita indoḥ atha śambhu mūrdhnaḥ praṇamyamānam tapasām nivāsaiḥ 
SA_GK19_bhakirpu-1789	sumeruśṛṅgād iva bimbam ārkaṃ piśaṅgam uccair udiyāya tejaḥ // BhKir_16.31 //	sumeru śṛṅgāt iva bimbam ārkam piśaṅgam uccais udiyāya tejaḥ 
SA_GK19_bhakirpu-1790	chāyāṃ vinirdhūya tamomayīṃ tāṃ tattvasya saṃvittir ivāpavidyām /	chāyām vinirdhūya tamaḥ mayīm tām tattvasya saṃvittiḥ iva apavidyām 
SA_GK19_bhakirpu-1791	yayau vikāsaṃ dyutir indumauler ālokam abhyādiśatī gaṇebhyaḥ // BhKir_16.32 //	yayau vikāsam dyutiḥ indumauleḥ ālokam abhyādiśatī gaṇebhyaḥ 
SA_GK19_bhakirpu-1792	tviṣāṃ tatiḥ pāṭalitāmbuvāhā sā sarvataḥ pūrvasarīva saṃdhyā /	tviṣām tatiḥ pāṭalita ambuvāhā sā sarvatas pūrvasarī iva saṃdhyā 
SA_GK19_bhakirpu-1793	nināya teṣāṃ drutam ullasantī vinidratāṃ locanapaṅkajāni // BhKir_16.33 //	nināya teṣām drutam ullasantī vinidra tām locana paṅkajāni 
SA_GK19_bhakirpu-1794	pṛthagvidhāny astravirāmabuddhāḥ śastrāṇi bhūyaḥ pratipedire te /	pṛthagvidhāni astra virāma buddhāḥ śastrāṇi bhūyas pratipedire te 
SA_GK19_bhakirpu-1795	muktā vitānena balāhakānāṃ jyotīṃṣi ramyā iva digvibhāgāḥ // BhKir_16.34 //	muktāḥ vitānena balāhakānām jyotīṃṣi ramyāḥ iva diś vibhāgāḥ 
SA_GK19_bhakirpu-1796	dyaur unnanāmeva diśaḥ praseduḥ sphuṭaṃ visasre savitur mayūkhaiḥ /	dyauḥ unnanāma iva diśaḥ praseduḥ sphuṭam visasre savituḥ mayūkhaiḥ 
SA_GK19_bhakirpu-1797	kṣayaṃ gatāyām iva yāmavatyāṃ punaḥ samīyāya dinaṃ dinaśrīḥ // BhKir_16.35 //	kṣayam gatāyām iva yāmavatyām punar samīyāya dinam dina śrīḥ 
SA_GK19_bhakirpu-1798	mahāstradurge śithilaprayatnaṃ digvāraṇeneva pareṇa rugṇe /	mahā astra durge śithila prayatnam digvāraṇena iva pareṇa rugṇe 
SA_GK19_bhakirpu-1799	bhujaṅgapāśān bhujavīryaśālī prabandhanāya prajighāya jiṣṇuḥ // BhKir_16.36 //	bhujaṅga pāśān bhuja vīrya śālī prabandhanāya prajighāya jiṣṇuḥ 
SA_GK19_bhakirpu-1800	jihvāśatāny ullasayanty ajasraṃ lasattaḍillolaviṣānalāni /	jihvā śatāni ullasayanti ajasram lasat taḍit lola viṣa analāni 
SA_GK19_bhakirpu-1801	trāsān nirastāṃ bhujagendrasenā nabhaścarais tatpadavīṃ vivavre // BhKir_16.37 //	trāsāt nirastām bhujaga indra senā nabhaḥ caraiḥ tad padavīm vivavre 
SA_GK19_bhakirpu-1802	diṅnāgahastākṛtim udvahadbhir bhogaiḥ praśastāsitaratnanīlaiḥ /	diṅnāga hasta ākṛtim udvahadbhiḥ bhogaiḥ praśasta asita ratna nīlaiḥ 
SA_GK19_bhakirpu-1803	rarāja sarpāvalir ullasantī taraṅgamāleva nabhorṇavasya // BhKir_16.38 //	rarāja sarpa āvaliḥ ullasantī taraṅga mālā iva nabhaḥ ūrṇavasya 
SA_GK19_bhakirpu-1804	niḥśvāsadhūmaiḥ sthagitāṃśujālaṃ phaṇāvatām utphaṇamaṇḍalānām /	niḥśvāsa dhūmaiḥ sthagita aṃśu jālam phaṇāvatām utphaṇa maṇḍalānām 
SA_GK19_bhakirpu-1805	gacchann ivāstaṃ vapur abhyuvāha vilocanānāṃ sukham uṣṇaraśmiḥ // BhKir_16.39 //	gacchan iva astam vapuḥ abhyuvāha vilocanānām sukham uṣṇaraśmiḥ 
SA_GK19_bhakirpu-1806	prataptacāmīkarabhāsureṇa diśaḥ prakāśena piśaṅgayantyaḥ /	pratapta cāmīkara bhāsureṇa diśaḥ prakāśena piśaṅgayantyaḥ 
SA_GK19_bhakirpu-1807	niścakramuḥ prāṇaharekṣaṇānāṃ jvālā maholkā iva locanebhyaḥ // BhKir_16.40 //	niścakramuḥ prāṇa hara īkṣaṇānām jvālāḥ mahā ulkāḥ iva locanebhyaḥ 
SA_GK19_bhakirpu-1808	ākṣiptasampātam apetaśobham udvahni dhūmākkuladigvibhāgam /	ākṣipta sampātam apeta śobham udvahni dhūma akkula diś vibhāgam 
SA_GK19_bhakirpu-1809	vṛtaṃ nabho bhogikulair avasthāṃ paroparuddhasya purasya bheje // BhKir_16.41 //	vṛtam nabhaḥ bhogi kulaiḥ avasthām para uparuddhasya purasya bheje 
SA_GK19_bhakirpu-1810	tam āśu cakṣuḥśravasāṃ samūhaṃ mantreṇa tārkṣyodayakāraṇena /	tam āśu cakṣuḥśravasām samūham mantreṇa tārkṣya udaya kāraṇena 
SA_GK19_bhakirpu-1811	netā nayeneva paropajāpaṃ nivārayāmāsa patiḥ paśūnām // BhKir_16.42 //	netā nayena iva para upajāpam nivārayāmāsa patiḥ paśūnām 
SA_GK19_bhakirpu-1812	pratighnatībhiḥ kṛtamīlitāni dyulokabhājām api locanāni /	pratighnatībhiḥ kṛta mīlitāni dyu loka bhājām api locanāni 
SA_GK19_bhakirpu-1813	garutmatā saṃhatibhir vihāyaḥ kṣaṇaprakāśābhir ivāvatene // BhKir_16.43 //	garutmatā saṃhatibhiḥ vihāyaḥ kṣaṇaprakāśābhiḥ iva avatene 
SA_GK19_bhakirpu-1814	tataḥ suparṇavrajapakṣajanmā nānāgatir maṇḍalayañ javena /	tatas suparṇa vraja pakṣa janmā nānāgatiḥ maṇḍalayam javena 
SA_GK19_bhakirpu-1815	jarattṛṇānīva viyan nināya vanaspatīnāṃ gahanāni vāyuḥ // BhKir_16.44 //	jarat tṛṇāni iva viyat nināya vanaspatīnām gahanāni vāyuḥ 
SA_GK19_bhakirpu-1816	manaḥśilābhaṅganibhena paścān nirudhyamānaṃ nikareṇa bhāsām /	manaḥśilā bhaṅga nibhena paścāt nirudhyamānam nikareṇa bhāsām 
SA_GK19_bhakirpu-1817	vyūḍhair urobhiś ca vinudyamānaṃ nabhaḥ sasarpeva puraḥ khagānām // BhKir_16.45 //	vyūḍhaiḥ urobhiḥ ca vinudyamānam nabhaḥ sasarpa iva puras khagānām 
SA_GK19_bhakirpu-1818	darīmukhair āsavarāgatāmraṃ vikāsi rukmacchadadhāma pītvā /	darīmukhaiḥ āsava rāga tāmram vikāsi rukma chada dhāma pītvā 
SA_GK19_bhakirpu-1819	javānilāghūrṇitasānujālo himācalaḥ kṣība ivācakampe // BhKir_16.46 //	java anilāḥ ghūrṇita sānu jālaḥ himācalaḥ kṣībaḥ iva ācakampe 
SA_GK19_bhakirpu-1820	pravṛttanaktaṃdivasaṃdhidīptair nabhastalaṃ gāṃ ca piśaṅgayaṣṭiḥ /	pravṛtta naktaṃdiva saṃdhi dīptaiḥ nabhastalam gām ca piśaṅga yaṣṭiḥ 
SA_GK19_bhakirpu-1821	antarhitārkaiḥ paritaḥ patadbhiś chāyāḥ samācikṣipire vanānām // BhKir_16.47 //	antarhita arkaiḥ paritas patadbhiḥ chāyāḥ samācikṣipire vanānām 
SA_GK19_bhakirpu-1822	sa bhogasaṃghaḥ śamam ugradhāmnāṃ sainyena ninye vinatāsutānām /	sa bhoga saṃghaḥ śamam ugra dhāmnām sainyena ninye vinatā sutānām 
SA_GK19_bhakirpu-1823	mahādhvare vidhyapacāradoṣaḥ karmāntareṇeva mahodayena // BhKir_16.48 //	mahā adhvare vidhi apacāra doṣaḥ karma antareṇa iva mahā udayena 
SA_GK19_bhakirpu-1824	sāphalyam astre ripupauruṣasya kṛtvā gate bhāgya iavāpavargam /	sāphalyam astre ripu pauruṣasya kṛtvā gate bhāgye iava apavargam 
SA_GK19_bhakirpu-1825	anindhanasya prasabhaṃ samanyuḥ samādade 'straṃ jvalanasya jiṣṇuḥ // BhKir_16.49 //	an indhanasya prasabham sa manyuḥ samādade stram jvalanasya jiṣṇuḥ 
SA_GK19_bhakirpu-1826	ūrdhvaṃ tiraścīnam adhaś ca kīrṇair jvālāsaṭair laṅghitameghapaṅktiḥ /	ūrdhvam tiraścīnam adhas ca kīrṇaiḥ jvālā saṭaiḥ laṅghita megha paṅktiḥ 
SA_GK19_bhakirpu-1827	āyastasiṃhākṛtir utpapāta prāṇyantam icchann iva jātavedāḥ // BhKir_16.50 //	āyasta siṃha ākṛtiḥ utpapāta prāṇi antam icchan iva jātavedāḥ 
SA_GK19_bhakirpu-1828	bhittveva bhābhiḥ savitur mayūkhāñ jajvāla viṣvag visṛtasphuliṅgaḥ /	bhittvā iva bhābhiḥ savituḥ mayūkhām jajvāla viṣvak visṛta sphuliṅgaḥ 
SA_GK19_bhakirpu-1829	vidīryamāṇāśmaninādadhīraṃ dhvaniṃ vitanvann akṛśaḥ kṛśānuḥ // BhKir_16.51 //	vidīryamāṇa aśma nināda dhīram dhvanim vitanvan a kṛśaḥ kṛśānuḥ 
SA_GK19_bhakirpu-1830	cayān ivādrīn iva tuṅgaśṛṅgān kvacit purāṇīva hiraṇmayāni /	cayān iva adrīn iva tuṅga śṛṅgān kvacid purāṇi iva hiraṇmayāni 
SA_GK19_bhakirpu-1831	mahāvanānīva ca kiṃśukānām attāna vahniḥ pavanānuvṛttyā // BhKir_16.52 //	mahā vanāni iva ca kiṃśukānām vahniḥ pavana anuvṛttyā 
SA_GK19_bhakirpu-1832	muhuś calatpallavalohinībhir uccaiḥ śikhābhiḥ śikhino 'valīḍhāḥ /	muhur calat pallava lohinībhiḥ uccais śikhābhiḥ śikhinaḥ valīḍhāḥ 
SA_GK19_bhakirpu-1833	taleṣu muktāviśadā babhūvuḥ sāndrāñjjanaśyāmarucaḥ payodāḥ // BhKir_16.53 //	taleṣu muktā viśadāḥ babhūvuḥ sāndrān jana śyāma rucaḥ payodāḥ 
SA_GK19_bhakirpu-1834	lilikṣatīva kṣayakālaraudre lokaṃ vilolārciṣi rohitāśve /	lilikṣati iva kṣaya kāla raudre lokam vilola arciṣi rohitāśve 
SA_GK19_bhakirpu-1835	pinākinā hūtamahāmbuvāham astraṃ punaḥ pāśabhṛtaḥ praṇinye // BhKir_16.54 //	pinākinā hūta mahā ambuvāham astram punar pāśabhṛtaḥ praṇinye 
SA_GK19_bhakirpu-1836	tato dharitrīdharatulyarodhasas taḍillatāliṅgitanīlamūrtayaḥ /	tatas dharitrīdhara tulya rodhasaḥ taḍit latā āliṅgita nīla mūrtayaḥ 
SA_GK19_bhakirpu-1837	adhomukhākāśasarinnipātinīr apaḥ prasaktaṃ mumucuḥ payomucaḥ // BhKir_16.55 //	adhas mukha ākāśa sarit nipātinīḥ apaḥ prasaktam mumucuḥ payomucaḥ 
SA_GK19_bhakirpu-1838	parāhatadhvastaśikhe śikhāvato vapuṣy adhikṣiptasamiddhatejasi /	parāhata dhvasta śikhe śikhāvataḥ vapuṣi adhikṣipta samiddha tejasi 
SA_GK19_bhakirpu-1839	kṛtāspadās tapta ivāyasi dhvaniṃ payonipātāḥ prathame vitenire // BhKir_16.56 //	kṛta āspadāḥ tapte iva ayasi dhvanim payaḥ nipātāḥ prathame vitenire 
SA_GK19_bhakirpu-1840	mahānale bhinnasitābhrapātibhiḥ sametya sadyaḥ kathanena phenatām /	mahā anale bhinna sita abhra pātibhiḥ sametya sadyas kathanena phena tām 
SA_GK19_bhakirpu-1841	vrajadbhir ārdrendhanavat parikṣayaṃ jalair vitene divi dhūmasaṃtatiḥ // BhKir_16.57 //	vrajadbhiḥ ārdra indhana vat parikṣayam jalaiḥ vitene divi dhūma saṃtatiḥ 
SA_GK19_bhakirpu-1842	svaketubhiḥ pāṇḍuranīlapāṭalaiḥ samāgatāḥ śakradhanuḥprabhābhidaḥ /	sva ketubhiḥ pāṇḍura nīla pāṭalaiḥ samāgatāḥ śakradhanuḥ prabhā bhidaḥ 
SA_GK19_bhakirpu-1843	asaṃsthitām ādadhire vibhāvasor vicitracīnāṃśukacārutāṃ tviṣaḥ // BhKir_16.58 //	a saṃsthitām ādadhire vibhāvasoḥ vicitra cīna aṃśuka cāru tām tviṣaḥ 
SA_GK19_bhakirpu-1844	jalaughasaṃmūrchanamūrchitasvanaḥ prasaktavidyullasitaidhitadyutiḥ /	jala ogha saṃmūrchana mūrchita svanaḥ prasakta vidyut lasita edhita dyutiḥ 
SA_GK19_bhakirpu-1845	praśāntim eṣyan dhṛtadhūmamaṇḍalo babhūva bhūyān iva tatra pāvakaḥ // BhKir_16.59 //	praśāntim eṣyan dhṛta dhūma maṇḍalaḥ babhūva bhūyān iva tatra pāvakaḥ 
SA_GK19_bhakirpu-1846	pravṛddhasindhūrmicayasthavīyasāṃ cayair vibhinnāḥ payasāṃ prapedire /	pravṛddha sindhu ūrmi caya sthavīyasām cayaiḥ vibhinnāḥ payasām prapedire 
SA_GK19_bhakirpu-1847	upāttasaṃdhyārucibhiḥ sarūpatāṃ payodavicchedalavaiḥ kṛśānavaḥ // BhKir_16.60 //	upātta saṃdhyā rucibhiḥ sarūpa tām payoda viccheda lavaiḥ kṛśānavaḥ 
SA_GK19_bhakirpu-1848	upaity anantadyutir apy asaṃśayaṃ vibhinnamūlo 'nudayāya saṃkṣayam /	upaiti ananta dyutiḥ api asaṃśayam vibhinna mūlaḥ saṃkṣayam 
SA_GK19_bhakirpu-1849	tathā hi toyaughavibhinnasaṃhatiḥ sa havyavāhaḥ prayayau parābhavam // BhKir_16.61 //	tathā hi toya ogha vibhinna saṃhatiḥ sa havyavāhaḥ prayayau parābhavam 
SA_GK19_bhakirpu-1850	atha vihitavidheyair āśu muktā vitānair asitanaganitambaśyāmabhāsāṃ ghanānām /	atha vihita vidheyaiḥ āśu muktāḥ vitānaiḥ asita naga nitamba śyāma bhāsām ghanānām 
SA_GK19_bhakirpu-1851	vikasadamaladhāmnāṃ prāpa nīlotpalānāṃ śriyam adhikaviśuddhāṃ vahnidāhād iva dyauḥ // BhKir_16.62 //	vikasat amala dhāmnām prāpa nīlotpalānām śriyam adhika viśuddhām vahni dāhāt iva dyauḥ 
SA_GK19_bhakirpu-1852	iti vividham udāse savyasācī yad astraṃ bahusamaranayajñaḥ sādayiṣyann arātim /	iti vividham udāse savyasācī yat astram bahu samara naya jñaḥ sādayiṣyan arātim 
SA_GK19_bhakirpu-1853	vidhir iva viparītaḥ pauruṣaṃ nyāyavṛtteḥ sapadi tad upaninye riktatāṃ nīlakaṇṭhaḥ // BhKir_16.63 //	vidhiḥ iva viparītaḥ pauruṣam nyāya vṛtteḥ sapadi tat upaninye rikta tām nīlakaṇṭhaḥ 
SA_GK19_bhakirpu-1854	vītaprabhāvatanur apy atanuprabhāvaḥ pratyācakāṅkṣa jayinīṃ bhujavīryalakṣmīm /	vīta prabhāva tanuḥ api a tanu prabhāvaḥ pratyācakāṅkṣa jayinīm bhuja vīrya lakṣmīm 
SA_GK19_bhakirpu-1855	astreṣu bhūtapatināpahṛteṣu jiṣṇur varṣiṣyatā dinakṛteva jaleṣu lokaḥ // BhKir_16.64 //	astreṣu bhūtapatinā apahṛteṣu jiṣṇuḥ varṣiṣyatā dinakṛtā iva jaleṣu lokaḥ 
SA_GK19_bhakirpu-1856	athāpadām uddharaṇakṣameṣu mitreṣv ivāstreṣu tirohiteṣu /	atha āpadām uddharaṇa kṣameṣu mitreṣu iva astreṣu tirohiteṣu 
SA_GK19_bhakirpu-1857	dhṛtiṃ guruśrīr guruṇābhipuṣyan svapauruṣeṇeva śarāsanena // BhKir_17.1 //	dhṛtim guru śrīḥ guruṇā abhipuṣyan sva pauruṣeṇa iva śarāsanena 
SA_GK19_bhakirpu-1858	bhūriprabhāveṇa raṇābhiyogāt prīto vijihmaś ca tadīyavṛddhyā /	bhūri prabhāveṇa raṇa abhiyogāt prītaḥ vijihmaḥ ca tadīya vṛddhyā 
SA_GK19_bhakirpu-1859	spaṣṭo 'py avispaṣṭavapuḥprakāśaḥ sarpanmahādhūma ivādrivahniḥ // BhKir_17.2 //	spaṣṭaḥ pi avispaṣṭa vapuḥ prakāśaḥ sarpat mahā dhūmaḥ iva adri vahniḥ 
SA_GK19_bhakirpu-1860	tejaḥ samāśritya parair ahāryaṃ nijaṃ mahanmitram ivorudhairyam /	tejaḥ samāśritya paraiḥ a hāryam nijam mahat mitram iva uru dhairyam 
SA_GK19_bhakirpu-1861	āsādayann askhalitasvabhāvaṃ bhīme bhujālambam ivāridurge // BhKir_17.3 //	āsādayan a skhalita svabhāvam bhīme bhuja ālambam iva ari durge 
SA_GK19_bhakirpu-1862	vaṃśocitatvād abhimānavatyā samprāptayā sampriyatām asubhyaḥ /	vaṃśa ucita tvāt abhimānavatyā samprāptayā sampriya tām asubhyaḥ 
SA_GK19_bhakirpu-1863	samakṣam āditsitayā pareṇa vadhveva kīrtyā paritapyamānaḥ // BhKir_17.4 //	samakṣam āditsitayā pareṇa vadhvā iva kīrtyā paritapyamānaḥ 
SA_GK19_bhakirpu-1864	patiṃ nagānām iva baddhamūlam unmūlayiṣyaṃs tarasā vipakṣam /	patim nagānām iva baddha mūlam unmūlayiṣyan tarasā vipakṣam 
SA_GK19_bhakirpu-1865	laghuprayatnaṃ nigṛhītavīryas trimārgagāvega iveśvareṇa // BhKir_17.5 //	laghu prayatnam nigṛhīta vīryaḥ tri mārga ga āvegaḥ iva īśvareṇa 
SA_GK19_bhakirpu-1866	saṃskāravattvād ramayatsu cetaḥ prayogaśikṣāguṇabhūṣaṇeṣu /	saṃskāravat tvāt ramayatsu cetaḥ prayoga śikṣā guṇa bhūṣaṇeṣu 
SA_GK19_bhakirpu-1867	jayaṃ yathārtheṣu śareṣu pārthaḥ śabdeṣu bhāvārtham ivāśaśaṃse // BhKir_17.6 //	jayam yathā artheṣu śareṣu pārthaḥ śabdeṣu bhāva artham iva āśaśaṃse 
SA_GK19_bhakirpu-1868	bhūyaḥ samādhānavivṛddhatejā naivaṃ purā yuddham iti vyathāvān /	bhūyas samādhāna vivṛddha tejāḥ na evam purā yuddham iti vyathāvān 
SA_GK19_bhakirpu-1869	sa nirvavāmāsram amarṣanunnaṃ viṣaṃ mahānāga ivekṣaṇābhyām // BhKir_17.7 //	sa nirvavāma asram amarṣa nunnam viṣam mahā nāgaḥ iva īkṣaṇābhyām 
SA_GK19_bhakirpu-1870	tasyāhavāyāsavilolamauleḥ saṃrambhatāmrāyatalocanasya /	tasya āhava āyāsa vilola mauleḥ saṃrambha tāmra āyata locanasya 
SA_GK19_bhakirpu-1871	nirvāpayiṣyann iva roṣataptaṃ prasnāpayāmāsa mukhaṃ nidāghaḥ // BhKir_17.8 //	nirvāpayiṣyan iva roṣa taptam prasnāpayāmāsa mukham nidāghaḥ 
SA_GK19_bhakirpu-1872	krodhāndhakārāntarito raṇāya bhrūbhedarekhāḥ sa babhāra tisraḥ /	krodha andhakāra antaritaḥ raṇāya bhrū bheda rekhāḥ sa babhāra tisraḥ 
SA_GK19_bhakirpu-1873	ghanoparuddhaḥ prabhavāya vṛṣṭer ūrdhvāṃśurājīr iva tigmaraśmiḥ // BhKir_17.9 //	ghana uparuddhaḥ prabhavāya vṛṣṭeḥ ūrdhva aṃśu rājīḥ iva tigmaraśmiḥ 
SA_GK19_bhakirpu-1874	sa pradhvanayyāmbudanādi cāpaṃ hastena diṅnāga ivādriśṛṅgam /	sa pradhvanayya ambuda nādi cāpam hastena diṅnāgaḥ iva adri śṛṅgam 
SA_GK19_bhakirpu-1875	balāni śambhor iṣubhis tatāpa cetāṃsi cintābhir ivāśarīraḥ // BhKir_17.10 //	balāni śambhoḥ iṣubhiḥ tatāpa cetāṃsi cintābhiḥ iva aśarīraḥ 
SA_GK19_bhakirpu-1876	sadvāditevābhiniviṣṭabuddhau guṇābhyasūyeva vipakṣapāte /	sat vādi tā iva abhiniviṣṭa buddhau guṇa abhyasūyā iva vipakṣapāte 
SA_GK19_bhakirpu-1877	agocare vāg iva copareme śaktiḥ śarāṇāṃ śitikaṇṭhakāye // BhKir_17.11 //	agocare vāc iva ca upareme śaktiḥ śarāṇām śitikaṇṭha kāye 
SA_GK19_bhakirpu-1878	umāpatiṃ pāṇḍusutapraṇunnāḥ śilīmukhā na vyathayāṃbabhūvuḥ /	umāpatim pāṇḍu suta praṇunnāḥ śilīmukhāḥ na vyathayāṃbabhūvuḥ 
SA_GK19_bhakirpu-1879	abhyutthitasyādripater nitambam arkasya pādā iva haimanasya // BhKir_17.12 //	abhyutthitasya adripateḥ nitambam arkasya pādāḥ iva haimanasya 
SA_GK19_bhakirpu-1880	samprīyamāṇo 'nubabhūva tīvraṃ parākramaṃ tasya patir gaṇānām /	samprīyamāṇaḥ nubabhūva tīvram parākramam tasya patiḥ gaṇānām 
SA_GK19_bhakirpu-1881	viṣāṇabhedaṃ himavān asahyaṃ vaprānatasyeva suradvipasya // BhKir_17.13 //	viṣāṇabhedam himavān asahyam vapra ānatasya iva suradvipasya 
SA_GK19_bhakirpu-1882	tasmai hi bhāroddharaṇe samarthaṃ pradāsyatā bāhum iva pratāpam /	tasmai hi bhāra uddharaṇe samartham pradāsyatā bāhum iva pratāpam 
SA_GK19_bhakirpu-1883	ciraṃ viṣehe 'bhibhavas tadānīṃ sa kāraṇānām api kāraṇena // BhKir_17.14 //	ciram viṣehe bhibhavaḥ tadānīm sa kāraṇānām api kāraṇena 
SA_GK19_bhakirpu-1884	pratyāhataujāḥ kṛtasattvavegaḥ parākramaṃ jyāyasi yas tanoti /	pratyāhata ojāḥ kṛta sattva vegaḥ parākramam jyāyasi yaḥ tanoti 
SA_GK19_bhakirpu-1885	tejāṃsi bhānor iva niṣpatanti yaśāṃsi vīryajvalitāni tasya // BhKir_17.15 //	tejāṃsi bhānoḥ iva niṣpatanti yaśāṃsi vīrya jvalitāni tasya 
SA_GK19_bhakirpu-1886	dṛṣṭāvadānād vyathate 'rilokaḥ pradhvaṃsam eti vyathitāc ca tejaḥ /	dṛṣṭa avadānāt vyathate ri lokaḥ pradhvaṃsam eti vyathitāt ca tejaḥ 
SA_GK19_bhakirpu-1887	tejovihīnaṃ vijahāti darpaḥ śāntārciṣaṃ dīpam iva prakāśaḥ // BhKir_17.16 //	tejaḥ vihīnam vijahāti darpaḥ śānta arciṣam dīpam iva prakāśaḥ 
SA_GK19_bhakirpu-1888	tataḥ prayātyastamadāvalepaḥ sa jayyatāyāḥ padavīṃ jigīṣoḥ /	tatas prayāti asta mada avalepaḥ sa jayya tāyāḥ padavīm jigīṣoḥ 
SA_GK19_bhakirpu-1889	gandhena jetuḥ pramukhāgatasya pratidvipasyeva mataṅgajaughaḥ // BhKir_17.17 //	gandhena jetuḥ pramukha āgatasya pratidvipasya iva mataṅga ja oghaḥ 
SA_GK19_bhakirpu-1890	evaṃ pratidvandviṣu tasya kīrtiṃ maulīndulekhāviśadāṃ vidhāsyan /	evam pratidvandviṣu tasya kīrtim mauli indu lekhā viśadām vidhāsyan 
SA_GK19_bhakirpu-1891	iyeṣa paryāyajayāvasādāṃ raṇakriyāṃ śambhur anukrameṇa // BhKir_17.18 //	iyeṣa paryāya jaya avasādām raṇa kriyām śambhuḥ anukrameṇa 
SA_GK19_bhakirpu-1892	muner vicitrair iṣubhiḥ sa bhūyān ninye vaśaṃ bhūtapater balaughaḥ /	muneḥ vicitraiḥ iṣubhiḥ sa bhūyāt ninye vaśam bhūtapateḥ bala oghaḥ 
SA_GK19_bhakirpu-1893	sahātmalābhena samutpatadbhir jātisvabhāvair iva jīvalokaḥ // BhKir_17.19 //	saha ātmalābhena samutpatadbhiḥ jāti svabhāvaiḥ iva jīva lokaḥ 
SA_GK19_bhakirpu-1894	vitanvatas tasya śarāndhakāraṃ trastāni sainyāni ravaṃ niśemuḥ /	vitanvataḥ tasya śara andhakāram trastāni sainyāni ravam niśemuḥ 
SA_GK19_bhakirpu-1895	pravarṣataḥ saṃtatavepathūni kṣapāghanasyeva gavāṃ kulāni // BhKir_17.20 //	pravarṣataḥ saṃtata vepathūni kṣapā ghanasya iva gavām kulāni 
SA_GK19_bhakirpu-1896	sa sāyakān sādhvasaviplutānāṃ kṣipan pareṣām atisauṣṭhavena /	sa sāyakān sādhvasa viplutānām kṣipan pareṣām ati sauṣṭhavena 
SA_GK19_bhakirpu-1897	śaśīva doṣāvṛtalocanānāṃ vibhidyamānaḥ pṛthag ābabhāse // BhKir_17.21 //	śaśī iva doṣa āvṛta locanānām vibhidyamānaḥ pṛthak ābabhāse 
SA_GK19_bhakirpu-1898	kṣobheṇa tenātha gaṇādhipānāṃ bhedaṃ yayav ākṛtir īśvarasya /	kṣobheṇa tena atha gaṇa adhipānām bhedam yayau ākṛtiḥ īśvarasya 
SA_GK19_bhakirpu-1899	taraṅgakampena mahāhradānāṃ chāyāmayasyeva dinasya kartuḥ // BhKir_17.22 //	taraṅga kampena mahā hradānām chāyā mayasya iva dinasya kartuḥ 
SA_GK19_bhakirpu-1900	prasedivāṃsaṃ na tam āpa kopaḥ kutaḥ parasmin puruṣe vikāraḥ /	prasedivāṃsam na tam āpa kopaḥ kutas parasmin puruṣe vikāraḥ 
SA_GK19_bhakirpu-1901	ākāravaiṣamyam idaṃ ca bheje durlakṣyacihnā mahatāṃ hi vṛttiḥ // BhKir_17.23 //	ākāra vaiṣamyam idam ca bheje durlakṣya cihnā mahatām hi vṛttiḥ 
SA_GK19_bhakirpu-1902	visphāryamāṇasya tato bhujābhyāṃ bhūtāni bhartrā dhanur antakasya /	visphāryamāṇasya tatas bhujābhyām bhūtāni bhartrā dhanuḥ antakasya 
SA_GK19_bhakirpu-1903	bhinnākṛtiṃ jyāṃ dadṛśuḥ sphurantīṃ kruddhasya jihvām iva takṣakasya // BhKir_17.24 //	bhinna ākṛtim jyām dadṛśuḥ sphurantīm kruddhasya jihvām iva takṣakasya 
SA_GK19_bhakirpu-1904	svyāpasavyadhvanitogracāpaṃ pārthaḥ kirātādhipam āśaśaṅke /	svya apasavya dhvanita ugra cāpam pārthaḥ kirāta adhipam āśaśaṅke 
SA_GK19_bhakirpu-1905	paryāyasampāditakarṇatālaṃ yantā gajaṃ vyālam ivāparāddhaḥ // BhKir_17.25 //	paryāya sampādita karṇa tālam yantā gajam vyālam iva aparāddhaḥ 
SA_GK19_bhakirpu-1906	nijaghnire tasya hareṣujālaiḥ patanti vṛndāni śilīmukhānām /	nijaghnire tasya hara iṣu jālaiḥ patanti vṛndāni śilīmukhānām 
SA_GK19_bhakirpu-1907	ūrjasvibhiḥ sindhumukhāgatāni yādāṃsi yādobhir ivāmburāśeḥ // BhKir_17.26 //	ūrjasvibhiḥ sindhu mukha āgatāni yādāṃsi yādobhiḥ iva amburāśeḥ 
SA_GK19_bhakirpu-1908	vibhedam antaḥ padavīnirodhaṃ vidhvaṃsanaṃ cāviditaprayogaḥ /	vibhedam antar padavī nirodham vidhvaṃsanam ca avidita prayogaḥ 
SA_GK19_bhakirpu-1909	netārilokeṣu karoti yad yat tat tac cakārāsya śareṣu śambhuḥ // BhKir_17.27 //	netāri lokeṣu karoti yat yat tat tat cakāra asya śareṣu śambhuḥ 
SA_GK19_bhakirpu-1910	soḍhāvagītaprathamāyudhasya krodhojjhitair vegitayā patadbhiḥ /	soḍha avagīta prathama āyudhasya krodha ujjhitaiḥ vegi tayā patadbhiḥ 
SA_GK19_bhakirpu-1911	chinnair api trāsitavāhinīkaiḥ pete kṛtārthair iva tasya bāṇaiḥ // BhKir_17.28 //	chinnaiḥ api trāsita vāhinīkaiḥ pete kṛtārthaiḥ iva tasya bāṇaiḥ 
SA_GK19_bhakirpu-1912	alaṃkṛtānām ṛjutāguṇena gurūpadiṣṭāṃ gatim āsthitānām /	alaṃkṛtānām ṛju tā guṇena guru upadiṣṭām gatim āsthitānām 
SA_GK19_bhakirpu-1913	satām ivāparvaṇi mārgaṇānāṃ bhaṅgaḥ sa jiṣṇor dhṛtim unmamātha // BhKir_17.29 //	satām iva aparvaṇi mārgaṇānām bhaṅgaḥ sa jiṣṇoḥ dhṛtim unmamātha 
SA_GK19_bhakirpu-1914	bāṇacchidas te viśikhāḥ smarārer avāṅmukhībhūtaphalāḥ patantaḥ /	bāṇa chidaḥ te viśikhāḥ smarāreḥ avāk mukhībhūta phalāḥ patantaḥ 
SA_GK19_bhakirpu-1915	akhaṇḍitaṃ pāṇḍavasāyakebhyaḥ kṛtasya sadyaḥ pratikāram āpuḥ // BhKir_17.30 //	akhaṇḍitam pāṇḍava sāyakebhyaḥ kṛtasya sadyas pratikāram āpuḥ 
SA_GK19_bhakirpu-1916	citrīyamāṇān atilāghavena pramāthinas tān bhavamārgaṇānām /	citrīyamāṇān ati lāghavena pramāthinaḥ tān bhava mārgaṇānām 
SA_GK19_bhakirpu-1917	samākulāyā nicakhāna dūraṃ bāṇān dhvajinyā hṛdayeṣv arātiḥ // BhKir_17.31 //	samākulāyāḥ nicakhāna dūram bāṇān dhvajinyāḥ hṛdayeṣu arātiḥ 
SA_GK19_bhakirpu-1918	tasyātiyatnād atiricyamāne parākrame 'nyonyaviśeṣaṇena /	tasya ati yatnāt atiricyamāne parākrame nyonya viśeṣaṇena 
SA_GK19_bhakirpu-1919	hantā purāṃ bhūri pṛṣatkavarṣaṃ nirāsa naidāgha ivāmbu meghaḥ // BhKir_17.32 //	hantā purām bhūri pṛṣatka varṣam nirāsa naidāghaḥ iva ambu meghaḥ 
SA_GK19_bhakirpu-1920	anāmṛśantaḥ kvacid eva marma priyaiṣiṇānuprahitāḥ śivena /	an āmṛśantaḥ kvacid eva marma priya eṣiṇā anuprahitāḥ śivena 
SA_GK19_bhakirpu-1921	suhṛtprayuktā iva narmavādāḥ śarā muneḥ prītikarā babhūvuḥ // BhKir_17.33 //	suhṛd prayuktāḥ iva narma vādāḥ śarāḥ muneḥ prīti karāḥ babhūvuḥ 
SA_GK19_bhakirpu-1922	astraiḥ samānām atirekiṇīṃ vā paśyanīṣūṇām api tasya śaktim /	astraiḥ samānām atirekiṇīm vā paśyanīṣūṇām api tasya śaktim 
SA_GK19_bhakirpu-1923	viṣādavaktavyabalaḥ pramāthī svam ālalambe balam indumauliḥ // BhKir_17.34 //	viṣāda vaktavya balaḥ pramāthī svam ālalambe balam indumauliḥ 
SA_GK19_bhakirpu-1924	tapas tapovīryasamuddhatasya pāraṃ yiyāsoḥ samarārṇavasya /	tapaḥ tapaḥ vīrya samuddhatasya pāram yiyāsoḥ samara arṇavasya 
SA_GK19_bhakirpu-1925	maheṣujālāny akhilāni jiṣṇor arkaḥ payāṃsīva samācacāma // BhKir_17.35 //	mahā iṣu jālāni akhilāni jiṣṇoḥ arkaḥ payāṃsi iva samācacāma 
SA_GK19_bhakirpu-1926	rikte savisrambham ath+arjunasya niṣaṅgavaktre nipatāta pāṇiḥ /	rikte sa visrambham atha arjunasya niṣaṅga vaktre nipatāta pāṇiḥ 
SA_GK19_bhakirpu-1927	anyadvipāpītajale satarṣaṃ mataṅgajasyeva nagāśmarandhre // BhKir_17.36 //	anya dvipa āpīta jale sa tarṣam mataṅga jasya iva naga aśma randhre 
SA_GK19_bhakirpu-1928	cyute sa tasminn iṣudhau śarārthād dhvastārthasāre sahaseva bandhau /	cyute sa tasmin iṣudhau śara arthāt dhvasta artha sāre sahasā iva bandhau 
SA_GK19_bhakirpu-1929	tatkālamoghapraṇayaḥ prapede nirvācyatākāma ivābhimukhyam // BhKir_17.37 //	tad kāla mogha praṇayaḥ prapede nirvācya tā kāmaḥ iva ābhimukhyam 
SA_GK19_bhakirpu-1930	āghaṭṭayāmāsa gatāgatābhyāṃ sāvegam agrāṅgulir asya tūṇau /	āghaṭṭayāmāsa gata āgatābhyām sa āvegam agra aṅguliḥ asya tūṇau 
SA_GK19_bhakirpu-1931	vidheyamārge matir utsukasya nayaprayogāv iva gāṃ jigīṣoḥ // BhKir_17.38 //	vidheya mārge matiḥ utsukasya naya prayogau iva gām jigīṣoḥ 
SA_GK19_bhakirpu-1932	babhāra śūnyākṛtir arjunas tau maheṣudhī vītamaheṣujālau /	babhāra śūnya ākṛtiḥ arjunaḥ tau mahā iṣudhī vīta mahā iṣu jālau 
SA_GK19_bhakirpu-1933	yugāntasaṃśuṣkajalau vijihmaḥ pūrvāparau loka ivāmburāśī // BhKir_17.39 //	yugānta saṃśuṣka jalau vijihmaḥ pūrva aparau lokaḥ iva amburāśī 
SA_GK19_bhakirpu-1934	tenātimittena tathā na pārthas tayor yathā riktatayānutepe /	tena atimittena tathā na pārthaḥ tayoḥ yathā rikta tayā anutepe 
SA_GK19_bhakirpu-1935	svām āpadaṃ projjhya vipattimagnaṃ śocanti santo hy upakāripakṣam // BhKir_17.40 //	svām āpadam projjhya vipatti magnam śocanti santaḥ hi upakāri pakṣam 
SA_GK19_bhakirpu-1936	pratikriyāyai vidhuraḥ sa tasmāt kṛcchreṇa viśleṣam iyāya hastaḥ /	pratikriyāyai vidhuraḥ sa tasmāt kṛcchreṇa viśleṣam iyāya hastaḥ 
SA_GK19_bhakirpu-1937	parāṅmukhatve 'pi kṛtopakārāt tūṇīmukhān mitrakulād ivāryaḥ // BhKir_17.41 //	parāṅmukha tve pi kṛta upakārāt tūṇīmukhāt mitra kulāt iva āryaḥ 
SA_GK19_bhakirpu-1938	paścātkriyā tūṇayugasya bhartur jajñe tadānīm upakāriṇīva /	paścātkriyā tūṇa yugasya bhartuḥ jajñe tadānīm upakāriṇī iva 
SA_GK19_bhakirpu-1939	sambhāvanāyām adharīkṛtāyāṃ patyuḥ puraḥ sāhasam āsitavyam // BhKir_17.42 //	sambhāvanāyām adharīkṛtāyām patyuḥ puras sāhasam āsitavyam 
SA_GK19_bhakirpu-1940	taṃ śambhur ākṣiptamaheṣujālaṃ lohaiḥ śarair marmasu nistutoda /	tam śambhuḥ ākṣipta mahā iṣu jālam lohaiḥ śaraiḥ marmasu nistutoda 
SA_GK19_bhakirpu-1941	hṛttottaraṃ tattvavicāramadhye vakteva doṣair gurubhir vipakṣam // BhKir_17.43 //	hṛtta uttaram tattva vicāra madhye vaktā iva doṣaiḥ gurubhiḥ vipakṣam 
SA_GK19_bhakirpu-1942	jahāra cāsmād acireṇa varma jvalanmaṇidyotitahaimalekham /	jahāra ca asmāt acireṇa varma jvalat maṇi dyotita haima lekham 
SA_GK19_bhakirpu-1943	caṇḍaḥ pataṅgān marudekanīlaṃ taḍitvataḥ khaṇḍam ivāmbudasya // BhKir_17.44 //	caṇḍaḥ pataṅgān marut eka nīlam taḍitvataḥ khaṇḍam iva ambudasya 
SA_GK19_bhakirpu-1944	vikośanirdhautatanor mahāseḥ phaṇāvataś ca tvaci vicyutāyām /	vikośa nirdhauta tanoḥ mahā aseḥ phaṇāvataḥ ca tvaci vicyutāyām 
SA_GK19_bhakirpu-1945	pratidvipābaddharuṣaḥ samakṣaṃ nāgasya cākṣiptamukhacchadasya // BhKir_17.45 //	prati dvipa ābaddha ruṣaḥ samakṣam nāgasya ca ākṣipta mukhacchadasya 
SA_GK19_bhakirpu-1946	vibodhitasya dhvaninā ghanānāṃ harer apetasya ca śailarandhrāt /	vibodhitasya dhvaninā ghanānām hareḥ apetasya ca śaila randhrāt 
SA_GK19_bhakirpu-1947	nirastadhūmasya ca rātrivahner vinā tanutreṇa ruciṃ sa bheje // BhKir_17.46 //	nirasta dhūmasya ca rātri vahneḥ vinā tanutreṇa rucim sa bheje 
SA_GK19_bhakirpu-1948	acittatāyām api nāma yuktām anūrdhvatāṃ prāpya tadīyakṛcchre /	acitta tāyām api nāma yuktām anūrdhva tām prāpya tadīya kṛcchre 
SA_GK19_bhakirpu-1949	mahīṃ gatau tāv iṣudhī tadānīṃ vivavratuś cetanayeva yogam // BhKir_17.47 //	mahīm gatau tau iṣudhī tadānīm vivavratuḥ cetanayā iva yogam 
SA_GK19_bhakirpu-1950	sthitaṃ viśuddhe nabhasīva sattve dhāmnā tapovīryamayena yuktam /	sthitam viśuddhe nabhasi iva sattve dhāmnā tapaḥ vīrya mayena yuktam 
SA_GK19_bhakirpu-1951	śastrābhighātais tam ajasram īśas tvaṣṭā vivasvantam ivollilekha // BhKir_17.48 //	śastra abhighātaiḥ tam ajasram īśaḥ tvaṣṭā vivasvantam iva ullilekha 
SA_GK19_bhakirpu-1952	saṃrambhavegojjhitavedaneṣu gātreṣu bāhiryam upāgateṣu /	saṃrambha vega ujjhita vedaneṣu gātreṣu bāhiryam upāgateṣu 
SA_GK19_bhakirpu-1953	muner babhūvāgaṇiteṣurāśer lauhas tiraskāra ivātmamanyuḥ // BhKir_17.49 //	muneḥ babhūva agaṇita iṣu rāśeḥ lauhaḥ tiraskāraḥ iva ātma manyuḥ 
SA_GK19_bhakirpu-1954	tato 'nupūrvāyatavṛttabāhuḥ śrīmān kṣarallohitadigdhadehaḥ /	tatas nupūrva āyata vṛtta bāhuḥ śrīmān kṣarat lohita digdha dehaḥ 
SA_GK19_bhakirpu-1955	āskandya vegena vimuktanādaḥ kṣitiṃ vidhunvann iva pārṣṇighātaiḥ // BhKir_17.50 //	āskandya vegena vimukta nādaḥ kṣitim vidhunvan iva pārṣṇi ghātaiḥ 
SA_GK19_bhakirpu-1956	sāmyaṃ gatenāśaninā maghonaḥ śaśāṅkakhaṇḍākṛtipāṇḍureṇa /	sāmyam gatena aśaninā maghonaḥ śaśāṅka khaṇḍa ākṛti pāṇḍureṇa 
SA_GK19_bhakirpu-1957	śambhuṃ bibhitsur dhanuṣā jaghāna stambaṃ viṣāṇena mahān ivebhaḥ // BhKir_17.51 //	śambhum bibhitsuḥ dhanuṣā jaghāna stambam viṣāṇena mahān iva ibhaḥ 
SA_GK19_bhakirpu-1958	rayeṇa sā saṃnidadhe patantī bhavodbhavenātmani cāpayaṣṭiḥ /	rayeṇa sā saṃnidadhe patantī bhavodbhavena ātmani cāpa yaṣṭiḥ 
SA_GK19_bhakirpu-1959	samuddhatā sindhur anekamārgā pare sthitenaujasi jahnuneva // BhKir_17.52 //	samuddhatā sindhuḥ aneka mārgā pare sthitena ojasi jahnunā iva 
SA_GK19_bhakirpu-1960	vikārmukaḥ karmasu śocanīyaḥ paricyutaudārya ivopacāraḥ /	vikārmukaḥ karmasu śocanīyaḥ paricyuta audāryaḥ iva upacāraḥ 
SA_GK19_bhakirpu-1961	vicikṣipe śūlabhṛtā salīlaṃ sa patribhir dūram adūrapātaiḥ // BhKir_17.53 //	vicikṣipe śūlabhṛtā sa līlam sa patribhiḥ dūram adūra pātaiḥ 
SA_GK19_bhakirpu-1962	upoḍhakalyāṇaphalo 'bhirakṣan vīravrataṃ puṇyaraṇāśramasthaḥ /	upoḍha kalyāṇa phalaḥ abhirakṣan vīra vratam puṇya raṇa āśrama sthaḥ 
SA_GK19_bhakirpu-1963	japopavāsair iva saṃyatātmā tepe munis tair iṣubhiḥ śivasya // BhKir_17.54 //	japa upavāsaiḥ iva saṃyata ātmā tepe muniḥ taiḥ iṣubhiḥ śivasya 
SA_GK19_bhakirpu-1964	tato 'grabhūmiṃ vyavasāyasiddheḥ sīmānam anyair atidustaraṃ saḥ /	tatas gra bhūmim vyavasāya siddheḥ sīmānam anyaiḥ ati dustaram saḥ 
SA_GK19_bhakirpu-1965	tejaḥśriyām āśrayam uttamāsiṃ sākṣād ahaṃkāram ivālalambe // BhKir_17.55 //	tejaḥ śriyām āśrayam uttama asim sākṣāt ahaṃkāram iva ālalambe 
SA_GK19_bhakirpu-1966	śarān avadyann anavadyakarmā cacāra citraṃ pravicāramārgaiḥ /	śarān avadyan anavadya karmā cacāra citram pravicāra mārgaiḥ 
SA_GK19_bhakirpu-1967	hastena nistriṃśabhṛtā sa dīptaḥ sārkāṃśunā vāridhir ūrmiṇeva // BhKir_17.56 //	hastena nistriṃśa bhṛtā sa dīptaḥ sa arka aṃśunā vāridhiḥ ūrmiṇā iva 
SA_GK19_bhakirpu-1968	yathā nije vartmani bhāti bhābhiś cyāyāmayaś cāpsu sahasraraśmiḥ /	yathā nije vartmani bhāti bhābhiḥ cyāyā amayaḥ ca apsu sahasraraśmiḥ 
SA_GK19_bhakirpu-1969	tathā nabhasy āśu raṇasthalīṣu spaṣṭadvimūrtir dadṛśe sa bhūtaiḥ // BhKir_17.57 //	tathā nabhasi āśu raṇa sthalīṣu spaṣṭa dvi mūrtiḥ dadṛśe sa bhūtaiḥ 
SA_GK19_bhakirpu-1970	śivapraṇunnena śilīmukhena tsarupradeśād apavarjitāṅgaḥ /	śiva praṇunnena śilīmukhena tsaru pradeśāt apavarjita aṅgaḥ 
SA_GK19_bhakirpu-1971	jvalann asis tasya papāta pāṇer ghanasya vaprād iva vaidyuto 'gniḥ // BhKir_17.58 //	jvalan asiḥ tasya papāta pāṇeḥ ghanasya vaprāt iva vaidyutaḥ gniḥ 
SA_GK19_bhakirpu-1972	ākṣiptacāpāvaraṇeṣujālaś chinnottamāsiḥ sa mṛdhe 'vadhūtaḥ /	ākṣipta cāpa āvaraṇa iṣu jālaḥ chinna uttama asiḥ sa mṛdhe vadhūtaḥ 
SA_GK19_bhakirpu-1973	riktaḥ prakāśaś ca babhūva bhūmer utsāditodyāna iva pradeśaḥ // BhKir_17.59 //	riktaḥ prakāśaḥ ca babhūva bhūmeḥ utsādita udyānaḥ iva pradeśaḥ 
SA_GK19_bhakirpu-1974	sa khaṇḍanaṃ prāpya parād amarṣavān bhujadvitīyo 'pi vijetum icchayā /	sa khaṇḍanam prāpya parāt amarṣavān bhuja dvitīyaḥ u pi vijetum icchayā 
SA_GK19_bhakirpu-1975	sasarja vṛṣṭiṃ parirugṇapādapāṃ dravetareṣāṃ payasām ivāśmanām // BhKir_17.60 //	sasarja vṛṣṭim parirugṇa pādapām drava itareṣām payasām iva aśmanām 
SA_GK19_bhakirpu-1976	nīrandhraṃ parigamite kṣayaṃ pṛṣatkair bhūtānām adhipatinā śilāvitāne /	nīrandhram parigamite kṣayam pṛṣatkaiḥ bhūtānām adhipatinā śilā vitāne 
SA_GK19_bhakirpu-1977	ucchrāyasthagitanabhodigantarālaṃ cikṣepa kṣitiruhajālam indrasūnuḥ // BhKir_17.61 //	ucchrāya sthagita nabhaḥ diś antarālam cikṣepa kṣitiruha jālam indrasūnuḥ 
SA_GK19_bhakirpu-1978	niḥśeṣaṃ śakalitavalkalāṅgasāraiḥ kurvadbhir bhuvam abhitaḥ kaṣāyacitrām /	niḥśeṣam śakalita valkala aṅga sāraiḥ kurvadbhiḥ bhuvam abhitas kaṣāya citrām 
SA_GK19_bhakirpu-1979	īśānaḥ sakusumapallavair nagais tair ātene balim iva raṅgadevatābhyaḥ // BhKir_17.62 //	īśānaḥ sa kusuma pallavaiḥ nagaiḥ taiḥ ātene balim iva raṅga devatābhyaḥ 
SA_GK19_bhakirpu-1980	unmajjan makara ivāmārāpagāyā vegena pratimukham etya bāṇanadyāḥ /	unmajjan makaraḥ iva amāra āpagāyāḥ vegena pratimukham etya bāṇa nadyāḥ 
SA_GK19_bhakirpu-1981	gāṇḍīvī kanakaśilānibhaṃ bhujābhyām ājaghne viṣam avilocanasya vakṣaḥ // BhKir_17.63 //	gāṇḍīvī kanaka śilā nibham bhujābhyām ājaghne viṣam avilocanasya vakṣaḥ 
SA_GK19_bhakirpu-1982	abhilaṣata upāyaṃ vikramaṃ kīrtilakṣmyor asugamam arisainyair aṅkam abhyāgatasya /	abhilaṣataḥ upāyam vikramam kīrti lakṣmyoḥ asugamam ari sainyaiḥ aṅkam abhyāgatasya 
SA_GK19_bhakirpu-1983	janaka iva śiśutve supriyasyaikasūnor avinayam api sehe pāṇḍavasya smarāriḥ // BhKir_17.64 //	janakaḥ iva śiśu tve su priyasya eka sūnoḥ avinayam api sehe pāṇḍavasya smarāriḥ 
SA_GK19_bhakirpu-1984	tata udagra iva dvirade munau raṇam upeyuṣi bhīmabhujāyudhe /	tatas udagre iva dvirade munau raṇam upeyuṣi bhīma bhuja āyudhe 
SA_GK19_bhakirpu-1985	dhanur apāsya sabāṇadhi śaṃkaraḥ pratijaghāna ghanair iva muṣṭibhiḥ // BhKir_18.1 //	dhanuḥ apāsya sa bāṇadhi śaṃkaraḥ pratijaghāna ghanaiḥ iva muṣṭibhiḥ 
SA_GK19_bhakirpu-1986	harapṛthāsutayor dhvanir utpatann amṛdusaṃvalitāṅgulipāṇijaḥ /	hara pṛthā sutayoḥ dhvaniḥ utpatan a mṛdu saṃvalita aṅguli pāṇi jaḥ 
SA_GK19_bhakirpu-1987	sphuṭadanalpaśilāravadāruṇaḥ pratinanāda darīṣu darībhṛtaḥ // BhKir_18.2 //	sphuṭat analpa śilā rava dāruṇaḥ pratinanāda darīṣu darībhṛtaḥ 
SA_GK19_bhakirpu-1988	śivabhujāhatibhinnapṛthukṣatīḥ sukham ivānubabhūva kapidhvajaḥ /	śiva bhuja āhati bhinna pṛthu kṣatīḥ sukham iva anubabhūva kapidhvajaḥ 
SA_GK19_bhakirpu-1989	ka iva nāma bṛhanmanasāṃ bhaved anukṛter api sattvavatāṃ kṣamaḥ // BhKir_18.3 //	kaḥ iva nāma bṛhat manasām bhavet anukṛteḥ api sattvavatām kṣamaḥ 
SA_GK19_bhakirpu-1990	vraṇamukhacyutaśoṇitaśīkara- sthagitaśailataṭābhabhujāntaraḥ /	vraṇa mukha cyuta śoṇita śīkara sthagita śaila taṭa ābha bhujāntaraḥ 
SA_GK19_bhakirpu-1991	abhinavauṣasarāgabhṛtā babhau jaladhareṇa samānam umāpatiḥ // BhKir_18.4 //	abhinava auṣasa rāga bhṛtā babhau jaladhareṇa samānam umāpatiḥ 
SA_GK19_bhakirpu-1992	urasi śūlabhṛtaḥ prahitā muhuḥ pratihatiṃ yayur arjunamuṣṭayaḥ /	urasi śūlabhṛtaḥ prahitāḥ muhur pratihatim yayuḥ arjuna muṣṭayaḥ 
SA_GK19_bhakirpu-1993	bhṛśarayā iva sahyamahībhṛtaḥ pṛthuni rodhasi sindhumahormayaḥ // BhKir_18.5 //	bhṛśa rayāḥ iva sahya mahībhṛtaḥ pṛthuni rodhasi sindhu mahā ūrmayaḥ 
SA_GK19_bhakirpu-1994	nipatite 'dhiśirodharam āyate samam aratniyuge 'yugacakṣuṣaḥ /	nipatite dhi śirodharam āyate samam aratni yuge yuga cakṣuṣaḥ 
SA_GK19_bhakirpu-1995	tricatureṣu padeṣu kirīṭinā lulitadṛṣṭi madād iva caskhale // BhKir_18.6 //	tricatureṣu padeṣu kirīṭinā lulita dṛṣṭi madāt iva caskhale 
SA_GK19_bhakirpu-1996	abhibhavoditamanyuvidīpitaḥ samabhisṛtya bhṛśaṃ javam ojasā /	abhibhava udita manyu vidīpitaḥ samabhisṛtya bhṛśam javam ojasā 
SA_GK19_bhakirpu-1997	bhujayugena vibhajya samādade śaśikalābharaṇasya bhujadvayam // BhKir_18.7 //	bhuja yugena vibhajya samādade śaśi kalā ābharaṇasya bhuja dvayam 
SA_GK19_bhakirpu-1998	pravavṛte 'tha mahāhavamallayor acalasaṃcalanāharaṇo raṇaḥ /	pravavṛte tha mahā āhava mallayoḥ acala saṃcalana āharaṇaḥ raṇaḥ 
SA_GK19_bhakirpu-1999	karaṇaśṛṅkhalasaṃkalanāgurur gurubhujāyudhagarvitayos tayoḥ // BhKir_18.8 //	karaṇa śṛṅkhala saṃkalanā guruḥ guru bhuja āyudha garvitayoḥ tayoḥ 
SA_GK19_bhakirpu-2000	ayam asau bhagavān uta pāṇḍavaḥ sthitam avāṅ muninā śaśimaulinā /	ayam asau bhagavān uta pāṇḍavaḥ sthitam avāk muninā śaśimaulinā 
SA_GK19_bhakirpu-2001	samadhirūḍham ajena nu jiṣṇunā svid iti vegavaśān mumuhe gaṇaiḥ // BhKir_18.9 //	samadhirūḍham ajena nu jiṣṇunā svid iti vega vaśāt mumuhe gaṇaiḥ 
SA_GK19_bhakirpu-2002	pracalite calitaṃ sthitam āsthite vinamite natam unnatam unnatau /	pracalite calitam sthitam āsthite vinamite natam unnatam unnatau 
SA_GK19_bhakirpu-2003	vṛṣakapidhvajayor asahiṣṇunā muhur abhāvabhayād iva bhūbhṛtā // BhKir_18.10 //	vṛṣa kapi dhvajayoḥ asahiṣṇunā muhur abhāva bhayāt iva bhūbhṛtā 
SA_GK19_bhakirpu-2004	karaṇaśṛṅkhalaniḥsṛtayos tayoḥ kṛtabhujadhvani valgu vivalgatoḥ /	karaṇa śṛṅkhala niḥsṛtayoḥ tayoḥ kṛta bhuja dhvani valgu vivalgatoḥ 
SA_GK19_bhakirpu-2005	caraṇapātanipātitarodharasaḥ prasasṛpuḥ saritaḥ paritaḥ sthalīḥ // BhKir_18.11 //	caraṇa pāta nipātita rodha rasaḥ prasasṛpuḥ saritaḥ paritas sthalīḥ 
SA_GK19_bhakirpu-2006	viyati vegapariplutam antarā samabhisṛtya rayeṇa kapidhvajaḥ /	viyati vega pariplutam antarā samabhisṛtya rayeṇa kapidhvajaḥ 
SA_GK19_bhakirpu-2007	caraṇayoś caraṇānamitakṣitir nijagṛhe tisṛṇāṃ jayinaṃ purām // BhKir_18.12 //	caraṇayoḥ caraṇa ānamita kṣitiḥ nijagṛhe tisṛṇām jayinam purām 
SA_GK19_bhakirpu-2008	vismitaḥ sapadi tena karmaṇā karmaṇāṃ kṣayakaraḥ paraḥ pumān /	vismitaḥ sapadi tena karmaṇā karmaṇām kṣaya karaḥ paraḥ pumān 
SA_GK19_bhakirpu-2009	kṣeptukāmam avanau tam aklamaṃ niṣpipeṣa parirabhya vakṣasā // BhKir_18.13 //	kṣeptu kāmam avanau tam a klamam niṣpipeṣa parirabhya vakṣasā 
SA_GK19_bhakirpu-2010	tapasā tathā na mudam asya yayau bhagavān yathā vipulasattvatayā /	tapasā tathā na mudam asya yayau bhagavān yathā vipula sattva tayā 
SA_GK19_bhakirpu-2011	guṇasaṃhateḥ samatiriktam aho nijam eva sattvam upakāri satām // BhKir_18.14 //	guṇa saṃhateḥ samatiriktam aho nijam eva sattvam upakāri satām 
SA_GK19_bhakirpu-2012	atha himaśucibhasmabhūṣitaṃ śirasi virājitam indulekhayā /	atha hima śuci bhasma bhūṣitam śirasi virājitam indu lekhayā 
SA_GK19_bhakirpu-2013	svavapur atimanoharaṃ haraṃ dadhatam udīkṣya nanāma pāṇḍavaḥ // BhKir_18.15 //	sva vapuḥ ati manoharam haram dadhatam udīkṣya nanāma pāṇḍavaḥ 
SA_GK19_bhakirpu-2014	sahaśaradhi nijaṃ tathā kārmukaṃ vapur atanu tathaiva saṃvarmitam /	saha śaradhi nijam tathā kārmukam vapuḥ atanu tathā eva saṃvarmitam 
SA_GK19_bhakirpu-2015	nihitam api tathaiva paśyann asiṃ vṛṣabhagatir upāyayau vismayam // BhKir_18.16 //	nihitam api tathā eva paśyan asim vṛṣabhagatiḥ upāyayau vismayam 
SA_GK19_bhakirpu-2016	siṣicur avanim ambuvāhāḥ śanaiḥ surakusumam iyāya citraṃ divaḥ /	siṣicuḥ avanim ambuvāhāḥ śanais sura kusumam iyāya citram divaḥ 
SA_GK19_bhakirpu-2017	vimalaruci bhṛśaṃ nabho dundubher dhvanir akhilam anāhatasyānaśe // BhKir_18.17 //	vimala ruci bhṛśam nabhaḥ dundubheḥ dhvaniḥ akhilam anāhatasya ānaśe 
SA_GK19_bhakirpu-2018	āseduṣāṃ gotrabhido 'nuvṛttyā gopāyakānāṃ bhuvanatrayasya /	āseduṣām gotrabhidaḥ nuvṛttyā gopāyakānām bhuvanatrayasya 
SA_GK19_bhakirpu-2019	rociṣṇuratnāvalibhir vimānair dyaur ācitā tārakiteva reje // BhKir_18.18 //	rociṣṇu ratna āvalibhiḥ vimānaiḥ dyauḥ ācitā tārakitā iva reje 
SA_GK19_bhakirpu-2020	haṃsā bṛhantaḥ surasadmavāhāḥ saṃhrādikaṇṭhābharaṇāḥ patantaḥ /	haṃsāḥ bṛhantaḥ sura sadma vāhāḥ saṃhrādi kaṇṭha ābharaṇāḥ patantaḥ 
SA_GK19_bhakirpu-2021	cakruḥ prayatnena vikīryamāṇair vyomnaḥ pariṣvaṅgam ivāgrapakṣaiḥ // BhKir_18.19 //	cakruḥ prayatnena vikīryamāṇaiḥ vyomnaḥ pariṣvaṅgam iva agra pakṣaiḥ 
SA_GK19_bhakirpu-2022	muditamadhuliho vitānīkṛtāḥ sraja upari vitatya sātānikīḥ /	mudita madhulihaḥ vitānīkṛtāḥ srajaḥ upari vitatya sātānikīḥ 
SA_GK19_bhakirpu-2023	jalada iva niṣedivāṃsaṃ vṛṣe marudupasukhayāṃbabhūveśvaram // BhKir_18.20 //	jalade iva niṣedivāṃsam vṛṣe marut upasukhayāṃbabhūva īśvaram 
SA_GK19_bhakirpu-2024	kṛtadhṛti parivanditenoccakair gaṇapatibhir abhinnaromodgamaiḥ /	kṛta dhṛti parivanditena uccakais gaṇa patibhiḥ abhinna roma udgamaiḥ 
SA_GK19_bhakirpu-2025	tapasi kṛtaphale phalajyāyasī stutir iti jagade hareḥ sūnunā // BhKir_18.21 //	tapasi kṛta phale phala jyāyasī stutiḥ iti jagade hareḥ sūnunā 
SA_GK19_bhakirpu-2026	śaraṇaṃ bhavantam atikāruṇikaṃ bhava bhaktigamyam adhigamya janāḥ /	śaraṇam bhavantam ati kāruṇikam bhava bhakti gamyam adhigamya janāḥ 
SA_GK19_bhakirpu-2027	jitamṛtyavo 'jita bhavanti bhaye sasurāsurasya jagataḥ śaraṇam // BhKir_18.22 //	jita mṛtyavaḥ jita bhavanti bhaye sa sura asurasya jagataḥ śaraṇam 
SA_GK19_bhakirpu-2028	vipad eti tāvad avasādakarī na ca kāmasampad abhikāmayate /	vipad eti tāvat avasāda karī na ca kāma sampad abhikāmayate 
SA_GK19_bhakirpu-2029	na namanti caikapuruṣaṃ puruṣās tava yāvad īśa na natiḥ kriyate // BhKir_18.23 //	na namanti ca eka puruṣam puruṣāḥ tava yāvat īśa na natiḥ kriyate 
SA_GK19_bhakirpu-2030	saṃsevante dānaśīlā vimuktya sampaśyanto janmaduḥkhaṃ pumāṃsaḥ /	saṃsevante dāna śīlāḥ sampaśyantaḥ janma duḥkham pumāṃsaḥ 
SA_GK19_bhakirpu-2031	yanniḥsaṅgas tvaṃ phalasyānatebhyas tat kāruṇyaṃ kevalaṃ na svakāryam // BhKir_18.24 //	yad niḥsaṅgaḥ tvam phalasya ānatebhyaḥ tat kāruṇyam kevalam na sva kāryam 
SA_GK19_bhakirpu-2032	prāpyate yad iha dūram agatvā yat phalaty aparalokagatāya /	prāpyate yat iha dūram a gatvā yat phalati apara loka gatāya 
SA_GK19_bhakirpu-2033	tīrtham asti na bhavārṇavabāhyaṃ sārvakāmikam ṛte bhavatas tat // BhKir_18.25 //	tīrtham asti na bhava arṇava bāhyam sārvakāmikam ṛte bhavataḥ tat 
SA_GK19_bhakirpu-2034	vrajati śuci padaṃ tv ati prītimān pratihatam atir eti ghorāṃ gatim /	vrajati śuci padam tu ati prītimān pratihatam atiḥ eti ghorām gatim 
SA_GK19_bhakirpu-2035	iyam anagha nimittaśaktiḥ parā tava varada na cittabhedaḥ kvacit // BhKir_18.26 //	iyam anagha nimitta śaktiḥ parā tava vara da na citta bhedaḥ kvacid 
SA_GK19_bhakirpu-2036	dakṣiṇāṃ praṇatadakṣiṇa mūrtiṃ tattvataḥ śivakarīm aviditvā /	dakṣiṇām mūrtim tattvataḥ śiva karīm a viditvā 
SA_GK19_bhakirpu-2037	rāgiṇāpi vihitā tava bhaktyā saṃsmṛtir bhava bhavaty abhavāya // BhKir_18.27 //	rāgiṇā api vihitā tava bhaktyā saṃsmṛtiḥ bhava bhavati abhavāya 
SA_GK19_bhakirpu-2038	dṛṣṭvā dṛśyāny ācaraṇīyāni vidhāya prekṣākārī yāti padaṃ muktam apāyaiḥ /	dṛṣṭvā dṛśyāni ācaraṇīyāni vidhāya prekṣā kārī yāti padam muktam apāyaiḥ 
SA_GK19_bhakirpu-2039	samyagdṛṣṭis tasya paraṃ paśyati yas tvāṃ yaś copāsti sādhu vidheyaṃ sa vidhatte // BhKir_18.28 //	samyak dṛṣṭiḥ tasya param paśyati yaḥ tvām yaḥ ca upāsti sādhu vidheyam sa vidhatte 
SA_GK19_bhakirpu-2040	yuktāḥ svaśaktyā munayaḥ prajānāṃ hitopadeśair upakāravantaḥ /	yuktāḥ sva śaktyā munayaḥ prajānām hita upadeśaiḥ upakāravantaḥ 
SA_GK19_bhakirpu-2041	samucchinatsi tvam acintyadhāmā karmāṇy upetasya duruttarāṇi // BhKir_18.29 //	samucchinatsi tvam acintya dhāmā karmāṇi upetasya duruttarāṇi 
SA_GK19_bhakirpu-2042	saṃnibaddham apahartum ahāryaṃ bhūri durgatibhayaṃ bhuvanānām /	saṃnibaddham apahartum a hāryam bhūri durgati bhayam bhuvanānām 
SA_GK19_bhakirpu-2043	adbhutākṛtim imām atimāyas tvaṃ bibharṣi karuṇāmaya māyām // BhKir_18.30 //	adbhuta ākṛtim imām ati māyaḥ tvam bibharṣi karuṇā maya māyām 
SA_GK19_bhakirpu-2044	na rāgi cetaḥ paramā vilāsitā vadhūḥ śarīre 'sti na cāsti manmathaḥ /	na rāgi cetaḥ paramā vilāsitā vadhūḥ śarīre sti na ca asti manmathaḥ 
SA_GK19_bhakirpu-2045	namaskriyā coṣasi dātur ity aho nisargadurbodham idaṃ tavehitam // BhKir_18.31 //	namaskriyā ca uṣasi dātuḥ iti aho nisarga durbodham idam tava īhitam 
SA_GK19_bhakirpu-2046	tavottarīyaṃ karicarma sāṅgajaṃ jvalanmaṇiḥ sāraśanaṃ mahānahiḥ /	tava uttarīyam kari carma sa aṅgajam jvalat maṇiḥ mahān ahiḥ 
SA_GK19_bhakirpu-2047	srag āsyapaṅktiḥ śavabhasma candanaṃ kalā himāṃśoś ca samaṃ cakāsati // BhKir_18.32 //	sraj āsya paṅktiḥ śava bhasma candanam kalā himāṃśoḥ ca samam cakāsati 
SA_GK19_bhakirpu-2048	avigrahasyāpy atulena hetunā sametabhinnadvayamūrti tiṣṭhataḥ /	avigrahasya api atulena hetunā sameta bhinna dvaya mūrti tiṣṭhataḥ 
SA_GK19_bhakirpu-2049	tavaiva nānyasya jagatsu dṛśyate viruddhaveṣābharaṇasya kāntatā // BhKir_18.33 //	tava eva nā anyasya jagatsu dṛśyate viruddha veṣa ābharaṇasya kānta tā 
SA_GK19_bhakirpu-2050	ātmalābhapariṇāmanirodhair bhūtasaṃgha iva na tvam upetaḥ /	ātma lābha pariṇāma nirodhaiḥ bhūta saṃghaḥ iva na tvam upetaḥ 
SA_GK19_bhakirpu-2051	tena sarvabhuvanātiga loke nopamānam asi nāpy upemayaḥ // BhKir_18.34 //	tena sarva bhuvana atiga loke na upamānam asi na api upemayaḥ 
SA_GK19_bhakirpu-2052	tvam antakaḥ sthāvarajaṅgamānāṃ tvayā jagat prāṇiti deva viśvam /	tvam antakaḥ sthāvara jaṅgamānām tvayā jagat prāṇiti deva viśvam 
SA_GK19_bhakirpu-2053	tvaṃ yogināṃ hetuphale ruṇatsi tvaṃ kāraṇaṃ kāraṇakāraṇānām // BhKir_18.35 //	tvam yoginām hetu phale ruṇatsi tvam kāraṇam kāraṇa kāraṇānām 
SA_GK19_bhakirpu-2054	rakṣobhiḥ suramanujair diteḥ sutair vā yal lokeṣv avikalam āptam ādhipatyam /	rakṣobhiḥ sura manujaiḥ diteḥ sutaiḥ vā yat lokeṣu avikalam āptam ādhipatyam 
SA_GK19_bhakirpu-2055	pāvinyāḥ śaraṇagatārtihāriṇe tan māhātmyaṃ bhava bhavate namaskriyāyāḥ // BhKir_18.36 //	pāvinyāḥ śaraṇa gata ārti hāriṇe tat māhātmyam bhava bhavate namaskriyāyāḥ 
SA_GK19_bhakirpu-2056	tarasā bhuvanāni yo bibharti dhvanati brahma yataḥ paraṃ pavitram /	tarasā bhuvanāni yaḥ bibharti dhvanati brahma yatas param pavitram 
SA_GK19_bhakirpu-2057	parito duritāni yaḥ punīte śiva tasmai pavanātane namas te // BhKir_18.37 //	paritas duritāni yaḥ punīte śiva tasmai pavanātane namaḥ te 
SA_GK19_bhakirpu-2058	bhavataḥ smaratāṃ sadāsane jayini brahmamaye niṣeduṣām /	bhavataḥ smaratām sadā āsane jayini brahma maye niṣeduṣām 
SA_GK19_bhakirpu-2059	dahate bhavabījasaṃtatiṃ śikhine 'nekaśikhāya te namaḥ // BhKir_18.38 //	dahate bhava bīja saṃtatim śikhine neka śikhāya te namaḥ 
SA_GK19_bhakirpu-2060	ābādhāmaraṇabhayārciṣā cirāya pluṣṭebhyo bhava mahatā bhavānalena /	ābādha maraṇa bhaya arciṣā cirāya pluṣṭebhyaḥ bhava mahatā bhava analena 
SA_GK19_bhakirpu-2061	nirvāṇaṃ samupagamena yacchate te bījānāṃ prabhava namo 'stu jīvanāya // BhKir_18.39 //	nirvāṇam samupagamena yacchate te bījānām prabhava namaḥ stu jīvanāya 
SA_GK19_bhakirpu-2062	yaḥ sarveṣām āvarītā varīyān sarvair bhāvair nāvṛto 'nādiniṣṭhaḥ /	yaḥ sarveṣām āvarītā varīyān sarvaiḥ bhāvaiḥ na āvṛtaḥ na ādi niṣṭhaḥ 
SA_GK19_bhakirpu-2063	mārgātītāyendriyāṇāṃ namas te 'vijñeyāya vyomarūpāya tasmai // BhKir_18.40 //	mārga atītāya indriyāṇām namaḥ te vijñeyāya vyoma rūpāya tasmai 
SA_GK19_bhakirpu-2064	aṇīyase viśvavidhāriṇe namo namo 'ntikasthāya namo davīyase /	aṇīyase viśva vidhāriṇe namaḥ namaḥ ntika sthāya namaḥ davīyase 
SA_GK19_bhakirpu-2065	atītya vācāṃ manasāṃ ca gocaraṃ sthitāya te tatpataye namo namaḥ // BhKir_18.41 //	atītya vācām manasām ca gocaram sthitāya te tad pataye namaḥ namaḥ 
SA_GK19_bhakirpu-2066	asaṃvidānasya mameśa saṃvidāṃ titikṣituṃ duścaritaṃ tvam arhasi /	a saṃvidānasya mama īśa saṃvidām titikṣitum duścaritam tvam arhasi 
SA_GK19_bhakirpu-2067	virodhya mohāt punar abhyupeyuṣāṃ gatir bhavān eva durātmanāpi // BhKir_18.42 //	virodhya mohāt punar abhyupeyuṣām gatiḥ bhavān eva durātmanā api 
SA_GK19_bhakirpu-2068	āstikyaśuddham avataḥ priyadharma dharmaṃ dharmātmajasya vihitāgasi śatruvarge /	āstikya śuddham avataḥ priya dharma dharmam dharmātmajasya vihita āgasi śatru varge 
SA_GK19_bhakirpu-2069	samprāpnuyāṃ vijayam īśa yayā samṛddhyā tāṃ bhūtanātha vibhutāṃ vitarāhaveṣu // BhKir_18.43 //	samprāpnuyām vijayam īśa yayā samṛddhyā tām bhūtanātha vibhu tām vitara āhaveṣu 
SA_GK19_bhakirpu-2070	iti nigaditavantaṃ sūnum uccair maghonaḥ praṇataśirasam īśaḥ sādaraṃ sāntvayitvā /	iti sūnum uccais maghonaḥ praṇata śirasam īśaḥ sa ādaram sāntvayitvā 
SA_GK19_bhakirpu-2071	jvaladanalaparītaṃ raudram astraṃ dadhānaṃ dhanurupapadam asmai vedam abhyādideśa // BhKir_18.44 //	jvalat anala parītam raudram astram dadhānam dhanuḥ upapadam asmai vedam abhyādideśa 
SA_GK19_bhakirpu-2072	sa piṅgākṣaḥ śrīmān bhuvanamahanīyena mahasā tanuṃ bhīmāṃ bibhrat triguṇaparivārapraharaṇaḥ /	sa piṅgākṣaḥ śrīmān bhuvana mahanīyena mahasā tanum bhīmām bibhrat triguṇa parivāra praharaṇaḥ 
SA_GK19_bhakirpu-2073	parītyeśānaṃ triḥ stutibhir upagītaḥ suragaṇaiḥ sutaṃ pāṇḍor vīraṃ jaladam iva bhāsvān abhiyayau // BhKir_18.45 //	parītya īśānam tris stutibhiḥ upagītaḥ sura gaṇaiḥ sutam pāṇḍoḥ vīram jaladam iva bhāsvān abhiyayau 
SA_GK19_bhakirpu-2074	atha śaśadharamauler abhyanujñām avāpya tridaśapatipurogāḥ pūrṇakāmāya tasmai /	atha śaśadhara mauleḥ abhyanujñām avāpya tridaśa pati purogāḥ pūrṇa kāmāya tasmai 
SA_GK19_bhakirpu-2075	avitathaphalam āśirvādam āropayanto vijayi vividham astraṃ lokapālā viteruḥ // BhKir_18.46 //	avitatha phalam āśiḥ vādam āropayantaḥ vijayi vividham astram lokapālāḥ viteruḥ 
SA_GK19_bhakirpu-2076	asaṃhāryotsāhaṃ jayinam udayaṃ prāpya tarasā dhuraṃ gurvīṃ voḍhuṃ sthitam anavasādāya jagataḥ /	asaṃhārya utsāham jayinam udayam prāpya tarasā dhuram gurvīm voḍhum sthitam an avasādāya jagataḥ 
SA_GK19_bhakirpu-2077	svadhāmnā lokānāṃ tam upari kṛtasthānam amarās tapolakṣmyā dīptaṃ dinakṛtam ivoccair upajaguḥ // BhKir_18.47 //	sva dhāmnā lokānām tam upari kṛta sthānam amarāḥ tapaḥ lakṣmyā dīptam dinakṛtam iva uccais upajaguḥ 
SA_GK19_bhakirpu-2078	vraja jaya ripulokaṃ pādapadmānataḥ san gadita iti śivena ślāghito devasaṃghaiḥ /	vraja jaya ripu lokam pāda padma ānataḥ san gaditaḥ iti śivena ślāghitaḥ deva saṃghaiḥ 
SA_GK19_bhakirpu-2079	nijagṛham atha gatvā sādaraṃ pāṇḍuputro dhṛtagurujayalakṣmīr dharmasūnuṃ nanāma // BhKir_18.48 //	nija gṛham atha gatvā sa ādaram pāṇḍu putraḥ dhṛta guru jaya lakṣmīḥ dharmasūnum nanāma 
