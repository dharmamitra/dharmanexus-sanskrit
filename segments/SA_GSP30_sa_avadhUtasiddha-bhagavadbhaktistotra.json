[
  {
    "segmentnr":"SA_GSP30_sa_avadhUtasiddha-bhagavadbhaktistotra-0",
    "original":"oṃ namaḥ netratantrāya \/",
    "analyzed":"om namaḥ netra tantrāya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-1",
    "original":"pratyakṣavastuviṣayāya jagaddhitāya viśvasthitipralayasambhavakāraṇāya \/",
    "analyzed":"pratyakṣa vastu viṣayāya jagat hitāya viśva sthiti pralaya sambhava kāraṇāya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-2",
    "original":"sarvātmane vijitakopamanobhavāya tubhyaṃ namas tribuvanaprabhave śivāya \/\/ AvBhBhS_1",
    "analyzed":"sarvātmane vijita kopa manobhavāya tubhyam namaḥ tribuvana prabhave śivāya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-3",
    "original":"satyaṃ na vedmi kim ahaṃ yad agocaro 'si vācaspater api girām kim utāsmadādeḥ \/",
    "analyzed":"satyam na vedmi kim aham yat agocaraḥ si vācaspateḥ api girām kim uta asmad ādeḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-4",
    "original":"bhaktis tathāpi bhavato guṇakīrtaneṣu yan māṃ niyojayati kiṃ tad ahaṃ karomi \/\/ AvBhBhS_2",
    "analyzed":"bhaktiḥ tathā api bhavataḥ guṇa kīrtaneṣu yat mām niyojayati kim tat aham karomi "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-5",
    "original":"khārkenduvahnimarudātmamahīpayobhir aṣṭabhir eva tanubhir bhavatā samaste \/",
    "analyzed":"kha arka indu vahni marut ātma mahī payobhiḥ aṣṭabhiḥ eva tanubhiḥ bhavatā samaste "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-6",
    "original":"vyāpte jagaty aparam icchati yo 'tra vaktum ko 'nyo hatatrapatayā sadṛśo 'sti tena \/\/ AvBhBhS_3",
    "analyzed":"vyāpte jagati aparam icchati vaktum kaḥ nyaḥ hata trapa tayā sadṛśaḥ sti tena "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-7",
    "original":"dhṛtyādibhiḥ svatanuvṛttibhir eva yadvad eko bhavān vahati samprati lokayātrām \/",
    "analyzed":"dhṛti ādibhiḥ sva tanu vṛttibhiḥ eva yadvat ekaḥ bhavān vahati samprati lokayātrām "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-8",
    "original":"tadvad vibho yadi jagaty aparo 'sti kaścin nirmatsarāḥ kim api na pravadanti santaḥ \/\/ AvBhBhS_4",
    "analyzed":"tadvat vibho yadi jagati aparaḥ sti kaścid nirmatsarāḥ kim api na pravadanti santaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-9",
    "original":"yogād apāstatamso bhuvanatraye 'pi mukhyāḥ pitāmahapurandaraviṣṇavo 'pi \/",
    "analyzed":"yogāt bhuvanatraye mukhyāḥ pitāmaha purandara viṣṇavaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-10",
    "original":"adyāpi deva na vidanti kṛtaprayatnās tattvaṃ taveti tad aho mahad indrajālam \/\/ AvBhBhS_5",
    "analyzed":"adyā api deva na vidanti kṛta prayatnāḥ tattvam tava iti tat aho mahat indrajālam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-11",
    "original":"bhāvodbhavasthitivipatkaraṇapravṛttau saṃjñā vibhinnaracanās tvayi sambhavanti \/",
    "analyzed":"bhāva udbhava sthiti vipad karaṇa pravṛttau saṃjñāḥ vibhinna racanāḥ tvayi sambhavanti "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-12",
    "original":"sāmye sthitaḥ pratinivṛttasamastakāryo nendro na viṣṇur asi nāpi pitāmaho 'si \/\/ AvBhBhS_6",
    "analyzed":"sāmye sthitaḥ pratinivṛtta samasta kāryaḥ na indraḥ na viṣṇuḥ asi na api si "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-13",
    "original":"kecid bhavantam anupādhim anāmarūpam vijñānam eva paramārthatayā prapannāḥ \/",
    "analyzed":"kecid bhavantam an upādhim a nāma rūpam vijñānam eva parama artha tayā prapannāḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-14",
    "original":"anye tridhātuparikalpanayā viśuddham ūcuḥ svaśāstrasamayaṃ paripālayantaḥ \/\/ AvBhBhS_7",
    "analyzed":"anye tri dhātu parikalpanayā viśuddham ūcuḥ sva śāstra samayam paripālayantaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-15",
    "original":"sāṃkhyaiḥ samastajagadudbhavakāraṇāni proktāni yāni khalu sattvarajastamāṃsi \/",
    "analyzed":"sāṃkhyaiḥ samasta jagat udbhava kāraṇāni proktāni yāni khalu sattva rajaḥ tamāṃsi "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-16",
    "original":"rūpāṇi tāny api tavaiva samagraśakteḥ kiṃ nātra yat parigataṃ bhuvi śaktibhis te \/\/ AvBhBhS_8",
    "analyzed":"rūpāṇi tāni api tava eva samagra śakteḥ kim nā atra yat parigatam bhuvi śaktibhiḥ te "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-17",
    "original":"nityaṃ vināśipadarūpam anekam ekam ugraṃ praśāntam aguṇaṃ guṇasaṃnibaddham \/",
    "analyzed":"nityam vināśi pada rūpam anekam ekam ugram praśāntam aguṇam guṇa saṃnibaddham "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-18",
    "original":"saṃsāriṇaṃ vaśinam adhurvam asvatantram evaṃ bhavantam asakṛt kavayaḥ stuvanti \/\/ AvBhBhS_9",
    "analyzed":"saṃsāriṇam vaśinam a dhurvam a svatantram evam bhavantam asakṛt kavayaḥ stuvanti "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-19",
    "original":"vācām atītaviṣayo nirupākhyabhāvāt prokto 'si śūnyam iti kaiścid asatpratijñaiḥ \/",
    "analyzed":"vācām atīta viṣayaḥ nirupākhya bhāvāt proktaḥ si śūnyam iti kaiścid asat pratijñaiḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-20",
    "original":"tvām eva kecid api vācakavācyayogāt santaṃ viśeṣaṇavaśāt parikalpayanti \/\/ AvBhBhS_10",
    "analyzed":"tvām eva kecid api vācaka vācya yogāt santam viśeṣaṇa vaśāt parikalpayanti "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-21",
    "original":"ādyantayos tribuvanasya bhavantam eva yaṃ vaidikāḥ puruṣam āhur abhedam ādyam \/",
    "analyzed":"ādi antayoḥ tribuvanasya bhavantam eva yam vaidikāḥ puruṣam āhuḥ abhedam ādyam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-22",
    "original":"bhūyas tam eva jananapralayāntarāle saṃsārajālam iti jātavikāram ūcuḥ \/\/ AvBhBhS_11",
    "analyzed":"bhūyas tam eva janana pralaya antarāle saṃsāra jālam iti jāta vikāram ūcuḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-23",
    "original":"ātmānam ātmani yadā svayam ātmanaiva saṃyamya tiṣṭhasi nimīlitasarvaśakte \/",
    "analyzed":"ātmānam ātmani yadā svayam ātmanā eva saṃyamya tiṣṭhasi nimīlita sarva śakte "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-24",
    "original":"līnaṃ tadā tvayi jagat khalu tāvad āste yāvat tavodbhavati nātha punaḥ sisṛkṣā \/\/ AvBhBhS_12",
    "analyzed":"līnam tadā tvayi jagat khalu tāvat āste yāvat tava udbhavati nātha punar sisṛkṣā "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-25",
    "original":"tvattaḥ paraṃ jagati nātha na cāsti kiṃcin nāṇuḥ kvacin na ca mahān bhavataḥ sakāśāt \/",
    "analyzed":"tvattaḥ param jagati nātha na ca asti kiṃcid na aṇuḥ kvacid na ca mahān bhavataḥ sakāśāt "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-26",
    "original":"sarvātmako 'si bhavataiva samastam etad antaḥkṛtaṃ nanu jagan maṇineva sūtram \/\/ AvBhBhS_13",
    "analyzed":"sarva ātmakaḥ si bhavatā eva samastam etat antaḥkṛtam nanu jagat maṇinā iva sūtram "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-27",
    "original":"cetāṃsi yāni sukhaduḥkhaviśeṣabhāñji ye ca pradhānapariṇāmavikārabhedāḥ \/",
    "analyzed":"cetāṃsi yāni sukha duḥkha viśeṣa bhāñji ye ca pradhāna pariṇāma vikāra bhedāḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-28",
    "original":"tvaṃ deva janmani punaḥ pralaye ca teṣām hetuḥ samastapayasām iva toyarāśiḥ \/\/ AvBhBhS_14",
    "analyzed":"tvam deva janmani punar pralaye ca teṣām hetuḥ samasta payasām iva toyarāśiḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-29",
    "original":"astās tvayā suraguro svatanu yadaiva khātmānalānilajalāvanicandrasūryāḥ \/",
    "analyzed":"astāḥ tvayā suraguro sva tanu yadā eva kha ātma anala anila jala avani candra sūryāḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-30",
    "original":"loke parasya bhavatā nanu kāraṇasya mūle tadaiva nihitaḥ sakale kuṭhāraḥ \/\/ AvBhBhS_15",
    "analyzed":"loke parasya bhavatā nanu kāraṇasya mūle tadā eva nihitaḥ sakale kuṭhāraḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-31",
    "original":"stauti prasahya tava ṣoḍaśadhā vibhajya mūrtiṃ pramāṇaracano munir akṣapādaḥ \/",
    "analyzed":"stauti prasahya tava ṣoḍaśadhā vibhajya mūrtim pramāṇa racanaḥ muniḥ akṣapādaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-32",
    "original":"dravyādivasturacanābhir upāttabhede vaiśeṣike kaṇabhujāpi nanu stuto 'si \/\/ AvBhBhS_16",
    "analyzed":"dravya ādi vastu racanābhiḥ upātta bhede vaiśeṣike kaṇabhujā api nanu stutaḥ si "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-33",
    "original":"badhnāti kācid api śaktir anantaśakter kṣetrajñam apratihatā bhavapāśajālaiḥ \/",
    "analyzed":"badhnāti kācid api śaktiḥ ananta śakteḥ kṣetrajñam a pratihatā bhava pāśa jālaiḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-34",
    "original":"jñānāsinā ca vinikṛtya guṇān aśeṣān anyā karoty abhimukhaṃ puruṣaṃ vimuktau \/\/ AvBhBhS_17",
    "analyzed":"jñāna asinā ca vinikṛtya guṇān aśeṣān anyā karoti abhimukham puruṣam vimuktau "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-35",
    "original":"ekāṃ bata cyutasamastabhavapravṛttim āhur vimuktim iti śāntatamām avasthām \/",
    "analyzed":"ekām bata cyuta samasta bhava pravṛttim āhuḥ vimuktim iti śāntatamām avasthām "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-36",
    "original":"sthityudbhavapralayinīm aparām avasthām saṃsāriṇīm iti vadanti tavaiva santaḥ \/\/ AvBhBhS_18",
    "analyzed":"sthiti udbhava pralayinīm aparām avasthām saṃsāriṇīm iti vadanti tava eva santaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-37",
    "original":"ajñānatīvratimiropahataprakāśās tvaddūṣaṇaṃ prati vinaṣṭadhiyo 'pi santaḥ \/",
    "analyzed":"ajñāna tīvra timira upahata prakāśāḥ tvad dūṣaṇam prati vinaṣṭa dhiyaḥ pi santaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-38",
    "original":"tāvat tyajanti na bhavaṃ bhagavaṃs tvayaiva yāvat svaśaktikiraṇair na vibodhitāḥ syuḥ \/\/ AvBhBhS_19",
    "analyzed":"tāvat tyajanti na bhavam bhagavan tvayā eva yāvat sva śakti kiraṇaiḥ na vibodhitāḥ syuḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-39",
    "original":"guhyaṃ guhāśrayam ajam paramaṃ pavitram ekaṃ vibhuṃ sakalavāṅmayabījam ādyam \/",
    "analyzed":"guhyam guhā āśrayam ajam paramam pavitram ekam vibhum sakala vāc maya bījam ādyam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-40",
    "original":"samyak prayuktam abhivāñchitahtubhūtam āhur bhavantam apare nanu śabdatattvam \/\/ AvBhBhS_20",
    "analyzed":"samyak prayuktam abhivāñchita htu bhūtam āhuḥ bhavantam apare nanu śabda tattvam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-41",
    "original":"tīrthakriyāvyasaninaḥ svamanīṣikābhir urprekṣya tattvam iti yad yad amī vadanti \/",
    "analyzed":"tīrtha kriyā vyasaninaḥ sva manīṣikābhiḥ tattvam iti yat yat amī vadanti "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-42",
    "original":"tat tattvam eva bhavato 'sti na kiṃcid anyat saṃjñāsu kevalam ayaṃ viduṣāṃ vivādaḥ \/\/ AvBhBhS_21",
    "analyzed":"tat tattvam eva bhavataḥ sti na kiṃcid anyat saṃjñāsu kevalam ayam viduṣām vivādaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-43",
    "original":"sarvajñabījam avikāram aluptaśaktim niḥśreyasābhyudayamārgavidhānahetum \/",
    "analyzed":"sarvajña bījam avikāram alupta śaktim niḥśreyasa abhyudaya mārga vidhāna hetum "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-44",
    "original":"tvām eva deva guravaḥ prathame 'pi samyag ārādhya tīrthakarabhā mahimānam āpuḥ \/\/ AvBhBhS_22",
    "analyzed":"tvām eva deva guravaḥ prathame samyak ārādhya tīrthakarabhāḥ mahimānam āpuḥ  \/"
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-45",
    "original":"sarvajñātā yad api lakṣaṇayā parasya mukhyā tathāpi bhavataḥ parameśvaratvāt \/",
    "analyzed":"sarvajñātā yat api lakṣaṇayā parasya mukhyā tathā api bhavataḥ parameśvara tvāt "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-46",
    "original":"svātantryam apy anupacāram upaiti yogam tvayy eva nātha jagataḥ khalu kartṛbhāvāt \/\/ AvBhBhS_23",
    "analyzed":"svātantryam api anupacāram upaiti yogam tvayi eva nātha jagataḥ khalu kartṛ bhāvāt "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-47",
    "original":"dṛśyena kaścid api gacchati vastujātam anyo 'numānasamayair aparo 'pi śabdaiḥ \/",
    "analyzed":"dṛśyena kaścid api gacchati vastu jātam anyaḥ śabdaiḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-48",
    "original":"pratyakṣavastu bhavataḥ punar akrameṇa sarvaṃ karāmalakavad viditaṃ prameyam \/\/ AvBhBhS_24",
    "analyzed":"pratyakṣa vastu bhavataḥ punar akrameṇa sarvam kara āmalaka vat viditam prameyam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-49",
    "original":"asyātmano viṣayiṇaḥ paratantravṛtter anyaś ca nātha jagataḥ prakṛteḥ parasya \/",
    "analyzed":"asya ātmanaḥ viṣayiṇaḥ paratantra vṛtteḥ anyaḥ ca nātha jagataḥ prakṛteḥ parasya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-50",
    "original":"saṃyojane ca viratau ca paro 'si hetuḥ saṃsāracakraparivartanayantravāhaḥ \/\/ AvBhBhS_25",
    "analyzed":"saṃyojane ca viratau ca hetuḥ saṃsāra cakra parivartana yantra vāhaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-51",
    "original":"kurvan muhuḥ svayam atandritayāpi buddhyā karmāṇi śāstraviṣayopanibandhanāni \/",
    "analyzed":"kurvan muhur svayam atandritayā api buddhyā karmāṇi śāstra viṣaya upanibandhanāni "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-52",
    "original":"saṃyujyate samucitena tu yatphalena tacceṣṭitasya phalam apratimaṃ tavaiva \/\/ AvBhBhS_26",
    "analyzed":"saṃyujyate samucitena tu yat phalena tat ceṣṭitasya phalam apratimam tava eva "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-53",
    "original":"utsāhaśaktirahitān vikalān apuṇyān mandān nirastasamayānn aghṛṇānn asatyān \/",
    "analyzed":"utsāha śakti rahitān vikalān apuṇyān mandān nirasta samayān a ghṛṇān asatyān "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-54",
    "original":"avāñchitena viniyojayatā phalena luptas tvayā puruṣakāraviśeṣavāda \/\/ AvBhBhS_27",
    "analyzed":"a vāñchitena viniyojayatā phalena luptaḥ tvayā puruṣakāra viśeṣa vāda "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-55",
    "original":"karmāṇi vedavihitāni sukhapradāni pretyaiti tatphalam idaṃ phalam antavac ca \/",
    "analyzed":"karmāṇi veda vihitāni sukha pradāni pretya eti tad phalam idam phalam antavat ca "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-56",
    "original":"tvacchāsane sukham anantam aśeṣadoṣa- ploṣāya bhaktivihitām praṇatiṃ yad āhuḥ \/\/ AvBhBhS_28",
    "analyzed":"tvad śāsane sukham anantam aśeṣa doṣa ploṣāya bhakti vihitām praṇatim yat āhuḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-57",
    "original":"prākāmyam ātmani yadā prakaṭīkaroṣi vyaktīḥ pratikṣaṇam apūrvatayā dadhānaḥ \/",
    "analyzed":"prākāmyam ātmani yadā prakaṭīkaroṣi vyaktīḥ pratikṣaṇam apūrva tayā dadhānaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-58",
    "original":"tvayy eva so 'pi bhagavan bhajate 'rthavattām prayo 'vidagdharacitaḥ kṣaṇabhaṅgavādaḥ \/\/ AvBhBhS_29",
    "analyzed":"tvayi eva saḥ pi bhagavan bhajate ṛthavat tām prayaḥ vidagdha racitaḥ kṣaṇabhaṅga vādaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-59",
    "original":"yat tīrthikair jagati janmabhir aprameyair nāsādyate padam iti svamateṣu gītam \/",
    "analyzed":"yat tīrthikaiḥ jagati janmabhiḥ aprameyaiḥ na āsādyate padam iti sva mateṣu gītam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-60",
    "original":"buddhyaikajanmikam iti bruvatāṃ vigṛhya yeṣāṃ tvayā nanu kṛtaś caraṇaḥ śiraḥsu \/\/ AvBhBhS_30",
    "analyzed":"buddhyā aikajanmikam iti bruvatām vigṛhya yeṣām tvayā nanu kṛtaḥ caraṇaḥ śiraḥsu "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-61",
    "original":"lubdhā malīmasadhiyaḥ samayād apetā rāhoparaktamanaso vaśino 'py asantaḥ \/",
    "analyzed":"lubdhāḥ malīmasa dhiyaḥ samayāt apetāḥ rāha uparakta manasaḥ vaśinaḥ pi asantaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-62",
    "original":"tvacchāsane vihitaliṅgaparigraheṇa mucyanta ity atimahāṃs tava siṃhanādaḥ \/\/ AvBhBhS_31",
    "analyzed":"tvad śāsane vihita liṅga parigraheṇa mucyante iti ati mahān tava siṃhanādaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-63",
    "original":"avyāhatasya bhagavan bhavadāgamasya cintāmaṇer iva mahān asamaḥ prabhāvaḥ \/",
    "analyzed":"avyāhatasya bhagavan bhavat āgamasya cintāmaṇeḥ iva mahān asamaḥ prabhāvaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-64",
    "original":"samyag vidhānavihitāṃ yad avāpya dīkṣāṃ jñānād ṛte 'pi khalu kevalatām upaiti \/\/ AvBhBhS_32",
    "analyzed":"samyak vidhāna vihitām yat avāpya dīkṣām jñānāt ṛte khalu kevala tām upaiti "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-65",
    "original":"jñānaṃ tiraḥkṛtam idam paśuvāsanābhir āstāṃ yad ātmani vimuktiphalasya bījam \/",
    "analyzed":"jñānam tiras kṛtam idam paśu vāsanābhiḥ āstām yat ātmani vimukti phalasya bījam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-66",
    "original":"uddhāriṇeva bhagavan bhavadāgamena sampāditaṃ bhavati mokṣaphalaprapūrtyai \/\/ AvBhBhS_33",
    "analyzed":"uddhāriṇā iva bhagavan bhavat āgamena sampāditam bhavati mokṣa phala prapūrtyai "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-67",
    "original":"jantor yadā tava kadācid anugrahecchā kṣīṇāśayo bhavati janmabhir aprameyaiḥ \/",
    "analyzed":"jantoḥ yadā tava kadācid anugraha icchā kṣīṇa āśayaḥ bhavati janmabhiḥ aprameyaiḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-68",
    "original":"saṃsārajālam ativāhya tavaiva śāntim ātyantikīṃ vrajati bodhavivarjito 'pi \/\/ AvBhBhS_34",
    "analyzed":"saṃsāra jālam ativāhya tava eva śāntim ātyantikīm vrajati bodha vivarjitaḥ pi "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-69",
    "original":"etac caturdaśavidhaṃ bhuvanaṃ samastam saṃsāramaṇḍalam avāntarabhedabhinnam \/",
    "analyzed":"etat caturdaśavidham bhuvanam samastam saṃsāra maṇḍalam avāntarabheda bhinnam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-70",
    "original":"tvam pāsi haṃsi vidadhāsi yādṛcchayeti matvā na lipyata iti pravadanti santaḥ \/\/ AvBhBhS_35",
    "analyzed":"tvam pāsi haṃsi vidadhāsi yādṛcchayā iti matvā na lipyate iti pravadanti santaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-71",
    "original":"aiśvaryam apratihataṃ sahajo virāgas tṛptir nisargajanitā vaśitendriyeṣu \/",
    "analyzed":"aiśvaryam a pratihatam sahajaḥ virāgaḥ tṛptiḥ nisarga janitā vaśitā indriyeṣu "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-72",
    "original":"ātyantikaṃ sukhaṃ anāvaraṇā ca śaktir jñānaṃ ca sarvaviṣayaṃ bhagavaṃs tavaiva \/\/ AvBhBhS_36",
    "analyzed":"ātyantikam sukham anāvaraṇā ca śaktiḥ jñānam ca sarva viṣayam bhagavan tava eva "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-73",
    "original":"yatnād upāttatamaso 'pi hi yad durāpam ātyantikaṃ sukham apāstasamastaduḥkham \/",
    "analyzed":"yatnāt upātta tamasaḥ api hi yat durāpam ātyantikam sukham apāsta samasta duḥkham "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-74",
    "original":"nītāḥ kharoṣṭrataravo 'pi tad ity aho te svātantryam apratihataṃ bhuvanatraye 'pi \/\/ AvBhBhS_37",
    "analyzed":"nītāḥ khara uṣṭra taravaḥ pi tat iti aho te svātantryam a pratihatam bhuvanatraye pi "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-75",
    "original":"yenāmalasphuritaratnaśikhāvitāno haimīkṛto nipatatā sakalaḥ sumeruḥ \/",
    "analyzed":"yena amala sphurita ratna śikhā vitānaḥ haimīkṛtaḥ nipatatā sakalaḥ sumeruḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-76",
    "original":"tasyātulaṃ phalam idaṃ tava śūkrabindor ekasya yat kanakabhūṣaṇam āpa lokaḥ \/\/ AvBhBhS_38",
    "analyzed":"tasya atulam phalam idam tava śūkrabindoḥ ekasya yat kanaka bhūṣaṇam āpa lokaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-77",
    "original":"kālena saṃcitam apuṇyam anantakalpaṃ lokatrayasya yad abhūt tripuraprakāram \/",
    "analyzed":"kālena saṃcitam apuṇyam ananta kalpam lokatrayasya yat abhūt tripura prakāram "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-78",
    "original":"dagdhaṃ tvayā tad iti samyag avetya kasya mūḍhād ṛte bhavati na tvayi pakṣapātaḥ \/\/ AvBhBhS_39",
    "analyzed":"dagdham tvayā tat iti samyak avetya kasya mūḍhāt ṛte bhavati na tvayi pakṣapātaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-79",
    "original":"kṣīrodasāramathanapratilabdhajanma vitrāsitatridaśasaṃhati kālakūṭam \/",
    "analyzed":"kṣīroda sāra mathana pratilabdha janma vitrāsita tridaśa saṃhati kālakūṭam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-80",
    "original":"nirmatsareṇa pibatā jagato hitāya pītas tvayaiva sakalo nanu sādhuvādaḥ \/\/ AvBhBhS_40",
    "analyzed":"nirmatsareṇa pibatā jagataḥ hitāya pītaḥ tvayā eva sakalaḥ nanu sādhuvādaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-81",
    "original":"śāntātmanāpi bhavatā bhagavan prasahya netrodbhavena dahatā dahanena kāmam \/",
    "analyzed":"śānta ātmanā api bhavatā bhagavan prasahya netra udbhavena dahatā dahanena kāmam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-82",
    "original":"alpīyaso 'pi mahatāṃ samatikramasya manye janāya viṣamaḥ kathito vipākaḥ \/\/ AvBhBhS_41",
    "analyzed":"alpīyasaḥ pi mahatām samatikramasya manye janāya viṣamaḥ kathitaḥ vipākaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-83",
    "original":"snehād vidhāya dayitāṃ vapuṣo 'rdhabhāge dhuryas tathāpi bhagavañ chamināṃ tvam eva \/",
    "analyzed":"snehāt vidhāya dayitām vapuṣaḥ ṛdha bhāge dhuryaḥ tathā api tvam eva "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-84",
    "original":"trailokyavismayakṛtāṃ tava ceṣṭitānām adyāpi kaścid api nānukṛtiṃ karoti \/\/ AvBhBhS_42",
    "analyzed":"trailokya vismaya kṛtām tava ceṣṭitānām adyā api kaścid api nā anukṛtim karoti "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-85",
    "original":"uccais tiraḥkṛtam idam bhuvanaṃ samastaṃ yogaprabhāvajanitena balena yena \/",
    "analyzed":"uccais tiraḥkṛtam idam bhuvanam samastam yoga prabhāva janitena balena yena "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-86",
    "original":"tasya prajāpatisutasya hṛtaḥ prasahya garvas tvayeti bata kasya na vismayo 'tra \/\/ AvBhBhS_43",
    "analyzed":"tasya prajāpati sutasya hṛtaḥ prasahya garvaḥ tvayā iti bata kasya na "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-87",
    "original":"aṅguṣṭhakena bhavatā vinipīḍitasya yasyāsavo na vigatāḥ sahasā kathaṃcit \/",
    "analyzed":"aṅguṣṭhakena bhavatā vinipīḍitasya yasya asavaḥ na vigatāḥ sahasā kathaṃcid "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-88",
    "original":"yatnāt sa eva vijito hariṇā cireṇa nītyā daśānana iti kva nu vismayo 'yam \/\/ AvBhBhS_44",
    "analyzed":"yatnāt saḥ eva vijitaḥ hariṇā cireṇa nītyā daśānanaḥ iti kva nu vismayaḥ yam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-89",
    "original":"mandākinī kanakapaṅkajapārijāta- puṣpādhivāsitajalā nabhasaḥ patantī \/",
    "analyzed":"mandākinī kanaka paṅkaja pārijāta puṣpa adhivāsita jalā nabhasaḥ patantī "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-90",
    "original":"lagnā tuṣārakaṇikeva jaṭāgrabhāge kenāpareṇa bhavateva dhṛtānugṛhya \/\/ AvBhBhS_45",
    "analyzed":"lagnā tuṣāra kaṇikā iva jaṭā agra bhāge kena apareṇa bhavatā iva dhṛtā anugṛhya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-91",
    "original":"āstāṃ tavānyad api tāvad atulyakakṣyam aiśvaryam īśvarapadasya nimittabhūtam \/",
    "analyzed":"āstām tava anyat api tāvat atulya kakṣyam aiśvaryam īśvara padasya nimitta bhūtam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-92",
    "original":"tvacchepaso 'pi bhagavan na gato 'vasānaṃ viṣṇuḥ pitāmahayutaḥ kim utāparasya \/\/ AvBhBhS_46",
    "analyzed":"tvad śepasaḥ pi bhagavat na gataḥ vasānam viṣṇuḥ pitāmaha yutaḥ kim uta aparasya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-93",
    "original":"śvetasya mṛtyudamanāntaravartino 'pi sūnāpaśor iva vadhāvasare sthitasya \/",
    "analyzed":"śvetasya sūnā paśoḥ iva vadha avasare sthitasya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-94",
    "original":"trāṇaṃ nigṛhya bhavatā yad akāri tasya tat kasya vismayam alaṃ na karoti loke \/\/ AvBhBhS_47",
    "analyzed":"trāṇam nigṛhya bhavatā yat akāri tasya tat kasya vismayam alam na karoti loke "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-95",
    "original":"prītena yadvad upamanyur apāstamanyuḥ kṣīrodasaṃvibhajanena kṛtas tvayāsau \/",
    "analyzed":"prītena yadvat upamanyuḥ apāsta manyuḥ kṣīroda saṃvibhajanena kṛtaḥ tvayā asau "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-96",
    "original":"tadvad vibho yadi jagaty aparo 'si kaścin nirmucya matsaram amī pravadanti santaḥ \/\/ AvBhBhS_48",
    "analyzed":"tadvat vibho yadi jagati aparaḥ si kaścid nirmucya matsaram amī pravadanti santaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-97",
    "original":"vṛtradviṣaḥ sakuliśasya bhujasya śaktir uttambhitā vihasatā bhavatā tathaiva \/",
    "analyzed":"vṛtradviṣaḥ sa kuliśasya bhujasya śaktiḥ uttambhitā vihasatā bhavatā tathā eva "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-98",
    "original":"pūṣṇas tathaiva daśaneṣu bhagasya cākṣṇor dakṣasya ca kratuphale mamatā nirastā \/\/ AvBhBhS_49",
    "analyzed":"pūṣṇaḥ tathā eva daśaneṣu bhagasya ca akṣṇoḥ dakṣasya ca kratu phale mamatā nirastā  \/"
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-99",
    "original":"viṣṇuprajāpatipurandaralokapālais tiryaksurāsuranarair aparaiś ca divyaiḥ \/",
    "analyzed":"viṣṇu prajāpati purandara lokapālaiḥ tiryak sura asura naraiḥ aparaiḥ ca divyaiḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-100",
    "original":"loke yathā paśupate tava kalpitāni sthānāni tadvad aparasya vadantu kasya \/\/ AvBhBhS_50",
    "analyzed":"loke yathā paśupate tava kalpitāni sthānāni tadvat aparasya vadantu kasya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-101",
    "original":"śakrātmajasya nijaśārṅgarathāṅgapāṇau kṛṣṇe sthite 'pi śakalīkṛtadānavendre \/",
    "analyzed":"śakrātmajasya nija śārṅga rathāṅga pāṇau kṛṣṇe sthite śakalīkṛta dānava indre "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-102",
    "original":"droṇāpageyakṛpakarṇabhayārditasya śāṃ śāṃkara tvam akṛtha bhṛśam arjunasya \/\/ AvBhBhS_51",
    "analyzed":"droṇa āpageya kṛpa karṇa bhaya arditasya śām śāṃkara tvam akṛtha bhṛśam arjunasya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-103",
    "original":"ārādhitena bhagavan bhavatā hiraṇya- vṛṣṭiṃ maruttanṛpateḥ kiratā yiyakṣoḥ \/",
    "analyzed":"ārādhitena bhagavan bhavatā hiraṇya vṛṣṭim marutta nṛpateḥ kiratā yiyakṣoḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-104",
    "original":"ye khyāpitā jagati bhaktajanaprasādās tan nāstutaṃ tava vibho parameśvaratvam \/\/ AvBhBhS_52",
    "analyzed":"ye khyāpitāḥ jagati bhakta jana prasādāḥ tat na a stutam tava vibho parameśvara tvam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-105",
    "original":"tīvravratasya kaṇadhūmanipātatapta- sarvendriyasya bhavatā bhṛgunandanasya \/",
    "analyzed":"tīvra vratasya kaṇa dhūma nipāta tapta sarva indriyasya bhavatā bhṛgunandanasya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-106",
    "original":"tuṣṭena śarma yad akāri tadā sa śukraḥ śītoṣṇavātajaladair divi bhāsamānaḥ \/\/ AvBhBhS_53",
    "analyzed":"tuṣṭena śarma yat akāri tadā sa śukraḥ śīta uṣṇa vāta jaladaiḥ divi bhāsamānaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-107",
    "original":"etāni pāsi bhuvanāni yadā vigṛhya seyaṃ vibhūtir atulā tava tāvad āstām \/",
    "analyzed":"etāni pāsi bhuvanāni yadā vigṛhya sā iyam vibhūtiḥ atulā tava tāvat āstām "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-108",
    "original":"dakṣaprasūtim api te bhvanatraye 'smin kaścin na vetti bhavatā saha ko vivādaḥ \/\/ AvBhBhS_54",
    "analyzed":"dakṣa prasūtim api te bhvana traye smin kaścid na vetti bhavatā saha kaḥ vivādaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-109",
    "original":"unmārgavarti guṇadoṣavivekamandam ugraṃ malīmasam asaṃyatam alpasāram \/",
    "analyzed":"unmārga varti guṇa doṣa viveka mandam ugram malīmasam asaṃyatam alpa sāram "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-110",
    "original":"bhītārthināśana dayāpara lokanātha deva prasīda mama cittam idaṃ praśādhi \/\/ AvBhBhS_55",
    "analyzed":"bhīta arthi nāśana dayā para loka nātha deva prasīda mama cittam idam praśādhi "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-111",
    "original":"etāni deva capalāni durāśayāni lubdhāni ramyaviṣayopanibandhanāni \/",
    "analyzed":"etāni deva capalāni durāśayāni lubdhāni ramya viṣaya upanibandhanāni "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-112",
    "original":"durdāntavājisadṛśāny avidheyabhāvād vaśyāni me kuru sadaiva ṣaḍindriyāni \/\/ AvBhBhS_56",
    "analyzed":"durdānta vāji sadṛśāni avidheya bhāvāt vaśyāni me kuru sadā eva ṣaṣ indriyāni "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-113",
    "original":"nandīśvarasya manujasya sato 'tikāṣṭhaṃ kālena mṛtyum acireṇa ninīṣitasya \/",
    "analyzed":"nandīśvarasya manujasya tikāṣṭham kālena mṛtyum acireṇa ninīṣitasya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-114",
    "original":"sarvātmanā samatayā yad akāri tuṣṭyā nāścaryam etad abhavan na ca bhāvi nāsti \/\/ AvBhBhS_57",
    "analyzed":"sarva ātmanā sama tayā yat akāri tuṣṭyā na āścaryam etat abhavat na ca bhāvi nā asti "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-115",
    "original":"saṃsārapāśavaśam etad anīśam īśa mithyā kutarkatimiropahataprakāśam \/",
    "analyzed":"saṃsāra pāśa vaśam etat anīśam īśa mithyā kutarka timira upahata prakāśam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-116",
    "original":"ceto mama kṣapitamanmatha dagdhakāla satsevite pathi niyojaya devadeva \/\/ AvBhBhS_58",
    "analyzed":"cetaḥ mama kṣapita manmatha dagdha kāla sat sevite pathi niyojaya devadeva "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-117",
    "original":"kāyānubandhibhir anekavidhair apāyai rāgādibhiś ca manasi pratilabdhabhāvaiḥ \/",
    "analyzed":"kāya anubandhibhiḥ anekavidhaiḥ apāyaiḥ rāga ādibhiḥ ca manasi pratilabdha bhāvaiḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-118",
    "original":"mūḍhaḥ pṛthak pṛthag aham pravilupyamānas tvattaḥ paraṃ kathaya kaṃ śaraṇaṃ vrajāmi \/\/ AvBhBhS_59",
    "analyzed":"mūḍhaḥ pṛthak pṛthak aham pravilupyamānaḥ tvattaḥ param kathaya kam śaraṇam vrajāmi  \/"
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-119",
    "original":"āyāsakena khalu kāmapiśācakena krodhagraheṇa ca punar niravagraheṇa \/",
    "analyzed":"āyāsakena khalu kāma piśācakena krodha graheṇa ca punar niravagraheṇa "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-120",
    "original":"grastasya viklavadhiyaḥ pravimuktihetor yat kṛtyam atra mama tatra tavaiva śaktiḥ \/\/ AvBhBhS_60",
    "analyzed":"grastasya viklava dhiyaḥ pravimukti hetoḥ yat kṛtyam atra mama tatra tava eva śaktiḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-121",
    "original":"yā sā jagatparibhavasya nimittabhūtā hetuḥ svayaṃ surapater api lāghavasya \/",
    "analyzed":"yā sā jagat paribhavasya nimitta bhūtā hetuḥ svayam surapateḥ api lāghavasya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-122",
    "original":"sā māṃ viḍambayati nātha sadaiva tṛṣṇā bhindhi prasahya bhagavan na punarbhavāya \/\/ AvBhBhS_61",
    "analyzed":"sā mām viḍambayati nātha sadā eva tṛṣṇāḥ bhindhi prasahya bhagavat na punarbhavāya "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-123",
    "original":"yenāvṛtaḥ paśur ayaṃ hṛtabodhaśaktis tattvaṃ na vetti jagate hitam ātmane vā \/",
    "analyzed":"yena āvṛtaḥ paśuḥ ayam hṛta bodha śaktiḥ tattvam na vetti jagate hitam ātmane vā "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-124",
    "original":"chindhi prasahya bhagavan mama tat samastam ajñānajaṃ timiram astu mahāprakāśaḥ \/\/ AvBhBhS_62",
    "analyzed":"chindhi prasahya bhagavat mama tat samastam ajñāna jam timiram astu mahā prakāśaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-125",
    "original":"sarvāpadāṃ nilayam adhruvam asvatantram āsannapātam avivekam asārasaṃjñam \/",
    "analyzed":"sarva āpadām nilayam adhruvam asvatantram āsanna pātam avivekam asāra saṃjñam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-126",
    "original":"yāvac charīrakam idam na vipadyate me tāvan niyojaya vibho kuśalakriyāsu \/\/ AvBhBhS_63",
    "analyzed":"yāvat śarīrakam idam na vipadyate me tāvat niyojaya vibho kuśala kriyāsu "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-127",
    "original":"yat khidyate kamalayonir api stuvānaḥ sākṣāc caturbhir api nāma mukhair bhavantam \/",
    "analyzed":"yat khidyate kamalayoniḥ api stuvānaḥ sākṣāt caturbhiḥ api nāma mukhaiḥ bhavantam "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-128",
    "original":"tat ke vayaṃ tava guṇastavanakriyāsu bhaktiḥ pramāṇam iti sarvam idaṃ kṣamasva \/\/ AvBhBhS_64",
    "analyzed":"tat ke vayam tava guṇa stavana kriyāsu bhaktiḥ pramāṇam iti sarvam idam kṣamasva "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-129",
    "original":"kṛtvā mayā tava nutiṃ jagadekabandho bhaktyā svabuddhisadṛśīm avadhūtanāmna \/",
    "analyzed":"kṛtvā mayā tava nutim jagat ekabandho bhaktyā sva buddhi sadṛśīm avadhūta nāmnaḥ "
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-130",
    "original":"puṇyaṃ yad alpam api kiṃcid upāttam atra lokasya tena bhagavaṃs tvayi bhaktir astu \/\/ AvBhBhS_65",
    "analyzed":"puṇyam yat alpam api kiṃcid upāttam atra lokasya tena bhagavan tvayi bhaktiḥ astu  \/"
  },
  {
    "segmentnr":"SA_GSP30_sa_avadhUtasiddha-bhagavadbhaktistotra-131",
    "original":"iti śrīmadavadhūtasiddhaviracitaṃ bhagavadbhaktistotraṃ samāptam \/\/",
    "analyzed":"iti śrīmat avadhūta siddha viracitam bhagavat bhakti stotram samāptam "
  }
]