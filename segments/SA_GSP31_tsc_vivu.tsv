segmentnr	original	analyzed
SA_GSP31_tsc_vivu-0	sāṃkhyasūtravivaraṇam /	sāṃkhya sūtra vivaraṇam 
SA_GSP31_tsc_vivu-1	śrīkapilāya namaḥ /	śrī kapilāya namaḥ 
SA_GSP31_tsc_vivu-2	prakṛtiṃ puruṣaṃ natvā sāṃkhyasūtre vidhīyate /	prakṛtim puruṣam natvā sāṃkhyasūtre vidhīyate 
SA_GSP31_tsc_vivu-3	saṃkṣepato vivaraṇamavivekāpanuttaye //	saṃkṣepataḥ vivaraṇam aviveka apanuttaye 
SA_GSP31_tsc_vivu-4	iha khalu bhagavān kapilo munirāsuraye 'nukampayā pañcaviṃśatitattvānyupadiśya sūtrayāmāsa /	iha khalu bhagavān kapilaḥ muniḥ āsuraye nukampayā pañcaviṃśati tattvāni upadiśya sūtrayāmāsa 
SA_GSP31_tsc_vivu-5	[aṣṭau prakṛtayaḥ // Tats_1 //]	aṣṭau prakṛtayaḥ 
SA_GSP31_tsc_vivu-6	aṣṭau prakṛtaya ityādi /	aṣṭau prakṛtayaḥ ityādi 
SA_GSP31_tsc_vivu-7	kāḥ punastā ityucyante /	kāḥ punar tāḥ iti ucyante 
SA_GSP31_tsc_vivu-8	pradhānaṃ mahānahaṃkārastanmātrāṇi ca /	pradhānam mahān ahaṃkāraḥ tanmātrāṇi ca 
SA_GSP31_tsc_vivu-9	pradhānaṃ prakṛtiravyaktamavyākṛtaṃ cetyanarthāntaram /	pradhānam prakṛtiḥ avyaktam avyākṛtam ca iti anarthāntaram 
SA_GSP31_tsc_vivu-10	mahān mahattatvaṃ buddhiradhyavasāyalakṣaṇam /	mahān buddhiḥ adhyavasāya lakṣaṇam 
SA_GSP31_tsc_vivu-11	ahaṃkāro 'bhimānalakṣaṇo vaikṛtikastaijaso bhūtādiśceti trividhaḥ /	ahaṃkāraḥ bhimāna lakṣaṇaḥ vaikṛtikaḥ taijasaḥ bhūtādiḥ ca iti trividhaḥ 
SA_GSP31_tsc_vivu-12	tanmātrāṇi tu pañca śabdatanmātramākāśahetuḥ /	tanmātrāṇi tu pañca śabda tanmātram ākāśa hetuḥ 
SA_GSP31_tsc_vivu-13	sparśatanmātraṃ vāyuyoniḥ /	sparśa tanmātram vāyu yoniḥ 
SA_GSP31_tsc_vivu-14	rūpatanmātraṃ tejoyoniḥ /	rūpa tanmātram tejaḥ yoniḥ 
SA_GSP31_tsc_vivu-15	rasatanmātramapprakṛtiḥ /	rasa tanmātram ap prakṛtiḥ 
SA_GSP31_tsc_vivu-16	gandhatanmātraṃ pṛthivīhetuḥ /	          
SA_GSP31_tsc_vivu-17	iti pañcatanmātrāṇi ityaṣṭau prakṛtayaḥ /	iti pañca tanmātrāṇi iti aṣṭau prakṛtayaḥ 
SA_GSP31_tsc_vivu-18	[ṣoḍaśa vikārāḥ // Tats_2 //]	ṣoḍaśa vikārāḥ 
SA_GSP31_tsc_vivu-19	ke punarvikārāḥ kati /	ke punar vikārāḥ kati 
SA_GSP31_tsc_vivu-20	ṣoḍaśavikārāḥ /	ṣoḍaśa vikārāḥ 
SA_GSP31_tsc_vivu-21	ekādaśendriyāṇi pañca mahābhūtāni ca /	ekādaśa indriyāṇi pañca mahābhūtāni ca 
SA_GSP31_tsc_vivu-22	tatra śrotratvakcakṣūrasanaghrāṇākhyāni buddhīndriyāṇi śabdasparśarūparasagandhālocanavṛttīni /	tatra śrotra tvac cakṣuḥ rasana ghrāṇa ākhyāni buddhīndriyāṇi śabda sparśa rūpa rasa gandha ālocana vṛttīni 
SA_GSP31_tsc_vivu-23	vākpāṇipādapāyūpasthāni karmendriyāṇi vacanādānaviharaṇotsargānandavṛttīni /	vāc pāṇi pāda pāyu upasthāni karmendriyāṇi vacana ādāna viharaṇa utsarga ānanda vṛttīni 
SA_GSP31_tsc_vivu-24	jñānakriyāśaktidvayātmakaṃ saṅkalpavikalpalakṣaṇaṃ mana ityekādaśendriyāṇi /	jñāna kriyā śakti dvaya ātmakam saṅkalpa vikalpa lakṣaṇam manaḥ iti ekādaśa indriyāṇi 
SA_GSP31_tsc_vivu-25	bhūtāni cākāśavāyutejaḥsalilapṛthivīlakṣaṇāni pañceti ṣoḍaśavikārāḥ //	bhūtāni ca ākāśa vāyu tejaḥ salila pṛthivī lakṣaṇāni pañca iti ṣoḍaśa vikārāḥ 
SA_GSP31_tsc_vivu-26	[puruṣaḥ // Tats_3 //]	puruṣaḥ 
SA_GSP31_tsc_vivu-27	atha kaḥ puruṣaḥ ityucyate /	atha kaḥ puruṣaḥ iti ucyate 
SA_GSP31_tsc_vivu-28	puruṣo 'nekastriguṇarahito vivekī aviṣayo 'sādhāraṇo 'prasavadharmā cetanaḥ sākṣī kevalo madhyastho draṣṭā 'kartā ca //	puruṣaḥ nekaḥ triguṇa rahitaḥ vivekī aviṣayaḥ sādhāraṇaḥ prasava dharmā cetanaḥ sākṣī kevalaḥ madhyasthaḥ draṣṭā kartā ca 
SA_GSP31_tsc_vivu-29	atha ke punastrayo guṇā ityucyante /	atha ke punar trayaḥ guṇāḥ iti ucyante 
SA_GSP31_tsc_vivu-30	[traiguṇyam // Tats_4 //]	traiguṇyam 
SA_GSP31_tsc_vivu-31	traiguṇyaṃ sattvaṃ rajastama iti /	traiguṇyam sattvam rajaḥ tamaḥ iti 
SA_GSP31_tsc_vivu-32	traya eva guṇāstraiguṇyam /	trayaḥ eva guṇāḥ traiguṇyam 
SA_GSP31_tsc_vivu-33	sattvaṃ nāma pāṭavamārdavalāghavaprasannatābhisaṅgaprītituṣṭyanīhāsantoṣādilakṣaṇamanantabhedaṃ samāsataḥ sukhāvaham /	sattvam nāma pāṭava mārdava lāghava prasanna tā abhisaṅga prīti tuṣṭi anīhā santoṣa ādi lakṣaṇam ananta bhedam samāsatas sukha āvaham 
SA_GSP31_tsc_vivu-34	rajo nāma śokatāpakhedastambhodgamodvegaroṣamānādilakṣaṇamanantabhedaṃ samāsato duḥkhāvaham /	rajaḥ nāma śoka tāpa kheda stambha udgama udvega roṣa māna ādi lakṣaṇam ananta bhedam samāsatas duḥkha āvaham 
SA_GSP31_tsc_vivu-35	tamo nāmācchādanāvaraṇabībhatsadainyagauravālasyanidrāpramādādilakṣaṇamanantabhedaṃ samāsato mohātmakaṃ etat traiguṇyaṃ vyākhyātam //	tamaḥ nāma ācchādana āvaraṇa bībhatsa dainya gaurava ālasya nidrā pramāda ādi lakṣaṇam ananta bhedam samāsatas moha ātmakam etat traiguṇyam vyākhyātam 
SA_GSP31_tsc_vivu-36	sattvaṃ prakāśakaṃ vindyādrajo vindyāt pravartakam /	sattvam prakāśakam vindyāt rajaḥ vindyāt pravartakam 
SA_GSP31_tsc_vivu-37	vināśakaṃ tamo vindyāt traiguṇyaṃ nāma sañjñitam //	vināśakam tamaḥ vindyāt traiguṇyam nāma sañjñitam 
SA_GSP31_tsc_vivu-38	[saṃcaraḥ // Tats_5 //]	saṃcaraḥ 
SA_GSP31_tsc_vivu-39	[pratisaṃcaraḥ // Tats_6 //]	pratisaṃcaraḥ 
SA_GSP31_tsc_vivu-40	atrāha kaḥ sañcaraḥ pratisañcaraśceti /	atra āha kaḥ sañcaraḥ pratisañcaraḥ ca iti 
SA_GSP31_tsc_vivu-41	ucyate /	ucyate 
SA_GSP31_tsc_vivu-42	utpattiḥ sañcaraḥ /	utpattiḥ sañcaraḥ 
SA_GSP31_tsc_vivu-43	pralayaḥ pratisañcaraḥ /	pralayaḥ pratisañcaraḥ 
SA_GSP31_tsc_vivu-44	tatrotpattirnāmāvyaktāt samupadiṣṭāt sarvajagataḥ pareṇa rūpeṇādhiṣṭhānātmakāt mahān mahato 'haṃkāraḥ /	tatra utpattiḥ nāma avyaktāt samupadiṣṭāt sarva jagataḥ pareṇa rūpeṇa adhiṣṭhāna ātmakāt mahān mahataḥ haṃkāraḥ 
SA_GSP31_tsc_vivu-45	sa ca trividhaḥ /	sa ca trividhaḥ 
SA_GSP31_tsc_vivu-46	vaikṛtiko bhūtādistaijasaśceti /	vaikṛtikaḥ bhūtādiḥ taijasaḥ ca iti 
SA_GSP31_tsc_vivu-47	tatra vaikṛtādindriyāṇyutpadyante bhūtādestanmātrāṇi taijasādubhayam indriyāṇi tanmātrāṇi ceti /	tatra vaikṛtāt indriyāṇi utpadyante bhūtādeḥ tanmātrāṇi taijasāt ubhayam indriyāṇi tanmātrāṇi ca iti 
SA_GSP31_tsc_vivu-48	tanmātrebhyo bhūtāni /	tanmātrebhyaḥ bhūtāni 
SA_GSP31_tsc_vivu-49	ayaṃ sañcaraḥ /	ayam sañcaraḥ 
SA_GSP31_tsc_vivu-50	pratisañcaro nāma bhūtāni tanmātreṣu līyante /	pratisañcaraḥ nāma bhūtāni tanmātreṣu līyante 
SA_GSP31_tsc_vivu-51	tanmātrāṇīndriyāṇi cāhaṃkāre /	tanmātrāṇi indriyāṇi ca ahaṃkāre 
SA_GSP31_tsc_vivu-52	ahaṃkāro buddhau /	ahaṃkāraḥ buddhau 
SA_GSP31_tsc_vivu-53	buddhiravyakte /	buddhiḥ avyakte 
SA_GSP31_tsc_vivu-54	tato 'vyaktaṃ tu kvacinna līyate kasmāt anutpannatvāt /	tatas vyaktam tu kvacid na līyate kasmāt anutpanna tvāt 
SA_GSP31_tsc_vivu-55	ityevaṃ pratisañcaraḥ /	iti evam pratisañcaraḥ 
SA_GSP31_tsc_vivu-56	evametau sañcarapratisañcarau vyākhyātau //	evam etau sañcara pratisañcarau vyākhyātau 
SA_GSP31_tsc_vivu-57	[adhyātmam // Tats_7 //]	adhyātmam 
SA_GSP31_tsc_vivu-58	[adhibhūtam // Tats_8 //]	adhibhūtam 
SA_GSP31_tsc_vivu-59	[adhidaivam // Tats_9 //]	adhidaivam 
SA_GSP31_tsc_vivu-60	atrāha kiṃvidhamadhyātmamadhibhūtamadhidaivataṃ ca /	atra āha kiṃvidham adhyātmam adhibhūtam adhidaivatam ca 
SA_GSP31_tsc_vivu-61	atrocyate /	atra ucyate 
SA_GSP31_tsc_vivu-62	buddhiradhyātmam /	buddhiḥ adhyātmam 
SA_GSP31_tsc_vivu-63	bodhayitavyamadhibhūtam /	bodhayitavyam adhibhūtam 
SA_GSP31_tsc_vivu-64	brahmā tatrādidaivatam /	brahmā tatra ādidaivatam 
SA_GSP31_tsc_vivu-65	ahaṃkāro 'dhyātmam /	ahaṃkāraḥ dhyātmam 
SA_GSP31_tsc_vivu-66	abhimantavyamadhibhūtam /	abhimantavyam adhibhūtam 
SA_GSP31_tsc_vivu-67	rudrastatrādhidaivatam /	rudraḥ tatra adhidaivatam 
SA_GSP31_tsc_vivu-68	manodhyātmaṃ saṃkalpamadhibhūtam /	manaḥ adhyātmam saṃkalpam adhibhūtam 
SA_GSP31_tsc_vivu-69	candrastatrādidaivatam /	candraḥ tatra ādidaivatam 
SA_GSP31_tsc_vivu-70	śrotramadhyātmam /	śrotram adhyātmam 
SA_GSP31_tsc_vivu-71	sparśayitavyamadhibhūtam /	sparśayitavyam adhibhūtam 
SA_GSP31_tsc_vivu-72	vāyustatrādhidaivatam /	vāyuḥ tatra adhidaivatam 
SA_GSP31_tsc_vivu-73	cakṣuradhyātmam /	cakṣuḥ adhyātmam 
SA_GSP31_tsc_vivu-74	darśayitavyamadhibhūtam /	darśayitavyam adhibhūtam 
SA_GSP31_tsc_vivu-75	sūryastatrādidaivatam /	sūryaḥ tatra ādidaivatam 
SA_GSP31_tsc_vivu-76	jihvādhyātmam /	jihvā adhyātmam 
SA_GSP31_tsc_vivu-77	rasayitavyamadhibhūtam /	rasayitavyam adhibhūtam 
SA_GSP31_tsc_vivu-78	varuṇastatrādhidaivatam /	varuṇaḥ tatra adhidaivatam 
SA_GSP31_tsc_vivu-79	nāsādhyātmam /	na a sādhyātmam 
SA_GSP31_tsc_vivu-80	ghrātavyamadhibhūtam /	ghrātavyam adhibhūtam 
SA_GSP31_tsc_vivu-81	pṛthivī tatrādhidaivatam /	pṛthivī tatra adhidaivatam 
SA_GSP31_tsc_vivu-82	vāgadhyātmam /	vāc adhyātmam 
SA_GSP31_tsc_vivu-83	vaktavyamadhibhūtam /	vaktavyam adhibhūtam 
SA_GSP31_tsc_vivu-84	agnistatrādhidaivatam /	agniḥ tatra adhidaivatam 
SA_GSP31_tsc_vivu-85	pāṇiradhyātmam /	pāṇiḥ adhyātmam 
SA_GSP31_tsc_vivu-86	ādātavyamadhibhūtam /	ādātavyam adhibhūtam 
SA_GSP31_tsc_vivu-87	indrastatrādhidaivatam /	indraḥ tatra adhidaivatam 
SA_GSP31_tsc_vivu-88	pādāvadhyātmam /	pādau adhyātmam 
SA_GSP31_tsc_vivu-89	gantavyamadhibhūtam /	gantavyam adhibhūtam 
SA_GSP31_tsc_vivu-90	viṣṇustatrādhidaivatam /	viṣṇuḥ tatra adhidaivatam 
SA_GSP31_tsc_vivu-91	pāyuradhyātmam /	pāyuḥ adhyātmam 
SA_GSP31_tsc_vivu-92	utsraṣṭāvyamadhibhūtam /	utsraṣṭā avyam adhibhūtam 
SA_GSP31_tsc_vivu-93	mitrastatrādhidaivatam /	mitraḥ tatra adhidaivatam 
SA_GSP31_tsc_vivu-94	upasthamadhyātmam /	upastham adhyātmam 
SA_GSP31_tsc_vivu-95	ānandayitavyamadhibhūtam /	ānandayitavyam adhibhūtam 
SA_GSP31_tsc_vivu-96	prajāpatistatrādhidaivatam /	prajāpatiḥ tatra adhidaivatam 
SA_GSP31_tsc_vivu-97	evameva trayodaśakaraṇasyādhyātmamadhibhūtamadhidaivaṃ ca vyākhyātam /	evam eva trayodaśa karaṇasya adhyātmam adhibhūtam adhidaivam ca vyākhyātam 
SA_GSP31_tsc_vivu-98	kāni catvārītyata āha ceti /	kāni catvāri iti atas āha ca iti 
SA_GSP31_tsc_vivu-99	trīṇi guṇarūpāṇi caturthamadhidaivatamityarthaḥ //	trīṇi guṇa rūpāṇi caturtham adhidaivatam iti arthaḥ 
SA_GSP31_tsc_vivu-100	catvāri yo vedayate yathāvad guṇasvarūpāṇyadhidaivataṃ ca /	catvāri yaḥ vedayate yathāvat guṇa svarūpāṇi adhidaivatam ca 
SA_GSP31_tsc_vivu-101	vimuktapāpmā gatadoṣasaṅgo guṇāṃstu bhuṅkte na guṇaiḥ sa bhujyate //	vimukta pāpmā gata doṣa saṅgaḥ guṇān tu bhuṅkte na guṇaiḥ sa bhujyate 
SA_GSP31_tsc_vivu-102	[pañcābhibuddhayaḥ // Tats_10 //]	pañca abhibuddhayaḥ 
SA_GSP31_tsc_vivu-103	atha kāstā abhibuddhaya ityucyante /	atha kāḥ tāḥ abhibuddhayaḥ iti ucyante 
SA_GSP31_tsc_vivu-104	pañcābhibuddhayaḥ /	pañca abhibuddhayaḥ 
SA_GSP31_tsc_vivu-105	buddhirabhimāna icchā kartavyaṃ tatkriyā ceti /	buddhiḥ abhimānaḥ icchā kartavyam tad kriyā ca iti 
SA_GSP31_tsc_vivu-106	abhimukhī buddhirabhibuddhiḥ /	abhimukhī buddhiḥ abhibuddhiḥ 
SA_GSP31_tsc_vivu-107	idaṃ karaṇīyametyetadadhyavasāyo buddhiḥ kriyātmaparāmarśasvarūpapratyayaḥ /	idam karaṇīyam eti etad adhyavasāyaḥ buddhiḥ kriyā ātma parāmarśa svarūpa pratyayaḥ 
SA_GSP31_tsc_vivu-108	abhimukho māno 'haṃ karomītyahaṃkāro 'bhimānaḥ /	abhimukhaḥ mānaḥ ham karomi iti ahaṃkāraḥ bhimānaḥ 
SA_GSP31_tsc_vivu-109	buddhikriyā icchā vāñchā /	buddhi kriyāḥ icchā vāñchā 
SA_GSP31_tsc_vivu-110	kartavyaṃ saṃkalpo manaso vṛttiḥ /	kartavyam saṃkalpaḥ manasaḥ vṛttiḥ 
SA_GSP31_tsc_vivu-111	kriyā etadvastusvarūpamiti kartavyālocanaṃ yadbuddhīndriyāṇāṃ sā kriyā /	kriyā etat vastu svarūpam iti kartavya ālocanam yat buddhīndriyāṇām sā kriyā 
SA_GSP31_tsc_vivu-112	itthametat kartavyamiti yatpravṛttiḥ karmendriyāṇāṃ sā kriyeti /	ittham etat kartavyam iti yat pravṛttiḥ karmendriyāṇām sā kriyā iti 
SA_GSP31_tsc_vivu-113	evametāha pañcābhibuddhayo vyākhyātāḥ //	evam etā āha pañca abhibuddhayaḥ vyākhyātāḥ 
SA_GSP31_tsc_vivu-114	[pañca karmayonayaḥ // Tats_11 //]	pañca karmayonayaḥ 
SA_GSP31_tsc_vivu-115	atha kāḥ pañcakarmayonayaḥ ucyante /	atha kāḥ pañcakarmayonayaḥ ucyante 
SA_GSP31_tsc_vivu-116	dhṛtiḥ śraddhā sukhā avividiṣā vividiṣā ceti pañca karmayonayaḥ /	dhṛtiḥ śraddhā sukhā avividiṣā vividiṣā ca iti pañca karma yonayaḥ 
SA_GSP31_tsc_vivu-117	vāci karmaṇi kāye ca pratītiryābhirajyate /	vāci karmaṇi kāye ca pratītiḥ yābhiḥ ajyate 
SA_GSP31_tsc_vivu-118	tanniṣṭhastatpratiṣṭhaśca dhṛteretaddhi lakṣaṇam //	tad niṣṭhaḥ tad pratiṣṭhaḥ ca dhṛteḥ etat hi lakṣaṇam 
SA_GSP31_tsc_vivu-119	anasūyā brahmacaryaṃ yajanaṃ yājanaṃ tapaḥ /	anasūyā brahmacaryam yajanam yājanam tapaḥ 
SA_GSP31_tsc_vivu-120	pratigraho 'trahomaśca śraddhāyā lakṣaṇaṃ smṛtam //	śraddhāyāḥ lakṣaṇam smṛtam 
SA_GSP31_tsc_vivu-121	sukhārthī yastu seveta vidyākarmatapāṃsi ca /	sukha arthī yaḥ tu seveta vidyā karma tapāṃsi ca 
SA_GSP31_tsc_vivu-122	prāyaścittaparo nityaṃ sukheyaṃ parikīrtitā //	prāyaścitta paraḥ nityam sukhā iyam parikīrtitā 
SA_GSP31_tsc_vivu-123	viṣadhūmamūrchitavadavividiṣā /	viṣa dhūma mūrchita vat avividiṣā 
SA_GSP31_tsc_vivu-124	vividiṣā dhyāyināṃ prajñāyoniḥ /	vividiṣā dhyāyinām prajñā yoniḥ 
SA_GSP31_tsc_vivu-125	ekatvaṃ ca pṛthaktvaṃ ca nityaṃ cedamacetanam /	ekatvam ca pṛthaktvam ca nityam ca idam acetanam 
SA_GSP31_tsc_vivu-126	sūkṣmaṃ satkāryamakṣobhyaṃ jñeyā vividiṣā hi sā //	sūkṣmam satkāryam akṣobhyam jñeyā vividiṣā hi sā 
SA_GSP31_tsc_vivu-127	kāryakāraṇakṣamakarā vividiṣā prākṛtikā vṛttiḥ /	kārya kāraṇa kṣama karā vividiṣā prākṛtikā vṛttiḥ 
SA_GSP31_tsc_vivu-128	dhṛtiḥ śraddhā sukhā avividiṣā catasro bandhāya vividiṣaikā mokṣāya iti pañca karmayonayo vyākhyātāḥ //	dhṛtiḥ śraddhā sukhāḥ avividiṣā catasraḥ bandhāya vividiṣā ekā mokṣāya iti pañca karma yonayaḥ vyākhyātāḥ 
SA_GSP31_tsc_vivu-129	[pañca vāyavaḥ // Tats_12 //]	pañca vāyavaḥ 
SA_GSP31_tsc_vivu-130	atrāha ke te pañcavāyavaḥ /	atra āha ke te pañca vāyavaḥ 
SA_GSP31_tsc_vivu-131	ucyante /	ucyante 
SA_GSP31_tsc_vivu-132	prāṇo 'pānaḥ samānaśca udāno vyāna eva ca /	prāṇaḥ pānaḥ samānaḥ ca udānaḥ vyānaḥ eva ca 
SA_GSP31_tsc_vivu-133	ityete vāyavaḥ pañca śarīreṣu śarīriṇām //	iti ete vāyavaḥ pañca śarīreṣu śarīriṇām 
SA_GSP31_tsc_vivu-134	tatra prāṇo nāma vāyuryo 'yaṃ mukhanāsikādhiṣṭhānaprāṇanāt krameṇānanāt prāṇa ityabhidhīyate /	tatra prāṇaḥ nāma vāyuḥ yaḥ yam mukha nāsikā adhiṣṭhāna prāṇanāt krameṇa ānanāt prāṇaḥ iti abhidhīyate 
SA_GSP31_tsc_vivu-135	apāno nāma vāyurnābheradhiṣṭhātā apanayanādadhogamanāccāpāna ityabhidhīyate /	apānaḥ nāma vāyuḥ nābheḥ adhiṣṭhātā apanayanāt adhas gamanāt ca apānaḥ iti abhidhīyate 
SA_GSP31_tsc_vivu-136	samāno nāma vāyurhṛdadhiṣṭhātā samanāt samagamanācca samāna ityabhidhīyate /	samānaḥ nāma vāyuḥ hṛd adhiṣṭhātā samanāt sama gamanāt ca samānaḥ iti abhidhīyate 
SA_GSP31_tsc_vivu-137	udāno nāma vāyuḥ kaṇṭhādhiṣṭhātā ūrdhvaṃ gamanācca udāna ityabhidhīyate /	udānaḥ nāma vāyuḥ kaṇṭha adhiṣṭhātā ūrdhvam gamanāt ca udānaḥ iti abhidhīyate 
SA_GSP31_tsc_vivu-138	vyāno nāma vāyuḥ sandhyadhiṣṭhātā prāṇādijṛmbhaṇācca vyāna ityabhidhīyate /	vyānaḥ nāma vāyuḥ sandhi adhiṣṭhātā prāṇa ādi jṛmbhaṇāt ca vyānaḥ iti abhidhīyate 
SA_GSP31_tsc_vivu-139	iti pañcavāyavo vyākhyātāḥ //	iti pañca vāyavaḥ vyākhyātāḥ 
SA_GSP31_tsc_vivu-140	[pañca karmātmānaḥ // Tats_13 //]	pañca karma ātmānaḥ 
SA_GSP31_tsc_vivu-141	āha ke te pañcakarmātmānaḥ ucyante /	āha ke te pañca karma ātmānaḥ ucyante 
SA_GSP31_tsc_vivu-142	vaikārikastaijaso bhūtādiśca sānumāno niranumānaśceti /	vaikārikaḥ taijasaḥ bhūtādiḥ ca sa anumānaḥ niranumānaḥ ca iti 
SA_GSP31_tsc_vivu-143	tatra vaikārikaḥ śubhakarmakartā /	tatra vaikārikaḥ śubha karma kartā 
SA_GSP31_tsc_vivu-144	taijaso 'śubhakarmakartā /	taijasaḥ śubha karma kartā 
SA_GSP31_tsc_vivu-145	bhūtādirmūḍhakarmakartā /	bhūtādiḥ mūḍha karma kartā 
SA_GSP31_tsc_vivu-146	sānumānaḥ śubhamūḍhakarmakartā /	sa anumānaḥ śubha mūḍha karma kartā 
SA_GSP31_tsc_vivu-147	niranumāno 'śubhamūḍhakarmakartā /	śubha mūḍha karma kartā 
SA_GSP31_tsc_vivu-148	ityete pañcakarmakartāro vyākhyātāḥ //	iti ete pañca karma kartāraḥ vyākhyātāḥ 
SA_GSP31_tsc_vivu-149	[pañcaparvāvidyā // Tats_14 //]	pañca parvā avidyā 
SA_GSP31_tsc_vivu-150	āha kā sā pañcaparvāvidyeti /	āha kā sā pañca parva avidyā iti 
SA_GSP31_tsc_vivu-151	ucyate /	ucyate 
SA_GSP31_tsc_vivu-152	tamo moho mahāmohastāmisro 'ndhatāmisraśceti /	tamaḥ mohaḥ mahāmohaḥ tāmisraḥ ndhatāmisraḥ ca iti 
SA_GSP31_tsc_vivu-153	tatra tamomohāvubhāvetāvaṣṭātmākau /	tatra tamaḥ mohau ubhau etau aṣṭa ātmākau 
SA_GSP31_tsc_vivu-154	mahāmoho daśātmakaḥ /	          
SA_GSP31_tsc_vivu-155	tāmisrāndhatāmisrau cāṣṭādaśātmākau /	tāmisra andhatāmisrau ca aṣṭādaśa ātmākau 
SA_GSP31_tsc_vivu-156	tatra tamo nāmāṣṭāsu prakṛtiṣvavyaktabuddhyahaṃkārapañcatanmātrasañjñitāsu anātmasvātmajñānābhimānastama ityabhidhīyate /	tatra tamaḥ nāma aṣṭāsu prakṛtiṣu avyakta buddhi ahaṃkāra pañca tanmātra sañjñitāsu anātmasu ātma jñāna abhimānaḥ tamaḥ iti abhidhīyate 
SA_GSP31_tsc_vivu-157	moho nāmāṇimādyaṣṭāguṇaiśvaryaprāptaye yobhimāna utpadyate sa moha ityabhidhīyate /	mohaḥ nāma aṇima ādi aṣṭāguṇa aiśvarya prāptaye yaḥ abhimānaḥ utpadyate sa mohaḥ iti abhidhīyate 
SA_GSP31_tsc_vivu-158	mahāmoho nāma dṛṣṭānuśravikeṣu viṣayeṣu daśasu nivṛtteṣu mukto 'hamiti manyate sa mahāmoha ityabhidhīyate /	mahāmohaḥ nāma dṛṣṭa ānuśravikeṣu viṣayeṣu daśasu nivṛtteṣu muktaḥ ham iti manyate sa mahāmohaḥ iti abhidhīyate 
SA_GSP31_tsc_vivu-159	tāmisro nāma aṣṭaguṇaiśvarye 'ṇimādye daśavidhe ca viṣaye pratihatasya duḥkhamutpadyate 'sau tāmisra ityabhidhīyate /	tāmisraḥ nāma aṣṭaguṇa aiśvarye ṇima ādye daśavidhe ca viṣaye pratihatasya duḥkham utpadyate sau tāmisraḥ iti abhidhīyate 
SA_GSP31_tsc_vivu-160	andhatāmisro nāma aṇimādyaṣṭaguṇaiśvarye daśavidhe ca viṣaye siddhe maraṇakāle ca yo viṣādaḥ pratyapadyate so 'ndhatāmisra ityabhidhīyate /	andhatāmisraḥ nāma aṇima ādi aṣṭaguṇa aiśvarye daśavidhe ca viṣaye siddhe maraṇa kāle ca yaḥ viṣādaḥ pratyapadyate saḥ ndhatāmisraḥ iti abhidhīyate 
SA_GSP31_tsc_vivu-161	evameṣā pañcaparvā 'vidyā dviṣaṣṭibhedā vyākhyātā //	evam eṣā pañca parvā vidyā dviṣaṣṭi bhedā vyākhyātā 
SA_GSP31_tsc_vivu-162	[aṣṭaviṃśatidhāśaktiḥ // Tats_15 //]	aṣṭaviṃśatidhā śaktiḥ 
SA_GSP31_tsc_vivu-163	atrāha kāṣṭāviṃśatidhāśaktiḥ /	atra āha kā aṣṭāviṃśatidhā śaktiḥ 
SA_GSP31_tsc_vivu-164	atrocyate /	atra ucyate 
SA_GSP31_tsc_vivu-165	ekādaśendriyavadhāḥ saptadaśabuddhivadhāḥ /	ekādaśa indriya vadhāḥ saptadaśa buddhi vadhāḥ 
SA_GSP31_tsc_vivu-166	eṣāṣṭāviṃśatidhāśaktiḥ /	eṣā aṣṭāviṃśatidhā śaktiḥ 
SA_GSP31_tsc_vivu-167	tatrendriyavadhāstāvat /	tatra indriya vadhāḥ tāvat 
SA_GSP31_tsc_vivu-168	badhirastvakbadhiraḥ andhaḥ jaḍajihvaḥ ajighraḥ mūkaḥ kuṇiḥ paṅguḥ napuṃsakaḥ ūrdhvavāyuyuktaḥ amanāḥ /	badhiraḥ tvac badhiraḥ andhaḥ jaḍa jihvaḥ ajighraḥ mūkaḥ kuṇiḥ paṅguḥ napuṃsakaḥ ūrdhva vāyu yuktaḥ amanāḥ 
SA_GSP31_tsc_vivu-169	taduktam /	tat uktam 
SA_GSP31_tsc_vivu-170	bādhiryaṃ kuṣṭhitāndhastvaṃ jaḍatā 'jighratā tathā /	bādhiryam kuṣṭhita andhaḥ tvam jaḍa tā jighra tā tathā 
SA_GSP31_tsc_vivu-171	mūkatā kauṇyapaṅgutvaṃ klaibyodāvartamattatāḥ //	mūka tā kauṇya paṅgu tvam klaibya udāvarta matta tāḥ 
SA_GSP31_tsc_vivu-172	etedindriyadvārā buddhereva vadhāḥ /	ete id indriya dvārāḥ buddheḥ eva vadhāḥ 
SA_GSP31_tsc_vivu-173	sākṣādbuddhivadhā yathā /	sākṣāt buddhi vadhāḥ yathā 
SA_GSP31_tsc_vivu-174	[navadhā tuṣṭiḥ // Tats_16 //]	navadhā tuṣṭiḥ 
SA_GSP31_tsc_vivu-175	[aṣṭadhā siddhiḥ // Tats_17 //]	aṣṭadhā siddhiḥ 
SA_GSP31_tsc_vivu-176	navavidhatuṣṭivaikalyāt aṣṭavidhāsiddhavaikalyācca saptadaśabuddhivadhā ityaṣṭāviṃśatidhāśaktiḥ //	navavidha tuṣṭi vaikalyāt aṣṭavidha asiddha vaikalyāt ca saptadaśa buddhi vadhāḥ iti aṣṭāviṃśatidhā aśaktiḥ 
SA_GSP31_tsc_vivu-177	kā punarnavadhā tuṣṭiḥ ucyate /	kā punarnavadhā tuṣṭiḥ ucyate 
SA_GSP31_tsc_vivu-178	catasra ādyātmikyastuṣṭayaḥ bāhyāḥ pañca /	catasraḥ ādi ātmikyaḥ tuṣṭayaḥ bāhyāḥ pañca 
SA_GSP31_tsc_vivu-179	ādyāḥ prakṛtyupādānakālabhāgyākhyāḥ /	ādyāḥ prakṛti upādāna kāla bhāgya ākhyāḥ 
SA_GSP31_tsc_vivu-180	prakṛtyaiva muktiḥ kiṃ punaḥ sādhanairiti tuṣṭiḥ prakṛtyākhyā ambho nāma /	prakṛtyā eva muktiḥ kim punar sādhanaiḥ iti tuṣṭiḥ prakṛti ākhyā ambhaḥ nāma 
SA_GSP31_tsc_vivu-181	sādhanaiḥ saṃnyāsādibhirupāttaistuṣṭiḥ sādhānākhyā salilaṃ nāma /	sādhanaiḥ saṃnyāsa ādibhiḥ upāttaiḥ tuṣṭiḥ sādhāna ākhyā salilam nāma 
SA_GSP31_tsc_vivu-182	kālenaiva muktyādikaṃ setsyati kiṃ duḥkhaiḥ saṃnyāsādisādhanairiti tuṣṭiḥ kālākhyā 'gho nāma /	kālena eva mukti ādikam setsyati kim duḥkhaiḥ saṃnyāsa ādi sādhanaiḥ iti tuṣṭiḥ kāla ākhyā ghaḥ nāma 
SA_GSP31_tsc_vivu-183	yā tu bhāgyādeva sarvaṃ setsyati kiṃ sādhanādidhyānādikleśairiti sā bhāgyākhyā tuṣṭirnāma /	yā tu bhāgyāt eva sarvam setsyati kim sādhana ādi dhyāna ādi kleśaiḥ iti sā bhāgya ākhyā tuṣṭiḥ nāma 
SA_GSP31_tsc_vivu-184	bāhyāḥ śabdādiviṣayavairāgyāstuṣṭayaḥ arjanarakṣaṇakṣayabhogahiṃsādoṣadarśanaṃ vairāgyahetuḥ pañcavidhastadbhedena pañcatuṣṭayaḥ //	bāhyāḥ śabda ādi viṣaya vairāgyāḥ tuṣṭayaḥ arjana rakṣaṇa kṣaya bhoga hiṃsā doṣa darśanam vairāgya hetuḥ pañcavidhaḥ tad bhedena pañcatuṣṭayaḥ 
SA_GSP31_tsc_vivu-185	atha kāḥ siddhayaḥ ucyante /	atha kāḥ siddhayaḥ ucyante 
SA_GSP31_tsc_vivu-186	aṣṭau siddhayaḥ /	aṣṭau siddhayaḥ 
SA_GSP31_tsc_vivu-187	ucyante /	ucyante 
SA_GSP31_tsc_vivu-188	adhyayanaṃ tāraṃ nāma siddhiḥ /	adhyayanam tāram nāma siddhiḥ 
SA_GSP31_tsc_vivu-189	tato 'rthajñānaṃ sutāraṃ nāma /	tatas ṛtha jñānam sutāram nāma 
SA_GSP31_tsc_vivu-190	tatastarkeṇārthaparīkṣaṇaṃ tāratāraṃ nāma siddhiḥ /	tatas tarkeṇa artha parīkṣaṇam tāratāram nāma siddhiḥ 
SA_GSP31_tsc_vivu-191	tataḥ parīkṣakasaṃvādanaṃ ramyakaṃ nāma /	tatas parīkṣaka saṃvādanam ramyakam nāma 
SA_GSP31_tsc_vivu-192	tato vivekakhyātiḥ sadāmuditaṃ nāma /	tatas viveka khyātiḥ sadāmuditam nāma 
SA_GSP31_tsc_vivu-193	etāḥ pañca gauṇyaḥ siddhayaḥ /	etāḥ pañca gauṇyaḥ siddhayaḥ 
SA_GSP31_tsc_vivu-194	duḥkhatrayavighātāstāstrayo mukhyāḥ siddhayaḥ /	duḥkha traya vighātāḥ tāḥ trayaḥ mukhyāḥ siddhayaḥ 
SA_GSP31_tsc_vivu-195	pramodamuditamodanāmākhyāḥ phalamityaṣṭau siddhayaḥ /	pramoda mudita moda nāma ākhyāḥ phalam iti aṣṭau siddhayaḥ 
SA_GSP31_tsc_vivu-196	tuṣṭisiddhīnāṃ viparyayāt saptadaśadhā vuddhivadhāḥ //	tuṣṭi siddhīnām viparyayāt saptadaśadhā vuddhi vadhāḥ 
SA_GSP31_tsc_vivu-197	[daśa mūlikārthāḥ // Tats_18 //]	daśa mūlikā arthāḥ 
SA_GSP31_tsc_vivu-198	ke punarmaulikārthāḥ katidhā ucyante /	ke punar maulika arthāḥ katidhā ucyante 
SA_GSP31_tsc_vivu-199	daśadhā maulikārthāha /	daśadhā maulikā arthā āha 
SA_GSP31_tsc_vivu-200	ekatvamarthavattvaṃ pārārthyaṃ pradhānasya /	eka tvam arthavat tvam pārārthyam pradhānasya 
SA_GSP31_tsc_vivu-201	anyatvamakartṛtvaṃ bahutvaṃ puruṣasya /	anya tvam akartṛ tvam bahu tvam puruṣasya 
SA_GSP31_tsc_vivu-202	astitvaṃ yogo viyogaścetyubhayayoḥ /	astitvam yogaḥ viyogaḥ ca iti ubhayayoḥ 
SA_GSP31_tsc_vivu-203	śeṣavṛttiḥ pariśiṣṭatvaṃ pralaye tadubhayayoḥ /	śeṣa vṛttiḥ pariśiṣṭa tvam pralaye tad ubhayayoḥ 
SA_GSP31_tsc_vivu-204	taduktam	tat uktam 
SA_GSP31_tsc_vivu-205	pradhānāstitvamekatvamarthavattvaṃ yathārthatā /	pradhāna astitvam eka tvam arthavat tvam yathārtha tā 
SA_GSP31_tsc_vivu-206	pārārthyaṃ ca tathā naikyaṃ viyogo yoga eva ca //	pārārthyam ca tathā na aikyam viyogaḥ yogaḥ eva ca 
SA_GSP31_tsc_vivu-207	śeṣavṛttirakartṛtvaṃ maulikārthāḥ smṛtā daśa //	śeṣa vṛttiḥ akartṛ tvam maulika arthāḥ smṛtāḥ daśa 
SA_GSP31_tsc_vivu-208	iti /	iti 
SA_GSP31_tsc_vivu-209	[anugrahasargaḥ // Tats_19 //]	anugraha sargaḥ 
SA_GSP31_tsc_vivu-210	atrāha ko 'nugrahasargaḥ /	atra āha kaḥ nugraha sargaḥ 
SA_GSP31_tsc_vivu-211	anugṛhṇāti pratyayabhūtādisargaṃ yaḥ sargaḥ so 'nugrahasargaḥ /	anugṛhṇāti pratyaya bhūta ādi sargam yaḥ sargaḥ saḥ nugraha sargaḥ 
SA_GSP31_tsc_vivu-212	tanmātrasarga evāsau viśeṣāparanāmā /	             
SA_GSP31_tsc_vivu-213	ke viśeṣāḥ kiyantaśca /	ke viśeṣāḥ kiyantaḥ ca 
SA_GSP31_tsc_vivu-214	ucyante /	ucyante 
SA_GSP31_tsc_vivu-215	liṅgadehāha sthūladehāḥ sthūlabhūtāni ca /	liṅga deha āha sthūla dehāḥ sthūlabhūtāni ca 
SA_GSP31_tsc_vivu-216	tatra liṅgaṃ sthūladehāt pūrvamutpannamavyāhataṃ sthūlanāśe 'pyanaśvaram /	tatra liṅgam sthūla dehāt pūrvam utpannam avyāhatam sthūla nāśe pi anaśvaram 
SA_GSP31_tsc_vivu-217	mahadahaṃkārendriyatanmātrātmakam /	mahat ahaṃkāra indriya tanmātra ātmakam 
SA_GSP31_tsc_vivu-218	dharmādharmajñānājñānavairāgyāvairāgyaiśvaryānaiśvaryākhyabhāvavāsitaṃ saṃsarati /	dharma adharma jñāna ajñāna vairāgya avairāgya aiśvarya anaiśvarya ākhya bhāva vāsitam saṃsarati 
SA_GSP31_tsc_vivu-219	sthūlabhūtāni tu bhūgolasamudravahniśiśumārabrahmāṇḍavirāṭādīni /	sthūlabhūtāni tu bhū gola samudra vahni śiśumāra brahmāṇḍa virāṭa ādīni 
SA_GSP31_tsc_vivu-220	sthūladehāḥ ke katividhāśceti ucyate //	sthūla dehāḥ ke katividhāḥ ca iti ucyate 
SA_GSP31_tsc_vivu-221	[caturdaśavidho bhūtasargaḥ // Tats_20 //]	caturdaśavidhaḥ bhūta sargaḥ 
SA_GSP31_tsc_vivu-222	caturdaśavidho bhūtasargaḥ /	caturdaśavidhaḥ bhūta sargaḥ 
SA_GSP31_tsc_vivu-223	tatrāṣṭāvikalpo daivastairyagyonaḥ pañcadhā mānuṣya ekavidhaḥ brāhmaḥ prājāpatyaḥ paitre gāndharvo yākṣo rākṣasaḥ paiśācāśca daivasargaḥ paśumṛgasarīsṛpasthāvarāḥ  #	tatra aṣṭa a vikalpaḥ daivaḥ tairyagyonaḥ pañcadhā mānuṣyaḥ ekavidhaḥ brāhmaḥ prājāpatyaḥ paitre gāndharvaḥ yākṣaḥ rākṣasaḥ paiśācāḥ ca daiva sargaḥ paśu mṛga sarīsṛpa sthāvarāḥ 
SA_GSP31_tsc_vivu-224	tiraścāṃ sargaḥ /	tiraścām sargaḥ 
SA_GSP31_tsc_vivu-225	brāhmaṇādijātibhede 'pi saṃsthāne viśeṣābhāvāt ekavidho mānuṣya iti caturdaśavidhāḥ sthūladehāḥ /	brāhmaṇa ādi jāti bhede pi saṃsthāne viśeṣa abhāvāt ekavidhaḥ mānuṣyaḥ iti caturdaśavidhāḥ sthūla dehāḥ 
SA_GSP31_tsc_vivu-226	[trividho bandhaḥ // Tats_21 //]	trividhaḥ bandhaḥ 
SA_GSP31_tsc_vivu-227	kaḥ punarbandhaḥ katidhā ca /	kaḥ punar bandhaḥ katidhā ca 
SA_GSP31_tsc_vivu-228	trividho bandhaḥ /	trividhaḥ bandhaḥ 
SA_GSP31_tsc_vivu-229	kāḥ punastā vidhā ucyante /	kāḥ punar tāḥ vidhāḥ ucyante 
SA_GSP31_tsc_vivu-230	prākṛtiko vaikṛtiko dākṣaṇikaśca bandhaḥ /	prākṛtikaḥ vaikṛtikaḥ dākṣaṇikaḥ ca bandhaḥ 
SA_GSP31_tsc_vivu-231	prakṛtimātmānaṃ jñātvā taccintanāt prākṛtikaḥ atrocyate pūrṇavarṣasahasraṃ tu tiṣṭhantyavyaktacintakā iti /	prakṛtim ātmānam jñātvā tad cintanāt prākṛtikaḥ atra ucyate pūrṇa varṣa sahasram tu tiṣṭhanti avyakta cintakāḥ iti 
SA_GSP31_tsc_vivu-232	mahadādīnātmatvena jñātvā taccintanādvaikārikaḥ /	mahat ādīn ātma tvena jñātvā tad cintanāt vaikārikaḥ 
SA_GSP31_tsc_vivu-233	atrocyate /	atra ucyate 
SA_GSP31_tsc_vivu-234	daśamanvantarāṇīha tiṣṭhantīndriyacintakāḥ /	daśa manvantarāṇi iha tiṣṭhanti indriya cintakāḥ 
SA_GSP31_tsc_vivu-235	bhautikāstu śataṃ pūrṇaṃ sahasraṃ cābhimānikāḥ //	bhautikāḥ tu śatam pūrṇam sahasram ca abhimānikāḥ 
SA_GSP31_tsc_vivu-236	bauddhā daśasahasrāṇi tiṣṭhanti vigatajvarāḥ /	bauddhāḥ daśa sahasrāṇi tiṣṭhanti vigata jvarāḥ 
SA_GSP31_tsc_vivu-237	amī videhāḥ /	amī videhāḥ 
SA_GSP31_tsc_vivu-238	iṣṭāpūrttī dakṣiṇā tannimitto dākṣaṇikaḥ atrocyate /	iṣṭāpūrttī dakṣiṇā tad nimittaḥ dākṣaṇikaḥ atra ucyate 
SA_GSP31_tsc_vivu-239	svargasthā narakaṃ yānti nārakāśca triviṣṭapamiti /	svarga sthāḥ narakam yānti nārakāḥ ca triviṣṭapam iti 
SA_GSP31_tsc_vivu-240	gatāgataṃ kāmakāmā labhanta iti ca /	gata āgatam kāma kāmāḥ labhante iti ca 
SA_GSP31_tsc_vivu-241	ata eva hi triṣvapi bandheṣu ekaikāpāye tatastato mokṣa iti /	atas eva hi triṣu api bandheṣu ekaika apāye tatas tatas mokṣaḥ iti 
SA_GSP31_tsc_vivu-242	[trividho mokṣaḥ // Tats_22 //]	trividhaḥ mokṣaḥ 
SA_GSP31_tsc_vivu-243	trividho mokṣaḥ /	trividhaḥ mokṣaḥ 
SA_GSP31_tsc_vivu-244	karmaṇo vikārāt prākṛtaśca mokṣaḥ /	karmaṇaḥ vikārāt prākṛtaḥ ca mokṣaḥ 
SA_GSP31_tsc_vivu-245	yaduktam /	yat uktam 
SA_GSP31_tsc_vivu-246	prākṛtena ca bandhena tathā vaikārikeṇa ca /	prākṛtena ca bandhena tathā vaikārikeṇa ca 
SA_GSP31_tsc_vivu-247	dakṣiṇābhistṛtīyena vṛddho nānyena mucyate //	dakṣiṇābhiḥ tṛtīyena vṛddhaḥ na anyena mucyate 
SA_GSP31_tsc_vivu-248	iti /	iti 
SA_GSP31_tsc_vivu-249	atha kutastyānāṃ tattvānāṃ siddhiḥ /	atha kutastyānām tattvānām siddhiḥ 
SA_GSP31_tsc_vivu-250	pramāṇāditi brūmaḥ /	pramāṇāt iti brūmaḥ 
SA_GSP31_tsc_vivu-251	[trividhaṃ pramāṇam // Tats_23 //]	trividham pramāṇam 
SA_GSP31_tsc_vivu-252	tatra pramāṇaṃ kiṃ katividhama vā ucyate trividhaṃ pramāṇam /	tatra pramāṇam kim katividham vā ucyate trividham pramāṇam 
SA_GSP31_tsc_vivu-253	tisro vidhā yasyeti trividham /	tisraḥ vidhāḥ yasya iti trividham 
SA_GSP31_tsc_vivu-254	kāstā vidhāḥ /	kāḥ tāḥ vidhāḥ 
SA_GSP31_tsc_vivu-255	ucyate /	ucyate 
SA_GSP31_tsc_vivu-256	dṛṣṭamanumānamāptavacanaṃ ca /	dṛṣṭam anumānam āpta vacanam ca 
SA_GSP31_tsc_vivu-257	arthasannikṛṣṭendriyajo niścayo dṛṣṭam /	artha sannikṛṣṭa indriya jaḥ niścayaḥ dṛṣṭam 
SA_GSP31_tsc_vivu-258	indriyāṇi pañca cakṣurādīni manaśca /	indriyāṇi pañca cakṣuḥ ādīni manaḥ ca 
SA_GSP31_tsc_vivu-259	vyāptipakṣadharmatājñānapūrvakamanumānam /	vyāpti pakṣa dharma tā jñāna pūrvakam anumānam 
SA_GSP31_tsc_vivu-260	tacca trividham /	tat ca trividham 
SA_GSP31_tsc_vivu-261	pūrvavat śeṣavat sāmānyato dṛṣṭaṃ ca /	pūrvavat śeṣavat sāmānyatas dṛṣṭam ca 
SA_GSP31_tsc_vivu-262	pūrvavadyathā kardamena pūrvavṛttavṛṣṭyanumānam /	pūrvavat yathā kardamena pūrva vṛtta vṛṣṭi anumānam 
SA_GSP31_tsc_vivu-263	śeṣavadyathā /	śeṣavat yathā 
SA_GSP31_tsc_vivu-264	samudrātapalamudakaṃ(?)	samudrāta palam udakam 
SA_GSP31_tsc_vivu-265	kṣāramupalabhya śeṣasyāpi kṣāratvānumānam /	kṣāram upalabhya śeṣasya api kṣāra tva anumānam 
SA_GSP31_tsc_vivu-266	sāmānyato dṛṣṭāṃ ca yathā /	sāmānyatas dṛṣṭām ca yathā 
SA_GSP31_tsc_vivu-267	rūpādyupalabhya tadupalabdheḥ kāraṇasyānumānam /	rūpa ādi upalabhya tad upalabdheḥ kāraṇasya anumānam 
SA_GSP31_tsc_vivu-268	rūpādyupalabdhayaḥ karaṇasādhyāḥ kriyatvāt chidikriyāvat /	rūpa ādi upalabdhayaḥ karaṇa sādhyāḥ kriya tvāt chidi kriyā vat 
SA_GSP31_tsc_vivu-269	āptaśrutirāptavacanaṃ ca /	āpta śrutiḥ āpta vacanam ca 
SA_GSP31_tsc_vivu-270	yathārthavākyajārthaviṣayodhyavasāya iti yāvat /	yathārtha vākya ja artha viṣaya udhyavasāyaḥ iti yāvat 
SA_GSP31_tsc_vivu-271	prāvādukodbhāvitānāṃ tu upamānārthāpattisambhavābhāvaitihyapratibhānāmityukteṣvevāntarbhāvaḥ /	prāvāduka udbhāvitānām tu upamāna artha āpatti sambhava abhāva aitihya pratibhānām iti ukteṣu eva antarbhāvaḥ 
SA_GSP31_tsc_vivu-272	yat tadyathā gaurgavayastatheti vākyam /	yat tat yathā gauḥ gavayaḥ tathā iti vākyam 
SA_GSP31_tsc_vivu-273	tadjñānanidhīrāgama eva /	tad jñāna nidhīḥ āgamaḥ eva 
SA_GSP31_tsc_vivu-274	gavayepi gosadṛśasya gavayaśabdo vācaka iti pratyayaḥ soyamanumānametatsaṅketagraharūpatvāt /	gavaye api go sadṛśasya gavaya śabdaḥ vācakaḥ iti pratyayaḥ saḥ uyam anumānam etat saṅketa graha rūpa tvāt 
SA_GSP31_tsc_vivu-275	yad gavayasya cakṣuḥsannikṛṣṭagosādṛśyajñānaṃ tatpratyakṣameva /	yat gavayasya cakṣuḥ sannikṛṣṭa go sādṛśya jñānam tat pratyakṣam eva 
SA_GSP31_tsc_vivu-276	ata eva smaryamāṇāyāṃ gavi sādṛśyajñānaṃ pratyakṣam /	atas eva smaryamāṇāyām gavi sādṛśya jñānam pratyakṣam 
SA_GSP31_tsc_vivu-277	gogavayayoḥ sādṛśyasya gavayāntaravarttibhūyovayavasāmānyarūpasya yogarūpasyaikatvādityupamānaṃ na mānāntaram /	go gavayayoḥ sādṛśyasya gavaya antara vartti bhūyas vayava sāmānya rūpasya yoga rūpasya ekatvāt iti upamānam na māna antaram 
SA_GSP31_tsc_vivu-278	jīvato gṛhābhāvadarśanena bahirbhāvakalpanādityarthāpattiranumānameva /	jīvataḥ gṛha abhāva darśanena bahirbhāva kalpanāt iti arthāpattiḥ anumānam eva 
SA_GSP31_tsc_vivu-279	sambhavopi khāryādau droṇāḍhakaprasthādyavagamarūpo 'numānameva /	sambhavaḥ api khārī ādau droṇa āḍhaka prastha ādi avagama rūpaḥ numānam eva 
SA_GSP31_tsc_vivu-280	iha bhūtale ghaṭo nāstītyādirabhāvāvagamo 'pi pratyakṣameveti nābhāvaḥ pṛthak pramāṇam /	iha bhū tale ghaṭaḥ na asti ityādiḥ abhāva avagamaḥ pratyakṣam eva iti na abhāvaḥ pṛthak pramāṇam 
SA_GSP31_tsc_vivu-281	anirdiṣṭapravaktṛkaṃ pravādamātramaitihyamapīha vaṭe yakṣaḥ prativasatītyapramāṇameva /	anirdiṣṭa pravaktṛkam pravāda mātram aitihyam api iha vaṭe yakṣaḥ prativasati iti apramāṇam eva 
SA_GSP31_tsc_vivu-282	āptamūlatve tvāgama eva /	āpta mūla tve tu āgamaḥ eva 
SA_GSP31_tsc_vivu-283	dvāravatī puṇyabhūmiriti śruteḥ tatra vasataḥ śreyāṃsastatra gamane puṇyaṃ bhavatītyādibuddhirjāyamānā pratibhā /	dvāravatī puṇya bhūmiḥ iti śruteḥ tatra vasataḥ śreyāṃsaḥ tatra gamane puṇyam bhavati ityādi buddhiḥ jāyamānā pratibhā 
SA_GSP31_tsc_vivu-284	yatrocyate /	yatra ucyate 
SA_GSP31_tsc_vivu-285	anuktamapyūhati paṇḍito jana iti /	anuktam api ūhati paṇḍitaḥ janaḥ iti 
SA_GSP31_tsc_vivu-286	sā tu prāyeṇa pramāṇameva /	sā tu prāyeṇa pramāṇam eva 
SA_GSP31_tsc_vivu-287	ārṣaṃ tu darśanaṃ pratyakṣameva /	ārṣam tu darśanam pratyakṣam eva 
SA_GSP31_tsc_vivu-288	yā pratibhā sāpyanumānameva //	yā pratibhā sā api anumānam eva 
SA_GSP31_tsc_vivu-289	trayoviṃśatisūtrairhi sarvaśāstrārthasaṃgrahaḥ /	trayoviṃśati sūtraiḥ hi sarva śāstra artha saṃgrahaḥ 
SA_GSP31_tsc_vivu-290	kṛto munivareṇātra yathāmati sacīvṛtaḥ(?) //	kṛtaḥ muni vareṇa atra yathāmati sacīvṛtaḥ 
SA_GSP31_tsc_vivu-291	iti sāṃkhyasūtravivaraṇākhyā kāpilasūtravṛttiḥ samāptā //	iti sāṃkhyasūtra vivaraṇa ākhyā kāpilasūtra vṛttiḥ samāptā 
