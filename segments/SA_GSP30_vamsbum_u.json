[
  {
    "segmentnr":"SA_GSP30_vamsbum_u:0",
    "original":"Vāmanadatta:",
    "analyzed":"vāmanadatta ",
    "folio":1
  },
  {
    "segmentnr":"SA_GSP30_vamsbum_u:1",
    "original":"Svabodhodayamañjarī",
    "analyzed":"         ",
    "folio":1
  },
  {
    "segmentnr":"SA_GSP30_vamsbum_u:2",
    "original":"samyagbodhavicāreṇa bhāvanām asvabhāvataḥ \/",
    "analyzed":"samyak bodha vicāreṇa bhāvanām asvabhāvataḥ ",
    "folio":1
  },
  {
    "segmentnr":"SA_GSP30_vamsbum_u:3",
    "original":"labdhabodhadayānandaṃ vande saṃsthānam ātmanaḥ \/\/ 1 \/\/",
    "analyzed":"labdha bodha dayā ānandam vande saṃsthānam ātmanaḥ ",
    "folio":1
  },
  {
    "segmentnr":"SA_GSP30_vamsbum_u:4",
    "original":"rūpādipañcavargo 'yaṃ viśvam etāvad eva hi \/",
    "analyzed":"rūpa ādi pañcavargaḥ ayam viśvam etāvat eva hi ",
    "folio":1
  },
  {
    "segmentnr":"SA_GSP30_vamsbum_u:5",
    "original":"gṛhyate pañcabhis tac ca cakṣurādibhir indriyaiḥ \/\/ 2 \/\/",
    "analyzed":"gṛhyate pañcabhiḥ tat ca cakṣuḥ ādibhiḥ indriyaiḥ ",
    "folio":1
  },
  {
    "segmentnr":"SA_GSP30_vamsbum_u:6",
    "original":"cakṣuḥ sarvāsv avasthāsu dehināṃ manasi sthitam \/",
    "analyzed":"cakṣuḥ sarvāsu avasthāsu dehinām manasi sthitam ",
    "folio":1
  },
  {
    "segmentnr":"SA_GSP30_vamsbum_u:7",
    "original":"tat pralīnaṃ bhaved yasya tasya sarvaṃ pralīyate \/\/ 3 \/\/",
    "analyzed":"tat pralīnam bhavet yasya tasya sarvam pralīyate   ",
    "folio":1
  },
  {
    "segmentnr":"SA_GSP30_vamsbum_u:8",
    "original":"tasyaiva vilayopāyaḥ pradiṣṭo gurubhiḥ purā \/",
    "analyzed":"tasya eva vilaya upāyaḥ pradiṣṭaḥ gurubhiḥ purā ",
    "folio":1
  },
  {
    "segmentnr":"SA_GSP30_vamsbum_u:9",
    "original":"tadāgamaparibhraṃśabhayāt spaṣṭīkṛto mayā \/\/ 4 \/\/",
    "analyzed":"tad āgama paribhraṃśa bhayāt spaṣṭīkṛtaḥ mayā ",
    "folio":1
  },
  {
    "segmentnr":"SA_GSP30_vamsbum_u:10",
    "original":"jātyādikalpanārūpavyavahāro manaḥsthitaḥ \/",
    "analyzed":"jāti ādi kalpanā rūpa vyavahāraḥ manaḥ sthitaḥ ",
    "folio":2
  },
  {
    "segmentnr":"SA_GSP30_vamsbum_u:11",
    "original":"vastuto na tu tāḥ santi niścityaitac chamaṃ vrajet \/\/ 5 \/\/",
    "analyzed":"vastutas na tu tāḥ santi niścitya etat śamam vrajet ",
    "folio":2
  },
  {
    "segmentnr":"SA_GSP30_vamsbum_u:12",
    "original":"śukraśonitasaṃśleṣakāle nāsti manaḥ kvacit \/",
    "analyzed":"śukra śonita saṃśleṣa kāle na asti manaḥ kvacid ",
    "folio":2
  },
  {
    "segmentnr":"SA_GSP30_vamsbum_u:13",
    "original":"na budbude na peṣyāṃ vā na śarīre kvacit sthitam \/\/ 6 \/\/",
    "analyzed":"na budbude na peṣyām vā na śarīre kvacid sthitam ",
    "folio":2
  },
  {
    "segmentnr":"SA_GSP30_vamsbum_u:14",
    "original":"śarīraṃ garbhavāsāntaḥ kaumāre yauvane tathā \/",
    "analyzed":"śarīram garbha vāsa antar kaumāre yauvane tathā ",
    "folio":2
  },
  {
    "segmentnr":"SA_GSP30_vamsbum_u:15",
    "original":"kṣaṇakṣayi vināśāntaṃ tac ca naivopalabhyate \/\/ 7 \/\/",
    "analyzed":"kṣaṇa kṣayi vināśa antam tat ca nā eva upalabhyate ",
    "folio":2
  },
  {
    "segmentnr":"SA_GSP30_vamsbum_u:16",
    "original":"pṛthag nāma pṛthag rūpaṃ lomādīnāṃ pṛthak sthitiḥ \/",
    "analyzed":"pṛthak nāma pṛthak rūpam loma ādīnām pṛthak sthitiḥ ",
    "folio":2
  },
  {
    "segmentnr":"SA_GSP30_vamsbum_u:17",
    "original":"pṛthak sarvaṃ yathā dṛṣṭaṃ kva śarīraṃ tadā sthitam \/\/ 8 \/\/",
    "analyzed":"pṛthak sarvam yathā dṛṣṭam kva śarīram tadā sthitam ",
    "folio":2
  },
  {
    "segmentnr":"SA_GSP30_vamsbum_u:18",
    "original":"evam eva vicāryoktā jātis tathaiva bādhyate \/",
    "analyzed":"evam eva vicārya uktā jātiḥ tathā eva bādhyate ",
    "folio":2
  },
  {
    "segmentnr":"SA_GSP30_vamsbum_u:19",
    "original":"na ca sā vastuto yuktā kasyacid vāvabhāsate \/\/ 9 \/\/",
    "analyzed":"na ca sā vastutas yuktā kasyacid vā avabhāsate ",
    "folio":2
  },
  {
    "segmentnr":"SA_GSP30_vamsbum_u:20",
    "original":"nāma pitrā kṛtaṃ mithyā kriyā na niyatā yataḥ \/",
    "analyzed":"nāma pitrā kṛtam mithyā kriyā na niyatā yatas ",
    "folio":3
  },
  {
    "segmentnr":"SA_GSP30_vamsbum_u:21",
    "original":"guṇī yadi bhavet kaścid bhavanti bahavo guṇāḥ \/\/ 10 \/\/",
    "analyzed":"guṇī yadi bhavet kaścid bhavanti bahavaḥ guṇāḥ ",
    "folio":3
  },
  {
    "segmentnr":"SA_GSP30_vamsbum_u:22",
    "original":"itthaṃ mithyāvikalpotthavāsanābhir abhiplutam \/",
    "analyzed":"ittham mithyā vikalpa uttha vāsanābhiḥ abhiplutam ",
    "folio":3
  },
  {
    "segmentnr":"SA_GSP30_vamsbum_u:23",
    "original":"cañcalaṃ manaso rūpaṃ niścityaitan nirodhayet \/\/ 11 \/\/",
    "analyzed":"cañcalam manasaḥ rūpam niścitya etat nirodhayet  \/",
    "folio":3
  },
  {
    "segmentnr":"SA_GSP30_vamsbum_u:24",
    "original":"pūrvair nirodho kathito vairāgyābhyāsaypogataḥ \/",
    "analyzed":"pūrvaiḥ kathitaḥ ",
    "folio":3
  },
  {
    "segmentnr":"SA_GSP30_vamsbum_u:25",
    "original":"ayatnena nirodho 'yam asmābhir upadiśyate \/\/ 12 \/\/",
    "analyzed":"ayatnena nirodhaḥ ayam asmābhiḥ upadiśyate ",
    "folio":3
  },
  {
    "segmentnr":"SA_GSP30_vamsbum_u:26",
    "original":"grāhyaṃ yac ca bhavet kiñcit tat tal līnaṃ tadā bhavet \/",
    "analyzed":"grāhyam yat ca bhavet kiñcid tat tat līnam tadā bhavet ",
    "folio":3
  },
  {
    "segmentnr":"SA_GSP30_vamsbum_u:27",
    "original":"anyasyāgrahaṇāc cittaṃ svātmany eva praśāmyati \/\/ 13 \/\/",
    "analyzed":"anyasya agrahaṇāt cittam sva ātmani eva praśāmyati ",
    "folio":3
  },
  {
    "segmentnr":"SA_GSP30_vamsbum_u:28",
    "original":"yathā ghanasvane sāndre krameṇa vilayaṃ gate \/",
    "analyzed":"yathā ghana svane sāndre krameṇa vilayam gate ",
    "folio":3
  },
  {
    "segmentnr":"SA_GSP30_vamsbum_u:29",
    "original":"tadāśrayavaśāc cittaṃ tasmin kṣīṇe praśāmyati \/\/ 14 \/\/",
    "analyzed":"tad āśraya vaśāt cittam tasmin kṣīṇe praśāmyati ",
    "folio":3
  },
  {
    "segmentnr":"SA_GSP30_vamsbum_u:30",
    "original":"yad yan manoharaṃ kiṃcic chrutigocaram āgatam \/",
    "analyzed":"yat yat manoharam kiṃcid śruti gocaram āgatam ",
    "folio":4
  },
  {
    "segmentnr":"SA_GSP30_vamsbum_u:31",
    "original":"ekāgraṃ bhāvayet tāvad yāval līnaṃ nirodhakṛt \/\/ 15 \/\/",
    "analyzed":"ekāgram bhāvayet tāvat yāvat līnam nirodha kṛt ",
    "folio":4
  },
  {
    "segmentnr":"SA_GSP30_vamsbum_u:32",
    "original":"rūpādīnāṃ tathaivetthaṃ bhāvayed ramaṇīyatām \/",
    "analyzed":"rūpa ādīnām tathā evā ittham bhāvayet ramaṇīya tām ",
    "folio":4
  },
  {
    "segmentnr":"SA_GSP30_vamsbum_u:33",
    "original":"vilīnāni smaret paścād ātamabhāvopabṛṃhitaḥ \/\/ 16 \/\/",
    "analyzed":"vilīnāni smaret paścāt ātama bhāva upabṛṃhitaḥ ",
    "folio":4
  },
  {
    "segmentnr":"SA_GSP30_vamsbum_u:34",
    "original":"evaṃ grāhyasamāveśān nirodhaḥ kathito mayā \/",
    "analyzed":"evam grāhya samāveśāt nirodhaḥ kathitaḥ mayā ",
    "folio":4
  },
  {
    "segmentnr":"SA_GSP30_vamsbum_u:35",
    "original":"grahaṇād eva pūrvo 'yam idānīṃ sampradṛśyate \/\/ 17 \/\/",
    "analyzed":"grahaṇāt eva pūrvaḥ ayam idānīm sampradṛśyate ",
    "folio":4
  },
  {
    "segmentnr":"SA_GSP30_vamsbum_u:36",
    "original":"grahaṇānīndriyāṇīha samānīti prabodhayet \/",
    "analyzed":"grahaṇāni indriyāṇi iha samāni iti prabodhayet ",
    "folio":4
  },
  {
    "segmentnr":"SA_GSP30_vamsbum_u:37",
    "original":"samatvaṃ rāgahāneḥ syād dveṣasyopakṣayāt tathā \/\/ 18 \/\/",
    "analyzed":"samatvam rāga hāneḥ syāt dveṣasya upakṣayāt tathā ",
    "folio":4
  },
  {
    "segmentnr":"SA_GSP30_vamsbum_u:38",
    "original":"sarvarāgāt sahāniḥ syāt sarvadveṣāt tathaiva ca \/",
    "analyzed":"sarva rāgāt sa hāniḥ syāt sarva dveṣāt tathā eva ca ",
    "folio":4
  },
  {
    "segmentnr":"SA_GSP30_vamsbum_u:39",
    "original":"baddhavat sarvarāgī syāt sarvadveṣṭā ca bhairavaḥ \/\/ 19 \/\/",
    "analyzed":"baddha vat sarva rāgī syāt sarva dveṣṭā ca bhairavaḥ ",
    "folio":4
  },
  {
    "segmentnr":"SA_GSP30_vamsbum_u:40",
    "original":"agrāhyam indriyaṃ śūnyaṃ svātmany eva pralīyate \/",
    "analyzed":"agrāhyam indriyam śūnyam sva ātmani eva pralīyate ",
    "folio":5
  },
  {
    "segmentnr":"SA_GSP30_vamsbum_u:41",
    "original":"pralīnendriyavṛttes tu kaivalyābhyudayodayaḥ \/\/ 20 \/\/",
    "analyzed":"pralīna indriya vṛtteḥ tu kaivalya abhyudaya udayaḥ ",
    "folio":5
  },
  {
    "segmentnr":"SA_GSP30_vamsbum_u:42",
    "original":"tasmāc cittaṃ samādāya śūnye saṅkalpavarjite \/",
    "analyzed":"tasmāt cittam samādāya śūnye saṅkalpa varjite ",
    "folio":5
  },
  {
    "segmentnr":"SA_GSP30_vamsbum_u:43",
    "original":"nistabdhendriyavṛttes tu nirodhaḥ samprajāyate \/\/ 21 \/\/",
    "analyzed":"nistabdha indriya vṛtteḥ tu nirodhaḥ samprajāyate ",
    "folio":5
  },
  {
    "segmentnr":"SA_GSP30_vamsbum_u:44",
    "original":"jṛmbhamānasya satataṃ kṣudhāviṣṭasya yoginaḥ \/",
    "analyzed":"jṛmbhamānasya satatam kṣudhā āviṣṭasya yoginaḥ ",
    "folio":5
  },
  {
    "segmentnr":"SA_GSP30_vamsbum_u:45",
    "original":"dhyāyato vā kim apy antaḥ pratyante kevalaṃ bhavet \/\/ 22 \/\/",
    "analyzed":"dhyāyataḥ vā kim api antar pratyante kevalam bhavet  \/",
    "folio":5
  },
  {
    "segmentnr":"SA_GSP30_vamsbum_u:46",
    "original":"apralīnamanovṛtter nidrām āśrayataḥ śanaiḥ \/",
    "analyzed":"a pralīna manaḥ vṛtteḥ nidrām āśrayataḥ śanais ",
    "folio":5
  },
  {
    "segmentnr":"SA_GSP30_vamsbum_u:47",
    "original":"viṣayāgrahaṇāt sarvanirodhaḥ samprajāyate \/\/ 23 \/\/",
    "analyzed":"viṣaya agrahaṇāt sarva nirodhaḥ samprajāyate ",
    "folio":5
  },
  {
    "segmentnr":"SA_GSP30_vamsbum_u:48",
    "original":"dhāvataḥ padavikṣepaprayatnānavadhāraṇāt \/",
    "analyzed":"dhāvataḥ pada vikṣepa prayatna an avadhāraṇāt ",
    "folio":5
  },
  {
    "segmentnr":"SA_GSP30_vamsbum_u:49",
    "original":"niḥsaṃkalpamanovṛtteḥ paramātmā prakāśate \/\/ 24 \/\/",
    "analyzed":"niḥsaṃkalpa manaḥ vṛtteḥ paramātmā prakāśate ",
    "folio":5
  },
  {
    "segmentnr":"SA_GSP30_vamsbum_u:50",
    "original":"āsane 'py upaviṣṭasya kva me cittam avasthitam \/",
    "analyzed":"āsane api upaviṣṭasya kva me cittam avasthitam ",
    "folio":6
  },
  {
    "segmentnr":"SA_GSP30_vamsbum_u:51",
    "original":"vicāryaivaṃ prayatnena nirādhāre praśāmyati \/\/ 25 \/\/",
    "analyzed":"vicārya evam prayatnena nirādhāre praśāmyati ",
    "folio":6
  },
  {
    "segmentnr":"SA_GSP30_vamsbum_u:52",
    "original":"vayunā spandanādīni śarīrasya karomy aham \/",
    "analyzed":"vayunā spandana ādīni śarīrasya karomi aham ",
    "folio":6
  },
  {
    "segmentnr":"SA_GSP30_vamsbum_u:53",
    "original":"na ca citte sthito vāyur na vāyau cittam āsthitam \/\/ 26 \/\/",
    "analyzed":"na ca citte sthitaḥ vāyuḥ na vāyau cittam āsthitam  \/",
    "folio":6
  },
  {
    "segmentnr":"SA_GSP30_vamsbum_u:54",
    "original":"evaṃ vimṛśato bhāvān na kvacit saṃsthitaṃ manaḥ \/",
    "analyzed":"evam vimṛśataḥ bhāvān na kvacid saṃsthitam manaḥ ",
    "folio":6
  },
  {
    "segmentnr":"SA_GSP30_vamsbum_u:55",
    "original":"mithaiva vṛttayas tasya sarvathā kevalaṃ sthitam \/\/ 27 \/\/",
    "analyzed":"mithā eva vṛttayaḥ tasya sarvathā kevalam sthitam ",
    "folio":6
  },
  {
    "segmentnr":"SA_GSP30_vamsbum_u:56",
    "original":"yatra yatra bhaved vāñchā bhojanādiṣu vastuṣu \/",
    "analyzed":"yatra yatra bhavet vāñchā bhojana ādiṣu vastuṣu ",
    "folio":6
  },
  {
    "segmentnr":"SA_GSP30_vamsbum_u:57",
    "original":"pūrayet tām yathāśakti bhavet pūrṇo nirāśrayaḥ \/\/ 28 \/\/",
    "analyzed":"pūrayet tām yathāśakti bhavet pūrṇaḥ nirāśrayaḥ ",
    "folio":6
  },
  {
    "segmentnr":"SA_GSP30_vamsbum_u:58",
    "original":"vāñchitaṃ gaditaṃ kiñcid akasmād yadi vismṛtam \/",
    "analyzed":"vāñchitam gaditam kiñcid akasmāt yadi vismṛtam ",
    "folio":6
  },
  {
    "segmentnr":"SA_GSP30_vamsbum_u:59",
    "original":"punas tasyānusandhānāt kṣaṇāt kaivalyam āpnuyāt \/\/ 29 \/\/",
    "analyzed":"punar tasya anusandhānāt kṣaṇāt kaivalyam āpnuyāt ",
    "folio":6
  },
  {
    "segmentnr":"SA_GSP30_vamsbum_u:60",
    "original":"sthānuḥ syāt puruṣo veti dūrād dṛśye vikalpite \/",
    "analyzed":"sthānuḥ syāt puruṣaḥ vā iti dūrāt dṛśye vikalpite ",
    "folio":7
  },
  {
    "segmentnr":"SA_GSP30_vamsbum_u:61",
    "original":"suniścitamateḥ kṣipraṃ nirodhaḥ samprajāyate \/\/ 30 \/\/",
    "analyzed":"su niścita mateḥ kṣipram nirodhaḥ samprajāyate ",
    "folio":7
  },
  {
    "segmentnr":"SA_GSP30_vamsbum_u:62",
    "original":"dṛśyaiḥ padārthair draṣṭāraṃ paśyed buddhyā yato dṛśaḥ \/",
    "analyzed":"dṛśyaiḥ padārthaiḥ draṣṭāram paśyet buddhyāḥ yatas dṛśaḥ ",
    "folio":7
  },
  {
    "segmentnr":"SA_GSP30_vamsbum_u:63",
    "original":"taṃ dṛṣṭvā mokṣam āpnoti yo na tadvat sa badhyate \/\/ 31 \/\/",
    "analyzed":"tam dṛṣṭvā mokṣam āpnoti yaḥ na tadvat sa badhyate   ",
    "folio":7
  },
  {
    "segmentnr":"SA_GSP30_vamsbum_u:64",
    "original":"ālambya saṃvidaṃ yatnāt saṃvedyaṃ na svabhāvataḥ \/",
    "analyzed":"ālambya saṃvidam yatnāt saṃvedyam na svabhāvataḥ ",
    "folio":7
  },
  {
    "segmentnr":"SA_GSP30_vamsbum_u:65",
    "original":"tasmāt saṃviditaṃ sarvam iti saṃvinmayo bhavet \/\/ 32 \/\/",
    "analyzed":"tasmāt saṃviditam sarvam iti saṃvid mayaḥ bhavet ",
    "folio":7
  },
  {
    "segmentnr":"SA_GSP30_vamsbum_u:66",
    "original":"punar viśed apānena hṛdayaṃ pravikāsayet \/",
    "analyzed":"punar viśet apānena hṛdayam pravikāsayet ",
    "folio":7
  },
  {
    "segmentnr":"SA_GSP30_vamsbum_u:67",
    "original":"tathaiva kṣīṇavṛttiḥ syād apāne vilayaṃ gate \/\/ 33 \/\/",
    "analyzed":"tathā eva kṣīṇa vṛttiḥ syāt apāne vilayam gate  \/",
    "folio":7
  },
  {
    "segmentnr":"SA_GSP30_vamsbum_u:68",
    "original":"suṣumṇāpatham āśritya prāsādadhvanibodhatah \/",
    "analyzed":"suṣumṇā patham āśritya ",
    "folio":7
  },
  {
    "segmentnr":"SA_GSP30_vamsbum_u:69",
    "original":"binduṣaṭkaparityāgāc chāntabodhaḥ kṣaṇād bhavet \/\/ 34 \/\/",
    "analyzed":"         bhavet ",
    "folio":7
  },
  {
    "segmentnr":"SA_GSP30_vamsbum_u:70",
    "original":"vāmadakṣiṇasañcārabindudvayanigharṣaṇāt \/",
    "analyzed":"vāma dakṣiṇa sañcāra bindu dvaya nigharṣaṇāt ",
    "folio":8
  },
  {
    "segmentnr":"SA_GSP30_vamsbum_u:71",
    "original":"dvādaśānte mahāśāntiḥ siddhair uktā mukhāgame \/\/ 35 \/\/",
    "analyzed":"           ",
    "folio":8
  },
  {
    "segmentnr":"SA_GSP30_vamsbum_u:72",
    "original":"ūrdhvam ākramato vāyor udgatānte śamo bhavet \/",
    "analyzed":"ūrdhvam ākramataḥ vāyoḥ udgata ante śamaḥ bhavet ",
    "folio":8
  },
  {
    "segmentnr":"SA_GSP30_vamsbum_u:73",
    "original":"puryaṣṭakavibhede 'pi tathaiva manaso layaḥ \/\/ 36 \/\/",
    "analyzed":"puryaṣṭaka vibhede api tathā eva manasaḥ layaḥ ",
    "folio":8
  },
  {
    "segmentnr":"SA_GSP30_vamsbum_u:74",
    "original":"vivāryāsyaṃ kṣaṇam sthitvā niḥsandigdham anākulam \/",
    "analyzed":"vivārya āsyam kṣaṇam sthitvā niḥsandigdham an ākulam ",
    "folio":8
  },
  {
    "segmentnr":"SA_GSP30_vamsbum_u:75",
    "original":"stambhitaprāṇavṛttes tu nirodhaḥ samprajāyate \/\/ 37 \/\/",
    "analyzed":"stambhita prāṇa vṛtteḥ tu nirodhaḥ samprajāyate ",
    "folio":8
  },
  {
    "segmentnr":"SA_GSP30_vamsbum_u:76",
    "original":"nābhimedhrāntare cittaṃ suratānte vinikṣipet \/",
    "analyzed":"nābhimedhra antare cittam surata ante vinikṣipet ",
    "folio":8
  },
  {
    "segmentnr":"SA_GSP30_vamsbum_u:77",
    "original":"līyamāne ratānande nistaraṅgaḥ kṣaṇaṃ bhavet \/\/ 38 \/\/",
    "analyzed":"līyamāne rata ānande nistaraṅgaḥ kṣaṇam bhavet ",
    "folio":8
  },
  {
    "segmentnr":"SA_GSP30_vamsbum_u:78",
    "original":"dūrāgatasuhṛdbandhupariṣvaṅganiṣevitam \/",
    "analyzed":"dūra āgata suhṛd bandhu pariṣvaṅga niṣevitam ",
    "folio":8
  },
  {
    "segmentnr":"SA_GSP30_vamsbum_u:79",
    "original":"ānandanirbharaṃ cittaṃ nivṛttiṃ labhate kṣaṇāt \/\/ 39 \/\/",
    "analyzed":"ānanda nirbharam cittam nivṛttim labhate kṣaṇāt ",
    "folio":8
  },
  {
    "segmentnr":"SA_GSP30_vamsbum_u:80",
    "original":"dūrād uccarite śabde śabdārthānavadhāraṇāt \/",
    "analyzed":"dūrāt uccarite śabde śabda artha an avadhāraṇāt ",
    "folio":9
  },
  {
    "segmentnr":"SA_GSP30_vamsbum_u:81",
    "original":"sāvadhānasya tajjñānaṃ kṣīṇarodhaḥ prajāyate \/\/ 40 \/\/ [...]",
    "analyzed":"sāvadhānasya tat jñānam kṣīṇa rodhaḥ prajāyate ",
    "folio":9
  },
  {
    "segmentnr":"SA_GSP30_vamsbum_u:82",
    "original":"pādābhyaṅgapariṣvaṅgāc cittarodhaḥ kṣaṇaṃ bhavet \/\/ 41 \/\/",
    "analyzed":"pāda abhyaṅga pariṣvaṅgāt citta rodhaḥ kṣaṇam bhavet ",
    "folio":9
  },
  {
    "segmentnr":"SA_GSP30_vamsbum_u:83",
    "original":"rucyānāṃ ṣāḍavādīnāṃ svalolāgre sthitiṃ kuru \/",
    "analyzed":"rucyānām ṣāḍava ādīnām sva lola agre sthitim kuru ",
    "folio":9
  },
  {
    "segmentnr":"SA_GSP30_vamsbum_u:84",
    "original":"kṣiyamāṇe rasānande kaivalyam upajāyate \/\/ 42 \/\/",
    "analyzed":"kṣiyamāṇe rasānande kaivalyam upajāyate ",
    "folio":9
  },
  {
    "segmentnr":"SA_GSP30_vamsbum_u:85",
    "original":"mālatyādiṣu gandhāṃś ca tathaiva paribhāvayet \/",
    "analyzed":"mālatī ādiṣu gandhān ca tathā eva paribhāvayet ",
    "folio":9
  },
  {
    "segmentnr":"SA_GSP30_vamsbum_u:86",
    "original":"tadāśrayavaśāc cittaṃ teṣu līneṣu līyate \/\/ 43 \/\/",
    "analyzed":"tad āśraya vaśāt cittam teṣu līneṣu līyate  \/",
    "folio":9
  },
  {
    "segmentnr":"SA_GSP30_vamsbum_u:87",
    "original":"itthaṃ pratikṣaṇaṃ yasya cittam ātmani līyate \/",
    "analyzed":"ittham pratikṣaṇam yasya cittam ātmani līyate ",
    "folio":9
  },
  {
    "segmentnr":"SA_GSP30_vamsbum_u:88",
    "original":"sa labdhabodhasadbhāvo jīvanmukto 'bhidhīyate \/\/ 44 \/\/",
    "analyzed":"sa labdha bodha sadbhāvaḥ jīvanmuktaḥ abhidhīyate  \/",
    "folio":9
  },
  {
    "segmentnr":"SA_GSP30_vamsbum_u:89",
    "original":"mīmāṃsāvanasiṃhasya harṣadattasya sūnunā \/",
    "analyzed":"mīmāṃsāvana siṃhasya harṣadattasya sūnunā ",
    "folio":9
  },
  {
    "segmentnr":"SA_GSP30_vamsbum_u:90",
    "original":"kṛtā vāmanadattena svabodhodayamañjarī \/\/ 45 \/\/",
    "analyzed":"kṛtā vāmanadattena sva bodha udaya mañjarī ",
    "folio":10
  }
]