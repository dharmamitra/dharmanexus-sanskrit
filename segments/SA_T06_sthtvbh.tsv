segmentnr	original	analyzed
SA_T06_sthtvbh-0	Vasubandhu: Triṃśikāvijñaptikārikā	           
SA_T06_sthtvbh-1	namo buddhāya //	namaḥ buddhāya 
SA_T06_sthtvbh-2	pudgaladharmanairātmyayor apratipannavipratipannānām aviparītapudgaladharmanairātmyapratipādanārthaṃ triṃśikāvijñaptiprakaraṇārambhaḥ /	pudgala dharma nairātmyayoḥ a pratipanna vipratipannānām a viparīta pudgala dharma nairātmya pratipādana artham triṃśikā vijñapti prakaraṇa ārambhaḥ 
SA_T06_sthtvbh-3	pudgaladharmanairātmyapratipādanaṃ punaḥ kleśajñeyāvaraṇaprahāṇārtham /	pudgala dharma nairātmya pratipādanam punar kleśa jñeya āvaraṇa prahāṇa artham 
SA_T06_sthtvbh-4	tathā hy ātmadṛṣṭiprabhavā rāgādayaḥ kleśāḥ pudgalanairātmyāvabodhaś ca satkāyadṛṣṭeḥ pratipakṣatvāt tatprahāṇāya pravartamānaḥ sarvakleśān  #	tathā hi ātma dṛṣṭi prabhavāḥ rāga ādayaḥ kleśāḥ pudgala nairātmya avabodhaḥ ca sat kāya dṛṣṭeḥ pratipakṣa tvāt tad prahāṇāya pravartamānaḥ sarva kleśān 
SA_T06_sthtvbh-5	prajahāti /	prajahāti 
SA_T06_sthtvbh-6	dharmanairātmyajñānād api jñeyāvaraṇapratipakṣatvāt jñeyāvaraṇaṃ prahīyate /	dharma nairātmya jñānāt api jñeya āvaraṇa pratipakṣa tvāt jñeya āvaraṇam prahīyate 
SA_T06_sthtvbh-7	kleśajñeyāvaraṇaprahāṇam api mokṣasarvajñatvādhigamārtham /	kleśa jñeya āvaraṇa prahāṇam api mokṣa sarvajña tva adhigama artham 
SA_T06_sthtvbh-8	kleśā hi mokṣaprāpter āvaraṇam iti atas teṣu prahīṇeṣu mokṣo 'dhigamyate /	kleśāḥ hi mokṣa prāpteḥ āvaraṇam iti atas teṣu prahīṇeṣu mokṣaḥ dhigamyate 
SA_T06_sthtvbh-9	jñeyāvaraṇam api sarvasmin jñeye jñānapravṛttipratibandhabhūtam akliṣṭam ajñānam /	jñeya āvaraṇam api sarvasmin jñeye jñāna pravṛtti pratibandha bhūtam akliṣṭam ajñānam 
SA_T06_sthtvbh-10	tasmin prahīṇe sarvākāre jñeye 'saktam apratihatañ ca jñānaṃ pravartata ity ataḥ sarvajñatvam adhigamyate /	tasmin prahīṇe sarva ākāre jñeye saktam a pratihatam ca jñānam pravartate iti atas sarvajña tvam adhigamyate 
SA_T06_sthtvbh-11	atha vā dharmapudgalābhiniviṣṭāś cittamātraṃ yathābhūtaṃ na jānantīty ato dharmapudgalanairātmyapradarśanena saphale vijñaptimātre 'nupūrveṇa  #	atha vā dharma pudgala abhiniviṣṭāḥ cittamātram yathā bhūtam na jānanti iti atas dharma pudgala nairātmya pradarśanena saphale vijñaptimātre nupūrveṇa 
SA_T06_sthtvbh-12	praveśārthaṃ prakaraṇārambhaḥ /	praveśa artham prakaraṇa ārambhaḥ 
SA_T06_sthtvbh-13	atha vā vijñānavad vijñeyam api dravyata eveti kecin manyante /	atha vā vijñāna vat vijñeyam api dravyataḥ eva iti kecid manyante 
SA_T06_sthtvbh-14	vijñeyavad vijñānam api saṃvṛtita eva na paramārthata ity asya dviprakārasyāpy ekāntavādasya pratiṣedhārthaḥ prakaraṇārambhaḥ //	vijñeya vat vijñānam api saṃvṛtitaḥ eva na paramārthataḥ iti asya dvi prakārasya api ekānta vādasya pratiṣedha arthaḥ prakaraṇa ārambhaḥ 
SA_T06_sthtvbh-15	ātmadharmopacāro hi vividho yaḥ pravartate / 1ab	ātma dharma upacāraḥ hi vividhaḥ yaḥ pravartate 
SA_T06_sthtvbh-16	lokaśāstrayor iti vākyaśeṣaḥ /	loka śāstrayoḥ iti vākya śeṣaḥ 
SA_T06_sthtvbh-17	vijñānapariṇāme 'sau / 1c	vijñāna pariṇāme sau c 
SA_T06_sthtvbh-18	ātmadharmopacāra iti saṃbadhyate /	ātma dharma upacāraḥ iti saṃbadhyate 
SA_T06_sthtvbh-19	ātmā dharmāś copacaryanta ity ātmadharmopacāraḥ /	ātmā dharmāḥ ca upacaryante iti ātma dharma upacāraḥ 
SA_T06_sthtvbh-20	sa punar ātmaprajñaptir dharmaprajñaptiś ca /	sa punar ātma prajñaptiḥ dharma prajñaptiḥ ca 
SA_T06_sthtvbh-21	vividha ity anekaprakāraḥ /	vividhaḥ iti aneka prakāraḥ 
SA_T06_sthtvbh-22	ātmā jīvo jantur manujo māṇava ity evamādika ātmopacāraḥ skandhā dhātava āyatanāni rūpaṃ vedanā saṃjñā saṃskārā vijñānam ity evamādiko dharmopacāraḥ	ātmā jīvaḥ jantuḥ manujaḥ māṇavaḥ iti evamādikaḥ ātma upacāraḥ skandhāḥ dhātavaḥ āyatanāni rūpam vedanā saṃjñā saṃskārāḥ vijñānam iti evamādikaḥ dharma upacāraḥ 
SA_T06_sthtvbh-23	ayaṃ dviprakāro 'py upacāro vijñānapariṇāma eva na mukhye ātmani dharmeṣu ceti /	ayam dvi prakāraḥ upacāraḥ vijñāna pariṇāmaḥ eva na mukhye ātmani dharmeṣu ca iti 
SA_T06_sthtvbh-24	kuta etat /	kutas etat 
SA_T06_sthtvbh-25	dharmāṇām ātmanaś ca vijñānapariṇāmād bahir abhāvāt /	dharmāṇām ātmanaḥ ca vijñāna pariṇāmāt bahis abhāvāt 
SA_T06_sthtvbh-26	ko 'yaṃ pariṇāmo nāma /	kaḥ yam pariṇāmaḥ nāma 
SA_T06_sthtvbh-27	anyathātvam /	anyathātvam 
SA_T06_sthtvbh-28	kāraṇakṣaṇanirodhasamakālaḥ kāraṇakṣaṇavilakṣaṇaḥ kāryasyātmalābhaḥ pariṇāmaḥ /	kāraṇa kṣaṇa nirodha sama kālaḥ kāraṇa kṣaṇa vilakṣaṇaḥ kāryasya ātmalābhaḥ pariṇāmaḥ 
SA_T06_sthtvbh-29	tatrātmādivikalpavāsanāparipoṣād rūpādivikalpavāsanāparipoṣāc cālayavijñānād ātmādinirbhāso vikalpo rūpādinirbhāsaś cotpadyate /	tatra ātma ādi vikalpa vāsanā paripoṣāt rūpa ādi vikalpa vāsanā paripoṣāt ca ālayavijñānāt ātma ādi nirbhāsaḥ vikalpaḥ rūpa ādi nirbhāsaḥ ca utpadyate 
SA_T06_sthtvbh-30	[Tvbh_42] tam ātmādinirbhāsaṃ rūpādinirbhāsañ ca tasmād vikalpād bahirbhūtam ivopādāyātmādyupacāro rūpādidharmopacāraś cānādikālikaḥ pravartate  #	tam ātma ādi nirbhāsam rūpa ādi nirbhāsam ca tasmāt vikalpāt bahis bhūtam iva upādāya ātma ādi upacāraḥ rūpa ādi dharma upacāraḥ ca anādikālikaḥ pravartate  /
SA_T06_sthtvbh-31	vināpi bāhyenātmanā dharmaiś ca /	vinā api bāhyena ātmanā dharmaiḥ ca 
SA_T06_sthtvbh-32	tad yathā taimirikasya keśoṇḍukādyupacāra iti /	tat yathā taimirikasya keśoṇḍuka ādi upacāraḥ iti 
SA_T06_sthtvbh-33	yac ca yatra nāsti tat tatropacaryate /	yat ca yatra na asti tat tatra upacaryate 
SA_T06_sthtvbh-34	tad yathā bāhīke gauḥ /	tat yathā bāhīke gauḥ 
SA_T06_sthtvbh-35	evaṃ vijñānasvarūpe bahiś cātmadharmābhāvāt parikalpita evātmā dharmāś ca na tu paramārthataḥ santīti vijñānavad vijñeyam api dravyata evety  #	evam vijñāna svarūpe bahis ca ātma dharma abhāvāt parikalpitaḥ eva ātmā dharmāḥ ca na tu paramārthataḥ santi iti vijñāna vat vijñeyam api dravyataḥ eva iti 
SA_T06_sthtvbh-36	ayam ekāntavādo nābhyupeyaḥ /	ayam ekānta vādaḥ na abhyupeyaḥ 
SA_T06_sthtvbh-37	upacārasya ca nirādhārasyāsaṃbhavād avaśyaṃ vijñānapariṇāmo vastuto 'stīty upagantavyo yatrātmadharmopacāraḥ pravartate /	upacārasya ca nirādhārasya asaṃbhavāt avaśyam vijñāna pariṇāmaḥ vastutas sti iti upagantavyaḥ yatra ātma dharma upacāraḥ pravartate 
SA_T06_sthtvbh-38	ataś cāyam abhyupagamo na yuktikṣamo vijñānam api vijñeyavat saṃvṛtita eva na paramārthata iti /	atas ca ayam abhyupagamaḥ na yukti kṣamaḥ vijñānam api vijñeya vat saṃvṛtitaḥ eva na paramārthataḥ iti 
SA_T06_sthtvbh-39	saṃvṛtito 'py abhāvaprasaṅgān na hi saṃvṛtir nirupādānā yujyate /	saṃvṛtitaḥ pi abhāva prasaṅgāt na hi saṃvṛtiḥ nirupādānā yujyate 
SA_T06_sthtvbh-40	tasmād ayam ekāntavādo dviprakāro 'pi niryuktikatvāt tyājya ity ācāryavacanam /	tasmāt ayam ekāntavādaḥ dvi prakāraḥ niryuktika tvāt tyājyaḥ iti ācārya vacanam 
SA_T06_sthtvbh-41	evañ ca sarvaṃ vijñeyaṃ parikalpitasvabhāvatvād vastuto na vidyate vijñānaṃ punaḥ pratītyasamutpannatvād dravyato 'stīty abhyupeyam /	evam ca sarvam vijñeyam parikalpita svabhāva tvāt vastutas na vidyate vijñānam punar pratītyasamutpanna tvāt sti iti abhyupeyam 
SA_T06_sthtvbh-42	pratītyasamutpannatvaṃ punar vijñānasya pariṇāmaśabdena jñāpitam /	pratītyasamutpanna tvam punar vijñānasya pariṇāma śabdena jñāpitam 
SA_T06_sthtvbh-43	katham etad gamyate vinā bāhyenārthena vijñānam evārthākāram utpadyata iti /	katham etat gamyate vinā bāhyena arthena vijñānam eva artha ākāram utpadyate iti 
SA_T06_sthtvbh-44	bāhyo hy arthaḥ svābhāsavijñānajanakatvena vijñānasyālambanapratyaya iṣyate na kāraṇatvamātreṇa samanantarādipratyayād viśeṣāprasaṅgāt /	bāhyaḥ hi arthaḥ sva ābhāsa vijñāna janaka tvena vijñānasya ālambana pratyayaḥ iṣyate na kāraṇa tva mātreṇa samanantara ādi pratyayāt viśeṣa aprasaṅgāt 
SA_T06_sthtvbh-45	sañcitālambanāś ca pañcavijñānakāyās tadākāratvāt /	sañcita ālambanāḥ ca pañca vijñāna kāyāḥ tad ākāra tvāt 
SA_T06_sthtvbh-46	na ca sañcitam avayavasaṃhatimātrād anyad vidyate /	na ca sañcitam avayava saṃhati mātrāt anyat vidyate 
SA_T06_sthtvbh-47	tadavayavān apohya sañcitākāravijñānābhāvāt /	tad avayavān apohya sañcita ākāra vijñāna abhāvāt 
SA_T06_sthtvbh-48	tasmād vinaiva bāhyenārthena vijñānaṃ sañcitākāram utpadyate /	tasmāt vinā eva bāhyena arthena vijñānam sañcita ākāram utpadyate 
SA_T06_sthtvbh-49	na ca paramāṇava eva saṃcitās tasyālambanaṃ paramāṇūnām atadākāratvāt /	na ca paramāṇavaḥ eva saṃcitāḥ tasya ālambanam paramāṇūnām a tad ākāra tvāt 
SA_T06_sthtvbh-50	na hy asañcitāvasthātaḥ sañcitāvasthāyāṃ paramāṇūnāṃ kaścid ātmātiśayaḥ /	na hi asañcita avasthātaḥ sañcita avasthāyām paramāṇūnām kaścid ātma atiśayaḥ 
SA_T06_sthtvbh-51	tasmād asañcitavat sañcitā api paramāṇavo naivālambanam /	tasmāt a sañcita vat sañcitāḥ api paramāṇavaḥ na eva ālambanam 
SA_T06_sthtvbh-52	anyas tu manyate /	anyaḥ tu manyate 
SA_T06_sthtvbh-53	ekaika paramāṇur anyanirapekṣyo 'tīndriyo bahavas tu parasparāpekṣā indriyagrāhyāḥ /	ekaikaḥ paramāṇuḥ anya nirapekṣyaḥ tīndriyaḥ bahavaḥ tu paraspara apekṣāḥ indriya grāhyāḥ 
SA_T06_sthtvbh-54	teṣām api sāpekṣanirapekṣāvasthayor ātmātiśayābhāvād ekāntenendriyagrāhyatvam atīndriyatvaṃ vā /	teṣām api sāpekṣa nirapekṣa avasthayoḥ ātma atiśaya abhāvāt ekāntena indriya grāhya tvam atīndriya tvam vā 
SA_T06_sthtvbh-55	yadi ca paramāṇava eva parasparāpekṣā vijñānasya viṣayībhavanti /	yadi ca paramāṇavaḥ eva paraspara apekṣāḥ vijñānasya viṣayībhavanti 
SA_T06_sthtvbh-56	evaṃ sati yo 'yaṃ ghaṭakuḍyādyākārabhedo vijñāne sa na syāt praramāṇūnām atadākāratvāt /	evam sati yaḥ yam ghaṭa kuḍya ādi ākāra bhedaḥ vijñāne sa na syāt praramāṇūnām a tad ākāra tvāt 
SA_T06_sthtvbh-57	na cānyanirbhāsasya vijñānasyānyākāro viṣayo yujyate 'tiprasaṅgāt /	na ca anya nirbhāsasya vijñānasya anya ākāraḥ viṣayaḥ yujyate tiprasaṅgāt 
SA_T06_sthtvbh-58	na ca paramāṇavaḥ stambhādivat paramārthataḥ santy/	na ca paramāṇavaḥ stambha ādi vat paramārthataḥ santi 
SA_T06_sthtvbh-59	arvāṅmadhyaparabhāgasadbhāvāt /	arvāk madhya para bhāga sadbhāvāt 
SA_T06_sthtvbh-60	tadanabhyupagame vā pūrvadakṣiṇāparottarādidigbhedo yaḥ sa paramāṇor na syāt /	tad anabhyupagame vā pūrva dakṣiṇa apara uttara ādi diś bhedaḥ yaḥ sa paramāṇoḥ na syāt 
SA_T06_sthtvbh-61	tataś ca vijñānavat paramāṇor apy amūrtatvam adeśasthatvañ ca prasajyate /	tatas ca vijñāna vat paramāṇoḥ api amūrta tvam adeśa stha tvam ca prasajyate 
SA_T06_sthtvbh-62	evaṃ bāhyārthābhāvād vijñānam evārthākāram utpadyate svapnavijñānavad ity abhyupeyam /	evam bāhya artha abhāvāt vijñānam eva artha ākāram utpadyate svapna vijñāna vat iti abhyupeyam 
SA_T06_sthtvbh-63	vedanādayo 'pi nātītānāgatās tadākāravijñānajanakā niruddhājātatvāt /	vedanā ādayaḥ pi na atīta anāgatāḥ tad ākāra vijñāna janakāḥ niruddha a jāta tvāt 
SA_T06_sthtvbh-64	na ca vartamānā vartamānajanakā utpadyamānāvasthāyām asattvāt /	na ca vartamānāḥ vartamāna janakāḥ utpadyamāna avasthāyām asattvāt 
SA_T06_sthtvbh-65	[Tvbh_46] utpannāvasthāyāṃ vijñānasyāpi tadākāreṇotpannatvān na kiñcit kartavyam astīti manovijñānam apy anālambanam evotpadyate /	utpanna avasthāyām vijñānasya api tad ākāreṇa utpanna tvāt na kiñcid kartavyam asti iti manaḥ vijñānam api anālambanam eva utpadyate 
SA_T06_sthtvbh-66	anyas tv āha /	anyaḥ tu āha 
SA_T06_sthtvbh-67	asaty ātmani mukhye dharmeṣu copacāro na yujyate /	asati ātmani mukhye dharmeṣu ca upacāraḥ na yujyate 
SA_T06_sthtvbh-68	upacāro hi triṣu satsu bhavati nānyatamābhāve mukhyapadārthe tatsadṛśe 'nyasmin viṣaye tayoś ca sādṛśye /	upacāraḥ hi triṣu satsu bhavati na anyatama abhāve mukhya padārthe tad sadṛśe viṣaye tayoḥ ca sādṛśye 
SA_T06_sthtvbh-69	tad yathā mukhye 'gnau tatsadṛśe ca māṇavake tayoś ca sādhāraṇe dharme kapilatve tīkṣṇatve vā saty agnir māṇavaka ity upacāraḥ kriyate /	tat yathā mukhye gnau tad sadṛśe ca māṇavake tayoḥ ca sādhāraṇe dharme kapila tve tīkṣṇa tve vā sati agniḥ māṇavakaḥ iti upacāraḥ kriyate 
SA_T06_sthtvbh-70	atra hy agnir māṇavaka iti jātir dravyaṃ vopacaryate /	atra hi agniḥ māṇavakaḥ iti jātiḥ dravyam vā upacaryate 
SA_T06_sthtvbh-71	ubhayathāpy upacārābhāvaḥ /	ubhayathā api upacāra abhāvaḥ 
SA_T06_sthtvbh-72	tatra tāvan na jāteḥ sādhāraṇaṃ kapilatvaṃ tīkṣṇatvaṃ vā /	tatra tāvat na jāteḥ sādhāraṇam kapila tvam tīkṣṇa tvam vā 
SA_T06_sthtvbh-73	na ca sādhāraṇadharmābhāve māṇavake jāter upacāro yujyate 'tiprasaṅgāt /	na ca sādhāraṇa dharma abhāve māṇavake jāteḥ upacāraḥ yujyate ti prasaṅgāt 
SA_T06_sthtvbh-74	ataddharmatve 'pi jātes tīkṣṇatvakapilatvayor	a tad dharma tve pi jāteḥ tīkṣṇa tva kapila tvayoḥ 
SA_T06_sthtvbh-75	jātyavinābhāvitvān māṇavake jātyupacāro bhaviṣyati /	jāti avinābhāvi tvāt māṇavake jāti upacāraḥ bhaviṣyati 
SA_T06_sthtvbh-76	jātyabhāve 'pi tīkṣṇatvakapilatvayor māṇavake darśanād avinābhāvitvam ayuktam /	jāti abhāve pi tīkṣṇa tva kapila tvayoḥ māṇavake darśanāt avinābhāvi tvam ayuktam 
SA_T06_sthtvbh-77	avinābhāvitve copacārābhāvo 'gnāv iva māṇavake 'pi jātisadbhāvāt /	avinābhāvi tve ca upacāra abhāvaḥ gnau iva māṇavake pi jāti sadbhāvāt 
SA_T06_sthtvbh-78	tasmān na māṇavake jātyupacāraḥ saṃbhavati /	tasmāt na māṇavake jāti upacāraḥ saṃbhavati 
SA_T06_sthtvbh-79	nāpi dravyopacāraḥ sāmānyadharmābhāvāt /	na api dravya upacāraḥ sāmānya dharma abhāvāt 
SA_T06_sthtvbh-80	na hi yo 'gnes tīkṣṇo guṇaḥ kapilo vā sa eva māṇavake /	na hi yaḥ gneḥ tīkṣṇaḥ guṇaḥ kapilaḥ vā saḥ eva māṇavake 
SA_T06_sthtvbh-81	kiṃ tarhi tato 'nyaḥ /	kim tarhi tatas nyaḥ 
SA_T06_sthtvbh-82	viśeṣasya svāśrayapratibaddhatvān na vināgniguṇenāgner māṇavake upacāro yuktaḥ /	viśeṣasya sva āśraya pratibaddha tvāt na vinā agni guṇena agneḥ māṇavake upacāraḥ yuktaḥ 
SA_T06_sthtvbh-83	agniguṇasādṛśyād yukta iti cet /	agni guṇa sādṛśyāt yuktaḥ iti ced 
SA_T06_sthtvbh-84	evam apy agniguṇasyaiva tīkṣṇasya kapilasya vā māṇavakaguṇe tīkṣṇe kapile vā sādṛśyād upacāro yukto na tu māṇavake 'gner guṇasādṛśyenāsaṃbandhāt	evam api agni guṇasya eva tīkṣṇasya kapilasya vā māṇavaka guṇe tīkṣṇe kapile vā sādṛśyāt upacāraḥ yuktaḥ na tu māṇavake gneḥ guṇa sādṛśyena asaṃbandhāt 
SA_T06_sthtvbh-85	tasmād dravyopacāro 'pi naiva yujyate /	tasmāt dravya upacāraḥ pi na eva yujyate 
SA_T06_sthtvbh-86	mukhyo 'pi padārtho naivāsti tatsvarūpasya sarvajñānābhidhānaviṣayātikrāntatvāt /	mukhyaḥ pi padārthaḥ na eva asti tad sva rūpasya sarva jñāna abhidhāna viṣaya atikrānta tvāt 
SA_T06_sthtvbh-87	pradhāne hi guṇarūpeṇaiva jñānābhidhāne pravartete tatsvarūpāsaṃsparśāt /	pradhāne hi guṇa rūpeṇa eva jñāna abhidhāne pravartete tad svarūpa a saṃsparśāt 
SA_T06_sthtvbh-88	anyathā ca guṇavaiyarthyaprasaṅgaḥ /	anyathā ca guṇa vaiyarthya prasaṅgaḥ 
SA_T06_sthtvbh-89	na hi jñānābhidhānavyatirikto 'nyaḥ padārthasvarūpaparicchittyupāyo 'stīty ataḥ pradhānasvarūpaviṣayajñānābhidhānābhāvān naiva mukhyaḥ padārtho  #	na hi jñāna abhidhāna vyatiriktaḥ nyaḥ padārtha svarūpa paricchitti upāyaḥ sti iti atas pradhāna sva rūpa viṣaya jñāna abhidhāna abhāvāt na eva mukhyaḥ padārthaḥ 
SA_T06_sthtvbh-90	'stīty avagantavyam /	sti iti avagantavyam 
SA_T06_sthtvbh-91	evaṃ yāvac chabde saṃbandhābhāvāj jñānābhidhānābhāva evañ cābhidhānābhidheyābhāvān naiva mukhyaḥ padārtho 'sti /	evam yāvat śabde saṃbandha abhāvāt jñāna abhidhāna abhāvaḥ evam ca abhidhāna abhidheya abhāvāt na eva mukhyaḥ padārthaḥ sti 
SA_T06_sthtvbh-92	api ca sarva evāyaṃ gauṇa eva na mukhyo 'sti /	api ca sarvaḥ eva ayam gauṇaḥ eva na mukhyaḥ sti 
SA_T06_sthtvbh-93	gauṇo hi nāma yo yatrāvidyamānena rūpeṇa pravartate /	gauṇaḥ hi nāma yaḥ yatra a vidyamānena rūpeṇa pravartate 
SA_T06_sthtvbh-94	sarvaś ca śabdaḥ pradhāne 'vidyamānenaiva guṇarūpeṇa pravartate ato mukhyo nāsty eva /	sarvaḥ ca śabdaḥ pradhāne vidyamānena eva guṇa rūpeṇa pravartate atas mukhyaḥ na asti eva 
SA_T06_sthtvbh-95	tatra yad uktaṃ asaty ātmani mukhye dharmeṣu copacāro na yukta iti tad ayuktam /	tatra yat uktam asati ātmani mukhye dharmeṣu ca upacāraḥ na yuktaḥ iti tat ayuktam 
SA_T06_sthtvbh-96	vijñānapariṇāmaḥ kati prabheda iti na jñāyate /	vijñāna pariṇāmaḥ kati prabhedaḥ iti na jñāyate 
SA_T06_sthtvbh-97	atas tatprabhedopadarśanārtham āha /	atas tad prabheda upadarśana artham āha 
SA_T06_sthtvbh-98	pariṇāmaḥ sa ca tridhā // 1d	pariṇāmaḥ sa ca tridhā 
SA_T06_sthtvbh-99	yatrātmādyupacāro dharmopacāraś ca sa punar hetubhāvena phalabhāvena ca bhidyate /	yatra ātma ādi upacāraḥ dharma upacāraḥ ca sa punar hetu bhāvena phala bhāvena ca bhidyate 
SA_T06_sthtvbh-100	tatra hetupariṇāmo yālayavijñāne vipākaniṣyandavāsanāparipuṣṭiḥ /	tatra hetu pariṇāmaḥ yā ālayavijñāne vipāka nisyanda vāsanā paripuṣṭiḥ 
SA_T06_sthtvbh-101	phalapariṇāmaḥ punar vipākavāsanāvṛttilābhād ālayavijñānasya pūrvakarmākṣepaparisamāptau yā nikāyasabhāgāntareṣv abhinirvṛttiḥ /	phala pariṇāmaḥ punar vipāka vāsanā vṛtti lābhāt ālayavijñānasya pūrva karma ākṣepa parisamāptau yā nikāya sabhāga antareṣu abhinirvṛttiḥ 
SA_T06_sthtvbh-102	niṣyandavāsanāvṛttilābhāc ca yā pravṛttivijñānānāṃ kliṣṭasya ca manasa ālayavijñānād abhinirvṛttiḥ /	nisyanda vāsanā vṛtti lābhāt ca yā pravṛtti vijñānānām kliṣṭasya ca manasaḥ ālayavijñānāt abhinirvṛttiḥ 
SA_T06_sthtvbh-103	tatra pravṛttivijñānaṃ kuśalākuśalam ālayavijñāne vipākavāsanāṃ niṣyandavāsanāñ cādhatte /	tatra pravṛtti vijñānam kuśala akuśalam ālayavijñāne vipāka vāsanām nisyanda vāsanām ca ādhatte 
SA_T06_sthtvbh-104	avyākṛtaṃ kliṣṭañ ca mano niṣyandavāsanām eva /	avyākṛtam kliṣṭam ca manaḥ nisyanda vāsanām eva 
SA_T06_sthtvbh-105	yo 'sau trividhaḥ pariṇāma ukto 'sāv api na jñāyate /	saḥ trividhaḥ pariṇāmaḥ uktaḥ sau api na jñāyate 
SA_T06_sthtvbh-106	atas tadbhedapradarśanārtham āha /	atas tad bheda pradarśana artham āha 
SA_T06_sthtvbh-107	vipāko mananākhyaś ca vijñaptir viṣayasya ca / 2ab	vipākaḥ manana ākhyaḥ ca vijñaptiḥ viṣayasya ca 
SA_T06_sthtvbh-108	iti / sa eṣa trividhaḥ pariṇāmo vipākākhyo mananākhyo viṣayavijñaptyākhyaś ca /	iti saḥ eṣa trividhaḥ pariṇāmaḥ vipāka ākhyaḥ manana ākhyaḥ viṣaya vijñapti ākhyaḥ ca 
SA_T06_sthtvbh-109	tatra kuśalākuśalakarmavāsanāparipākavaśād yathākṣepaṃ phalābhinirvṛttir vipākaḥ /	tatra kuśala akuśala karma vāsanā paripāka vaśāt yathākṣepam phala abhinirvṛttiḥ vipākaḥ 
SA_T06_sthtvbh-110	kliṣṭaṃ mano nityaṃ mananātmakatvān mananākhyam /	kliṣṭam manaḥ nityam manana ātmaka tvāt manana ākhyam 
SA_T06_sthtvbh-111	rūpādiviṣayapratyavabhāsatvāc cakṣurādivijñānaṃ ṣaṭprakāram api viṣayavijñaptiḥ /	rūpa ādi viṣaya pratyavabhāsa tvāt cakṣuḥ ādi vijñānam ṣaṣ prakāram api viṣaya vijñaptiḥ 
SA_T06_sthtvbh-112	tatsvarūpanirdeśam antareṇa na tat pratīyate ity ato yasya yat svarūpaṃ tad yathākramaṃ pradarśayann āha /	tad svarūpa nirdeśam antareṇa na tat pratīyate iti atas yasya yat svarūpam tat yathākramam pradarśayan āha 
SA_T06_sthtvbh-113	tatrālayākhyaṃ vijñānaṃ vipākaḥ sarvabījakam 2cd	tatra ālaya ākhyam vijñānam vipākaḥ sarva bījakam 
SA_T06_sthtvbh-114	iti / tatreti yo 'yam anantaroktas trividhaḥ pariṇāmaḥ /	iti tatra iti yaḥ yam anantara uktaḥ trividhaḥ pariṇāmaḥ 
SA_T06_sthtvbh-115	ālayākhyam ity ālayavijñānasaṃjñakaṃ yad vijñānaṃ sa vipākapariṇāmaḥ /	ālaya ākhyam iti ālayavijñāna saṃjñakam yat vijñānam sa vipāka pariṇāmaḥ 
SA_T06_sthtvbh-116	tac ca sarvasāṃkleśikadharmabījasthānatvād ālayaḥ /	tat ca sarva sāṃkleśika dharma bīja sthāna tvāt ālayaḥ 
SA_T06_sthtvbh-117	ālayaḥ sthānam iti paryāyau /	ālayaḥ sthānam iti paryāyau 
SA_T06_sthtvbh-118	atha vālīyante upanibadhyante 'smin sarvadharmāḥ kāryabhāvena tad vālīyate upanibadhyate kāraṇabhāvena sarvadharmeṣv ity ālayaḥ /	atha vā ālīyante upanibadhyante smin sarva dharmāḥ kārya bhāvena tat vā ālīyate upanibadhyate kāraṇa bhāvena sarva dharmeṣu iti ālayaḥ 
SA_T06_sthtvbh-119	vijānātīti vijñānam /	vijānāti iti vijñānam 
SA_T06_sthtvbh-120	sarvadhātugatiyonijātiṣu kuśalākuśalakarmavipākatvād vipākaḥ /	sarva dhātu gati yoni jātiṣu kuśala akuśala karma vipāka tvāt vipākaḥ 
SA_T06_sthtvbh-121	sarvadharmabījāśrayatvāt sarvabījakam /	sarva dharma bīja āśraya tvāt sarva bījakam 
SA_T06_sthtvbh-122	yadi pravṛttivijñānavyatiriktam ālayavijñānam asti tato 'syālambanam ākāro vā vaktavyaḥ /	yadi pravṛtti vijñāna vyatiriktam ālayavijñānam asti sya ālambanam ākāraḥ vā vaktavyaḥ 
SA_T06_sthtvbh-123	na hi nirālambanaṃ nirākāraṃ vā vijñānaṃ yujyate /	na hi nirālambanam nirākāram vā vijñānam yujyate 
SA_T06_sthtvbh-124	naiva tan nirālambanaṃ nirākāraṃ veṣyate /	na eva tat nirālambanam nirākāram vā iṣyate 
SA_T06_sthtvbh-125	kiṃ tarhy [Tvbh_52] aparicchinnālambanākāram /	kim tarhi aparicchinna ālambana ākāram 
SA_T06_sthtvbh-126	kiṃ kāraṇam /	kim kāraṇam 
SA_T06_sthtvbh-127	yasmād ālayavijñānaṃ dvidhā pravartate /	yasmāt ālayavijñānam dvidhā pravartate 
SA_T06_sthtvbh-128	adhyātmam upādānavijñaptito bahirdhāparicchinnākārabhājanavijñaptitaś ca /	adhyātmam upādāna vijñaptitaḥ bahirdhā paricchinna ākāra bhājana vijñaptitaḥ ca 
SA_T06_sthtvbh-129	tatrādhyātmam upādānaṃ parikalpitasvabhāvābhiniveśavāsanā sādhiṣṭhānam indriyarūpaṃ nāma ca /	tatra adhyātmam upādānam parikalpita svabhāva abhiniveśa vāsanā sa adhiṣṭhānam indriya rūpam nāma ca 
SA_T06_sthtvbh-130	asyālambanasyātisūkṣmatvād	asya ālambanasya ati sūkṣma tvāt 
SA_T06_sthtvbh-131	asaṃviditakopādisthānavijñaptikañ ca tat / 3ab	a saṃvidita kopa ādi sthāna vijñaptikam ca tat 
SA_T06_sthtvbh-132	asaṃviditaka upādir yasmin asaṃviditakā ca sthānavijñaptir yasmin tad ālayavijñānam asaṃviditakopādisthānavijñaptikam /	asaṃviditakaḥ upādiḥ yasmin asaṃviditakā ca sthāna vijñaptiḥ yasmin tat ālayavijñānam asaṃviditaka upādi sthāna vijñaptikam 
SA_T06_sthtvbh-133	upādānam upādiḥ /	upādānam upādiḥ 
SA_T06_sthtvbh-134	sa punar ātmādivikalpavāsanā rūpādidharmavikalpavāsanā ca /	sa punar ātma ādi vikalpa vāsanā rūpa ādi dharma vikalpa vāsanā ca 
SA_T06_sthtvbh-135	tatsadbhāvād ālayavijñānenātmādivikalpo rūpādivikalpaś ca kāryatvenopātta iti tad vāsanātmādivikalpānāṃ rūpādivikalpānāñ copādir ity ucyate	tad sadbhāvāt ālayavijñānena ātma ādi vikalpaḥ rūpa ādi vikalpaḥ ca kārya tvena upāttaḥ iti tat vāsanā ātma ādi vikalpānām rūpa ādi vikalpānām ca upādiḥ iti ucyate 
SA_T06_sthtvbh-136	so 'sminn idaṃ tad iti pratisaṃvedanākāreṇāsaṃvidita ity atas tad asaṃviditakopādir ity ucyate /	saḥ u smin idam tat iti pratisaṃvedana ākāreṇa a saṃviditaḥ iti atas tat asaṃvidita kopa ādiḥ iti ucyate 
SA_T06_sthtvbh-137	āśrayopādānañ copādiḥ /	āśraya upādānam ca upādiḥ 
SA_T06_sthtvbh-138	āśraya ātmabhāvaḥ sādhiṣṭhānam indriyarūpaṃ nāma ca /	āśrayaḥ ātma bhāvaḥ sa adhiṣṭhānam indriya rūpam nāma ca 
SA_T06_sthtvbh-139	tasya punar yad upādānam upagamanam ekayogakṣematvena tad upādiḥ /	tasya punar yat upādānam upagamanam eka yogakṣema tvena tat upādiḥ 
SA_T06_sthtvbh-140	tatra kāmarūpadhātvor dvayor nāmarūpayor upādānam /	tatra kāma rūpa dhātvoḥ dvayoḥ nāma rūpayoḥ upādānam 
SA_T06_sthtvbh-141	ārūpyadhātau tu rūpavītarāgatvād rūpavipākānabhinirvṛtter nāmopādānam eva /	ārūpya dhātau tu rūpa vīta rāga tvāt rūpa vipāka an abhinirvṛtteḥ nāma upādānam eva 
SA_T06_sthtvbh-142	kin tu vāsanāvastham eva tatra rūpaṃ na vipākāvastham /	kin tu vāsanā avastham eva tatra rūpam na vipāka avastham 
SA_T06_sthtvbh-143	tat punar upādānam idantayā pratisaṃvedayitum aśakyam ity ato 'saṃvidita ity ucyate /	tat punar upādānam idantayā pratisaṃvedayitum aśakyam iti atas saṃviditaḥ iti ucyate 
SA_T06_sthtvbh-144	sthānavijñaptir bhājanalokasaṃniveśavijñaptiḥ /	sthāna vijñaptiḥ bhājana loka saṃniveśa vijñaptiḥ 
SA_T06_sthtvbh-145	sāpy aparicchinnālambanākārapravṛttatvād asaṃviditety ucyate /	sā api aparicchinna ālambana ākāra pravṛtta tvāt asaṃviditā iti ucyate 
SA_T06_sthtvbh-146	kathaṃ vijñānam aparicchinnālambanākāraṃ bhaviṣyatīti /	katham vijñānam aparicchinna ālambana ākāram bhaviṣyati iti 
SA_T06_sthtvbh-147	anyavijñānavādinām api nirodhasamāpattyādyavasthāsu tulyam etat /	anya vijñāna vādinām api nirodha samāpatti ādi avasthāsu tulyam etat 
SA_T06_sthtvbh-148	na ca nirodhasamāpattyādyavasthāsu vijñānaṃ naivāstīti śakyate pratipattum /	na ca nirodha samāpatti ādi avasthāsu vijñānam na eva asti iti śakyate pratipattum 
SA_T06_sthtvbh-149	yuktivirodhāt sūtravirodhāc ceti /	yukti virodhāt sūtra virodhāt ca iti 
SA_T06_sthtvbh-150	tatrālayākhyaṃ vijñānam (2c)	tatra ālaya ākhyam vijñānam 
SA_T06_sthtvbh-151	ity uktaṃ vijñānañ cāvaśyaṃ caittaiḥ saṃprayuktam ity ato vaktavyaṃ katamaiḥ katibhiś ca tebhyaḥ saṃprayujyate /	iti uktam vijñānam ca avaśyam caittaiḥ saṃprayuktam iti atas vaktavyam katamaiḥ katibhiḥ ca tebhyaḥ saṃprayujyate 
SA_T06_sthtvbh-152	tathā kiṃ taiḥ sarvadā saṃprayujyate /	tathā kim taiḥ sarvadā saṃprayujyate 
SA_T06_sthtvbh-153	uta nety ata āha /	uta na iti atas āha 
SA_T06_sthtvbh-154	sadā sparśamanaskāravitsaṃjñācetanānvitam 3cd	sadā sparśa manaskāra vid saṃjñā cetanā anvitam 
SA_T06_sthtvbh-155	iti / sadeti yāvad ālayavijñānaṃ tāvad ebhiḥ sparśamanaskāravedanāsaṃjñācetanākhyaiḥ pañcabhiḥ sarvatragair dharmair anvitam / vedanā vit /	iti sadā iti yāvat ālayavijñānam tāvat ebhiḥ sparśa manaskāra vedanā saṃjñā cetanā ākhyaiḥ pañcabhiḥ sarvatragaiḥ dharmaiḥ anvitam vedanā vid 
SA_T06_sthtvbh-156	tatra sparśas trikasaṃnipāte indriyavikāraparicchedaḥ /	tatra sparśaḥ trika saṃnipāte indriya vikāra paricchedaḥ 
SA_T06_sthtvbh-157	vedanāsaṃniśrayadānakarmakaḥ /	vedanā saṃniśraya dāna karmakaḥ 
SA_T06_sthtvbh-158	indriyaviṣayavijñānāni trīṇy eva trikam /	indriya viṣaya vijñānāni trīṇi eva trikam 
SA_T06_sthtvbh-159	tasya kāryakāraṇabhāvena samavasthānaṃ trikasaṃnipātaḥ /	tasya kārya kāraṇa bhāvena samavasthānam trika saṃnipātaḥ 
SA_T06_sthtvbh-160	tasmin sati tatsamakālam evendriyasya sukhādivedanānukūlo yo vikāras tena [Tvbh_56] sadṛśo viṣayasya sukhādivedanīyākāraparicchedo yaḥ sa sparśaḥ	tasmin sati tad sama kālam eva indriyasya sukha ādi vedanā anukūlaḥ yaḥ vikāraḥ tena sadṛśaḥ viṣayasya sukha ādi vedanīya ākāra paricchedaḥ yaḥ sa sparśaḥ 
SA_T06_sthtvbh-161	indriyaṃ punar yena viśeṣeṇa sukhaduḥkhādihetutvaṃ pratipadyate sa tasya vikāraḥ /	indriyam punar yena viśeṣeṇa sukha duḥkha ādi hetu tvam pratipadyate sa tasya vikāraḥ 
SA_T06_sthtvbh-162	sparśaḥ punar indriyavikārasādṛśyenendriyaṃ spṛśatīndriyeṇa vā spṛśyata iti sparśa ucyate /	sparśaḥ punar indriya vikāra sādṛśyena indriyam spṛśati indriyeṇa vā spṛśyate iti sparśaḥ ucyate 
SA_T06_sthtvbh-163	ata eva viṣayavikāraparicchedātmako 'pīndriyavikārapariccheda uktaḥ /	atas eva viṣaya vikāra pariccheda ātmakaḥ u pi indriya vikāra paricchedaḥ uktaḥ 
SA_T06_sthtvbh-164	vedanāsaṃniśrayatvam asya karma /	vedanā saṃniśraya tvam asya karma 
SA_T06_sthtvbh-165	evaṃ hy uktaṃ sūtre sukhavedanīyaṃ sparśaṃ pratītyotpadyate sukhaṃ veditam iti vistaraḥ /	evam hi uktam sūtre sukha vedanīyam sparśam pratītya utpadyate sukham veditam iti vistaraḥ 
SA_T06_sthtvbh-166	manaskāraś cetasa ābhogaḥ /	manaskāraḥ cetasaḥ ābhogaḥ 
SA_T06_sthtvbh-167	ābhujanam ābhogaḥ /	ābhujanam ābhogaḥ 
SA_T06_sthtvbh-168	ālambane yena cittam abhimukhīkriyate /	ālambane yena cittam abhimukhīkriyate 
SA_T06_sthtvbh-169	sa punar ālambane cittadhāraṇakarmakaḥ /	sa punar ālambane citta dhāraṇa karmakaḥ 
SA_T06_sthtvbh-170	cittadhāraṇaṃ punas tatraivālambane punaḥ punaś cittasyāvarjanam /	citta dhāraṇam punar tatra eva ālambane punar punar cittasya āvarjanam 
SA_T06_sthtvbh-171	etac ca karma cittasantater ālambananiyamena viśiṣṭaṃ manaskāram adhikṛtyoktaṃ na tu yaḥ praticittakṣaṇaṃ tasya hi pratikṣaṇam eva vyāpāro  #	etat ca karma citta santateḥ ālambana niyamena viśiṣṭam manaskāram adhikṛtya uktam na tu yaḥ prati citta kṣaṇam tasya hi pratikṣaṇam eva vyāpāraḥ 
SA_T06_sthtvbh-172	na kṣaṇāntare /	na kṣaṇa antare 
SA_T06_sthtvbh-173	vedanā anubhavasvabhāvā /	vedanā anubhava svabhāvā 
SA_T06_sthtvbh-174	sā punar viṣayasyāhlādakaparitāpakatadubhayākāraviviktasvarūpasākṣātkaraṇabhedāt tridhā bhavati /	sā punar viṣayasya āhlādaka paritāpaka tad ubhaya ākāra vivikta sva rūpa sākṣāt karaṇa bhedāt tridhā bhavati 
SA_T06_sthtvbh-175	sukhā /	sukhā 
SA_T06_sthtvbh-176	duḥkhā /	duḥkhā 
SA_T06_sthtvbh-177	aduḥkhāsukhā ca /	aduḥkhā asukhā ca 
SA_T06_sthtvbh-178	evaṃ tv anye manyante /	evam tu anye manyante 
SA_T06_sthtvbh-179	śubhāśubhānāṃ karmaṇāṃ phalavipākaṃ pratyanubhavanty anenety anubhavaḥ /	śubha aśubhānām karmaṇām phala vipākam pratyanubhavanti anena iti anubhavaḥ 
SA_T06_sthtvbh-180	tatra śubhānāṃ karmaṇāṃ sukho 'nubhavaḥ phalavipākaḥ /	tatra śubhānām karmaṇām sukhaḥ nubhavaḥ phala vipākaḥ 
SA_T06_sthtvbh-181	aśubhānāṃ duḥkhaḥ /	aśubhānām duḥkhaḥ 
SA_T06_sthtvbh-182	ubhayeṣām aduḥkhāsukhaḥ /	ubhayeṣām aduḥkha asukhaḥ 
SA_T06_sthtvbh-183	atra cālayavijñānam eva śubhāśubhakarmavipākaḥ /	atra ca ālayavijñānam eva śubha aśubha karma vipākaḥ 
SA_T06_sthtvbh-184	tatsaṃprayuktaivopekṣā paramārthataḥ śubhāśubhānāṃ karmaṇāṃ phalavipākaḥ /	tad saṃprayuktā eva upekṣā paramārthataḥ śubha aśubhānām karmaṇām phala vipākaḥ 
SA_T06_sthtvbh-185	sukhaduḥkhayos tu kuśalākuśalakarmavipākajatvād vipākopacāraḥ /	sukha duḥkhayoḥ tu kuśala akuśala karma vipāka ja tvāt vipāka upacāraḥ 
SA_T06_sthtvbh-186	tatra sukho 'nubhavo yasminn utpanne viyogecchā niruddhe ca punaḥ saṃyogecchā jāyate /	tatra sukhaḥ nubhavaḥ yasmin utpanne viyoga icchā niruddhe ca punar saṃyoga icchā jāyate 
SA_T06_sthtvbh-187	duḥkho 'nubhavo yasminn utpanne viyogecchā niruddhe ca punar asaṃyogecchā /	duḥkhaḥ nubhavaḥ yasmin utpanne viyoga icchā niruddhe ca punar asaṃyoga icchā 
SA_T06_sthtvbh-188	aduḥkhāsukho yasminn utpanne niruddhe cobhyaṃ na jāyate /	aduḥkha asukhaḥ yasmin utpanne niruddhe ca ubhyam na jāyate 
SA_T06_sthtvbh-189	saṃjñā viṣayanimittodgrahaṇam /	saṃjñā viṣaya nimittā udgrahaṇam 
SA_T06_sthtvbh-190	viṣaya ālambanam /	viṣayaḥ ālambanam 
SA_T06_sthtvbh-191	nimittaṃ tadviśeṣo nīlapītādyālambanavyavasthākāraṇam /	nimittam tad viśeṣaḥ nīla pīta ādi ālambana vyavasthā kāraṇam 
SA_T06_sthtvbh-192	tasyodgrahaṇaṃ nirūpaṇaṃ nīlam etan na pītam iti /	tasya udgrahaṇam nirūpaṇam nīlam etat na pītam iti 
SA_T06_sthtvbh-193	cetanā cittābhisaṃskāro manasaś ceṣṭā yasyāṃ satyām ālambanaṃ prati cetasaḥ praspanda iva bhavaty ayaskāntavaśād ayaḥpraspandavat /	cetanā citta abhisaṃskāraḥ manasaḥ ceṣṭā yasyām satyām ālambanam prati cetasaḥ praspandaḥ iva bhavati ayaskānta vaśāt ayaḥ praspanda vat 
SA_T06_sthtvbh-194	vedanā trividhā sukhā duḥkhā aduḥkhāsukhā ca /	vedanā trividhā sukhā duḥkhā aduḥkhā asukhā ca 
SA_T06_sthtvbh-195	dharmāś catuḥ prakārāḥ kuśalā akuśalā anivṛtāvyākṛtā nivṛtāvyākṛtāś ca /	dharmāḥ catur prakārāḥ kuśalāḥ akuśalāḥ anivṛta avyākṛtāḥ nivṛta avyākṛtāḥ ca 
SA_T06_sthtvbh-196	tatrālayavijñāne vid iti sāmānyopadeśena na vijñāyate tisṝṇāṃ vedanānāṃ katamā vedanā /	tatra ālayavijñāne vid iti sāmānya upadeśena na vijñāyate tisṝṇām vedanānām katamā vedanā 
SA_T06_sthtvbh-197	tathā tad api kiṃ kuśalam akuśalam anivṛtāvyākṛtaṃ nivṛtāvyākṛtam iti na vijñāyata ity ata āha /	tathā tat api kim kuśalam akuśalam anivṛta avyākṛtam nivṛta avyākṛtam iti na vijñāyate iti atas āha 
SA_T06_sthtvbh-198	upekṣā vedanā tatrānivṛtāvyākṛtañ ca tat / 4ab	upekṣā vedanā tatra anivṛtā avyākṛtam ca tat 
SA_T06_sthtvbh-199	tatrety ālayavijñānam eva prakṛtatvāt saṃbadhyate /	tatra iti ālayavijñānam eva prakṛta tvāt saṃbadhyate 
SA_T06_sthtvbh-200	upekṣaivālayavijñāne vedanā na sukhā na duḥkhā tayoḥ paricchinnālambanākāratvād rāgadveṣānuśayitatvāc ca /	upekṣā eva ālayavijñāne vedanā na sukhā na duḥkhā tayoḥ paricchinna ālambana ākāra tvāt rāga dveṣa anuśayita tvāt ca 
SA_T06_sthtvbh-201	anivṛtāvyākṛtañ ca tat / (4b)	anivṛta avyākṛtam ca tat 
SA_T06_sthtvbh-202	ālayavijñānam iti prakṛtam /	ālayavijñānam iti prakṛtam 
SA_T06_sthtvbh-203	tatrānivṛtagrahaṇaṃ nivṛtavyavacchedārtham /	tatra anivṛta grahaṇam nivṛta vyavaccheda artham 
SA_T06_sthtvbh-204	avyākṛtagrahaṇaṃ kuśalākuśalavyavacchedārtham /	avyākṛta grahaṇam kuśala akuśala vyavaccheda artham 
SA_T06_sthtvbh-205	manobhūmikair āgantukair upakleśair anāvṛtatvād anivṛtam /	manaḥ bhūmikaiḥ āgantukaiḥ upakleśaiḥ anāvṛta tvāt anivṛtam 
SA_T06_sthtvbh-206	vipākatvād vipākaṃ prati kuśalākuśalatvenāvyākaraṇād avyākṛtam /	vipāka tvāt vipākam prati kuśala akuśala tvena a vyākaraṇāt a vyākṛtam 
SA_T06_sthtvbh-207	tathā sparśādayaḥ / 4c	tathā sparśa ādayaḥ c 
SA_T06_sthtvbh-208	yathālayavijñānam ekāntena vipāko 'paricchinnālambanākāraṃ sadā sparśādibhir anvitaṃ	yathā ālayavijñānam ekāntena paricchinna ālambana ākāram sadā sparśa ādibhiḥ anvitam 
SA_T06_sthtvbh-209	tatra copekṣaiva vedanānivṛtāvyākṛtañ ca tathā sparśādayo 'py ekāntena vipākā evāparicchinnālambanākārāś ca /	tatra ca upekṣā eva vedanā nivṛta avyākṛtam ca tathā sparśa ādayaḥ pi ekāntena vipākāḥ eva aparicchinna ālambana ākārāḥ ca 
SA_T06_sthtvbh-210	ātmānaṃ hitvetaraiś caturbhir ālayavijñānena ca nityam anugatās teṣu copekṣaiva vedanānivṛtāvyākṛtāś cālayavijñānavat /	ātmānam hitvā itaraiḥ caturbhiḥ ālayavijñānena ca nityam anugatāḥ teṣu ca upekṣā eva vedanā nivṛta avyākṛtāḥ ca ālayavijñāna vat 
SA_T06_sthtvbh-211	na hi vipākena saṃprayuktānām avipākatvam aparicchinnālambanākāreṇa ca paricchinnālambanākāratvaṃ saṃbhavati /	na hi vipākena saṃprayuktānām avipāka tvam aparicchinna ālambana ākāreṇa ca paricchinna ālambana ākāra tvam saṃbhavati 
SA_T06_sthtvbh-212	evam anyatrāpi vācyam //	evam anyatra api vācyam 
SA_T06_sthtvbh-213	kiṃ punas tad ālayavijñānam ekam abhinnam āsaṃsāram anuvartate /	kim punar tat ālayavijñānam ekam abhinnam āsaṃsāram anuvartate 
SA_T06_sthtvbh-214	uta saṃtānena /	uta saṃtānena 
SA_T06_sthtvbh-215	na hi tad ekam abhinnam anuvartate kṣaṇikatvāt /	na hi tat ekam abhinnam anuvartate kṣaṇika tvāt 
SA_T06_sthtvbh-216	kiṃ tarhi /	kim tarhi 
SA_T06_sthtvbh-217	tac ca vartate srotasaughavat // 4d	tat ca vartate srotasā oghavat 
SA_T06_sthtvbh-218	tac cety ālayavijñānam eva saṃbadhyate /	tat ca iti ālayavijñānam eva saṃbadhyate 
SA_T06_sthtvbh-219	tatra sroto hetuphalayor nairantaryaprabandhena pravṛttiḥ /	tatra srotaḥ hetu phalayoḥ nairantarya prabandhena pravṛttiḥ 
SA_T06_sthtvbh-220	udakasamūhasya pūrvāparabhāgāvicchedena pravāha ogha ity ucyate /	udaka samūhasya pūrva apara bhāga a vicchedena pravāhaḥ oghaḥ iti ucyate 
SA_T06_sthtvbh-221	yathā hy oghas tṛṇakāṣṭhagomayādīn ākarṣayaṅ gacchaty evam ālayavijñānam api puṇyāpuṇyāneñjyakarmavāsanānugataṃ	yathā hi oghaḥ tṛṇa kāṣṭha gomaya ādīn ākarṣayan gacchati evam ālayavijñānam api puṇya apuṇya aneñjya karma vāsanā anugatam 
SA_T06_sthtvbh-222	sparśamanaskārādīn ākarṣan srotasāsaṃsāram avyuparataṃ pravartata iti /	sparśa manaskāra ādīn ākarṣan srotasā a saṃsāram a vyuparatam pravartate iti 
SA_T06_sthtvbh-223	tasyaivaṃ śrotasā pravṛttasya kasyām avasthāyāṃ vyāvṛttir ity āha /	tasya evam śrotasā pravṛttasya kasyām avasthāyām vyāvṛttiḥ iti āha 
SA_T06_sthtvbh-224	tasya vyāvṛttir arhattve / 5a	tasya vyāvṛttiḥ arhat tve 
SA_T06_sthtvbh-225	kiṃ punar arhattvam /	kim punar arhat tvam 
SA_T06_sthtvbh-226	yadyogād arhann ity ucyate /	yad yogāt arhan iti ucyate 
SA_T06_sthtvbh-227	kasya punar yogād arhann ity ucyate /	kasya punar yogāt arhan iti ucyate 
SA_T06_sthtvbh-228	kṣayajñānānutpādajñānalābhāt /	kṣaya jñāna anutpāda jñāna lābhāt 
SA_T06_sthtvbh-229	tasyāṃ hy avasthāyām ālayavijñānāśritadauṣṭhulyaniravaśeṣaprahāṇād ālayavijñānaṃ vyāvṛttaṃ bhavati /	tasyām hi avasthāyām ālayavijñāna āśrita dauṣṭhulya niravaśeṣa prahāṇāt ālayavijñānam vyāvṛttam bhavati 
SA_T06_sthtvbh-230	saiva cārhadavasthā /	sā eva ca arhat avasthā 
SA_T06_sthtvbh-231	uktaḥ savibhaṅgo vipākapariṇāmaḥ /	uktaḥ sa vibhaṅgaḥ vipāka pariṇāmaḥ 
SA_T06_sthtvbh-232	idānīṃ mananākhyāṃ dvitīyaṃ pariṇāmam āha /	idānīm mananā ākhyām dvitīyam pariṇāmam āha 
SA_T06_sthtvbh-233	tad āśritya pravartata iti vistaraḥ /	tat āśritya pravartate iti vistaraḥ 
SA_T06_sthtvbh-234	tatra yathā cakṣurādivijñānānāṃ cakṣurādaya āśrayatvena rūpādayaś cālambanatvena prasiddhā naiva kliṣṭasya manasa āśraya ālambanaṃ vā prasiddham	tatra yathā cakṣuḥ ādi vijñānānām cakṣuḥ ādayaḥ āśraya tvena rūpa ādayaḥ ca ālambana tvena prasiddhāḥ na eva kliṣṭasya manasaḥ āśrayaḥ ālambanam vā prasiddham 
SA_T06_sthtvbh-235	na ca vijñānam āśrayālambananirapekṣaṃ yujyata ity ataḥ kliṣṭasya manasa āśrayālambanapratipādanārthaṃ niruktipratipādanārthañ cāha /	na ca vijñānam āśraya ālambana nirapekṣam yujyate iti atas kliṣṭasya manasaḥ āśraya ālambana pratipādana artham nirukti pratipādana artham ca āha 
SA_T06_sthtvbh-236	tad āśritya pravartate /	tat āśritya pravartate 
SA_T06_sthtvbh-237	tadālambaṃ manonāma vijñānaṃ mananātmakam // 5bcd	tad ālambam manaḥ nāma vijñānam manana ātmakam 
SA_T06_sthtvbh-238	tad āśritya pravartata iti tacchabdenālayavijñānam abhisaṃbadhyate /	tat āśritya pravartate iti tad śabdena ālayavijñānam abhisaṃbadhyate 
SA_T06_sthtvbh-239	tadvāsanāśrayo hy ālayavijñānam atas tad āśritya pravartate santānenotpadyata ity arthaḥ /	tad vāsanā āśrayaḥ hi ālayavijñānam atas tat āśritya pravartate santānena utpadyate iti arthaḥ 
SA_T06_sthtvbh-240	atha vā yasmin dhātau bhūmau vālayavijñānaṃ vipākas tad api kliṣṭaṃ manas taddhātukaṃ tadbhūmikaṃ ceti tatpratibaddhavṛttitvāt tad āśritya	atha vā yasmin dhātau bhūmau vā ālayavijñānam vipākaḥ tat api kliṣṭam manaḥ tad dhātukam tad bhūmikam ca iti tad pratibaddha vṛtti tvāt tat āśritya 
SA_T06_sthtvbh-241	tadālambam ity ālayavijñānālambanam eva satkāyadṛṣṭyādibhiḥ saṃprayogād ahaṃ mamety ālayavijñānālambanatvāt /	tad ālambam iti ālayavijñāna ālambanam eva sat kāya dṛṣṭi ādibhiḥ saṃprayogāt aham mama iti ālayavijñāna ālambana tvāt 
SA_T06_sthtvbh-242	kathaṃ punar yata eva cittād utpadyate tad eva tadālambanaṃ bhavati /	katham punar yatas eva cittāt utpadyate tat eva tad ālambanam bhavati 
SA_T06_sthtvbh-243	yathā tad anicchatāṃ keṣāṃcit kasyāñcid avasthāyāṃ yata eva cittān manovijñānam utpadyate tadālambanam eva tad utpadyate /	yathā tat an icchatām keṣāṃcid kasyāñcid avasthāyām yatas eva cittāt manaḥ vijñānam utpadyate tad ālambanam eva tat utpadyate 
SA_T06_sthtvbh-244	manonāma vijñānam iti mana iti nāma ākhyā yasya vijñānasya tad ālayavijñānam āśritya pravarte tadālambanaṃ ca manonāmety anenālayavijñānāt  #	manaḥ nāma vijñānam iti manaḥ iti nāma ākhyā yasya vijñānasya tat ālayavijñānam āśritya pravarte tad ālambanam ca manaḥ nāma iti anena ālayavijñānāt 
SA_T06_sthtvbh-245	pravṛttivijñānāc ca vyavacchinatti /	pravṛtti vijñānāt ca vyavacchinatti 
SA_T06_sthtvbh-246	tat punaḥ kiṃ svabhāvam ity āha /	tat punar kim svabhāvam iti āha 
SA_T06_sthtvbh-247	mananātmakam iti /	manana ātmakam iti 
SA_T06_sthtvbh-248	evaṃ mananātmakatvān mana ity ucyate nairūktena vidhinā /	evam manana ātmaka tvāt manaḥ iti ucyate nairūktena vidhinā 
SA_T06_sthtvbh-249	vijñānasvarūpatvād avaśyaṃ tac caittaiḥ saṃprayujyate /	vijñāna sva rūpa tvāt avaśyam tat caittaiḥ saṃprayujyate 
SA_T06_sthtvbh-250	idaṃ tu na jñāyate katamais tac caittaiḥ kiyadbhiḥ kiyantaṃ kālaṃ vā saṃprayujyata ity ata āha /	idam tu na jñāyate katamaiḥ tat caittaiḥ kiyadbhiḥ kiyantam kālam vā saṃprayujyate iti atas āha 
SA_T06_sthtvbh-251	kleśaiś caturbhiḥ sahitaṃ nivṛtāvyākṛtaiḥ sadā / 6ab	kleśaiḥ caturbhiḥ sahitam nivṛta avyākṛtaiḥ sadā 
SA_T06_sthtvbh-252	caittā hi dviprakārāḥ kleśās tad anye ca /	caittāḥ hi dvi prakārāḥ kleśāḥ tat anye ca 
SA_T06_sthtvbh-253	tadanyebhyo vyavacchedārtham āha kleśair iti /	tad anyebhyaḥ vyavaccheda artham āha kleśaiḥ iti 
SA_T06_sthtvbh-254	kleśā api ṣaṭ /	kleśāḥ api ṣaṭ 
SA_T06_sthtvbh-255	na ca taiḥ saṃprayujyate 'taś caturbhir ity āha /	na ca taiḥ saṃprayujyate caturbhiḥ iti āha 
SA_T06_sthtvbh-256	sahitam iti saṃprayuktam /	sahitam iti saṃprayuktam 
SA_T06_sthtvbh-257	kleśā api dvividhāḥ /	kleśāḥ api dvividhāḥ 
SA_T06_sthtvbh-258	akuśalā nivṛtāvyākṛtāś ca /	akuśalāḥ nivṛta avyākṛtāḥ ca 
SA_T06_sthtvbh-259	akuśalebhyo viśeṣārtham āha nivṛtāvyākṛtair iti /	akuśalebhyaḥ viśeṣa artham āha nivṛta avyākṛtaiḥ iti 
SA_T06_sthtvbh-260	na hi nivṛtena vijñānenākuśalānāṃ saṃprayogaḥ saṃbhavati /	na hi nivṛtena vijñānena akuśalānām saṃprayogaḥ saṃbhavati 
SA_T06_sthtvbh-261	nivṛtāḥ kliṣṭatvāt /	nivṛtāḥ kliṣṭa tvāt 
SA_T06_sthtvbh-262	avyākṛtāḥ kuśalākuśalatvenāvyākaraṇāt /	avyākṛtāḥ kuśala akuśala tvena a vyākaraṇāt 
SA_T06_sthtvbh-263	sadeti sarvakālam /	sadā iti sarvakālam 
SA_T06_sthtvbh-264	yāvat tad asti tāvat taiḥ saṃprayuktam /	yāvat tat asti tāvat taiḥ saṃprayuktam 
SA_T06_sthtvbh-265	sāmānyanirdeśād viśeṣato na jñāyanta iti viśeṣato nirdiśati /	sāmānya nirdeśāt viśeṣataḥ na jñāyante iti viśeṣataḥ nirdiśati 
SA_T06_sthtvbh-266	ātmadṛṣṭyātmamohātmamānātmasnehasaṃjñitaiḥ // 6cd	ātma dṛṣṭi ātma moha ātma māna ātma sneha saṃjñitaiḥ cc
SA_T06_sthtvbh-267	upādānaskandheṣv ātmeti darśanam ātmadṛṣṭiḥ satkāyadṛṣṭir ity arthaḥ /	upādāna skandheṣu ātmā iti darśanam ātma dṛṣṭiḥ sat kāya dṛṣṭiḥ iti arthaḥ 
SA_T06_sthtvbh-268	moho 'jñānam /	mohaḥ jñānam 
SA_T06_sthtvbh-269	ātmany ajñānam ātmamohaḥ /	ātmani ajñānam ātma mohaḥ 
SA_T06_sthtvbh-270	ātmaviṣaye māna ātmamāno 'smimāna ity arthaḥ /	ātma viṣaye mānaḥ ātma mānaḥ smimānaḥ iti arthaḥ 
SA_T06_sthtvbh-271	ātmani sneha ātmasneha ātmapremety arthaḥ /	ātmani snehaḥ ātma snehaḥ ātma premā iti arthaḥ 
SA_T06_sthtvbh-272	tatrālayavijñānasvarūpe saṃmūḍhaḥ sann ālayavijñāne ātmadṛṣṭim utpādayati /	tatra ālayavijñāna svarūpe saṃmūḍhaḥ san ālayavijñāne ātma dṛṣṭim utpādayati 
SA_T06_sthtvbh-273	ātmadarśanād yā cittasyonnatiḥ so 'smimānaḥ /	ātma darśanāt yā cittasya unnatiḥ saḥ smimānaḥ 
SA_T06_sthtvbh-274	etasmiṃs traye saty ātmābhimate vastuni yo 'bhiṣvaṅgaḥ sa ātmasnehaḥ /	etasmin traye sati ātma abhimate vastuni yaḥ bhiṣvaṅgaḥ saḥ ātma snehaḥ 
SA_T06_sthtvbh-275	āha ca /	āha ca 
SA_T06_sthtvbh-276	avidyayā cātmadṛṣṭyā cāsmimānena tṛṣṇayā /	avidyayā ca ātma dṛṣṭyā ca asmimānena tṛṣṇayā 
SA_T06_sthtvbh-277	ebhiś caturbhiḥ saṃkliṣṭaṃ mananālakṣaṇaṃ manaḥ //	ebhiḥ caturbhiḥ saṃkliṣṭam mananā lakṣaṇam manaḥ 
SA_T06_sthtvbh-278	viparyāsanimittaṃ tu manaḥ kliṣṭaṃ sadaiva tat /	viparyāsa nimittam tu manaḥ kliṣṭam sadā eva tat 
SA_T06_sthtvbh-279	kuśalāvyākṛte citte sadāhaṅkārakāraṇam //	kuśala avyākṛte citte sadā ahaṅkāra kāraṇam 
SA_T06_sthtvbh-280	ete hy ātmamohādayaḥ kleśā manovan navabhūmikāḥ /	ete hi ātma moha ādayaḥ kleśāḥ manaḥ vat nava bhūmikāḥ 
SA_T06_sthtvbh-281	iha ca sāmānyenābhidhānān na jñāyate kiṃ svabhūmikair eva saṃprayujyate /	iha ca sāmānyena abhidhānāt na jñāyate kim sva bhūmikaiḥ eva saṃprayujyate 
SA_T06_sthtvbh-282	utānyabhūmikair apīty ata āha /	uta anya bhūmikaiḥ api iti atas āha 
SA_T06_sthtvbh-283	yatrajas tanmayair 7a	yatrajaḥ tanmayaiḥ a 
SA_T06_sthtvbh-284	iti / yatra jāto yatrajaḥ /	iti yatra jātaḥ yatrajaḥ 
SA_T06_sthtvbh-285	tanmayair iti yatra dhātau bhūmau vā jātas taddhātukais tadbhūmikair eva ca saṃprayujyate /	tad mayaiḥ iti yatra dhātau bhūmau vā jātaḥ taddhātukaiḥ tadbhūmikaiḥ eva ca saṃprayujyate 
SA_T06_sthtvbh-286	nānyadhātukair anyabhūmikair vā /	na anya dhātukaiḥ anya bhūmikaiḥ vā 
SA_T06_sthtvbh-287	kiṃ punaś caturbhir eva kleśaiḥ saṃprayujyate / nety āha /	kim punar caturbhiḥ eva kleśaiḥ saṃprayujyate na iti āha 
SA_T06_sthtvbh-288	anyaiḥ sparśādyaiś ca / 7b	anyaiḥ sparśa ādyaiḥ ca 
SA_T06_sthtvbh-289	saṃprayujyata iti saṃbadhyate /	saṃprayujyate iti saṃbadhyate 
SA_T06_sthtvbh-290	caśabdaḥ samuccayārthaḥ /	caśabdaḥ samuccaya arthaḥ 
SA_T06_sthtvbh-291	sparśādyair iti sparśamanaskāravedanāsaṃjñācetanābhiḥ /	sparśa ādyaiḥ iti sparśa manaskāra vedanā saṃjñā cetanābhiḥ 
SA_T06_sthtvbh-292	ete hi pañca dharmāḥ sarvatragatvāt sarvavijñānaiḥ saṃprayujyante /	ete hi pañca dharmāḥ sarvatraga tvāt sarva vijñānaiḥ saṃprayujyante 
SA_T06_sthtvbh-293	etair api yatra jātas tanmayair eva saṃprayujyate nānyadhātubhūmikaiḥ /	etaiḥ api yatra jātaḥ tad mayaiḥ eva saṃprayujyate na anya dhātu bhūmikaiḥ 
SA_T06_sthtvbh-294	atha vānyair iti mūlavijñānasaṃprayuktebhyo vyavacchedārtham	atha vā anyaiḥ iti mūlavijñāna saṃprayuktebhyaḥ vyavaccheda artham 
SA_T06_sthtvbh-295	/ mūlavijñāne hy anivṛtāvyākṛtāḥ sparśādayaḥ /	mūlavijñāne hi anivṛta avyākṛtāḥ sparśa ādayaḥ 
SA_T06_sthtvbh-296	kliṣṭe tu manasi manovan nivṛtāvyākṛtāḥ /	kliṣṭe tu manasi manaḥ vat nivṛta avyākṛtāḥ 
SA_T06_sthtvbh-297	yadi tat kliṣṭaṃ manaḥ kuśalakliṣṭāvyākṛtāvasthāsv aviśeṣeṇa pravartate na tasya tarhi nivṛttir asti /	yadi tat kliṣṭam manaḥ kuśala kliṣṭa avyākṛta avasthāsu aviśeṣeṇa pravartate na tasya tarhi nivṛttiḥ asti 
SA_T06_sthtvbh-298	anivṛtte ca tasmin kuto mokṣa iti kathaṃ na mokṣābhāvaḥ prasajyate /	anivṛtte ca tasmin kutas mokṣaḥ iti katham na mokṣa abhāvaḥ prasajyate 
SA_T06_sthtvbh-299	na prasajyate yasmād	na prasajyate yasmāt 
SA_T06_sthtvbh-300	arhato na tat /	arhataḥ na tat 
SA_T06_sthtvbh-301	na nirodhasamāpattau mārge lokottare na ca // 7bcd	na nirodha samāpattau mārge lokottare na ca 
SA_T06_sthtvbh-302	arhatas tāvad aśeṣakleśaprahāṇāt kliṣṭaṃ mano naivāsti /	arhataḥ tāvat aśeṣa kleśa prahāṇāt kliṣṭam manaḥ na eva asti 
SA_T06_sthtvbh-303	tad dhi bhāvāgrikabhāvanāprahātavyakleśavad arhattvaprāptyānantaryamārgeṇaiva prahīyate /	tat hi bhāvāgrika bhāvanā prahātavya kleśa vat arhat tva prāpti ānantarya mārgeṇa eva prahīyate 
SA_T06_sthtvbh-304	tad anyakleśavad arhattvāvasthāyān naiva vidyate /	tat anya kleśa vat arhat tva avasthāyāt na eva vidyate 
SA_T06_sthtvbh-305	ākiñcanyāyatanavītarāgasyāpy anāgāmino nirodhasamāpattilābhino mārgabalena nirodhasamāpatter labhyatvāṃ mārgavan nirodhasamāpattyavasthāyām  #	ākiñcanya āyatana vīta rāgasya api anāgāminaḥ nirodha samāpatti lābhinaḥ mārga balena nirodha samāpatteḥ labhya tvām mārga vat nirodha samāpatti avasthāyām 
SA_T06_sthtvbh-306	api nirudhyate /	api nirudhyate 
SA_T06_sthtvbh-307	nirodhāc ca vyutthitasya punar ālayavijñānād eva pravartate /	nirodhāt ca vyutthitasya punar ālayavijñānāt eva pravartate 
SA_T06_sthtvbh-308	mārge lokottare na ceti (7d)	mārge lokottare na ca iti 
SA_T06_sthtvbh-309	lokottaragrahaṇaṃ laukikavyavacchedārtham /	lokottara grahaṇam laukika vyavaccheda artham 
SA_T06_sthtvbh-310	laukike tu mārge kliṣṭaṃ manaḥ pravartata eva /	laukike tu mārge kliṣṭam manaḥ pravartate eva 
SA_T06_sthtvbh-311	nairātmyadarśanasyātmadarśanapratipakṣatvān na lokottaramārge pravartitum utsaheta /	nairātmya darśanasya ātma darśana pratipakṣa tvāt na lokottara mārge pravartitum utsaheta 
SA_T06_sthtvbh-312	vipakṣapratipakṣayor ayaugapadyāl lokottaramārge tan nirudhyate /	vipakṣa pratipakṣayoḥ ayaugapadyāt lokottara mārge tat nirudhyate 
SA_T06_sthtvbh-313	tasmād api vyutthitasya punar ālayavijñānād evotpadyate /	tasmāt api vyutthitasya punar ālayavijñānāt eva utpadyate 
SA_T06_sthtvbh-314	dvitīyaḥ pariṇāmo 'yam 8a	dvitīyaḥ pariṇāmaḥ yam 
SA_T06_sthtvbh-315	uddiṣṭo nidiṣṭaś ceti nigamayati /	uddiṣṭaḥ nidiṣṭaḥ ca iti nigamayati 
SA_T06_sthtvbh-316	dvitīyapariṇāmāntaraṃ tṛtīyaḥ pariṇāmo vaktavya ity ata āha /	dvitīya pariṇāma antaram tṛtīyaḥ pariṇāmaḥ vaktavyaḥ iti atas āha 
SA_T06_sthtvbh-317	tṛtīyaḥ ṣaḍvidhasya yā /	tṛtīyaḥ ṣaḍvidhasya yā 
SA_T06_sthtvbh-318	viṣayasyopalabdhiḥ sā 8bc	viṣayasya upalabdhiḥ sā bc 
SA_T06_sthtvbh-319	tṛtīyo vijñānapariṇāma iti vākyaśeṣaḥ /	tṛtīyaḥ vijñāna pariṇāmaḥ iti vākya śeṣaḥ 
SA_T06_sthtvbh-320	ṣaḍvidhasyeti ṣaṭprakārasya rūpaśabdagandharasaspraṣṭavya dharmātmakasya viṣayasya yā upalabdhir grahaṇaṃ pratipattir ity arthaḥ /	ṣaḍvidhasya iti ṣaṣ prakārasya rūpa śabda gandha rasa spraṣṭavya dharma ātmakasya viṣayasya yā upalabdhiḥ grahaṇam pratipattiḥ iti arthaḥ 
SA_T06_sthtvbh-321	sā punaḥ kiṃ kuśalākuśalāvyākṛtety ata āha /	sā punar kim kuśala akuśala avyākṛtā iti atas āha 
SA_T06_sthtvbh-322	kuśalākuśalādvayā // 8d	kuśala akuśala advayā d 
SA_T06_sthtvbh-323	kuśalākuśalādvayety avyākṛtāpi /	kuśala akuśala a dvayā iti avyākṛtā api 
SA_T06_sthtvbh-324	alobhādveṣāmohaiḥ saṃprayuktā kuśalā /	alobha a dveṣa a mohaiḥ saṃprayuktā kuśalā 
SA_T06_sthtvbh-325	lobhadveṣamohaiḥ saṃprayuktākuśalā /	lobha dveṣa mohaiḥ saṃprayuktā akuśalā 
SA_T06_sthtvbh-326	kuśalākuśalair asaṃprayuktādvayā na kuśalā nākuśalety arthaḥ /	kuśala akuśalaiḥ asaṃprayuktā advayā na kuśalā na akuśalā iti arthaḥ 
SA_T06_sthtvbh-327	sā punaḥ kīdṛśaiś caitasikaiḥ saṃprayujyate /	sā punar kīdṛśaiḥ caitasikaiḥ saṃprayujyate 
SA_T06_sthtvbh-328	kiyanto vā tatsaṃprayogiṇaś caitasikā ity ata āha /	kiyantaḥ vā tad saṃprayogiṇaḥ caitasikāḥ iti atas āha 
SA_T06_sthtvbh-329	sarvatragair viniyataiḥ kuśalaiś caitasair asau /	sarvatragaiḥ viniyataiḥ kuśalaiḥ caitasaiḥ asau 
SA_T06_sthtvbh-330	saṃprayuktā tathā kleśair upakleśais trivedanā // 9	saṃprayuktā tathā kleśaiḥ upakleśaiḥ tri vedanā 
SA_T06_sthtvbh-331	ya ete sarvatragādaya uddiṣṭās te na vijñāyanta ity atas tatpradarśanārtham āha /	ye ete sarvatrak ādayaḥ uddiṣṭāḥ te na vijñāyante iti atas tad pradarśana artham āha 
SA_T06_sthtvbh-332	adyāḥ sparśādayaḥ / 10a	adyāḥ sparśa ādayaḥ 
SA_T06_sthtvbh-333	ādau nirdiṣṭatvād ādyāḥ sarvatragā ity arthaḥ / tathā hi /	ādau nirdiṣṭa tvāt ādyāḥ sarvatragāḥ iti arthaḥ tathā hi 
SA_T06_sthtvbh-334	sadāsparśamanaskāravitsaṃjñācetanānvitam (3cd)	sadā sparśa manaskāra vid saṃjñā cetanā anvitam 
SA_T06_sthtvbh-335	iti prathamato nirdiṣṭāḥ /	iti prathamatas nirdiṣṭāḥ 
SA_T06_sthtvbh-336	sparśa eṣām ādir iti sparśādayaḥ /	sparśaḥ eṣām ādiḥ iti sparśa ādayaḥ 
SA_T06_sthtvbh-337	te punaḥ sparśamanaskārādayaḥ pañca dharmāḥ sarvacittam anugacchantīti sarvatragāḥ /	te punar sparśa manaskāra ādayaḥ pañca dharmāḥ sarva cittam anugacchanti iti sarvatragāḥ 
SA_T06_sthtvbh-338	tathā hy eta ālayavijñāne kliṣṭe manasi pravṛttivijñāneṣu cāviśeṣeṇa pravartante /	tathā hi ete ālayavijñāne kliṣṭe manasi pravṛtti vijñāneṣu ca aviśeṣeṇa pravartante 
SA_T06_sthtvbh-339	viniyatān adhikṛtyāha /	viniyatān adhikṛtya āha 
SA_T06_sthtvbh-340	chandādhimokṣasmṛtayaḥ saha /	chanda adhimokṣa smṛtayaḥ saha 
SA_T06_sthtvbh-341	samādhidhībhyāṃ niyatāḥ / 10bc	samādhi dhībhyām niyatāḥ 
SA_T06_sthtvbh-342	viśeṣe niyatatvād viniyatāḥ /	viśeṣe niyata tvāt viniyatāḥ 
SA_T06_sthtvbh-343	eṣāṃ hi viśeṣa eva viṣayo na sarvaḥ /	eṣām hi viśeṣaḥ eva viṣayaḥ na sarvaḥ 
SA_T06_sthtvbh-344	tatra chando 'bhiprete vastuny abhilāṣaḥ /	tatra chandaḥ abhiprete vastuni abhilāṣaḥ 
SA_T06_sthtvbh-345	abhiprete vastuny abhilāṣa iti pratiniyataviṣayatvaṃ jñāpitaṃ bhavaty anabhiprete chandābhāvāt /	abhiprete vastuni abhilāṣaḥ iti pratiniyata viṣaya tvam jñāpitam bhavati anabhiprete chanda abhāvāt 
SA_T06_sthtvbh-346	darśanaśravaṇādikriyāviṣayatvena yad abhimataṃ vastu tad abhipretam /	darśana śravaṇa ādi kriyā viṣaya tvena yat abhimatam vastu tat abhipretam 
SA_T06_sthtvbh-347	tatra darśanaśravaṇādiprārthanā chandaḥ /	tatra darśana śravaṇa ādi prārthanā chandaḥ 
SA_T06_sthtvbh-348	sa ca vīryārambhasaṃniśrayadānakarmakaḥ /	sa ca vīrya ārambha saṃniśraya dāna karmakaḥ 
SA_T06_sthtvbh-349	adhimokṣo niścite vastuni tathaivāvadhāraṇam /	adhimokṣaḥ niścite vastuni tathā eva avadhāraṇam 
SA_T06_sthtvbh-350	niścitagrahaṇam aniścitapratiṣedhārtham /	niścita grahaṇam aniścita pratiṣedha artham 
SA_T06_sthtvbh-351	yuktita āptopadeśato vā yad vastu asaṃdigdhaṃ tan niścitam /	yuktitaḥ āpta upadeśataḥ vā yat vastu asaṃdigdham tat niścitam 
SA_T06_sthtvbh-352	yenaivākāreṇa tan niścitam anityaduḥkhādyākāreṇa tenaivākāreṇa tasya vastunaś cetasy abhiniveśanam /	yena eva ākāreṇa tat niścitam anitya duḥkha ādi ākāreṇa tena eva ākāreṇa tasya vastunaḥ cetasi abhiniveśanam 
SA_T06_sthtvbh-353	evam etan nānyathety avadhāraṇam adhimokṣaḥ /	evam etat na anyathā iti avadhāraṇam adhimokṣaḥ 
SA_T06_sthtvbh-354	sa cāsaṃhāryatākarmakaḥ /	sa ca a saṃhārya tā karmakaḥ 
SA_T06_sthtvbh-355	adhimuktipradhāno hi svasiddhāntāt parapravādibhir apahartuṃ na śakyate /	adhimukti pradhānaḥ hi sva siddhāntāt parapravādibhiḥ apahartum na śakyate 
SA_T06_sthtvbh-356	smṛtiḥ saṃstute vastuny asaṃpramoṣaś cetaso 'bhilapanatā /	smṛtiḥ saṃstute vastuni asaṃpramoṣaḥ cetasaḥ bhilapana tā 
SA_T06_sthtvbh-357	saṃstutaṃ vastu pūrvānubhūtam /	saṃstutam vastu pūrva anubhūtam 
SA_T06_sthtvbh-358	ālambanagrahaṇāvipraṇāśakāraṇatvād asaṃpramoṣaḥ /	ālambana grahaṇa a vipraṇāśa kāraṇa tvāt asaṃpramoṣaḥ 
SA_T06_sthtvbh-359	pūrvagṛhītasya vastunaḥ punaḥ punar ālambanākārasmaraṇam abhilapanatā /	pūrva gṛhītasya vastunaḥ punar punar ālambana ākāra smaraṇam abhilapana tā 
SA_T06_sthtvbh-360	abhilapanam evābhilapanatā /	abhilapanam eva abhilapana tā 
SA_T06_sthtvbh-361	sā punar avikṣepakarmikā /	sā punar a vikṣepa karmikā 
SA_T06_sthtvbh-362	ālambanābhilapane sati cittasyālambanāntara ākārāntare vā vikṣepābhāvād avikṣepakarmikā /	ālambana abhilapane sati cittasya ālambana antare ākāra antare vā vikṣepa abhāvāt avikṣepa karmikā 
SA_T06_sthtvbh-363	samādhir upaparīkṣye vastuni cittasyaikāgratā /	samādhiḥ upaparīkṣye vastuni cittasya ekāgra tā 
SA_T06_sthtvbh-364	upaparīkṣyaṃ vastu guṇato doṣato vā /	upaparīkṣyam vastu guṇataḥ doṣataḥ vā 
SA_T06_sthtvbh-365	ekāgratā ekālambanatā /	ekāgra tā eka ālambana tā 
SA_T06_sthtvbh-366	jñānasaṃniśrayadānakarmakaḥ /	jñāna saṃniśraya dāna karmakaḥ 
SA_T06_sthtvbh-367	samāhite citte yathābhūtaparijñānāt /	samāhite citte yathā bhūta parijñānāt 
SA_T06_sthtvbh-368	dhīḥ prajñā /	dhīḥ prajñā 
SA_T06_sthtvbh-369	sāpy upaparīkṣya eva vastuni pravicayo yogāyogavihito 'nyathā veti /	sā api upaparīkṣyaḥ eva vastuni pravicayaḥ yoga ayoga vihitaḥ nyathā vā iti 
SA_T06_sthtvbh-370	pravicinotīti pravicayaḥ /	pravicinoti iti pravicayaḥ 
SA_T06_sthtvbh-371	yaḥ samyaṅ mithyā vā saṃkīrṇasvasāmānyalakṣaṇeṣv iva dharmeṣu vivekāvabodhaḥ /	yaḥ samyak mithyā vā saṃkīrṇa sva sāmānya lakṣaṇeṣu iva dharmeṣu viveka avabodhaḥ 
SA_T06_sthtvbh-372	yuktir yogaḥ /	yuktiḥ yogaḥ 
SA_T06_sthtvbh-373	sa punar āptopadeśo 'numānaṃ pratyakṣañ ca /	sa punar āpta upadeśaḥ numānam pratyakṣam ca 
SA_T06_sthtvbh-374	tena triprakāreṇa yogena yo janitaḥ sa yogavihitaḥ /	tena tri prakāreṇa yogena yaḥ janitaḥ sa yoga vihitaḥ 
SA_T06_sthtvbh-375	sa punaḥ śrutamayaś cintāmayo bhāvanāmayaś ca /	sa punar śruta mayaḥ cintā mayaḥ bhāvanā mayaḥ ca 
SA_T06_sthtvbh-376	tatrāptavacanaprāmāṇyād yo 'vabodhaḥ sa śrutamayaḥ /	tatra āpta vacana prāmāṇyāt yaḥ vabodhaḥ sa śruta mayaḥ 
SA_T06_sthtvbh-377	yuktinidhyānajaś cintāmayaḥ /	yukti nidhyāna jaḥ cintā mayaḥ 
SA_T06_sthtvbh-378	samādhijo bhāvanāmayaḥ /	samādhi jaḥ bhāvanā mayaḥ 
SA_T06_sthtvbh-379	ayogo 'nāptopadeśo 'numānābhāso mithyā praṇihitaś ca samādhiḥ /	ayogaḥ na āpta upadeśaḥ numāna ābhāsaḥ mithyā praṇihitaḥ ca samādhiḥ 
SA_T06_sthtvbh-380	tenāyogena janito 'yogavihitaḥ /	tena ayogena janitaḥ yoga vihitaḥ 
SA_T06_sthtvbh-381	upapattipratilambhiko laukikavyavahārāvabodhaś ca na yogavihito nāyogavihitaḥ /	upapatti pratilambhikaḥ laukika vyavahāra avabodhaḥ ca na yoga vihitaḥ na ayoga vihitaḥ 
SA_T06_sthtvbh-382	eṣā ca saṃśayavyāvartanakarmikā /	eṣā ca saṃśaya vyāvartana karmikā 
SA_T06_sthtvbh-383	saṃśayavyāvartanaṃ prajñayā dharmān pravicinvato niścayalābhād iti /	saṃśaya vyāvartanam prajñayā dharmān pravicinvataḥ niścaya lābhāt iti 
SA_T06_sthtvbh-384	ete hi pañca dharmāḥ parasparaṃ vyatiricyāpi pravartante /	ete hi pañca dharmāḥ parasparam vyatiricya api pravartante 
SA_T06_sthtvbh-385	evañ ca yatrādhimokṣas tatra nāvaśyam itarair api bhavitavyam /	evam ca yatra adhimokṣaḥ tatra na avaśyam itaraiḥ api bhavitavyam 
SA_T06_sthtvbh-386	evaṃ sarvatra vācyam /	evam sarvatra vācyam 
SA_T06_sthtvbh-387	uktā viniyatāḥ //	uktāḥ viniyatāḥ 
SA_T06_sthtvbh-388	tadanantaroddiṣṭās tv idānīṃ kuśalā vaktavyā ity ata āha /	tad anantara uddiṣṭāḥ tu idānīm kuśalāḥ vaktavyāḥ iti atas āha 
SA_T06_sthtvbh-389	śraddhātha hrīr apatrapā // 10d	śraddhā atha hrīḥ apatrapā 
SA_T06_sthtvbh-390	alobhāditrayaṃ vīryaṃ praśrabdhiḥ sāpramādikā /	alobha ādi trayam vīryam praśrabdhiḥ sā apramādikā 
SA_T06_sthtvbh-391	āhiṃsā kuśalāḥ / 11abc	āhiṃsā kuśalāḥ 
SA_T06_sthtvbh-392	eta ekādaśa dharmā iti vākyaśeṣaḥ /	ete ekādaśa dharmāḥ iti vākya śeṣaḥ 
SA_T06_sthtvbh-393	tatra śraddhā astitvaguṇavattvaśakyatveṣu karmaphalasatyaratneṣv abhisaṃpratyayaḥ prasādaś cetaso 'bhilāṣaḥ /	tatra śraddhā astitva guṇavat tva śakya tveṣu karma phala satya ratneṣu abhisaṃpratyayaḥ prasādaḥ cetasaḥ bhilāṣaḥ 
SA_T06_sthtvbh-394	śraddhā hi tridhā pravartate /	śraddhā hi tridhā pravartate 
SA_T06_sthtvbh-395	sati vastuni guṇavaty aguṇavati vā saṃpratyayākārā /	sati vastuni guṇavati aguṇavati vā saṃpratyaya ākārā 
SA_T06_sthtvbh-396	sati guṇavati ca prasādākārā /	sati guṇavati ca prasāda ākārā 
SA_T06_sthtvbh-397	sati guṇavati ca prāptum utpādayituṃ vā śakye 'bhilāṣākārā /	sati guṇavati ca prāptum utpādayitum vā śakye bhilāṣa ākārā 
SA_T06_sthtvbh-398	cetasaḥ prasāda iti /	cetasaḥ prasādaḥ iti 
SA_T06_sthtvbh-399	śraddhā hi cittakāluṣyavairodhikīty atas tatsaṃprayoge kleśopakleśamalakāluṣyavigamāc cittaṃ śraddhām āgamya prasīdatīti cetasaḥ prasāda ucyate	śraddhā hi citta kāluṣya vairodhikī iti atas tad saṃprayoge kleśa upakleśa mala kāluṣya vigamāt cittam śraddhām āgamya prasīdati iti cetasaḥ prasādaḥ ucyate 
SA_T06_sthtvbh-400	sā punaś chandasaṃniśrayadānakarmikā /	sā punar chanda saṃniśraya dāna karmikā 
SA_T06_sthtvbh-401	hrīr ātmānaṃ dharmaṃ vādhipatiṃ kṛtvāvadyena lajjā /	hrīḥ ātmānam dharmam vā adhipatim kṛtvā avadyena lajjā 
SA_T06_sthtvbh-402	sadbhir garhitatvād aniṣṭavipākatvāc ca pāpam evāvadyam /	sadbhiḥ garhita tvāt aniṣṭa vipāka tvāt ca pāpam eva avadyam 
SA_T06_sthtvbh-403	tenāvadyena kṛtenākṛtena vā yā cittasyāvalīnatā lajjā sā hrīḥ /	tena avadyena kṛtena akṛtena vā yā cittasya avalīna tā lajjā sā hrīḥ 
SA_T06_sthtvbh-404	iyaṃ ca duścaritasaṃyamasaṃniśrayadānakarmikā /	iyam ca duścarita saṃyama saṃniśraya dāna karmikā 
SA_T06_sthtvbh-405	apatrāpyaṃ lokam adhipatiṃ kṛtvāvadyena lajjā /	apatrāpyam lokam adhipatim kṛtvā avadyena lajjā 
SA_T06_sthtvbh-406	loke hy etad garhitaṃ māṃ caivaṃ karmāṇaṃ viditvā garhiṣyatīty aślokādibhayād avadyena lajjate /	loke hi etat garhitam mām ca evam karmāṇam viditvā garhiṣyati iti aśloka ādi bhayāt avadyena lajjate 
SA_T06_sthtvbh-407	idam api duścaritasaṃyamasaṃniśriyadānakarmakam /	idam api duścarita saṃyama saṃniśriya dāna karmakam 
SA_T06_sthtvbh-408	alobho lobhapratipakṣaḥ /	alobhaḥ lobha pratipakṣaḥ 
SA_T06_sthtvbh-409	lobho nāma bhave bhavopakaraṇeṣu ca yāsaktiḥ prārthanā ca /	lobhaḥ nāma bhave bhava upakaraṇeṣu ca yā āsaktiḥ prārthanā ca 
SA_T06_sthtvbh-410	tatpratipakṣo 'lobho bhave bhavopakaraṇeṣu vānāsaktiḥ vaimukhyañ ca /	tad pratipakṣaḥ lobhaḥ bhave bhava upakaraṇeṣu vā anāsaktiḥ vaimukhyam ca 
SA_T06_sthtvbh-411	ayañ ca duścaritāpravṛttisaṃniśrayadānakarmakaḥ /	ayam ca duścarita a pravṛtti saṃniśraya dāna karmakaḥ 
SA_T06_sthtvbh-412	adveṣo dveṣapratipakṣo maitrī /	a dveṣaḥ dveṣa pratipakṣaḥ maitrī 
SA_T06_sthtvbh-413	dveṣo hi sattveṣu duḥkhe duḥkhasthānīyeṣu ca dharmeṣv āghātaḥ /	dveṣaḥ hi sattveṣu duḥkhe duḥkha sthānīyeṣu ca dharmeṣu āghātaḥ 
SA_T06_sthtvbh-414	adveṣo dveṣapratipakṣatvāt sattveṣu duḥkhe duḥkhasthānīyeṣu ca dharmeṣv anāghātaḥ /	a dveṣaḥ dveṣa pratipakṣa tvāt sattveṣu duḥkhe duḥkha sthānīyeṣu ca dharmeṣu anāghātaḥ 
SA_T06_sthtvbh-415	ayam api duścaritāpravṛttisaṃniśrayadānakarmakaḥ /	ayam api duścarita a pravṛtti saṃniśraya dāna karmakaḥ 
SA_T06_sthtvbh-416	amoho mohapratipakṣo yathābhūtasaṃpratipattiḥ /	amohaḥ moha pratipakṣaḥ yathā bhūta saṃpratipattiḥ 
SA_T06_sthtvbh-417	mohaḥ karmaphalasatyaratneṣv ajñānam /	mohaḥ karma phala satya ratneṣu ajñānam 
SA_T06_sthtvbh-418	mohapratipakṣatvād amohas teṣv eva karmaphalasatyaratneṣu saṃpratipattiḥ /	moha pratipakṣa tvāt amohaḥ teṣu eva karma phala satya ratneṣu saṃpratipattiḥ 
SA_T06_sthtvbh-419	ayam api duścaritāpravṛttisaṃniśrayadānakarmakaḥ /	ayam api duścarita a pravṛtti saṃniśraya dāna karmakaḥ 
SA_T06_sthtvbh-420	vīryaṃ kausīdyapratipakṣaḥ kuśale cetaso 'bhyutsāhaḥ /	vīryam kausīdya pratipakṣaḥ kuśale cetasaḥ bhyutsāhaḥ 
SA_T06_sthtvbh-421	na tu kliṣṭe /	na tu kliṣṭe 
SA_T06_sthtvbh-422	kliṣṭe tūtsāhaḥ kutsitatvāt kausīdyam eva /	kliṣṭe tu utsāhaḥ kutsita tvāt kausīdyam eva 
SA_T06_sthtvbh-423	etac ca kuśalapakṣaparipūraṇapariniṣpādanakarmakam /	etat ca kuśala pakṣa paripūraṇa pariniṣpādana karmakam 
SA_T06_sthtvbh-424	praśrabdhir dauṣṭhulyapratipakṣaḥ kāyacittakarmaṇyatā /	praśrabdhiḥ dauṣṭhulya pratipakṣaḥ kāya citta karmaṇya tā 
SA_T06_sthtvbh-425	dauṣṭhulyaṃ kāyacittayor akarmaṇyatā sāṃkleśikadharmabījāni ca /	dauṣṭhulyam kāya cittayoḥ akarmaṇya tā sāṃkleśika dharma bījāni ca 
SA_T06_sthtvbh-426	tadapagame praśrabdhisadbhāvāt /	tad apagame praśrabdhi sadbhāvāt 
SA_T06_sthtvbh-427	tatra kāyakarmaṇyatā kāyasya svakāryeṣu [Tvbh_80] laghusamutthānatā yato bhavati /	tatra kāya karmaṇya tā kāyasya sva kāryeṣu laghu samutthāna tā yatas bhavati 
SA_T06_sthtvbh-428	cittakarmaṇyatā samyaṅmanasikārasaṃprayuktasya cittasyāhlādalāghavanimittaṃ yac caitasikaṃ	citta karmaṇya tā samyak manasikāra saṃprayuktasya cittasya āhlāda lāghava nimittam yat caitasikam 
SA_T06_sthtvbh-429	dharmāntaraṃ yadyogāc cittam avyāhatam ālambane pravartate 'tas tac cittakarmaṇyatety ucyate /	dharma antaram yat yogāt cittam avyāhatam ālambane pravartate tat citta karmaṇya tā iti ucyate 
SA_T06_sthtvbh-430	kāyasya punaḥ spraṣṭavyaviśeṣa eva prītyāhṛtaḥ kāyapraśrabdhir veditavyā /	kāyasya punar spraṣṭavya viśeṣaḥ eva prīti āhṛtaḥ kāya praśrabdhiḥ veditavyā 
SA_T06_sthtvbh-431	prītamanasaḥ kāyaḥ praśrabhyata iti sūtre vacanāt /	prīta manasaḥ kāyaḥ praśrabhyate iti sūtre vacanāt 
SA_T06_sthtvbh-432	iyaṃ tadvaśenāśrayaparāvṛttito 'śeṣakleśāvaraṇaniṣkarṣaṇakarmikā /	iyam śeṣa kleśa āvaraṇa niṣkarṣaṇa karmikā 
SA_T06_sthtvbh-433	sāpramādikā /	sā apramādikā 
SA_T06_sthtvbh-434	sahāpramādena pravartata iti sāpramādikā /	saha apramādena pravartate iti sā apramādikā 
SA_T06_sthtvbh-435	kā punar asau /	kā punar asau 
SA_T06_sthtvbh-436	upekṣā /	upekṣā 
SA_T06_sthtvbh-437	kuta etat /	kutas etat 
SA_T06_sthtvbh-438	ekāntakuśalatvāt sarvakuśalānāṃ ceha nirdeśādhikārāc chraddhādivat sākṣād anirdeśāt tadvyatiriktānyakuśalābhāvāc	ekānta kuśala tvāt sarva kuśalānām ca iha nirdeśa adhikārāt śraddhā ādi vat sākṣāt anirdeśāt tad vyatirikta anya kuśala abhāvāt 
SA_T06_sthtvbh-439	copekṣaiva vijñāyate /	ca upekṣā eva vijñāyate 
SA_T06_sthtvbh-440	tatrāpramādaḥ pramādapratipakṣaḥ /	tatra apramādaḥ pramāda pratipakṣaḥ 
SA_T06_sthtvbh-441	alobhād yāvad vīryam apramādaḥ /	alobhāt yāvat vīryam apramādaḥ 
SA_T06_sthtvbh-442	yān alobhādīn niśrityākuśalān dharmān prajahāti tatpratipakṣāṃś ca kuśalān dharmān bhāvayati te 'lobhādayo 'pramādaḥ /	yān alobha ādīn niśritya akuśalān dharmān prajahāti tad pratipakṣān ca kuśalān dharmān bhāvayati te lobha ādayaḥ pramādaḥ 
SA_T06_sthtvbh-443	ata eva pramādapratipakṣaḥ pramādasyāto viparītatvāt /	atas eva pramāda pratipakṣaḥ pramādasya atas viparīta tvāt 
SA_T06_sthtvbh-444	sa punar laukikalokottarasaṃpattiparipūraṇakarmakaḥ /	sa punar laukika lokottara saṃpatti paripūraṇa karmakaḥ 
SA_T06_sthtvbh-445	upekṣā cittasamatā cittapraśaṭhatā cittānābhogatā /	upekṣā citta sama tā citta praśaṭha tā citta anābhoga tā 
SA_T06_sthtvbh-446	ebhis tribhiḥ [Tvbh_82] padair upekṣāyā ādimadhyāvasānāvasthā dyotitā /	ebhiḥ tribhiḥ padaiḥ upekṣāyāḥ ādi madhya avasāna avasthā dyotitā 
SA_T06_sthtvbh-447	tatra layauddhatyaṃ vā cetaso vaiṣamyam /	tatra laya auddhatyam vā cetasaḥ vaiṣamyam 
SA_T06_sthtvbh-448	tasyābhāvād ādau cittasamatā /	tasya abhāvāt ādau citta samatā 
SA_T06_sthtvbh-449	tato 'nabhisaṃskāreṇāprayatvena samāhitasya cetaso	tatas samāhitasya 
SA_T06_sthtvbh-450	yathāyogaṃ samasyaiva yā pravṛttiḥ sā cittapraśaṭhatā /	yathāyogam samasyā eva yā pravṛttiḥ sā citta praśaṭha tā 
SA_T06_sthtvbh-451	sā punar avasthā layauddhatyaśaṅkānugatācirabhāvitatvāt /	sā punar avasthā laya auddhatya śaṅkā anugatā acira bhāvita tvāt 
SA_T06_sthtvbh-452	tato bhāvanāprakarṣagamanāt tadvipakṣadūrībhāvāt tacchaṅkābhāve layauddhatyapratipakṣanimitteṣv ābhogam akurvato 'nābhogāvasthā cittasyānābhogatā	tatas bhāvanā prakarṣa gamanāt tad vipakṣa dūrībhāvāt tad śaṅkā abhāve laya auddhatya pratipakṣa nimitteṣu ābhogam akurvataḥ na ābhoga avasthā cittasya anābhoga tā 
SA_T06_sthtvbh-453	iyañ ca sarvakleśopakleśānavakāśasaṃniśrayadānakarmikā /	iyam ca sarva kleśa upakleśa anavakāśa saṃniśraya dāna karmikā 
SA_T06_sthtvbh-454	avihiṃsā vihiṃsāpratipakṣaḥ /	a vihiṃsā vihiṃsā pratipakṣaḥ 
SA_T06_sthtvbh-455	vadhabandhanādibhiḥ sattvānām aviheṭhanam avihiṃsā sattveṣu karuṇā /	vadha bandhana ādibhiḥ sattvānām a viheṭhanam a vihiṃsā sattveṣu karuṇā 
SA_T06_sthtvbh-456	kaṃ ruṇaddhīti karuṇā /	kam ruṇaddhi iti karuṇā 
SA_T06_sthtvbh-457	kam iti sukhasyākhyā sukhaṃ ruṇaddhīty arthaḥ /	kam iti sukhasya ākhyā sukham ruṇaddhi iti arthaḥ 
SA_T06_sthtvbh-458	kāruṇiko hi paraduḥkhaduḥkhī bhavatīti /	kāruṇikaḥ hi para duḥkha duḥkhī bhavati iti 
SA_T06_sthtvbh-459	iyaṃ cāviheṭhanakarmikā /	iyam ca a viheṭhana karmikā 
SA_T06_sthtvbh-460	uktā ekādaśa kuśalāḥ /	uktāḥ ekādaśa kuśalāḥ 
SA_T06_sthtvbh-461	tadanantaroddiṣṭās tu kleśā ity atas tān adhikṛtyāha /	tad anantara uddiṣṭāḥ tu kleśāḥ iti atas tān adhikṛtya āha 
SA_T06_sthtvbh-462	kleśā rāgapratighamūḍhayaḥ // 11d	kleśāḥ rāga pratigha mūḍhayaḥ 
SA_T06_sthtvbh-463	mānadṛgvicikitsāś ca 12a	māna dṛś vicikitsāḥ ca 
SA_T06_sthtvbh-464	iti / rāgaś ca pratighaś ca mūḍhiś ca rāgapratighamūḍhayaḥ /	iti rāgaḥ ca pratighaḥ ca mūḍhiḥ ca rāga pratigha mūḍhayaḥ 
SA_T06_sthtvbh-465	tatra rāgo bhavabhogayor adhyavasānaṃ prārthanā ca /	tatra rāgaḥ bhava bhogayoḥ adhyavasānam prārthanā ca 
SA_T06_sthtvbh-466	sa punar duḥkhasaṃjananakarmakaḥ /	sa punar duḥkha saṃjanana karmakaḥ 
SA_T06_sthtvbh-467	duḥkham atropādānaskandhās teṣāṃ kāmarūpārūpyatṛṣṇāvaśād abhinirvṛtteḥ /	duḥkham atra upādāna skandhāḥ teṣām kāmarūpa ārūpya tṛṣṇā vaśāt abhinirvṛtteḥ 
SA_T06_sthtvbh-468	ato rāgasya duḥkhasaṃjananaṃ karma nirdiśyate /	atas rāgasya duḥkha saṃjananam karma nirdiśyate 
SA_T06_sthtvbh-469	pratighaḥ sattveṣv āghātaḥ sattveṣu rūkṣacittatā yenāviṣṭaḥ sattvānāṃ vadhabandhanādikam anarthañ cintayati /	pratighaḥ sattveṣu āghātaḥ sattveṣu rūkṣa citta tā yena āviṣṭaḥ sattvānām vadha bandhana ādikam anartham cintayati 
SA_T06_sthtvbh-470	sa punar asparśavihāraduścaritasaṃniśriyadānakarmakaḥ /	sa punar a sparśa vihāra duścarita saṃniśriya dāna karmakaḥ 
SA_T06_sthtvbh-471	sparśaḥ sukham /	sparśaḥ sukham 
SA_T06_sthtvbh-472	tena sahito vihāraḥ sparśavihāraḥ /	tena sahitaḥ vihāraḥ sparśavihāraḥ 
SA_T06_sthtvbh-473	na sparśavihāro 'sparśavihāraḥ /	na sparśavihāraḥ sparśavihāraḥ 
SA_T06_sthtvbh-474	duḥkhasahita ity arthaḥ /	duḥkha sahitaḥ iti arthaḥ 
SA_T06_sthtvbh-475	āghātacittasyāvaśyaṃ daurmanasyasamudācārāc cittaṃ tapyate /	āghāta cittasya avaśyam daurmanasya samudācārāt cittam tapyate 
SA_T06_sthtvbh-476	cittānuvidhānāc ca kāyo 'pi tapyata eveti sarveryāpatheṣu saduḥkhasavighāto 'sparśavihāro bhavati /	citta anuvidhānāt ca tapyate eva iti sarva īryāpatheṣu sa duḥkha sa vighātaḥ sparśavihāraḥ bhavati 
SA_T06_sthtvbh-477	pratihatacittasya ca na kiñcid duścaritaṃ vidūra iti pratigho 'sparśavihāraduścaritasaṃniśrayadānakarmaka uktaḥ /	pratihata cittasya ca na kiñcid duścaritam vidūre iti pratighaḥ sparśa vihāra duścarita saṃniśraya dāna karmakaḥ uktaḥ 
SA_T06_sthtvbh-478	moho 'pāyeṣu sugatau nirvāṇe tatpratiṣṭhāpākeṣu hetuṣu teṣāṃ cāviparīte hetuphalasaṃbandhe yad ajñānam /	pāyeṣu sugatau nirvāṇe tad pratiṣṭhā pākeṣu hetuṣu teṣām ca aviparīte hetu phala saṃbandhe yat ajñānam 
SA_T06_sthtvbh-479	ayañ ca saṃkleśotpattisaṃniśriyadānakarmakaḥ /	ayam ca saṃkleśa utpatti saṃniśriya dāna karmakaḥ 
SA_T06_sthtvbh-480	tatra kleśakarmajanmātmakas trividhaḥ saṃkleśaḥ /	tatra kleśa karma janma ātmakaḥ trividhaḥ saṃkleśaḥ 
SA_T06_sthtvbh-481	tasyotpattiḥ pūrvapūrvasaṃkleśanimittād uttarottarasya saṃkleśasyātmalābhaḥ /	tasya utpattiḥ pūrva pūrva saṃkleśa nimittāt uttara uttarasya saṃkleśasya ātmalābhaḥ 
SA_T06_sthtvbh-482	tasyotpatteḥ saṃniśrayadānakarma /	tasya utpatteḥ saṃniśraya dāna karma 
SA_T06_sthtvbh-483	[Tvbh_86] mūḍhasyaiva hi mithyājñānasaṃśayarāgādikleśapaunarbhavikakarmajanmanāṃ pravṛtter nāmūḍhasyeti /	mūḍhasya eva hi mithyājñāna saṃśaya rāga ādi kleśa paunarbhavika karma janmanām pravṛtteḥ na amūḍhasya iti 
SA_T06_sthtvbh-484	mānaḥ / māno hi nāma sarva eva satkāyadṛṣṭisamāśrayeṇa pravartate /	mānaḥ mānaḥ hi nāma sarvaḥ eva sat kāya dṛṣṭi samāśrayeṇa pravartate 
SA_T06_sthtvbh-485	sa punaś cittasyonnatilakṣaṇaḥ /	sa punar cittasya unnati lakṣaṇaḥ 
SA_T06_sthtvbh-486	tathā hy ātmātmīyabhāvaṃ skandheṣv adhyāropyāyam aham idaṃ mamety ātmānaṃ tena tena viśeṣeṇonnamayati /	tathā hi ātma ātmīya bhāvam skandheṣu adhyāropya ayam aham idam mama iti ātmānam tena tena viśeṣeṇa unnamayati 
SA_T06_sthtvbh-487	anyebhyo 'dhikaṃ manyate /	anyebhyaḥ dhikam manyate 
SA_T06_sthtvbh-488	sa cāgauravaduḥkhotpattisaṃniśrayadānakarmakaḥ /	sa ca agaurava duḥkha utpatti saṃniśraya dāna karmakaḥ 
SA_T06_sthtvbh-489	agauravaṃ guruṣu guṇavatsu ca pudgaleṣu stabdhatā kāyavācor apraśrititā duḥkhotpattiḥ punar atra punarbhavotpattiḥ /	agauravam guruṣu guṇavatsu ca pudgaleṣu stabdha tā kāya vācoḥ a praśriti tā duḥkha utpattiḥ punar atra punarbhava utpattiḥ 
SA_T06_sthtvbh-490	sa ca punaś cittonnatisvarūpābhede 'pi cittonnatinimittabhedāt saptadhā bhidyate /	sa ca punar citta unnati sva rūpa abhede citta unnati nimitta bhedāt saptadhā bhidyate 
SA_T06_sthtvbh-491	māno 'timāna ity evamādi /	māno timānaḥ iti evamādi 
SA_T06_sthtvbh-492	hīnāt kulavijñānavittādibhiḥ śreyān asmi kulavijñānavittādibhir iti yā cittasyonnatiḥ sadṛśena vā kulādibhir eva sadṛśo 'smīti yā cittasyonnatiḥ  #	hīnāt kula vijñāna vitta ādibhiḥ śreyān asmi kula vijñāna vitta ādibhiḥ iti yā cittasya unnatiḥ sadṛśena vā kula ādibhiḥ eva sadṛśaḥ smi iti yā cittasya unnatiḥ 
SA_T06_sthtvbh-493	sa mānaḥ /	sa mānaḥ 
SA_T06_sthtvbh-494	atimānaḥ / kulavijñānavittādibhiḥ sadṛśāt tyāgaśīlapauruṣādibhiḥ śreyān asmi śreyasā vā kulavidyādibhiḥ sadṛśo 'smi vijñānavittādibhir ity  #	atimānaḥ kula vijñāna vitta ādibhiḥ sadṛśāt tyāga śīla pauruṣa ādibhiḥ śreyān asmi śreyasā vā kula vidyā ādibhiḥ sadṛśaḥ smi vijñāna vitta ādibhiḥ iti 
SA_T06_sthtvbh-495	ayam atimānaḥ /	ayam atimānaḥ 
SA_T06_sthtvbh-496	śreyasaḥ kulavijñānavittair aham eva śreyān asmi kulavijñānavittair iti yā cittasyonnatir ayaṃ mānātimānaḥ /	śreyasaḥ kula vijñāna vittaiḥ aham eva śreyān asmi kula vijñāna vittaiḥ iti yā cittasya unnatiḥ ayam māna atimānaḥ 
SA_T06_sthtvbh-497	asmimānaḥ / pañcasūpādānaskandheṣv ātmātmīyarahiteṣv ātmātmīyābhiniveśād yā cittasyonnatiḥ so 'smimānaḥ /	asmimānaḥ pañcasu upādāna skandheṣu ātma ātmīya rahiteṣu ātma ātmīya abhiniveśāt yā cittasya unnatiḥ saḥ smimānaḥ 
SA_T06_sthtvbh-498	abhimānaḥ / aprāpta uttare viśeṣādhigame prāpto mayeti yā cittasyonnatiḥ so 'bhimānaḥ /	abhimānaḥ aprāpte uttare viśeṣa adhigame prāptaḥ mayā iti yā cittasya unnatiḥ saḥ abhimānaḥ 
SA_T06_sthtvbh-499	ūnamānaḥ / bahvantaraviśiṣṭāt kulavidyādibhir alpāntarahīno 'smi kulavidyādibhir iti yā cittasyonnatir ayam ūnamānaḥ /	ūna mānaḥ bahu antara viśiṣṭāt kula vidyā ādibhiḥ alpa antara hīnaḥ smi kula vidyā ādibhiḥ iti yā cittasya unnatiḥ ayam ūna mānaḥ 
SA_T06_sthtvbh-500	mithyāmānaḥ /	mithyāmānaḥ 
SA_T06_sthtvbh-501	aguṇavato guṇavān asmīti yā cittasyonnatiḥ sa mithyāmānaḥ /	aguṇavataḥ guṇavān asmi iti yā cittasya unnatiḥ sa mithyāmānaḥ 
SA_T06_sthtvbh-502	aguṇā hi dauḥśīlyādayas te yasya vidyante so 'guṇavān /	aguṇāḥ hi dauḥśīlya ādayaḥ te yasya vidyante saḥ guṇavān 
SA_T06_sthtvbh-503	tasmād guṇavān asmīty anena hi dānaśīlādyabhāve 'pi guṇavattvam abhyupagataṃ bhavatīty ato nirvastukatvān mithyāmāna ity ucyate /	tasmāt guṇavān asmi iti anena hi dāna śīla ādi abhāve pi guṇavat tvam abhyupagatam bhavati iti atas nirvastuka tvāt mithyāmānaḥ iti ucyate 
SA_T06_sthtvbh-504	dṛg iti sāmānyanirdeśe 'pi kleśādhikārāt pañcaiva kleśātmikāḥ satkāyadṛṣṭyādikā dṛṣṭayaḥ saṃbadhyante /	dṛś iti sāmānya nirdeśe pi kleśa adhikārāt pañca eva kleśa ātmikāḥ sat kāya dṛṣṭi ādikāḥ dṛṣṭayaḥ saṃbadhyante 
SA_T06_sthtvbh-505	na laukikī samyagdṛṣṭir anāsravā vā /	na laukikī samyagdṛṣṭiḥ anāsravā vā 
SA_T06_sthtvbh-506	āsāṃ tu kliṣṭanitīraṇākāratvād aviśeṣe 'py ālambanākārabhedāt parasparato bhedaḥ /	āsām tu kliṣṭa nitīraṇa ākāra tvāt aviśeṣe pi ālambana ākāra bhedāt parasparataḥ bhedaḥ 
SA_T06_sthtvbh-507	tatra satkāyadṛṣṭir yat pañcasūpādānaskandheṣv ātmātmīyadarśanam /	tatra sat kāya dṛṣṭiḥ yat pañcasu upādāna skandheṣu ātma ātmīya darśanam 
SA_T06_sthtvbh-508	antagrāhadṛṣṭis teṣv eva pañcasūpādānaskandheṣv ātmātmīyatvena gṛhīteṣu yad ucchedataḥ śāśvatato vā darśanam /	anta grāha dṛṣṭiḥ teṣu eva pañcasu upādāna skandheṣu ātma ātmīya tvena gṛhīteṣu yat ucchedataḥ śāśvatataḥ vā darśanam 
SA_T06_sthtvbh-509	mithyādṛṣṭiḥ /	mithyā dṛṣṭiḥ 
SA_T06_sthtvbh-510	yayā mithyādṛṣṭyā hetuṃ vāpavadati phalaṃ kriyāṃ vā sad vā vastu nāśayati sā sarvadarśanapāpatvān mithyādṛṣṭir ity ucyate /	yayā mithyādṛṣṭyā hetum vā apavadati phalam kriyām vā sat vā vastu nāśayati sā sarva darśana pāpa tvāt mithyādṛṣṭiḥ iti ucyate 
SA_T06_sthtvbh-511	dṛṣṭaparāmarśaḥ pañcasūpādānaskandheṣv agrato viśiṣṭataḥ śreṣṭhataḥ paramataś ca yad darśanam /	dṛṣṭa parāmarśaḥ pañcasu upādāna skandheṣu agratas viśiṣṭatas śreṣṭhatas paramatas ca yat darśanam 
SA_T06_sthtvbh-512	śilavrataparāmarśaḥ pañcasūpādānaskandheṣu śuddhito muktito nairyāṇikataś ca yad darśanam /	śila vrata parāmarśaḥ pañcasu upādāna skandheṣu śuddhitaḥ muktitaḥ nairyāṇikataḥ ca yat darśanam 
SA_T06_sthtvbh-513	vicikitsā / karmaphalasatyaratneṣu vimatiḥ /	vicikitsā karma phala satya ratneṣu vimatiḥ 
SA_T06_sthtvbh-514	vividhā matir vimatiḥ syān na syād iti /	vividhā matiḥ vimatiḥ syāt na syāt iti 
SA_T06_sthtvbh-515	prajñātaś ceyaṃ jātyantaram evoktā /	prajñātaḥ ca iyam jāti antaram eva uktā 
SA_T06_sthtvbh-516	uktāḥ ṣaṭkleśās tadanantaroddiṣṭās tv idānīm upakleśā vaktavyā ity ata āha /	uktāḥ ṣaṣ kleśāḥ tad anantara uddiṣṭāḥ tu idānīm upakleśāḥ vaktavyāḥ iti atas āha 
SA_T06_sthtvbh-517	krodhopanāhane punaḥ /	krodha upanāhane punar 
SA_T06_sthtvbh-518	mrakṣaḥ pradāśa īrṣyātha mātsaryaṃ saha māyayā // 12bcd	mrakṣaḥ pradāśaḥ īrṣyā atha mātsaryam saha māyayā 
SA_T06_sthtvbh-519	śāṭhyaṃ mado 'vihiṃsāhrīr atrapā styānam uddhataḥ /	śāṭhyam madaḥ vihiṃsā hrīḥ atrapā styānam uddhataḥ 
SA_T06_sthtvbh-520	āśraddhyam atha kausīdyaṃ pramādo muṣitā smṛtiḥ // 13	āśraddhyam atha kausīdyam pramādaḥ muṣitā smṛtiḥ 
SA_T06_sthtvbh-521	vikṣepo 'saṃprajanyañ ca kaukṛtyaṃ middham eva ca /	saṃprajanyam ca kaukṛtyam middham eva ca 
SA_T06_sthtvbh-522	vitarkaś ca vicāraś cety upakleśā dvaye dvidhā // 14	vitarkaḥ ca vicāraḥ ca iti upakleśāḥ dvaye dvidhā 
SA_T06_sthtvbh-523	tatra krodho vartamānam apakāram āgamya yaś cetasa āghātaḥ /	tatra krodhaḥ vartamānam apakāram āgamya yaḥ cetasaḥ āghātaḥ 
SA_T06_sthtvbh-524	ayaṃ cāghātasvarūpatvāt pratighān na bhidyate /	ayam ca āghāta sva rūpa tvāt pratighāt na bhidyate 
SA_T06_sthtvbh-525	kiṃ tv asya pratighasyāvasthāviśeṣe prajñaptatvāt pratighāṃśikaḥ /	kim tu asya pratighasya avasthā viśeṣe prajñapta tvāt pratigha aṃśikaḥ 
SA_T06_sthtvbh-526	vartamānam apakāram āgamya yaś cetasa āghātaḥ sattvāsattvaviṣayo daṇḍadānādisaṃniśrayadānakarmakaś ca sa krodha iti prajñapyate /	vartamānam apakāram āgamya yaḥ cetasaḥ āghātaḥ sattva asattva viṣayaḥ daṇḍa dāna ādi saṃniśraya dāna karmakaḥ ca sa krodhaḥ iti prajñapyate 
SA_T06_sthtvbh-527	upanāho vairānubandhaḥ /	upanāhaḥ vaira anubandhaḥ 
SA_T06_sthtvbh-528	krodhād ūrdhvaṃ mamānenedam apakṛtam ity asya vairātmakasyānuśayasyānutsargaḥ prabandhena pravartanam upanāhaḥ /	krodhāt ūrdhvam mama anena idam apakṛtam iti asya vaira ātmakasya anuśayasya anutsargaḥ prabandhena pravartanam upanāhaḥ 
SA_T06_sthtvbh-529	ayañ cākṣāntisaṃniśrayadānakarmakaḥ /	ayam ca a kṣānti saṃniśraya dāna karmakaḥ 
SA_T06_sthtvbh-530	akṣāntir apakārāmarṣaṇaṃ pratyapakāracikīrṣā ca /	akṣāntiḥ apakāra āmarṣaṇam pratyapakāra cikīrṣā ca 
SA_T06_sthtvbh-531	ayam api krodhavat pradveṣāvasthāviśeṣe prajñapyate /	ayam api krodha vat pradveṣa avasthā viśeṣe prajñapyate 
SA_T06_sthtvbh-532	ataḥ prajñaptisann eva veditavyaḥ /	atas prajñapti san eva veditavyaḥ 
SA_T06_sthtvbh-533	mrakṣa ātmano 'vadyapracchādanā /	mrakṣaḥ ātmanaḥ vadya pracchādanā 
SA_T06_sthtvbh-534	chandadveṣabhayādīn nirākṛtya kāle taddhitaiṣiṇā codakena tat tvam evaṃkārīty anuyuktasya mohāṃśiky avadyapracchādanā mrakṣaḥ /	chanda dveṣa bhaya ādīn nirākṛtya kāle taddhita eṣiṇā ca udakena tat tvam evaṃkārī iti anuyuktasya moha aṃśikī avadya pracchādanā mrakṣaḥ 
SA_T06_sthtvbh-535	mohāṃśikatvaṃ tu mrakṣasya pracchādanākāratvāt /	moha āṃśika tvam tu mrakṣasya pracchādana ākāra tvāt 
SA_T06_sthtvbh-536	ayañ ca kaukṛtyāsparśasaṃniśrayadānakarmakaḥ /	ayam ca kaukṛtya āsparśa saṃniśraya dāna karmakaḥ 
SA_T06_sthtvbh-537	[Tvbh_92] dharmataiṣā yad avadyaṃ pracchādayataḥ kaukṛtyam utpadyate kaukṛtyāc cāvaśyaṃ daurmanasyena saṃprayogād asparśavihāra iti /	dharmatā eṣā yat avadyam pracchādayataḥ kaukṛtyam utpadyate kaukṛtyāt ca avaśyam daurmanasyena saṃprayogāt asparśavihāraḥ iti 
SA_T06_sthtvbh-538	pradāśaś caṇḍavacodāśitā /	pradāśaḥ caṇḍa vacaḥ udāśitā 
SA_T06_sthtvbh-539	caṇḍaṃ vacaḥ pragāḍhaṃ pāruṣyaṃ marmaghaṭṭanayogena /	caṇḍam vacaḥ pragāḍham pāruṣyam marma ghaṭṭana yogena 
SA_T06_sthtvbh-540	daśanaśīlo dāśī /	daśana śīlaḥ dāśī 
SA_T06_sthtvbh-541	tadbhāvo dāśitā /	tad bhāvaḥ dāśitā 
SA_T06_sthtvbh-542	ayañ ca bhāvapratyayaḥ svārthikaḥ /	ayam ca bhāva pratyayaḥ svārthikaḥ 
SA_T06_sthtvbh-543	caṇḍena vacasā pradaśatīti caṇḍavacodāśitā /	caṇḍena vacasā pradaśati iti caṇḍa vacaḥ dāśitā 
SA_T06_sthtvbh-544	ayañ ca krodhopanāhapūrvakaś cetasa āghātasvabhāva iti pratighāṃśika eva na dravyato vidyate /	ayam ca krodha upanāha pūrvakaḥ cetasaḥ āghāta svabhāvaḥ iti pratigha aṃśikaḥ eva na dravyataḥ vidyate 
SA_T06_sthtvbh-545	ayañ ca vāgduścaritaprasavakarmakaḥ /	ayam ca vāc duścarita prasava karmakaḥ 
SA_T06_sthtvbh-546	asparśavihārakarmakaś ca tadvataḥ pudgalasya duḥkhasaṃvāsatvāt /	a sparśa vihāra karmakaḥ ca tadvataḥ pudgalasya duḥkha saṃvāsa tvāt 
SA_T06_sthtvbh-547	īrṣyā parasaṃpattau cetaso vyāroṣaḥ /	īrṣyā para saṃpattau cetasaḥ vyāroṣaḥ 
SA_T06_sthtvbh-548	lābhasatkārādhyavasitasya lābhasatkārakulaśīlaśrutādīn guṇaviśeṣān parasyopalabhya dveṣāṃśiko 'marṣakṛtaś cetaso vyāroṣa īrṣyā /	lābha satkāra adhyavasitasya lābha satkāra kula śīla śruta ādīn guṇa viśeṣān parasya upalabhya dveṣa aṃśikaḥ marṣa kṛtaḥ cetasaḥ vyāroṣaḥ īrṣyā 
SA_T06_sthtvbh-549	svam āśrayaṃ vyāpya roṣo vyāroṣaḥ /	svam āśrayam vyāpya roṣaḥ vyāroṣaḥ 
SA_T06_sthtvbh-550	daurmanasyasaṃprayogāt tatpūrvakaś cāsparśavihāra iti daurmanasyāsparśavihārakarmikocyate /	daurmanasya saṃprayogāt tad pūrvakaḥ ca asparśavihāraḥ iti daurmanasya asparśavihāra karmikā ucyate 
SA_T06_sthtvbh-551	mātsaryaṃ dānavirodhī cetasa āgrahaḥ /	mātsaryam dāna virodhī cetasaḥ āgrahaḥ 
SA_T06_sthtvbh-552	upāttaṃ vastu dharmāmiṣakauśalātmakaṃ yena pūjānugrahakāmyayārthine 'narthine vā dīyate tad dānam /	upāttam vastu dharma āmiṣa kauśala ātmakam yena pūjā anugraha kāmyayā arthine na arthine vā dīyate tat dānam 
SA_T06_sthtvbh-553	tasmin sati dānābhāvāt tadvirodhīty ucyate /	tasmin sati dāna abhāvāt tad virodhi iti ucyate 
SA_T06_sthtvbh-554	lābhasatkārādhyavasitasya jīvitopakaraṇeṣu rāgāṃśikaś cetasa āgraho 'parityāgecchā mātsaryam /	lābha satkāra adhyavasitasya jīvita upakaraṇeṣu rāga āṃśikaḥ cetasaḥ parityāga icchā mātsaryam 
SA_T06_sthtvbh-555	idaṃ cāsaṃlekhasaṃniśrayadānakarmakam /	idam ca a saṃlekha saṃniśraya dāna karmakam 
SA_T06_sthtvbh-556	asaṃlekhaḥ punar mātsaryeṇānupayujyamānānām apy upakaraṇānāṃ saṃnicayād veditavyaḥ /	a saṃlekhaḥ punar mātsaryeṇa an upayujyamānānām api upakaraṇānām saṃnicayāt veditavyaḥ 
SA_T06_sthtvbh-557	māyā paravañcanāyābhūtārthasaṃdarśanatā /	māyā para vañcanāyā bhūta artha saṃdarśana tā 
SA_T06_sthtvbh-558	lābhasatkāradhyavasitasya paravañcanābhiprāyeṇānyathāvasthitasya śīlāder arthasyānyathā prakāśanā /	lābha satkāra dhyavasitasya para vañcana abhiprāyeṇa anyathā avasthitasya śīla ādeḥ arthasya anyathā prakāśanā 
SA_T06_sthtvbh-559	iyañ ca sahitābhyāṃ rāgamohābhyām abhūtān guṇān prakāśayatas tayoḥ samuditayoḥ prajñapyata iti krodhādivat prajñaptita eva na dravyata iti	iyam ca sahitābhyām rāga mohābhyām abhūtān guṇān prakāśayataḥ tayoḥ samuditayoḥ prajñapyate iti krodha ādi vat prajñaptitaḥ eva na dravyataḥ iti 
SA_T06_sthtvbh-560	śāṭhyaṃ svadoṣapracchādanopāyasaṃgṛhītañ cetasaḥ kauṭilyam /	śāṭhyam sva doṣa pracchādana upāya saṃgṛhītam cetasaḥ kauṭilyam 
SA_T06_sthtvbh-561	svadoṣapracchādanopāyaḥ paravyāmohanam /	sva doṣa pracchādana upāyaḥ para vyāmohanam 
SA_T06_sthtvbh-562	tat punar anyenānyat pratisaran vikṣipaty aparisphuṭaṃ vā pratipadyate /	tat punar anyena anyat pratisaran vikṣipati a parisphuṭam vā pratipadyate 
SA_T06_sthtvbh-563	ata eva śāṭhyaṃ mrakṣād bhidyate /	atas eva śāṭhyam mrakṣāt bhidyate 
SA_T06_sthtvbh-564	sa hi sphuṭam eva pracchādayati na kākvā / idam api	sa hi sphuṭam eva pracchādayati na kākvā idam api 
SA_T06_sthtvbh-565	lābhasatkārādhyavasitopāyābhyāṃ rāgamohābhyāṃ svadoṣapracchādanārthaṃ paravyāmohanāya pravartate /	lābha satkāra adhyavasita upāyābhyām rāga mohābhyām sva doṣa pracchādana artham para vyāmohanāya pravartate 
SA_T06_sthtvbh-566	tayor eva sahitayoḥ prajñapyate /	tayoḥ eva sahitayoḥ prajñapyate 
SA_T06_sthtvbh-567	idañ ca samyagavavādalābhaparipanthakarmakam /	idam ca samyak avavāda lābha paripantha karmakam 
SA_T06_sthtvbh-568	samyagavavādasya yo lābho yoniśo manasikāras tasyāntarāyaṃ karoti /	samyak avavādasya yaḥ lābhaḥ yoniśas manasikāraḥ tasya antarāyam karoti 
SA_T06_sthtvbh-569	madaḥ svasaṃpattau raktasyoddharṣaś cetasaḥ paryādānam /	madaḥ sva saṃpattau raktasya uddharṣaḥ cetasaḥ paryādānam 
SA_T06_sthtvbh-570	kulārogyayauvanabalarūpaiśvaryabuddhimedhāprakarṣaḥ svasaṃpattiḥ /	kula ārogya yauvana bala rūpa aiśvarya buddhi medhā prakarṣaḥ sva saṃpattiḥ 
SA_T06_sthtvbh-571	uddharṣo harṣaviśeṣaḥ /	uddharṣaḥ harṣa viśeṣaḥ 
SA_T06_sthtvbh-572	yena harṣaviśeṣeṇa cittam asvatantrīkriyate tena tadātmatantrīkaraṇāt paryāttaṃ bhavatīty etad uktañ cetasaḥ paryādānam iti /	yena harṣa viśeṣeṇa cittam a svatantrīkriyate tena tat ātma tantrīkaraṇāt paryāttam bhavati iti etat uktam cetasaḥ paryādānam iti 
SA_T06_sthtvbh-573	ayañ ca sarvakleśopakleśasaṃniśrayadānakarmakaḥ /	ayam ca sarva kleśa upakleśa saṃniśraya dāna karmakaḥ 
SA_T06_sthtvbh-574	vihiṃsā sattvaviheṭhanā /	vihiṃsā sattva viheṭhanā 
SA_T06_sthtvbh-575	vividhair vadhabandhanatāḍanatarjanādibhiḥ sattvānāṃ hiṃsā vihiṃsā /	vividhaiḥ vadha bandhana tāḍana tarjana ādibhiḥ sattvānām hiṃsā vihiṃsā 
SA_T06_sthtvbh-576	viheṭhyante 'nayā sattvā vadhabandhanādibhir duḥkhadaurmanasyotpādanād iti sattvaviheṭhanā /	viheṭhyante nayā sattvāḥ vadha bandhana ādibhiḥ duḥkha daurmanasya utpādanāt iti sattva viheṭhanā 
SA_T06_sthtvbh-577	sā punaḥ pratighāṃśikī nirghṛṇatā sattveṣu cittarūkṣatā sattvaviheṭhanakarmikā vihiṃsety ucyate /	sā punar pratigha aṃśikī nirghṛṇa tā sattveṣu citta rūkṣa tā sattva viheṭhana karmikā vihiṃsā iti ucyate 
SA_T06_sthtvbh-578	āhrīkyaṃ svayam avadyenālajjā /	āhrīkyam svayam avadyena alajjā 
SA_T06_sthtvbh-579	tasmin karmaṇyātmānam ayogyaṃ manyamānasyāpi yāvadyenālajjā sāhrīkyaṃ hrīvipakṣabhūtam /	tasmin karmaṇi ātmānam ayogyam manyamānasya api yāvat yena alajjā sāhrīkyam hrī vipakṣa bhūtam 
SA_T06_sthtvbh-580	anapatrāpyaṃ parato 'vadyenālajjā /	an apatrāpyam paratas vadyena alajjā 
SA_T06_sthtvbh-581	lokaśāstraviruddham etan mayā kriyata ity evam avagacchato 'pi yā tayā pāpakriyayālajjā sāpatrāpyavipakṣabhūtam anapatrāpyam /	loka śāstra viruddham etat mayā kriyate iti evam avagacchataḥ u pi yā tayā pāpa kriyayā alajjā sā apatrāpya vipakṣa bhūtam an apatrāpyam 
SA_T06_sthtvbh-582	etac ca dvayam api sarvakleśopakleśasāhāyyakarmakam /	etat ca dvayam api sarva kleśa upakleśa sāhāyya karmakam 
SA_T06_sthtvbh-583	rāgadveṣamohaprakāreṣu sarvāsatkāryaprabhavahetuṣu rāgadveṣayor ayaugapadyād yathāsaṃbhavaṃ prajñapyate na tu svatantram asti /	rāga dveṣa moha prakāreṣu sarva asat kārya prabhava hetuṣu rāga dveṣayoḥ ayaugapadyāt yathāsaṃbhavam prajñapyate na tu svatantram asti 
SA_T06_sthtvbh-584	styānañ cittasyākarmaṇyatā staimityam /	styānam cittasya akarmaṇya tā staimityam 
SA_T06_sthtvbh-585	stimitasya bhāvaḥ staimityaṃ yadyogāc cittaṃ jaḍībhavati stimitaṃ bhavati nālambanaṃ pratipattuṃ samutsahate /	stimitasya bhāvaḥ staimityam yat yogāt cittam jaḍībhavati stimitam bhavati na ālambanam pratipattum samutsahate 
SA_T06_sthtvbh-586	etac ca sarvakleśopakleśasahāyyadānakarmakam /	etat ca sarva kleśa upakleśa sahāyya dāna karmakam 
SA_T06_sthtvbh-587	mohāṃśe prajñaptatvāc ca mohāṃśikam eva na pṛthag vidyate /	moha aṃśe prajñapta tvāt ca mohāṃśikam eva na pṛthak vidyate 
SA_T06_sthtvbh-588	auddhatyaṃ cittasyāvyupaśamaḥ /	auddhatyam cittasya avyupaśamaḥ 
SA_T06_sthtvbh-589	vyupaśamo hi śamathas tadviruddho 'vyupaśamaḥ /	vyupaśamaḥ hi śamathaḥ tad viruddhaḥ vyupaśamaḥ 
SA_T06_sthtvbh-590	sa punar eṣa rāgānukūlaṃ pūrvahasitarasitakrīḍitādyanusmarataś cetaso 'vyupaśamahetuḥ śamathaparipanthakarmakaḥ /	sa punar eṣa rāga anukūlam pūrva hasita rasita krīḍita ādi anusmarataḥ cetasaḥ vyupaśama hetuḥ śamatha paripantha karmakaḥ 
SA_T06_sthtvbh-591	āśraddhyāṃ karmaphalasatyaratneṣv anabhisaṃpratyayaḥ śraddhāvipakṣaḥ /	āśraddhyām karma phala satya ratneṣu an abhisaṃpratyayaḥ śraddhā vipakṣaḥ 
SA_T06_sthtvbh-592	śraddhā hy astitvaguṇavattvaśakyatveṣv abhisaṃpratyayaḥ prasādo 'bhilāṣaś ca yathākramam /	śraddhā hi astitva guṇavat tva śakya tveṣu abhisaṃpratyayaḥ prasādaḥ bhilāṣaḥ ca yathākramam 
SA_T06_sthtvbh-593	aśraddhā tadviparyeṇāstitvaguṇavattvaśakyatveṣv anabhisaṃpratyayo 'prasādo 'nabhilāṣaś ca /	aśraddhā prasādaḥ na abhilāṣaḥ ca 
SA_T06_sthtvbh-594	kausīdyasaṃniśrayadānakarmakam /	kausīdya saṃniśraya dāna karmakam 
SA_T06_sthtvbh-595	aśraddadhānasya prayogacchandābhāvāt kausīdyasaṃniśrayadānakarmakatvam /	aśraddadhānasya prayoga chanda abhāvāt kausīdya saṃniśraya dāna karmaka tvam 
SA_T06_sthtvbh-596	kausīdyaṃ kuśale cetaso 'nabhyutsāho vīryavipakṣaḥ /	kausīdyam kuśale cetasaḥ na abhyutsāhaḥ vīrya vipakṣaḥ 
SA_T06_sthtvbh-597	kuśale kāyavāṅmanaḥkarmaṇi nidrāpārśvaśayanasukham āgamya yo mohāṃśikaś cetaso 'nabhyutsāhaḥ /	kuśale kāya vāc manaḥ karmaṇi nidrā pārśva śayana sukham āgamya yaḥ moha aṃśikaḥ cetasaḥ 
SA_T06_sthtvbh-598	etac ca kuśalapakṣaprayogaparipanthakarmakam /	etat ca kuśala pakṣa prayoga paripantha karmakam 
SA_T06_sthtvbh-599	pramādo yair lobhadveṣamohakausīdyaiḥ kleśād rāgadveṣamohādikāc cittaṃ na rakṣati kuśalaṃ ca tatpratipakṣabhūtaṃ na bhāvayati /	pramādaḥ yaiḥ lobha dveṣa moha kausīdyaiḥ kleśāt rāga dveṣa moha ādikāt cittam na rakṣati kuśalam ca tad pratipakṣa bhūtam na bhāvayati 
SA_T06_sthtvbh-600	teṣu lobhadveṣamohakausīdyeṣu pramādaḥ prajñapyate /	teṣu lobha dveṣa moha kausīdyeṣu pramādaḥ prajñapyate 
SA_T06_sthtvbh-601	ayañ cākuśalavṛddhikuśalaparihāṇisaṃniśrayadānakarmakaḥ /	ayam ca akuśala vṛddhi kuśala parihāṇi saṃniśraya dāna karmakaḥ 
SA_T06_sthtvbh-602	muṣitā smṛtiḥ kliṣṭā smṛtiḥ /	muṣitā smṛtiḥ kliṣṭā smṛtiḥ 
SA_T06_sthtvbh-603	kliṣṭeti kleśasaṃprayuktā /	kliṣṭā iti kleśa saṃprayuktā 
SA_T06_sthtvbh-604	iyañ ca vikṣepasaṃniśrayadānakarmikā /	iyam ca vikṣepa saṃniśraya dāna karmikā 
SA_T06_sthtvbh-605	vikṣepo rāgadveṣamohāṃśikaś cetaso visāraḥ /	vikṣepaḥ rāga dveṣa moha aṃśikaḥ cetasaḥ visāraḥ 
SA_T06_sthtvbh-606	vividhaṃ kṣipyate 'nena cittam iti vikṣepaḥ /	vividham kṣipyate nena cittam iti vikṣepaḥ 
SA_T06_sthtvbh-607	yai rāgadveṣamohaiś cittaṃ samādhyālambanād bahiḥ kṣipyate teṣu yathāsaṃbhavaṃ vikṣepaḥ prajñapyate /	yaiḥ rāga dveṣa mohaiḥ cittam samādhi ālambanāt bahis kṣipyate teṣu yathāsaṃbhavam vikṣepaḥ prajñapyate 
SA_T06_sthtvbh-608	eṣa ca vairāgyaparipanthakarmaḥ /	eṣa ca vairāgya paripantha karmaḥ 
SA_T06_sthtvbh-609	asaṃprajanyaṃ kleśasaṃprayuktā prajñā yayāsaṃviditā kāyavākcittacaryā abhikramapratikramādiṣu vartate karaṇīyākaraṇīyājñānāt /	asaṃprajanyam kleśa saṃprayuktā prajñā yayā a saṃviditā kāya vāc citta caryā abhikrama pratikrama ādiṣu vartate karaṇīya a karaṇīya ajñānāt 
SA_T06_sthtvbh-610	etac cāpattisaṃniśrayadānakarmakam /	etat ca āpatti saṃniśraya dāna karmakam 
SA_T06_sthtvbh-611	kaukṛtyaṃ cetaso vipratisāraḥ /	kaukṛtyam cetasaḥ vipratisāraḥ 
SA_T06_sthtvbh-612	kutsitaṃ kṛtam iti kukṛtam /	kutsitam kṛtam iti kukṛtam 
SA_T06_sthtvbh-613	tadbhāvaḥ kaukṛtyam /	tad bhāvaḥ kaukṛtyam 
SA_T06_sthtvbh-614	iha tu kukṛtaviṣayaś cetaso vilekhaḥ kaukṛtyaṃ caitasikādhikārāt /	iha tu kukṛta viṣayaḥ cetasaḥ vilekhaḥ kaukṛtyam caitasika adhikārāt 
SA_T06_sthtvbh-615	etac ca cittasthitiparipanthakarmakam /	etat ca citta sthiti paripantha karmakam 
SA_T06_sthtvbh-616	middham asvatantravṛtticetaso 'bhisaṃkṣepaḥ /	a svatantra vṛtti cetasaḥ 
SA_T06_sthtvbh-617	vṛttir ālambane pravṛttiḥ /	vṛttiḥ ālambane pravṛttiḥ 
SA_T06_sthtvbh-618	sāsvatantrā cetaso yato bhavati tan middham /	sā asvatantrā cetasaḥ yatas bhavati tat middham 
SA_T06_sthtvbh-619	kāyasandhāraṇāsamarthā vā vṛttiś cetaso 'svatantrā sā yato bhavati tan middham /	kāya sandhāraṇa asamarthā vā vṛttiḥ cetasaḥ svatantrā sā yatas bhavati tat middham 
SA_T06_sthtvbh-620	abhisaṃkṣepaś cetasaś cakṣurādīndriyadvāreṇāpravṛttiḥ /	abhisaṃkṣepaḥ cetasaḥ cakṣuḥ ādi indriya dvāreṇa apravṛttiḥ 
SA_T06_sthtvbh-621	etac ca mohāṃśe prajñapanān mohāṃśikaṃ kṛtyātipattisaṃniśrayadānakarmakañ ca /	etat ca moha aṃśe prajñapanāt moha āṃśikam kṛtyā atipatti saṃniśraya dāna karmakam ca 
SA_T06_sthtvbh-622	vitarkaḥ paryeṣako manojalpaḥ prajñācetanāviśeṣaḥ /	vitarkaḥ paryeṣakaḥ manojalpaḥ prajñā cetanā viśeṣaḥ 
SA_T06_sthtvbh-623	paryeṣakaḥ kim etad iti nirūpaṇākārapravṛttaḥ /	paryeṣakaḥ kim etat iti nirūpaṇa ākāra pravṛttaḥ 
SA_T06_sthtvbh-624	manaso jalpo manojalpaḥ /	       
SA_T06_sthtvbh-625	jalpa iva jalpaḥ /	jalpaḥ iva jalpaḥ 
SA_T06_sthtvbh-626	jalpo 'rthakathanam /	jalpaḥ ṛtha kathanam 
SA_T06_sthtvbh-627	cetanāprajñāviśeṣa iti cetanāyāś cittaparispandātmakatvāt prajñāyāś ca guṇadoṣavivekākāratvāt /	cetanā prajñā viśeṣaḥ iti cetanāyāḥ citta parispanda ātmaka tvāt prajñāyāḥ ca guṇa doṣa viveka ākāra tvāt 
SA_T06_sthtvbh-628	tadvaśena cittapravṛtteḥ kadācic cittacetanayor vitarkaḥ prajñaptiḥ kadācit prajñācetasor yathākramam anabhyūhābhyuhāvasthayoḥ /	tad vaśena citta pravṛtteḥ kadācid citta cetanayoḥ vitarkaḥ prajñaptiḥ kadācid prajñā cetasoḥ yathākramam an abhyūha abhyuha avasthayoḥ 
SA_T06_sthtvbh-629	atha vā cetanāprajñayor eva vitarkaḥ prajñaptis tadvaśena cittasya tathāpravṛttatvāt /	atha vā cetanā prajñayoḥ eva vitarkaḥ prajñaptiḥ tad vaśena cittasya tathā pravṛtta tvāt 
SA_T06_sthtvbh-630	sa eva cittasyaudārikatā /	saḥ eva cittasya audārika tā 
SA_T06_sthtvbh-631	audārikateti sthūlatā vastumātraparyeṣaṇākāratvāt /	audārika tā iti sthūla tā vastu mātra paryeṣaṇa ākāra tvāt 
SA_T06_sthtvbh-632	eṣa ca nayo vicāre 'pi draṣṭavyaḥ /	eṣa ca nayaḥ vicāre pi draṣṭavyaḥ 
SA_T06_sthtvbh-633	vicāro 'pi hi cetanāprajñāviśeṣātmakaḥ /	vicāraḥ pi hi cetanā prajñā viśeṣa ātmakaḥ 
SA_T06_sthtvbh-634	pratyavekṣako manojalpa eva /	pratyavekṣakaḥ manaḥ jalpaḥ eva 
SA_T06_sthtvbh-635	idaṃ tad iti pūrvādhigatanirūpaṇāt /	idam tat iti pūrva adhigata nirūpaṇāt 
SA_T06_sthtvbh-636	ata eva ca cittasūkṣmatety ucyate /	atas eva ca citta sūkṣma tā iti ucyate 
SA_T06_sthtvbh-637	etau ca sparśāsparśavihārasaṃniśrayadānakarmakau /	etau ca sparśa asparśa vihāra saṃniśraya dāna karmakau 
SA_T06_sthtvbh-638	anayoś caudārikasūkṣmatayā vyavasthāpanāt pṛthakkaraṇam /	anayoḥ ca audārika sūkṣma tayā vyavasthāpanāt pṛthakkaraṇam 
SA_T06_sthtvbh-639	dvaye dvidheti / (14d)	dvaye dvidhā iti 
SA_T06_sthtvbh-640	dvayañ ca dvayañ ca dvaye /	dvayam ca dvayam ca dvaye 
SA_T06_sthtvbh-641	te punaḥ kaukṛtyamiddhe vitarkavicārau ca /	te punar kaukṛtyam iddhe vitarka vicārau ca 
SA_T06_sthtvbh-642	ete ca catvāro dharmā dvidhā kliṣṭā akliṣṭāś ca /	ete ca catvāraḥ dharmāḥ dvidhā kliṣṭāḥ akliṣṭāḥ ca 
SA_T06_sthtvbh-643	tatrākuśalam akṛtvā kuśalañ ca kṛtvā yaś cetaso vilekhas tat saṃkliṣṭaṃ kaukṛtyam /	tatra akuśalam a kṛtvā kuśalam ca kṛtvā yaḥ cetasaḥ vilekhaḥ tat saṃkliṣṭam kaukṛtyam 
SA_T06_sthtvbh-644	yat kuśalam akṛtvākuśalañ ca kṛtvā tat kaukṛtyam akliṣṭam /	yat kuśalam a kṛtvā a kuśalam ca kṛtvā tat kaukṛtyam a kliṣṭam 
SA_T06_sthtvbh-645	middham api kliṣṭacittāviddhaṃ kliṣṭacittasaṃprayuktaṃ ca kliṣṭam /	middham api kliṣṭa citta āviddham kliṣṭa citta saṃprayuktam ca kliṣṭam 
SA_T06_sthtvbh-646	akliṣṭacittāviddham akliṣṭacittasaṃprayuktañ cākliṣṭam /	akliṣṭa citta āviddham akliṣṭa citta saṃprayuktam ca akliṣṭam 
SA_T06_sthtvbh-647	kāmavyāpādavihiṃsādivitarkāḥ kliṣṭāḥ /	kāma vyāpāda vihiṃsā ādi vitarkāḥ kliṣṭāḥ 
SA_T06_sthtvbh-648	naiśkramyādivitarkā akliṣṭāḥ /	naiśkramya ādi vitarkāḥ akliṣṭāḥ 
SA_T06_sthtvbh-649	evaṃ paropaghātopāyavicāraḥ kliṣṭaḥ /	evam para upaghāta upāya vicāraḥ kliṣṭaḥ 
SA_T06_sthtvbh-650	parānugrahopāyavicāro 'kliṣṭaḥ /	kliṣṭaḥ 
SA_T06_sthtvbh-651	tatra ye kaukṛtyamiddhavitarkavicārāḥ kliṣṭās ta evopakleśā netare /	tatra ye kaukṛtya middha vitarka vicārāḥ kliṣṭāḥ te eva upakleśāḥ na itare 
SA_T06_sthtvbh-652	tatra yathā rūpaśabdādyupalabdhiḥ ṣaṭprakārā yathāsaṃbhavaṃ sarvaiś caitasikaiḥ saṃprayujyate	tatra yathā rūpa śabda ādi upalabdhiḥ ṣaṣ prakārā yathāsaṃbhavam sarvaiḥ caitasikaiḥ saṃprayujyate 
SA_T06_sthtvbh-653	sarvatragair viniyataiḥ kuśalaiḥ kleśair upakleśaiś ca evaṃ trivedanā tisṛbhiś ca	sarvatragaiḥ viniyataiḥ kuśalaiḥ kleśaiḥ upakleśaiḥ ca evam tri vedanā tisṛbhiḥ ca 
SA_T06_sthtvbh-654	vedanābhiḥ saṃprayujyate sukhayā duḥkhayā aduḥkhāsukhayā ca /	vedanābhiḥ saṃprayujyate sukhayā duḥkhayā aduḥkha asukhayā ca 
SA_T06_sthtvbh-655	saumanasyadaurmanasyopekṣāsthānīyeṣu rūpādiṣu tadutpatteḥ kuśalā akuśalā avyākṛtā ca /	saumanasya daurmanasya upekṣā sthānīyeṣu rūpa ādiṣu tad utpatteḥ kuśalāḥ akuśalāḥ avyākṛtā ca 
SA_T06_sthtvbh-656	ālayavijñānan tu sarvatragaiḥ pañcabhir eva saṃprayujyate nānyaiḥ /	ālayavijñānan tu sarvatragaiḥ pañcabhiḥ eva saṃprayujyate na anyaiḥ 
SA_T06_sthtvbh-657	tatra copekṣaiva vedanā anivṛtāvyakṛtañ ca /	tatra ca upekṣā eva vedanā anivṛtā avyakṛtam ca 
SA_T06_sthtvbh-658	kliṣṭaṃ manaḥ sarvatragaiḥ pañcabhiś caturbhiś ca kleśair ātmamohādibhiḥ sadā saṃprayujyate /	kliṣṭam manaḥ sarvatragaiḥ pañcabhiḥ caturbhiḥ ca kleśaiḥ ātma moha ādibhiḥ sadā saṃprayujyate 
SA_T06_sthtvbh-659	tatropekṣaiva vedanā nivṛtāvyākṛtañ ceti /	tatra upekṣā eva vedanā nivṛtā avyākṛtam ca iti 
SA_T06_sthtvbh-660	idam idānīñ cintyate /	idam idānīm cintyate 
SA_T06_sthtvbh-661	kiṃ pañcānāñ cakṣurvijñānādīnāṃ yugapad ālambanapratyayasānnidhye 'py ālayavijñānād ekasyaivotpattir bhavati na dvayor na bahūnāṃ vā /	kim pañcānām cakṣuḥ vijñāna ādīnām yugapad ālambana pratyaya sānnidhye pi ālayavijñānāt ekasya eva utpattiḥ bhavati na dvayoḥ na bahūnām vā 
SA_T06_sthtvbh-662	yathaike manyante /	yathā eke manyante 
SA_T06_sthtvbh-663	na dvayor na bahūnāṃ vā yugapat samanantarapratyayābhāvād ekasyaiva vijñānasyotpattir bhavati /	na dvayoḥ na bahūnām vā yugapad samanantara pratyaya abhāvāt ekasya eva vijñānasya utpattiḥ bhavati 
SA_T06_sthtvbh-664	na caikaṃ vijñānaṃ bahūnāṃ samantarapratyayatvaṃ pratipattum utsahate /	na ca ekam vijñānam bahūnām samantara pratyaya tvam pratipattum utsahate 
SA_T06_sthtvbh-665	utāniyamena /	uta aniyamena 
SA_T06_sthtvbh-666	yady ekasyaiva pratyayasāṃnidhyam ekam evotpadyate /	yadi ekasya eva pratyaya sāṃnidhyam ekam eva utpadyate 
SA_T06_sthtvbh-667	evaṃ dvayor bahūnāñ ca pratyayasāṃnidhye utpattir bhavatīty ata āha /	evam dvayoḥ bahūnām ca pratyaya sāṃnidhye utpattiḥ bhavati iti atas āha 
SA_T06_sthtvbh-668	pañcānāṃ mūlavijñāne yathāpratyayam udbhavaḥ /	pañcānām mūla vijñāne yathāpratyayam udbhavaḥ 
SA_T06_sthtvbh-669	vijñānānāṃ saha na vā taraṅgāṇāṃ yathā jale // 15	vijñānānām saha na vā taraṅgāṇām yathā jale 
SA_T06_sthtvbh-670	pañcānām iti cakṣurādivijñānānāṃ tadanucaramanovijñānasahitḥnḥm /	pañcānām iti cakṣuḥ ādi vijñānānām tad anucara manaḥ vijñāna 
SA_T06_sthtvbh-671	pañcānāṃ cakṣurādivijñānānāṃ bījāśrayatvāt tadutpatter gatiṣu janmopādānāc cālayavijñānaṃ mūlavijñānam ity ucyate /	pañcānām cakṣuḥ ādi vijñānānām bīja āśraya tvāt tad utpatteḥ gatiṣu janma upādānāt ca ālayavijñānam mūlavijñānam iti ucyate 
SA_T06_sthtvbh-672	yathāpratyayam udbhava iti yasya yasya yaḥ pratyayaḥ saṃnihitas tasya tasya niyamenodbhava ātmalābhaḥ /	yathāpratyayam udbhavaḥ iti yasya yasya yaḥ pratyayaḥ saṃnihitaḥ tasya tasya niyamena udbhavaḥ ātmalābhaḥ 
SA_T06_sthtvbh-673	saha na veti yugapat krameṇa vā /	saha na vā iti yugapad krameṇa vā 
SA_T06_sthtvbh-674	taraṅgāṇāṃ yathā jala ity ālayavijñānāt pravṛttivijñānānāṃ yugapad ayugapac cotpattau dṛṣṭāntaḥ / yathoktam /	taraṅgāṇām yathā jale iti ālayavijñānāt pravṛtti vijñānānām yugapad ayugapad ca utpattau dṛṣṭāntaḥ yathā uktam 
SA_T06_sthtvbh-675	tadyathā viśālamate mahata udakaughasya vahataḥ saced ekasya	tat yathā viśālamate mahataḥ udaka oghasya vahataḥ saced ekasya 
SA_T06_sthtvbh-676	taraṅgasyotpattipratyayaḥ pratyupasthito bhavaty ekam eva	taraṅgasya utpatti pratyayaḥ pratyupasthitaḥ bhavati ekam eva 
SA_T06_sthtvbh-677	taraṅgaṃ pravartate /	taraṅgam pravartate 
SA_T06_sthtvbh-678	saced dvayos trayāṇāṃ saṃbahulānāṃ	saced dvayoḥ trayāṇām saṃbahulānām 
SA_T06_sthtvbh-679	taraṅgāṇām utpattipratyayaḥ pratyupasthito bhavati yāvat	taraṅgāṇām utpatti pratyayaḥ pratyupasthitaḥ bhavati yāvat 
SA_T06_sthtvbh-680	saṃbahulāni taraṅgāṇi pravartante /	saṃbahulāni taraṅgāṇi pravartante 
SA_T06_sthtvbh-681	na ca tasyodakaughasya srotasā	na ca tasya udaka oghasya srotasā 
SA_T06_sthtvbh-682	vahataḥ samucchittir bhavati /	vahataḥ samucchittiḥ bhavati 
SA_T06_sthtvbh-683	na paryupayogaḥ prajñāyate /	na paryupayogaḥ prajñāyate 
SA_T06_sthtvbh-684	evam eva viśālamate tadoghasthānīyam ālayavijñānaṃ saṃniśritya	evam eva viśālamate tadā ogha sthānīyam ālayavijñānam saṃniśritya 
SA_T06_sthtvbh-685	pratiṣṭhāya saced ekasya cakṣurvijñānasyotpattipratyayaḥ	pratiṣṭhāya saced ekasya cakṣuḥ vijñānasya utpatti pratyayaḥ 
SA_T06_sthtvbh-686	pratyupasthito bhavaty ekam eva cakṣurvijñānaṃ pravartate /	pratyupasthitaḥ bhavati ekam eva cakṣuḥ vijñānam pravartate 
SA_T06_sthtvbh-687	saced dvayos trayāṇāṃ sacet pañcānāṃ vijñānānām utpattipratyayaḥ	saced dvayoḥ trayāṇām saced pañcānām vijñānānām utpatti pratyayaḥ 
SA_T06_sthtvbh-688	pratyupasthito bhavati sakṛd yāvat pañcānāṃ pravṛttir bhavati /	pratyupasthitaḥ bhavati sakṛt yāvat pañcānām pravṛttiḥ bhavati 
SA_T06_sthtvbh-689	atra gāthā /	atra gāthā 
SA_T06_sthtvbh-690	ādānavijñāna gabhīrasūkṣmo ogho yathā vartati sarvabījo /	ādāna vijñāna gabhīra sūkṣmaḥ oghaḥ yathā vartati sarva bījaḥ 
SA_T06_sthtvbh-691	bālāna eṣo mayi na prakāśi mā haiva ātmā parikalpayeyur	eṣaḥ mayi na prakāśi mā ha eva ātmā parikalpayeyuḥ 
SA_T06_sthtvbh-692	iti / na hi vijñānapratiniyamenālambanapratyayavat samanantarapratyaya iṣyate /	iti na hi vijñāna pratiniyamena ālambana pratyaya vat samanantara pratyayaḥ iṣyate 
SA_T06_sthtvbh-693	sarvavijñānotpattau sarvasya vijñānasya tatsamanantarapratyayatvābhyupagamāt /	sarva vijñāna utpattau sarvasya vijñānasya tad samanantara pratyaya tva abhyupagamāt 
SA_T06_sthtvbh-694	ata ekasmād api samanantarapratyayād ālambanapratyayasānnidhye dvayor bahūnāṃ vā vijñānānām utpattir na virūdhyate /	atas ekasmāt api samanantara pratyayāt ālambana pratyaya sānnidhye dvayoḥ bahūnām vā vijñānānām utpattiḥ na virūdhyate 
SA_T06_sthtvbh-695	kiñ cātra kāraṇaṃ yat samanantarapratyayapratiniyamābhāve	kim ca atra kāraṇam yat samanantara pratyaya pratiniyama abhāve 
SA_T06_sthtvbh-696	pañcānāñ ca yugapad ālambanapratyayasānnidhya ekenaivotpattavyaṃ na pañcabhir apīti /	pañcānām ca yugapad ālambana pratyaya sānnidhye ekena evā utpattavyam na pañcabhiḥ api iti 
SA_T06_sthtvbh-697	tasmād alambanasadbhāve pañcānām api cotpattir ity abhyupeyam /	tasmāt alambana sadbhāve pañcānām api ca utpattiḥ iti abhyupeyam 
SA_T06_sthtvbh-698	idam īdānīṃ vaktavyam /	idam īdānīm vaktavyam 
SA_T06_sthtvbh-699	kiṃ manovijñānaṃ cakṣurādivijñānaiḥ saha pravartate vinā ca /	kim manaḥ vijñānam cakṣuḥ ādi vijñānaiḥ saha pravartate vinā ca 
SA_T06_sthtvbh-700	uta naivety ata āha /	uta na eva iti atas āha 
SA_T06_sthtvbh-701	manovijñānasaṃbhūtiḥ sarvadāsaṃjñikād ṛte /	manaḥ vijñāna saṃbhūtiḥ sarvadā āsaṃjñikāt ṛte 
SA_T06_sthtvbh-702	samāpattidvayān middhān mūrcchanād apy acittakāt // 16	samāpatti dvayāt middhāt mūrcchanāt api acittakāt 
SA_T06_sthtvbh-703	iti / sarvadeti sarvakālaṃ cakṣurādivijñānaiḥ saha vinā cety arthaḥ /	iti sarvadā iti sarvakālam cakṣuḥ ādi vijñānaiḥ saha vinā ca iti arthaḥ 
SA_T06_sthtvbh-704	asyotsargasyemam apavādam ārabhate /	asya utsargasya imam apavādam ārabhate 
SA_T06_sthtvbh-705	āsaṃjñikād ṛte	āsaṃjñikāt ṛte 
SA_T06_sthtvbh-706	samāpattidvayān middhān mūrcchanād apy acittakād iti / (16bd)	samāpatti dvayāt middhāt mūrcchanāt api acittakāt iti 
SA_T06_sthtvbh-707	tatrāsaṃjñikam asaṃjñisattveṣu deveṣūpapannasya yaś cittacaitasikānāṃ dharmāṇāṃ nirodhaḥ /	tatra āsaṃjñikam asaṃjñi sattveṣu deveṣu upapannasya yaḥ citta caitasikānām dharmāṇām nirodhaḥ 
SA_T06_sthtvbh-708	samāpattidvayam asaṃjñisamāpattir nirodhasamāpattiś ca /	samāpatti dvayam asaṃjñi samāpattiḥ nirodha samāpattiḥ ca 
SA_T06_sthtvbh-709	tatrāsaṃjñisamāpattiḥ /	tatra asaṃjñi samāpattiḥ 
SA_T06_sthtvbh-710	tṛtīyād dhyānād vītarāgasyordhvam avītarāgasya niḥsaraṇasaṃjñāpūrvakeṇa manasikāreṇa manovijñānasya tatsaṃprayuktānāñ ca caittānāṃ yo nirodhaḥ  #	tṛtīyāt dhyānāt vīta rāgasya ūrdhvam avīta rāgasya niḥsaraṇa saṃjñā pūrvakeṇa manasikāreṇa manaḥ vijñānasya tad saṃprayuktānām ca caittānām yaḥ nirodhaḥ 
SA_T06_sthtvbh-711	so 'trāsaṃjñisamāpattir ity ucyate /	sā u trāsaṃjñi samāpattiḥ iti ucyate 
SA_T06_sthtvbh-712	nirudhyate 'neneti nirodhaḥ	nirudhyate nena iti nirodhaḥ 
SA_T06_sthtvbh-713	/ sa punaḥ sasaṃprayogasya manovijñānasya samudācāranirodhaḥ /	sa punar sa saṃprayogasya manaḥ vijñānasya samudācāra nirodhaḥ 
SA_T06_sthtvbh-714	āśrayasyāvasthāviśeṣaḥ /	āśrayasya avasthā viśeṣaḥ 
SA_T06_sthtvbh-715	sa ca samāpatticittād anantarañ cittāntarotpattiviruddha āśrayaḥ prāpyata iti samāpattir ity ucyate /	sa ca samāpatti cittāt anantaram citta antara utpatti viruddhaḥ āśrayaḥ prāpyate iti samāpattiḥ iti ucyate 
SA_T06_sthtvbh-716	nirodhasamāpattir ākiñcanyāyatanavītarāgasya śāntavihārasaṃjñāpūrvakeṇa manasikāreṇa sasaṃprayogasya manovijñānasya kliṣṭasya ca manaso yo	nirodha samāpattiḥ ākiñcanya āyatana vīta rāgasya śānta vihāra saṃjñā pūrvakeṇa manasikāreṇa sa saṃprayogasya manaḥ vijñānasya kliṣṭasya ca manasaḥ yogaḥ 
SA_T06_sthtvbh-717	iyam apy asaṃjñisamāpattivad āśrayasyāvasthāviśeṣe prajñapyate /	iyam api asaṃjñi samāpatti vat āśrayasya avasthā viśeṣe prajñapyate 
SA_T06_sthtvbh-718	acittakaṃ middhaṃ gāḍhamiddhopahatatvād āśrayasya tāvatkālaṃ manovijñānāpravṛtter acittakam ity ucyate /	acittakam middham gāḍham iddha upahata tvāt āśrayasya tāvatkālam manaḥ vijñāna apravṛtteḥ acittakam iti ucyate 
SA_T06_sthtvbh-719	acittikā mūrcchā /	acittikā mūrcchā 
SA_T06_sthtvbh-720	āgantukenābhighātena vātapittaśleṣmavaiṣamyeṇa vā yad āśrayavaiṣamyaṃ	āgantukena abhighātena vāta pitta śleṣma vaiṣamyeṇa vā yat āśraya vaiṣamyam 
SA_T06_sthtvbh-721	manovijñānapravṛttiviruddhaṃ tatrācittikā mūrcchopacaryate /	manaḥ vijñāna pravṛtti viruddham tatra acittikā mūrcchā upacaryate 
SA_T06_sthtvbh-722	etāḥ pañcāvasthā varjayitvā tadanyāsu sarvāsv avasthāsu manovijñānapravṛttir veditavyā /	etāḥ pañca avasthāḥ varjayitvā tad anyāsu sarvāsu avasthāsu manaḥ vijñāna pravṛttiḥ veditavyā 
SA_T06_sthtvbh-723	evam āsaṃjñikādiṣu manovijñāne niruddhe tadapagame punaḥ kuta utpadyate yatas tasya kālakriyā na bhavati /	evam āsaṃjñika ādiṣu manaḥ vijñāne niruddhe tad apagame punar kutas utpadyate yatas tasya kālakriyā na bhavati 
SA_T06_sthtvbh-724	tat punar ālayavijñānād evotpadyate /	tat punar ālayavijñānāt eva utpadyate 
SA_T06_sthtvbh-725	tad dhi sarvavijñānabījakam iti /	tat hi sarva vijñāna bījakam iti 
SA_T06_sthtvbh-726	yatra vijñānapariṇāme ātmadharmopacāraḥ sa punas tridhety uddiśya vistareṇa trividho 'pi nirdiṣṭaḥ /	yatra vijñāna pariṇāme ātma dharma upacāraḥ sa punar tridhā iti uddiśya vistareṇa nirdiṣṭaḥ 
SA_T06_sthtvbh-727	idānīm ātmadharmopacāro yaḥ pravartate sa vijñānapariṇāma eva na vijñānapariṇāmāc ca pṛthag asty ātmā dharmā ceti yat pratijñātaṃ tatprasādhanārtham  #	idānīm ātma dharma upacāraḥ yaḥ pravartate sa vijñāna pariṇāmaḥ eva na vijñāna pariṇāmāt ca pṛthak asti ātmā ca iti yat pratijñātam tad prasādhana artham 
SA_T06_sthtvbh-728	āha /	āha 
SA_T06_sthtvbh-729	vijñānapariṇāmo 'yaṃ vikalpo yad vikalpyate /	vijñāna pariṇāmaḥ yam vikalpaḥ yat vikalpyate 
SA_T06_sthtvbh-730	tena tan nāsti tenedaṃ sarvaṃ vijñāptimātrakam // 17	tena tat na asti tena idam sarvam vijñāpti mātrakam 
SA_T06_sthtvbh-731	iti / yo 'yaṃ vijñānapariṇāmas trividho 'nantaram abhihitaḥ so 'yaṃ vikalpaḥ /	iti yaḥ yam vijñāna pariṇāmaḥ trividhaḥ nantaram abhihitaḥ saḥ yam vikalpaḥ 
SA_T06_sthtvbh-732	adhyāropitārthākārās traidhātukāś cittacaittā vikalpa ucyate / yathoktam /	adhyāropita artha ākārāḥ traidhātukāḥ citta caittāḥ vikalpaḥ ucyate yathā uktam 
SA_T06_sthtvbh-733	abhūtaparikalpas tu cittacaittās tridhātukā iti /	abhūta parikalpaḥ tu citta caittāḥ tri dhātukāḥ iti 
SA_T06_sthtvbh-734	tena trividhena vikalpenālayavijñānakliṣṭamanaḥpravṛttivijñānasvabhāvena sasaṃprayogeṇa yad vikalpyate bhājanam ātmāskandhadhātvāyatanarūpaśabdādikaṃ	tena trividhena vikalpena ālayavijñāna kliṣṭa manaḥ pravṛtti vijñāna svabhāvena sa saṃprayogeṇa yat vikalpyate bhājanam ātmā skandha dhātu āyatana rūpa śabda ādikam 
SA_T06_sthtvbh-735	vastu tan nāstīty ataḥ sa vijñānapariṇāmo vikalpa ucyate /	vastu tat na asti iti atas sa vijñāna pariṇāmaḥ vikalpaḥ ucyate 
SA_T06_sthtvbh-736	asadālambanatvāt /	asat ālambana tvāt 
SA_T06_sthtvbh-737	kathaṃ punar etad vijñāyate tadālambanam asad iti /	katham punar etat vijñāyate tad ālambanam asat iti 
SA_T06_sthtvbh-738	yad dhi yasya kāraṇaṃ tasmin samagre cāviruddhe ca tad utpadyate nānyathā /	yat hi yasya kāraṇam tasmin samagre ca a viruddhe ca tat utpadyate na anyathā 
SA_T06_sthtvbh-739	vijñānañ ca māyāgandharvanagarasvapnatimirādāv asaty apyālambane jāyate /	vijñānam ca māyā gandharvanagara svapna timira ādau asati api ālambane jāyate 
SA_T06_sthtvbh-740	yadi ca vijñānasyālambanapratibaddha utpādaḥ syād evaṃ sati māyādiṣv arthābhāvān na vijñānam utpadyate /	yadi ca vijñānasya ālambana pratibaddhaḥ utpādaḥ syāt evam sati māyā ādiṣu artha abhāvāt na vijñānam utpadyate 
SA_T06_sthtvbh-741	tasmāt pūrvakān niruddhāt tajjātīyavijñānād vijñānam utpadyate /	tasmāt pūrvakāt niruddhāt tad jātīya vijñānāt vijñānam utpadyate 
SA_T06_sthtvbh-742	na bāhyād arthāt tasminn asaty api bhāvāt /	na bāhyāt arthāt tasmin asati api bhāvāt 
SA_T06_sthtvbh-743	dṛṣṭā cābhinne 'py arthe pratipattṝṇāṃ parasparaviruddhā pratipattiḥ /	dṛṣṭā ca abhinne pi arthe pratipattṝṇām paraspara viruddhā pratipattiḥ 
SA_T06_sthtvbh-744	na caikasya parasparaviruddhānekātmakatvaṃ yujyate /	na ca ekasya paraspara viruddha aneka ātmaka tvam yujyate 
SA_T06_sthtvbh-745	tasmād adhyāropitarūpatvād vikalpasyālambanam asad iti pratipattavyam /	tasmāt adhyāropita rūpa tvāt vikalpasya ālambanam asat iti pratipattavyam 
SA_T06_sthtvbh-746	anena tāvat samāropāntaṃ parihṛtyāpavādāntaparijihīrṣayā āha /	anena tāvat samāropa antam parihṛtya apavāda anta parijihīrṣayā āha 
SA_T06_sthtvbh-747	tenedaṃ sarvaṃ vijñāptimātrakam (17cd)	tena idam sarvam vijñāpti mātrakam 
SA_T06_sthtvbh-748	iti / teneti tasmāt /	iti tena iti tasmāt 
SA_T06_sthtvbh-749	yasmāt pariṇāmātmakena vikalpena yad vikalpyate tena tan nāsti tasmād viṣayābhāvāt sarvaṃ vijñaptimātrakam /	yasmāt pariṇāma ātmakena vikalpena yat vikalpyate tena tat na asti tasmāt viṣaya abhāvāt sarvam vijñaptimātrakam 
SA_T06_sthtvbh-750	sarvam iti traidhātukam asaṃskṛtañ ca /	sarvam iti traidhātukam a saṃskṛtam ca 
SA_T06_sthtvbh-751	mātraśabdas tadadhikaviṣayavyavacchedārthaḥ /	            
SA_T06_sthtvbh-752	kakāraḥ pādapūraṇārthaḥ /	kakāraḥ pāda pūraṇa arthaḥ 
SA_T06_sthtvbh-753	yadi sarvaṃ vijñaptimātrakam eva na tato 'nyaḥ kartā karaṇaṃ vāsti kathaṃ mūlavijñānād anadhiṣṭhitād asati karaṇe vikalpāḥ pravartanta ity	yadi sarvam vijñapti mātrakam eva na tatas nyaḥ kartā karaṇam vā asti katham mūlavijñānāt anadhiṣṭhitāt asati karaṇe vikalpāḥ pravartante iti 
SA_T06_sthtvbh-754	sarvabījaṃ hi vijñānaṃ pariṇāmas tathā tathā /	sarva bījam hi vijñānam pariṇāmaḥ tathā tathā 
SA_T06_sthtvbh-755	yāty anyonyavaśād yena vikalpaḥ sa sa jāyate // 18	yāti anyonya vaśāt yena vikalpaḥ sa sa jāyate 
SA_T06_sthtvbh-756	tatra sarvadharmotpādanaśaktyanugamāt sarvabījaṃ vijñānam ity ālayavijñānam /	tatra sarva dharma utpādana śakti anugamāt sarva bījam vijñānam iti ālayavijñānam 
SA_T06_sthtvbh-757	vijñānaṃ hy asarvabījam apy astīty ataḥ sarvabījam ity āha /	vijñānam hi a sarva bījam api asti iti atas sarva bījam iti āha 
SA_T06_sthtvbh-758	vijñānād anyad api kaiścit pradhānādi sarvabījaṃ kalpyata iti vijñānam ity āha /	vijñānāt anyat api kaiścid pradhāna ādi sarva bījam kalpyate iti vijñānam iti āha 
SA_T06_sthtvbh-759	atha vā /	atha vā 
SA_T06_sthtvbh-760	ekapadavyabhicāre 'pi viśeṣaṇaviśeṣyatvadarśanān nāyaṃ doṣaḥ /	eka pada vyabhicāre pi viśeṣaṇa viśeṣya tva darśanāt na ayam doṣaḥ 
SA_T06_sthtvbh-761	pariṇāmas tathā tathā yāty anyonyavaśād iti / (18bc)	pariṇāmaḥ tathā tathā yāti anyonya vaśāt iti 
SA_T06_sthtvbh-762	pūrvāvasthāto 'nyathābhāvaḥ pariṇāmaḥ /	pūrva avasthātaḥ nyathābhāvaḥ pariṇāmaḥ 
SA_T06_sthtvbh-763	tathā tatheti tasya tasya vikalpasyānantarotpādanasamarthāvasthāṃ prāpnotīty arthaḥ /	tathā tathā iti tasya tasya vikalpasya anantara utpādana samartha avasthām prāpnoti iti arthaḥ 
SA_T06_sthtvbh-764	anyonyavaśād iti /	anyonya vaśāt iti 
SA_T06_sthtvbh-765	tathā hi cakṣurādivijñānaṃ svaśaktiparipoṣe vartamāne śaktiviśiṣṭasyālayavijñānapariṇāmasya nimittaṃ so 'pi ālayavijñānapariṇāmaś cakṣurādivijñānasya  #	tathā hi cakṣuḥ ādi vijñānam sva śakti paripoṣe vartamāne śakti viśiṣṭasya ālayavijñāna pariṇāmasya nimittam saḥ pi ālayavijñāna pariṇāmaḥ cakṣuḥ ādi vijñānasya 
SA_T06_sthtvbh-766	nimittaṃ bhavati /	nimittam bhavati 
SA_T06_sthtvbh-767	evam anyonyavaśād yasmād ubhayaṃ pravartate tasmād ālayavijñānād anyenānadhiṣṭhitād anekaprakāro vikalpaḥ sa sa jāyate /	evam anyonya vaśāt yasmāt ubhayam pravartate tasmāt ālayavijñānāt anyena anadhiṣṭhitāt aneka prakāraḥ vikalpaḥ sa sa jāyate 
SA_T06_sthtvbh-768	tatra ca vartamāne janmani yathālayavijñānāt pravṛttivijñānasyotpattir bhavati tathākhyātam /	tatra ca vartamāne janmani yathā ālayavijñānāt pravṛtti vijñānasya utpattiḥ bhavati tathā ākhyātam 
SA_T06_sthtvbh-769	idānīṃ vijñaptimātre anāgataṃ janma vartamānajanmanirodhe sati yathā pratisaṃdhīyate tat pradarśayann āha /	idānīm vijñaptimātre anāgatam janma vartamāna janma nirodhe sati yathā pratisaṃdhīyate tat pradarśayan āha 
SA_T06_sthtvbh-770	karmaṇo vāsanā grāhadvayavāsanayā saha /	karmaṇaḥ vāsanā grāha dvaya vāsanayā saha 
SA_T06_sthtvbh-771	kṣīṇe pūrvavipāke 'nyaṃ vipākaṃ janayanti tat // 19	kṣīṇe pūrva vipāke vipākam janayanti tat 
SA_T06_sthtvbh-772	iti / puṇyāpuṇyāneñjyacetanā karma /	iti puṇya apuṇya aneñjya cetanā karma 
SA_T06_sthtvbh-773	tena karmaṇā yad anāgatātmabhāvābhinirvṛttaye ālayavijñāne sāmarthyam āhitaṃ sā karmavāsanā /	tena karmaṇā yat anāgata ātma bhāva abhinirvṛttaye ālayavijñāne sāmarthyam āhitam sā karma vāsanā 
SA_T06_sthtvbh-774	grāhadvayaṃ grāhyagraho grāhakagrāhaś ca /	grāha dvayam grāhya grahaḥ grāhaka grāhaḥ ca 
SA_T06_sthtvbh-775	tatra vijñānāt pṛthag eva svasantānādhyāsitaṃ grāhyam astīty adhyavasāyo grāhyagrāhaḥ /	tatra vijñānāt pṛthak eva sva santāna adhyāsitam grāhyam asti iti adhyavasāyaḥ grāhya grāhaḥ 
SA_T06_sthtvbh-776	tac ca vijñānena pratīyate vijñāyate gṛhyata iti yo 'yaṃ niścayaḥ sa grahakagrāhaḥ /	tat ca vijñānena pratīyate vijñāyate gṛhyate iti yaḥ yam niścayaḥ sa grahaka grāhaḥ 
SA_T06_sthtvbh-777	pūrvotpannagrāhyagrāhakagrāhākṣiptam anāgatatajjātīyagrāhyagrāhakagrāhotpattibījaṃ grāhadvayavāsanā /	pūrva utpanna grāhya grāhaka grāha ākṣiptam anāgata tad jātīya grāhya grāhaka grāha utpatti bījam grāha dvaya vāsanā 
SA_T06_sthtvbh-778	tatra karmavāsanābhedād gatibhedenātmabhāvabhedo bījabhedād aṅkurabhedavat /	tatra karma vāsanā bhedāt gati bhedena ātma bhāva bhedaḥ bīja bhedāt aṅkura bheda vat 
SA_T06_sthtvbh-779	grāhadvayavāsanā tu sarvakarmavāsanānāṃ yathāsvam ākṣiptātmabhāvotpādane pravṛttānāṃ sahakāritvaṃ pratipadyate /	grāha dvaya vāsanā tu sarva karma vāsanānām yathāsvam ākṣipta ātma bhāva utpādane pravṛttānām sahakāri tvam pratipadyate 
SA_T06_sthtvbh-780	tadyathā abādayo bījasyāṅkurotpattāv iti /	tat yathā ap ādayaḥ bījasya aṅkura utpattau iti 
SA_T06_sthtvbh-781	evañ ca na kevalāḥ karmavāsanā grāhadvayavāsanānanugṛhītā vipākañ janayantīty uktaṃ bhavati /	evam ca na kevalāḥ karma vāsanāḥ grāha dvaya vāsanā an anugṛhītāḥ vipākam janayanti iti uktam bhavati 
SA_T06_sthtvbh-782	ata evāha /	atas eva āha 
SA_T06_sthtvbh-783	grahādvayavāsanayā saheti /	graha advaya vāsanayā saha iti 
SA_T06_sthtvbh-784	kṣīṇe pūrvavipāke 'nyaṃ vipākaṃ janayanti tad iti / (19cd)	kṣīṇe pūrva vipāke vipākam janayanti tat iti 
SA_T06_sthtvbh-785	pūrvajanmopacitena karmaṇā ya iti vipāko 'bhinirvṛttas tasmin kṣīṇa ity ākṣepakāle	pūrva janma upacitena karmaṇā yaḥ iti vipākaḥ bhinirvṛttaḥ tasmin kṣīṇaḥ iti ākṣepa kāle 
SA_T06_sthtvbh-786	paryantāvasthite yathābalaṃ karmavāsanā grāhadvayavāsanāsahitā upabhūktād vipākād	paryanta avasthite yathābalam karma vāsanā grāha dvaya vāsanā sahitā vipākāt 
SA_T06_sthtvbh-787	anyaṃ vipākaṃ tad evālayavijñānaṃ janayanti /	anyam vipākam tat eva ālayavijñānam janayanti 
SA_T06_sthtvbh-788	ālayavijñānavyatirekeṇānyasya vipākasyābhāvāt /	ālayavijñāna vyatirekeṇa anyasya vipākasya abhāvāt 
SA_T06_sthtvbh-789	kṣīṇe pūrvavipāka ity anena śāśvatāntaṃ pariharati /	kṣīṇe pūrva vipāke iti anena śāśvata antam pariharati 
SA_T06_sthtvbh-790	anyaṃ vipākaṃ janayantīty ucchedāntam /	anyam vipākam janayanti iti uccheda antam 
SA_T06_sthtvbh-791	cakṣurādivijñānavyatiriktam ālayavijñānam asti /	cakṣuḥ ādi vijñāna vyatiriktam ālayavijñānam asti 
SA_T06_sthtvbh-792	tad eva ca sarvabījakaṃ na cakṣurādivijñānam iti kuta etat /	tat eva ca sarva bījakam na cakṣuḥ ādi vijñānam iti kutas etat 
SA_T06_sthtvbh-793	āgamād yuktitaś ca /	āgamāt yuktitaḥ ca 
SA_T06_sthtvbh-794	uktaṃ hi bhagavatābhidharmasūtre /	uktam hi bhagavatā abhidharmasūtre 
SA_T06_sthtvbh-795	anādikāliko dhātuḥ sarvadharmasamāśrayaḥ /	anādikālikaḥ dhātuḥ sarva dharma samāśrayaḥ 
SA_T06_sthtvbh-796	tasmin sati gatiḥ sarvā nirvāṇādhigamo 'pi ca //	tasmin sati gatiḥ sarvā ca 
SA_T06_sthtvbh-797	na cālayavijñānam antareṇa saṃsārapravṛttir nivṛttir vā yujyate /	na ca ālayavijñānam antareṇa saṃsāra pravṛttiḥ nivṛttiḥ vā yujyate 
SA_T06_sthtvbh-798	tatra saṃsārapravṛttir nikāyasabhāgāntareṣu pratisandhibandhaḥ /	tatra saṃsāra pravṛttiḥ nikāya sa bhāga antareṣu pratisandhi bandhaḥ 
SA_T06_sthtvbh-799	nivṛttiḥ sopadhiśeṣo nirupadhiśeṣaś ca nirvāṇadhātuḥ /	nivṛttiḥ sa upadhi śeṣaḥ nirupadhi śeṣaḥ ca nirvāṇa dhātuḥ 
SA_T06_sthtvbh-800	tatrālayavijñānād anyat saṃskārapratyayaṃ vijñānaṃ na yujyate /	tatra ālayavijñānāt anyat saṃskāra pratyayam vijñānam na yujyate 
SA_T06_sthtvbh-801	saṃskārapratyayavijñānābhāve pravṛtter apy abhāvaḥ /	saṃskāra pratyaya vijñāna abhāve pravṛtteḥ api abhāvaḥ 
SA_T06_sthtvbh-802	saṃsārasyālayavijñānānabhyupagame pratisandhivijñānaṃ vā saṃskārapratyayaṃ parikalpyeta saṃskāraparibhāvitā vā ṣaḍ vijñānakāyāḥ /	saṃsārasya ālayavijñāna an abhyupagame pratisandhi vijñānam vā saṃskāra pratyayam parikalpyeta saṃskāra paribhāvitāḥ vā ṣaṭ vijñānakāyāḥ 
SA_T06_sthtvbh-803	tatra ye saṃskārāḥ prātisaṃdhikavijñānapratyayatveneṣyante teṣāñ ciraniruddhatvān	tatra ye saṃskārāḥ prātisaṃdhika vijñāna pratyaya tvena iṣyante teṣām cira niruddha tvān 
SA_T06_sthtvbh-804	niruddhasya cāsatvād asataś ca pratyayatvābhāvān na saṃskārapratyayaṃ pratisandhivijñānaṃ yujyate /	niruddhasya ca asatvāt asataḥ ca pratyaya tva abhāvāt na saṃskāra pratyayam pratisandhi vijñānam yujyate 
SA_T06_sthtvbh-805	pratisandhau ca nāmarūpam apy asti na kevalaṃ vijñānam /	pratisandhau ca nāma rūpam api asti na kevalam vijñānam 
SA_T06_sthtvbh-806	tatra vijñānam eva saṃskārapratyayaṃ na nāmarūpam iti kā tatra yuktiḥ /	tatra vijñānam eva saṃskāra pratyayam na nāma rūpam iti kā tatra yuktiḥ 
SA_T06_sthtvbh-807	tasmāt saṃskārapratyayaṃ nāmarūpam iti vāktavyam /	tasmāt saṃskāra pratyayam nāma rūpam iti vāktavyam 
SA_T06_sthtvbh-808	na tu vijñānam iti /	na tu vijñānam iti 
SA_T06_sthtvbh-809	[Tvbh_118] katamad anyad vijñānapratyayaṃ nāmarūpam /	katamat anyat vijñāna pratyayam nāma rūpam 
SA_T06_sthtvbh-810	yad uttarakālam iti cet tasya prātisandhikanāmarūpāt ka ātmātiśayo yatas tad eva vijñānapratyayaṃ na pūrvam /	yat uttara kālam iti ced tasya prātisandhika nāma rūpāt kaḥ ātma atiśayaḥ yatas tat eva vijñāna pratyayam na pūrvam 
SA_T06_sthtvbh-811	pūrvañ ca saṃskārapratyayaṃ nottaram iti /	pūrvam ca saṃskāra pratyayam na uttaram iti 
SA_T06_sthtvbh-812	ataś ca saṃskārapratyayaṃ nāmarūpam evāstu kiṃ pratisandhivijñānenāṅgāntareṇa parikalpitena /	atas ca saṃskāra pratyayam nāma rūpam eva astu kim pratisandhi vijñānena aṅga antareṇa parikalpitena 
SA_T06_sthtvbh-813	tasmān na pratisandhivijñānaṃ	tasmāt na pratisandhi vijñānam 
SA_T06_sthtvbh-814	saṃskārapratyatyayaṃ yujyate /	saṃskāra pratyatyayam yujyate 
SA_T06_sthtvbh-815	saṃskāraparibhāvitā vā ṣaḍvijñānakāyā api na saṃskārapratyayaṃ vijñānaṃ yujyate /	saṃskāra paribhāvitāḥ vā ṣaṭ vijñānakāyāḥ api na saṃskāra pratyayam vijñānam yujyate 
SA_T06_sthtvbh-816	kiṃ kāraṇam /	kim kāraṇam 
SA_T06_sthtvbh-817	na hi vijñānaṃ vipākavāsanāṃ niṣyandavāsanāṃ vā svātmany ādhātuṃ samarthaṃ svātmani kāritravirodhāt /	na hi vijñānam vipāka vāsanām nisyanda vāsanām vā sva ātmani ādhātum samartham sva ātmani kāritra virodhāt 
SA_T06_sthtvbh-818	nāpy anāgate tasya tadānutpannatvāt /	na api anāgate tasya tadā anutpanna tvāt 
SA_T06_sthtvbh-819	anutpannasya cāsattvāt /	anutpannasya ca asattvāt 
SA_T06_sthtvbh-820	nāpy utpanne pūrvasya tadā niruddhatvāt /	na api utpanne pūrvasya tadā niruddha tvāt 
SA_T06_sthtvbh-821	acittikāsu ca nirodhasamāpattyādyavasthāsu punaḥ saṃskāraparibhāvitacittotpattyasaṃbhavād vijñānapratyayaṃ nāmarūpaṃ na syāt /	acittikāsu ca nirodha samāpatti ādi avasthāsu punar saṃskāra paribhāvita citta utpatti asaṃbhavāt vijñāna pratyayam nāma rūpam na syāt 
SA_T06_sthtvbh-822	tadabhāvāṭ ṣaḍāyatanaṃ na syāt /	tad abhāvāt ṣaṣ āyatanam na syāt 
SA_T06_sthtvbh-823	evaṃ yāvaj jātipratyayaṃ jarāmaraṇaṃ na syāt /	evam yāvat jāti pratyayam jarā maraṇam na syāt 
SA_T06_sthtvbh-824	tataś ca saṃsārapravṛttir eva na syāt /	tatas ca saṃsāra pravṛttiḥ eva na syāt 
SA_T06_sthtvbh-825	tasmād avidyāpratyayāḥ saṃskārās tadadhivāsitañ cālayavijñānaṃ saṃskārapratyayaṃ vijñānam /	tasmāt avidyā pratyayāḥ saṃskārāḥ tad adhivāsitam ca ālayavijñānam saṃskāra pratyayam vijñānam 
SA_T06_sthtvbh-826	tatpratyayaṃ pratisandhau nāmarūpam ity eṣaiva nītir anavadyā /	tad pratyayam pratisandhau nāma rūpam iti eṣā eva nītiḥ anavadyā 
SA_T06_sthtvbh-827	saṃsāranivṛttir api ālayavijñāne asati na yujyate /	saṃsāra nivṛttiḥ api ālayavijñāne asati na yujyate 
SA_T06_sthtvbh-828	saṃsārasya hi karmakleśāś ca kāraṇaṃ tayoś ca kleśāḥ pradhānam /	saṃsārasya hi karma kleśāḥ ca kāraṇam tayoḥ ca kleśāḥ pradhānam 
SA_T06_sthtvbh-829	tathā hi kleśādhipatyāt karma punarbhavākṣepasamarthaṃ bhavati nānyathā /	tathā hi kleśa ādhipatyāt karma punarbhava ākṣepa samartham bhavati na anyathā 
SA_T06_sthtvbh-830	tathākṣiptapunarbhavo 'pi karma kleśādhipatyād eva punarbhavo bhavati nānyathā /	tathā ākṣipta punarbhavaḥ pi karma kleśa ādhipatyāt eva punarbhavaḥ bhavati na anyathā 
SA_T06_sthtvbh-831	evañ ca kleśā eva saṃsārapravṛtteḥ pradhānatvān mūlam /	evam ca kleśāḥ eva saṃsāra pravṛtteḥ pradhāna tvāt mūlam 
SA_T06_sthtvbh-832	atas teṣu prahīṇeṣu saṃsāro vinivartate nānyathā /	atas teṣu prahīṇeṣu saṃsāraḥ vinivartate na anyathā 
SA_T06_sthtvbh-833	na cālayavijñānam antareṇa tatprahāṇaṃ yujyate /	na ca ālayavijñānam antareṇa tad prahāṇam yujyate 
SA_T06_sthtvbh-834	kathaṃ punar na yujyate /	katham punar na yujyate 
SA_T06_sthtvbh-835	saṃmukhībhūto vā kleśaḥ prahīyate bījāvastho vā /	saṃmukhībhūtaḥ vā kleśaḥ prahīyate bīja avasthaḥ vā 
SA_T06_sthtvbh-836	tatra saṃmukhībhūtaḥ prahīyata ity aniṣṭir eveyam /	tatra saṃmukhībhūtaḥ prahīyate iti aniṣṭiḥ eva iyam 
SA_T06_sthtvbh-837	tatprahāṇamārgasthānād bījāvastho 'pi naiva prahīyate /	tad prahāṇa mārga sthānāt na eva prahīyate 
SA_T06_sthtvbh-838	na hi pratipakṣāt tadānīṃ kiñcid anyad abhyupagamyate yatra kleśabījaṃ vyavasthitaṃ tatpratipakṣeṇa prahīyeta /	na hi pratipakṣāt tadānīm kiñcid anyat abhyupagamyate yatra kleśa bījam vyavasthitam tad pratipakṣeṇa prahīyeta 
SA_T06_sthtvbh-839	atha pratipakṣacittam eva kleśabījānuṣaktam iṣyate /	atha pratipakṣa cittam eva kleśa bīja anuṣaktam iṣyate 
SA_T06_sthtvbh-840	na hi tat kleśabījānuṣaktam eva tatpratipakṣo bhavitum arhati /	na hi tat kleśa bīja anuṣaktam eva tad pratipakṣaḥ bhavitum arhati 
SA_T06_sthtvbh-841	na cāprahīṇakleśabījānāṃ saṃsāranivṛttiḥ saṃbhavati /	na ca aprahīṇa kleśa bījānām saṃsāra nivṛttiḥ saṃbhavati 
SA_T06_sthtvbh-842	tasmād avaśyam ālayavijñānaṃ tadanyavijñānasahabhūbhiḥ kleśopakleśair bhāvyate svabījapuṣṭyādhānata ity abhyupeyam /	tasmāt avaśyam ālayavijñānam tad anya vijñāna sahabhūbhiḥ kleśa upakleśaiḥ bhāvyate sva bīja puṣṭi ādhānataḥ iti abhyupeyam 
SA_T06_sthtvbh-843	ye punaś cittata eva saṃtatipariṇāmaviśeṣād yathābalaṃ vāsanāvṛttilābhe sati kleśopakleśāḥ	ye punar cittataḥ eva saṃtati pariṇāma viśeṣāt yathābalam vāsanā vṛtti lābhe sati kleśa upakleśāḥ 
SA_T06_sthtvbh-844	pravartante teṣāñ cālayavijñānavyavasthitaṃ bījaṃ tatsahabhuvā kleśapratipakṣamārgeṇāpanīyate /	pravartante teṣām ca ālayavijñāna vyavasthitam bījam tad sahabhuvā kleśa pratipakṣa mārgeṇa apanīyate 
SA_T06_sthtvbh-845	tasmiṃś cāpanīte na punas tenāśrayeṇa kleśānām utpattir iti sopadhiśeṣo nirvāṇadhātuḥ prāpyate /	tasmin ca apanīte na punar tena āśrayeṇa kleśānām utpattiḥ iti sa upadhi śeṣaḥ nirvāṇa dhātuḥ prāpyate 
SA_T06_sthtvbh-846	pūrvakarmākṣiptajanmanirodhe ca tato 'nyajanmāpratisaṃdhānān nirupadhiśeṣo nirvāṇadhātuḥ /	pūrva karma ākṣipta janma nirodhe ca tatas nirupadhi śeṣaḥ nirvāṇa dhātuḥ 
SA_T06_sthtvbh-847	na hi karma vidyamānam api kleśeṣu prahīṇeṣu sahakārikāraṇabhāvāt punarbhavam abhinirvartayituṃ samartham /	na hi karma vidyamānam api kleśeṣu prahīṇeṣu sahakāri kāraṇa bhāvāt punarbhavam abhinirvartayitum samartham 
SA_T06_sthtvbh-848	evam ālayavijñāne sati saṃsārapravṛttir nivṛttiś ca nānyathety avaśyaṃ cakṣurādivijñānavyatiriktam	evam ālayavijñāne sati saṃsāra pravṛttiḥ nivṛttiḥ ca na anyathā iti avaśyam cakṣuḥ ādi vijñāna vyatiriktam 
SA_T06_sthtvbh-849	ālayavijñānaṃ tad eva ca sarvadharmabījānugataṃ na cakṣurādivijñānam ity abhyupagantavyam /	ālayavijñānam tat eva ca sarva dharma bīja anugatam na cakṣuḥ ādi vijñānam iti abhyupagantavyam 
SA_T06_sthtvbh-850	vistaravicāras tu pañcaskandhakopanibandhād veditavyaḥ //	vistara vicāraḥ tu pañca skandhaka upanibandhāt veditavyaḥ 
SA_T06_sthtvbh-851	yadi vijñaptimātram evedaṃ kathaṃ na sūtravirodhaḥ /	yadi vijñaptimātram evā idam katham na sūtra virodhaḥ 
SA_T06_sthtvbh-852	sūtreṣu hi trayaḥ svabhāvā uktāḥ parikalpitaḥ paratantraḥ pariniṣpannaś ca /	sūtreṣu hi trayaḥ svabhāvāḥ uktāḥ parikalpitaḥ paratantraḥ pariniṣpannaḥ ca 
SA_T06_sthtvbh-853	nāsti virodhaḥ /	na asti virodhaḥ 
SA_T06_sthtvbh-854	vijñaptimātra	vijñapti mātra 
SA_T06_sthtvbh-855	eva sati svabhāvatrayavyavasthānāt /	eva sati svabhāva traya vyavasthānāt 
SA_T06_sthtvbh-856	katham ity ata āha /	katham iti atas āha 
SA_T06_sthtvbh-857	yena yena vikalpena yad yad vastu vikalpyate /	yena yena vikalpena yat yat vastu vikalpyate 
SA_T06_sthtvbh-858	parikalpita evāsau svabhāvo na sa vidyate // 20	parikalpitaḥ eva asau svabhāvaḥ na sa vidyate 
SA_T06_sthtvbh-859	ādhyātmikabāhyavikalpyavastubhedena vikalpānām ānantyaṃ pradarśayann āha /	ādhyātmika bāhya vikalpya vastu bhedena vikalpānām ānantyam pradarśayan āha 
SA_T06_sthtvbh-860	yena yena vikalpeneti /	yena yena vikalpena iti 
SA_T06_sthtvbh-861	yad yad vastu prakalpyate /	yat yat vastu prakalpyate 
SA_T06_sthtvbh-862	ādhyātmikaṃ bāhyaṃ vāntaśo yāvad buddhadharmā api /	ādhyātmikam bāhyam vā antaśas yāvat buddha dharmāḥ api 
SA_T06_sthtvbh-863	parikalpita evāsau svabhāva iti /	parikalpitaḥ eva asau svabhāvaḥ iti 
SA_T06_sthtvbh-864	atra kāraṇam āha /	atra kāraṇam āha 
SA_T06_sthtvbh-865	na sa vidyata iti /	na sa vidyate iti 
SA_T06_sthtvbh-866	yad vastu vikalpyaviṣayas tad yasmāt sattābhāvān na vidyate /	yat vastu vikalpya viṣayaḥ tat yasmāt sattā bhāvāt na vidyate 
SA_T06_sthtvbh-867	tasmāt tad vastu parikalpitasvabhāvam eva /	tasmāt tat vastu parikalpita svabhāvam eva 
SA_T06_sthtvbh-868	na hetupratyayapratibaddhasvabhāvam /	na hetu pratyaya pratibaddha svabhāvam 
SA_T06_sthtvbh-869	tathā hy ekasmin vastuni tadabhāve ca parasparaviruddhānekavikalpapravṛttir dṛṣṭā /	tathā hi ekasmin vastuni tad abhāve ca paraspara viruddha aneka vikalpa pravṛttiḥ dṛṣṭā 
SA_T06_sthtvbh-870	na ca tad ekaṃ vastu tadabhāvo vā parasparaviruddhānekasvabhāvo yujyate /	na ca tat ekam vastu tad abhāvaḥ vā paraspara viruddha aneka svabhāvaḥ yujyate 
SA_T06_sthtvbh-871	tasmāt sarvam idaṃ vikalpamātram eva tadarthasya parikalpitarūpatvāt /	tasmāt sarvam idam vikalpa mātram eva tad arthasya parikalpita rūpa tvāt 
SA_T06_sthtvbh-872	uktaṃ ca sūtre /	uktam ca sūtre 
SA_T06_sthtvbh-873	na khalu punaḥ subhūte dharmās tathā vidyante yathā bālapṛthagjanā abhiniviṣṭā iti /	na khalu punar subhūte dharmāḥ tathā vidyante yathā bāla pṛthagjanāḥ abhiniviṣṭāḥ iti 
SA_T06_sthtvbh-874	parikalpitānantaraṃ paratantrasvabhāvo vaktavya iti / ata āha /	parikalpita anantaram paratantra svabhāvaḥ vaktavyaḥ iti atas āha 
SA_T06_sthtvbh-875	paratantrasvabhāvas tu vikalpaḥ pratyayodbhavaḥ / 21ab	paratantra svabhāvaḥ tu vikalpaḥ pratyaya udbhavaḥ 
SA_T06_sthtvbh-876	atra ca vikalpa iti paratantrasvarūpam āha /	atra ca vikalpaḥ iti paratantra svarūpam āha 
SA_T06_sthtvbh-877	pratyayodbhava ity anenāpi	pratyaya udbhavaḥ iti anena api 
SA_T06_sthtvbh-878	paratantrābhidhānapravṛttinimittam āha /	paratantra abhidhāna pravṛtti nimittam āha 
SA_T06_sthtvbh-879	tatra parikalpaḥ kuśalākuśalāvyākṛtabhedabhinnās traidhātukāś cittacaittāḥ /	tatra parikalpaḥ kuśala akuśala avyākṛta bheda bhinnāḥ traidhātukāḥ citta caittāḥ 
SA_T06_sthtvbh-880	yathoktam /	yathā uktam 
SA_T06_sthtvbh-881	abhūtaparikalpas tu cittacaittās tridhātukā iti /	abhūta parikalpaḥ tu citta caittāḥ tri dhātukāḥ iti 
SA_T06_sthtvbh-882	parair hetupratyayais tantryata iti paratantra utpādyata ity arthaḥ /	paraiḥ hetu pratyayaiḥ tantryate iti paratantraḥ utpādyate iti arthaḥ 
SA_T06_sthtvbh-883	svato 'nyahetupratyayapratibaddhātmalābha iti yāvaduktaṃ bhavati /	svatas nyahetu pratyaya pratibaddha ātmalābhaḥ iti yāvat uktam bhavati 
SA_T06_sthtvbh-884	uktaḥ paratantraḥ /	uktaḥ paratantraḥ 
SA_T06_sthtvbh-885	pariniṣpannaḥ katham ity ata āha /	pariniṣpannaḥ katham iti atas āha 
SA_T06_sthtvbh-886	niṣpannas tasya pūrveṇa sadā rahitatā tu yā // 21cd	niṣpannaḥ tasya pūrveṇa sadā rahita tā tu yā 
SA_T06_sthtvbh-887	avikārapariniṣpattyā sa pariniṣpannaḥ /	avikāra pariniṣpattyā sa pariniṣpannaḥ 
SA_T06_sthtvbh-888	tasyeti paratantrasya pūrveṇeti parikalpitena tasmin vikalpe grāhyagrāhakabhāvaḥ parikalpitaḥ /	tasya iti paratantrasya pūrveṇa iti parikalpitena tasmin vikalpe grāhya grāhaka bhāvaḥ parikalpitaḥ 
SA_T06_sthtvbh-889	tathā hi tasmin vikalpe grāhyagrāhakatvam avidyamānam eva parikalpyata iti parikalpitam ucyate /	tathā hi tasmin vikalpe grāhya grāhaka tvam a vidyamānam eva parikalpyate iti parikalpitam ucyate 
SA_T06_sthtvbh-890	tena grāhyagrāhakeṇa paratantrasya sadā sarvakālam atyantarahitatā yā sa pariniṣpannasvabhāvaḥ //	tena grāhya grāhakeṇa paratantrasya sadā sarvakālam atyanta rahita tā yā sa pariniṣpanna svabhāvaḥ 
SA_T06_sthtvbh-891	ata eva sa naivānyo nānanyaḥ paratantrataḥ / 22ab	atas eva sa na eva anyaḥ na ananyaḥ paratantrataḥ 
SA_T06_sthtvbh-892	ata eva sa naiveti parikalpitena svabhāvena paratantrasya sadā rahitatā pariniṣpannaḥ /	atas eva sa na evā iti parikalpitena svabhāvena paratantrasya sadā rahita tā pariniṣpannaḥ 
SA_T06_sthtvbh-893	rahitatā ca dharmatā /	rahita tā ca dharma tā 
SA_T06_sthtvbh-894	sā ca dharmatā dharmān nānyā nānanyā yujyate /	sā ca dharmatā dharmāt na anyā na ananyā yujyate 
SA_T06_sthtvbh-895	pariniṣpannaś ca paratantradharmatety ataḥ paratantrāt pariniṣpanno nānyo nānanya iti boddhavyaḥ /	pariniṣpannaḥ ca paratantra dharma tā iti atas paratantrāt pariniṣpannaḥ na anyaḥ na ananyaḥ iti boddhavyaḥ 
SA_T06_sthtvbh-896	yadi hi pariniṣpannaḥ paratantrād anyaḥ syād evaṃ na parikalpitena paratantraḥ śūnyaḥ syāt /	yadi hi pariniṣpannaḥ paratantrāt anyaḥ syāt evam na parikalpitena paratantraḥ śūnyaḥ syāt 
SA_T06_sthtvbh-897	athānanya evam api pariniṣpanno na viśuddhālambanaḥ syāt paratantravat saṃkleśātmakatvāt /	atha ananyaḥ evam api pariniṣpannaḥ na viśuddha ālambanaḥ syāt paratantra vat saṃkleśa ātmaka tvāt 
SA_T06_sthtvbh-898	evaṃ paratantraś ca na kleśātmakaḥ syāt /	evam paratantraḥ ca na kleśa ātmakaḥ syāt 
SA_T06_sthtvbh-899	pariniṣpannād ananyatvāt pariniṣpannavat /	pariniṣpannāt ananya tvāt pariniṣpanna vat 
SA_T06_sthtvbh-900	anityatādivad vācyo 22c	anitya tā ādi vat vācyaḥ 
SA_T06_sthtvbh-901	nānyo nānanya iti vākyaśeṣaḥ /	na anyaḥ na ananyaḥ iti vākyaśeṣaḥ 
SA_T06_sthtvbh-902	yathā hy anityatā duḥkhatānātmatā ca /	yathā hi anitya tā duḥkha tā anātma tā ca 
SA_T06_sthtvbh-903	saṃskārādibhyo	saṃskāra ādibhyaḥ 
SA_T06_sthtvbh-904	nānyā nānanyā /	na anyā na ananyā 
SA_T06_sthtvbh-905	yadi saṃskārebhyo 'nityatā anyā /	yadi saṃskārebhyaḥ nitya tā anyā 
SA_T06_sthtvbh-906	evaṃ tarhi saṃskārā nityāḥ syuḥ /	evam tarhi saṃskārāḥ nityāḥ syuḥ 
SA_T06_sthtvbh-907	athānanyā evam api saṃskārāḥ pradhvaṃsābhāvarūpāḥ syur anityatāvat /	atha ananyāḥ evam api saṃskārāḥ pradhvaṃsa abhāva rūpāḥ syuḥ anitya tāvat 
SA_T06_sthtvbh-908	evaṃ duḥkhatādiṣv api vācyam /	evam duḥkha tā ādiṣu api vācyam 
SA_T06_sthtvbh-909	yadi grāhyagrāhakabhāvarahitaḥ paratantraḥ katham asau gṛhyate agṛhyamāṇo vā katham astīti vijñāyate / ata āha /	yadi grāhya grāhaka bhāva rahitaḥ paratantraḥ katham asau gṛhyate agṛhyamāṇaḥ vā katham asti iti vijñāyate atas āha 
SA_T06_sthtvbh-910	nādṛṣṭe 'smin sa dṛśyate // 22d	na a dṛṣṭe smin sa dṛśyate 
SA_T06_sthtvbh-911	nādṛṣṭe 'sminn iti pariniṣpannasvabhāve sa dṛśyata iti paratantraḥ svabhāvaḥ /	na adṛṣṭe smin iti pariniṣpanna svabhāve sa dṛśyate iti paratantraḥ svabhāvaḥ 
SA_T06_sthtvbh-912	nirvikalpalokottarajñānadṛśye pariniṣpanne svabhāve adṛṣṭe apratividdhe asākṣātkṛte tatpṛṣṭhalabdhaśuddhalaukikajñānagamyatvāt paratantro 'nyena  #	nirvikalpa lokottara jñāna dṛśye pariniṣpanne svabhāve adṛṣṭe a pratividdhe a sākṣātkṛte tad pṛṣṭha labdha śuddha laukika jñāna gamya tvāt paratantraḥ nyena 
SA_T06_sthtvbh-913	jñānena na gṛhyate /	jñānena na gṛhyate 
SA_T06_sthtvbh-914	ataḥ pariniṣpanne 'dṛṣṭe paratantro na dṛśyate /	atas pariniṣpanne dṛṣṭe paratantraḥ na dṛśyate 
SA_T06_sthtvbh-915	na punar lokottarajñānapṛṣṭhalabdhenāpi jñānena na dṛśyate /	na punar lokottara jñāna pṛṣṭha labdhena api jñānena na dṛśyate 
SA_T06_sthtvbh-916	tathā nirvikalpapraveśāyāṃ dhāraṇyām uktam /	tathā nirvikalpa praveśāyām dhāraṇyām uktam 
SA_T06_sthtvbh-917	tat pṛṣṭhalabdhena jñānena māyāmarīcisvapnapratiśrutkodakacandranirmitasamān sarvadharmān pratyetīti /	tat pṛṣṭha labdhena jñānena māyā marīci svapna pratiśrutkā udaka candra nirmita samān sarva dharmān pratyeti iti 
SA_T06_sthtvbh-918	atra ca dharmāḥ paratantrasaṃgṛhītā abhipretāḥ /	atra ca dharmāḥ paratantra saṃgṛhītāḥ abhipretāḥ 
SA_T06_sthtvbh-919	pariniṣpannaś cākāśavad ekarasaḥ /	pariniṣpannaḥ ca ākāśa vat ekarasaḥ 
SA_T06_sthtvbh-920	jñānañ ca yathoktaṃ	jñānam ca yathā uktam 
SA_T06_sthtvbh-921	nirvikalpena jñānenākāśasamatayā tān sarvadharmān paśyatīti paratantradharmāṇāṃ tathatāmātradarśanāt //	nirvikalpena jñānena ākāśa samatayā tān sarva dharmān paśyati iti paratantra dharmāṇām tathatā mātra darśanāt 
SA_T06_sthtvbh-922	yadi dravyam eva paratantraḥ kathaṃ sūtre sarvadharmā niḥsvabhāvā anutpannā aniruddhā iti nirdiśyante /	yadi dravyam eva paratantraḥ katham sūtre sarva dharmāḥ niḥsvabhāvāḥ anutpannāḥ aniruddhāḥ iti nirdiśyante 
SA_T06_sthtvbh-923	nāsti virodhaḥ yasmāt /	nā asti virodhaḥ yasmāt 
SA_T06_sthtvbh-924	trividhasya svabhāvasya trividhāṃ niḥsvabhāvatām /	trividhasya svabhāvasya trividhām niḥsvabhāva tām 
SA_T06_sthtvbh-925	sandhāya sarvadharmāṇāṃ deśitā niḥsvabhāvatā // 23	sandhāya sarva dharmāṇām deśitā niḥsvabhāva tā 
SA_T06_sthtvbh-926	traya eva svabhāvā na caturtho 'stīti jñāpanārthaṃ saṃkhyānirdeśaḥ /	trayaḥ eva svabhāvāḥ na caturthaḥ sti iti jñāpana artham saṃkhyā nirdeśaḥ 
SA_T06_sthtvbh-927	svena svena lakṣaṇena vidyamānavad bhavatīti svbhāvaḥ /	svena svena lakṣaṇena vidyamāna vat bhavati iti svbhāvaḥ 
SA_T06_sthtvbh-928	trividhā niḥsvabhāvatā lakṣaṇaniḥsvabhāvatā utpattiniḥsvabhāvatā paramārthaniḥsvabhāvatā ca /	trividhā niḥsvabhāva tā lakṣaṇa niḥsvabhāva tā utpatti niḥsvabhāva tā paramārtha niḥsvabhāva tā ca 
SA_T06_sthtvbh-929	sarvadharmāḥ parikalpitaparatantrapariniṣpannātmakāḥ /	sarva dharmāḥ parikalpita paratantra pariniṣpanna ātmakāḥ 
SA_T06_sthtvbh-930	idānīṃ trividhasya svabhāvasya yā yasya niḥsvabhāvatā tāṃ tasya pradarśayann āha /	idānīm trividhasya svabhāvasya yā yasya niḥsvabhāva tā tām tasya pradarśayan āha 
SA_T06_sthtvbh-931	prathamo lakṣaṇenaiva niḥsvabhāvo 'paraḥ punaḥ /	prathamaḥ lakṣaṇena eva paraḥ punar 
SA_T06_sthtvbh-932	na svayaṃbhāva etasyety aparā niḥsvabhāvatā // 24	na svayaṃbhāvaḥ etasya iti aparā niḥsvabhāva tā 
SA_T06_sthtvbh-933	dharmāṇāṃ paramārthaś ca sa yatas tathatāpi saḥ / 25ab	dharmāṇām parama arthaḥ ca sa yatas tathatā api saḥ 
SA_T06_sthtvbh-934	prathamaḥ parikalpitaḥ svabhāvo 'yaṃ ca lakṣaṇenaiva niḥsvabhāvas tallakṣaṇasyotprekṣitatvāt /	prathamaḥ parikalpitaḥ svabhāvaḥ yam ca lakṣaṇena eva niḥsvabhāvaḥ tad lakṣaṇasya utprekṣita tvāt 
SA_T06_sthtvbh-935	rūpalakṣaṇaṃ rūpam /	rūpa lakṣaṇam rūpam 
SA_T06_sthtvbh-936	anubhavalakṣaṇā vedanetyādi /	anubhava lakṣaṇā vedanā ityādi 
SA_T06_sthtvbh-937	ataś ca svarūpābhāvāt khapuṣpavat svarūpeṇaiva niḥsvabhāvaḥ /	atas ca sva rūpa abhāvāt kha puṣpa vat sva rūpeṇa eva niḥsvabhāvaḥ 
SA_T06_sthtvbh-938	aparaḥ punar iti paratantrasvabhāvaḥ /	aparaḥ punar iti paratantra svabhāvaḥ 
SA_T06_sthtvbh-939	na svayaṃbhāva etasya māyāvat parapratyayenotpatteḥ /	na svayaṃbhāvaḥ etasya māyā vat para pratyayena utpatteḥ 
SA_T06_sthtvbh-940	ataś ca yathā prakhyāti tathāsyotpattir nāstīty ato 'syotpattiniḥsvabhāvatety ucyate /	atas ca yathā prakhyāti tathā asya utpattiḥ na asti iti atas sya utpatti niḥsvabhāva tā iti ucyate 
SA_T06_sthtvbh-941	dharmāṇāṃ paramārthaś ca sa yatas tathāpi sa iti / (25ab)	dharmāṇām parama arthaḥ ca sa yatas tathā api saḥ iti 
SA_T06_sthtvbh-942	paramaṃ hi lokottarajñānaṃ niruttaratvāt tasyārthaḥ paramārthaḥ /	paramam hi lokottara jñānam niruttara tvāt tasya arthaḥ paramārthaḥ 
SA_T06_sthtvbh-943	atha vākāśavat sarvatraikarasārthena vaimalyāvikārārthena ca pariniṣpannaḥ svabhāvaḥ paramārtha ucyate /	atha vā ākāśa vat sarvatra eka rasa arthena vaimalya avikāra arthena ca pariniṣpannaḥ svabhāvaḥ paramārthaḥ ucyate 
SA_T06_sthtvbh-944	sa yasmāt pariniṣpannaḥ svabhāvaḥ sarvadharmāṇāṃ paratantrātmakānāṃ paramārthaḥ /	sa yasmāt pariniṣpannaḥ svabhāvaḥ sarva dharmāṇām paratantra ātmakānām parama arthaḥ 
SA_T06_sthtvbh-945	taddharmateti kṛtvā tasmāt pariniṣpanna eva svabhāvaḥ paramārthaniḥsvabhāvātā pariniṣpannasyābhāvasvabhāvatvāt /	tad dharma tā iti kṛtvā tasmāt pariniṣpannaḥ eva svabhāvaḥ paramārtha niḥsvabhāvātā pariniṣpannasya abhāva svabhāva tvāt 
SA_T06_sthtvbh-946	kiṃ punaḥ paramārthābhidhānenaiva pariniṣpanno 'bhidhātavyaḥ /	kim punar parama artha abhidhānena eva pariniṣpannaḥ bhidhātavyaḥ 
SA_T06_sthtvbh-947	nety āha / kiṃ tarhi	na iti āha kim tarhi 
SA_T06_sthtvbh-948	tathatāpi saḥ / (25b)	tathatā api saḥ 
SA_T06_sthtvbh-949	apiśabdān na kevalaṃ tathatāśabdenaivābhidhātavyaḥ /	apiśabdāt na kevalam tathatā śabdena eva abhidhātavyaḥ 
SA_T06_sthtvbh-950	kiṃ tarhi yāvanto dharmadhātuparyāyāḥ sarvais tair apy abhidhātavya iti //	kim tarhi yāvantaḥ dharmadhātu paryāyāḥ sarvaiḥ taiḥ api abhidhātavyaḥ iti 
SA_T06_sthtvbh-951	sarvakālaṃ tathābhāvāt 25c	sarvakālam tathābhāvāt 
SA_T06_sthtvbh-952	tathatā / tathā hi pṛthagjanaśaikṣāśaikṣāvasthāsu sarvakālaṃ tathaiva bhavati /	tathatā tathā hi pṛthagjana śaikṣa aśaikṣa avasthāsu sarvakālam tathā eva bhavati 
SA_T06_sthtvbh-953	nānyatheti tathatety ucyate /	na anyathā iti tathatā iti ucyate 
SA_T06_sthtvbh-954	kiṃ punas tathatāvat pariniṣpanna eva vijñaptimātratā /	kim punar tathatā vat pariniṣpanne eva vijñaptimātra tā 
SA_T06_sthtvbh-955	utānyā vijñaptimātratā / ata āha /	uta anyā vijñaptimātra tā atas āha 
SA_T06_sthtvbh-956	saiva vijñaptimātratā // 25d	sā eva vijñaptimātra tā 
SA_T06_sthtvbh-957	suviśuddhalakṣaṇāvabodhād yathoktam /	su viśuddha lakṣaṇa avabodhāt yathā uktam 
SA_T06_sthtvbh-958	nāmni tiṣṭhati tac cittaṃ tadā tanmātradarśanāt /	nāmni tiṣṭhati tat cittam tadā tanmātra darśanāt 
SA_T06_sthtvbh-959	nāmni sthānāc ca vijñaptāv upalambhaḥ prahīyate //	nāmni sthānāt ca vijñaptau upalambhaḥ prahīyate 
SA_T06_sthtvbh-960	nopalambhaṃ tadā dhātuṃ spṛśate bhāvanānvayāt /	na upalambham tadā dhātum spṛśate bhāvanā anvayāt 
SA_T06_sthtvbh-961	sarvāvaraṇavimokṣaṃ vibhutvaṃ labhate tadā //	sarva āvaraṇa vimokṣam vibhu tvam labhate tadā 
SA_T06_sthtvbh-962	iti / saiva vijñaptimātratety anena vacanenābhisamaya uktaḥ /	iti sā eva vijñaptimātra tā iti anena vacanena abhisamayaḥ uktaḥ 
SA_T06_sthtvbh-963	yadi vijñaptimātram evedaṃ kasmāc cakṣuḥśrotraghrāṇarasanasparśanaiḥ rūpaśabdagandharasasparśān gṛhṇātīty asya bhavatīty ata āha /	yadi vijñaptimātram eva idam kasmāt cakṣuḥ śrotra ghrāṇa rasana sparśanaiḥ rūpa śabda gandha rasa sparśān gṛhṇāti iti asya bhavati iti atas āha 
SA_T06_sthtvbh-964	yāvad vijñaptimātratve vijñānaṃ nāvatiṣṭhate /	yāvat vijñapti mātra tve vijñānam na avatiṣṭhate 
SA_T06_sthtvbh-965	grāhadvayasyānuśayas tāvan na vinivartate // 26	grāha dvayasya anuśayaḥ tāvat na vinivartate 
SA_T06_sthtvbh-966	atha vā yās tāḥ karmavāsanā grāhadvayavāsanāsahitāḥ	atha vā yāḥ tāḥ karma vāsanāḥ grāha dvaya vāsanā sahitāḥ 
SA_T06_sthtvbh-967	kṣīṇe pūrvavipāke 'nyaṃ vipākaṃ janayantīty (19cd)	kṣīṇe pūrva vipāke vipākam janayanti iti 
SA_T06_sthtvbh-968	uktaṃ tasmāt kathaṃ prahāṇam aprahāṇaṃ cety ata āha /	uktam tasmāt katham prahāṇam aprahāṇam ca iti atas āha 
SA_T06_sthtvbh-969	yāvad vijñaptimātratve vijñānaṃ nāvatiṣṭḥata (26ab)	yāvat vijñapti mātra tve vijñānam na avatiṣṭḥata 
SA_T06_sthtvbh-970	iti vistaraḥ /	iti vistaraḥ 
SA_T06_sthtvbh-971	yāvac cittadharmatāyāṃ vijñaptimātrasaṃśabditāyāṃ vijñānaṃ nāvatiṣṭhate kiṃ tarhi grāhyagrāhakopalambhe carati /	yāvat citta dharmatāyām vijñaptimātra saṃśabditāyām vijñānam na avatiṣṭhate kim tarhi grāhya grāhaka upalambhe carati 
SA_T06_sthtvbh-972	grāhadvayaṃ grāhyagrāho grāhakagrāhaś ca /	grāha dvayam grāhya grāhaḥ grāhaka grāhaḥ ca 
SA_T06_sthtvbh-973	tasyānuśayas tadāhitam anāgatagrāhadvayotpattaye bījam ālayavijñāne /	tasya anuśayaḥ tad āhitam anāgata grāha dvaya utpattaye bījam ālayavijñāne 
SA_T06_sthtvbh-974	yāvad advayalakṣaṇe vijñaptimātratve yoginaś cittaṃ na pratiṣṭhitaṃ bhavati tāvad grāhyagrāhakānuśayo na vinivartate na prahīyata ity arthaḥ	yāvat advaya lakṣaṇe vijñaptimātra tve yoginaḥ cittam na pratiṣṭhitam bhavati tāvat grāhya grāhaka anuśayaḥ na vinivartate na prahīyate iti arthaḥ 
SA_T06_sthtvbh-975	atra ca bahir upalambhāprahāṇenādhyātmikopalambhāprahāṇaṃ darśitam iti /	atra ca bahis upalambha aprahāṇena ādhyātmika upalambha aprahāṇam darśitam iti 
SA_T06_sthtvbh-976	ato 'syaivam bhavaty ahaṃ cakṣurādibhiḥ rūpādīn gṛhṇāmīti /	atas syā evam bhavati aham cakṣuḥ ādibhiḥ rūpa ādīn gṛhṇāmi iti 
SA_T06_sthtvbh-977	idam idānīṃ vaktavyaṃ kim artharahitacittamātropalambhāc cittadharmatāvasthānam /	idam idānīm vaktavyam kim artha rahita citta mātra upalambhāt citta dharmatā avasthānam 
SA_T06_sthtvbh-978	nety āha / kiṃ tarhi /	na iti āha kim tarhi 
SA_T06_sthtvbh-979	vijñaptimātram evedam ity api hy upalambhataḥ /	vijñapti mātram evā idam iti api hi upalambhataḥ 
SA_T06_sthtvbh-980	sthāpayann agrataḥ kiñcit tanmātre nāvatiṣṭhate // 27	sthāpayan agratas kiñcid tanmātre na avatiṣṭhate 
SA_T06_sthtvbh-981	iti atha vā yaḥ punar ābhimānikaḥ śrutamātrakeṇa jānīyad ahaṃ vijñaptimātratāyāṃ śuddhāyāṃ sthita iti tadgrahavyudāsārtham āha /	iti atha vā yaḥ punar ābhimānikaḥ śruta mātrakeṇa jānīyat aham vijñapti mātra tāyām śuddhāyām sthitaḥ iti tad graha vyudāsa artham āha 
SA_T06_sthtvbh-982	vijñaptimātram evedam ity api hy upalambhata ity (27ab)	vijñapti mātram eva idam iti api hi upalambhataḥ iti 
SA_T06_sthtvbh-983	ādi / vijñaptimātram evedaṃ artharahitaṃ na bāhyo 'rtho 'stīty evam upalambhato grahaṇataḥ	ādi vijñaptimātram eva idam artha rahitam na bāhyaḥ sti iti evam upalambhataḥ grahaṇataḥ 
SA_T06_sthtvbh-984	citrīkaraṇata ity artho 'grata ity abhimukhaṃ [Tvbh_136] sthāpayann iti yathāśrutaṃ manasā	citrīkaraṇataḥ iti arthaḥ gratas iti abhimukham sthāpayan iti yathāśrutam manasā 
SA_T06_sthtvbh-985	bahuprakāratvād yogācārālambanānāṃ kiṃcid ity āhāsthisaṃkalikaṃ vā vinīlakaṃ vā vipūyakaṃ vā vipaḍumakaṃ vā vyādhmātakādikaṃ vā tanmātre nāvatiṣṭhate  #	bahu prakāra tvāt yoga ācāra ālambanānām kiṃcid iti āha asthi saṃkalikam vā vinīlakam vā vipūyakam vā vipaḍumakam vā vyādhmātaka ādikam vā tanmātre na avatiṣṭhate 
SA_T06_sthtvbh-986	vijñānopalambhāprahāṇāt /	vijñāna upalambha a prahāṇāt 
SA_T06_sthtvbh-987	kadā punar vijñānagrāhasya prahāṇaṃ cittadharmātāyāñ ca pratiṣṭhito bhavatīty ata āha /	kadā punar vijñāna grāhasya prahāṇam citta dharmātāyām ca pratiṣṭhitaḥ bhavati iti atas āha 
SA_T06_sthtvbh-988	yadā tv ālambanaṃ jñānaṃ naivopalabhate tadā /	yadā tu ālambanam jñānam na eva upalabhate tadā 
SA_T06_sthtvbh-989	sthitaṃ vijñaptimātratve grāhyābhābhāve tadagrahāt // 28	sthitam vijñapti mātra tve grāhya ābhā abhāve tad agrahāt 
SA_T06_sthtvbh-990	yasmin kāle deśanālambanaṃ avavādālambanaṃ prākṛtaṃ vā rūpaśabdādyālambanaṃ jñānaṃ	yasmin kāle deśanā ālambanam avavāda ālambanam prākṛtam vā rūpa śabda ādi ālambanam jñānam 
SA_T06_sthtvbh-991	bahiś cittān nopalabhate na paśyati na gṛhṇāti nābhiniviśate yathābhūtārthadarśanān	bahis cittāt na upalabhate na paśyati na gṛhṇāti na abhiniviśate yathā bhūta artha darśanān 
SA_T06_sthtvbh-992	na tu jātyandhavat tasmin kāle vijñānagrāhasya prahāṇaṃ svacittadharmatāyāṃ ca pratiṣṭhito bhavati /	na tu jāti andha vat tasmin kāle vijñāna grāhasya prahāṇam sva citta dharmatāyām ca pratiṣṭhitaḥ bhavati 
SA_T06_sthtvbh-993	atraiva kāraṇam āha /	atra eva kāraṇam āha 
SA_T06_sthtvbh-994	grāhyābhāve tadagrahād iti / (28d)	grāhya abhāve tad agrahāt iti 
SA_T06_sthtvbh-995	grāhye sati grāhako bhavati na tu grāhyābhāva iti /	grāhye sati grāhakaḥ bhavati na tu grāhya abhāvaḥ iti 
SA_T06_sthtvbh-996	grāhyābhāve grāhakābhāvam api pratipadyate /	grāhya abhāve grāhaka abhāvam api pratipadyate 
SA_T06_sthtvbh-997	na kevalaṃ grāhyābhāvam /	na kevalam grāhya abhāvam 
SA_T06_sthtvbh-998	evaṃ hi [Tvbh_138] samasamālambyālambakaṃ nirvikalpaṃ lokottaraṃ jñānam utpadyate /	evam hi sama samālambya ālambakam nirvikalpam lokottaram jñānam utpadyate 
SA_T06_sthtvbh-999	grāhyagrāhakābhiniveśānuśayāḥ prahīyante svacittadharmatāyāṃ ca cittam avasthitaṃ bhavati /	grāhya grāhaka abhiniveśa anuśayāḥ prahīyante sva citta dharmatāyām ca cittam avasthitam bhavati 
SA_T06_sthtvbh-1000	yadaivaṃ vijñaptimātratāyāṃ cittam avasthitaṃ bhavati tadā kathaṃ vyapadiśyata ity āha /	yadā evam vijñaptimātra tāyām cittam avasthitam bhavati tadā katham vyapadiśyate iti āha 
SA_T06_sthtvbh-1001	acitto 'nupalambo 'sau jñānaṃ lokottarañ ca tat /	jñānam lokottaram ca tat 
SA_T06_sthtvbh-1002	āśrayasya parāvṛttir dvidhādauṣṭhulyahānitaḥ // 29	āśrayasya parāvṛttiḥ dvidhā dauṣṭhulya hānitaḥ 
SA_T06_sthtvbh-1003	sa evānāsravo dhātur acintyaḥ kuśalo dhruvaḥ /	saḥ eva anāsravaḥ dhātuḥ acintyaḥ kuśalaḥ dhruvaḥ 
SA_T06_sthtvbh-1004	sukho vimuktikāyo 'sau dharmākhyo 'yaṃ mahāmuneḥ // 30	sukhaḥ dharma ākhyaḥ yam mahā muneḥ 
SA_T06_sthtvbh-1005	iti / tad anena ślokadvayena darśanamārgam ārabhyottaraviśeṣagatyā phalasaṃpattir udbhāvitā vijñaptimātratāpraviṣṭayoginaḥ /	iti tat anena śloka dvayena darśana mārgam ārabhya uttara viśeṣa gatyā phala saṃpattiḥ udbhāvitā vijñaptimātra tā praviṣṭa yoginaḥ 
SA_T06_sthtvbh-1006	tatra grāhakacittābhāvād grāhyārthānupalambhāc	tatra grāhaka citta abhāvāt grāhya artha anupalambhāt 
SA_T06_sthtvbh-1007	cācitto 'nupalambho 'sau / (29a)	ca a cittaḥ n upalambhaḥ sau 
SA_T06_sthtvbh-1008	anucitatvāl loke samudācārābhāvān nirvikalpatvāc ca lokād uttīrṇam iti	anucita tvāt loke samudācāra abhāvāt nirvikalpa tvāt ca lokāt uttīrṇam iti 
SA_T06_sthtvbh-1009	jñānaṃ lokottarañ ca tad iti / (29b)	jñānam lokottaram ca tat iti 
SA_T06_sthtvbh-1010	tasya jñānasyānantaraṃ āśrayasya parāvṛttir bhavatīti jñāpanārtham āha /	tasya jñānasya anantaram āśrayasya parāvṛttiḥ bhavati iti jñāpana artham āha 
SA_T06_sthtvbh-1011	āśrayasya parāvṛttir iti / (29c)	āśrayasya parāvṛttiḥ iti 
SA_T06_sthtvbh-1012	āśrayo 'tra sarvabījakam ālayavijñānam /	āśrayaḥ tra sarva bījakam ālayavijñānam 
SA_T06_sthtvbh-1013	tasya parāvṛttir yā dauṣṭhulyavipākadvayavāsanābhāvena nivṛttau satyāṃ karmaṇyatādharmakāyādvayajñānabhāvena parāvṛttiḥ /	tasya parāvṛttiḥ yā dauṣṭhulya vipāka dvaya vāsanā bhāvena nivṛttau satyām karmaṇya tā dharmakāya advaya jñāna bhāvena parāvṛttiḥ 
SA_T06_sthtvbh-1014	sā punar āśrayaparāvṛttiḥ kasya prahāṇāt prāpyate / ata āha /	sā punar āśraya parāvṛttiḥ kasya prahāṇāt prāpyate atas āha 
SA_T06_sthtvbh-1015	dvidhādauṣṭhulyahānitaḥ / (29d)	dvidhā ā dauṣṭhulya hānitaḥ 
SA_T06_sthtvbh-1016	dvidheti kleśāvaraṇadauṣṭhulyaṃ jñeyāvaraṇadauṣṭhulyañ ca /	dvidhā iti kleśa āvaraṇa dauṣṭhulyam jñeya āvaraṇa dauṣṭhulyam ca 
SA_T06_sthtvbh-1017	dauṣṭhulyam āśrayasyākarmaṇyatā /	dauṣṭhulyam āśrayasya a karmaṇya tā 
SA_T06_sthtvbh-1018	tat punaḥ kleśajñeyāvaraṇayor bījam /	tat punar kleśa jñeya āvaraṇayoḥ bījam 
SA_T06_sthtvbh-1019	sā punar āśrayaparāvṛttiḥ śrāvakādigatadauṣṭhulyahānitaś ca prāpyate yad āha vimuktikāya iti /	sā punar āśraya parāvṛttiḥ śrāvaka ādi gata dauṣṭhulya hānitaḥ ca prāpyate yat āha vimukti kāyaḥ iti 
SA_T06_sthtvbh-1020	bodhisattvagatadauṣṭhulyahānitaś ca prāpyate yad āha	bodhisattva gata dauṣṭhulya hānitaḥ ca prāpyate yat āha 
SA_T06_sthtvbh-1021	dharmākhyo 'yaṃ mahāmuner iti / (30d)	dharma ākhyaḥ yam mahā muneḥ iti 
SA_T06_sthtvbh-1022	dvidhā āvaraṇabhedena sottarā niruttarā cāśrayaparāvṛttir uktā /	dvidhā āvaraṇa bhedena sa uttarā niruttarā ca āśraya parāvṛttiḥ uktā 
SA_T06_sthtvbh-1023	atra gāthā /	atra gāthā 
SA_T06_sthtvbh-1024	jñeyam ādānavijñānaṃ dvayāvaraṇalakṣaṇam /	jñeyam ādāna vijñānam dvaya āvaraṇa lakṣaṇam 
SA_T06_sthtvbh-1025	sarvabījaṃ kleśabījaṃ bandhas tatra dvayor dvayoḥ //	sarva bījam kleśa bījam bandhaḥ tatra dvayoḥ dvayoḥ 
SA_T06_sthtvbh-1026	iti / dvayor iti śrāvakabodhisattvayoḥ /	iti dvayoḥ iti śrāvaka bodhisattvayoḥ 
SA_T06_sthtvbh-1027	ādyasya kleśabījaṃ itarasya dvayāvaraṇabījaṃ tadudghātāt sarvajñatāvāptir bhavatīti /	ādyasya kleśa bījam itarasya dvaya āvaraṇa bījam tad udghātāt sarvajña tā avāptiḥ bhavati iti 
SA_T06_sthtvbh-1028	sa evānāsravo dhātur iti (30a)	saḥ eva anāsravaḥ dhātuḥ iti 
SA_T06_sthtvbh-1029	sa evāśrayaparāvṛttirūpaḥ /	saḥ eva āśraya parāvṛtti rūpaḥ 
SA_T06_sthtvbh-1030	anāsravo dhātur ity ucyate nirdauṣṭhulyatvāt /	anāsravaḥ dhātuḥ iti ucyate nirdauṣṭhulya tvāt 
SA_T06_sthtvbh-1031	sarvāsravavigata ity anāsravaḥ /	sarva āsrava vigataḥ iti anāsravaḥ 
SA_T06_sthtvbh-1032	āryadharmahetutvād dhātuḥ /	ārya dharma hetu tvāt dhātuḥ 
SA_T06_sthtvbh-1033	hetvartho hy atra dhātuśabdaḥ /	hetvarthaḥ hi atra dhātu śabdaḥ 
SA_T06_sthtvbh-1034	acintyas tarkāgocaratvāt pratyātmavedyatvād dṛṣṭāntābhāvāc ca /	acintyaḥ tarka agocara tvāt pratyātma vedya tvāt dṛṣṭānta abhāvāt ca 
SA_T06_sthtvbh-1035	kuśalo viśuddhālambanatvāt kṣematvād anāsravadharmamayatvāc ca /	kuśalaḥ viśuddha ālambana tvāt kṣema tvāt anāsrava dharma maya tvāt ca 
SA_T06_sthtvbh-1036	dhruvo nityatvād akṣayatayā /	dhruvaḥ nitya tvāt akṣaya tayā 
SA_T06_sthtvbh-1037	sukho nityatvād eva yad anityaṃ tad duḥkhaṃ ayaṃ ca nitya iti tasmāt sukhaḥ /	sukhaḥ nitya tvāt eva yat anityam tat duḥkham ayam ca nityaḥ iti tasmāt sukhaḥ 
SA_T06_sthtvbh-1038	kleśāvaraṇaprahāṇāc chrāvakāṇāṃ vimuktikāyaḥ /	kleśa āvaraṇa prahāṇāt śrāvakāṇām vimukti kāyaḥ 
SA_T06_sthtvbh-1039	sa evāśrayaparāvṛttilakṣaṇo dharmākhyo 'py ucyate mahāmuner bhūmipāramitābhāvanayā kleśajñeyāvaraṇaprahāṇāt /	saḥ eva āśraya parāvṛtti lakṣaṇaḥ ucyate mahā muneḥ bhūmipāramitā bhāvanayā kleśa jñeya āvaraṇa prahāṇāt 
SA_T06_sthtvbh-1040	āśrayaparāvṛttisamudāgamān mahāmuner dharmakāya ity ucyate /	āśraya parāvṛtti samudāgamāt mahāmuneḥ dharmakāyaḥ iti ucyate 
SA_T06_sthtvbh-1041	saṃsārāparityāgāt tadanupasaṃkleśatvād bodhisattvānāṃ sarvadharmavibhutvalābhataś ca dharmakāya ity ucyate /	saṃsāra aparityāgāt tad an upasaṃkleśa tvāt bodhisattvānām sarva dharma vibhu tva lābhataḥ ca dharmakāyaḥ iti ucyate 
SA_T06_sthtvbh-1042	mahāmuner iti paramauneyayogād buddho bhagavān mahāmunir iti //	mahā muneḥ iti para mauneya yogāt buddhaḥ bhagavān mahā muniḥ iti 
SA_T06_sthtvbh-1043	triṃśikāvijñaptibhāṣyaṃ samāptam //	triṃśikāvijñapti bhāṣyam samāptam 
SA_T06_sthtvbh-1044	kṛtir ācāryastiramateḥ //	kṛtiḥ ācāryastiḥ amateḥ 
