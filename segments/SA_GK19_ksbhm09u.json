[
  {
    "segmentnr":"SA_GK19_ksbhm09u:0",
    "original":"\/\/ śalyaparva \/\/",
    "analyzed":"śalyaparva ",
    "folio":1
  },
  {
    "segmentnr":"SA_GK19_ksbhm09u:1",
    "original":"nārāyaṇaṃ namaskṛtya naraṃ caiva narottamam \/",
    "analyzed":"nārāyaṇam namaskṛtya naram ca eva narottamam ",
    "folio":1
  },
  {
    "segmentnr":"SA_GK19_ksbhm09u:2",
    "original":"devīṃ sarasvatīṃ vyāsaṃ tato jayamudīrayet \/\/ Bhmj_9.1 \/\/",
    "analyzed":"devīm sarasvatīm vyāsam tatas jayam udīrayet ",
    "folio":1
  },
  {
    "segmentnr":"SA_GK19_ksbhm09u:3",
    "original":"evaṃ jambha ivendreṇa hate karṇe kirīṭinā \/",
    "analyzed":"evam jambhe iva indreṇa hate karṇe kirīṭinā ",
    "folio":1
  },
  {
    "segmentnr":"SA_GK19_ksbhm09u:4",
    "original":"yuddhaṃ nyavedayadrājñe punarabhyetya saṃjayaḥ \/\/ Bhmj_9.2 \/\/",
    "analyzed":"yuddham nyavedayat rājñe punar abhyetya saṃjayaḥ ",
    "folio":1
  },
  {
    "segmentnr":"SA_GK19_ksbhm09u:5",
    "original":"śekhare sarvavīrāṇāmarthināṃ kalpapādape \/",
    "analyzed":"śekhare sarva vīrāṇām arthinām kalpapādape ",
    "folio":1
  },
  {
    "segmentnr":"SA_GK19_ksbhm09u:6",
    "original":"hate vaikartane rājansarvāśārajanīkṛti \/\/ Bhmj_9.3 \/\/",
    "analyzed":"hate vaikartane rājan sarva āśā rajanī kṛti ",
    "folio":1
  },
  {
    "segmentnr":"SA_GK19_ksbhm09u:7",
    "original":"tadātmanā gate kvāpi nijajīva ivākulaḥ \/",
    "analyzed":"tadā ātmanā gate kvāpi nija jīvaḥ iva ākulaḥ ",
    "folio":1
  },
  {
    "segmentnr":"SA_GK19_ksbhm09u:8",
    "original":"duryodhano nirucchvāso mene śūnyā diśo daśa \/\/ Bhmj_9.4 \/\/",
    "analyzed":"duryodhanaḥ nirucchvāsaḥ mene śūnyāḥ diśaḥ daśa ",
    "folio":1
  },
  {
    "segmentnr":"SA_GK19_ksbhm09u:9",
    "original":"cacāra rathināṃ madhye pāṇḍavānyoddhumudyataḥ \/",
    "analyzed":"cacāra rathinām madhye pāṇḍavān yoddhum udyataḥ ",
    "folio":1
  },
  {
    "segmentnr":"SA_GK19_ksbhm09u:10",
    "original":"pareṇaiva śarīreṇa paralokagato naraḥ \/\/ Bhmj_9.5 \/\/",
    "analyzed":"pareṇa eva śarīreṇa para loka gataḥ naraḥ ",
    "folio":2
  },
  {
    "segmentnr":"SA_GK19_ksbhm09u:11",
    "original":"tato drauṇigirā kṛtvā śalyaṃ senāpatiṃ nṛpaḥ \/",
    "analyzed":"tatas drauṇi girā kṛtvā śalyam senāpatim nṛpaḥ ",
    "folio":2
  },
  {
    "segmentnr":"SA_GK19_ksbhm09u:12",
    "original":"raṇaṃ vitara(?)",
    "analyzed":"raṇam vitara ",
    "folio":2
  },
  {
    "segmentnr":"SA_GK19_ksbhm09u:13",
    "original":"rājyārthe viveśa tridaśālayam \/\/ Bhmj_9.6 \/\/",
    "analyzed":"rājya arthe viveśa tridaśālayam ",
    "folio":2
  },
  {
    "segmentnr":"SA_GK19_ksbhm09u:14",
    "original":"rathānāmayutaṃ sāgraṃ tāvadeva ca dantinām \/",
    "analyzed":"rathānām ayutam sāgram tāvat eva ca dantinām ",
    "folio":2
  },
  {
    "segmentnr":"SA_GK19_ksbhm09u:15",
    "original":"lakṣyadvayaṃ dvayānāṃ ca tisraḥ koṭyaḥ padātinām \/\/ Bhmj_9.7 \/\/",
    "analyzed":"lakṣya dvayam dvayānām ca tisraḥ koṭyaḥ padātinām ",
    "folio":2
  },
  {
    "segmentnr":"SA_GK19_ksbhm09u:16",
    "original":"sainyaśeṣamabhūdetatkururājasya saṃgare \/",
    "analyzed":"sainya śeṣam abhūt etat kururājasya saṃgare ",
    "folio":2
  },
  {
    "segmentnr":"SA_GK19_ksbhm09u:17",
    "original":"ator'dhaṃ pāṇḍavānāṃ ca hataśeṣamabhūdbalam \/\/ Bhmj_9.8 \/\/",
    "analyzed":"pāṇḍavānām ca hata śeṣam abhūt balam ",
    "folio":2
  },
  {
    "segmentnr":"SA_GK19_ksbhm09u:18",
    "original":"asminnāyodhane ghore rājñāṃ saṃhāramaṇḍale \/",
    "analyzed":"asmin āyodhane ghore rājñām saṃhāra maṇḍale ",
    "folio":2
  },
  {
    "segmentnr":"SA_GK19_ksbhm09u:19",
    "original":"mastiṣkakardamaluṭhatpattisyandanakuñjare \/\/ Bhmj_9.9 \/\/",
    "analyzed":"mastiṣka kardama luṭhat patti syandana kuñjare ",
    "folio":2
  },
  {
    "segmentnr":"SA_GK19_ksbhm09u:20",
    "original":"ākīrṇavaktrakamale raṅgodbhaṅgarathāṅgake \/",
    "analyzed":"ākīrṇa vaktra kamale raṅga udbhaṅga ratha aṅgake ",
    "folio":3
  },
  {
    "segmentnr":"SA_GK19_ksbhm09u:21",
    "original":"visrastārājaṃsaughe khaṅgakhaṇḍotpalākule \/\/ Bhmj_9.10 \/\/",
    "analyzed":"visrasta ārā jaṃsa oghe khaṅga khaṇḍa utpala ākule ",
    "folio":3
  },
  {
    "segmentnr":"SA_GK19_ksbhm09u:22",
    "original":"keśaśevālajambālaśeṣakīlālapicchile \/",
    "analyzed":"keśa śevāla jambāla śeṣa kīlāla picchile ",
    "folio":3
  },
  {
    "segmentnr":"SA_GK19_ksbhm09u:23",
    "original":"akālakālakariṇā sarasīva viloḍite \/\/ Bhmj_9.11 \/\/",
    "analyzed":"akāla kāla kariṇā sarasi iva viloḍite ",
    "folio":3
  },
  {
    "segmentnr":"SA_GK19_ksbhm09u:24",
    "original":"srastavarāśvakarṇāṅke bhagnabāṇāsanāvṛte \/",
    "analyzed":"srasta vara aśva karṇa aṅke bhagna bāṇāsana āvṛte ",
    "folio":3
  },
  {
    "segmentnr":"SA_GK19_ksbhm09u:25",
    "original":"kadalīśakalālole vane vajrairivāhate \/\/ Bhmj_9.12 \/\/",
    "analyzed":"kadalī śakala ālole vane vajraiḥ iva āhate ",
    "folio":3
  },
  {
    "segmentnr":"SA_GK19_ksbhm09u:26",
    "original":"utpalāvayavāpūrṇavyaktaśaktyāsavodite \/",
    "analyzed":"             ",
    "folio":3
  },
  {
    "segmentnr":"SA_GK19_ksbhm09u:27",
    "original":"udyāna iva kālasya kapālacaṣakākule \/\/ Bhmj_9.13 \/\/",
    "analyzed":"udyāne iva kālasya kapāla caṣaka ākule ",
    "folio":3
  },
  {
    "segmentnr":"SA_GK19_ksbhm09u:28",
    "original":"punaḥ pravṛtte samare śalyahārdikyasauvalāḥ \/",
    "analyzed":"punar pravṛtte samare śalya hārdikya sauvalāḥ ",
    "folio":3
  },
  {
    "segmentnr":"SA_GK19_ksbhm09u:29",
    "original":"viviśuḥ pāṇḍavacamūṃ kṛpadrauṇisuyodhanāḥ \/\/ Bhmj_9.14 \/\/",
    "analyzed":"viviśuḥ pāṇḍava camūm kṛpa drauṇi suyodhanāḥ ",
    "folio":3
  },
  {
    "segmentnr":"SA_GK19_ksbhm09u:30",
    "original":"pārthapārṣataśaineyadraupadeyaśikhaṇḍinaḥ \/",
    "analyzed":"pārtha pārṣata śaineya draupadeya śikhaṇḍinaḥ ",
    "folio":4
  },
  {
    "segmentnr":"SA_GK19_ksbhm09u:31",
    "original":"jaghnustrigartagāndhārakapināthavarūthinīḥ \/\/ Bhmj_9.15 \/\/",
    "analyzed":"jaghnuḥ trigarta gāndhāra kapi nātha varūthinīḥ ",
    "folio":4
  },
  {
    "segmentnr":"SA_GK19_ksbhm09u:32",
    "original":"amaryāde raṇe tasminkṣībā iva mahārathāḥ \/",
    "analyzed":"amaryāde raṇe tasmin kṣībāḥ iva mahā rathāḥ ",
    "folio":4
  },
  {
    "segmentnr":"SA_GK19_ksbhm09u:33",
    "original":"kruddhā yuyudhire ghoraṃ hatabandhusuhṛdgaṇāḥ \/\/ Bhmj_9.16 \/\/",
    "analyzed":"kruddhāḥ yuyudhire ghoram hata bandhu suhṛd gaṇāḥ ",
    "folio":4
  },
  {
    "segmentnr":"SA_GK19_ksbhm09u:34",
    "original":"satyasenaṃ suṣeṇaṃ ca citrasenaṃ ca karṇajam \/",
    "analyzed":"satyasenam suṣeṇam ca citrasenam ca karṇa jam ",
    "folio":4
  },
  {
    "segmentnr":"SA_GK19_ksbhm09u:35",
    "original":"jaghāna nakulo vīrānkarṇatulyaparākramān \/\/ Bhmj_9.17 \/\/",
    "analyzed":"jaghāna nakulaḥ vīrān karṇa tulya parākramān ",
    "folio":4
  },
  {
    "segmentnr":"SA_GK19_ksbhm09u:36",
    "original":"tataḥ śalyena balinā gajeneva sarojinī \/",
    "analyzed":"tatas śalyena balinā gajena iva sarojinī ",
    "folio":4
  },
  {
    "segmentnr":"SA_GK19_ksbhm09u:37",
    "original":"mṛdyamānā sanirghoṣā cakampe pāṇḍuvāhinī \/\/ Bhmj_9.18 \/\/",
    "analyzed":"mṛdyamānā sa nirghoṣā cakampe pāṇḍu vāhinī ",
    "folio":4
  },
  {
    "segmentnr":"SA_GK19_ksbhm09u:38",
    "original":"śalyena ripuśalyenā vadhyamānāṃ varūthinīm \/",
    "analyzed":"śalyena ripu śalyena ā vadhyamānām varūthinīm ",
    "folio":4
  },
  {
    "segmentnr":"SA_GK19_ksbhm09u:39",
    "original":"dṛṣṭvā bhīmo gadāpāṇirbhīmakopastamādravat \/\/ Bhmj_9.19 \/\/",
    "analyzed":"dṛṣṭvā bhīmaḥ gadā pāṇiḥ bhīma kopaḥ tam ādravat ",
    "folio":4
  },
  {
    "segmentnr":"SA_GK19_ksbhm09u:40",
    "original":"sa hatvā gadayā tasya rathaṃ rathaśatacchidaḥ \/",
    "analyzed":"sa hatvā gadayā tasya ratham ratha śata chidaḥ ",
    "folio":5
  },
  {
    "segmentnr":"SA_GK19_ksbhm09u:41",
    "original":"mumūrṣordaṇḍamudyamya tasthau kāla ivāgrataḥ \/\/ Bhmj_9.20 \/\/",
    "analyzed":"mumūrṣoḥ daṇḍam udyamya tasthau kālaḥ iva agratas ",
    "folio":5
  },
  {
    "segmentnr":"SA_GK19_ksbhm09u:42",
    "original":"ādāya madrarājo 'pi gadāṃ cāmīkarāṅgadām \/",
    "analyzed":"ādāya madra rājaḥ api gadām cāmīkara aṅgadām ",
    "folio":5
  },
  {
    "segmentnr":"SA_GK19_ksbhm09u:43",
    "original":"bhīmaṃ bhīmabalaḥ kopāddarpoddhatamayodhayat \/\/ Bhmj_9.21 \/\/",
    "analyzed":"bhīmam bhīma balaḥ kopāt darpa uddhatam ayodhayat ",
    "folio":5
  },
  {
    "segmentnr":"SA_GK19_ksbhm09u:44",
    "original":"maṇḍalāni carantau tāvabhipatya parasparam \/",
    "analyzed":"maṇḍalāni carantau tau abhipatya parasparam ",
    "folio":5
  },
  {
    "segmentnr":"SA_GK19_ksbhm09u:45",
    "original":"ghātajātasphuliṅgābhyāṃ gadābhyāmabhijaghnatuḥ \/\/ Bhmj_9.22 \/\/",
    "analyzed":"ghāta jāta sphuliṅgābhyām gadābhyām abhijaghnatuḥ ",
    "folio":5
  },
  {
    "segmentnr":"SA_GK19_ksbhm09u:46",
    "original":"tayormūrcchitayoḥ kṣipraṃ mohātpatitayorbhuvi \/",
    "analyzed":"tayoḥ mūrcchitayoḥ kṣipram mohāt patitayoḥ bhuvi ",
    "folio":5
  },
  {
    "segmentnr":"SA_GK19_ksbhm09u:47",
    "original":"sānugāstūrṇamājagmuḥ saṃrabdhāḥ kurupāṇḍavāḥ \/\/ Bhmj_9.23 \/\/",
    "analyzed":"sa anugāḥ tūrṇam ājagmuḥ saṃrabdhāḥ kuru pāṇḍavāḥ ",
    "folio":5
  },
  {
    "segmentnr":"SA_GK19_ksbhm09u:48",
    "original":"saṃjñāmavāpya sahasā yathāvatsthitayostayoḥ \/",
    "analyzed":"saṃjñām avāpya sahasā yathāvat sthitayoḥ tayoḥ ",
    "folio":5
  },
  {
    "segmentnr":"SA_GK19_ksbhm09u:49",
    "original":"duryodhanamukhā vīrāḥ pārthamukhyānayodhayan \/\/ Bhmj_9.24 \/\/",
    "analyzed":"duryodhana mukhāḥ vīrāḥ pārtha mukhyān ayodhayan ",
    "folio":5
  },
  {
    "segmentnr":"SA_GK19_ksbhm09u:50",
    "original":"brahmalokābhikāmeṣu yudhyamāneṣu rājasu \/",
    "analyzed":"brahma loka abhikāmeṣu yudhyamāneṣu rājasu ",
    "folio":6
  },
  {
    "segmentnr":"SA_GK19_ksbhm09u:51",
    "original":"suyodhanaścekitānamavadhīdbhūbhujāṃ varam \/\/ Bhmj_9.25 \/\/",
    "analyzed":"suyodhanaḥ cekitānam avadhīt bhūbhujām varam ",
    "folio":6
  },
  {
    "segmentnr":"SA_GK19_ksbhm09u:52",
    "original":"madrarājastataḥ kruddhaḥ pāṇḍūputrānsahānugān \/",
    "analyzed":"madra rājaḥ tatas kruddhaḥ pāṇḍū putrān saha anugān ",
    "folio":6
  },
  {
    "segmentnr":"SA_GK19_ksbhm09u:53",
    "original":"avārayadbalādekaḥ pūjyamāno nabhaścaraiḥ \/\/ Bhmj_9.26 \/\/",
    "analyzed":"avārayat balāt ekaḥ pūjyamānaḥ nabhaścaraiḥ ",
    "folio":6
  },
  {
    "segmentnr":"SA_GK19_ksbhm09u:54",
    "original":"śastravṛṣṭiṃ tadutsṛṣṭāṃ chittvā bāṇairasaṃbhramaḥ \/",
    "analyzed":"śastra vṛṣṭim tad utsṛṣṭām chittvā bāṇaiḥ asaṃbhramaḥ ",
    "folio":6
  },
  {
    "segmentnr":"SA_GK19_ksbhm09u:55",
    "original":"muhurtādvidadhe śalyastānadṛśyānpatatribhiḥ \/\/ Bhmj_9.27 \/\/",
    "analyzed":"muhurtāt vidadhe śalyaḥ tān adṛśyān patatribhiḥ ",
    "folio":6
  },
  {
    "segmentnr":"SA_GK19_ksbhm09u:56",
    "original":"chādite śarajālena sainye madramahībhujā \/",
    "analyzed":"chādite śara jālena sainye madra mahībhujā ",
    "folio":6
  },
  {
    "segmentnr":"SA_GK19_ksbhm09u:57",
    "original":"kruddho 'vadhītsahasre dve rathānāṃ dharmanandanaḥ \/\/ Bhmj_9.28 \/\/",
    "analyzed":"kruddhaḥ avadhīt sahasre dve rathānām dharmanandanaḥ ",
    "folio":6
  },
  {
    "segmentnr":"SA_GK19_ksbhm09u:58",
    "original":"dṛṣṭvānugānhatānrājñā śalyo yudhi yudhiṣṭhiram \/",
    "analyzed":"dṛṣṭvā anugān hatān rājñā śalyaḥ yudhi yudhiṣṭhiram ",
    "folio":6
  },
  {
    "segmentnr":"SA_GK19_ksbhm09u:59",
    "original":"śilīmukhaśataiḥ pūrṇamathāśokamivākarot \/\/ Bhmj_9.29 \/\/",
    "analyzed":"śilīmukha śataiḥ pūrṇam atha aśokam iva akarot ",
    "folio":6
  },
  {
    "segmentnr":"SA_GK19_ksbhm09u:60",
    "original":"pīḍite dharmatanaye nakulaḥ kopakampitaḥ \/",
    "analyzed":"pīḍite dharmatanaye nakulaḥ kopa kampitaḥ ",
    "folio":7
  },
  {
    "segmentnr":"SA_GK19_ksbhm09u:61",
    "original":"bhīmasātyakimukhyāśca śaraiḥ śalyamavākiran \/\/ Bhmj_9.30 \/\/",
    "analyzed":"bhīma sātyaki mukhyāḥ ca śaraiḥ śalyam avākiran ",
    "folio":7
  },
  {
    "segmentnr":"SA_GK19_ksbhm09u:62",
    "original":"tataḥ śarāndhakāreṇa sthagayanbhuvanodaram \/",
    "analyzed":"tatas śara andhakāreṇa sthagayan bhuvana udaram ",
    "folio":7
  },
  {
    "segmentnr":"SA_GK19_ksbhm09u:63",
    "original":"unmamāthaḥ ghanadhvānaḥ śalyaḥ pārthavarūthinīm \/\/ Bhmj_9.31 \/\/",
    "analyzed":"unmamāthaḥ ghana dhvānaḥ śalyaḥ pārtha varūthinīm ",
    "folio":7
  },
  {
    "segmentnr":"SA_GK19_ksbhm09u:64",
    "original":"ākulaḥ samare tasmiñjiṣṇurdraiṇimayodhayat \/",
    "analyzed":"ākulaḥ samare tasmin jiṣṇuḥ draiṇim ayodhayat ",
    "folio":7
  },
  {
    "segmentnr":"SA_GK19_ksbhm09u:65",
    "original":"duryodhanaṃ bhīmaseno nakulaḥ subalātmajam \/\/ Bhmj_9.32 \/\/",
    "analyzed":"duryodhanam bhīmasenaḥ nakulaḥ subala ātmajam ",
    "folio":7
  },
  {
    "segmentnr":"SA_GK19_ksbhm09u:66",
    "original":"kṣapitāśeṣanṛpateḥ śalyasyātha yudhiṣṭhiraḥ \/",
    "analyzed":"kṣapita aśeṣa nṛpateḥ śalyasya atha yudhiṣṭhiraḥ ",
    "folio":7
  },
  {
    "segmentnr":"SA_GK19_ksbhm09u:67",
    "original":"chittvāyudhāni sarvāṇi tilaśo vidadhe ratham \/\/ Bhmj_9.33 \/\/",
    "analyzed":"chittvā āyudhāni sarvāṇi tilaśas vidadhe ratham ",
    "folio":7
  },
  {
    "segmentnr":"SA_GK19_ksbhm09u:68",
    "original":"aparaṃ rathamāsthāya madrarājaḥ krudhā jvalan \/",
    "analyzed":"aparam ratham āsthāya madra rājaḥ krudhā jvalan ",
    "folio":7
  },
  {
    "segmentnr":"SA_GK19_ksbhm09u:69",
    "original":"cakāra dharmatanayaṃ kṛttacāparathadhvajam \/\/ Bhmj_9.34 \/\/",
    "analyzed":"cakāra dharmatanayam kṛtta cāpa ratha dhvajam ",
    "folio":7
  },
  {
    "segmentnr":"SA_GK19_ksbhm09u:70",
    "original":"bhīmaseno 'tha virathaṃ dṛṣṭvā rājānamākulaḥ \/",
    "analyzed":"bhīmasenaḥ atha viratham dṛṣṭvā rājānam ākulaḥ ",
    "folio":8
  },
  {
    "segmentnr":"SA_GK19_ksbhm09u:71",
    "original":"cakarta madrarājasya rathaṃ sarvāyudhaiḥ saha \/\/ Bhmj_9.35 \/\/",
    "analyzed":"cakarta madra rājasya ratham sarva āyudhaiḥ saha ",
    "folio":8
  },
  {
    "segmentnr":"SA_GK19_ksbhm09u:72",
    "original":"khaḍgahastastataḥ śalyo nighnansyandanakuñjarān \/",
    "analyzed":"khaḍga hastaḥ tatas śalyaḥ nighnan syandana kuñjarān ",
    "folio":8
  },
  {
    "segmentnr":"SA_GK19_ksbhm09u:73",
    "original":"cacārālakṣitatanurmargairgaruḍavikramaḥ \/\/ Bhmj_9.36 \/\/",
    "analyzed":"cacāra alakṣita tanuḥ margaiḥ garuḍa vikramaḥ ",
    "folio":8
  },
  {
    "segmentnr":"SA_GK19_ksbhm09u:74",
    "original":"atha jvālāyamānena śoṇapaṭṭena guṇṭhitām \/",
    "analyzed":"atha jvālāyamānena śoṇa paṭṭena guṇṭhitām ",
    "folio":8
  },
  {
    "segmentnr":"SA_GK19_ksbhm09u:75",
    "original":"bhrājiṣṇuratnakhacitāṃ mṛtyordantāvalīmiva \/\/ Bhmj_9.37 \/\/",
    "analyzed":"bhrājiṣṇu ratna khacitām mṛtyoḥ danta āvalīm iva ",
    "folio":8
  },
  {
    "segmentnr":"SA_GK19_ksbhm09u:76",
    "original":"etadantaṃ kurubalaṃ yuddhamevaṃvidhaṃ kutaḥ \/",
    "analyzed":"etad antam kuru balam yuddham evaṃvidham kutas ",
    "folio":8
  },
  {
    "segmentnr":"SA_GK19_ksbhm09u:77",
    "original":"itīva ghaṇṭāpaṭalaiḥ krośantīmaśanisvanām \/\/ Bhmj_9.38 \/\/",
    "analyzed":"iti iva ghaṇṭā paṭalaiḥ krośantīm aśani svanām ",
    "folio":8
  },
  {
    "segmentnr":"SA_GK19_ksbhm09u:78",
    "original":"yudhiṣṭhiraḥ sahasraghniṃ dīptāṃ ṣaṇmukhavikramaḥ \/",
    "analyzed":"yudhiṣṭhiraḥ sahasraghnim dīptām ṣaṣ mukha vikramaḥ ",
    "folio":8
  },
  {
    "segmentnr":"SA_GK19_ksbhm09u:79",
    "original":"prāhiṇonmadrarājāya śaktiṃ śaktimatāṃ varaḥ \/\/ Bhmj_9.39 \/\/",
    "analyzed":"prāhiṇot madra rājāya śaktim śaktimatām varaḥ ",
    "folio":8
  },
  {
    "segmentnr":"SA_GK19_ksbhm09u:80",
    "original":"sa tayā bhinnahṛdayaḥ papāta kṣmābhṛtāṃ varaḥ \/",
    "analyzed":"sa tayā bhinna hṛdayaḥ papāta kṣmābhṛtām varaḥ ",
    "folio":9
  },
  {
    "segmentnr":"SA_GK19_ksbhm09u:81",
    "original":"śrotranāsāsyavivarasravadrudhiranirjharaḥ \/\/ Bhmj_9.40 \/\/",
    "analyzed":"śrotra nāsā āsya vivara sravat rudhira nirjharaḥ ",
    "folio":9
  },
  {
    "segmentnr":"SA_GK19_ksbhm09u:82",
    "original":"***** śalyavadhaḥ \/\/ 1 \/\/ *****",
    "analyzed":"    ",
    "folio":9
  },
  {
    "segmentnr":"SA_GK19_ksbhm09u:83",
    "original":"śalye hate kauravāṇāmāśā śeṣāvalambane \/",
    "analyzed":"śalye hate kauravāṇām āśā śeṣa avalambane ",
    "folio":9
  },
  {
    "segmentnr":"SA_GK19_ksbhm09u:84",
    "original":"rathino dudruvuḥ sarve bhagnamānamanorathāḥ \/\/ Bhmj_9.41 \/\/",
    "analyzed":"rathinaḥ dudruvuḥ sarve bhagna māna manorathāḥ ",
    "folio":9
  },
  {
    "segmentnr":"SA_GK19_ksbhm09u:85",
    "original":"tataḥ śalyānujaḥ kruddho vicitrakavacābhidhaḥ \/",
    "analyzed":"tatas śalya anujaḥ kruddhaḥ vicitrakavaca abhidhaḥ ",
    "folio":9
  },
  {
    "segmentnr":"SA_GK19_ksbhm09u:86",
    "original":"abhyāyāyau dharmarājaṃ dārayantamanīkinīm \/\/ Bhmj_9.42 \/\/",
    "analyzed":"abhyāyāyau dharmarājam dārayantam anīkinīm ",
    "folio":9
  },
  {
    "segmentnr":"SA_GK19_ksbhm09u:87",
    "original":"pṛṣatkavarṣiṇastasya citraratnojjvalaṃ śiraḥ \/",
    "analyzed":"pṛṣatka varṣiṇaḥ tasya citra ratna ujjvalam śiraḥ ",
    "folio":9
  },
  {
    "segmentnr":"SA_GK19_ksbhm09u:88",
    "original":"rohaṇādrerivottuṅgaṃ śṛṅgaṃ ciccheda dharmajaḥ \/\/ Bhmj_9.43 \/\/",
    "analyzed":"rohaṇa adreḥ iva uttuṅgam śṛṅgam ciccheda dharmajaḥ ",
    "folio":9
  },
  {
    "segmentnr":"SA_GK19_ksbhm09u:89",
    "original":"tasminhate bhajyamānāṃ nāthahīnāṃ patākinīm \/",
    "analyzed":"tasmin hate bhajyamānām nātha hīnām patākinīm ",
    "folio":9
  },
  {
    "segmentnr":"SA_GK19_ksbhm09u:90",
    "original":"parāvṛtya kṛpadrauṇihārdikyāstūrṇamāyayuḥ \/\/ Bhmj_9.44 \/\/",
    "analyzed":"parāvṛtya kṛpa drauṇi hārdikyāḥ tūrṇam āyayuḥ ",
    "folio":10
  },
  {
    "segmentnr":"SA_GK19_ksbhm09u:91",
    "original":"nadadbhiścedipāñcālairlabdhalakṣyairmahārathāḥ \/",
    "analyzed":"nadadbhiḥ cedi pāñcālaiḥ labdha lakṣyaiḥ mahā rathāḥ ",
    "folio":10
  },
  {
    "segmentnr":"SA_GK19_ksbhm09u:92",
    "original":"te muhūrtaṃ yuyudhire prayātā bahutāmiva \/\/ Bhmj_9.45 \/\/",
    "analyzed":"te muhūrtam yuyudhire prayātāḥ bahu tām iva ",
    "folio":10
  },
  {
    "segmentnr":"SA_GK19_ksbhm09u:93",
    "original":"tataḥ svāmivadhāmarṣādyudhiṣṭhiramabhidrutān \/",
    "analyzed":"tatas svāmi vadha āmarṣāt yudhiṣṭhiram abhidrutān ",
    "folio":10
  },
  {
    "segmentnr":"SA_GK19_ksbhm09u:94",
    "original":"hatvā śeṣānaho madrānamadrāṃ pṛthivīṃ vyadhāt \/\/ Bhmj_9.46 \/\/",
    "analyzed":"hatvā śeṣān aho madrān a madrām pṛthivīm vyadhāt ",
    "folio":10
  },
  {
    "segmentnr":"SA_GK19_ksbhm09u:95",
    "original":"atha bhīmo gadāpāṇirnipuṇaḥ kṣayakarmasu \/",
    "analyzed":"atha bhīmaḥ gadā pāṇiḥ nipuṇaḥ kṣaya karmasu ",
    "folio":10
  },
  {
    "segmentnr":"SA_GK19_ksbhm09u:96",
    "original":"niṣpiṣya mlecchānsarvāṃśca raṇaṃ śūnyamivākarot \/\/ Bhmj_9.47 \/\/",
    "analyzed":"niṣpiṣya mlecchān sarvān ca raṇam śūnyam iva akarot ",
    "folio":10
  },
  {
    "segmentnr":"SA_GK19_ksbhm09u:97",
    "original":"tataḥ sātyakinā vīre satyarāje nipātite \/",
    "analyzed":"tatas sātyakinā vīre satya rāje nipātite ",
    "folio":10
  },
  {
    "segmentnr":"SA_GK19_ksbhm09u:98",
    "original":"svayaṃ duryodhano 'bhyetya pāṇḍuputrānayodhayat \/\/ Bhmj_9.48 \/\/",
    "analyzed":"svayam duryodhanaḥ abhyetya pāṇḍu putrān ayodhayat ",
    "folio":10
  },
  {
    "segmentnr":"SA_GK19_ksbhm09u:99",
    "original":"na ratho na gajo nāśvo na yodhaḥ pāṇḍaveṣvabhūt \/",
    "analyzed":"na rathaḥ na gajaḥ na aśvaḥ na yodhaḥ pāṇḍaveṣu abhūt ",
    "folio":10
  },
  {
    "segmentnr":"SA_GK19_ksbhm09u:100",
    "original":"haimanāmāṅkitairvyāpto yo na duryodhaneṣubhiḥ \/\/ Bhmj_9.49 \/\/",
    "analyzed":"haima nāma aṅkitaiḥ vyāptaḥ yaḥ na duryodhana iṣubhiḥ ",
    "folio":11
  },
  {
    "segmentnr":"SA_GK19_ksbhm09u:101",
    "original":"cakampe kuñjarakulaṃ tasya nārācavarṣiṇaḥ \/",
    "analyzed":"cakampe kuñjara kulam tasya nārāca varṣiṇaḥ ",
    "folio":11
  },
  {
    "segmentnr":"SA_GK19_ksbhm09u:102",
    "original":"maṇikāñcanajhāṅkāratāramaurvīravairmuhuḥ \/\/ Bhmj_9.50 \/\/",
    "analyzed":"maṇi kāñcana jhāṅkāra tāra maurvī ravaiḥ muhur ",
    "folio":11
  },
  {
    "segmentnr":"SA_GK19_ksbhm09u:103",
    "original":"duryodhane yudhyamāne labdhalakṣyairarātibhiḥ \/",
    "analyzed":"duryodhane yudhyamāne labdha lakṣyaiḥ arātibhiḥ ",
    "folio":11
  },
  {
    "segmentnr":"SA_GK19_ksbhm09u:104",
    "original":"āyayurdraiṇihārdikyasuśarmakṛpasaubalāḥ \/\/ Bhmj_9.51 \/\/",
    "analyzed":"āyayuḥ draiṇi hārdikya suśarma kṛpa saubalāḥ ",
    "folio":11
  },
  {
    "segmentnr":"SA_GK19_ksbhm09u:105",
    "original":"ghore raṇavyatikare teṣāṃ nibiḍapātinām \/",
    "analyzed":"ghore raṇa vyatikare teṣām nibiḍa pātinām ",
    "folio":11
  },
  {
    "segmentnr":"SA_GK19_ksbhm09u:106",
    "original":"nirāloko 'bhavalloko rajasā saṃvṛte ravau \/\/ Bhmj_9.52 \/\/",
    "analyzed":"nirālokaḥ abhavat lokaḥ rajasā saṃvṛte ravau ",
    "folio":11
  },
  {
    "segmentnr":"SA_GK19_ksbhm09u:107",
    "original":"kuñjarendrataṭāghātakṣame rajasi duḥsahe \/",
    "analyzed":"kuñjara indra taṭāghāta kṣame rajasi duḥsahe ",
    "folio":11
  },
  {
    "segmentnr":"SA_GK19_ksbhm09u:108",
    "original":"vibhāgo nābhavatkaścitkalpāpāya ivāgate \/\/ Bhmj_9.53 \/\/",
    "analyzed":"vibhāgaḥ na abhavat kaścid kalpa apāye iva āgate ",
    "folio":11
  },
  {
    "segmentnr":"SA_GK19_ksbhm09u:109",
    "original":"kva drauṇiḥ kva ca gāndhāraḥ kva ca rājā suyodhanaḥ \/",
    "analyzed":"kva drauṇiḥ kva ca gāndhāraḥ kva ca rājā suyodhanaḥ ",
    "folio":11
  },
  {
    "segmentnr":"SA_GK19_ksbhm09u:110",
    "original":"ityabhūdvipulaḥ śabdaḥ pāṇḍusenāsu sarvataḥ \/\/ Bhmj_9.54 \/\/",
    "analyzed":"iti abhūt vipulaḥ śabdaḥ pāṇḍu senāsu sarvatas ",
    "folio":12
  },
  {
    "segmentnr":"SA_GK19_ksbhm09u:111",
    "original":"tasminmuhūrte pralayāvartasaṃkrāntagocare \/",
    "analyzed":"tasmin muhūrte pralaya āvarta saṃkrānta gocare ",
    "folio":12
  },
  {
    "segmentnr":"SA_GK19_ksbhm09u:112",
    "original":"jaghāna mārutasutaḥ śeṣānduryodhanānujān \/\/ Bhmj_9.55 \/\/",
    "analyzed":"jaghāna mārutasutaḥ śeṣān duryodhana anujān ",
    "folio":12
  },
  {
    "segmentnr":"SA_GK19_ksbhm09u:113",
    "original":"mahābāhuṃ bhūribalaṃ jaitraṃ durdarśanaṃ śalam \/",
    "analyzed":"mahābāhum bhūribalam jaitram durdarśanam śalam ",
    "folio":12
  },
  {
    "segmentnr":"SA_GK19_ksbhm09u:114",
    "original":"sunādaṃ ca sa hatvā tānunnanāda kṣayocitān \/\/ Bhmj_9.56 \/\/",
    "analyzed":"sunādam ca sa hatvā tān unnanāda kṣaya ucitān ",
    "folio":12
  },
  {
    "segmentnr":"SA_GK19_ksbhm09u:115",
    "original":"tato māmagrahīdvīraḥ sātyakirvinarale raṇe \/",
    "analyzed":"tatas mām agrahīt vīraḥ sātyakiḥ vinarale raṇe ",
    "folio":12
  },
  {
    "segmentnr":"SA_GK19_ksbhm09u:116",
    "original":"saṃjayo 'yaṃ mayā labdho nigadyeti sasaṃbhramam \/\/ Bhmj_9.57 \/\/",
    "analyzed":"saṃjayaḥ ayam mayā labdhaḥ nigadya iti sa saṃbhramam ",
    "folio":12
  },
  {
    "segmentnr":"SA_GK19_ksbhm09u:117",
    "original":"athārjunaḥ suśarmāṇaṃ saputraṃ sapadānugam \/",
    "analyzed":"atha arjunaḥ suśarmāṇam sa putram sa padānugam ",
    "folio":12
  },
  {
    "segmentnr":"SA_GK19_ksbhm09u:118",
    "original":"hatvā saṃśaptakānīkaṃ niḥśeṣaṃ viśikhairvyadhāt \/\/ Bhmj_9.58 \/\/",
    "analyzed":"hatvā saṃśaptaka anīkam niḥśeṣam viśikhaiḥ vyadhāt ",
    "folio":12
  },
  {
    "segmentnr":"SA_GK19_ksbhm09u:119",
    "original":"dyūte raṇābhidhe tasminsāyakākṣānkṣipanmuhuḥ \/",
    "analyzed":"dyūte raṇa abhidhe tasmin sāyaka akṣān kṣipan muhur ",
    "folio":12
  },
  {
    "segmentnr":"SA_GK19_ksbhm09u:120",
    "original":"sahadevor'dhacandreṇa jahāra śakuneḥ śiraḥ \/\/ Bhmj_9.59 \/\/",
    "analyzed":"sahadevaḥ adhacandreṇa jahāra śakuneḥ śiraḥ ",
    "folio":13
  },
  {
    "segmentnr":"SA_GK19_ksbhm09u:121",
    "original":"***** śakunivadhaḥ \/\/ 2 \/\/ *****",
    "analyzed":"    ",
    "folio":13
  },
  {
    "segmentnr":"SA_GK19_ksbhm09u:122",
    "original":"ulūkaṃ tatsutaṃ hatvā gāndhārāṇāmanīkinīm \/",
    "analyzed":"ulūkam tad sutam hatvā gāndhārāṇām anīkinīm ",
    "folio":13
  },
  {
    "segmentnr":"SA_GK19_ksbhm09u:123",
    "original":"jaghāna mādrītanayo vanavāsadaśāṃ smaran \/\/ Bhmj_9.60 \/\/",
    "analyzed":"jaghāna mādrī tanayaḥ vana vāsa daśām smaran ",
    "folio":13
  },
  {
    "segmentnr":"SA_GK19_ksbhm09u:124",
    "original":"atha niḥśeṣite sainye śrānto nihatavāhanaḥ \/",
    "analyzed":"atha niḥśeṣite sainye śrāntaḥ nihata vāhanaḥ ",
    "folio":13
  },
  {
    "segmentnr":"SA_GK19_ksbhm09u:125",
    "original":"apasṛtya raṇātprāyātpadbhyāṃ rājā suyodhanaḥ \/\/ Bhmj_9.61 \/\/",
    "analyzed":"apasṛtya raṇāt prāyāt padbhyām rājā suyodhanaḥ ",
    "folio":13
  },
  {
    "segmentnr":"SA_GK19_ksbhm09u:126",
    "original":"kṛtavarmakṛpadrauṇiśeṣe tasminmahāraṇe \/",
    "analyzed":"kṛtavarma kṛpa drauṇi śeṣe tasmin mahā raṇe ",
    "folio":13
  },
  {
    "segmentnr":"SA_GK19_ksbhm09u:127",
    "original":"kṣaṇādaśeṣatāṃ yāte bhūtavetālamaṇḍale \/\/ Bhmj_9.62 \/\/",
    "analyzed":"kṣaṇāt aśeṣa tām yāte bhūta vetāla maṇḍale ",
    "folio":13
  },
  {
    "segmentnr":"SA_GK19_ksbhm09u:128",
    "original":"dhṛṣṭadyumnasya vacasā māṃ nihantuṃ samudyate \/",
    "analyzed":"dhṛṣṭadyumnasya vacasā mām nihantum samudyate ",
    "folio":13
  },
  {
    "segmentnr":"SA_GK19_ksbhm09u:129",
    "original":"śaineye bhagavānvyāso rarakṣa karuṇānidhiḥ \/\/ Bhmj_9.63 \/\/",
    "analyzed":"śaineye bhagavān vyāsaḥ rarakṣa karuṇā nidhiḥ ",
    "folio":13
  },
  {
    "segmentnr":"SA_GK19_ksbhm09u:130",
    "original":"tato dinānte śokārtaḥ prasthito 'haṃ suyodhanam \/",
    "analyzed":"tatas dina ante śoka ārtaḥ prasthitaḥ aham suyodhanam ",
    "folio":14
  },
  {
    "segmentnr":"SA_GK19_ksbhm09u:131",
    "original":"apaśyaṃ vajrahṛdayaṃ prayāntaṃ cakravartinam \/\/ Bhmj_9.64 \/\/",
    "analyzed":"apaśyam vajra hṛdayam prayāntam cakravartinam ",
    "folio":14
  },
  {
    "segmentnr":"SA_GK19_ksbhm09u:132",
    "original":"sa pādacārī māṃ dṛṣṭvā lajjākuṭilakandharaḥ \/",
    "analyzed":"sa pāda cārī mām dṛṣṭvā lajjā kuṭila kandharaḥ ",
    "folio":14
  },
  {
    "segmentnr":"SA_GK19_ksbhm09u:133",
    "original":"ūce saṃjayarājānaṃ brūyāstvaṃ janakaṃ mama \/\/ Bhmj_9.65 \/\/",
    "analyzed":"ūce saṃjaya rājānam brūyāḥ tvam janakam mama ",
    "folio":14
  },
  {
    "segmentnr":"SA_GK19_ksbhm09u:134",
    "original":"tena karṇena suhṛdā taiśca vīrairvinā kṛtaḥ \/",
    "analyzed":"tena karṇena suhṛdā taiḥ ca vīraiḥ vinā kṛtaḥ ",
    "folio":14
  },
  {
    "segmentnr":"SA_GK19_ksbhm09u:135",
    "original":"hradaṃ praviṣṭaḥ putraste hīno duḥśāsanādibhiḥ \/\/ Bhmj_9.66 \/\/",
    "analyzed":"hradam praviṣṭaḥ putraḥ te hīnaḥ duḥśāsana ādibhiḥ ",
    "folio":14
  },
  {
    "segmentnr":"SA_GK19_ksbhm09u:136",
    "original":"māmityuktvā sa saṃstambhya salilaṃ daityamāyayā \/",
    "analyzed":"mām iti uktvā sa saṃstambhya salilam daitya māyayā ",
    "folio":14
  },
  {
    "segmentnr":"SA_GK19_ksbhm09u:137",
    "original":"hradaṃ viveśa vipulaṃ prauḍhaśokānalākulaḥ \/\/ Bhmj_9.67 \/\/",
    "analyzed":"hradam viveśa vipulam prauḍha śoka anala ākulaḥ ",
    "folio":14
  },
  {
    "segmentnr":"SA_GK19_ksbhm09u:138",
    "original":"taṃ stambhitorusalile sarasi praviṣṭaṃ jñātvā girā mama gurostanayaḥ kṛpaśca \/",
    "analyzed":"tam stambhita uru salile sarasi praviṣṭam jñātvā girā mama guroḥ tanayaḥ kṛpaḥ ca ",
    "folio":14
  },
  {
    "segmentnr":"SA_GK19_ksbhm09u:139",
    "original":"bhojaśca bhūpatiśikhāmaṇilīḍhapādaṃ lakṣmīvilāsasadanaṃ śuśucustametya \/\/ Bhmj_9.68 \/\/",
    "analyzed":"bhojaḥ ca bhūpati śikhā maṇi līḍha pādam lakṣmī vilāsa sadanam śuśucuḥ tam etya ",
    "folio":14
  },
  {
    "segmentnr":"SA_GK19_ksbhm09u:140",
    "original":"akṣauhiṇīparivṛto 'tha visṛjya gehaṃ rātrau yuyutsumakhilaiḥ saha rājadāraiḥ \/",
    "analyzed":"akṣauhiṇī parivṛtaḥ atha visṛjya geham rātrau yuyutsum akhilaiḥ saha rāja dāraiḥ ",
    "folio":15
  },
  {
    "segmentnr":"SA_GK19_ksbhm09u:141",
    "original":"dharmātmajastamṛṇaśeṣamiva pradadhyau duryodhanaṃ saha dhanaṃjayabhīmamukhyaiḥ \/\/ Bhmj_9.69 \/\/",
    "analyzed":"dharmātmajaḥ tam ṛṇa śeṣam iva pradadhyau duryodhanam saha dhanaṃjaya bhīma mukhyaiḥ ",
    "folio":15
  },
  {
    "segmentnr":"SA_GK19_ksbhm09u:142",
    "original":"yatpādapadmanakhacandramarīcimālā mālā iva kṣitibhṛtāṃ babhuruttamāṅge \/",
    "analyzed":"yad pāda padma nakha candra marīci mālāḥ mālāḥ iva kṣitibhṛtām babhuḥ uttamāṅge ",
    "folio":15
  },
  {
    "segmentnr":"SA_GK19_ksbhm09u:143",
    "original":"so 'pyeka eva kururājasutaḥ padātiryāto dhigāsthiravilāsavikāsi daivam \/\/ Bhmj_9.70 \/\/",
    "analyzed":"saḥ api ekaḥ eva kuru rāja sutaḥ padātiḥ yātaḥ dhik ā sthira vilāsa vikāsi daivam ",
    "folio":15
  },
  {
    "segmentnr":"SA_GK19_ksbhm09u:144",
    "original":"yasyā vaśādbata natonnatabhāñji bhāvacakrāṇi hanta viśarārudaśāṃ viśanti \/",
    "analyzed":"yasyāḥ vaśāt bata nata unnata bhāñji bhāva cakrāṇi hanta viśarāru daśām viśanti ",
    "folio":15
  },
  {
    "segmentnr":"SA_GK19_ksbhm09u:145",
    "original":"saṃkrandanāni yativibhramamudritāni tasyai namo 'stu satataṃ bhavitavyatāyai \/\/ Bhmj_9.71 \/\/",
    "analyzed":"saṃkrandanāni yati vibhrama mudritāni tasyai namaḥ astu satatam bhavitavya tāyai ",
    "folio":15
  },
  {
    "segmentnr":"SA_GK19_ksbhm09u:146",
    "original":"iti kṣemendraviracitāyāṃ bhāratamañjaryāṃ śalyaparva",
    "analyzed":"iti kṣemendra viracitāyām bhāratamañjaryām śalyaparva ",
    "folio":15
  }
]