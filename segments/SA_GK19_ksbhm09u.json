[
  {
    "segmentnr":"SA_GK19_ksbhm09u-0",
    "original":"\/\/ śalyaparva \/\/",
    "analyzed":"śalyaparva "
  },
  {
    "segmentnr":"SA_GK19_ksbhm09u-1",
    "original":"nārāyaṇaṃ namaskṛtya naraṃ caiva narottamam \/",
    "analyzed":"nārāyaṇam namaskṛtya naram ca eva narottamam "
  },
  {
    "segmentnr":"SA_GK19_ksbhm09u-2",
    "original":"devīṃ sarasvatīṃ vyāsaṃ tato jayamudīrayet \/\/ Bhmj_9.1 \/\/",
    "analyzed":"devīm sarasvatīm vyāsam tatas jayam udīrayet "
  },
  {
    "segmentnr":"SA_GK19_ksbhm09u-3",
    "original":"evaṃ jambha ivendreṇa hate karṇe kirīṭinā \/",
    "analyzed":"evam jambhe iva indreṇa hate karṇe kirīṭinā "
  },
  {
    "segmentnr":"SA_GK19_ksbhm09u-4",
    "original":"yuddhaṃ nyavedayadrājñe punarabhyetya saṃjayaḥ \/\/ Bhmj_9.2 \/\/",
    "analyzed":"yuddham nyavedayat rājñe punar abhyetya saṃjayaḥ "
  },
  {
    "segmentnr":"SA_GK19_ksbhm09u-5",
    "original":"śekhare sarvavīrāṇāmarthināṃ kalpapādape \/",
    "analyzed":"śekhare sarva vīrāṇām arthinām kalpapādape "
  },
  {
    "segmentnr":"SA_GK19_ksbhm09u-6",
    "original":"hate vaikartane rājansarvāśārajanīkṛti \/\/ Bhmj_9.3 \/\/",
    "analyzed":"hate vaikartane rājan sarva āśā rajanī kṛti "
  },
  {
    "segmentnr":"SA_GK19_ksbhm09u-7",
    "original":"tadātmanā gate kvāpi nijajīva ivākulaḥ \/",
    "analyzed":"tadā ātmanā gate kvāpi nija jīvaḥ iva ākulaḥ "
  },
  {
    "segmentnr":"SA_GK19_ksbhm09u-8",
    "original":"duryodhano nirucchvāso mene śūnyā diśo daśa \/\/ Bhmj_9.4 \/\/",
    "analyzed":"duryodhanaḥ nirucchvāsaḥ mene śūnyāḥ diśaḥ daśa "
  },
  {
    "segmentnr":"SA_GK19_ksbhm09u-9",
    "original":"cacāra rathināṃ madhye pāṇḍavānyoddhumudyataḥ \/",
    "analyzed":"cacāra rathinām madhye pāṇḍavān yoddhum udyataḥ "
  },
  {
    "segmentnr":"SA_GK19_ksbhm09u-10",
    "original":"pareṇaiva śarīreṇa paralokagato naraḥ \/\/ Bhmj_9.5 \/\/",
    "analyzed":"pareṇa eva śarīreṇa para loka gataḥ naraḥ "
  },
  {
    "segmentnr":"SA_GK19_ksbhm09u-11",
    "original":"tato drauṇigirā kṛtvā śalyaṃ senāpatiṃ nṛpaḥ \/",
    "analyzed":"tatas drauṇi girā kṛtvā śalyam senāpatim nṛpaḥ "
  },
  {
    "segmentnr":"SA_GK19_ksbhm09u-12",
    "original":"raṇaṃ vitara(?)",
    "analyzed":"raṇam vitara "
  },
  {
    "segmentnr":"SA_GK19_ksbhm09u-13",
    "original":"rājyārthe viveśa tridaśālayam \/\/ Bhmj_9.6 \/\/",
    "analyzed":"rājya arthe viveśa tridaśālayam "
  },
  {
    "segmentnr":"SA_GK19_ksbhm09u-14",
    "original":"rathānāmayutaṃ sāgraṃ tāvadeva ca dantinām \/",
    "analyzed":"rathānām ayutam sāgram tāvat eva ca dantinām "
  },
  {
    "segmentnr":"SA_GK19_ksbhm09u-15",
    "original":"lakṣyadvayaṃ dvayānāṃ ca tisraḥ koṭyaḥ padātinām \/\/ Bhmj_9.7 \/\/",
    "analyzed":"lakṣya dvayam dvayānām ca tisraḥ koṭyaḥ padātinām "
  },
  {
    "segmentnr":"SA_GK19_ksbhm09u-16",
    "original":"sainyaśeṣamabhūdetatkururājasya saṃgare \/",
    "analyzed":"sainya śeṣam abhūt etat kururājasya saṃgare "
  },
  {
    "segmentnr":"SA_GK19_ksbhm09u-17",
    "original":"ator'dhaṃ pāṇḍavānāṃ ca hataśeṣamabhūdbalam \/\/ Bhmj_9.8 \/\/",
    "analyzed":"pāṇḍavānām ca hata śeṣam abhūt balam "
  },
  {
    "segmentnr":"SA_GK19_ksbhm09u-18",
    "original":"asminnāyodhane ghore rājñāṃ saṃhāramaṇḍale \/",
    "analyzed":"asmin āyodhane ghore rājñām saṃhāra maṇḍale "
  },
  {
    "segmentnr":"SA_GK19_ksbhm09u-19",
    "original":"mastiṣkakardamaluṭhatpattisyandanakuñjare \/\/ Bhmj_9.9 \/\/",
    "analyzed":"mastiṣka kardama luṭhat patti syandana kuñjare "
  },
  {
    "segmentnr":"SA_GK19_ksbhm09u-20",
    "original":"ākīrṇavaktrakamale raṅgodbhaṅgarathāṅgake \/",
    "analyzed":"ākīrṇa vaktra kamale raṅga udbhaṅga ratha aṅgake "
  },
  {
    "segmentnr":"SA_GK19_ksbhm09u-21",
    "original":"visrastārājaṃsaughe khaṅgakhaṇḍotpalākule \/\/ Bhmj_9.10 \/\/",
    "analyzed":"visrasta ārā jaṃsa oghe khaṅga khaṇḍa utpala ākule "
  },
  {
    "segmentnr":"SA_GK19_ksbhm09u-22",
    "original":"keśaśevālajambālaśeṣakīlālapicchile \/",
    "analyzed":"keśa śevāla jambāla śeṣa kīlāla picchile "
  },
  {
    "segmentnr":"SA_GK19_ksbhm09u-23",
    "original":"akālakālakariṇā sarasīva viloḍite \/\/ Bhmj_9.11 \/\/",
    "analyzed":"akāla kāla kariṇā sarasi iva viloḍite "
  },
  {
    "segmentnr":"SA_GK19_ksbhm09u-24",
    "original":"srastavarāśvakarṇāṅke bhagnabāṇāsanāvṛte \/",
    "analyzed":"srasta vara aśva karṇa aṅke bhagna bāṇāsana āvṛte "
  },
  {
    "segmentnr":"SA_GK19_ksbhm09u-25",
    "original":"kadalīśakalālole vane vajrairivāhate \/\/ Bhmj_9.12 \/\/",
    "analyzed":"kadalī śakala ālole vane vajraiḥ iva āhate "
  },
  {
    "segmentnr":"SA_GK19_ksbhm09u-26",
    "original":"utpalāvayavāpūrṇavyaktaśaktyāsavodite \/",
    "analyzed":"             "
  },
  {
    "segmentnr":"SA_GK19_ksbhm09u-27",
    "original":"udyāna iva kālasya kapālacaṣakākule \/\/ Bhmj_9.13 \/\/",
    "analyzed":"udyāne iva kālasya kapāla caṣaka ākule "
  },
  {
    "segmentnr":"SA_GK19_ksbhm09u-28",
    "original":"punaḥ pravṛtte samare śalyahārdikyasauvalāḥ \/",
    "analyzed":"punar pravṛtte samare śalya hārdikya sauvalāḥ "
  },
  {
    "segmentnr":"SA_GK19_ksbhm09u-29",
    "original":"viviśuḥ pāṇḍavacamūṃ kṛpadrauṇisuyodhanāḥ \/\/ Bhmj_9.14 \/\/",
    "analyzed":"viviśuḥ pāṇḍava camūm kṛpa drauṇi suyodhanāḥ "
  },
  {
    "segmentnr":"SA_GK19_ksbhm09u-30",
    "original":"pārthapārṣataśaineyadraupadeyaśikhaṇḍinaḥ \/",
    "analyzed":"pārtha pārṣata śaineya draupadeya śikhaṇḍinaḥ "
  },
  {
    "segmentnr":"SA_GK19_ksbhm09u-31",
    "original":"jaghnustrigartagāndhārakapināthavarūthinīḥ \/\/ Bhmj_9.15 \/\/",
    "analyzed":"jaghnuḥ trigarta gāndhāra kapi nātha varūthinīḥ "
  },
  {
    "segmentnr":"SA_GK19_ksbhm09u-32",
    "original":"amaryāde raṇe tasminkṣībā iva mahārathāḥ \/",
    "analyzed":"amaryāde raṇe tasmin kṣībāḥ iva mahā rathāḥ "
  },
  {
    "segmentnr":"SA_GK19_ksbhm09u-33",
    "original":"kruddhā yuyudhire ghoraṃ hatabandhusuhṛdgaṇāḥ \/\/ Bhmj_9.16 \/\/",
    "analyzed":"kruddhāḥ yuyudhire ghoram hata bandhu suhṛd gaṇāḥ "
  },
  {
    "segmentnr":"SA_GK19_ksbhm09u-34",
    "original":"satyasenaṃ suṣeṇaṃ ca citrasenaṃ ca karṇajam \/",
    "analyzed":"satyasenam suṣeṇam ca citrasenam ca karṇa jam "
  },
  {
    "segmentnr":"SA_GK19_ksbhm09u-35",
    "original":"jaghāna nakulo vīrānkarṇatulyaparākramān \/\/ Bhmj_9.17 \/\/",
    "analyzed":"jaghāna nakulaḥ vīrān karṇa tulya parākramān "
  },
  {
    "segmentnr":"SA_GK19_ksbhm09u-36",
    "original":"tataḥ śalyena balinā gajeneva sarojinī \/",
    "analyzed":"tatas śalyena balinā gajena iva sarojinī "
  },
  {
    "segmentnr":"SA_GK19_ksbhm09u-37",
    "original":"mṛdyamānā sanirghoṣā cakampe pāṇḍuvāhinī \/\/ Bhmj_9.18 \/\/",
    "analyzed":"mṛdyamānā sa nirghoṣā cakampe pāṇḍu vāhinī "
  },
  {
    "segmentnr":"SA_GK19_ksbhm09u-38",
    "original":"śalyena ripuśalyenā vadhyamānāṃ varūthinīm \/",
    "analyzed":"śalyena ripu śalyena ā vadhyamānām varūthinīm "
  },
  {
    "segmentnr":"SA_GK19_ksbhm09u-39",
    "original":"dṛṣṭvā bhīmo gadāpāṇirbhīmakopastamādravat \/\/ Bhmj_9.19 \/\/",
    "analyzed":"dṛṣṭvā bhīmaḥ gadā pāṇiḥ bhīma kopaḥ tam ādravat "
  },
  {
    "segmentnr":"SA_GK19_ksbhm09u-40",
    "original":"sa hatvā gadayā tasya rathaṃ rathaśatacchidaḥ \/",
    "analyzed":"sa hatvā gadayā tasya ratham ratha śata chidaḥ "
  },
  {
    "segmentnr":"SA_GK19_ksbhm09u-41",
    "original":"mumūrṣordaṇḍamudyamya tasthau kāla ivāgrataḥ \/\/ Bhmj_9.20 \/\/",
    "analyzed":"mumūrṣoḥ daṇḍam udyamya tasthau kālaḥ iva agratas "
  },
  {
    "segmentnr":"SA_GK19_ksbhm09u-42",
    "original":"ādāya madrarājo 'pi gadāṃ cāmīkarāṅgadām \/",
    "analyzed":"ādāya madra rājaḥ u pi gadām cāmīkara aṅgadām "
  },
  {
    "segmentnr":"SA_GK19_ksbhm09u-43",
    "original":"bhīmaṃ bhīmabalaḥ kopāddarpoddhatamayodhayat \/\/ Bhmj_9.21 \/\/",
    "analyzed":"bhīmam bhīma balaḥ kopāt darpa uddhatam ayodhayat "
  },
  {
    "segmentnr":"SA_GK19_ksbhm09u-44",
    "original":"maṇḍalāni carantau tāvabhipatya parasparam \/",
    "analyzed":"maṇḍalāni carantau tau abhipatya parasparam "
  },
  {
    "segmentnr":"SA_GK19_ksbhm09u-45",
    "original":"ghātajātasphuliṅgābhyāṃ gadābhyāmabhijaghnatuḥ \/\/ Bhmj_9.22 \/\/",
    "analyzed":"ghāta jāta sphuliṅgābhyām gadābhyām abhijaghnatuḥ "
  },
  {
    "segmentnr":"SA_GK19_ksbhm09u-46",
    "original":"tayormūrcchitayoḥ kṣipraṃ mohātpatitayorbhuvi \/",
    "analyzed":"tayoḥ mūrcchitayoḥ kṣipram mohāt patitayoḥ bhuvi "
  },
  {
    "segmentnr":"SA_GK19_ksbhm09u-47",
    "original":"sānugāstūrṇamājagmuḥ saṃrabdhāḥ kurupāṇḍavāḥ \/\/ Bhmj_9.23 \/\/",
    "analyzed":"sa anugāḥ tūrṇam ājagmuḥ saṃrabdhāḥ kuru pāṇḍavāḥ "
  },
  {
    "segmentnr":"SA_GK19_ksbhm09u-48",
    "original":"saṃjñāmavāpya sahasā yathāvatsthitayostayoḥ \/",
    "analyzed":"saṃjñām avāpya sahasā yathāvat sthitayoḥ tayoḥ "
  },
  {
    "segmentnr":"SA_GK19_ksbhm09u-49",
    "original":"duryodhanamukhā vīrāḥ pārthamukhyānayodhayan \/\/ Bhmj_9.24 \/\/",
    "analyzed":"duryodhana mukhāḥ vīrāḥ pārtha mukhyān ayodhayan "
  },
  {
    "segmentnr":"SA_GK19_ksbhm09u-50",
    "original":"brahmalokābhikāmeṣu yudhyamāneṣu rājasu \/",
    "analyzed":"brahma loka abhikāmeṣu yudhyamāneṣu rājasu "
  },
  {
    "segmentnr":"SA_GK19_ksbhm09u-51",
    "original":"suyodhanaścekitānamavadhīdbhūbhujāṃ varam \/\/ Bhmj_9.25 \/\/",
    "analyzed":"suyodhanaḥ cekitānam avadhīt bhūbhujām varam "
  },
  {
    "segmentnr":"SA_GK19_ksbhm09u-52",
    "original":"madrarājastataḥ kruddhaḥ pāṇḍūputrānsahānugān \/",
    "analyzed":"madra rājaḥ tatas kruddhaḥ pāṇḍū putrān saha anugān "
  },
  {
    "segmentnr":"SA_GK19_ksbhm09u-53",
    "original":"avārayadbalādekaḥ pūjyamāno nabhaścaraiḥ \/\/ Bhmj_9.26 \/\/",
    "analyzed":"avārayat balāt ekaḥ pūjyamānaḥ nabhaścaraiḥ "
  },
  {
    "segmentnr":"SA_GK19_ksbhm09u-54",
    "original":"śastravṛṣṭiṃ tadutsṛṣṭāṃ chittvā bāṇairasaṃbhramaḥ \/",
    "analyzed":"śastra vṛṣṭim tad utsṛṣṭām chittvā bāṇaiḥ asaṃbhramaḥ "
  },
  {
    "segmentnr":"SA_GK19_ksbhm09u-55",
    "original":"muhurtādvidadhe śalyastānadṛśyānpatatribhiḥ \/\/ Bhmj_9.27 \/\/",
    "analyzed":"muhurtāt vidadhe śalyaḥ tān adṛśyān patatribhiḥ "
  },
  {
    "segmentnr":"SA_GK19_ksbhm09u-56",
    "original":"chādite śarajālena sainye madramahībhujā \/",
    "analyzed":"chādite śara jālena sainye madra mahībhujā "
  },
  {
    "segmentnr":"SA_GK19_ksbhm09u-57",
    "original":"kruddho 'vadhītsahasre dve rathānāṃ dharmanandanaḥ \/\/ Bhmj_9.28 \/\/",
    "analyzed":"kruddhaḥ vadhīt sahasre dve rathānām dharmanandanaḥ "
  },
  {
    "segmentnr":"SA_GK19_ksbhm09u-58",
    "original":"dṛṣṭvānugānhatānrājñā śalyo yudhi yudhiṣṭhiram \/",
    "analyzed":"dṛṣṭvā anugān hatān rājñā śalyaḥ yudhi yudhiṣṭhiram "
  },
  {
    "segmentnr":"SA_GK19_ksbhm09u-59",
    "original":"śilīmukhaśataiḥ pūrṇamathāśokamivākarot \/\/ Bhmj_9.29 \/\/",
    "analyzed":"śilīmukha śataiḥ pūrṇam atha aśokam iva akarot "
  },
  {
    "segmentnr":"SA_GK19_ksbhm09u-60",
    "original":"pīḍite dharmatanaye nakulaḥ kopakampitaḥ \/",
    "analyzed":"pīḍite dharmatanaye nakulaḥ kopa kampitaḥ "
  },
  {
    "segmentnr":"SA_GK19_ksbhm09u-61",
    "original":"bhīmasātyakimukhyāśca śaraiḥ śalyamavākiran \/\/ Bhmj_9.30 \/\/",
    "analyzed":"bhīma sātyaki mukhyāḥ ca śaraiḥ śalyam avākiran "
  },
  {
    "segmentnr":"SA_GK19_ksbhm09u-62",
    "original":"tataḥ śarāndhakāreṇa sthagayanbhuvanodaram \/",
    "analyzed":"tatas śara andhakāreṇa sthagayan bhuvana udaram "
  },
  {
    "segmentnr":"SA_GK19_ksbhm09u-63",
    "original":"unmamāthaḥ ghanadhvānaḥ śalyaḥ pārthavarūthinīm \/\/ Bhmj_9.31 \/\/",
    "analyzed":"unmamāthaḥ ghana dhvānaḥ śalyaḥ pārtha varūthinīm "
  },
  {
    "segmentnr":"SA_GK19_ksbhm09u-64",
    "original":"ākulaḥ samare tasmiñjiṣṇurdraiṇimayodhayat \/",
    "analyzed":"ākulaḥ samare tasmin jiṣṇuḥ draiṇim ayodhayat "
  },
  {
    "segmentnr":"SA_GK19_ksbhm09u-65",
    "original":"duryodhanaṃ bhīmaseno nakulaḥ subalātmajam \/\/ Bhmj_9.32 \/\/",
    "analyzed":"duryodhanam bhīmasenaḥ nakulaḥ subala ātmajam "
  },
  {
    "segmentnr":"SA_GK19_ksbhm09u-66",
    "original":"kṣapitāśeṣanṛpateḥ śalyasyātha yudhiṣṭhiraḥ \/",
    "analyzed":"kṣapita aśeṣa nṛpateḥ śalyasya atha yudhiṣṭhiraḥ "
  },
  {
    "segmentnr":"SA_GK19_ksbhm09u-67",
    "original":"chittvāyudhāni sarvāṇi tilaśo vidadhe ratham \/\/ Bhmj_9.33 \/\/",
    "analyzed":"chittvā āyudhāni sarvāṇi tilaśas vidadhe ratham "
  },
  {
    "segmentnr":"SA_GK19_ksbhm09u-68",
    "original":"aparaṃ rathamāsthāya madrarājaḥ krudhā jvalan \/",
    "analyzed":"aparam ratham āsthāya madra rājaḥ krudhā jvalan "
  },
  {
    "segmentnr":"SA_GK19_ksbhm09u-69",
    "original":"cakāra dharmatanayaṃ kṛttacāparathadhvajam \/\/ Bhmj_9.34 \/\/",
    "analyzed":"cakāra dharmatanayam kṛtta cāpa ratha dhvajam "
  },
  {
    "segmentnr":"SA_GK19_ksbhm09u-70",
    "original":"bhīmaseno 'tha virathaṃ dṛṣṭvā rājānamākulaḥ \/",
    "analyzed":"bhīmasenaḥ tha viratham dṛṣṭvā rājānam ākulaḥ "
  },
  {
    "segmentnr":"SA_GK19_ksbhm09u-71",
    "original":"cakarta madrarājasya rathaṃ sarvāyudhaiḥ saha \/\/ Bhmj_9.35 \/\/",
    "analyzed":"cakarta madra rājasya ratham sarva āyudhaiḥ saha "
  },
  {
    "segmentnr":"SA_GK19_ksbhm09u-72",
    "original":"khaḍgahastastataḥ śalyo nighnansyandanakuñjarān \/",
    "analyzed":"khaḍga hastaḥ tatas śalyaḥ nighnan syandana kuñjarān "
  },
  {
    "segmentnr":"SA_GK19_ksbhm09u-73",
    "original":"cacārālakṣitatanurmargairgaruḍavikramaḥ \/\/ Bhmj_9.36 \/\/",
    "analyzed":"cacāra alakṣita tanuḥ margaiḥ garuḍa vikramaḥ "
  },
  {
    "segmentnr":"SA_GK19_ksbhm09u-74",
    "original":"atha jvālāyamānena śoṇapaṭṭena guṇṭhitām \/",
    "analyzed":"atha jvālāyamānena śoṇa paṭṭena guṇṭhitām "
  },
  {
    "segmentnr":"SA_GK19_ksbhm09u-75",
    "original":"bhrājiṣṇuratnakhacitāṃ mṛtyordantāvalīmiva \/\/ Bhmj_9.37 \/\/",
    "analyzed":"bhrājiṣṇu ratna khacitām mṛtyoḥ danta āvalīm iva "
  },
  {
    "segmentnr":"SA_GK19_ksbhm09u-76",
    "original":"etadantaṃ kurubalaṃ yuddhamevaṃvidhaṃ kutaḥ \/",
    "analyzed":"etad antam kuru balam yuddham evaṃvidham kutas "
  },
  {
    "segmentnr":"SA_GK19_ksbhm09u-77",
    "original":"itīva ghaṇṭāpaṭalaiḥ krośantīmaśanisvanām \/\/ Bhmj_9.38 \/\/",
    "analyzed":"iti iva ghaṇṭā paṭalaiḥ krośantīm aśani svanām "
  },
  {
    "segmentnr":"SA_GK19_ksbhm09u-78",
    "original":"yudhiṣṭhiraḥ sahasraghniṃ dīptāṃ ṣaṇmukhavikramaḥ \/",
    "analyzed":"yudhiṣṭhiraḥ sahasraghnim dīptām ṣaṣ mukha vikramaḥ "
  },
  {
    "segmentnr":"SA_GK19_ksbhm09u-79",
    "original":"prāhiṇonmadrarājāya śaktiṃ śaktimatāṃ varaḥ \/\/ Bhmj_9.39 \/\/",
    "analyzed":"prāhiṇot madra rājāya śaktim śaktimatām varaḥ "
  },
  {
    "segmentnr":"SA_GK19_ksbhm09u-80",
    "original":"sa tayā bhinnahṛdayaḥ papāta kṣmābhṛtāṃ varaḥ \/",
    "analyzed":"sa tayā bhinna hṛdayaḥ papāta kṣmābhṛtām varaḥ "
  },
  {
    "segmentnr":"SA_GK19_ksbhm09u-81",
    "original":"śrotranāsāsyavivarasravadrudhiranirjharaḥ \/\/ Bhmj_9.40 \/\/",
    "analyzed":"śrotra nāsā āsya vivara sravat rudhira nirjharaḥ "
  },
  {
    "segmentnr":"SA_GK19_ksbhm09u-82",
    "original":"***** śalyavadhaḥ \/\/ 1 \/\/ *****",
    "analyzed":"    "
  },
  {
    "segmentnr":"SA_GK19_ksbhm09u-83",
    "original":"śalye hate kauravāṇāmāśā śeṣāvalambane \/",
    "analyzed":"śalye hate kauravāṇām āśā śeṣa avalambane "
  },
  {
    "segmentnr":"SA_GK19_ksbhm09u-84",
    "original":"rathino dudruvuḥ sarve bhagnamānamanorathāḥ \/\/ Bhmj_9.41 \/\/",
    "analyzed":"rathinaḥ dudruvuḥ sarve bhagna māna manorathāḥ "
  },
  {
    "segmentnr":"SA_GK19_ksbhm09u-85",
    "original":"tataḥ śalyānujaḥ kruddho vicitrakavacābhidhaḥ \/",
    "analyzed":"tatas śalya anujaḥ kruddhaḥ vicitrakavaca abhidhaḥ "
  },
  {
    "segmentnr":"SA_GK19_ksbhm09u-86",
    "original":"abhyāyāyau dharmarājaṃ dārayantamanīkinīm \/\/ Bhmj_9.42 \/\/",
    "analyzed":"abhyāyāyau dharmarājam dārayantam anīkinīm "
  },
  {
    "segmentnr":"SA_GK19_ksbhm09u-87",
    "original":"pṛṣatkavarṣiṇastasya citraratnojjvalaṃ śiraḥ \/",
    "analyzed":"pṛṣatka varṣiṇaḥ tasya citra ratna ujjvalam śiraḥ "
  },
  {
    "segmentnr":"SA_GK19_ksbhm09u-88",
    "original":"rohaṇādrerivottuṅgaṃ śṛṅgaṃ ciccheda dharmajaḥ \/\/ Bhmj_9.43 \/\/",
    "analyzed":"rohaṇa adreḥ iva uttuṅgam śṛṅgam ciccheda dharmajaḥ "
  },
  {
    "segmentnr":"SA_GK19_ksbhm09u-89",
    "original":"tasminhate bhajyamānāṃ nāthahīnāṃ patākinīm \/",
    "analyzed":"tasmin hate bhajyamānām nātha hīnām patākinīm "
  },
  {
    "segmentnr":"SA_GK19_ksbhm09u-90",
    "original":"parāvṛtya kṛpadrauṇihārdikyāstūrṇamāyayuḥ \/\/ Bhmj_9.44 \/\/",
    "analyzed":"parāvṛtya kṛpa drauṇi hārdikyāḥ tūrṇam āyayuḥ "
  },
  {
    "segmentnr":"SA_GK19_ksbhm09u-91",
    "original":"nadadbhiścedipāñcālairlabdhalakṣyairmahārathāḥ \/",
    "analyzed":"nadadbhiḥ cedi pāñcālaiḥ labdha lakṣyaiḥ mahā rathāḥ "
  },
  {
    "segmentnr":"SA_GK19_ksbhm09u-92",
    "original":"te muhūrtaṃ yuyudhire prayātā bahutāmiva \/\/ Bhmj_9.45 \/\/",
    "analyzed":"te muhūrtam yuyudhire prayātāḥ bahu tām iva "
  },
  {
    "segmentnr":"SA_GK19_ksbhm09u-93",
    "original":"tataḥ svāmivadhāmarṣādyudhiṣṭhiramabhidrutān \/",
    "analyzed":"tatas svāmi vadha āmarṣāt yudhiṣṭhiram abhidrutān "
  },
  {
    "segmentnr":"SA_GK19_ksbhm09u-94",
    "original":"hatvā śeṣānaho madrānamadrāṃ pṛthivīṃ vyadhāt \/\/ Bhmj_9.46 \/\/",
    "analyzed":"hatvā śeṣān aho madrān a madrām pṛthivīm vyadhāt "
  },
  {
    "segmentnr":"SA_GK19_ksbhm09u-95",
    "original":"atha bhīmo gadāpāṇirnipuṇaḥ kṣayakarmasu \/",
    "analyzed":"atha bhīmaḥ gadā pāṇiḥ nipuṇaḥ kṣaya karmasu "
  },
  {
    "segmentnr":"SA_GK19_ksbhm09u-96",
    "original":"niṣpiṣya mlecchānsarvāṃśca raṇaṃ śūnyamivākarot \/\/ Bhmj_9.47 \/\/",
    "analyzed":"niṣpiṣya mlecchān sarvān ca raṇam śūnyam iva akarot "
  },
  {
    "segmentnr":"SA_GK19_ksbhm09u-97",
    "original":"tataḥ sātyakinā vīre satyarāje nipātite \/",
    "analyzed":"tatas sātyakinā vīre satya rāje nipātite "
  },
  {
    "segmentnr":"SA_GK19_ksbhm09u-98",
    "original":"svayaṃ duryodhano 'bhyetya pāṇḍuputrānayodhayat \/\/ Bhmj_9.48 \/\/",
    "analyzed":"svayam duryodhanaḥ bhyetya pāṇḍu putrān ayodhayat "
  },
  {
    "segmentnr":"SA_GK19_ksbhm09u-99",
    "original":"na ratho na gajo nāśvo na yodhaḥ pāṇḍaveṣvabhūt \/",
    "analyzed":"na rathaḥ na gajaḥ na aśvaḥ na yodhaḥ pāṇḍaveṣu abhūt "
  },
  {
    "segmentnr":"SA_GK19_ksbhm09u-100",
    "original":"haimanāmāṅkitairvyāpto yo na duryodhaneṣubhiḥ \/\/ Bhmj_9.49 \/\/",
    "analyzed":"haima nāma aṅkitaiḥ vyāptaḥ yaḥ na duryodhana iṣubhiḥ "
  },
  {
    "segmentnr":"SA_GK19_ksbhm09u-101",
    "original":"cakampe kuñjarakulaṃ tasya nārācavarṣiṇaḥ \/",
    "analyzed":"cakampe kuñjara kulam tasya nārāca varṣiṇaḥ "
  },
  {
    "segmentnr":"SA_GK19_ksbhm09u-102",
    "original":"maṇikāñcanajhāṅkāratāramaurvīravairmuhuḥ \/\/ Bhmj_9.50 \/\/",
    "analyzed":"maṇi kāñcana jhāṅkāra tāra maurvī ravaiḥ muhur "
  },
  {
    "segmentnr":"SA_GK19_ksbhm09u-103",
    "original":"duryodhane yudhyamāne labdhalakṣyairarātibhiḥ \/",
    "analyzed":"duryodhane yudhyamāne labdha lakṣyaiḥ arātibhiḥ "
  },
  {
    "segmentnr":"SA_GK19_ksbhm09u-104",
    "original":"āyayurdraiṇihārdikyasuśarmakṛpasaubalāḥ \/\/ Bhmj_9.51 \/\/",
    "analyzed":"āyayuḥ draiṇi hārdikya suśarma kṛpa saubalāḥ "
  },
  {
    "segmentnr":"SA_GK19_ksbhm09u-105",
    "original":"ghore raṇavyatikare teṣāṃ nibiḍapātinām \/",
    "analyzed":"ghore raṇa vyatikare teṣām nibiḍa pātinām "
  },
  {
    "segmentnr":"SA_GK19_ksbhm09u-106",
    "original":"nirāloko 'bhavalloko rajasā saṃvṛte ravau \/\/ Bhmj_9.52 \/\/",
    "analyzed":"nirālokaḥ bhavat lokaḥ rajasā saṃvṛte ravau "
  },
  {
    "segmentnr":"SA_GK19_ksbhm09u-107",
    "original":"kuñjarendrataṭāghātakṣame rajasi duḥsahe \/",
    "analyzed":"kuñjara indra taṭāghāta kṣame rajasi duḥsahe "
  },
  {
    "segmentnr":"SA_GK19_ksbhm09u-108",
    "original":"vibhāgo nābhavatkaścitkalpāpāya ivāgate \/\/ Bhmj_9.53 \/\/",
    "analyzed":"vibhāgaḥ na abhavat kaścid kalpa apāye iva āgate "
  },
  {
    "segmentnr":"SA_GK19_ksbhm09u-109",
    "original":"kva drauṇiḥ kva ca gāndhāraḥ kva ca rājā suyodhanaḥ \/",
    "analyzed":"kva drauṇiḥ kva ca gāndhāraḥ kva ca rājā suyodhanaḥ "
  },
  {
    "segmentnr":"SA_GK19_ksbhm09u-110",
    "original":"ityabhūdvipulaḥ śabdaḥ pāṇḍusenāsu sarvataḥ \/\/ Bhmj_9.54 \/\/",
    "analyzed":"iti abhūt vipulaḥ śabdaḥ pāṇḍu senāsu sarvatas "
  },
  {
    "segmentnr":"SA_GK19_ksbhm09u-111",
    "original":"tasminmuhūrte pralayāvartasaṃkrāntagocare \/",
    "analyzed":"tasmin muhūrte pralaya āvarta saṃkrānta gocare "
  },
  {
    "segmentnr":"SA_GK19_ksbhm09u-112",
    "original":"jaghāna mārutasutaḥ śeṣānduryodhanānujān \/\/ Bhmj_9.55 \/\/",
    "analyzed":"jaghāna mārutasutaḥ śeṣān duryodhana anujān "
  },
  {
    "segmentnr":"SA_GK19_ksbhm09u-113",
    "original":"mahābāhuṃ bhūribalaṃ jaitraṃ durdarśanaṃ śalam \/",
    "analyzed":"mahābāhum bhūribalam jaitram durdarśanam śalam "
  },
  {
    "segmentnr":"SA_GK19_ksbhm09u-114",
    "original":"sunādaṃ ca sa hatvā tānunnanāda kṣayocitān \/\/ Bhmj_9.56 \/\/",
    "analyzed":"sunādam ca sa hatvā tān unnanāda kṣaya ucitān "
  },
  {
    "segmentnr":"SA_GK19_ksbhm09u-115",
    "original":"tato māmagrahīdvīraḥ sātyakirvinarale raṇe \/",
    "analyzed":"tatas mām agrahīt vīraḥ sātyakiḥ vinarale raṇe "
  },
  {
    "segmentnr":"SA_GK19_ksbhm09u-116",
    "original":"saṃjayo 'yaṃ mayā labdho nigadyeti sasaṃbhramam \/\/ Bhmj_9.57 \/\/",
    "analyzed":"saṃjayaḥ yam mayā labdhaḥ nigadya iti sa saṃbhramam "
  },
  {
    "segmentnr":"SA_GK19_ksbhm09u-117",
    "original":"athārjunaḥ suśarmāṇaṃ saputraṃ sapadānugam \/",
    "analyzed":"atha arjunaḥ suśarmāṇam sa putram sa padānugam "
  },
  {
    "segmentnr":"SA_GK19_ksbhm09u-118",
    "original":"hatvā saṃśaptakānīkaṃ niḥśeṣaṃ viśikhairvyadhāt \/\/ Bhmj_9.58 \/\/",
    "analyzed":"hatvā saṃśaptaka anīkam niḥśeṣam viśikhaiḥ vyadhāt "
  },
  {
    "segmentnr":"SA_GK19_ksbhm09u-119",
    "original":"dyūte raṇābhidhe tasminsāyakākṣānkṣipanmuhuḥ \/",
    "analyzed":"dyūte raṇa abhidhe tasmin sāyaka akṣān kṣipan muhur "
  },
  {
    "segmentnr":"SA_GK19_ksbhm09u-120",
    "original":"sahadevor'dhacandreṇa jahāra śakuneḥ śiraḥ \/\/ Bhmj_9.59 \/\/",
    "analyzed":"sahadeva ūrdhacandreṇa jahāra śakuneḥ śiraḥ "
  },
  {
    "segmentnr":"SA_GK19_ksbhm09u-121",
    "original":"***** śakunivadhaḥ \/\/ 2 \/\/ *****",
    "analyzed":"    "
  },
  {
    "segmentnr":"SA_GK19_ksbhm09u-122",
    "original":"ulūkaṃ tatsutaṃ hatvā gāndhārāṇāmanīkinīm \/",
    "analyzed":"ulūkam tad sutam hatvā gāndhārāṇām anīkinīm "
  },
  {
    "segmentnr":"SA_GK19_ksbhm09u-123",
    "original":"jaghāna mādrītanayo vanavāsadaśāṃ smaran \/\/ Bhmj_9.60 \/\/",
    "analyzed":"jaghāna mādrī tanayaḥ vana vāsa daśām smaran "
  },
  {
    "segmentnr":"SA_GK19_ksbhm09u-124",
    "original":"atha niḥśeṣite sainye śrānto nihatavāhanaḥ \/",
    "analyzed":"atha niḥśeṣite sainye śrāntaḥ nihata vāhanaḥ "
  },
  {
    "segmentnr":"SA_GK19_ksbhm09u-125",
    "original":"apasṛtya raṇātprāyātpadbhyāṃ rājā suyodhanaḥ \/\/ Bhmj_9.61 \/\/",
    "analyzed":"apasṛtya raṇāt prāyāt padbhyām rājā suyodhanaḥ "
  },
  {
    "segmentnr":"SA_GK19_ksbhm09u-126",
    "original":"kṛtavarmakṛpadrauṇiśeṣe tasminmahāraṇe \/",
    "analyzed":"kṛtavarma kṛpa drauṇi śeṣe tasmin mahā raṇe "
  },
  {
    "segmentnr":"SA_GK19_ksbhm09u-127",
    "original":"kṣaṇādaśeṣatāṃ yāte bhūtavetālamaṇḍale \/\/ Bhmj_9.62 \/\/",
    "analyzed":"kṣaṇāt aśeṣa tām yāte bhūta vetāla maṇḍale "
  },
  {
    "segmentnr":"SA_GK19_ksbhm09u-128",
    "original":"dhṛṣṭadyumnasya vacasā māṃ nihantuṃ samudyate \/",
    "analyzed":"dhṛṣṭadyumnasya vacasā mām nihantum samudyate "
  },
  {
    "segmentnr":"SA_GK19_ksbhm09u-129",
    "original":"śaineye bhagavānvyāso rarakṣa karuṇānidhiḥ \/\/ Bhmj_9.63 \/\/",
    "analyzed":"śaineye bhagavān vyāsaḥ rarakṣa karuṇā nidhiḥ "
  },
  {
    "segmentnr":"SA_GK19_ksbhm09u-130",
    "original":"tato dinānte śokārtaḥ prasthito 'haṃ suyodhanam \/",
    "analyzed":"tatas dina ante śoka ārtaḥ prasthitaḥ ham suyodhanam "
  },
  {
    "segmentnr":"SA_GK19_ksbhm09u-131",
    "original":"apaśyaṃ vajrahṛdayaṃ prayāntaṃ cakravartinam \/\/ Bhmj_9.64 \/\/",
    "analyzed":"apaśyam vajra hṛdayam prayāntam cakravartinam "
  },
  {
    "segmentnr":"SA_GK19_ksbhm09u-132",
    "original":"sa pādacārī māṃ dṛṣṭvā lajjākuṭilakandharaḥ \/",
    "analyzed":"sa pāda cārī mām dṛṣṭvā lajjā kuṭila kandharaḥ "
  },
  {
    "segmentnr":"SA_GK19_ksbhm09u-133",
    "original":"ūce saṃjayarājānaṃ brūyāstvaṃ janakaṃ mama \/\/ Bhmj_9.65 \/\/",
    "analyzed":"ūce saṃjaya rājānam brūyāḥ tvam janakam mama "
  },
  {
    "segmentnr":"SA_GK19_ksbhm09u-134",
    "original":"tena karṇena suhṛdā taiśca vīrairvinā kṛtaḥ \/",
    "analyzed":"tena karṇena suhṛdā taiḥ ca vīraiḥ vinā kṛtaḥ "
  },
  {
    "segmentnr":"SA_GK19_ksbhm09u-135",
    "original":"hradaṃ praviṣṭaḥ putraste hīno duḥśāsanādibhiḥ \/\/ Bhmj_9.66 \/\/",
    "analyzed":"hradam praviṣṭaḥ putraḥ te hīnaḥ duḥśāsana ādibhiḥ "
  },
  {
    "segmentnr":"SA_GK19_ksbhm09u-136",
    "original":"māmityuktvā sa saṃstambhya salilaṃ daityamāyayā \/",
    "analyzed":"mām iti uktvā sa saṃstambhya salilam daitya māyayā "
  },
  {
    "segmentnr":"SA_GK19_ksbhm09u-137",
    "original":"hradaṃ viveśa vipulaṃ prauḍhaśokānalākulaḥ \/\/ Bhmj_9.67 \/\/",
    "analyzed":"hradam viveśa vipulam prauḍha śoka anala ākulaḥ "
  },
  {
    "segmentnr":"SA_GK19_ksbhm09u-138",
    "original":"taṃ stambhitorusalile sarasi praviṣṭaṃ jñātvā girā mama gurostanayaḥ kṛpaśca \/",
    "analyzed":"tam stambhita uru salile sarasi praviṣṭam jñātvā girā mama guroḥ tanayaḥ kṛpaḥ ca "
  },
  {
    "segmentnr":"SA_GK19_ksbhm09u-139",
    "original":"bhojaśca bhūpatiśikhāmaṇilīḍhapādaṃ lakṣmīvilāsasadanaṃ śuśucustametya \/\/ Bhmj_9.68 \/\/",
    "analyzed":"bhojaḥ ca bhūpati śikhā maṇi līḍha pādam lakṣmī vilāsa sadanam śuśucuḥ tam etya "
  },
  {
    "segmentnr":"SA_GK19_ksbhm09u-140",
    "original":"akṣauhiṇīparivṛto 'tha visṛjya gehaṃ rātrau yuyutsumakhilaiḥ saha rājadāraiḥ \/",
    "analyzed":"akṣauhiṇī parivṛtaḥ tha visṛjya geham rātrau yuyutsum akhilaiḥ saha rāja dāraiḥ "
  },
  {
    "segmentnr":"SA_GK19_ksbhm09u-141",
    "original":"dharmātmajastamṛṇaśeṣamiva pradadhyau duryodhanaṃ saha dhanaṃjayabhīmamukhyaiḥ \/\/ Bhmj_9.69 \/\/",
    "analyzed":"dharmātmajaḥ tam ṛṇa śeṣam iva pradadhyau duryodhanam saha dhanaṃjaya bhīma mukhyaiḥ "
  },
  {
    "segmentnr":"SA_GK19_ksbhm09u-142",
    "original":"yatpādapadmanakhacandramarīcimālā mālā iva kṣitibhṛtāṃ babhuruttamāṅge \/",
    "analyzed":"yad pāda padma nakha candra marīci mālāḥ mālāḥ iva kṣitibhṛtām babhuḥ uttamāṅge "
  },
  {
    "segmentnr":"SA_GK19_ksbhm09u-143",
    "original":"so 'pyeka eva kururājasutaḥ padātiryāto dhigāsthiravilāsavikāsi daivam \/\/ Bhmj_9.70 \/\/",
    "analyzed":"saḥ pi ekaḥ eva kuru rāja sutaḥ padātiḥ yātaḥ dhik ā sthira vilāsa vikāsi daivam "
  },
  {
    "segmentnr":"SA_GK19_ksbhm09u-144",
    "original":"yasyā vaśādbata natonnatabhāñji bhāvacakrāṇi hanta viśarārudaśāṃ viśanti \/",
    "analyzed":"yasyāḥ vaśāt bata nata unnata bhāñji bhāva cakrāṇi hanta viśarāru daśām viśanti "
  },
  {
    "segmentnr":"SA_GK19_ksbhm09u-145",
    "original":"saṃkrandanāni yativibhramamudritāni tasyai namo 'stu satataṃ bhavitavyatāyai \/\/ Bhmj_9.71 \/\/",
    "analyzed":"saṃkrandanāni yati vibhrama mudritāni tasyai namaḥ stu satatam bhavitavya tāyai "
  },
  {
    "segmentnr":"SA_GK19_ksbhm09u-146",
    "original":"iti kṣemendraviracitāyāṃ bhāratamañjaryāṃ śalyaparva",
    "analyzed":"iti kṣemendra viracitāyām bhāratamañjaryām śalyaparva "
  }
]