[
  {
    "segmentnr":"SA_GK19_nkalivpu-0",
    "original":"na bhetavyaṃ na boddhavyaṃ na śrāvyaṃ vādino vacaḥ \/",
    "analyzed":"na bhetavyam na boddhavyam na śrāvyam vādinaḥ vacaḥ "
  },
  {
    "segmentnr":"SA_GK19_nkalivpu-1",
    "original":"jhaṭiti prativaktavyaṃ sabhāsu vijigīṣubhiḥ \/\/ NKv_1 \/\/",
    "analyzed":"jhaṭiti prativaktavyam sabhāsu vijigīṣubhiḥ "
  },
  {
    "segmentnr":"SA_GK19_nkalivpu-2",
    "original":"asaṃbhramo vilajjatvam avajñā prativādini \/",
    "analyzed":"asaṃbhramaḥ vilajja tvam avajñā prativādini "
  },
  {
    "segmentnr":"SA_GK19_nkalivpu-3",
    "original":"hāso rājñaḥ stavaś ceti pañcaite jayahetavas \/\/ NKv_2 \/\/",
    "analyzed":"hāsaḥ rājñaḥ stavaḥ ca iti pañca ete jaya hetavaḥ "
  },
  {
    "segmentnr":"SA_GK19_nkalivpu-4",
    "original":"uccair udghoṣya jetavyaṃ madhyasthaś ced apaṇḍitas \/",
    "analyzed":"uccais udghoṣya jetavyam madhyasthaḥ ced "
  },
  {
    "segmentnr":"SA_GK19_nkalivpu-5",
    "original":"paṇḍito yadi tatraiva pakṣapāto 'dhiropyatām \/\/ NKv_3 \/\/",
    "analyzed":"paṇḍitaḥ yadi tatra eva pakṣapātaḥ dhiropyatām "
  },
  {
    "segmentnr":"SA_GK19_nkalivpu-6",
    "original":"*VAR. 3b: udghoṣya; ed: udghuṣya (L)",
    "analyzed":"var b udghoṣay e t udghuṣ l "
  },
  {
    "segmentnr":"SA_GK19_nkalivpu-7",
    "original":"lobho hetur dhanaṃ sādhyaṃ dṛṣṭāntas tu purohitas \/",
    "analyzed":"lobhaḥ hetuḥ dhanam sādhyam dṛṣṭāntaḥ tu "
  },
  {
    "segmentnr":"SA_GK19_nkalivpu-8",
    "original":"ātmotkarṣo nigamanam anumāneṣv ayaṃ vidhis \/\/ NKv_4 \/\/",
    "analyzed":"ātma utkarṣaḥ nigamanam anumāneṣu ayam vidhiḥ "
  },
  {
    "segmentnr":"SA_GK19_nkalivpu-9",
    "original":"abhyāsyaṃ lajjamānena tattvaṃ jijñāsunā ciram \/",
    "analyzed":"abhyāsyam lajjamānena tattvam jijñāsunā ciram "
  },
  {
    "segmentnr":"SA_GK19_nkalivpu-10",
    "original":"jigīṣunā hriyaṃ tyaktvā kāryaḥ kolāhalo mahān \/\/ NKv_5 \/\/",
    "analyzed":"jigīṣunā hriyam tyaktvā kāryaḥ kolāhalaḥ mahān "
  },
  {
    "segmentnr":"SA_GK19_nkalivpu-11",
    "original":"pāṭhanair granthanirmāṇaiḥ pratiṣṭhā tāvad āpyate \/",
    "analyzed":"pāṭhanaiḥ grantha nirmāṇaiḥ pratiṣṭhā tāvat āpyate "
  },
  {
    "segmentnr":"SA_GK19_nkalivpu-12",
    "original":"evam ca tathyavyutpattir āyuṣo 'nte bhaven na vā \/\/ NKv_6 \/\/",
    "analyzed":"evam ca tathya vyutpattiḥ āyuṣaḥ nte bhavet na vā "
  },
  {
    "segmentnr":"SA_GK19_nkalivpu-13",
    "original":"stotāraḥ ke bhaviṣyanti mūrkhasya jagatītale \/",
    "analyzed":"stotāraḥ ke bhaviṣyanti mūrkhasya jagatī tale "
  },
  {
    "segmentnr":"SA_GK19_nkalivpu-14",
    "original":"na stauti cet svayaṃ ca svaṃ kadā tasyāstu nirvṛtis \/\/ NKv_7 \/\/",
    "analyzed":"na stauti ced svayam ca svam kadā tasya astu nirvṛtiḥ "
  },
  {
    "segmentnr":"SA_GK19_nkalivpu-15",
    "original":"vācyatāṃ samayo 'tītaḥ spaṣṭam agre bhaviṣyati \/",
    "analyzed":"vācyatām spaṣṭam agre bhaviṣyati "
  },
  {
    "segmentnr":"SA_GK19_nkalivpu-16",
    "original":"iti pāṭhayatāṃ granthe kāṭhinyaṃ kutra vartate \/\/ NKv_8 \/\/",
    "analyzed":"iti pāṭhayatām granthe kāṭhinyam kutra vartate "
  },
  {
    "segmentnr":"SA_GK19_nkalivpu-17",
    "original":"agatitvam atiśraddhā jñānābhāsena tṛptatā \/",
    "analyzed":"agati tvam ati śraddhā jñāna ābhāsena tṛpta tā "
  },
  {
    "segmentnr":"SA_GK19_nkalivpu-18",
    "original":"trayaḥ śiṣyaguṇā hy ete mūrkhācāryasya bhāgyajās \/\/ NKv_9 \/\/",
    "analyzed":"trayaḥ śiṣya guṇāḥ hi ete mūrkha ācāryasya bhāgya jāḥ "
  },
  {
    "segmentnr":"SA_GK19_nkalivpu-19",
    "original":"yadi na kvāpi vidyāyāṃ sarvathā kramate matis \/",
    "analyzed":"yadi na kvāpi vidyāyām sarvathā kramate matiḥ "
  },
  {
    "segmentnr":"SA_GK19_nkalivpu-20",
    "original":"māntrikās tu bhaviṣyāmo yogino yatayo 'pi vā \/\/ NKv_10 \/\/",
    "analyzed":"māntrikāḥ tu bhaviṣyāmaḥ yoginaḥ yatayaḥ vā "
  },
  {
    "segmentnr":"SA_GK19_nkalivpu-21",
    "original":"avilambena saṃsiddhau māntrikair āpyate yaśas \/",
    "analyzed":"avilambena saṃsiddhau māntrikaiḥ āpyate yaśaḥ "
  },
  {
    "segmentnr":"SA_GK19_nkalivpu-22",
    "original":"vilambe karmabāhulyaṃ vikhyāpyāvāpyate dhanam \/\/ NKv_11 \/\/",
    "analyzed":"vilambe karma bāhulyam vikhyāpya avāpyate dhanam "
  },
  {
    "segmentnr":"SA_GK19_nkalivpu-23",
    "original":"sukhaṃ sukhiṣu duḥkhe 'pi jīvanaṃ duḥkhaśāliṣu \/",
    "analyzed":"sukham sukhiṣu duḥkhe jīvanam duḥkha śāliṣu "
  },
  {
    "segmentnr":"SA_GK19_nkalivpu-24",
    "original":"anugrahāyate yeṣāṃ te dhanyāḥ khalu māntrikās \/\/ NKv_12 \/\/",
    "analyzed":"anugrahāyate yeṣām te dhanyāḥ khalu māntrikāḥ "
  },
  {
    "segmentnr":"SA_GK19_nkalivpu-25",
    "original":"*VAR: 12b em: sukhe sukhiṣu",
    "analyzed":"var em sukhe sukhiṣu "
  },
  {
    "segmentnr":"SA_GK19_nkalivpu-26",
    "original":"yāvad ajñānato maunam ācāro vā vilakṣaṇas \/",
    "analyzed":"yāvat ajñānataḥ maunam ācāraḥ vā vilakṣaṇaḥ "
  },
  {
    "segmentnr":"SA_GK19_nkalivpu-27",
    "original":"tāvan māhātmyarūpeṇa paryavasyati māntrike \/\/ NKv_13 \/\/",
    "analyzed":"tāvat māhātmya rūpeṇa paryavasyati māntrike "
  },
  {
    "segmentnr":"SA_GK19_nkalivpu-28",
    "original":"cārān vicārya daivajñair vaktavyaṃ bhūbhujāṃ phalam \/",
    "analyzed":"cārān vicārya daivajñaiḥ vaktavyam bhūbhujām phalam "
  },
  {
    "segmentnr":"SA_GK19_nkalivpu-29",
    "original":"grahacāraparijñānaṃ teṣām āvaśyakaṃ yatas \/\/ NKv_14 \/\/",
    "analyzed":"graha cāra parijñānam teṣām āvaśyakam yatas "
  },
  {
    "segmentnr":"SA_GK19_nkalivpu-30",
    "original":"putra ity eva pitari kanyakety eva mātari \/",
    "analyzed":"putraḥ iti eva pitari kanyakā iti eva mātari "
  },
  {
    "segmentnr":"SA_GK19_nkalivpu-31",
    "original":"garbhapraśneṣu kathayan daivajño vijayī bhavet \/\/ NKv_15 \/\/",
    "analyzed":"garbha praśneṣu kathayan daiva jñaḥ vijayī bhavet "
  },
  {
    "segmentnr":"SA_GK19_nkalivpu-32",
    "original":"āyuspraśne dīrgham āyur vācyaṃ mauhūrtikair janais \/",
    "analyzed":"āyus praśne dīrgham āyuḥ vācyam mauhūrtikaiḥ janaiḥ "
  },
  {
    "segmentnr":"SA_GK19_nkalivpu-33",
    "original":"jīvanto bahumanyante mṛtāḥ prakṣyanti kaṃ punas \/\/ NKv_16 \/\/",
    "analyzed":"jīvantaḥ bahu manyante mṛtāḥ prakṣyanti kam punar "
  },
  {
    "segmentnr":"SA_GK19_nkalivpu-34",
    "original":"sarvaṃ koṭidvayopetaṃ sarvaṃ kāladvayāvadhi \/",
    "analyzed":"sarvam koṭi dvaya upetam sarvam kāla dvaya avadhi "
  },
  {
    "segmentnr":"SA_GK19_nkalivpu-35",
    "original":"sarvaṃ vyāmiśram iva ca vaktavyaṃ daivacintakais \/\/ NKv_17 \/\/",
    "analyzed":"sarvam vyāmiśram iva ca vaktavyam daiva cintakaiḥ "
  },
  {
    "segmentnr":"SA_GK19_nkalivpu-36",
    "original":"nirdhanānāṃ dhanāvāptiṃ dhaninām adhikaṃ dhanam \/",
    "analyzed":"nirdhanānām dhana avāptim dhaninām adhikam dhanam "
  },
  {
    "segmentnr":"SA_GK19_nkalivpu-37",
    "original":"bruvāṇāḥ sarvathā grāhyā lokair jyautiṣikā janās \/\/ NKv_18 \/\/",
    "analyzed":"bruvāṇāḥ sarvathā grāhyāḥ lokaiḥ jyautiṣikāḥ janāḥ "
  },
  {
    "segmentnr":"SA_GK19_nkalivpu-38",
    "original":"śatasya lābhe tāmbūlaṃ sahasrasya tu bhojanam \/",
    "analyzed":"śatasya lābhe tāmbūlam sahasrasya tu bhojanam "
  },
  {
    "segmentnr":"SA_GK19_nkalivpu-39",
    "original":"daivajñānām upālambho nityaḥ kāryaviparyaye \/\/ NKv_19 \/\/",
    "analyzed":"daivajñānām upālambhaḥ nityaḥ kārya viparyaye "
  },
  {
    "segmentnr":"SA_GK19_nkalivpu-40",
    "original":"api sāgaraparyantā vicetavyā vasuṃdharā \/",
    "analyzed":"api sāgara paryantā vicetavyā vasuṃdharā "
  },
  {
    "segmentnr":"SA_GK19_nkalivpu-41",
    "original":"deśo hy aratnimātre 'pi nāsti daivajñavarjitas \/\/ NKv_20 \/\/",
    "analyzed":"deśaḥ hi aratni mātre na asti daivajña varjitaḥ "
  },
  {
    "segmentnr":"SA_GK19_nkalivpu-42",
    "original":"vārān ke cid grahān ke cit ke cid ṛkṣāṇi jānate \/",
    "analyzed":"vārān ke cit grahān ke cit ke cit ṛkṣāṇi jānate "
  },
  {
    "segmentnr":"SA_GK19_nkalivpu-43",
    "original":"tritayaṃ ye vijānanti te vācaspatayaḥ svayam \/\/ NKv_21 \/\/",
    "analyzed":"tritayam ye vijānanti te vācaspatayaḥ svayam "
  },
  {
    "segmentnr":"SA_GK19_nkalivpu-44",
    "original":"naimittikāḥ svapnadṛśo devatānām [[amī trayaḥ]] \/",
    "analyzed":"naimittikāḥ svapna dṛśaḥ devatānām amī trayaḥ "
  },
  {
    "segmentnr":"SA_GK19_nkalivpu-45",
    "original":"nisargaśatravaḥ sṛṣṭā daivajñānām amī trayas \/\/ NKv_22 \/\/",
    "analyzed":"nisarga śatravaḥ sṛṣṭāḥ daivajñānām amī trayaḥ "
  },
  {
    "segmentnr":"SA_GK19_nkalivpu-46",
    "original":"svasthair asādhyarogaiś ca jantubhir nāsti kiṃ cana \/",
    "analyzed":"svasthaiḥ asādhya rogaiḥ ca jantubhiḥ nā asti kim cana "
  },
  {
    "segmentnr":"SA_GK19_nkalivpu-47",
    "original":"kātarā dīrgharogāś ca bhiṣajāṃ bhāgyahetavas \/\/ NKv_23 \/\/",
    "analyzed":"kātarāḥ dīrgha rogāḥ ca bhiṣajām bhāgya hetavaḥ "
  },
  {
    "segmentnr":"SA_GK19_nkalivpu-48",
    "original":"nātidhairyaṃ pradātavyaṃ nātibhītiś ca rogiṇi \/",
    "analyzed":"na ati dhairyam pradātavyam na ati bhītiḥ ca rogiṇi "
  },
  {
    "segmentnr":"SA_GK19_nkalivpu-49",
    "original":"naiścintyān nādime dānaṃ nairāśyād eva nāntime \/\/ NKv_24 \/\/",
    "analyzed":"naiścintyāt na ādime dānam nairāśyāt eva na antime "
  },
  {
    "segmentnr":"SA_GK19_nkalivpu-50",
    "original":"bhaiṣajyaṃ tu yathākāmaṃ pathyaṃ tu kaṭhinaṃ vadet \/",
    "analyzed":"bhaiṣajyam tu yathākāmam pathyam tu kaṭhinam vadet "
  },
  {
    "segmentnr":"SA_GK19_nkalivpu-51",
    "original":"ārogyaṃ vaidyamāhātmyād anyathātvam apathyatas \/\/ NKv_25 \/\/",
    "analyzed":"ārogyam vaidya māhātmyāt anyathātvam apathyatas "
  },
  {
    "segmentnr":"SA_GK19_nkalivpu-52",
    "original":"nidānaṃ roganāmāni sātmyāsātmye cikitsitam \/",
    "analyzed":"nidānam roga nāmāni sātmya asātmye cikitsitam "
  },
  {
    "segmentnr":"SA_GK19_nkalivpu-53",
    "original":"sarvam apy upadekṣyanti rogiṇaḥ sadane striyas \/\/ NKv_26 \/\/",
    "analyzed":"sarvam api upadekṣyanti rogiṇaḥ sadane striyaḥ "
  },
  {
    "segmentnr":"SA_GK19_nkalivpu-54",
    "original":"jṛmbhamāṇeṣu rogeṣu mriyamāṇeṣu jantuṣu \/",
    "analyzed":"jṛmbhamāṇeṣu rogeṣu mriyamāṇeṣu jantuṣu "
  },
  {
    "segmentnr":"SA_GK19_nkalivpu-55",
    "original":"rogatattveṣu śanakair vyutpadyante cikitsakās \/\/ NKv_27 \/\/",
    "analyzed":"roga tattveṣu śanakais vyutpadyante cikitsakāḥ "
  },
  {
    "segmentnr":"SA_GK19_nkalivpu-56",
    "original":"pravartanārtham ārambhe madhye tv auṣadhahetave \/",
    "analyzed":"pravartana artham ārambhe madhye tu auṣadha hetave "
  },
  {
    "segmentnr":"SA_GK19_nkalivpu-57",
    "original":"bahumānārtham ante ca jihīrṣanti cikitsakās \/\/ NKv_28 \/\/",
    "analyzed":"bahu māna artham ante ca jihīrṣanti cikitsakāḥ "
  },
  {
    "segmentnr":"SA_GK19_nkalivpu-58",
    "original":"lipsamāneṣu vaidyeṣu cirād āsādya rogiṇam \/",
    "analyzed":"lipsamāneṣu vaidyeṣu cirāt āsādya rogiṇam "
  },
  {
    "segmentnr":"SA_GK19_nkalivpu-59",
    "original":"dāyādāḥ saṃprarohanti daivajñā māntrikā api \/\/ NKv_29 \/\/",
    "analyzed":"dāyādāḥ saṃprarohanti daiva jñāḥ māntrikāḥ api "
  },
  {
    "segmentnr":"SA_GK19_nkalivpu-60",
    "original":"rogasyopakrame sāntvaṃ madhye kiṃ cid dhanavyayas \/",
    "analyzed":"rogasya upakrame sāntvam madhye kim cit "
  },
  {
    "segmentnr":"SA_GK19_nkalivpu-61",
    "original":"śanair anādaras śāntau snāto vaidyaṃ na paśyati \/\/ NKv_30 \/\/",
    "analyzed":"śanais anādaraḥ śāntau snātaḥ vaidyam na paśyati "
  },
  {
    "segmentnr":"SA_GK19_nkalivpu-62",
    "original":"daivajñatvaṃ māntrikatā bhaiṣajyaṃ cāṭukauśalam \/",
    "analyzed":"daiva jña tvam māntrika tā bhaiṣajyam cāṭu kauśalam "
  },
  {
    "segmentnr":"SA_GK19_nkalivpu-63",
    "original":"ekaikam arthalābhāya dvitriyogas tu durlabhas \/\/ NKv_31 \/\/",
    "analyzed":"ekaikam artha lābhāya dvi tri yogaḥ tu durlabhaḥ "
  },
  {
    "segmentnr":"SA_GK19_nkalivpu-64",
    "original":"anṛtaṃ cāṭuvādaś ca dhanayogo mahān ayam \/",
    "analyzed":"anṛtam cāṭu vādaḥ ca dhana yogaḥ mahān ayam "
  },
  {
    "segmentnr":"SA_GK19_nkalivpu-65",
    "original":"satyaṃ vaiduṣyam ity eṣa yogo dāridryakārakas \/\/ NKv_32 \/\/",
    "analyzed":"satyam vaiduṣyam iti eṣa yogaḥ dāridrya kārakaḥ "
  },
  {
    "segmentnr":"SA_GK19_nkalivpu-66",
    "original":"kātaryaṃ durvinītatvaṃ kārpaṇyam avivekatām \/",
    "analyzed":"kātaryam durvinīta tvam kārpaṇyam aviveka tām "
  },
  {
    "segmentnr":"SA_GK19_nkalivpu-67",
    "original":"sarvaṃ mārjanti kavayaḥ śālīnāṃ muṣṭikiṃkarās \/\/ NKv_33 \/\/",
    "analyzed":"sarvam mārjanti kavayaḥ śālīnām muṣṭi kiṃkarāḥ "
  },
  {
    "segmentnr":"SA_GK19_nkalivpu-68",
    "original":"na kāraṇam apekṣante kavayaḥ stotum udyatās \/",
    "analyzed":"na kāraṇam apekṣante kavayaḥ stotum udyatāḥ "
  },
  {
    "segmentnr":"SA_GK19_nkalivpu-69",
    "original":"kiṃ cid astuvatām teṣāṃ jihvā phuraphurāyate \/\/ NKv_34 \/\/",
    "analyzed":"kim cit astuvatām teṣām jihvā phuraphurāyate "
  },
  {
    "segmentnr":"SA_GK19_nkalivpu-70",
    "original":"stutaṃ stuvanti kavayo na svato guṇadarśinas \/",
    "analyzed":"stutam stuvanti kavayaḥ na svatas guṇa darśinaḥ "
  },
  {
    "segmentnr":"SA_GK19_nkalivpu-71",
    "original":"kītaḥ kaś cid alir nāma kiyatī tatra varṇanā \/\/ NKv_35 \/\/",
    "analyzed":"kītaḥ kaḥ cit aliḥ nāma kiyatī tatra varṇanā "
  },
  {
    "segmentnr":"SA_GK19_nkalivpu-72",
    "original":"ekaiva kavitā puṃsāṃ grāmāyāśvāya hastine \/",
    "analyzed":"ekā eva kavi tā puṃsām grāmāya aśvāya hastine "
  },
  {
    "segmentnr":"SA_GK19_nkalivpu-73",
    "original":"antato 'nnāya vastrāya tāmbūlāya ca kalpate \/\/ NKv_36 \/\/",
    "analyzed":"antatas nnāya vastrāya tāmbūlāya ca kalpate "
  },
  {
    "segmentnr":"SA_GK19_nkalivpu-74",
    "original":"śabdākhyam aparaṃ brahma saṃdarbheṇa pariṣkṛtam \/",
    "analyzed":"śabda ākhyam aparam brahma saṃdarbheṇa pariṣkṛtam "
  },
  {
    "segmentnr":"SA_GK19_nkalivpu-75",
    "original":"vikrīyate katipayair vṛthānyair viniyujyate \/\/ NKv_37 \/\/",
    "analyzed":"vikrīyate katipayaiḥ vṛthā anyaiḥ viniyujyate "
  },
  {
    "segmentnr":"SA_GK19_nkalivpu-76",
    "original":"varṇayanti narābhāsān vāṇīṃ labdhvāpi ye janās \/",
    "analyzed":"varṇayanti nara ābhāsān vāṇīm labdhvā api ye janāḥ "
  },
  {
    "segmentnr":"SA_GK19_nkalivpu-77",
    "original":"labdhvāpi kāmadhenuṃ te lāṅgale viniyuñjate \/\/ NKv_38 \/\/",
    "analyzed":"labdhvā api kāmadhenum te lāṅgale viniyuñjate "
  },
  {
    "segmentnr":"SA_GK19_nkalivpu-78",
    "original":"praśaṃsanto narābhāsān pralapanto 'nyathānyathā \/",
    "analyzed":"praśaṃsantaḥ nara ābhāsān pralapantaḥ nyathā anyathā "
  },
  {
    "segmentnr":"SA_GK19_nkalivpu-79",
    "original":"kathaṃ tarantu kavayaḥ kāmapāramyavādinas \/\/ NKv_39 \/\/",
    "analyzed":"katham tarantu kavayaḥ "
  },
  {
    "segmentnr":"SA_GK19_nkalivpu-80",
    "original":"yat sandarbhe yad ullekhe yad vyaṅgye nibhṛtaṃ manas \/",
    "analyzed":"yat sandarbhe yat ullekhe yat vyaṅgye nibhṛtam manaḥ "
  },
  {
    "segmentnr":"SA_GK19_nkalivpu-81",
    "original":"samādher api taj jyāyāḥ śaṃkaro yadi varṇyate \/\/ NKv_40 \/\/",
    "analyzed":"samādheḥ api tat jyāyāḥ śaṃkaraḥ yadi varṇyate "
  },
  {
    "segmentnr":"SA_GK19_nkalivpu-82",
    "original":"[bandhavaḥ]",
    "analyzed":"bandhavaḥ "
  },
  {
    "segmentnr":"SA_GK19_nkalivpu-83",
    "original":"gṛhiṇī bhaginī tasyāḥ śvaśurau śyāla ity api \/",
    "analyzed":"gṛhiṇī bhaginī tasyāḥ śvaśurau śyālaḥ iti api "
  },
  {
    "segmentnr":"SA_GK19_nkalivpu-84",
    "original":"prāṇinām kalinā sṛṣṭāḥ pañca prāṇā ime 'pare \/\/ NKv_41 \/\/",
    "analyzed":"prāṇinām kalinā sṛṣṭāḥ pañca prāṇāḥ ime pare "
  },
  {
    "segmentnr":"SA_GK19_nkalivpu-85",
    "original":"jāmātaro bhāgineyā mātulā dārabāndhavās \/",
    "analyzed":"jāmātaraḥ bhāgineyāḥ mātulāḥ dāra bāndhavāḥ "
  },
  {
    "segmentnr":"SA_GK19_nkalivpu-86",
    "original":"ajñātā eva gṛhiṇāṃ bhakṣayanty ākhuvad gṛhe \/\/ NKv_42 \/\/",
    "analyzed":"a jñātāḥ eva gṛhiṇām bhakṣayanti ākhu vat gṛhe "
  },
  {
    "segmentnr":"SA_GK19_nkalivpu-87",
    "original":"mātulasya balaṃ mātā jāmātur duhitā balam \/",
    "analyzed":"mātulasya balam mātā jāmātuḥ duhitā balam "
  },
  {
    "segmentnr":"SA_GK19_nkalivpu-88",
    "original":"śvaśurasya balaṃ bhāryā svayam evātither balam \/\/ NKv_43 \/\/",
    "analyzed":"śvaśurasya balam bhāryā svayam eva atitheḥ balam "
  },
  {
    "segmentnr":"SA_GK19_nkalivpu-89",
    "original":"jāmātur vakratā tāvad yāvac chyālasya bālatā \/",
    "analyzed":"jāmātuḥ vakra tā tāvat yāvat śyālasya bāla tā "
  },
  {
    "segmentnr":"SA_GK19_nkalivpu-90",
    "original":"prabudhyamāne sāralyaṃ prabuddhe 'smin palāyanam \/\/ NKv_44 \/\/",
    "analyzed":"prabudhyamāne sāralyam prabuddhe smin palāyanam "
  },
  {
    "segmentnr":"SA_GK19_nkalivpu-91",
    "original":"bhāryā jyeṣṭhā śiśuḥ śyālaḥ śvaśrūḥ svātantryavartinī \/",
    "analyzed":"bhāryā jyeṣṭhā śiśuḥ śyālaḥ śvaśrūḥ svātantrya vartinī "
  },
  {
    "segmentnr":"SA_GK19_nkalivpu-92",
    "original":"śvaśuras tu pravāsīti jāmātur bhāgyadhoraṇī \/\/ NKv_45 \/\/",
    "analyzed":"śvaśuraḥ tu pravāsi iti jāmātuḥ bhāgya dhoraṇī "
  },
  {
    "segmentnr":"SA_GK19_nkalivpu-93",
    "original":"bhūṣaṇair vāsanaiḥ pātraiḥ putrāṇām upalālanais \/",
    "analyzed":"bhūṣaṇaiḥ vāsanaiḥ pātraiḥ putrāṇām upalālanaiḥ "
  },
  {
    "segmentnr":"SA_GK19_nkalivpu-94",
    "original":"sakṛd āgatya gacchantī kanyā nirmārṣṭi mandiram \/\/ NKv_46 \/\/",
    "analyzed":"sakṛt āgatya gacchantī kanyā nirmārṣṭi mandiram "
  },
  {
    "segmentnr":"SA_GK19_nkalivpu-95",
    "original":"gṛhiṇī svajanaṃ vakti śuṣkāhāraṃ mitāśanam \/",
    "analyzed":"gṛhiṇī sva janam vakti śuṣka āhāram mita aśanam "
  },
  {
    "segmentnr":"SA_GK19_nkalivpu-96",
    "original":"patipakṣyāṃs tu bahvāśān kṣīrapāṃs taskarān api \/\/ NKv_47 \/\/",
    "analyzed":"pati pakṣyān tu bahu āśān kṣīrapān taskarān api "
  },
  {
    "segmentnr":"SA_GK19_nkalivpu-97",
    "original":"bhārye dve putraśālinyau bhaginī pativarjitā \/",
    "analyzed":"bhārye dve putra śālinyau bhaginī pati varjitā "
  },
  {
    "segmentnr":"SA_GK19_nkalivpu-98",
    "original":"aśrāntakalaho nāma yogo 'yaṃ gṛhamedhinām \/\/ NKv_48 \/\/",
    "analyzed":"aśrāntakalahaḥ nāma yogaḥ yam gṛhamedhinām "
  },
  {
    "segmentnr":"SA_GK19_nkalivpu-99",
    "original":"bhārye dve bahavaḥ putrā dāridryaṃ rogasaṃbhavas \/",
    "analyzed":"bhārye dve bahavaḥ putrāḥ dāridryam roga saṃbhavaḥ "
  },
  {
    "segmentnr":"SA_GK19_nkalivpu-100",
    "original":"jīrṇau ca mātāpitarāv ekaikaṃ narakādhikam \/\/ NKv_49 \/\/",
    "analyzed":"jīrṇau ca mātā pitarau ekaikam naraka adhikam "
  },
  {
    "segmentnr":"SA_GK19_nkalivpu-101",
    "original":"[uttamaṛṇāḥ]",
    "analyzed":"uttama ṛṇāḥ "
  },
  {
    "segmentnr":"SA_GK19_nkalivpu-102",
    "original":"smṛte sīdanti gātrāṇi dṛṣṭe prajñā vinaśyati \/",
    "analyzed":"smṛte sīdanti gātrāṇi dṛṣṭe prajñā vinaśyati "
  },
  {
    "segmentnr":"SA_GK19_nkalivpu-103",
    "original":"aho mahad idaṃ bhūtam uttamarṇābhiśābdhitam \/\/ NKv_50 \/\/",
    "analyzed":"aho mahat idam bhūtam "
  },
  {
    "segmentnr":"SA_GK19_nkalivpu-104",
    "original":"antako 'pi hi jantūnām antakālam apekṣate \/",
    "analyzed":"antakaḥ pi hi jantūnām anta kālam apekṣate "
  },
  {
    "segmentnr":"SA_GK19_nkalivpu-105",
    "original":"na kālaniyamaḥ kaś cid uttamārṇasya vidyate \/\/ NKv_51 \/\/",
    "analyzed":"na kāla niyamaḥ kaḥ cit uttamārṇasya vidyate "
  },
  {
    "segmentnr":"SA_GK19_nkalivpu-106",
    "original":"na paśyāmo mukhe daṃṣṭrāṃ na pāśaṃ vā karāñjale \/",
    "analyzed":"na paśyāmaḥ mukhe daṃṣṭrām na pāśam vā kara añjale "
  },
  {
    "segmentnr":"SA_GK19_nkalivpu-107",
    "original":"uttamārṇam avekṣyaiva tathāpy udvejite manas \/\/ NKv_52 \/\/",
    "analyzed":"uttama arṇam avekṣya eva tathā api udvejite manaḥ "
  },
  {
    "segmentnr":"SA_GK19_nkalivpu-108",
    "original":"[dāridryam]",
    "analyzed":"dāridryam "
  },
  {
    "segmentnr":"SA_GK19_nkalivpu-109",
    "original":"śatrau sāntvaṃ pratīkāraḥ sarvarogeṣu bheṣajam \/",
    "analyzed":"śatrau sāntvam pratīkāraḥ sarva rogeṣu bheṣajam "
  },
  {
    "segmentnr":"SA_GK19_nkalivpu-110",
    "original":"mṛtyau mṛtyuñjayadhyānaṃ dāridrye tu na kiṃ cana \/\/ NKv_53 \/\/",
    "analyzed":"mṛtyau mṛtyuñjaya dhyānam dāridrye tu na kim cana "
  },
  {
    "segmentnr":"SA_GK19_nkalivpu-111",
    "original":"śaktiṃ karoti saṃcāre śītoṣṇe marṣayaty api \/",
    "analyzed":"śaktim karoti saṃcāre śīta uṣṇe marṣayati api "
  },
  {
    "segmentnr":"SA_GK19_nkalivpu-112",
    "original":"dīpayaty udare vahniṃ dāridryaṃ paramauṣadham \/\/ NKv_54 \/\/",
    "analyzed":"dīpayati udare vahnim dāridryam parama auṣadham "
  },
  {
    "segmentnr":"SA_GK19_nkalivpu-113",
    "original":"giraṃ skhalantīṃ mīlantīṃ dṛṣṭiṃ pādau visaṃsthulau \/",
    "analyzed":"giram skhalantīm mīlantīm dṛṣṭim pādau visaṃsthulau "
  },
  {
    "segmentnr":"SA_GK19_nkalivpu-114",
    "original":"protsāhayati yācñāyāṃ rājājñeva daridratā \/\/ NKv_55 \/\/",
    "analyzed":"protsāhayati yācñāyām rāja ājñā iva daridra tā "
  },
  {
    "segmentnr":"SA_GK19_nkalivpu-115",
    "original":"*VAR. 55b: em: visaṃsthulau; ed:",
    "analyzed":"var em visaṃsthulau ed "
  },
  {
    "segmentnr":"SA_GK19_nkalivpu-116",
    "original":"visaṃsphuṭau",
    "analyzed":"visaṃsphuṭau "
  },
  {
    "segmentnr":"SA_GK19_nkalivpu-117",
    "original":"jīryanti rājavidveṣā jīryanty avihitāny api \/",
    "analyzed":"jīryanti rāja vidveṣāḥ jīryanti a vihitāni api "
  },
  {
    "segmentnr":"SA_GK19_nkalivpu-118",
    "original":"ākiṃcanyabalāḍhyānām antato 'śmāpi jīryati \/\/ NKv_56 \/\/",
    "analyzed":"ākiṃcanya bala āḍhyānām śmā api jīryati "
  },
  {
    "segmentnr":"SA_GK19_nkalivpu-119",
    "original":"nāsya corā na piśunā na dāyādā na pārthivās \/",
    "analyzed":"na asya corāḥ na piśunāḥ na dāyādāḥ na pārthivāḥ "
  },
  {
    "segmentnr":"SA_GK19_nkalivpu-120",
    "original":"dainyaṃ rājyād api jyāyo yadi tattvaṃ prabudhyate \/\/ NKv_57 \/\/",
    "analyzed":"dainyam rājyāt api jyāyaḥ yadi tattvam prabudhyate "
  },
  {
    "segmentnr":"SA_GK19_nkalivpu-121",
    "original":"[dhaninaḥ]",
    "analyzed":"dhaninaḥ "
  },
  {
    "segmentnr":"SA_GK19_nkalivpu-122",
    "original":"prakāśayaty ahaṃkāraṃ pravartayati taskarān \/",
    "analyzed":"prakāśayati ahaṃkāram pravartayati taskarān "
  },
  {
    "segmentnr":"SA_GK19_nkalivpu-123",
    "original":"protsāhayati dāyādāṃl lākṣmīḥ kiṃ cid upasthitā \/\/ NKv_58 \/\/",
    "analyzed":"protsāhayati dāyādān lākṣmīḥ kim cit upasthitā "
  },
  {
    "segmentnr":"SA_GK19_nkalivpu-124",
    "original":"viḍambayanti ye nityaṃ vidagdhān dhanino janās \/",
    "analyzed":"viḍambayanti ye nityam vidagdhān dhaninaḥ janāḥ "
  },
  {
    "segmentnr":"SA_GK19_nkalivpu-125",
    "original":"ta eva tu viḍambyante śriyā kimcidupekṣitās \/\/ NKv_59 \/\/",
    "analyzed":"te eva tu viḍambyante śriyā kimcid upekṣitāḥ "
  },
  {
    "segmentnr":"SA_GK19_nkalivpu-126",
    "original":"prāmāṇyabuddhiḥ stotreṣu devatābuddhir ātmani \/",
    "analyzed":"prāmāṇya buddhiḥ stotreṣu devatā buddhiḥ ātmani "
  },
  {
    "segmentnr":"SA_GK19_nkalivpu-127",
    "original":"kīṭabuddhir manuṣyeṣu nūtanāyāḥ śriyaḥ phalam \/\/ NKv_60 \/\/",
    "analyzed":"kīṭa buddhiḥ manuṣyeṣu nūtanāyāḥ śriyaḥ phalam "
  },
  {
    "segmentnr":"SA_GK19_nkalivpu-128",
    "original":"śṛṇvanta eva pṛcchanti paśyanto 'pi na jānate \/",
    "analyzed":"śṛṇvantaḥ eva pṛcchanti paśyantaḥ pi na jānate "
  },
  {
    "segmentnr":"SA_GK19_nkalivpu-129",
    "original":"viḍambanāni dhanikāḥ stotrāṇīty eva manvate \/\/ NKv_61 \/\/",
    "analyzed":"viḍambanāni dhanikāḥ stotrāṇi iti eva manvate "
  },
  {
    "segmentnr":"SA_GK19_nkalivpu-130",
    "original":"āvṛtya śrīmadenāndhān anyonyakṛtasaṃvidas \/",
    "analyzed":"āvṛtya śrīmadena andhān anyonya kṛta saṃvidaḥ "
  },
  {
    "segmentnr":"SA_GK19_nkalivpu-131",
    "original":"svairaṃ hasanti+pārśvasthā bālonmattapiśācavat \/\/ NKv_62 \/\/",
    "analyzed":"svairam hasanti pārśva sthāḥ bāla unmatta piśāca vat "
  },
  {
    "segmentnr":"SA_GK19_nkalivpu-132",
    "original":"stotavyaiḥ stūyante nityaṃ sevanīyaiś ca sevyate \/",
    "analyzed":"stotavyaiḥ stūyante nityam sevanīyaiḥ ca sevyate "
  },
  {
    "segmentnr":"SA_GK19_nkalivpu-133",
    "original":"na bibheti na jihreti tathāpi dhaniko janas \/\/ NKv_63 \/\/",
    "analyzed":"na bibheti na jihreti tathā api dhanikaḥ janaḥ "
  },
  {
    "segmentnr":"SA_GK19_nkalivpu-134",
    "original":"kṣaṇamātraṃ grahāveśo yāmamātraṃ surāmadas \/",
    "analyzed":"kṣaṇa mātram graha āveśaḥ yāma mātram surā madaḥ "
  },
  {
    "segmentnr":"SA_GK19_nkalivpu-135",
    "original":"lakṣmīmadas tu mūrkhāṇām ādeham anuvartate \/\/ NKv_64 \/\/",
    "analyzed":"lakṣmī madaḥ tu mūrkhāṇām ādeham anuvartate "
  },
  {
    "segmentnr":"SA_GK19_nkalivpu-136",
    "original":"śrīr māsam ardhamāsaṃ vā ceṣṭitvā vinivartate \/",
    "analyzed":"śrīḥ māsam ardha māsam vā ceṣṭitvā vinivartate "
  },
  {
    "segmentnr":"SA_GK19_nkalivpu-137",
    "original":"vikāras tu tadārabdho nityaṃ laśunagandhavat \/\/ NKv_65 \/\/",
    "analyzed":"vikāraḥ tu tad ārabdhaḥ nityam laśuna gandha vat "
  },
  {
    "segmentnr":"SA_GK19_nkalivpu-138",
    "original":"kaṇṭḥe madaḥ kodravajo hṛdi tāmbūlajo madas \/",
    "analyzed":"kaṇṭṭe madaḥ kodrava jaḥ hṛdi tāmbūla jaḥ madaḥ "
  },
  {
    "segmentnr":"SA_GK19_nkalivpu-139",
    "original":"lakṣmīmadas tu sarvāṅge putradāramukheṣv api \/\/ NKv_66 \/\/",
    "analyzed":"lakṣmī madaḥ tu sarva aṅge putra dāra mukheṣu api "
  },
  {
    "segmentnr":"SA_GK19_nkalivpu-140",
    "original":"yatrāsīd asti vā lakṣmīs tatronmadaḥ pravartatām \/",
    "analyzed":"yatra āsīt asti vā lakṣmīḥ tatra unmadaḥ pravartatām "
  },
  {
    "segmentnr":"SA_GK19_nkalivpu-141",
    "original":"kule 'py avataraty eṣa kuṣṭhāpasmāravat katham \/\/ NKv_67 \/\/",
    "analyzed":"kule pi avatarati eṣa kuṣṭha apasmāra vat katham "
  },
  {
    "segmentnr":"SA_GK19_nkalivpu-142",
    "original":"adhyāpayanti śāstrāṇi tṛṇīkurvanti paṇḍitān \/",
    "analyzed":"adhyāpayanti śāstrāṇi tṛṇīkurvanti paṇḍitān "
  },
  {
    "segmentnr":"SA_GK19_nkalivpu-143",
    "original":"vismārayanti jātiṃ svāṃ varāṭāḥ pañcaṣā kare \/\/ NKv_68 \/\/",
    "analyzed":"vismārayanti jātim svām varāṭāḥ pañcaṣā kare "
  },
  {
    "segmentnr":"SA_GK19_nkalivpu-144",
    "original":"bibhartu bhṛtyān dhaniko dattāṃ vā deyam arthiṣu \/",
    "analyzed":"bibhartu bhṛtyān dhanikaḥ dattām vā deyam arthiṣu "
  },
  {
    "segmentnr":"SA_GK19_nkalivpu-145",
    "original":"yāvad yācakasādharmyaṃ tāval loko na mṛṣyati \/\/ NKv_69 \/\/",
    "analyzed":"yāvat yācaka sādharmyam tāvat lokaḥ na mṛṣyati "
  },
  {
    "segmentnr":"SA_GK19_nkalivpu-146",
    "original":"[piśunāḥ]",
    "analyzed":"piśunāḥ "
  },
  {
    "segmentnr":"SA_GK19_nkalivpu-147",
    "original":"dhanabhāro hi lokasya piśunair eva dhāryate \/",
    "analyzed":"dhana bhāraḥ hi lokasya piśunaiḥ eva dhāryate "
  },
  {
    "segmentnr":"SA_GK19_nkalivpu-148",
    "original":"kathaṃ te taṃ laghūkartuṃ yatante 'parathā svatas \/\/ NKv_70 \/\/",
    "analyzed":"katham te tam laghūkartum yatante parathā svatas "
  },
  {
    "segmentnr":"SA_GK19_nkalivpu-149",
    "original":"śramānurūpaṃ piśune kim upakriyate nṛpais \/",
    "analyzed":"śrama anurūpam piśune kim upakriyate nṛpaiḥ "
  },
  {
    "segmentnr":"SA_GK19_nkalivpu-150",
    "original":"dviguṇaṃ triguṇaṃ caiva kṛtānto lālayiṣyati \/\/ NKv_71 \/\/",
    "analyzed":"dviguṇam triguṇam ca eva kṛtāntaḥ lālayiṣyati "
  },
  {
    "segmentnr":"SA_GK19_nkalivpu-151",
    "original":"Gokarṇe Bhadrakarṇe ca japo duṣkarmanāśanas \/",
    "analyzed":"gokarṇe bhadrakarṇe ca japaḥ duṣkarma nāśanaḥ "
  },
  {
    "segmentnr":"SA_GK19_nkalivpu-152",
    "original":"rājakarṇe japaḥ sadyaḥ sarvakarmavināśanas \/\/ NKv_72 \/\/",
    "analyzed":"rāja karṇe japaḥ sadyas sarva karma vināśanaḥ "
  },
  {
    "segmentnr":"SA_GK19_nkalivpu-153",
    "original":"na svārthaṃ kimcid icchanti na preryante ca kena cit \/",
    "analyzed":"na sva artham kimcid icchanti na preryante ca kena cid "
  },
  {
    "segmentnr":"SA_GK19_nkalivpu-154",
    "original":"parārtheṣu pravartante śaṭhāḥ santaś ca tulyavat \/\/ NKv_73 \/\/",
    "analyzed":"para artheṣu pravartante śaṭhāḥ santaḥ ca tulya vat "
  },
  {
    "segmentnr":"SA_GK19_nkalivpu-155",
    "original":"kālāntare hy anarthāya gṛdhro gehopari sthitas \/",
    "analyzed":"kāla antare hi anarthāya gṛdhraḥ geha upari "
  },
  {
    "segmentnr":"SA_GK19_nkalivpu-156",
    "original":"khalo gṛhasamīpasthaḥ sadyo 'narthāya dehinām \/\/ NKv_74 \/\/",
    "analyzed":"khalaḥ gṛha samīpa sthaḥ sadyas narthāya dehinām "
  },
  {
    "segmentnr":"SA_GK19_nkalivpu-157",
    "original":"[lobhinaḥ]",
    "analyzed":"lobhinaḥ "
  },
  {
    "segmentnr":"SA_GK19_nkalivpu-158",
    "original":"śuṣkopavāso dharmeṣu bhaiṣajyeṣu ca laṅghanam \/",
    "analyzed":"śuṣka upavāsaḥ dharmeṣu bhaiṣajyeṣu ca laṅghanam "
  },
  {
    "segmentnr":"SA_GK19_nkalivpu-159",
    "original":"japayajñaś ca yajñeṣu rocate lobhaśālinām \/\/ NKv_75 \/\/",
    "analyzed":"japa yajñaḥ ca yajñeṣu rocate lobha śālinām "
  },
  {
    "segmentnr":"SA_GK19_nkalivpu-160",
    "original":"kiṃ vakṣyatīva dhanikād yāvad udvijate 'dhanas \/",
    "analyzed":"kim vakṣyati iva dhanikāt yāvat udvijate "
  },
  {
    "segmentnr":"SA_GK19_nkalivpu-161",
    "original":"kiṃ prakṣyatīti lubdho 'pi tāvad udvijate tatas \/\/ NKv_76 \/\/",
    "analyzed":"kim prakṣyati iti lubdhaḥ tāvat udvijate tatas "
  },
  {
    "segmentnr":"SA_GK19_nkalivpu-162",
    "original":"sarvam ātithyaśāstrārthaṃ sākṣāt kurvanti lobhinas \/",
    "analyzed":"sarvam ātithya śāstra artham sākṣāt kurvanti lobhinaḥ "
  },
  {
    "segmentnr":"SA_GK19_nkalivpu-163",
    "original":"bhikṣākabalam ekaikaṃ ye hi paśyanti meruvat \/\/ NKv_77 \/\/",
    "analyzed":"bhikṣāka balam ekaikam ye hi paśyanti meru vat "
  },
  {
    "segmentnr":"SA_GK19_nkalivpu-164",
    "original":"dhanapālaḥ piśāco hi datte svāminy upasthite \/",
    "analyzed":"dhanapālaḥ piśācaḥ hi datte svāmini upasthite "
  },
  {
    "segmentnr":"SA_GK19_nkalivpu-165",
    "original":"dhanalubdhaḥ piśācas tu na kasmai cana ditsate \/\/ NKv_78 \/\/",
    "analyzed":"dhana lubdhaḥ piśācaḥ tu na kasmai cana ditsate "
  },
  {
    "segmentnr":"SA_GK19_nkalivpu-166",
    "original":"dātāro 'rthibhir arthyante dātṛbhiḥ punar arthinas \/",
    "analyzed":"dātāraḥ rthibhiḥ arthyante dātṛbhiḥ punar arthinaḥ "
  },
  {
    "segmentnr":"SA_GK19_nkalivpu-167",
    "original":"kartṛkarmavyatīhārād aho nimnonnataṃ kiyat \/\/ NKv_79 \/\/",
    "analyzed":"kartṛ karma vyatīhārāt aho nimna unnatam kiyat "
  },
  {
    "segmentnr":"SA_GK19_nkalivpu-168",
    "original":"svasminn asati nārthasya rakṣakaḥ saṃbhaved iti \/",
    "analyzed":"svasmin asati na arthasya rakṣakaḥ saṃbhavet iti "
  },
  {
    "segmentnr":"SA_GK19_nkalivpu-169",
    "original":"niścityaivaṃ svayam api bhuṅkte lubdhaḥ kathaṃ cana \/\/ NKv_80 \/\/",
    "analyzed":"niścitya evam svayam api bhuṅkte lubdhaḥ katham cana "
  },
  {
    "segmentnr":"SA_GK19_nkalivpu-170",
    "original":"prasthāsyamānaḥ praviśet pratiṣṭheta dine dine \/",
    "analyzed":"prasthāsyamānaḥ praviśet pratiṣṭheta dine dine "
  },
  {
    "segmentnr":"SA_GK19_nkalivpu-171",
    "original":"vicitrān ullikhed vighnāṃs tiṣṭhāsur atithiś ciram \/\/ NKv_81 \/\/",
    "analyzed":"vicitrān ullikhet vighnān tiṣṭhāsuḥ atithiḥ ciram "
  },
  {
    "segmentnr":"SA_GK19_nkalivpu-172",
    "original":"[dhārmikāḥ]",
    "analyzed":"dhārmikāḥ "
  },
  {
    "segmentnr":"SA_GK19_nkalivpu-173",
    "original":"pradīyate viduṣy ekaṃ kavau daśa naṭe śatam \/",
    "analyzed":"pradīyate viduṣi ekam kavau daśa naṭe śatam "
  },
  {
    "segmentnr":"SA_GK19_nkalivpu-174",
    "original":"sahasraṃ dāmbhike loke śrotriye tu na kimcana \/\/ NKv_82 \/\/",
    "analyzed":"sahasram dāmbhike loke śrotriye tu na kimcana "
  },
  {
    "segmentnr":"SA_GK19_nkalivpu-175",
    "original":"ghaṭakaṃ samyagārādhya vairāgyaṃ paramaṃ vahet \/",
    "analyzed":"ghaṭakam samyak ārādhya vairāgyam paramam vahet "
  },
  {
    "segmentnr":"SA_GK19_nkalivpu-176",
    "original":"tāvad arthāḥ prasiddhyanti yāvac cāpalam āvṛtam \/\/ NKv_83 \/\/",
    "analyzed":"tāvat arthāḥ prasiddhyanti yāvat cāpalam āvṛtam "
  },
  {
    "segmentnr":"SA_GK19_nkalivpu-177",
    "original":"ekataḥ sarvaśāstrāṇi tulasīkāṣṭham ekatas \/",
    "analyzed":"ekatas sarva śāstrāṇi tulasīkāṣṭham ekatas "
  },
  {
    "segmentnr":"SA_GK19_nkalivpu-178",
    "original":"vaktavyaṃ kiṃ cid ity uktaṃ vastutas tulasī parā \/\/ NKv_84 \/\/",
    "analyzed":"vaktavyam kim cit iti uktam vastutas tulasī parā "
  },
  {
    "segmentnr":"SA_GK19_nkalivpu-179",
    "original":"vismṛtaṃ vāhaṭenedaṃ tulasyāḥ paṭhatā guṇan \/",
    "analyzed":"vismṛtam vāhaṭena idam tulasyāḥ paṭhatā "
  },
  {
    "segmentnr":"SA_GK19_nkalivpu-180",
    "original":"viśvasaṃmohinī vitta- dāyinīti guṇadvayam \/\/ NKv_85 \/\/",
    "analyzed":"viśva saṃmohinī vitta dāyinī iti guṇa dvayam "
  },
  {
    "segmentnr":"SA_GK19_nkalivpu-181",
    "original":"kaupīnaṃ bhasitālepo darbhā+rudrākṣamālikā \/",
    "analyzed":"kaupīnam bhasita ālepaḥ darbha a rudrākṣa mālikā "
  },
  {
    "segmentnr":"SA_GK19_nkalivpu-182",
    "original":"maunam ekāsikā ceti mūrkhasaṃjīvanāni ṣaṭ \/\/ NKv_86 \/\/",
    "analyzed":"maunam ekāsikā ca iti mūrkha saṃjīvanāni ṣaḍ "
  },
  {
    "segmentnr":"SA_GK19_nkalivpu-183",
    "original":"vāsaḥ puṇyeṣu tīrtheṣu prasiddhaś ca mṛto gurus \/",
    "analyzed":"vāsaḥ puṇyeṣu tīrtheṣu prasiddhaḥ ca mṛtaḥ guruḥ "
  },
  {
    "segmentnr":"SA_GK19_nkalivpu-184",
    "original":"adhyāpanāvṛttayaś ca kīrtanīyā dhanārthibhis \/\/ NKv_87 \/\/",
    "analyzed":"adhyāpana āvṛttayaḥ ca kīrtanīyāḥ dhana arthibhiḥ "
  },
  {
    "segmentnr":"SA_GK19_nkalivpu-185",
    "original":"mantrabhraṃśe saṃpradāyaḥ prayogaś cyutasaṃkṛtau \/",
    "analyzed":"mantra bhraṃśe saṃpradāyaḥ prayogaḥ cyuta saṃkṛtau "
  },
  {
    "segmentnr":"SA_GK19_nkalivpu-186",
    "original":"deśadharmas tv anācāre pṛcchatāṃ siddham uttaram \/\/ NKv_88 \/\/",
    "analyzed":"deśa dharmaḥ tu anācāre pṛcchatām siddham uttaram "
  },
  {
    "segmentnr":"SA_GK19_nkalivpu-187",
    "original":"yathā jānanti bahavo yathā vakṣyanti dātari \/",
    "analyzed":"yathā jānanti bahavaḥ yathā vakṣyanti dātari "
  },
  {
    "segmentnr":"SA_GK19_nkalivpu-188",
    "original":"tathā dharmaṃ caret sarvaṃ na vṛthā kiṃ cid ācaret \/\/ NKv_89 \/\/",
    "analyzed":"tathā dharmam caret sarvam na vṛthā kim cit ācaret "
  },
  {
    "segmentnr":"SA_GK19_nkalivpu-189",
    "original":"sadā japapaṭo haste madhye madhye 'kṣimīlanam \/",
    "analyzed":"sadā japa paṭaḥ haste madhye madhye kṣimīlanam "
  },
  {
    "segmentnr":"SA_GK19_nkalivpu-190",
    "original":"sarvaṃ brahmeti vādaś ca sadyaspratyayahetavas \/\/ NKv_90 \/\/",
    "analyzed":"sarvam brahma iti vādaḥ ca sadyaspratyaya hetavaḥ "
  },
  {
    "segmentnr":"SA_GK19_nkalivpu-191",
    "original":"āmadhyāhnaṃ nadīvāsaḥ samāje devatārcanam \/",
    "analyzed":"ā madhyāhnam nadī vāsaḥ samāje devatā arcanam "
  },
  {
    "segmentnr":"SA_GK19_nkalivpu-192",
    "original":"satataṃ śuciveṣaś cety etad dambhasya jīvitam \/\/ NKv_91 \/\/",
    "analyzed":"satatam śuci veṣaḥ ca iti etat dambhasya jīvitam "
  },
  {
    "segmentnr":"SA_GK19_nkalivpu-193",
    "original":"tāvad dīrghaṃ nityakarma yāvat syād draṣṭṛmelanam \/",
    "analyzed":"tāvat dīrgham nityakarma yāvat syāt draṣṭṛ melanam "
  },
  {
    "segmentnr":"SA_GK19_nkalivpu-194",
    "original":"tāvatsaṃkṣipyate sarvaṃ yāvad draṣṭā na vidyate \/\/ NKv_92 \/\/",
    "analyzed":"tāvat saṃkṣipyate sarvam yāvat draṣṭā na vidyate "
  },
  {
    "segmentnr":"SA_GK19_nkalivpu-195",
    "original":"ānandabāṣparomāñcau yasya svecchāvaśaṃvadau \/",
    "analyzed":"ānanda bāṣpa romāñcau yasya sva icchā vaśaṃvadau "
  },
  {
    "segmentnr":"SA_GK19_nkalivpu-196",
    "original":"kiṃ tasya sādhanair anyaiḥ kiṃkarāḥ sarvapārthivās \/\/ NKv_93 \/\/",
    "analyzed":"kim tasya sādhanaiḥ anyaiḥ kiṃkarāḥ sarva pārthivāḥ "
  },
  {
    "segmentnr":"SA_GK19_nkalivpu-197",
    "original":"[durjanāḥ]",
    "analyzed":"durjanāḥ "
  },
  {
    "segmentnr":"SA_GK19_nkalivpu-198",
    "original":"daṇḍyamānā vikurvanti lālyamānās tatas tarām \/",
    "analyzed":"daṇḍyamānāḥ vikurvanti lālyamānāḥ tatas tarām "
  },
  {
    "segmentnr":"SA_GK19_nkalivpu-199",
    "original":"durjanānām ato nyāyyaṃ dūrād eva visarjanam \/\/ NKv_94 \/\/",
    "analyzed":"durjanānām atas nyāyyam dūrāt eva visarjanam "
  },
  {
    "segmentnr":"SA_GK19_nkalivpu-200",
    "original":"adānam īṣaddānaṃ ca kimcitkopāya durdhiyām \/",
    "analyzed":"a dānam īṣat dānam ca kimcid kopāya "
  },
  {
    "segmentnr":"SA_GK19_nkalivpu-201",
    "original":"saṃpūrṇadānaṃ prakṛtir virāmo vairakāraṇam \/\/ NKv_95 \/\/",
    "analyzed":"saṃpūrṇa dānam prakṛtiḥ virāmaḥ vaira kāraṇam "
  },
  {
    "segmentnr":"SA_GK19_nkalivpu-202",
    "original":"jyāyān asaṃstavo duṣṭair īrṣyāyai saṃstavaḥ punas \/",
    "analyzed":"jyāyān a saṃstavaḥ duṣṭaiḥ īrṣyāyai saṃstavaḥ punar "
  },
  {
    "segmentnr":"SA_GK19_nkalivpu-203",
    "original":"apatyasaṃbandhavidhiḥ svānarthāyaiva kevalam \/\/ NKv_96 \/\/",
    "analyzed":"apatya saṃbandha vidhiḥ sva anarthāya eva kevalam "
  },
  {
    "segmentnr":"SA_GK19_nkalivpu-204",
    "original":"jñāteyaṃ jñānahīnatvaṃ piśunatvaṃ daridratā \/",
    "analyzed":"jñāteyam jñāna hīna tvam piśuna tvam daridra tā "
  },
  {
    "segmentnr":"SA_GK19_nkalivpu-205",
    "original":"milanti yadi catvāri tad diśe 'pi namo namas \/\/ NKv_97 \/\/",
    "analyzed":"milanti yadi catvāri tat diśe namaḥ namaḥ "
  },
  {
    "segmentnr":"SA_GK19_nkalivpu-206",
    "original":"parachidreṣu hṛdayaṃ paravārtāsu ca śravas \/",
    "analyzed":"para chidreṣu hṛdayam para vārtāsu ca śravaḥ "
  },
  {
    "segmentnr":"SA_GK19_nkalivpu-207",
    "original":"paramarmāsu vācaṃ ca khalānām asṛjad vidhis \/\/ NKv_98 \/\/",
    "analyzed":"para marmāsu vācam ca khalānām asṛjat vidhiḥ "
  },
  {
    "segmentnr":"SA_GK19_nkalivpu-208",
    "original":"viṣeṇa pucchalagnena vṛścikaḥ prāṇinām iva \/",
    "analyzed":"viṣeṇa puccha lagnena vṛścikaḥ prāṇinām iva "
  },
  {
    "segmentnr":"SA_GK19_nkalivpu-209",
    "original":"kalinā daśamāṃśena sarvaḥ kālo 'pi dāruṇas \/\/ NKv_99 \/\/",
    "analyzed":"kalinā daśama aṃśena sarvaḥ kālaḥ api dāruṇaḥ "
  },
  {
    "segmentnr":"SA_GK19_nkalivpu-210",
    "original":"yatra bhāryāgiro vedā yatra dharmo 'rthasādhanam \/",
    "analyzed":"yatra bhāryā giraḥ vedāḥ yatra dharmaḥ ṛtha sādhanam "
  },
  {
    "segmentnr":"SA_GK19_nkalivpu-211",
    "original":"yatra svapratibhā mānaṃ tasmai śrīkalaye namas \/\/ NKv_100 \/\/",
    "analyzed":"yatra sva pratibhā mānam tasmai śrī kalaye namaḥ "
  },
  {
    "segmentnr":"SA_GK19_nkalivpu-212",
    "original":"kāmam astu jagat sarvaṃ kālasyāsya vaśaṃvadam \/",
    "analyzed":"kāmam astu jagat sarvam kālasya asya vaśaṃvadam "
  },
  {
    "segmentnr":"SA_GK19_nkalivpu-213",
    "original":"kālakālaṃ prapannānāṃ kālaḥ kiṃ naḥ kariṣyati? \/\/ NKv_101 \/\/",
    "analyzed":"kāla kālam prapannānām kālaḥ kim naḥ kariṣyati "
  },
  {
    "segmentnr":"SA_GK19_nkalivpu-214",
    "original":"kavinā nīlakaṇṭhena kaler etad viḍambanam \/",
    "analyzed":"kavinā nīlakaṇṭhena kaleḥ etat viḍambanam "
  },
  {
    "segmentnr":"SA_GK19_nkalivpu-215",
    "original":"racitaṃ viduṣāṃ prītyai rājāsthānānumodanam \/\/ NKv_102 \/\/",
    "analyzed":"racitam viduṣām prītyai rāja āsthāna anumodanam "
  },
  {
    "segmentnr":"SA_GK19_nkalivpu-216",
    "original":"iti Nīlakaṇṭhaviracitaṃ Kaliviḍambanaṃ saṃpūrṇam",
    "analyzed":"iti nīlakaṇṭha viracitam kaliviḍambanam saṃpūrṇam "
  }
]