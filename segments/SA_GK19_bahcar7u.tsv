segmentnr	original	analyzed
SA_GK19_bahcar7u-0	saptama ucchvāsaḥ	saptamaḥ ucchvāsaḥ 
SA_GK19_bahcar7u-1	aṅganavedī vasudhā kulyā jaladhiḥ sthalī ca pātālam /	aṅganavedī vasudhā kulyā jaladhiḥ sthalī ca pātālam 
SA_GK19_bahcar7u-2	valmīkaśca sumeruḥ kṛtapratijñasya vīrasya // 7.1 //	valmīkaḥ ca sumeruḥ kṛta pratijñasya vīrasya 
SA_GK19_bahcar7u-3	dhṛtadhanuṣi bāhuśālini śailā na namanti yattadāścaryam /	dhṛta dhanuṣi bāhuśālini śailāḥ na namanti yat tat āścaryam 
SA_GK19_bahcar7u-4	ripusaṃjñakeṣu gaṇanā kaiva varākeṣu kākeṣu // 7.2 //	ripu saṃjñakeṣu gaṇanā kā eva varākeṣu kākeṣu 
SA_GK19_bahcar7u-5	atha vyīteṣu ca keṣuciddivaseṣu mauhūrtikamaṇḍalena śataśaḥ sugaṇite supraśaste 'hani	atha vyīteṣu ca kaścitsu divaseṣu mauhūrtika maṇḍalena śataśas su gaṇite su praśaste hani 
SA_GK19_bahcar7u-6	datte catasṛṇāmapi diśāṃ vijayayogye daṇḍayātrālagne salilamokṣaviśāradaiḥ śāradairivāmbhodharaiḥ	datte catasṛṇām api diśām vijaya yogye daṇḍayātrā lagne salila mokṣa viśāradaiḥ śāradaiḥ iva ambhodharaiḥ 
SA_GK19_bahcar7u-7	kāladhautaiḥ śātakaumbhaiśca kumbhaiḥ snātvā viracayya paramayā bhaktyā bhagavato	kāladhautaiḥ śātakaumbhaiḥ ca kumbhaiḥ snātvā viracayya paramayā bhaktyā 
SA_GK19_bahcar7u-8	nīlalohitasyārcāmudarciṣaṃ hutvā pradakṣiṇāvartaśikhākalāpamāśuśukṣaṇiṃ,	nīlalohitasya arcām ud arciṣam hutvā pradakṣiṇa āvarta śikhā kalāpam āśuśukṣaṇim 
SA_GK19_bahcar7u-9	dattvā dvijebyo ratnavanti rājatāni jātarūpamayāni ca sahasraśastilapātrāṇi kanakapatralatālaṅkṛtaśaphaśṛṅgaśikharā gāścārbudaśaḥ,	dattvā dvijebyaḥ ratnavanti rājatāni jātarūpa mayāni ca sahasraśas tila pātrāṇi kanaka patra latā alaṅkṛta śapha śṛṅga śikharāḥ gāḥ ca arbudaśas 
SA_GK19_bahcar7u-10	samupaviśya vitatavyāghracarmaṇi bhadrāsane vilipya prathamaviliptāyudho nijayaśodhavalenācaraṇataścandanena śarīraṃ,	samupaviśya vitata vyāghra carmaṇi bhadrāsane vilipya prathama vilipta āyudhaḥ nija yaśaḥ dhavalena ācaraṇataḥ candanena śarīram 
SA_GK19_bahcar7u-11	paridhāya rājahaṃsamithunalakṣmaṇī sadṛśe dukūle,	paridhāya rājahaṃsa mithuna lakṣmaṇī sadṛśe dukūle 
SA_GK19_bahcar7u-12	parameśvaracihnabhūtāṃ śaśikalāmiva kalpayitvā sitakusumamuṇḍamālikāṃ śirasi,	parameśvara cihna bhūtām śaśi kalām iva kalpayitvā sita kusuma muṇḍa mālikām śirasi 
SA_GK19_bahcar7u-13	nītvā karṇābharaṇamarakatamayūkhamiva karṇagocaratāṃ gorocanācchuritamabhinavaṃ dūrvāpallavaṃ,	nītvā karṇa ābharaṇa marakata mayūkham iva karṇa gocara tām gorocanā ācchuritam abhinavam dūrvā pallavam 
SA_GK19_bahcar7u-14	vinyasya saha śāsanavalayena gamanamahgalapratisaraṃ prakoṣṭhe,	vinyasya saha śāsana valayena gamana mahgala pratisaram prakoṣṭhe 
SA_GK19_bahcar7u-15	paripūjitaprahṛṣṭapurohitakaraprakīryamāṇaśāntisalilasīkaranikarābhyukṣitaśirāḥ saṃpreṣya mahārhāṇi vāhanāni bahalaratnālokaliptakakubhi ca  #	paripūjita prahṛṣṭa purohita kara prakīryamāṇa śānti salila sīkara nikara abhyukṣita śirāḥ saṃpreṣya mahārhāṇi vāhanāni bahala ratna āloka lipta kakubhi ca 
SA_GK19_bahcar7u-16	bhūṣaṇāni bhūbhujāṃ savibhajya,	bhūṣaṇāni bhūbhujām sa vibhajya 
SA_GK19_bahcar7u-17	kliṣṭakārpaṭikakulaputralokamocitaiḥ prasādadānaiśca vimucya bandhanāni sakalāni,	kliṣṭa kārpaṭika kula putra loka mocitaiḥ prasāda dānaiḥ ca vimucya bandhanāni sakalāni 
SA_GK19_bahcar7u-18	niyujya tatkālasmaraṇasphuraṇena kathitātmānamiva cāṣṭādaśadvīpajetavyādhikāre dakṣiṇaṃ	niyujya tad kāla smaraṇa sphuraṇena kathita ātmānam iva ca aṣṭādaśa dvīpa jetavya adhikāre dakṣiṇam 
SA_GK19_bahcar7u-19	bhujastambhamahamahamikayā sevakairiva sanimittairapi samagrairagrato bhavadbhiḥ	bhuja stambham ahamahamikayā sevakaiḥ iva sa nimittaiḥ api samagraiḥ agratas bhavadbhiḥ 
SA_GK19_bahcar7u-20	pramuditaprajājanyamānajayaśabdakolāhalo hiraṇyagarbha iva brahnāṇḍātkṛtayugakaraṇāya bhavanānnirjagāma /	pramudita prajā janyamāna jaya śabda kolāhalaḥ hiraṇyagarbhaḥ iva brahnāṇḍāt kṛta yuga karaṇāya bhavanāt nirjagāma 
SA_GK19_bahcar7u-21	nātidūre ca nagarādupasarasvati nirmite mahati tṛṇamaye,	na atidūre ca nagarāt upasarasvati nirmite mahati tṛṇa maye 
SA_GK19_bahcar7u-22	samuttambhitatuṅgatoraṇe,	samuttambhita tuṅga toraṇe 
SA_GK19_bahcar7u-23	vedīvinihitapallavalalāmahemakalaśe,	vedī vinihita pallava lalāma hema kalaśe 
SA_GK19_bahcar7u-24	baddhavanamālādāmni,	baddha vanamālā dāmni 
SA_GK19_bahcar7u-25	dhavaladhvajasālini,	dhavala dhvaja sālini 
SA_GK19_bahcar7u-26	bhramacchuklavāsasi,	bhramat śukla vāsasi 
SA_GK19_bahcar7u-27	paṭhaddvijanmani mandire prasthānamakarot /	paṭhat dvijanmani mandire prasthānam akarot 
SA_GK19_bahcar7u-28	tatrasthasya cāsya grāmākṣapaṭalikaḥ sakalakaraṇiparikaraḥ “karotu devo divasagrahaṇamadyaivāvandhyaśāsanaḥ	tatrasthasya ca asya grāma akṣapaṭalikaḥ sakala karaṇi parikaraḥ karotu devaḥ divasa grahaṇam adyā eva avandhya śāsanaḥ 
SA_GK19_bahcar7u-29	śāsanānām' ityabhidhāya vṛṣāṅkāmabhinavaghaṭitāṃ hāṭakamayīṃ mudrāṃ samupaninye /	śāsanānām iti abhidhāya vṛṣāṅkām abhinava ghaṭitām hāṭaka mayīm mudrām samupaninye 
SA_GK19_bahcar7u-30	jagrāha ca tāṃ rājā /	jagrāha ca tām rājā 
SA_GK19_bahcar7u-31	samupasthāpite ca prathamata eva mṛtpiṇḍe paribhraśya karakamalādadhomukhī mahītale papāta mudrā /	samupasthāpite ca prathamatas eva mṛd piṇḍe paribhraśya kara kamalāt adhomukhī mahī tale papāta mudrā 
SA_GK19_bahcar7u-32	mandāśyānapaṅkapaṭale mṛdumṛdi sarasvatītīre parisphuṭaṃ vyarājanta rājayo varṇānām /	manda āśyāna paṅka paṭale mṛdu mṛdi sarasvatī tīre parisphuṭam vyarājanta rājayaḥ varṇānām 
SA_GK19_bahcar7u-33	amaṅgalāśaṅkini ca viṣīdati parijane narapatirakaronmanasyetat--“atattvadarśinyo hi bhavantyavidagdhānāṃ dhiyaḥ /	amaṅgala āśaṅkini ca viṣīdati parijane narapatiḥ akarot manasi etata tattva darśinyaḥ hi bhavanti avidagdhānām dhiyaḥ 
SA_GK19_bahcar7u-34	tathā hi--ekaśāsanamudrāṅkā bhūrbhavato bhaviṣyatīti niveditamapi nimittenānyathā gṛhṇanti grāmyāḥ' /	tathā hi eka śāsana mudrā aṅkā bhūḥ bhavataḥ bhaviṣyati iti niveditam api nimittena anyathā gṛhṇanti grāmyāḥ 
SA_GK19_bahcar7u-35	ityabhinandya manasā mahānimittaṃ tatsīrasahasrasaṃmitasīmnāṃ grāmāṇāṃ śatamadād dvijebhyaḥ /	iti abhinandya manasā mahā nimittam tad sīra sahasra saṃmita sīmnām grāmāṇām śatam adāt dvijebhyaḥ 
SA_GK19_bahcar7u-36	nināya ca tatra taṃ divasam /	nināya ca tatra tam divasam 
SA_GK19_bahcar7u-37	pratipannāyāṃ sarvaryāṃ saṃmānitasarvarājalokaḥ suṣvāpa /	pratipannāyām sarvaryām saṃmānita sarva rāja lokaḥ suṣvāpa 
SA_GK19_bahcar7u-38	atha galati tṛtīye yāme suptasamastasanattvaniḥśabde dikkuñjarajṛmbhamāṇagambhīradhvaniratāḍhyata prayāṇapaṭahaḥ /	atha galati tṛtīye yāme supta samasta sanattva niḥśabde diś kuñjara jṛmbhamāṇa gambhīra dhvaniḥ atāḍhyata prayāṇa paṭahaḥ 
SA_GK19_bahcar7u-39	agrataḥ sthitvā ca muhūrtamiva punaḥ prayāṇakrośasaṃkhyāpakāḥ spaṣṭamaṣṭāvadīyanta prahārāḥ paṭahe paṭīyāṃsaḥ /	agratas sthitvā ca muhūrtam iva punar prayāṇa krośa saṃkhyāpakāḥ spaṣṭam aṣṭa avadīyanta prahārāḥ paṭahe paṭīyāṃsaḥ 
SA_GK19_bahcar7u-40	atha galati tṛtīye yāme suptasamastasattvaniḥśabde dikkuñjarajṛmbhamāṇagambhīradhvaniratāḍyata	atha galati tṛtīye yāme supta samasta sattva niḥśabde diś kuñjara jṛmbhamāṇa gambhīra dhvaniḥ atāḍyata 
SA_GK19_bahcar7u-41	prayāṇapaṭahaḥ agrataḥ sthitvā ca muhūrtamiva punaḥ prayāṇakrīśasaṃkhyāpakāḥ spaṣṭamaṣṭāvadīyanta	prayāṇa paṭahaḥ agratas sthitvā ca muhūrtam iva punar prayāṇa krīśa saṃkhyāpakāḥ spaṣṭam aṣṭa avadīyanta 
SA_GK19_bahcar7u-42	prahārāḥ paṭahe paṭīyāṃsaḥ /	prahārāḥ paṭahe paṭīyāṃsaḥ 
SA_GK19_bahcar7u-43	tato raṭatpaṭahe,	tatas raṭat paṭahe 
SA_GK19_bahcar7u-44	nandannāndīke,	nandat nāndīke 
SA_GK19_bahcar7u-45	guñjadguñje,	guñjat guñje 
SA_GK19_bahcar7u-46	kūjatkāhale,	kūjat kāhale 
SA_GK19_bahcar7u-47	śabdāyamānaśaṅkhe,	śabdāyamāna śaṅkhe 
SA_GK19_bahcar7u-48	kramopacīyamānakaṭakakalakale,	krama upacīyamāna kaṭaka kalakale 
SA_GK19_bahcar7u-49	parijanotthāpanavyāpṛtavyavahāriṇi,	parijana utthāpana vyāpṛta vyavahāriṇi 
SA_GK19_bahcar7u-50	drutadrughaṇaghātaghaṭyamānakoṇikākīlakolāhalakalitakakubhi,	druta dru ghaṇa ghāta ghaṭyamāna koṇikā kīla kolāhala kalita kakubhi 
SA_GK19_bahcar7u-51	balādhikṛtabadhyamānapāṭīpatipeṭake,	bala adhikṛta badhyamāna pāṭī patipeṭake 
SA_GK19_bahcar7u-52	janajvalitolkāsahasrālokalupyamānatriyāmātamasi,	jana jvalita ulkā sahasra āloka lupyamāna triyāmā tamasi 
SA_GK19_bahcar7u-53	yāmaceṭīcaraṇacalanotthāpyamānakāmimithune,	yāma ceṭī caraṇa calana utthāpyamāna kāmi mithune 
SA_GK19_bahcar7u-54	kaṭukakaṭukanirdeśanaśyannidronmiṣanniṣādini,	               
SA_GK19_bahcar7u-55	prabuddhahāstikaśūnyīkriyamāṇaśayyāgṛhe,	prabuddha hāstika śūnyīkriyamāṇa śayyā gṛhe 
SA_GK19_bahcar7u-56	suptotthitāśvīyavidhūyamānasaṭeṣa raṭatkaṭakamukharakhanitrakhanyamānakṣoṇīpāśe,	raṭat kaṭaka mukhara khanitra khanyamāna kṣoṇī pāśe 
SA_GK19_bahcar7u-57	samutkīlyamānakīlaśiñjānāhiñjīre,	samutkīlyamāna kīla śiñjā nāhiñjīre 
SA_GK19_bahcar7u-58	upanīyamānanigaḍatālakalaravottālaturaṅgataraṅgyamāṇakhurapuṭe,	upanīyamāna nigaḍa tāla kalarava uttāla turaṅga taraṅgyamāṇa khura puṭe 
SA_GK19_bahcar7u-59	leśikamucyamānamadasyandidantisaṃdānaśṛṅkhalākhanakhananinādanirbharabharitadaśadiśi,	leśika mucyamāna mada syandi danti saṃdāna śṛṅkhalā khana khana nināda nirbhara bharita daśa diśi 
SA_GK19_bahcar7u-60	bhāsapūlakaprahārapramṛṣṭapāṃsulakaripṛṣṭhatrasāryamāṇaprasphoṭitapramṛṣṭacarmaṇi,	bhāsa pūlaka prahāra pramṛṣṭa pāṃsula kari pṛṣṭha trasāryamāṇa prasphoṭita pramṛṣṭa carmaṇi 
SA_GK19_bahcar7u-61	gṛhacintakaceṭakasaṃveṣṭyamānapaṭapuṭīkāṇḍapaṭamaṇḍapaparivastrāvitānake,	gṛha cintaka ceṭaka saṃveṣṭyamāna paṭa puṭī kāṇḍa paṭa maṇḍapa parivastrā vitānake 
SA_GK19_bahcar7u-62	kīlakalāpāpūryamāṇacipiṭacarmapuṭe,	kīla kalāpa āpūryamāṇa cipiṭa carma puṭe 
SA_GK19_bahcar7u-63	saṃbhāṇḍāyamānabhāṇḍāgāriṇi,	saṃbhāṇḍāyamāna bhāṇḍāgāriṇi 
SA_GK19_bahcar7u-64	bhāṇḍāgāravahanasaṃvāhyamānabahunālīvāhike,	bhāṇḍāgāra vahana saṃvāhyamāna bahu nālīvāhike 
SA_GK19_bahcar7u-65	niṣādiniścalānekānekapāropyamāṇakośakalaśapīḍāpīḍasaṃkaṭāyamānasāmantaukasi,	niṣādi niścala aneka aneka pāropyamāṇa kośa kalaśa pīḍā pīḍa saṃkaṭāyamāna sāmanta okasi 
SA_GK19_bahcar7u-66	dūragatadakṣadāserakakṣipraprakṣipyamāṇopakaraṇasaṃbhārabhriyamāṇaduṣṭadantini,	dūra gata dakṣa dāseraka kṣipra prakṣipyamāṇa upakaraṇa saṃbhāra bhriyamāṇa duṣṭa dantini 
SA_GK19_bahcar7u-67	tiryagānamajjāghanikarakṛcchrākṛṣṭalambamānaparatantratundilacundījanajanitajanahāse,	tiryak ānamajja agha nikara kṛcchra ākṛṣṭa lambamāna paratantra tundila cundī jana janita jana hāse 
SA_GK19_bahcar7u-68	pīḍyamānaśāraśārivaratrāguṇagrāhitagātravihārabṛṃhadbahubṛhadunmadakariṇi,	pīḍyamāna śāra śāri varatrā guṇa grāhita gātra vihāra bṛṃhat bahu bṛhat unmada kariṇi 
SA_GK19_bahcar7u-69	karighaṭāghaṭamānaghaṇṭāṭāṅkārakriyamāṇakarṇajvare,	kari ghaṭā āghaṭamāna ghaṇṭā ṭāṅkāra kriyamāṇa karṇa jvare 
SA_GK19_bahcar7u-70	pṛṣṭhapratiṣṭhāpyamānakaṇṭhālakakadarthitakūjatkarabhe,	pṛṣṭha pratiṣṭhāpyamāna kaṇṭha alaka kadarthita kūjat karabhe 
SA_GK19_bahcar7u-71	abhijātarājaputrapreṣyamāṇa kupyayuktākulakulīnakulaputrakalatravāhane,	abhijāta rāja putra preṣyamāṇa kupya yukta a kula kulīna kula putra kalatra vāhane 
SA_GK19_bahcar7u-72	gamanavelāvipralabdhavāraṇādhoraṇānviṣyamāṇanavasevake,	gamana velā vipralabdha vāraṇa ādhoraṇa anviṣyamāṇa nava sevake 
SA_GK19_bahcar7u-73	prasādavittapattinīyamānanarapativallabhavāravājini,	prasāda vitta patti nīyamāna narapati vallabha vāra vājini 
SA_GK19_bahcar7u-74	cārucārabhaṭasanyanyasyamānanāsīramaṇḍalāḍambarasthūlasthāsake,	                 
SA_GK19_bahcar7u-75	sthānapālaparyamāṇalambamānalavaṇakalāyīkiṅkiṇīnālīsanāthasaṃkalitatalasārake,	sthānapāla paryamāṇa lambamāna lavaṇa kalāyī kiṅkiṇī nālī sanātha saṃkalita tala sārake 
SA_GK19_bahcar7u-76	kuṇḍalīkṛtāvarakṣaṇījālajaṭilavallabhapālāśvadhaṭāniveśyamānasākhāmṛge,	kuṇḍalīkṛta avarakṣaṇī jāla jaṭila vallabha pāla aśva dhaṭā niveśyamāna sākhāmṛge 
SA_GK19_bahcar7u-77	parivardhakākṛṣyamāṇārdhajandhaprābhātikayogyāśanaprārohake,	parivardhaka ākṛṣyamāṇa ardhajandha prābhātika yogya aśana prārohake 
SA_GK19_bahcar7u-78	vyakrośīvijṛmbhamāṇaghāsikaghoṣe,	vyakrośī vijṛmbhamāṇa ghāsika ghoṣe 
SA_GK19_bahcar7u-79	gamanasaṃbhramabhraṣṭabhramaduttuṇḍataruṇaturaṅgamatanyamānānekamandurāvimarde,	gamana saṃbhrama bhraṣṭa bhramat uttuṇḍa taruṇa turaṅgama tanyamāna aneka mandurā vimarde 
SA_GK19_bahcar7u-80	sajjīkṛtakareṇukārohāhvānasatvarasundarīdīyamānamukhālepane,	sajjīkṛta kareṇukā āroha āhvāna satvara sundarī dīyamāna mukha ālepane 
SA_GK19_bahcar7u-81	calitamātaṅgaturaṅgapradhāvitaprākṛtaprātiveśikalokaluṇṭhyamānanirghāsasasyasaṃcaye,	calita mātaṅga turaṅga pradhāvita prākṛta prātiveśika loka luṇṭhyamāna nirghāsa sasya saṃcaye 
SA_GK19_bahcar7u-82	saṃcaraccelacakrākāntacakrīvati,	saṃcarat cela cakra akānta cakrīvati 
SA_GK19_bahcar7u-83	cakracītkārigantrīgaṇagṛhyamāṇaprahatavartmani,	cakra cītkāri gantrī gaṇa gṛhyamāṇa prahata vartmani 
SA_GK19_bahcar7u-84	akāṇḍakoḍḍīyamānabhāṇḍabharitānaḍuhi,	akāṇḍaka uḍḍīyamāna bhāṇḍa bharita anaḍuhi 
SA_GK19_bahcar7u-85	nikaṭaghāsalābhalubhyallambamānaprathamaprasāryamāṇasārasaurabheye,	nikaṭa ghāsa lābha lubhyat lambamāna prathama prasāryamāṇa sāra saurabheye 
SA_GK19_bahcar7u-86	pramukhapravartyamānamahāsamāmantamahānase,	pramukha pravartyamāna mahā samām anta mahānase 
SA_GK19_bahcar7u-87	puraḥpradhāvaddhvajavāhini,	puras pradhāvat dhvaja vāhini 
SA_GK19_bahcar7u-88	priyaśatopalabhyamānasaṃkaṭakuṭīrakāntarālaniḥsaraṇe,	priya śata upalabhyamāna saṃkaṭa kuṭīraka antarāla niḥsaraṇe 
SA_GK19_bahcar7u-89	karicaraṇadalitamaṭhikotthitalokaloṣṭahanyamānameṇṭhakriyamāṇāsannasākṣiṃṇi,	kari caraṇa dalita maṭhikā utthita loka loṣṭa hanyamāna meṇṭha kriyamāṇa āsanna sākṣiṃṇi 
SA_GK19_bahcar7u-90	saṃghaṭṭavighaṭṭamānavyāghrapallīpalāyamānakṣudrakuṭumbake,	saṃghaṭṭa vighaṭṭamāna vyāghrapallī palāyamāna kṣudra kuṭumbake 
SA_GK19_bahcar7u-91	kalakalopadravadravaddraviṇabalīvardavidrāṇavaṇiji,	kalakala upadrava dravat draviṇa balīvarda vidrāṇa vaṇiji 
SA_GK19_bahcar7u-92	puraḥsaradīpikālokaviralāyamānalokotpīḍāprasthitāntaḥpurakariṇīkadambake,	puraḥsara dīpikā loka viralāyamāna loka utpīḍa prasthita antaḥpura kariṇī kadambake 
SA_GK19_bahcar7u-93	hayārohāhūyamānalambitaśuni,	haya āroha āhūyamāna lambita śuni 
SA_GK19_bahcar7u-94	sarabhasacaraṇanipatananiścalagamanasukhāyamānakhakkhaṭastūyamānatuṅgataṅgaṇaguṇe,	sa rabhasa caraṇa nipatana niścala gamana sukhāyamāna khakkhaṭa stūyamāna tuṅga taṅgaṇa guṇe 
SA_GK19_bahcar7u-95	srastavesaravisaṃvādisīdaddākṣiṇātyasādini,	srasta vesara visaṃvādi sīdat dākṣiṇātya sādini 
SA_GK19_bahcar7u-96	rojajagdhajagati prayāṇasamaye,	prayāṇa samaye 
SA_GK19_bahcar7u-97	pratidiśamāgacchadbhirgajavadhūsamārūḍhairādhoraṇairūrdhvadhriyamāṇahemapatrabhaṅgaśāraśārṅgaiḥ,	pratidiśam āgacchadbhiḥ gaja vadhū samārūḍhaiḥ ādhoraṇaiḥ ūrdhva dhriyamāṇa hema patrabhaṅga śāra śārṅgaiḥ 
SA_GK19_bahcar7u-98	antarāsanāsīnāntaraṅgagṛhītāsibhiḥ,	antarāsana āsīna antaraṅga gṛhīta asibhiḥ 
SA_GK19_bahcar7u-99	tāmbūlikavidhūyamānacāmarapallavaiḥ,	tāmbūlika vidhūyamāna cāmara pallavaiḥ 
SA_GK19_bahcar7u-100	paścimāsanikārpitabhastrābharaṇabhindipālapūliṅkaiḥ,	paścima āsanika arpita bhastrā ābharaṇa bhindipāla pūliṅkaiḥ 
SA_GK19_bahcar7u-101	patralatākuṭilakaladhautanalakapallavitaparyāṇaiḥ,	patra latā kuṭila kaladhauta nalaka pallavita paryāṇaiḥ 
SA_GK19_bahcar7u-102	paryāṇapakṣakaparikṣepapaṭṭikābandhaniścalapaṭṭopadhānasthirāvadhānaiḥ,	paryāṇa pakṣaka parikṣepa paṭṭikā bandha niścala paṭṭa upadhāna sthira avadhānaiḥ 
SA_GK19_bahcar7u-103	pracalapādaphalikāsphālanasphāyamānapadabandhamaṇiśilāśabdaiḥ,	pracala pāda phalikā āsphālana sphāyamāna pada bandha maṇi śilā śabdaiḥ 
SA_GK19_bahcar7u-104	uccitranetrasukumārasvasthānasthagitajaṅghākāṇḍaiśca kārdamikapaṭakalmāṣitapiśaṅgapiṅgaiḥ,	uccitra netra sukumāra sva sthāna sthagita jaṅghā kāṇḍaiḥ ca kārdamika paṭa kalmāṣita piśaṅga piṅgaiḥ 
SA_GK19_bahcar7u-105	alinīlamasṛṇasatulāsamutpāditasitāsamāyogaparabhāgaiścāvadātadehavaṇarvirājamānarājāvartamecakaiḥ,	ali nīla masṛṇa sa tulā samutpādita sitā samāyoga parabhāgaiḥ ca avadāta deha vaṇaḥ virājamāna rājāvarta mecakaiḥ 
SA_GK19_bahcar7u-106	kañcukaiścāpacitacīnacolakaiśca tāramuktāstabakitastavarakavārabāṇaiśca nānākaṣāyakarburakūpasikaiśya	kañcukaiḥ ca apacita cīna colakaiḥ ca tāra muktā stabakita stavara kavāra bāṇaiḥ ca nānā kaṣāya karbura kūpa sikaiśya 
SA_GK19_bahcar7u-107	śukapicchacchāyācchādanakaiśca vyāyāmolluptapārśvapraviṣṭacāruśastraśca gativaśavellitahāralatāgalallolakuṇḍalonmocanapradhāvitaparijanaiḥ,	śuka piccha chāyā ācchādanakaiḥ ca vyāyāma ullupta pārśva praviṣṭa cāru śastraḥ ca gati vaśa vellita hāra latā galat lola kuṇḍala unmocana pradhāvita parijanaiḥ 
SA_GK19_bahcar7u-108	cāmīkarapatrāṅkurakarṇapūrakavighaṭṭamānavācālavālapāśaiścoṣṇīṣapaṭṭāvaṣṭabdhakarṇotpalanālaiśca	cāmīkara patra aṅkura karṇapūraka vighaṭṭamāna vācāla vāla pāśaiḥ ca uṣṇīṣa paṭṭa avaṣṭabdha karṇa utpala nālaiḥ ca 
SA_GK19_bahcar7u-109	kuṅkumarāgakomalottarīyāntaritottamāhgaiśca cūḍāmaṇikhaṇḍakhacitakṣaumacolaiśya māyūrātapatrāyamāṇaśekharaṣaṭpadapaṭalaiśca	kuṅkuma rāga komala uttarīya antarita uttama ahgaiḥ ca cūḍāmaṇi khaṇḍa khacita kṣauma colaiḥ ya māyūra ātapa trāyamāṇa śekhara ṣaṭpada paṭalaiḥ ca 
SA_GK19_bahcar7u-110	mārgāgataśārikaśārivāhavegadaṇḍaiḥ,	mārga āgata śārika śāri vāha vega daṇḍaiḥ 
SA_GK19_bahcar7u-111	punaścañcaccāmarakirmīrakārdaraṅgacarmamaṇḍalamaṇḍanoḍḍīyamānacaṭulaḍāmaracārabhaṭabharitabhuvanāntaraiḥ,	punar cañcat cāmara kirmīra kārdaraṅga carma maṇḍala maṇḍana uḍḍīyamāna caṭula ḍāmara cāra bhaṭa bharita bhuvana antaraiḥ 
SA_GK19_bahcar7u-112	āskandatkāmbojavājiśataśiñjānajātarūpāyānaravamukharitadiṅmukhaiśca nirdayaprahatalambāpaṭahaśatapaṭuravabadhirīkṛtaśravaṇavivaraiḥ,	āskandat kāmboja vāji śata śiñjāna jātarūpa āyāna rava mukharita diṅmukhaiḥ ca nirdaya prahata lambā paṭaha śata paṭu rava badhirīkṛta śravaṇa vivaraiḥ 
SA_GK19_bahcar7u-113	udghoṣyamāṇanāmabhiḥ,	udghoṣyamāṇa nāmabhiḥ 
SA_GK19_bahcar7u-114	unmukhapādātapratipālyamānājñāpātai rājabhirāpupūre rājadvāram /	unmukha pādāta pratipālyamāna ājñā pātaiḥ rājabhiḥ āpupūre rājadvāram 
SA_GK19_bahcar7u-115	udite ca bhagavati dinakṛti rājñaḥ samāyogagrahaṇasamayaśaṃsī sasvāna saṃjñāśaṅkho muhurmuhuḥ /	udite ca bhagavati dinakṛti rājñaḥ samāyoga grahaṇa samaya śaṃsī sasvāna saṃjñā śaṅkhaḥ muhur muhur 
SA_GK19_bahcar7u-116	atha na cirādiva prathamaprayāṇa eva digvijayāya diggajasamāgamamiva gamanavilolakarṇatāladolāvilāsaiḥ kurvāṇayā kareṇukayā siddhayātrayohyamānaḥ,	atha na cirāt iva prathama prayāṇe eva digvijayāya diggaja samāgamam iva gamana vilola karṇa tāla dolā vilāsaiḥ kurvāṇayā kareṇukayā siddha yātrayā uhyamānaḥ 
SA_GK19_bahcar7u-117	vaidūryadaṇḍavikaṭenopari pratyuptapajharāgakhaṇḍamayūkhakhacitatayā sūryodayadarśanakopādiva	vaidūrya daṇḍa vikaṭena upari pratyupta pajha rāga khaṇḍa mayūkha khacita tayā sūrya udaya darśana kopāt iva 
SA_GK19_bahcar7u-118	lohitāyatayā dhriyamāṇena maṅgalātapatreṇa kadalīgarbhābhyadhikamradimnā navanetranirmitena	lohita āyatayā dhriyamāṇena maṅgala ātapatreṇa kadalī garbha abhyadhika mradimnā nava netra nirmitena 
SA_GK19_bahcar7u-119	dvitīya iva bhogināmadhipatiraṅgalagnena kañcukenāmṛtamathanadivasa iva kṣīrodaphenapaṭaladhavalāmbaravāhī,	dvitīyaḥ iva bhoginām adhipatiḥ aṅga lagnena kañcukena amṛta mathana divase iva kṣīroda phena paṭala dhavala ambara vāhī 
SA_GK19_bahcar7u-120	bāla eva pārijātapādapa ivākhaṇḍalabhūmimārūḍhaḥ,	bālaḥ eva pārijāta pādapaḥ iva akhaṇḍala bhūmim ārūḍhaḥ 
SA_GK19_bahcar7u-121	vidhūyamānacāmaramarudvidhūtakarṇapūrakusumamañjarīrajasā sakalabhuvanavaśīkaraṇacūrṇenevadiśaśchurayannabhimukhacūḍāmaṇighaṭamānapāṭalapratibimbamudayamānaṃ	vidhūyamāna cāmara marut vidhūta karṇapūra kusuma mañjarī rajasā sakala bhuvana vaśīkaraṇa cūrṇena iva diśaḥ churayan abhimukha cūḍāmaṇi ghaṭamāna pāṭala pratibimbam udayamānam 
SA_GK19_bahcar7u-122	savitāramapi pibanniva tejasā bahalatāmbūlasindūracchuritayā vilabhamāna iva dvīpāntarāṇyoṣṭhamudrayānurāgasya	savitāram api piban iva tejasā bahala tāmbūla sindūra churitayā vilabhamānaḥ iva dvīpa antarāṇi oṣṭha mudrayā anurāgasya 
SA_GK19_bahcar7u-123	sphuranmahāhāramarīcicakravālāni cāmarāṇīva diśo 'pi grāhayan,	sphurat mahā hāra marīci cakravālāni cāmarāṇi iva diśaḥ grāhayan 
SA_GK19_bahcar7u-124	rājakekṣaṇotkṣiptatribhāgayā trīnapi lokān karadānāyājñāpayanniva savibhramaṃ bhrūlatayā	rājaka īkṣaṇa utkṣipta tri bhāgayā trīn api lokān kara dānāya ājñāpayan iva sa vibhramam bhrū latayā 
SA_GK19_bahcar7u-125	drāghīyasā bāhuprākāreṇa parikṣipanniva rirakṣayā saptāpi sāgaramahākhātānakhilamiva	drāghīyasā bāhu prākāreṇa parikṣipan iva rirakṣayā sapta api sāgara mahā khātān akhilam iva 
SA_GK19_bahcar7u-126	kṣorodamādhuryamādāyodgatayā lakṣmyā samupagūḍhaḥ,	kṣoroda mādhuryam ādāya udgatayā lakṣmyā samupagūḍhaḥ 
SA_GK19_bahcar7u-127	gāḍhamamṛtamaya iva pīyamānaḥ kutūhalottānakaṭakalokalocanasahasraaiḥ snehārdreṣu rājñāṃ hṛdayeṣu guṇagauraveṇa majjanniva,	gāḍham amṛta mayaḥ iva pīyamānaḥ kutūhala uttāna kaṭaka loka locana sahasraiḥ sneha ārdreṣu rājñām hṛdayeṣu guṇa gauraveṇa majjan iva 
SA_GK19_bahcar7u-128	limpannivasaubhāgyadraveṇa draṣṭṝṇāmamarapatirivāgrajavadhakalahkaprakṣālanākulaḥ,	limpan iva saubhāgya draveṇa draṣṭṝṇām amarapatiḥ iva agraja vadha kalahka prakṣālana ākulaḥ 
SA_GK19_bahcar7u-129	pṛthuriva pṛthivīpariśodhanāvadhānasaṃkalitasakalamahībhṛtsamutsāraṇaḥ,	pṛthuḥ iva pṛthivī pariśodhana avadhāna saṃkalita sakala mahībhṛt samutsāraṇaḥ 
SA_GK19_bahcar7u-130	puraḥsarairālokakārakaiḥ sahasrasaṃkhyairarka iva kiraṇairadhikāracāturyacañcalacaraṇairvyavasthāsthāpananiṣṭhuraiḥ bhayapalāyamānalokotpīḍāntaritā  #	puraḥsaraiḥ āloka kārakaiḥ sahasra saṃkhyaiḥ arkaḥ iva kiraṇaiḥ adhikāra cāturya cañcala caraṇaiḥ vyavasthā sthāpana niṣṭhuraiḥ bhaya palāyamāna loka utpīḍa antaritā  /
SA_GK19_bahcar7u-131	dasāpi diśo grāhayadbhiriva,	diśaḥ grāhayadbhiḥ iva 
SA_GK19_bahcar7u-132	calitakadalikāsaṃpātapītapracāraṃ pavanamapi vinaye sthāpayadbhiriva,	calita kadalikā saṃpāta pīta pracāram pavanam api vinaye sthāpayadbhiḥ iva 
SA_GK19_bahcar7u-133	drutacaraṇoddhūtadhūlipaṭalāvadhūtān dinakarakilaṇānapyutsārayadbhiriva,	druta caraṇa uddhūta dhūli paṭala avadhūtān dinakara kilaṇān api utsārayadbhiḥ iva 
SA_GK19_bahcar7u-134	kanakavetralatālokavikṣipyamāṇaṃ dinamapi dūrīkurvadbhiriva,	kanaka vetra latā āloka vikṣipyamāṇam dinam api dūrīkurvadbhiḥ iva 
SA_GK19_bahcar7u-135	daṇḍibhiritastataḥ samutsāryamāṇajanasamūho nirjagāma narapatiḥ /	daṇḍibhiḥ itas tatas samutsāryamāṇa jana samūhaḥ nirjagāma narapatiḥ 
SA_GK19_bahcar7u-136	avanamati ca vinayanamitavapuṣi,	avanamati ca vinaya namita vapuṣi 
SA_GK19_bahcar7u-137	bhayacakitamanasi,	bhaya cakita manasi 
SA_GK19_bahcar7u-138	calanaśithilamaṇikanakamukuṭakiraṇanikaraparikararuciraśirasi,	calana śithila maṇi kanaka mukuṭa kiraṇa nikara parikara rucira śirasi 
SA_GK19_bahcar7u-139	vilulitakusumaśekhararajasi rājacakre,	vilulita kusuma śekhara rajasi rāja cakre 
SA_GK19_bahcar7u-140	prabhāmucāṃ cūḍāmaṇīnāmavāñcastiryañca udañcaśca cañcanto marīcayaścāparāśaya iva suśakunasaṃpādanāya celuḥ /	prabhāmucām cūḍāmaṇīnām avāñcaḥ tiryañcaḥ udañcaḥ ca cañcantaḥ marīcayaḥ ca apara āśayaḥ iva su śakuna saṃpādanāya celuḥ 
SA_GK19_bahcar7u-141	meghāyamānareṇumeduraṃ mandiraśikhaṇḍina iva khamuḍḍīyamānāḥ komalakalpapādapapallavavandanamālāḥ kalāpā ivābadhyanta digdvāreṣu dikpālaiḥ	meghāyamāna reṇu meduram mandira śikhaṇḍinaḥ iva kham uḍḍīyamānāḥ komala kalpapādapa pallava vandana mālāḥ kalāpāḥ iva abadhyanta diś dvāreṣu dikpālaiḥ 
SA_GK19_bahcar7u-142	praṇamyamānaśca netravibhāgaiścakaṭākṣaiśca samagrekṣitairbhrūvañcitaiścārdhasmitaiśca	praṇamyamānaḥ ca netra vibhāgaiḥ cakaṭākṣaiḥ ca samagra īkṣitaiḥ bhrū vañcitaiḥ ca ardha smitaiḥ ca 
SA_GK19_bahcar7u-143	parihāsaiśca chekālāpaiśca kuśalapraśnaiśca pratipraṇāmaiśconmattabhrūvīkṣitaiścājñādānaiścākrīṇanniva	parihāsaiḥ ca cheka ālāpaiḥ ca kuśalapraśnaiḥ ca pratipraṇāmaiḥ ca unmatta bhrū vīkṣitaiḥ ca ājñā dānaiḥ ca ākrīṇan iva 
SA_GK19_bahcar7u-144	mānamayān prāṇān praṇayadānaiḥ pravīrāṇāṃ vīro yathānurūpaṃ vibabhāja rājakam /	māna mayān prāṇān praṇaya dānaiḥ pravīrāṇām vīraḥ yathā anurūpam vibabhāja rājakam 
SA_GK19_bahcar7u-145	atha prasthite rājani bahalakalakalatrastadiṅnāgaśūtkārarava ivetastatastastāra tāratarastūryāṇāṃ pratidhvanirāśātaṭeṣu /	atha prasthite rājani bahala kala kala trasta diṅnāga śūtkāra ravaḥ iva itas tatas tastāra tārataraḥ tūryāṇām pratidhvaniḥ āśā taṭeṣu 
SA_GK19_bahcar7u-146	diggajebhyaḥ prakupitānāṃ triprasrutānāṃ kariṇāṃ madaprasravaṇavīthībhiralikulakālībhiḥ kālindīveṇikāsahasrāṇīva sasyandire /	diggajebhyaḥ prakupitānām tri prasrutānām kariṇām mada prasravaṇa vīthībhiḥ ali kula kālībhiḥ kālindī veṇikā sahasrāṇi iva sasyandire 
SA_GK19_bahcar7u-147	sindūrareṇurāśibhiraruṇāyamānabimbe ravāvastamayasamayaṃ śaśaṅkire śakunayaḥ /	sindūra reṇu rāśibhiḥ aruṇāyamāna bimbe ravau astamaya samayam śaśaṅkire śakunayaḥ 
SA_GK19_bahcar7u-148	kariṇāṃ ṣaṭpadakolāhalamāṃsalaiḥ karṇatālaniḥsvanaistirodadhire dundubhidhvanayaḥ /	kariṇām ṣaṭpada kolāhala māṃsalaiḥ karṇa tāla niḥsvanaiḥ tirodadhire dundubhi dhvanayaḥ 
SA_GK19_bahcar7u-149	dodhūyamānaśca sacarācaramācacāma cāmarasaṃghāto viśvam /	dodhūyamānaḥ ca sacarācaram ācacāma cāmara saṃghātaḥ viśvam 
SA_GK19_bahcar7u-150	aśvīyaśvāsanikṣiptaiḥ śiśvinde sitasindhuvāradāmaśucibhirnirantaramantarikṣaṃ phenipaṇḍaiḥ /	aśvīya śvāsa nikṣiptaiḥ śiśvinde sita sindhuvāra dām aśucibhiḥ nirantaram antarikṣam phenipaṇḍaiḥ 
SA_GK19_bahcar7u-151	piṇḍībhūtatagarastabakapāṇḍurāṇi papuriva parasparasaṃghaṭṭanaṣṭāṣṭadiśaṃ divasamuccacāmīkaradaṇḍānyātapatravanāni /	piṇḍībhūta tagara stabaka pāṇḍurāṇi papuḥ iva paraspara saṃghaṭṭa naṣṭa aṣṭa diśam divasam ucca cāmīkara daṇḍāni ātapatra vanāni 
SA_GK19_bahcar7u-152	rajorajanīnimīlito mukuṭamaṇiśilāvalībālātapena vicakāsa vāsaraḥ /	rajaḥ rajanī nimīlitaḥ mukuṭa maṇi śilā āvalī bāla ātapena vicakāsa vāsaraḥ 
SA_GK19_bahcar7u-153	rājatairhiraṇyaiśca maṇḍanakabhāṇḍamaṇḍalairhradamānairhiratīkṛtāḥ parihrādā harito badhiratāṃ dadhuḥ /	rājataiḥ hiraṇyaiḥ ca maṇḍanaka bhāṇḍa maṇḍalaiḥ hrada mānaiḥ hiratīkṛtāḥ parihrādāḥ haritaḥ badhira tām 
SA_GK19_bahcar7u-154	aripratāpānalanirmūlanāyeva madoṣmaśīkaraiḥ śiśekire kariṇaḥ kakubhāṃ cakram /	ari pratāpa anala nirmūlanāya iva mada ūṣma śīkaraiḥ śiśekire kariṇaḥ kakubhām cakram 
SA_GK19_bahcar7u-155	cakṣuṣāmunmeṣaṃ mumuṣustaḍiccañcalāni cūḍāmaṇīnāmarcīṣi /	cakṣuṣām unmeṣam mumuṣuḥ taḍit cañcalāni cūḍāmaṇīnām arcīṣi 
SA_GK19_bahcar7u-156	svayamapi visiṣmiye balānāṃ bhūpālaḥ sarvatovikṣiptacakṣuścādrākṣīdāvāsasthānasakāśāt pratiṣṭhamānaṃ svandhāvāram,	svayam api visiṣmiye balānām bhūpālaḥ sarvatas vikṣipta cakṣuḥ ca adrākṣīt āvāsa sthāna sakāśāt pratiṣṭhamānam su andhāvāram 
SA_GK19_bahcar7u-157	adhokṣajakukṣeriva yugādau niṣpatantaṃ jīvalokam,	adhokṣaja kukṣeḥ iva yuga ādau niṣpatantam jīva lokam 
SA_GK19_bahcar7u-158	ambhonidhimiva kumbhabhuvo vadanāt plāvitabhuvanamudbhavantam,	ambhonidhim iva kumbhabhuvaḥ vadanāt plāvita bhuvanam udbhavantam 
SA_GK19_bahcar7u-159	arjunabāhudaṇḍasahasrasaṃpiṇḍitonmuktamiva sahasradhā pravartamānaṃ pravāhaṃ narmadāyāḥ /	arjuna bāhu daṇḍa sahasra saṃpiṇḍita unmuktam iva sahasradhā pravartamānam pravāham narmadāyāḥ 
SA_GK19_bahcar7u-160	“prasara tāta /	prasara tāta 
SA_GK19_bahcar7u-161	bhāva, kiṃ vilambase?	bhāva kim vilambase 
SA_GK19_bahcar7u-162	laṅghati turaṅgamaḥ /	laṅghati turaṅgamaḥ 
SA_GK19_bahcar7u-163	bhadra, bhagnacaraṇa iva saṃcarasiyāvadamī puraḥsarāḥ sarabhasamupari patanti /	bhadra bhagna caraṇaḥ iva saṃcarasi yāvat amī puraḥsarāḥ sarabhasam upari patanti 
SA_GK19_bahcar7u-164	vāhayasi kimuṣṭram?	vāhayasi kim uṣṭram 
SA_GK19_bahcar7u-165	na paśyasi nirdaya,	na paśyasi nirdaya 
SA_GK19_bahcar7u-166	niḥśūkaśiśukaṃ śayānam?	niḥśūka śiśukam śayānam 
SA_GK19_bahcar7u-167	vatsa rāmila,	vatsa rāmila 
SA_GK19_bahcar7u-168	rajasi yathā na nasyasi tathā samīpe bhava,	rajasi yathā na tathā samīpe bhava 
SA_GK19_bahcar7u-169	kiṃ na paśyasi galati śaktuprasevakaḥ?	kim na paśyasi galati śaktu prasevakaḥ 
SA_GK19_bahcar7u-170	kimevamitvara, tvarase /	kim evam itvara tvarase 
SA_GK19_bahcar7u-171	saurabheya,	saurabheya 
SA_GK19_bahcar7u-172	saraṇimapahāya hayamadhyaṃ dhāvasi?	saraṇim apahāya haya madhyam dhāvasi 
SA_GK19_bahcar7u-173	dhīvari, viśasi,	dhīvari viśasi 
SA_GK19_bahcar7u-174	gantukāmā mātahgi,	gantu kāmā mātahgi 
SA_GK19_bahcar7u-175	mātaṅgamārgam /	mātaṅga mārgam 
SA_GK19_bahcar7u-176	aṅga, galati tiraścīnā caṇakagoṇī /	aṅga galati tiraścīnā caṇaka goṇī 
SA_GK19_bahcar7u-177	gaṇayasi na māmāraṭantam?	gaṇayasi na mām āraṭantam 
SA_GK19_bahcar7u-178	avaṭamataṭenāvatarasi /	avaṭama taṭena avatarasi 
SA_GK19_bahcar7u-179	sukhamāssva svairiṇi /	sukham āssva svairiṇi 
SA_GK19_bahcar7u-180	sauvīraka, kumbho bhagnaḥ /	sauvīraka kumbhaḥ bhagnaḥ 
SA_GK19_bahcar7u-181	mantharaka khādiṣyasi gataḥ sannikṣum /	mantharaka khādiṣyasi gataḥ san ikṣum 
SA_GK19_bahcar7u-182	ukṣāṇaṃ prasādaya /	ukṣāṇam prasādaya 
SA_GK19_bahcar7u-183	kiyacciramuccinoṣi ceṭa, badarāṇi?	kiyat ciram uccinoṣi ceṭa badarāṇi 
SA_GK19_bahcar7u-184	dūraṃ gantavyam /	dūram gantavyam 
SA_GK19_bahcar7u-185	kimadyaiva vidrāsi droṇaka,	kim adya eva vidrāsi droṇaka 
SA_GK19_bahcar7u-186	drāghīyasī daṇḍayātrā,	drāghīyasī daṇḍayātrā 
SA_GK19_bahcar7u-187	vinaikena niṣṭhurakeṇa niṣkreyamasmākam /	vinā ekena niṣṭhurakeṇa niṣkreyam asmākam 
SA_GK19_bahcar7u-188	agrataḥ panthāḥ sthapuṭaka,	agratas panthāḥ sthapuṭaka 
SA_GK19_bahcar7u-189	sthāvara,	sthāvara 
SA_GK19_bahcar7u-190	yathā na bhanakṣi phaṇitasthālīṃ,	yathā na bhanakṣi phaṇita sthālīm 
SA_GK19_bahcar7u-191	garīyān gaṇḍakataṇḍulabhārako na nirvahati damyaḥ /	garīyān gaṇḍaka taṇḍula bhārakaḥ na nirvahati damyaḥ 
SA_GK19_bahcar7u-192	dāsaka, māṣīṇāmamuto drāgdātreṇa mukhaghāsapūlakaṃ lunīhi /	dāsaka māṣīṇām amutas drāk dātreṇa mukha ghāsa pūlakam lunīhi 
SA_GK19_bahcar7u-193	ko jānāti yavasagataṃ gatānām /	kaḥ jānāti yavasa gatam gatānām 
SA_GK19_bahcar7u-194	dhava, vāraya balīvardān,	dhava vāraya balīvardān 
SA_GK19_bahcar7u-195	vāhīkarakṣitaṃ kṣetramidam /	vāhīka rakṣitam kṣetram idam 
SA_GK19_bahcar7u-196	lambitā śakaṭī /	lambitā śakaṭī 
SA_GK19_bahcar7u-197	śākkaraṃ dhurandharaṃ dhuri dhavalaṃ niyuṅkṣva /	śākkaram dhurandharam dhuri dhavalam niyuṅkṣva 
SA_GK19_bahcar7u-198	yakṣapālita,	yakṣa pālita 
SA_GK19_bahcar7u-199	pramadāḥ pinakṣi /	pramadāḥ pinakṣi 
SA_GK19_bahcar7u-200	akṣiṇī kiṃ te sphuṭite /	akṣiṇī kim te sphuṭite 
SA_GK19_bahcar7u-201	hata hastipaka,	hata hastipaka 
SA_GK19_bahcar7u-202	nedīyasi karikaradaṇḍe samadaḥsaṃmardakardame skhalasi /	nedīyasi kari kara daṇḍe sa madaḥ saṃmarda kardame skhalasi 
SA_GK19_bahcar7u-203	bhrātarbhāvavidhurabandho,	bhrātar bhāva vidhura bandho 
SA_GK19_bahcar7u-204	uddhara paṅkādanaḍvāham /	uddhara paṅkāt anaḍvāham 
SA_GK19_bahcar7u-205	ita ehi māṇavaka,	itas ehi māṇavaka 
SA_GK19_bahcar7u-206	ghanebhaghaṭāsaṃghaṭṭasaṃkaṭe nāsti nistaraṇasaraṇiḥ' /	ghana ibha ghaṭā saṃghaṭṭa saṃkaṭe na asti nistaraṇa saraṇiḥ 
SA_GK19_bahcar7u-207	ityevamādipravartamānānekasaṃlāpaṃ vkacit svecchāmṛditoddāmasasyaghāsavighasasukhasaṃpannānnapuṣṭaiḥ	iti evamādi pravartamāna aneka saṃlāpam vkacid sva icchā mṛdita uddāma sasya ghāsa vighasa sukha saṃpanna anna puṣṭaiḥ 
SA_GK19_bahcar7u-208	kelikalaiḥ kilakilāyamānairmeṇṭhavaṇṭhavaṭharalambanaleśikaluṇṭhakaceṭaśāṭacaṇḍālamaṇḍalairāṇḍīraiḥ stūyamānam,	keli kalaiḥ kilakilāyamānaiḥ meṇṭha vaṇṭha vaṭhara lambana leśika luṇṭhaka ceṭa śāṭa caṇḍāla maṇḍalaiḥ āṇḍīraiḥ stūyamānam 
SA_GK19_bahcar7u-209	vkavidasahāyaiḥ kleśārjitakugrāmakuṭumbisaṃpāditasīdatsaurabheyaśambalasaṃvāhanāyāsāvegāgatasaṃyogaiḥ svayaṃ gṛhītagṛhopaskaraṇaiḥ “iyamekā  #	kleśa arjita ku grāma kuṭumbi saṃpādita sīdat saurabheya śambala saṃvāhana āyāsa āvega āgata saṃyogaiḥ svayam gṛhīta gṛha upaskaraṇaiḥ iyam ekā 
SA_GK19_bahcar7u-210	kathañciddaṇḍayātrā yātu /	kathañcid daṇḍa yātrā yātu 
SA_GK19_bahcar7u-211	yātu pātālatalaṃ tṛṣṇa bhūterabhavaniḥ /	yātu pātāla talam tṛṣṇa bhūteḥ abhavaniḥ 
SA_GK19_bahcar7u-212	bhavatu śivam /	bhavatu śivam 
SA_GK19_bahcar7u-213	sevāṃ karotu /	sevām karotu 
SA_GK19_bahcar7u-214	svasti sarvaduḥkhakūṭāya kaṭakāya' iti durvidhavṛddhakulaputrakairnindyamānam,	svasti sarva duḥkha kūṭāya kaṭakāya iti durvidha vṛddha kula putrakaiḥ nindyamānam 
SA_GK19_bahcar7u-215	vkacidatitīkṣṇasalilasrotaḥpātinaugatairiva grathitairiva paṅktibhūtairjanairatidrutam,	vkacid ati tīkṣṇa salila srotaḥpāti naugataiḥ iva grathitaiḥ iva paṅkti bhūtaiḥ janaiḥ atidrutam 
SA_GK19_bahcar7u-216	dravadbhiḥ kṛṣṇakaṭhinaskandhagurulaguḍairgṛhītasauvarṇapādapīṭhīkarahkakalaśapatadgrahāvagrāhaiḥ	dravadbhiḥ kṛṣṇa kaṭhina skandha guru laguḍaiḥ gṛhīta sauvarṇa pāda pīṭhī karahka kalaśa patadgraha avagrāhaiḥ 
SA_GK19_bahcar7u-217	pratyāsannapārthivopakaraṇagrahaṇagarvadurvāraiḥ savaṃmeva bahiḥ kārayadbhirbhūpatibhṛtakabhārikairmahānasopakaraṇavāhibhiśca	pratyāsanna pārthiva upakaraṇa grahaṇa garva durvāraiḥ savaṃm eva bahis kārayadbhiḥ bhūpati bhṛtaka bhārikaiḥ mahānasa upakaraṇa vāhibhiḥ ca 
SA_GK19_bahcar7u-218	baddhavarāhavardhravārdhīṇasairlambamānahariṇacaṭukacaṭakajūṭajaṭi laiḥ śiśuśaśakaśākapatravetrāgrasaṃgrahasaṃgrāhibhiḥ	baddha varāha vardhra vārdhīṇasaiḥ lambamāna hariṇa caṭuka caṭaka jūṭa jaṭi laiḥ śiśu śaśaka śāka patra vetra agra saṃgraha saṃgrāhibhiḥ 
SA_GK19_bahcar7u-219	śuklakarpaṭaprāvṛtamukhaikadeśadatārdramudrāguptagorasabhaṇḍaistalakatāpakatāpikāhastakatāmracarukakaṭāhasaṃkaṭapiṭakabhārikaiḥ	śukla karpaṭa prāvṛta mukha eka deśa data ārdra mudrā gupta gorasa bhaṇḍaiḥ talaka tāpaka tāpikā hastaka tāmra caruka kaṭāha saṃkaṭa piṭaka bhārikaiḥ 
SA_GK19_bahcar7u-220	samutsāryamāṇapurovartijanam,	samutsāryamāṇa purovarti janam 
SA_GK19_bahcar7u-221	vkacit “klośo 'smākam /	vkacid klośaḥ smākam 
SA_GK19_bahcar7u-222	phalakāle 'nya eva viṭāḥ samupasthāsyante' iti mukharaiḥ pade pade patatāṃ durbalabalīvardānāṃ niyuktaiḥ skhalane khalaceṭakeḥ khedyamānāṃsaṃvibhaktakulaputralokam,	phala kāle nyaḥ eva viṭāḥ samupasthāsyante iti mukharaiḥ pade pade patatām durbala balīvardānām niyuktaiḥ skhalane khala ceṭakeḥ khedyamāna aṃsaṃvibhakta kula putra lokam 
SA_GK19_bahcar7u-223	kvacinnarapatidarśanakutūhalādubhayataḥ prajavitapradhāvitagrāmeyakajanapadam,	kvacid narapati darśana kutūhalāt ubhayatas prajavita pradhāvita grāmeyaka janapadam 
SA_GK19_bahcar7u-224	mārgagrāmanirgatairāgrahārikajālmaiśca puraḥsarajaranmahattarottambhitāmbhaḥkumbhairupāyanīkṛtadadhiguḍakhaṇḍakusumakaraṇḍakairghaṭitapeṭakaiḥ	mārga grāma nirgataiḥ āgrahārika jālmaiḥ ca puraḥsara jarat mahattara uttambhita ambhaḥ kumbhaiḥ upāyanīkṛta dadhi guḍa khaṇḍa kusuma karaṇḍakaiḥ ghaṭita peṭakaiḥ 
SA_GK19_bahcar7u-225	sarabhasaṃ samutsarpadbhiḥ prakupitapracaṇjadaṇjivitrāsanavidrutairdūragatairapi	sarabhasam samutsarpadbhiḥ prakupita pracaṇja daṇji vitrāsana vidrutaiḥ dūra gataiḥ api 
SA_GK19_bahcar7u-226	skhaladbhirapi patadbhirapi narendranihitadṛṣṭibhirasato 'pi pūrvabhogapatidoṣānudbhāvayadbhiradhikrāntāyuktakaśatāni	skhaladbhiḥ api patadbhiḥ api narendra nihita dṛṣṭibhiḥ asataḥ pi pūrva bhoga pati doṣān udbhāvayadbhiḥ adhikrānta ayuktaka śatāni 
SA_GK19_bahcar7u-227	ca śaṃsadbhiścirantanacāṭāparādhāścābhidadhānairuddhūyamānadhūlipaṭalam,	ca śaṃsadbhiḥ cirantana cāṭa aparādhāḥ ca abhidadhānaiḥ uddhūyamāna dhūli paṭalam 
SA_GK19_bahcar7u-228	kvacidekāntapravṛttāśvavāracakracarvyamāṇāgāmigauḍavimṛgyamāṇasasyasaṃrakṣaṇam,	kvacid ekānta pravṛtta aśvavāra cakra carvyamāṇa āgāmi gauḍa vimṛgyamāṇa sasya saṃrakṣaṇam 
SA_GK19_bahcar7u-229	aparairādiṣṭaparipālakapuruṣaparituṣṭaiḥ “dharmaḥpratyakṣo devaḥ' iti stutīrātanghadbiḥ,	aparaiḥ ādiṣṭa paripālaka puruṣa parituṣṭaiḥ dharmaḥ pratyakṣaḥ devaḥ iti stutīḥ ātanghadbiḥ 
SA_GK19_bahcar7u-230	aparairlūyamānaniṣpannasasyaprakaṭitaviṣādaiḥ kṣetraśucā sakuṭumbakaireva nirgataiḥ prarūḍhaprāṇacchedaiḥ paritāpatyājitabhayaiḥ “vka rājā,  #	aparaiḥ lūyamāna niṣpanna sasya prakaṭita viṣādaiḥ kṣetra śucā sa kuṭumbakaiḥ eva nirgataiḥ prarūḍha prāṇa chedaiḥ paritāpa tyājita bhayaiḥ rājā 
SA_GK19_bahcar7u-231	kuto rājā?	kutas rājā 
SA_GK19_bahcar7u-232	ko dṛśo vā rājā?	kaḥ dṛśaḥ vā rājā 
SA_GK19_bahcar7u-233	' iti prārabdhanaranāthanindam,	iti prārabdha naranātha nindam 
SA_GK19_bahcar7u-234	śaśakaiśca kaiścitpade pade prajavipracamḍadaṇḍapāṇipeṭakānubaddhairgiriguḍakairiva hanyamānairitastataḥ saṃcaradbhiḥ,	śaśakaiḥ ca kaiścid pade pade prajavi pracamḍa daṇḍa pāṇi peṭaka anubaddhaiḥ giri guḍakaiḥ iva hanyamānaiḥ itastatas saṃcaradbhiḥ 
SA_GK19_bahcar7u-235	aparairyugapatparāpatitamahājanagrastaistilaśo vilupyamānairanekajantujahghāntarālaniḥsaraṇakuśalibhiḥ	aparaiḥ yugapad parāpatita mahā jana grastaiḥ tilaśas vilupyamānaiḥ aneka jantu jahghā antarāla niḥsaraṇa kuśalibhiḥ 
SA_GK19_bahcar7u-236	kuṭilikāvyaṃsitasādibahuśvabhiḥ patalloṣṭalaguḍakoṇakuṭhārakīla kuddālkhanitradātrayaṣṭivṛṣṭibhirapi	kuṭilikā vyaṃsita sādi bahu śvabhiḥ patat loṣṭa laguḍa koṇa kuṭhāra kīla kuddāl khanitra dātra yaṣṭi vṛṣṭibhiḥ api 
SA_GK19_bahcar7u-237	niḥsaradbhirāyuṣo balātkṛtakalakalam,	niḥsaradbhiḥ āyuṣaḥ balāt kṛta kalakalam 
SA_GK19_bahcar7u-238	anyatra saṃghaśo ghāsikairbusadhūlidhūsaritaghāsajālajālakitajaghanaiśca purāṇaparyāṇaikadeśadolāyamānadātraiśca	anyatra saṃghaśas ghāsikaiḥ busa dhūli dhūsarita ghāsa jāla jālakita jaghanaiḥ ca purāṇa paryāṇa eka deśa dolāyamāna dātraiḥ ca 
SA_GK19_bahcar7u-239	sīrṇorṇāśakalaśithilamalinamalakuthaiśca prabhuprasādīkṛtapāṭitapaṭaccaracalaccolakadhāribhiśca	sīrṇa ūrṇā śakala śithila malina mala kuthaiḥ ca prabhu prasādīkṛta pāṭita paṭaccara calat colaka dhāribhiḥ ca 
SA_GK19_bahcar7u-240	dāvamānairuddhūyamānadhūlipaṭalam,	dāvamānaiḥ uddhūyamāna dhūli paṭalam 
SA_GK19_bahcar7u-241	vkacidekāntapravṛttāsvavāracakracarcyamānāgāmigauḍavigraham,	                 
SA_GK19_bahcar7u-242	vkacitpaṅkitapradeśapūraṇādeśākulasakalalokalūyamānatṛṇapūlakam,	vkacid paṅkita pradeśa pūraṇa ādeśa ākula sakala loka lūyamāna tṛṇa pūlakam 
SA_GK19_bahcar7u-243	vkacittalavartivetrivetravitrāsyamānaśākhiśikharagatavikrośādvivādibrāhnaṇam,	vkacid tala varti vetri vetra vitrāsyamāna śākhi śikhara gata vikrośāt vivādi brāhnaṇam 
SA_GK19_bahcar7u-244	vkacitkuluṇṭhakapāśaviveṣṭyamānagrāmīṇagrāmākṛṣṭakauleyakam,	vkacid kuluṇṭhaka pāśa viveṣṭyamāna grāmīṇa grāma ākṛṣṭa kauleyakam 
SA_GK19_bahcar7u-245	vkacidanyonyavibhavasparthoddhurarājaputravāhyamānavājisaṃghaṭṭamaṇḍitam,	                
SA_GK19_bahcar7u-246	anekavṛttāntatayā kautukajananam,	aneka vṛttānta tayā kautuka jananam 
SA_GK19_bahcar7u-247	pralayajaladhimiva jagadgrāsagrahaṇāya pravṛttam,	pralaya jaladhim iva jagat grāsa grahaṇāya pravṛttam 
SA_GK19_bahcar7u-248	pātālamiva mahrābhogināṃ guptaye samutpāditam,	pātālam iva mahrā bhoginām guptaye samutpāditam 
SA_GK19_bahcar7u-249	kailāsamiva parameśvaravasataye sṛṣṭam,	kailāsam iva parameśvara vasataye sṛṣṭam 
SA_GK19_bahcar7u-250	dṛsyamānasakalaprāṇiparyāyaṃ caturyugasargakośamiva prajāpatīnāṃ kleśabahulamapi tapaḥkaraṇamitra kramakāriṇaṃ kalyāṇānām,	dṛsyamāna sakala prāṇi paryāyam caturyuga sarga kośam iva prajāpatīnām kleśa bahulam api tapaḥ karaṇam itra krama kāriṇam kalyāṇānām 
SA_GK19_bahcar7u-251	evaṃ ca vīkṣyamāṇaḥ kaṭakaṃ jagāṃma /	evam ca vīkṣyamāṇaḥ kaṭakam jagāṃma 
SA_GK19_bahcar7u-252	āsannavartināṃ ca “tatrabhavatā māndhātrā pravartitāḥ panthāno digvijayāya /	āsanna vartinām ca tatrabhavatā māndhātrā pravartitāḥ panthānaḥ diś vijayāya 
SA_GK19_bahcar7u-253	apratihataratharaṃhasā raghuṇā laghunaiva kālenākāri kakubhāṃ prasādanam /	a pratihata ratha raṃhasā raghuṇā laghunā eva kālena akāri kakubhām prasādanam 
SA_GK19_bahcar7u-254	śarāsanadvitīyaḥ karadīcakāra cakraṃ kramāgatabhujabalābhijanadhanamadāvaliptānāṃ bhūbhujāṃ pāṇḍuḥ /	śarāsana dvitīyaḥ karadīcakāra cakram krama āgata bhuja bala abhijana dhana mada avaliptānām bhūbhujām pāṇḍuḥ 
SA_GK19_bahcar7u-255	pāṇḍavaḥ savyasācī jīnaviṣayamatikramyarājasūyasaṃpade krudhyadgandharvadhanuṣkoṭiṭāṅkārakūjitakuñjaṃ hemakūṭaparvataṃ parājaiṣṭa /	pāṇḍavaḥ savyasācī jīna viṣayam atikramya rājasūya saṃpade krudhyat gandharva dhanuṣkoṭi ṭāṅkāra kūjita kuñjam hemakūṭa parvatam parājaiṣṭa 
SA_GK19_bahcar7u-256	saṃkalpāntarito vijayastarasvinām /	saṃkalpa antaritaḥ vijayaḥ tarasvinām 
SA_GK19_bahcar7u-257	sahimahimavadvyavahito 'pyuvāha bāhubalavyatikarakātaraḥ karaṃ kauraveśvarasya kiṅkara ivākṛtī drumaḥ /	sahim ahimavat vyavahitaḥ pi uvāha bāhu bala vyatikara kātaraḥ karam kaurava īśvarasya kiṅkaraḥ iva ākṛtī drumaḥ 
SA_GK19_bahcar7u-258	nātijigīṣavaḥ khalu pūrve yenālpa eva bhūbhāge bhūyāṃso bhagadattadantavakrakrāthakarṇakau ravaśiśupālasālvajarāsaṃdhasindhurājaprabhṛtayo  #	na atijigīṣavaḥ khalu pūrve yena alpe eva bhūbhāge bhūyāṃsaḥ bhagadatta dantavakra krātha karṇakau rava śiśupāla sālva jarāsaṃdha sindhurāja prabhṛtayaḥ 
SA_GK19_bahcar7u-259	'bhavan bhūpatayaḥ /	bhavan bhūpatayaḥ 
SA_GK19_bahcar7u-260	saṃtuṣṭo rājā yudhiṣṭhiro yo hyasahata samīpa eva dhanañjayajayajanitajagatkampaḥ kiṃpuruṣāṇāṃ rājyam /	saṃtuṣṭaḥ rājā yudhiṣṭhiraḥ yaḥ hi asahata samīpe eva dhanañjaya jaya janita jagat kampaḥ kiṃpuruṣāṇām rājyam 
SA_GK19_bahcar7u-261	alasaścaṇḍakośo yo na prāvikṣat kṣmāṃ jitvā strīrājyam /	alasaḥ caṇḍakośaḥ yaḥ na prāvikṣat kṣmām jitvā strī rājyam 
SA_GK19_bahcar7u-262	hrasīya evāntaraṃ tuṣāragirigandhamādanayoḥ utsāhinaḥ /	hrasīyaḥ evā antaram tuṣāragiri gandhamādanayoḥ utsāhinaḥ 
SA_GK19_bahcar7u-263	kiṣkuḥ turuṣkaviṣayaḥ /	kiṣkuḥ turuṣka viṣayaḥ 
SA_GK19_bahcar7u-264	prādeśaḥ pārasīkadeśaḥ /	prādeśaḥ pārasīka deśaḥ 
SA_GK19_bahcar7u-265	śaśapadaṃ śakaśthānam /	śaśa padam śaka śthānam 
SA_GK19_bahcar7u-266	adṛśyamānapratihāre pāriyātre yātraiva śithilā /	a dṛśyamāna pratihāre pāriyātre yātrā eva śithilā 
SA_GK19_bahcar7u-267	śauryaśulkaḥ sulabho dakṣiṇāpathaḥ /	śaurya śulkaḥ sulabhaḥ dakṣiṇāpathaḥ 
SA_GK19_bahcar7u-268	dakṣiṇārṇavakallolānilacalitacandanalatāsaurabhasundarīkṛtadarīmand irāddardurādadrernedīyasi malayo malayalagna eva ca mahendraḥ' /	dakṣiṇa arṇava kallola anila calita candana latā saurabha sundarīkṛta darīmand irāt dardurāt adreḥ nedīyasi malayaḥ malaya lagne eva ca mahendraḥ 
SA_GK19_bahcar7u-269	ityevaṃprāyānudyogadyotakānāmālāpān pārthivakumārāṇāṃ bāhuśālināṃ śṛṇvannevāsasādāvāsam /	iti evaṃprāyān udyoga dyotakānām ālāpān pārthiva kumārāṇām bāhu śālinām śṛṇvan eva āsasāda āvāsam 
SA_GK19_bahcar7u-270	mandiradvāri cobhayataḥ sabahumānaṃ brūlatābhyāṃ visarjitarājalokaḥ praviśya cāvatatāra bāhyāsthānamaṇḍapasthāpitamāsanamācakrāma /	mandira dvāri ca ubhayatas sa bahu mānam brū latābhyām visarjita rāja lokaḥ praviśya ca avatatāra bāhyā sthāna maṇḍapa sthāpitam āsanam ācakrāma 
SA_GK19_bahcar7u-271	apāstasamāyogaśca kṣaṇamāsiṣṭa /	apāsta samāyogaḥ ca kṣaṇam āsiṣṭa 
SA_GK19_bahcar7u-272	atha tatra pratīhāraḥ pṛthivīpṛṣṭhapratiṣṭhāpitapāṇipallavo vijñāpitavān--“deva/	atha tatra pratīhāraḥ pṛthivī pṛṣṭha pratiṣṭhāpita pāṇi pallavaḥ vijñāpitavān deva 
SA_GK19_bahcar7u-273	prāgjyotiṣeśvareṇa kumāreṇa prahito haṃsaveganāmā dūto 'ntaraṅgastoraṇamadhyāste' iti /	prāgjyotiṣa īśvareṇa kumāreṇa prahitaḥ haṃsavega nāmā dūtaḥ ntaraṅgaḥ toraṇam adhyāste iti 
SA_GK19_bahcar7u-274	rājā tu “tamāśu praveśaya' iti sādaramādideśa /	rājā tu tam āśu praveśaya iti sa ādaram ādideśa 
SA_GK19_bahcar7u-275	atha dakṣatayā kṣitipālādarācca pratīhāraḥ svayameva niragāt /	atha dakṣa tayā kṣitipāla ādarāt ca pratīhāraḥ svayam eva niragāt 
SA_GK19_bahcar7u-276	anantaraṃ ca haṃsavegaḥ savinayamākṛtyaiva nayanānandasaṃpādanasubhagābhogabhadratayā	anantaram ca haṃsavegaḥ sa vinayam ākṛtya eva nayana ānanda saṃpādana subhaga ābhoga bhadra tayā 
SA_GK19_bahcar7u-277	samullaṅghyamānaguṇagarimā prabhūtaprābhṛtabhṛtāṃ puruṣāṇāṃ samūhena mahatānugamyamānaḥ	samullaṅghyamāna guṇa garimā prabhūta prābhṛta bhṛtām puruṣāṇām samūhena mahatā anugamyamānaḥ 
SA_GK19_bahcar7u-278	praviveśa rājamandiram /	praviveśa rāja mandiram 
SA_GK19_bahcar7u-279	ārādeva pañcāhgāliṅgitāṅganaḥ praṇāmamakarot /	ārāt eva pañca ahga āliṅgita aṅganaḥ praṇāmam akarot 
SA_GK19_bahcar7u-280	“ehyehi' iti sabahumānamāhūtaśca pradāvito 'pasṛtaḥ pādapīṭhaluṭhitalalāṭalekho nyastahastaḥ pṛṣṭhe pārthivenopasṛtya bhūyo namaścakre /	ehi ehi iti sa bahu mānam āhūtaḥ ca upasṛtaḥ pāda pīṭha luṭhita lalāṭa lekhaḥ nyasta hastaḥ pṛṣṭhe pārthivena upasṛtya bhūyas namaścakre 
SA_GK19_bahcar7u-281	snigdhanarendaradṛṣṭyā nirdiṣṭamaviprakṛṣṭaṃ sa pradeśamadhyāste /	snigdha narendara dṛṣṭyā nirdiṣṭam aviprakṛṣṭam sa pradeśam adhyāste 
SA_GK19_bahcar7u-282	tato rājā tiraścīṃ tanumīṣadiva dadhānaścāmaragrāhiṇīmantarālavartinīṃ samutsārya saṃmukhīnastaṃ sapraśrayaṃ papraccha--“haṃsavega/	tatas rājā tiraścīm tanum īṣat iva dadhānaḥ cāmara grāhiṇīm antarāla vartinīm samutsārya saṃmukhīnaḥ tam sa praśrayam papraccha haṃsavega 
SA_GK19_bahcar7u-283	śrīmānkaccitkuśalī kumāraḥ?' iti /	śrīmān kaccit kuśalī kumāraḥ iti 
SA_GK19_bahcar7u-284	sa tamanvavādīt--“adya kuśalī yenaivaṃ snehasnapitayā sauhārdadravārdrayā sagauravaṃ girā pṛcchati devaḥ' iti /	sa tam anvavādīt adya kuśalī yena evam sneha snapitayā sauhārda drava ārdrayā sa gauravam girā pṛcchati devaḥ iti 
SA_GK19_bahcar7u-285	sthitvā ca muhūrttamiva punaḥ sa caturamuvāca--“caturambhodhibhogabhūtibhājanabhūtasya	sthitvā ca muhūrttam iva punar sa caturam uvāca catur ambhodhi bhoga bhūti bhājana bhūtasya 
SA_GK19_bahcar7u-286	devasya sadbhāvagarbhamapahāya hṛdayamekamanyadanurūpaṃ prābhṛtameva durlabhaṃ loke	devasya sadbhāva garbham apahāya hṛdayam ekam anyat anurūpam prābhṛtam eva durlabham loke 
SA_GK19_bahcar7u-287	tathāpyasmatsvāminā saṃdeśamaśūnyatāṃ nayatā pūrvajopārjitaṃ vāruṇātapatramābhogākhyamanurūpasthānanyāsena kṛtārthīkṛtametat /	tathā api asmad svāminā saṃdeśam a śūnyatām nayatā pūrvaja upārjitam vāruṇa ātapatram ābhoga ākhyam anurūpa sthāna nyāsena kṛtārthīkṛtam etat 
SA_GK19_bahcar7u-288	asya ca kutūhalakṛnti bahūnyāścaryāṇi dṛsyante /	asya ca kutūhala kṛnti bahūni āścaryāṇi dṛsyante 
SA_GK19_bahcar7u-289	tathā hi--pratidivasaṃ praviśati śaityahetośchāyāyāḥ kiraṇasahasrādekaikaḥ somasya raśmirasmin /	tathā hi pratidivasam praviśati śaitya hetoḥ chāyāyāḥ kiraṇa sahasrāt ekaikaḥ somasya raśmiḥ asmin 
SA_GK19_bahcar7u-290	yasminpraviṣṭe pradhyānānantaraṃ svādavo dantavīṇopadeśācāryāścyotanticandrabhāsāmambhasāṃ maṇiśalākābhyo yāvadicchamacchā dhārāḥ /	yasmin praviṣṭe pradhyāna anantaram svādavaḥ dantavīṇā upadeśa ācāryāḥ cyotanti candra bhāsām ambhasām maṇi śalākābhyaḥ yāvadiccham acchāḥ dhārāḥ 
SA_GK19_bahcar7u-291	pracetā iva yaścaturṇāmarṇavānāmadhipatirbhūto bhāvī vā tamidamanugṛhṇāti cchāyayā netaram /	pracetāḥ iva yaḥ caturṇām arṇavānām adhipatiḥ bhūtaḥ bhāvī vā tam idam anugṛhṇāti chāyayā na itaram 
SA_GK19_bahcar7u-292	idaṃ ca na saptārcirdahati,	idam ca na saptārciḥ dahati 
SA_GK19_bahcar7u-293	na pṛṣadaśvo harati,	na pṛṣat aśvaḥ harati 
SA_GK19_bahcar7u-294	nodakamārdrayati,	na udakam ārdrayati 
SA_GK19_bahcar7u-295	na rajāṃsi malinayanti,	na rajāṃsi malinayanti 
SA_GK19_bahcar7u-296	na jarā jarjarayatīti /	na jarā jarjarayati iti 
SA_GK19_bahcar7u-297	etattāvadanugṛhṇātu dṛśā devaḥ saṃdeśamapi visrabdhaṃ śroṣyati' /	etat tāvat anugṛhṇātu dṛśā devaḥ saṃdeśam api visrabdham śroṣyati 
SA_GK19_bahcar7u-298	ityevamabhidhāya vivṛtyātmīyaṃ puruṣamabhyadhāt--“uttiṣṭha/	iti evam abhidhāya vivṛtya ātmīyam puruṣam abhyadhāt uttiṣṭha 
SA_GK19_bahcar7u-299	darśaya devasya' iti /	darśaya devasya iti 
SA_GK19_bahcar7u-300	sa ca vacanānantaramutthāya pumānūrdhvīcakāra taddhautadukūlakalpitācca nicolakādakoṣīt /	sa ca vacana anantaram utthāya pumān ūrdhvīcakāra tad dhauta dukūla kalpitāt ca nicolakāt akoṣīt 
SA_GK19_bahcar7u-301	ākṛṣyamāṇa eva ca yasminnatisitamahasi sarabhasamahāsīva hareṇa,	ākṛṣyamāṇaḥ eva ca yasmin ati sita mahasi sarabhasam ahāsi iva hareṇa 
SA_GK19_bahcar7u-302	rasātalādudalāsīva śeṣaphaṇiphaṇāphalakamaṇḍalena,	rasātalāt udalāsi iva śeṣa phaṇi phaṇā phalaka maṇḍalena 
SA_GK19_bahcar7u-303	asthāyīva cakrībhūyāntarikṣe kṣīrodena,	asthāyi iva cakrībhūya antarikṣe kṣīrodena 
SA_GK19_bahcar7u-304	aghaṭīva gaganāṅgane gīṣṭhībandhaḥ śāradena balāhakavyahaina,	aghaṭī iva gagana aṅgane gīṣṭhībandhaḥ śāradena 
SA_GK19_bahcar7u-305	viśrāntamiva vitatapakṣatinā viyati pātāmahavimānahaṃsayūthena,	viśrāntam iva vitata pakṣatinā viyati pātāmaha vimāna haṃsa yūthena 
SA_GK19_bahcar7u-306	atrinetranirgatasya dhavaladhāmamaṇḍalamanoharo dṛṣṭa iva janena janmadivasaḥ kumudabandhoḥ pratyakṣīkṛta ivodgamanakṣaṇo nārāyaṇanābipuṇḍarīkasya,	atri netra nirgatasya dhavala dhāma maṇḍala manoharaḥ dṛṣṭaḥ iva janena janma divasaḥ kumudabandhoḥ pratyakṣīkṛtaḥ iva udgamana kṣaṇaḥ nārāyaṇa nābi puṇḍarīkasya 
SA_GK19_bahcar7u-307	āhiteva kīmudīpradoṣadarśanānandatṛptirakṣṇām,	āhitā iva kīmudī pradoṣa darśana ānanda tṛptiḥ akṣṇām 
SA_GK19_bahcar7u-308	udamāṅkṣīdiva mandākinīpulinamaṇḍalaṃ mahadambarodare,	udamāṅkṣīt iva mandākinī pulina maṇḍalam mahat ambara udare 
SA_GK19_bahcar7u-309	parivartita iva divasaḥ paurṇamāsīniśayā,	parivartitaḥ iva divasaḥ paurṇamāsī niśayā 
SA_GK19_bahcar7u-310	mandaṃmandamindūdayasaṃdehadūyamānamānasairvighaṭitaṃ ghaṭamānacañcucyutamṛṇālakoṭibhirāsannakamalinīcakravākamithunaiḥ,	mandam mandam indu udaya saṃdeha dūyamāna mānasaiḥ vighaṭitam ghaṭamāna cañcu cyuta mṛṇāla koṭibhiḥ āsanna kamalinī cakravāka mithunaiḥ 
SA_GK19_bahcar7u-311	śarajjaladharapaṭalāśaṅkāsaṃkocitakekāravamūkamukhapuṭaiḥ parāṅmukhībhūtaṃ bhavanaśikhaṇḍimaṇḍalaiḥ,	śarad jaladhara paṭala āśaṅkā saṃkocita kekā rava mūka mukha puṭaiḥ parāṅmukhībhūtam bhavana śikhaṇḍi maṇḍalaiḥ 
SA_GK19_bahcar7u-312	prabuddhamābaddhacandrānandoddāmoddaladdalapuṭāṭṭahāsaviśadaṃ kumudaṣaṇḍaiḥ /	prabuddham ābaddha candra ānanda uddāma uddalat dala puṭa aṭṭahāsa viśadam kumuda ṣaṇḍaiḥ 
SA_GK19_bahcar7u-313	citrīyamāṇacetāśca sarājako rājā daṇḍānusārādhirohiṇyā dṛṣṭyā sādaramaikṣiṣṭa tattiṃlakamiva tribhuvanasya,	citrīyamāṇa cetāḥ ca sa rājakaḥ rājā daṇḍānusāra adhirohiṇyā dṛṣṭyā sa ādaram aikṣiṣṭa tat tiṃlakam iva tribhuvanasya 
SA_GK19_bahcar7u-314	śaiśavamiva śvetadvīpasya,	śaiśavam iva śvetadvīpasya 
SA_GK19_bahcar7u-315	aṃśāvatāramiva śaradindoḥ,	aṃśa avatāram iva śarad indoḥ 
SA_GK19_bahcar7u-316	hṛdayamiva dharmasya,	hṛdayam iva dharmasya 
SA_GK19_bahcar7u-317	niveśamiva śaśilokasya,	niveśam iva śaśi lokasya 
SA_GK19_bahcar7u-318	dantamaḍalakadyutidhavalaṃ mukhamiva cakravartitvasya,	danta maḍalaka dyuti dhavalam mukham iva cakravarti tvasya 
SA_GK19_bahcar7u-319	mauktikajālaparikarasitaṃ sīmantacakramiva divaḥ,	mauktika jāla parikara sitam sīmanta cakram iva divaḥ 
SA_GK19_bahcar7u-320	bahalajyotsnāśuklodaramaindavamiva pariveṣavalayaṃ śauklyāpahasitaśaṅkhaśrīkaṃ śravaṇamaṇḍalamiva niścalatāṃ gatamairāvatasya,	bahala jyotsnā śukla udaram aindavam iva pariveṣa valayam śauklya apahasita śaṅkha śrīkam śravaṇa maṇḍalam iva niścala tām gatam airāvatasya 
SA_GK19_bahcar7u-321	śvetagaṅgāvartapāṇḍuraṃ padamiva tribhuvanavandanīyaṃ trivikramasya,	śveta gaṅgā āvarta pāṇḍuram padam iva tribhuvana vandanīyam trivikramasya 
SA_GK19_bahcar7u-322	pracetasaścūḍāmaṇimarīciśikhābhiriva śliṣṭhābhirmānasabisatantumayībhiścāmarikāvalībhirviracitapariveṣam,	pracetasaḥ cūḍāmaṇi marīci śikhābhiḥ iva śliṣṭhābhiḥ mānasa bisa tantu mayībhiḥ cāmarika āvalībhiḥ viracita pariveṣam 
SA_GK19_bahcar7u-323	upari cakravartilakṣmīnūpurasvanaśravaṇadohadaniścaleneva lakṣmaṇā vitatapatreṇa haṃsena sanāthīkṛtaśikharam,	upari cakravarti lakṣmī nūpura svana śravaṇa dohada niścalena iva lakṣmaṇā vitata patreṇa haṃsena sanāthīkṛta śikharam 
SA_GK19_bahcar7u-324	sparśavatā ca prabhāvastambhitena mandākinīmṛṇālena mukulitaphaṇena vāsukineva nītena daṇḍatāṃ dyotamānam,	sparśavatā ca prabhāva stambhitena mandākinī mṛṇālena mukulita phaṇena vāsukinā iva nītena daṇḍa tām dyotamānam 
SA_GK19_bahcar7u-325	dhavalimnā kṣālayadiva nakṣatrapatham,	dhavalimnā kṣālayat iva nakṣatra patham 
SA_GK19_bahcar7u-326	prabāpravāhaprathimnā prāvṛṇvadiva divasam,	prabā pravāha prathimnā prāvṛṇvat iva divasam 
SA_GK19_bahcar7u-327	samucchrāyeṇādhaḥkurvadiva divam,	samucchrāyeṇa adhas kurvat iva divam 
SA_GK19_bahcar7u-328	uparisthitamiva sarvamaṅgalānām,	upari sthitam iva sarva maṅgalānām 
SA_GK19_bahcar7u-329	śvetamaṇḍapamiva śriyaḥṣa stabakamiva brahnastambasya,	śveta maṇḍapam iva stabakam iva brahna stambasya 
SA_GK19_bahcar7u-330	nābhimaṇḍalamiva jyotsnāyāḥ,	nābhi maṇḍalam iva jyotsnāyāḥ 
SA_GK19_bahcar7u-331	viśadahāsamiva kīrteḥ,	viśada hāsam iva kīrteḥ 
SA_GK19_bahcar7u-332	phenarāśimiṃva khaḍgadhārājalānām,	phena rāśim iva khaḍga dhārā jalānām 
SA_GK19_bahcar7u-333	yaśaḥ paṭalamiva śauryaśālitāyāḥ,	yaśaḥ paṭalam iva śaurya śāli tāyāḥ 
SA_GK19_bahcar7u-334	trailaukyādbhutaṃ mahacchatram /	trailaukya adbhutam mahat chatram 
SA_GK19_bahcar7u-335	dṛṣṭe tasmin rājñā prathame śeṣamapi prābhṛtaṃ prakāśayāñcakruḥ krameṇa kārmāḥ /	dṛṣṭe tasmin rājñā prathame śeṣam api prābhṛtam prakāśayāñcakruḥ krameṇa kārmāḥ 
SA_GK19_bahcar7u-336	tadyathā parārdhyaratnāṃśuśoṇīkṛtadigbhāgān,	tat yathā parārdhya ratna aṃśu śoṇīkṛta digbhāgān 
SA_GK19_bahcar7u-337	bhagadattaprabhṛtikhyātapārthivaparāgatānāhatalakṣaṇānalaṅkārān,	bhagadatta prabhṛti khyāta pārthiva parāgata anāhatalakṣaṇān alaṅkārān 
SA_GK19_bahcar7u-338	prabālepināṃ ca cūḍāmaṇīnāṃ samutkarṣān,	prabā lepinām ca cūḍāmaṇīnām samutkarṣān 
SA_GK19_bahcar7u-339	kṣīrodadherdhavalatāhetūniva hārān,	kṣīrodadheḥ dhavala tā hetūn iva hārān 
SA_GK19_bahcar7u-340	anekarāgaruciravetrakaraṇḍakuṇḍalīkṛtāni śaraccandramarīciruñci śaucakṣamāṇi kṣaumāṇi,	aneka rāga rucira vetra karaṇḍa kuṇḍalīkṛtāni śarad candra marīci ruñci śauca kṣamāṇi kṣaumāṇi 
SA_GK19_bahcar7u-341	kuśalaśilpilokollikhitānāṃ ca śuktiśaṅkhagalvarkapramukhānāṃ pānabājanānāṃ nicayān,	kuśala śilpi loka ullikhitānām ca śukti śaṅkha galvarka pramukhānām pāna bājanānām nicayān 
SA_GK19_bahcar7u-342	nicolakarakṣitarucāṃ ca rucirakāñcanapatrabhaṅgabhaṅgurāṇāmatibandhurapariveśānāṃ kārdaraṅgacarmaṇāṃ saṃbhārān,	nicolaka rakṣita rucām ca rucira kāñcana patrabhaṅga bhaṅgurāṇām atibandhura pariveśānām kārdaraṅga carmaṇām saṃbhārān 
SA_GK19_bahcar7u-343	bhūrjatvakkomalāḥ sparśavatīrjātīpaṭṭikāḥ,	bhūrja tvac komalāḥ sparśavatīḥ jātī paṭṭikāḥ 
SA_GK19_bahcar7u-344	citrapaṭānāṃ ca mradīyasāṃ samūrukopadhānādīn vikārān,	citrapaṭānām ca mradīyasām samūruka upadhāna ādīn vikārān 
SA_GK19_bahcar7u-345	priyaṅguprasavapiṅgalatvañci cāsanāni vetramayānyaguruvalkalakalpitasañcayāni ca subhāṣitabhāñji pustakāni,	priyaṅgu prasava piṅgala tvañci ca āsanāni vetra mayāni aguru valkala kalpita sañcayāni ca subhāṣita bhāñji pustakāni 
SA_GK19_bahcar7u-346	pariṇatapāṭalapaṭolatviṃṣi ca taruṇahārītaharinti kṣīrakṣārīṇi ca pūgānāṃ pallavavalambīni sarasāni phalāni,	pariṇata pāṭala paṭola tviṃṣi ca taruṇa hārīta harinti kṣīra kṣārīṇi ca pūgānām pallava avalambīni sa rasāni phalāni 
SA_GK19_bahcar7u-347	sahakāralatārakānāṃ ca kṛṣṇāgurutailasya ca kupitakapikapolakapilakāpotikāpalāśakośīkavacitāṅgīḥ	sahakāra la tārakānām ca kṛṣṇa aguru tailasya ca kupita kapi kapola kapila kāpotikā palāśa kośīka vacita aṅgīḥ 
SA_GK19_bahcar7u-348	sthavīyasīrvaiṇavīrnāḍośca paṭṭasūtraprasevakārpitāṃśca bhinnāñjanavarṇasya kṛṣṇāguruṇo	sthavīyasīḥ vaiṇavīḥ nāḍoḥ ca paṭṭasūtra prasevaka arpitān ca bhinnāñjana varṇasya kṛṣṇa aguruṇaḥ 
SA_GK19_bahcar7u-349	guruparitāpamuṣaśca gośīrṣacandanasya,	guru paritāpa muṣaḥ ca gośīrṣa candanasya 
SA_GK19_bahcar7u-350	tuṣāraśilāśakalaśiśirasvacchasitasya ca karpūrasya,	tuṣāra śilā śakala śiśira svaccha sitasya ca karpūrasya 
SA_GK19_bahcar7u-351	kastūrikākośakānāṃ ca pakkaphalajūṭajaṭilānāṃ ca kakkolapallavānām,	kastūrikā kośakānām ca pakka phala jūṭa jaṭilānām ca kakkola pallavānām 
SA_GK19_bahcar7u-352	lavaṅgapuṣpamañjarīṇāṃ jātīphalastabakānāṃ ca rāśīn,	lavaṅga puṣpa mañjarīṇām jātīphala stabakānām ca rāśīn 
SA_GK19_bahcar7u-353	atimadhuramadhurasāmodanirhāriṇīśvollakakalaśīḥ sitāsitasya ca cāmarajātasya nicayān,	ati madhura madhura sa āmoda nirhāriṇī śvollaka kalaśīḥ sita asitasya ca cāmara jātasya nicayān 
SA_GK19_bahcar7u-354	avalambamānatūlikālābukāṃsca likhitānekalekhyaphalakasaṃpuṭān,	avalambamāna tūlikā alābukān ca likhita aneka lekhya phalaka saṃpuṭān 
SA_GK19_bahcar7u-355	kutūhalakṛnti ca kanakaśṛṅkhalāniyamitagrīvāṇāṃ kiṃnnarāṇāṃ ca vanamānuṣāṇāṃ ca jīvañjīvakānāṃ ca jalamānuṣāṇāṃ ca mithunāni,	kutūhala kṛnti ca kanaka śṛṅkhalā niyamita grīvāṇām kiṃnnarāṇām ca vana mānuṣāṇām ca jīvañjīvakānām ca jala mānuṣāṇām ca mithunāni 
SA_GK19_bahcar7u-356	parimalāmoditakakubhaśca kastūrikākuraṅgān,	parimala āmodita kakubhaḥ ca kastūrikā kuraṅgān 
SA_GK19_bahcar7u-357	gehaparisaraṇaparicitāśca camarīḥ cāmīkararasacitravetrapañjarāntargatāṃśca bahusubhāṣitajalpākajihvāṃśca	geha parisaraṇa paricitāḥ ca camarīḥ cāmīkara rasa citra vetra pañjara antargatān ca bahu su bhāṣita jalpāka jihvān ca 
SA_GK19_bahcar7u-358	sukaśārikāprabhṛtīnpakṣiṇaḥ pravālapañjaragatāṃśca cakorān jalahastināmudagrakumbhamuktāphaladāmadanturāṇi	suka śārikā prabhṛtīn pakṣiṇaḥ pravāla pañjara gatān ca cakorān jalahastinām udagra kumbha muktāphala dāma danturāṇi 
SA_GK19_bahcar7u-359	ca dantakāṇḍakuṇḍalāni /	ca dantakāṇḍa kuṇḍalāni 
SA_GK19_bahcar7u-360	rājā tu chatradarśanātprahṛṣṭahṛdayaḥ prathamaprayāṇe śobhananimitamiti manasā jagrāha /	rājā tu chatra darśanāt prahṛṣṭa hṛdayaḥ prathama prayāṇe śobhana nimitam iti manasā jagrāha 
SA_GK19_bahcar7u-361	haṃsavegaṃ ca prīyamāṇo babhāṣe--“bhadra/	haṃsavegam ca prīyamāṇaḥ babhāṣa ibhadra 
SA_GK19_bahcar7u-362	sakalaratnadhāmnaḥ paramesvaraśirodhāraṇārhasyāsya mahātapatrasya mahārṇavādiva kumudabāndhavasya kumārāllābho na vismāya /	sakala ratna dhāmnaḥ paramesvara śiraḥ dhāraṇa arhasya asya mahā tapatrasya mahā arṇavāt iva kumudabāndhavasya kumārāt lābhaḥ na vismāya 
SA_GK19_bahcar7u-363	bālavidyāḥ khalu mahatāmupakṛtayaḥ' iti /	bāla vidyāḥ khalu mahatām upakṛtayaḥ iti 
SA_GK19_bahcar7u-364	apanīte ca tasmātpradeśātprābhṛtasaṃbhāre kṣaṇamiva sthitvā “haṃsavega/	apanīte ca tasmāt pradeśāt prābhṛta saṃbhāre kṣaṇam iva sthitvā haṃsavega 
SA_GK19_bahcar7u-365	viśramyatām' iti pratīhārabhavanaṃ visarjayāṃbabhūva /	viśramyatām iti pratīhāra bhavanam visarjayāṃbabhūva 
SA_GK19_bahcar7u-366	svayamapyutthāya snātvā maḍgalākāṅkṣī prāṅmukhaḥ prāviśadābhogasya chāyām /	svayam api utthāya snātvā maḍgala ākāṅkṣī prāc mukhaḥ prāviśat ābhogasya chāyām 
SA_GK19_bahcar7u-367	atha viśata evāsya chāyājanmanā jaḍimnā cūḍhāmaṇitāmanīyateva śaśibimbamambubindumucaścucumburiva	atha viśataḥ eva asya chāyā janmanā jaḍimnā cūḍhāmaṇi tām anīyata iva śaśi bimbam ambu bindu mucaḥ cucumbuḥ iva 
SA_GK19_bahcar7u-368	candrakāntamaṇayo lalāṭataṭaṃ karpūrareṇava iva vyalīyanta locanayūgale gale galattuhinakaṇanikarakṛtanīhārā	candrakānta maṇayaḥ lalāṭa taṭam karpūra reṇavaḥ iva vyalīyanta locana yūgale gale galat tuhina kaṇa nikara kṛta nīhārā 
SA_GK19_bahcar7u-369	hārā ivāvabadhyanta haricandanarasāsāreṇevāpāti saṃtatamurasi kumudamayamiva hṛdayamabhavadatiśiśiramantarhitahimaśileva	hārāḥ iva avabadhyanta haricandana rasa āsāreṇa iva apāti saṃtatam urasi kumuda mayam iva hṛdayam abhavat ati śiśiram antarhita hima śilā iva 
SA_GK19_bahcar7u-370	vilīyamānā vyalimpadaṅgāni /	vilīyamānā vyalimpat aṅgāni 
SA_GK19_bahcar7u-371	jātavismayaścākaronmanasi “ekamajaryaṃ saṃgatamapahāya kāstyānyā pratikauśalike'ti /	jāta vismayaḥ ca akarot manasi ekam ajaryam saṃgatam apahāya kā astyā anyā pratikauśalikā iti 
SA_GK19_bahcar7u-372	āhārakāle ca hasavegāya dhavalakarpaṭaprāvṛtadhautanālikeraparigṛhītaṃ viliptaśeṣaṃ	āhāra kāle ca dhavala karpaṭa prāvṛta dhauta nālikera parigṛhītam vilipta śeṣam 
SA_GK19_bahcar7u-373	candanamahgaspṛṣṭe ca vāsasī śarattārakākāratāramuktāstabakitapadaṃ pariveśaṃ nāma	candana mahga spṛṣṭe ca vāsasī śarad tāraka ākāra tāra muktā stabakita padam pariveśam nāma 
SA_GK19_bahcar7u-374	kaṭisūtrakam atimahārhapajharāgālokalohitīkṛtadivasaṃ ca taraṅgakaṃ nāma karṇābharaṇaṃ	kaṭisūtrakam ati mahārha pajha rāga āloka lohitīkṛta divasam ca taraṅgakam nāma karṇa ābharaṇam 
SA_GK19_bahcar7u-375	prabūtaṃ ca bhojyajātaṃ prāhiṇot /	prabūtam ca bhojya jātam prāhiṇot 
SA_GK19_bahcar7u-376	evaṃprāyeṇa ca krameṇa jagāma divasaḥ /	evaṃprāyeṇa ca krameṇa jagāma divasaḥ 
SA_GK19_bahcar7u-377	tataḥ kaṭakasthalabalabahaladhūlidhūsaritavapuraṃśumālī malīmasamaṅgamivakṣālayitumaparajalanidhimavātarat /	tatas kaṭaka sthala bala bahala dhūli dhūsarita vapuḥ aṃśumālī malīmasam aṅgam iva kṣālayitum apara jalanidhim avātarat 
SA_GK19_bahcar7u-378	ābhogātapatrapradānavārtāmiva nivedayituṃ varuṇāya vāruṇīṃ diśamayāsīt /	ābhoga ātapatra pradāna vārtām iva nivedayitum varuṇāya vāruṇīm diśam ayāsīt 
SA_GK19_bahcar7u-379	mukulāyamānasakalakamalavanā pramukha eva baddhasevāñjalipuṭeva sadvīpā bhūrabhūd bhūpateḥ /	mukulāyamāna sakala kamala vanā pramukhe eva baddha sevā añjali puṭā iva sa dvīpā bhūḥ abhūt bhūpateḥ 
SA_GK19_bahcar7u-380	bhūpālānurāgamya iva nikhilajīvalokalokāñjalibaddhabandurjagajjagrāha saṃdhyārāgaḥ /	bhūpāla anurāgamyaḥ iva nikhila jīvaloka loka añjali baddha banduḥ jagat jagrāha saṃdhyā rāgaḥ 
SA_GK19_bahcar7u-381	gauḍāparādhaśaṅkinīva śyāmatāṃ prapede dikprācī /	gauḍa aparādha śaṅkinī iva śyāma tām prapede diś prācī 
SA_GK19_bahcar7u-382	pracitatimiranivahā nirvāṇānyanṛpapratāpānalakalāpeva kālimānamatānīnmedinī /	pracita timira nivahā nirvāṇa anya nṛpa pratāpa anala kalāpā iva kālimānam atānīt medinī 
SA_GK19_bahcar7u-383	medinīśapradhoṣāsthānapuṣpanikaramiva vikacatagararuciramavacakaruruḍunikaramaviralaṃ kakubhaḥ /	medinī īśa pradhoṣa āsthāna puṣpa nikaram iva vikaca tagara ruciram avacaka ruruḍu nikaram aviralam kakubhaḥ 
SA_GK19_bahcar7u-384	skandhāvāragandhagajamadāmodadhāvitasyeva mārgo viyati virarāja rajaḥpāṇḍurairāvatasya /	skandhāvāra gandha gaja mada āmoda dhāvitasya iva mārgaḥ viyati virarāja rajaḥ pāṇḍura airāvatasya 
SA_GK19_bahcar7u-385	kupitanṛpavyāghrāghrātāmupasṛṣṭāmiva pauruṣṭutīṃ vihāya vihāyastalamāruroha rohiṇīramaṇaḥ /	kupita nṛpa vyāghra āghrātām upasṛṣṭām iva pauruṣṭutīm vihāya vihāyaḥ talam āruroha rohiṇīramaṇaḥ 
SA_GK19_bahcar7u-386	prayāṇavārtā iva māninīnāṃ hṛdayabhedinyo yayurindudīdhitayo daśa diśaḥ /	prayāṇa vārtāḥ iva māninīnām hṛdaya bhedinyaḥ yayuḥ indu dīdhitayaḥ daśa diśaḥ 
SA_GK19_bahcar7u-387	navanṛpadaṇḍayātrātrāsāturā iva taralitasattvavṛttayaścukṣubhuḥ patayo vāhinīnām /	nava nṛpa daṇḍayātrā trāsa āturāḥ iva taralita sattva vṛttayaḥ cukṣubhuḥ patayaḥ vāhinīnām 
SA_GK19_bahcar7u-388	cinteva bhūbhṛtāṃ hṛdayāni viveśa guhāvivarāṇi vimuktasarvāśātimirasaṃtatiḥ /	cintā iva bhūbhṛtām hṛdayāni viveśa guhā vivarāṇi vimukta sarva āśā timira saṃtatiḥ 
SA_GK19_bahcar7u-389	pratisāmantacakṣuṣāmiva nanāśa nidrā kumudavanānām /	prati sāmanta cakṣuṣām iva nanāśa nidrā kumuda vanānām 
SA_GK19_bahcar7u-390	asyāṃ ca velāyāṃ vitatavitānatalavartī narendro “yāta tāvat' iti visarjyānujīvino haṃsavegamādiṣṭavān--“kathaya saṃdeśam' iti /	asyām ca velāyām vitata vitāna tala vartī narendraḥ yāta tāvat iti visarjya anujīvinaḥ haṃsavegam ādiṣṭavān kathaya saṃdeśam iti 
SA_GK19_bahcar7u-391	praṇamya sa kathayituṃ prāstāvīt--“deva/	praṇamya sa kathayitum prāstāvīt deva 
SA_GK19_bahcar7u-392	purā mahāvarāhasaṃparkasaṃbhūtagarbhayā bhagavatyā bhuvā narako nāma sūnurasāvi rasātale /	purā mahāvarāha saṃparka saṃbhūta garbhayā bhagavatyā bhuvā narakaḥ nāma sūnuḥ asāvi rasātale 
SA_GK19_bahcar7u-393	vīrasya sayasyābhavanbhālya eva pādapraṇāmapraṇayinaścūḍāmaṇayo lokapālānām /	vīrasya sayasyāḥ abhavan bhālyaḥ eva pāda praṇāma praṇayinaḥ cūḍāmaṇayaḥ lokapālānām 
SA_GK19_bahcar7u-394	yasya ca tribhuvanabhujo bhujaśauṇḍasya bhavanakamalinīcakravākīkopakuṭilakaṭākṣekṣito 'pi bhayacakitāruṇaparivartitaratho nājñayā vinā ravirastamavrājīt	yasya ca tribhuvana bhujaḥ bhuja śauṇḍasya bhavana kamalinī cakravākī kopa kuṭila kaṭākṣa īkṣitaḥ pi bhaya cakita aruṇa parivartita rathaḥ na ājñayā vinā raviḥ astam avrājīt 
SA_GK19_bahcar7u-395	yaśca varuṇasya bahirvṛtti hṛdayamidamātapatramahārṣīt /	yaḥ ca varuṇasya bahirvṛtti hṛdayam idam ātapatram ahārṣīt 
SA_GK19_bahcar7u-396	mahātmanastasyānvaye bhagadattapuṣpadattavajradattaprabhṛtiṣu vyatīteṣu bahuṣu merūpameṣu	mahātmanaḥ tasya anvaye bhagadatta puṣpadatta vajradatta prabhṛtiṣu vyatīteṣu bahuṣu meru upameṣu 
SA_GK19_bahcar7u-397	mahatsu mahīpāleṣu pramautro mahārājabhūtivarmaṇaḥ pautraścandramukhavarmaṇaḥ putro	mahatsu mahīpāleṣu pramautraḥ mahā rāja bhūtivarmaṇaḥ pautraḥ candramukhavarmaṇaḥ 
SA_GK19_bahcar7u-398	devasya kailāsasthirasthiteḥ sthitivarmaṇaḥ susthiravarmā nāma mahārājādhirājo jajñe	devasya kailāsa sthira sthiteḥ sthitivarmaṇaḥ susthiravarmā nāma mahā rāja adhirājaḥ jajñe 
SA_GK19_bahcar7u-399	tejasāṃ rāśirmṛgāṅka iti yaṃ janā jaguḥ /	tejasām rāśiḥ mṛgāṅkaḥ iti yam janāḥ jaguḥ 
SA_GK19_bahcar7u-400	yo 'yamagrajenevājāyata sahaivāhaṅkāreṇa /	yaḥ yam agrajena iva ajāyata saha eva ahaṅkāreṇa 
SA_GK19_bahcar7u-401	yaśca bāla eva prītyā dvijātīnaprītyā cārātīnsamagrānpratigrahānagrāhayat /	yaḥ ca bālaḥ eva prītyā dvijātīn aprītyā ca arātīn samagrān pratigrahān agrāhayat 
SA_GK19_bahcar7u-402	yatra cātidurlabhaṃ lavaṇālayasaṃbhūtāyāḥ paraṃ mādhuryamabhūllakṣmyāḥ /	yatra ca ati durlabham lavaṇālaya saṃbhūtāyāḥ param mādhuryam abhūt lakṣmyāḥ 
SA_GK19_bahcar7u-403	tathā ca yo vāhinīnāthānāṃ śaṅkhāñjahāra na ratnāni,	tathā ca yaḥ vāhinī nāthānām śaṅkhān jahāra na ratnāni 
SA_GK19_bahcar7u-404	pṛthivyāḥ sthairyaṃ jagrāha na karam,	pṛthivyāḥ sthairyam jagrāha na karam 
SA_GK19_bahcar7u-405	avanibhṛtāṃ gauravamādatta na naiṣṭhuryam /	avanibhṛtām gauravam ādatta na naiṣṭhuryam 
SA_GK19_bahcar7u-406	tasya ca sugṛhītanāmno devasya devyāṃ śyāmādevyāṃ bhāskaradyutirbhāskaravarmāparanāmā tanayaḥ saṃtanorbāgīrathyāṃ bhīṣma iva kumāraḥ samabhavat	tasya ca su gṛhīta nāmnaḥ devasya devyām śyāmā devyām bhāskaradyutiḥ bhāskaravarmā apara nāmā tanayaḥ saṃtanoḥ bāgīrathyām bhīṣmaḥ iva kumāraḥ samabhavat 
SA_GK19_bahcar7u-407	ayamasya ca śaiśavādārabya saṃkalpaḥ stheyānsthāṇupādāravindadvayādṛte nāhamanyaṃ	ayam asya ca śaiśavāt ārabya saṃkalpaḥ stheyān sthāṇu pāda aravinda dvayāt ṛte na aham anyam 
SA_GK19_bahcar7u-408	namaskuryāmitir idṛśaścāyaṃ manorathastribhuvanadurlabhastrayāṇāmanyatamena saṃpadyate	namaskuryām itiḥ idṛśaḥ ca ayam manorathaḥ tribhuvana durlabhaḥ trayāṇām anyatamena saṃpadyate 
SA_GK19_bahcar7u-409	sakalabuvanavijayena vā mṛtyunā vā yadi vā prajaṇḍapratāpajvalanajanitadigdāhena	sakala buvana vijayena vā mṛtyunā vā yadi vā prajaṇḍa pratāpa jvalana janita digdāhena 
SA_GK19_bahcar7u-410	jagatyekavīreṇa devopamena mitreṇa /	jagatī eka vīreṇa deva upamena mitreṇa 
SA_GK19_bahcar7u-411	maitrī ca prāyaḥ kāryavyapekṣiṇī kṣeṇībhṛtām /	maitrī ca prāyas kārya vyapekṣiṇī kṣeṇībhṛtām 
SA_GK19_bahcar7u-412	kāryaṃ ca kīdṛśaṃ nāma tadbhavedyadupanyasyamānamupanayenmitratāṃ devam /	kāryam ca kīdṛśam nāma tat bhavet yat upanyasyamānam upanayet mitra tām devam 
SA_GK19_bahcar7u-413	devasya hi yaśāṃsi sañcicīṣato bahiraṅgabhūtāni dhanāni /	devasya hi yaśāṃsi sañcicīṣataḥ bahiraṅga bhūtāni dhanāni 
SA_GK19_bahcar7u-414	bāhāveva ca kevale niṣaṇṇasya śeṣāvayavānāmapi sāhāyakasaṃpādanamanoratho niravakāśaḥ kimuta bāhyajanasya /	bāhau eva ca kevale niṣaṇṇasya śeṣa avayavānām api sāhāyaka saṃpādana manorathaḥ niravakāśaḥ kim uta bāhya janasya 
SA_GK19_bahcar7u-415	catuḥsāgaragrāmagrahaṇaghasmarasya pṛthivyekadeśadānopanyāsenāpi kā tuṣṭiḥ /	catur sāgara grāma grahaṇa ghasmarasya pṛthivī eka deśa dāna upanyāsena api kā tuṣṭiḥ 
SA_GK19_bahcar7u-416	abhirūpakanyāviśrāṇanavilobhanamapi lakṣmīmukhāravindadarśanadurlalitadṛṣṭerakiñcitkaram /	abhirūpa kanyā viśrāṇana vilobhanam api lakṣmī mukha aravinda darśana durlalita dṛṣṭeḥ akiñcitkaram 
SA_GK19_bahcar7u-417	evamaghaṭamānasakalopāyasaṃpāditapadārthe 'sminprārthanāmātrakameva kevalamanurudhyamānaḥ śṛṇotu devaḥ /	evam aghaṭamāna sakala upāya saṃpādita padārthe smin prārthanā mātrakam eva kevalam anurudhyamānaḥ śṛṇotu devaḥ 
SA_GK19_bahcar7u-418	prāgjyotiṣesvaro hi devena sahaikapiṅga ivānahgadviṣā,	prāgjyotiṣesvaraḥ hi devena saha ekapiṅgaḥ iva anahgadviṣā 
SA_GK19_bahcar7u-419	daśaratha iva gotrabhidā,	daśarathaḥ iva gotrabhidā 
SA_GK19_bahcar7u-420	dhanañjaya iva puṣkarākṣeṇa,	dhanañjayaḥ iva puṣkarākṣeṇa 
SA_GK19_bahcar7u-421	vakartana iva duryodhanena,	vakartanaḥ iva duryodhanena 
SA_GK19_bahcar7u-422	malayānila iva mādhavena,	malaya anilaḥ iva mādhavena 
SA_GK19_bahcar7u-423	ajaryaṃ saṃgatamicchati /	ajaryam saṃgatam icchati 
SA_GK19_bahcar7u-424	yadi ca devasyāpi maitrīyati hṛdayamavagacchati ca paryāyāntaritaṃ dāsyamanutiṣṭhanti	yadi ca devasya api maitrīyati hṛdayam avagacchati ca paryāya antaritam dāsyam anutiṣṭhanti 
SA_GK19_bahcar7u-425	suhṛda iti tataḥ kimāsyate samājñāpyatāmanubhavatu viṣṇormandaragiririva vikaṭakeyūrakoṭimaṇivighaṭṭanavkaṇitakaṭakamaṇiśilāśakalāni	suhṛdaḥ iti tatas kim āsyate samājñāpyatām anubhavatu viṣṇoḥ mandara giriḥ iva vikaṭa keyūra koṭi maṇi vighaṭṭana vkaṇita kaṭaka maṇi śilā śakalāni 
SA_GK19_bahcar7u-426	gāḍhopagūḍhāni devasya kāmarūpādhipatiḥ /	gāḍha upagūḍhāni devasya kāmarūpa adhipatiḥ 
SA_GK19_bahcar7u-427	asminnātṛpteranavaratavimalalāvaṇyasaubhāgyasudhānirjhariṇi mukhaśaśini cirāccakṣuṣī lālayatu prāgjyotiṣeśvaraśrīḥ /	asmin ā atṛpteḥ anavarata vimala lāvaṇya saubhāgya sudhā nirjhariṇi mukha śaśini cirāt cakṣuṣī lālayatu prāgjyotiṣa īśvara śrīḥ 
SA_GK19_bahcar7u-428	nābhinandati ceddevaḥ praṇayamājñāpayatu kiṃ kathanīyaṃ mayā svāmina' iti /	na abhinandati ced devaḥ praṇayam ājñāpayatu kim kathanīyam mayā svāminaḥ iti 
SA_GK19_bahcar7u-429	viratavacasi tasminbhūpālaḥ pūrvopalabdhaireva gurubhirguṇairāropitabahumānaḥ kumāre	virata vacasi tasmin bhūpālaḥ pūrva upalabdhaiḥ eva gurubhiḥ guṇaiḥ āropita bahu mānaḥ kumāre 
SA_GK19_bahcar7u-430	sudūramābhogātapatravyatikareṇa tu parāṃ koṭimāropite premṇi lajjamāna iva sādaraṃ	su dūram ābhoga ātapatra vyatikareṇa tu parām koṭim āropite premṇi lajjamānaḥ iva sa ādaram 
SA_GK19_bahcar7u-431	jagāda--“haṃsavega /	jagāda haṃsavega 
SA_GK19_bahcar7u-432	kathamiva tādṛśi mahātmani mahābhijane puṇyarāśau guṇīnāṃ prāgrahare parokṣasuhṛdi snihyati madvidhasyānyathā svapne 'pi pravarteta manaḥ /	katham iva tādṛśi mahātmani mahā abhijane puṇya rāśau guṇīnām prāgra hare parokṣa suhṛdi snihyati madvidhasya anyathā svapne pi pravarteta manaḥ 
SA_GK19_bahcar7u-433	sakalajagaduttāpanapaṭavo 'pi śiśirāyante tribuvananayanānandakare kamalākare karāstigmatejasaḥ. subahuguṇakrītāsca ke vayaṃ sakhyasya /	sakala jagat uttāpana paṭavaḥ pi śiśirāyante tribuvana nayana ānanda kare kamala ākare karāḥ tigma tejasaḥ su bahu guṇa krītāḥ ca ke vayam sakhyasya 
SA_GK19_bahcar7u-434	sajjanamādhuryāṇāmabhṛtadāsyo daśa diśaḥ /	sat jana mādhuryāṇām abhṛta dāsyaḥ daśa diśaḥ 
SA_GK19_bahcar7u-435	ekāntāvadātottānasvabhāvasaṃbhṛtasādṛśyasya kumudasya kṛte kenābhihitaḥ śiśiraraśmiḥ /	ekānta avadāta uttāna svabhāva saṃbhṛta sādṛśyasya kumudasya kṛte kena abhihitaḥ śiśiraraśmiḥ 
SA_GK19_bahcar7u-436	śreyāṃśca saṃkalpaḥ kumārasya svayaṃ bāhuśālī mayi ca samālambitaśarāsane suhṛdi harādṛte kamanyaṃ namasyati /	śreyān ca saṃkalpaḥ kumārasya svayam bāhuśālī mayi ca samālambita śarāsane suhṛdi harāt ṛte kam anyam namasyati 
SA_GK19_bahcar7u-437	saṃvardhitā me prītiramunā saṃkalpena /	saṃvardhitā me prītiḥ amunā saṃkalpena 
SA_GK19_bahcar7u-438	avalepini paśāvapi kesariṇi bahumāno hṛdayasya kiṃ punaḥ suhṛdi /	avalepini paśau api kesariṇi bahu mānaḥ hṛdayasya kim punar suhṛdi 
SA_GK19_bahcar7u-439	tattathā yateṣāḥ yathā na ciramiyamasmānkleśayati kumāradarśanotkaṇṭhā' iti /	tat tathā yata īṣāḥ yathā na ciram iyam asmān kleśayati kumāra darśana utkaṇṭhā iti 
SA_GK19_bahcar7u-440	haṃsavegastu vijñāpayāṃbabhūva--“deva/	haṃsavegaḥ tu vijñāpayāṃbabhūva deva 
SA_GK19_bahcar7u-441	kimaparamidānīṃ kleśayatyabhijātamabhihitaṃ deveva /	kim aparam idānīm kleśayati abhijātam abhihitam deva iva 
SA_GK19_bahcar7u-442	sevābhīravo hi santaḥ,	sevā bhīravaḥ hi santaḥ 
SA_GK19_bahcar7u-443	tatrāpi viśeṣeṇāyamahaṅkāradhano vaiṣṇavo vaṃśaḥ /	tatra api viśeṣeṇa ayam ahaṅkāra dhanaḥ vaiṣṇavaḥ vaṃśaḥ 
SA_GK19_bahcar7u-444	āstāṃ tāvadasmatsvāmivaṃśaḥ /	āstām tāvat asmad svāmi vaṃśaḥ 
SA_GK19_bahcar7u-445	paśyatu devaḥ puruṣasya hi sevāṃ prati durjananyevātivṛddhayā durgatyā vābhimukhīkriyamāṇasya,	paśyatu devaḥ puruṣasya hi sevām prati durjananyā iva ati vṛddhayā durgatyā vā abhimukhīkriyamāṇasya 
SA_GK19_bahcar7u-446	kuṭumbinyevāsaṃtuṣṭayā tṛṣṇayā vā preryamāṇasya,	kuṭumbinyā iva asaṃtuṣṭayā tṛṣṇayā vā preryamāṇasya 
SA_GK19_bahcar7u-447	durapatyairiva yauvanajanitairnānābhilāṣibhirasatsaṃkalpairvākulīkriyamāṇasya,	durapatyaiḥ iva yauvana janitaiḥ nānā abhilāṣibhiḥ asat saṃkalpaiḥ vā ākulīkriyamāṇasya 
SA_GK19_bahcar7u-448	jaratkumārīmiva paramārgaṇayogyāmatimahatīṃ vā avasthāṃ paśyataḥ,	jarat kumārīm iva para mārgaṇa yogyām ati mahatīm vā avasthām paśyataḥ 
SA_GK19_bahcar7u-449	stagṛhe durbandhubhiriva duḥsthitaiḥ samagrairgrahairvā grāhyamāṇasyābhiyogaṃ,	sta gṛhe durbandhubhiḥ iva duḥsthitaiḥ samagraiḥ grahaiḥ vā grāhyamāṇasya abhiyogam 
SA_GK19_bahcar7u-450	purātanairatidustyajairbhṛtyairiva malinaiḥ karmabhirvānuvartyamānasya,	purātanaiḥ ati dustyajaiḥ bhṛtyaiḥ iva malinaiḥ karmabhiḥ vā anuvartyamānasya 
SA_GK19_bahcar7u-451	sakalaśarīrasaṃtāpakaraṃ karīṣāgnimiva duṣkṛtinaḥ kṛtacittsya saṃpraveṣṭuṃ rājakulamupahatasakalendriyaśakteriva mithyaiva hṛdayagataviṣayagrāmagrahaṇābhilāṣasya,	sakala śarīra saṃtāpa karam karīṣa agnim iva duṣkṛtinaḥ saṃpraveṣṭum rāja kulam upahata sakala indriya śakteḥ iva mithyā eva hṛdaya gata viṣaya grāma grahaṇa abhilāṣasya 
SA_GK19_bahcar7u-452	prathamameva toraṇatale vantanamālākisalayasyeva śuṣyato dvārarakṣibhirniruddhasya,	prathamam eva toraṇa tale vantana mālā kisalayasya iva śuṣyataḥ dvārarakṣibhiḥ niruddhasya 
SA_GK19_bahcar7u-453	pīḍitasya praviśato dvāre hariṇasyevāparairhanyamānasya,	pīḍitasya praviśataḥ dvāre hariṇasya iva aparaiḥ hanyamānasya 
SA_GK19_bahcar7u-454	karikarmacarmapuṭasyeva muhurmuhuḥ pratihāramaṇḍalakaraprahārairnirasyamānasya,	kari karma carma puṭasya iva muhur muhur pratihāra maṇḍala kara prahāraiḥ nirasyamānasya 
SA_GK19_bahcar7u-455	nidhipādapaprarohasyeva draviṇābilāṣādadhomukhībhavataḥ,	nidhi pādapa prarohasya iva draviṇā bilāṣāt adhas mukhībhavataḥ 
SA_GK19_bahcar7u-456	dūramamārgaṇasyāpyativiprakṛṣṭavivṛtavisarjitasyodvegaṃ vrajataḥ,	dūram a mārgaṇasya api ati viprakṛṣṭa vivṛta visarjitasya udvegam vrajataḥ 
SA_GK19_bahcar7u-457	akaṇṭakasyāpi caraṇatalalagnasyākṛṣya kṣepīyaḥ kṣipyamāṇasya,	akaṇṭakasya api caraṇa tala lagnasya ākṛṣya kṣepīyaḥ kṣipyamāṇasya 
SA_GK19_bahcar7u-458	amakaraketorapyakālopasarpaṇāprakupiteśvaradṛṣṭidagdhasya,	a makara ketoḥ api akāla upasarpaṇa a prakupita īśvara dṛṣṭi dagdhasya 
SA_GK19_bahcar7u-459	pralayamupagacchataḥ kaperiva kopanirbhartsitasyāpyabhinnamukharāgasya,	pralayam upagacchataḥ kapeḥ iva kopa nirbhartsitasya api abhinna mukha rāgasya 
SA_GK19_bahcar7u-460	brahnagna iva pratidivasavandanodghṛṣṭaśiraḥkapālasya,	iva pratidivasa vandana udghṛṣṭa śiraḥ kapālasya 
SA_GK19_bahcar7u-461	sparśarahitasyāśubhakarmāṇi nirvahataḥ,	sparśa rahitasya aśubha karmāṇi nirvahataḥ 
SA_GK19_bahcar7u-462	triśaṅkorivobhayalokabhraṣṭasya naktandinamavākśirasastiṣṭhataḥ,	triśaṅkoḥ iva ubhaya loka bhraṣṭasya naktandinam avākśirasaḥ tiṣṭhataḥ 
SA_GK19_bahcar7u-463	vājina iva kavalavaśena sukhavāhyamātmānaṃ vidadhānasya,	vājinaḥ iva kavala vaśena sukha vāhyam ātmānam vidadhānasya 
SA_GK19_bahcar7u-464	anaśanaśāyina iva hṛdayasthāpitajīvanāśasya,	anaśana śāyinaḥ iva hṛdaya sthāpita jīva nāśasya 
SA_GK19_bahcar7u-465	śarīraṃ kṣapayataḥ śuna iva nijadāraparāhmukhasya,	śarīram kṣapayataḥ śunaḥ iva nija dāra parāhmukhasya 
SA_GK19_bahcar7u-466	jaghanyakarmalagnamā mānaṃ tāḍayataḥ,	mānam tāḍayataḥ 
SA_GK19_bahcar7u-467	pretasyevānucitabhūmidīyamānānnapiṇḍasya,	pretasya iva anucita bhūmi dīyamāna anna piṇḍasya 
SA_GK19_bahcar7u-468	balibhuja iva jihvālaulyopayuktapuruṣavarcaso vṛthā vihitāyuṣo jīvitaḥ,	balibhujaḥ iva jihvā laulya upayukta puruṣa varcasaḥ vṛthā vihita āyuṣaḥ jīvitaḥ 
SA_GK19_bahcar7u-469	śmaśānapādapāniva piśācaraya dagdhabhūtyā paruṣīkṛtānrājavallabhānupasarpataḥ viparītajihvājanitamādhuryairoṣṭhamātraprakaṭitarāgai rājaśukālāpaiḥ  #	śmaśāna pādapān iva piśāca raya dagdha bhūtyā paruṣīkṛtān rāja vallabhān upasarpataḥ viparīta jihvā janita mādhuryaiḥ oṣṭha mātra prakaṭita rāgaiḥ rāja śuka ālāpaiḥ 
SA_GK19_bahcar7u-470	śiśoriva mugdhavilobhyamānasya,	śiśoḥ iva mugdha vilobhyamānasya 
SA_GK19_bahcar7u-471	vetālasyeva narendraprabhāvāviṣṭasya na kiñcinnācarataḥ,	vetālasya iva narendra prabhāva āviṣṭasya na kiñcid na ācarataḥ 
SA_GK19_bahcar7u-472	citradhanuṣa ivālīkaguṇādhyāropaṇaikakriyānityanamrasya nirvāṇatejasaḥ,	citra dhanuṣaḥ iva alīka guṇa adhyāropaṇa eka kriyā nitya namrasya nirvāṇa tejasaḥ 
SA_GK19_bahcar7u-473	saṃmārjanīsamupārjitarajaso 'vakarakūṭasyeva nirmālyavāhinaḥ,	saṃmārjanī samupārjita rajasaḥ vakara kūṭasya iva nirmālya vāhinaḥ 
SA_GK19_bahcar7u-474	kaphavikāriṇa iva dine dine kaṭukairudvejyamānasya,	kapha vikāriṇaḥ iva dine dine kaṭukaiḥ udvejyamānasya 
SA_GK19_bahcar7u-475	saugatasyevārthaśūnyavijñaptijanitavairāgyasya kāṣāyāṇyabhilaṣataḥ,	saugatasya iva artha śūnya vijñapti janita vairāgyasya kāṣāyāṇi abhilaṣataḥ 
SA_GK19_bahcar7u-476	niśāsvapi mātṛbalipiṇḍasyeva dikṣu vikṣipyamāṇasya,	niśāsu api mātṛ bali piṇḍasya iva dikṣu vikṣipyamāṇasya 
SA_GK19_bahcar7u-477	aśaucagatasyeva kuśayanacanitasamadhikataraduḥkhavṛtteḥ,	aśauca gatasya iva ku śayana canita samadhikatara duḥkha vṛtteḥ 
SA_GK19_bahcar7u-478	tulāyantrasyeva paścātkṛtagauravasya toyārthamapi namataḥ,	tulāyantrasya iva paścāt kṛta gauravasya toya artham api namataḥ 
SA_GK19_bahcar7u-479	atikṛpaṇasya śirasā kevalenāsaṃtuṣṭasya vacasāpi pādau spṛśataḥ,	ati kṛpaṇasya śirasā kevalena asaṃtuṣṭasya vacasā api pādau spṛśataḥ 
SA_GK19_bahcar7u-480	nirdayavetrivetratāḍanatrastayeva trapayātyaktasya,	nirdaya vetri vetra tāḍana trastayā iva trapayā a tyaktasya 
SA_GK19_bahcar7u-481	dainyasaṃkocitahṛdayahṛtāvakāśayevāhopuruṣikayā parivarjitasya,	dainya saṃkocita hṛdaya hṛta avakāśayā iva āhopuruṣikayā parivarjitasya 
SA_GK19_bahcar7u-482	kutsitakarmā ṅgīkaraṇakupitayevonnatyā viyuktasya,	kutsita karmā aṅgīkaraṇa kupitayā iva unnatyā viyuktasya 
SA_GK19_bahcar7u-483	dhanaśraddhayā kleśānupārjayataḥ. svavṛddhibuddhyāvamānaṃ saṃvardhayato mūḍhasya,	dhana śraddhayā kleśān upārjayataḥ sva vṛddhi buddhyā avamānam saṃvardhayataḥ mūḍhasya 
SA_GK19_bahcar7u-484	satyapi vividhakusumādhivāsasurabhiṇi vane tṛṣṇāyāñjalimuparacayataḥ,	sati api vividha kusuma adhivāsa surabhiṇi vane tṛṣṇāyāḥ añjalim uparacayataḥ 
SA_GK19_bahcar7u-485	kulaputrasyāpi kṛtāgasa iva bhītabhītasya samīpamupasarpataḥ,	kula putrasya api kṛta āgasaḥ iva bhīta bhītasya samīpam upasarpataḥ 
SA_GK19_bahcar7u-486	darśanīyasyāpyālekhyakusumasyeva niṣphalajanmanaḥ,	darśanīyasya api ālekhya kusumasya iva niṣphala janmanaḥ 
SA_GK19_bahcar7u-487	viduṣo 'pi vedheyasyevāpaśabdamukhasya,	viduṣaḥ pi vedheyasya iva apa śabda mukhasya 
SA_GK19_bahcar7u-488	śaktimato 'pi śvitriṇa iva saṃkocitakarayugalasya,	śaktimataḥ pi śvitriṇaḥ iva saṃkocita kara yugalasya 
SA_GK19_bahcar7u-489	samasamutkarṣeṣu niragnipacyamānasya,	sama samutkarṣeṣu niragni pacyamānasya 
SA_GK19_bahcar7u-490	nīcasamīkaraṇeṣu nirucchvāsaṃmriyamāṇasya,	nīca samīkaraṇeṣu nirucchvāsam mriyamāṇasya 
SA_GK19_bahcar7u-491	paribhavaistṛṇīkṛtasya,	paribhavaiḥ tṛṇīkṛtasya 
SA_GK19_bahcar7u-492	duḥkhānilenānirvṛterjvalataḥ,	duḥkha anilena anirvṛteḥ jvalataḥ 
SA_GK19_bahcar7u-493	bhaktasyāpyabhaktasya,	bhaktasya api abhaktasya 
SA_GK19_bahcar7u-494	nirūṣmaṇaḥ saṣantāpayato bandhūn,	nirūṣmaṇaḥ bandhūn 
SA_GK19_bahcar7u-495	vimānasyāpyagatikasya,	vimānasya api agatikasya 
SA_GK19_bahcar7u-496	cyutagauravasyāpyadhastād gacchataḥ,	cyuta gauravasya api adhastāt gacchataḥ 
SA_GK19_bahcar7u-497	niḥsattvasyāpi mahāmāṃsavikrayaṃ kurvataḥ,	niḥsattvasya api mahāmāṃsa vikrayam kurvataḥ 
SA_GK19_bahcar7u-498	nirmadasyāpyasvatantravṛtteḥ,	nirmadasya api a svatantra vṛtteḥ 
SA_GK19_bahcar7u-499	ayogino 'pi dhyānavaśokṛtātmanaḥ,	a yoginaḥ pi dhyāna vaśa ukṛta ātmanaḥ 
SA_GK19_bahcar7u-500	śayyotthāyaṃ praṇamato dagdhamuṇḍasya,	śayyā utthāyam praṇamataḥ dagdha muṇḍasya 
SA_GK19_bahcar7u-501	gotravidūṣakasya naktandinaṃ nṛtyato manasvijanaṃ hāsayataḥ,	gotra vidūṣakasya naktandinam nṛtyataḥ manasvi janam hāsayataḥ 
SA_GK19_bahcar7u-502	kulāhgārasya vaṃśaṃ dahataḥ,	kulāhgārasya vaṃśam dahataḥ 
SA_GK19_bahcar7u-503	nṛpaśostṛṇe 'pi labde kandharāmavanamayataḥ,	nṛ paśoḥ tṛṇe pi labde kandharām avanamayataḥ 
SA_GK19_bahcar7u-504	jaṭharaparipūraṇamātraprayojanajanmano māṃsapiṇḍasya garbharogasyamātuḥ,	jaṭhara paripūraṇa mātra prayojana janmanaḥ māṃsa piṇḍasya garbha rogasya mātuḥ 
SA_GK19_bahcar7u-505	apuṇyānāṃ kamaṇāmācaraṇād bhṛtakasya kiṃ prāyaścittam,	apuṇyānām kamaṇām ācaraṇāt bhṛtakasya kim prāyaścittam 
SA_GK19_bahcar7u-506	kā pratipattikriyā,	kā pratipatti kriyā 
SA_GK19_bahcar7u-507	vka gatasya śāntiḥ,	vka gatasya śāntiḥ 
SA_GK19_bahcar7u-508	kīdṛśaṃ jīvitam,	kīdṛśam jīvitam 
SA_GK19_bahcar7u-509	kaḥ puruṣābhimānaḥ,	kaḥ puruṣa abhimānaḥ 
SA_GK19_bahcar7u-510	kiṃnāmāno vilāsāḥ,	kiṃnāmānaḥ vilāsāḥ 
SA_GK19_bahcar7u-511	kīdṛśo bhogaśraddhā,	kīdṛśaḥ bhoga śraddhā 
SA_GK19_bahcar7u-512	prabalapaṅka iva sarvamadhastānnayati dāruṇo dāsaśabdaḥ dhiktaducchvasitamupayātu nidhanaṃ dhanam,	prabala paṅkaḥ iva sarvam adhastāt nayati dāruṇaḥ dāsa śabdaḥ dhik tat ucchvasitam upayātu nidhanam dhanam 
SA_GK19_bahcar7u-513	abhavanirbhūterastu tasyā namo bhagavadbhyastebhyaḥ sukhebhyastasyāyamañjaliraiśvaryasya	abhava nirbhūteḥ astu tasyāḥ namaḥ bhagavadbhyaḥ tebhyaḥ sukhebhyaḥ tasya ayam añjaliḥ aiśvaryasya 
SA_GK19_bahcar7u-514	tiṣṭhatu dūra eva sā śrīḥ śivaṃ sa paricchadaḥ karotu yadarthamuttamāṅgaṃ gā gamiṣyatyaśāpānugrahakṣamastapasvī	tiṣṭhatu dūre eva sā śrīḥ śivam sa paricchadaḥ karotu yad artham uttamāṅgam gāḥ gamiṣyati a śāpa anugraha kṣamaḥ tapasvī 
SA_GK19_bahcar7u-515	mukhapriyarataḥ klībo pūtimāṃsamayaḥ kṛmiragaṇyamāno narakaḥ,	mukha priya rataḥ pūti māṃsa mayaḥ kṛmiḥ agaṇyamānaḥ narakaḥ 
SA_GK19_bahcar7u-516	pādarajodhūsarottamāhgo jaṅgamaḥ pādapīṭhaḥ puṃskokilaḥ kākuvkaṇiteṣu,	jaṅgamaḥ pāda pīṭhaḥ puṃskokilaḥ 
SA_GK19_bahcar7u-517	śikhī mukhakarakekāsu,	śikhī mukha kara kekāsu 
SA_GK19_bahcar7u-518	sthūlakūrma kroḍakaṣaṇeṣu,	sthūlakūrma kroḍa kaṣaṇeṣu 
SA_GK19_bahcar7u-519	śvā nīcacāṭukaraṇeṣu,	śvā nīca cāṭu karaṇeṣu 
SA_GK19_bahcar7u-520	kṛkalāsaḥ śiroviḍambanāsu,	kṛkalāsaḥ śiraḥ viḍambanāsu 
SA_GK19_bahcar7u-521	jāhaka ātmasaṃkocaneṣu,	jāhakaḥ ātma saṃkocaneṣu 
SA_GK19_bahcar7u-522	veṇurmūrcchanāsu,	veṇuḥ mūrcchanāsu 
SA_GK19_bahcar7u-523	veśyākāyaḥ karaṇabandhakleśeṣu,	veśyā kāyaḥ karaṇa bandha kleśeṣu 
SA_GK19_bahcar7u-524	palālaṃ sattvaśāliṣu,	palālam sattva śāliṣu 
SA_GK19_bahcar7u-525	pratipādakaḥ pādasaṃvāhanāsu,	pratipādakaḥ pāda saṃvāhanāsu 
SA_GK19_bahcar7u-526	kandukaḥ karatalatāḍaneṣu,	kandukaḥ kara tala tāḍaneṣu 
SA_GK19_bahcar7u-527	vīṇādaṇḍaḥ koṇābighāteṣu,	vīṇā daṇḍaḥ koṇā bighāteṣu 
SA_GK19_bahcar7u-528	varākaḥ sevako 'pi martyamadhye rājilo 'pi vā bhogī,	varākaḥ sevakaḥ pi martya madhye vā bhogī 
SA_GK19_bahcar7u-529	pulāko 'pi vā kalamo,	pulākaḥ pi vā kalamaḥ 
SA_GK19_bahcar7u-530	varaṃ kṣaṇamapi kṛtā mānavatā mānavatā na mato namatastrailokyādhirājyopabhogo 'pi manasvinaḥ /	varam kṣaṇam api kṛtā mānavatā mānavatā na mataḥ namataḥ trailokya adhirājya upabhogaḥ manasvinaḥ 
SA_GK19_bahcar7u-531	tadevamabhinanditāsmadīyapraṇayo devo 'pi divasaiḥ katipayaireva parāgataḥ prāgjyotiṣeśvara iti karotu cetasi' ityuktvā tūṣṇīmabhūt /	tat evam abhinandita asmadīya praṇayaḥ devaḥ pi divasaiḥ katipayaiḥ eva parāgataḥ prāgjyotiṣa īśvaraḥ iti karotu cetasi iti uktvā tūṣṇīm abhūt 
SA_GK19_bahcar7u-532	cirācca namaskṛtya nirjagāma /	cirāt ca namaskṛtya nirjagāma 
SA_GK19_bahcar7u-533	rājāpi rajanīṃ tāṃ kumāradarśanautsukyasvīkṛtahṛdayaḥ samanaiṣīt /	rājā api rajanīm tām kumāra darśana autsukya svīkṛta hṛdayaḥ samanaiṣīt 
SA_GK19_bahcar7u-534	ātmārpaṇaṃ hi mahatāmamūlamantramayaṃ vaśīkaraṇam /	ātma arpaṇam hi mahatām amūla mantra mayam vaśīkaraṇam 
SA_GK19_bahcar7u-535	prabāte ca prabhūtaṃ pratiprābhṛtaṃ pradhānapratidūtādhiṣṭhitaṃ dattvā haṃsavegaṃ prāhiṇot /	prabāte ca prabhūtam pratiprābhṛtam pradhāna pratidūta adhiṣṭhitam dattvā haṃsavegam prāhiṇot 
SA_GK19_bahcar7u-536	ātmanāpi tataḥ prabhṛti prayāṇakairanavaratairabhyamitraṃ prāvartata /	ātmanā api tatas prabhṛti prayāṇakaiḥ anavarataiḥ abhyamitram prāvartata 
SA_GK19_bahcar7u-537	kadācittu rājyavardhanabhujabalopārjitamaśeṣaṃ mālavarājasādhanamādāyāgataṃ samīpa evāvāsitaṃ lekhahārakādbhaṇḍimaśṛṇot /	kadācid tu rājyavardhana bhuja bala upārjitam aśeṣam mālava rāja sādhanam ādāya āgatam samīpe eva āvāsitam lekhahārakāt bhaṇḍim aśṛṇot 
SA_GK19_bahcar7u-538	śrutvā cābhinavībhūtabhrātṛśokahutāśanastaddarśanakātarahṛdayo babhūva mūrcchāndhakāramiva	śrutvā ca abhinavībhūta bhrātṛ śoka hutāśanaḥ tad darśana kātara hṛdayaḥ babhūva mūrcchā andhakāram iva 
SA_GK19_bahcar7u-539	viveśātiṣṭhacca samutsṛṣṭasakalavyāpāraḥ pratīhāranivāraṇanibhṛtaniḥśabdaparijane	viveśa atiṣṭhat ca samutsṛṣṭa sakala vyāpāraḥ pratīhāra nivāraṇa nibhṛta niḥśabda parijane 
SA_GK19_bahcar7u-540	nijamandire sarājakaparivārastadāgamanamudīkṣamāṇo muhūrtam /	nija mandire sa rājaka parivāraḥ tad āgamanam udīkṣamāṇaḥ muhūrtam 
SA_GK19_bahcar7u-541	atha bhaṇḍirekenaiva vājinā katipayakulaputraparivṛto malinavāsā ripuśaraśalyapūritena nikhātabahulohakīlakaparikararakṣitasphuṭaneneva hṛdayena,	atha bhaṇḍiḥ ekena eva vājinā katipaya kula putra parivṛtaḥ malina vāsāḥ ripu śara śalya pūritena nikhāta bahu loha kīlaka parikara rakṣita sphuṭanena iva hṛdayena 
SA_GK19_bahcar7u-542	hṛdayalagnaiḥ svāmisatkṛtairiva śmaśrubhiḥ,	hṛdaya lagnaiḥ svāmi satkṛtaiḥ iva śmaśrubhiḥ 
SA_GK19_bahcar7u-543	śucaṃ samupadarśayandūrīkṛtavyāyāmaśithilabhujadaṇḍadolāyamānamaṅgalavalayaikaśeṣālahkṛtiranādaropayuktatāmbūlaviralarāgeṇa śokadahanadahyamānasya	śucam samupadarśayan dūrīkṛta vyāyāma śithila bhuja daṇḍa dolāyamāna maṅgala valaya eka śeṣa alahkṛtiḥ anādara upayukta tāmbūla virala rāgeṇa śoka dahana dahyamānasya 
SA_GK19_bahcar7u-544	dīrghaniḥśvāsaveganirgatenādhareṇa śuṣyatā svāmivirahavidhṛtajīvitāparādhavailakṣyādiva,	dīrgha niḥśvāsa vega nirgatena adhareṇa śuṣyatā svāmi viraha vidhṛta jīvita aparādha vailakṣyāt iva 
SA_GK19_bahcar7u-545	bāṣpavāripaṭalena paṭeneva prāvṛtavadanaḥ,	bāṣpa vāri paṭalena paṭena iva prāvṛta vadanaḥ 
SA_GK19_bahcar7u-546	viśanniva durbalībhūtaiḥ svāhgamapatrapayāhgairvamanniva ca vṣathībhūtabhujoṣmāṇamāyatairniḥśvasitaiḥ,	viśan iva durbalībhūtaiḥ su āhgam apatrapayā āhgaiḥ vaman iva ca vṣathībhūta bhuja ūṣmāṇam āyataiḥ niḥśvasitaiḥ 
SA_GK19_bahcar7u-547	pātakīva,	pātakī iva 
SA_GK19_bahcar7u-548	aparādhīva,	aparādhī iva 
SA_GK19_bahcar7u-549	drohīva,	drohī iva 
SA_GK19_bahcar7u-550	muṣita iva,	muṣitaḥ iva 
SA_GK19_bahcar7u-551	chalita iva,	chalitaḥ iva 
SA_GK19_bahcar7u-552	yūthapatipatanaviṣaṇṇa iva vegadaṇḍavāraṇaḥ,	yūtha pati patana viṣaṇṇaḥ iva vegadaṇḍa vāraṇaḥ 
SA_GK19_bahcar7u-553	sūryāstamayaniḥśrīka iva kamalākaraḥ,	sūrya astamaya niḥśrīkaḥ iva kamala ākaraḥ 
SA_GK19_bahcar7u-554	duryodhananidhanadurmanā iva drauṇiḥ,	duryodhana nidhana durmanāḥ iva drauṇiḥ 
SA_GK19_bahcar7u-555	apahṛtaratna iva sāgaro rājadvāramājagāma /	apahṛta ratnaḥ iva sāgaraḥ rājadvāram ājagāma 
SA_GK19_bahcar7u-556	avatīrya ca turahgamādavanatamukho viveśa rājamandiram /	avatīrya ca turahgamāt avanata mukhaḥ viveśa rāja mandiram 
SA_GK19_bahcar7u-557	dūrādeva ca vimuktākrandaḥ papāta pādayoḥ /	dūrāt eva ca vimukta ākrandaḥ papāta pādayoḥ 
SA_GK19_bahcar7u-558	avanipatirapi dṛṣṭvā tamutthāya praviralaiḥ padaiḥ pratyudgamyotthāpya ca gāḍhamupagūhya kaṇṭhe karuṇamaticiraṃ ruroda /	avanipatiḥ api dṛṣṭvā tam utthāya praviralaiḥ padaiḥ pratyudgamya utthāpya ca gāḍham upagūhya kaṇṭhe karuṇam ati ciram ruroda 
SA_GK19_bahcar7u-559	śithilībhūtamanyuveghaśca pureva punarāgatya nijāsane niṣasāda /	śithilībhūta manyu veghaḥ ca purā iva punar āgatya nija āsane niṣasāda 
SA_GK19_bahcar7u-560	prathamaprakṣālitamukhe ca bhaṇḍau mukhamakṣālayat /	prathama prakṣālita mukhe ca bhaṇḍau mukham akṣālayat 
SA_GK19_bahcar7u-561	samatikrānte ca kiyatyapi kālakalākalāpe bhrātṛmaraṇavṛttāntamaprākṣīt /	samatikrānte ca kiyati api kāla kalā kalāpe bhrātṛ maraṇa vṛttāntam aprākṣīt 
SA_GK19_bahcar7u-562	athākathayacca yathāvṛttamakhilaṃ bhaṇḍiḥ /	athā akathayat ca yathāvṛttam akhilam bhaṇḍiḥ 
SA_GK19_bahcar7u-563	atha narapatistamuvāca--“rājyaśrīvyatikaraḥ kaḥ?' iti /	atha narapatiḥ tam uvāca rājya śrī vyatikaraḥ kaḥ iti 
SA_GK19_bahcar7u-564	sa punaravādīt--“deva/	sa punar avādīt deva 
SA_GK19_bahcar7u-565	deva bhūyaṃ gate deve rājyavardhane guptanāmnā ca gṛhīte kuśasthale devī rājyaśrīḥ paribhraśya bandhanādvindhyāṭavīṃ saparivārā praviṣṭeti  #	deva bhūyam gate deve rājyavardhane gupta nāmnā ca gṛhīte kuśasthale devī rājya śrīḥ paribhraśya bandhanāt vindhya aṭavīm sa parivārā praviṣṭā iti 
SA_GK19_bahcar7u-566	lokato vārtāmaśṛṇavam /	lokataḥ vārtām aśṛṇavam 
SA_GK19_bahcar7u-567	anveṣṭārastu tāṃ prati prabhūtāḥ prahitā janā nādyāpi nivartante' iti /	anveṣṭāraḥ tu tām prati prabhūtāḥ prahitāḥ janāḥ na adya api nivartante iti 
SA_GK19_bahcar7u-568	taccākarṇya bhūpatirabravīt--“kimanyairanupadibiḥ yatra sā tatra parityaktānyakṛtyaḥ svayamevāhaṃ yāsyāmi /	tat ca ākarṇya bhūpatiḥ abravīt kim anyaiḥ yatra sā tatra parityakta anya kṛtyaḥ svayam eva aham yāsyāmi 
SA_GK19_bahcar7u-569	bhavānapi kaṭakamādāya pravartatāṃ gauḍābhimukham' /	bhavān api kaṭakam ādāya pravartatām gauḍa abhimukham 
SA_GK19_bahcar7u-570	ityuktvā cotthāya snānabhuvamagāt /	iti uktvā ca utthāya snāna bhuvam agāt 
SA_GK19_bahcar7u-571	kāritaśokaśmaśruvapanakarmaṇā ca mahāpratīhārabhavanasnātena,	kārita śoka śmaśru vapana karmaṇā ca mahā pratīhāra bhavana snātena 
SA_GK19_bahcar7u-572	śārīrikavasanakusumāṅgarāgālaṅkārapreṣaṇaprakaṭitaprasādeva bhaṇḍinā sārdhamabhukta,	śārīrika vasana kusuma aṅgarāga alaṅkāra preṣaṇa prakaṭita prasādā iva bhaṇḍinā sārdham abhukta 
SA_GK19_bahcar7u-573	nināya ca tenaiva saha vāsaram /	nināya ca tena eva saha vāsaram 
SA_GK19_bahcar7u-574	athāparedyuruṣasyeva bhaṇḍirbhūpālamupasṛtya vyajñāpayat--“paśyatu devaḥ śrīrājyavardhanabhujabalārjitaṃ sādhanaṃ saparibarhaṃ mālavarājasya'  #	atha aparedyus uṣasi eva bhaṇḍiḥ bhūpālam upasṛtya vyajñāpayat paśyatu devaḥ śrī rājya vardhana bhuja bala arjitam sādhanam sa paribarham mālava rājasya 
SA_GK19_bahcar7u-575	iti /	iti 
SA_GK19_bahcar7u-576	narapatinā sa “evaṃ kriyatām' ityabhyanujñāto darśayābabhūva /	narapatinā saḥ evam kriyatām iti abhyanujñātaḥ darśayābabhūva 
SA_GK19_bahcar7u-577	tadyāthā--anavaratagalitamadamadirāmodamukharamadhukarajūṭajaṭilakaraṭapaṭṭapaṅkilagaṇḍān,	tat yāthā anavarata galita mada madirā āmoda mukhara madhukara jūṭa jaṭila karaṭa paṭṭa paṅkila gaṇḍān 
SA_GK19_bahcar7u-578	gaṇḍaśailāniva jahgamān,	gaṇḍaśailān iva jahgamān 
SA_GK19_bahcar7u-579	gambhīragarjitaravāñjaladharāniva mahīmavatīrṇānutphullasaptacchadavanāmodamucaḥ,	gambhīra garjita ravān jaladharān iva mahīm avatīrṇān utphulla saptacchada vana āmoda mucaḥ 
SA_GK19_bahcar7u-580	śaraddivasāniva puñjabhūtān,	śarad divasān iva puñja bhūtān 
SA_GK19_bahcar7u-581	anekasahasrasaṃkhyānkariṇaḥ,	aneka sahasra saṃkhyān kariṇaḥ 
SA_GK19_bahcar7u-582	cārucāmīkaracitracāmaramaṇḍalamanoharāṃśca hariṇaraṃhaso harīn,	cāru cāmīkara citra cāmara maṇḍala manoharān ca hariṇa raṃhasaḥ harīn 
SA_GK19_bahcar7u-583	bālātapavisaravarṣiṇāṃ ca kriraṇairanekendrāyudhīkṛtadaśadiśāmalaṅkārāṇāṃ viśeṣān,	bāla ātapa visara varṣiṇām ca aneka indra āyudhīkṛta daśa diśām alaṅkārāṇām viśeṣān 
SA_GK19_bahcar7u-584	vismayakṛtaḥ smaronmāditamālavīkucaparimaladurlalitāṃśca nijajyotsnāpūraplāvitadigantānapi tārānhārān,	vismaya kṛtaḥ smara unmādita mālavī kuca parimala durlalitān ca nija jyotsnā pūra plāvita diś antān api tārān hārān 
SA_GK19_bahcar7u-585	uḍupatipādasaṃcayaśūcīni nijayaśāṃsīva bālavyajanāni,	uḍupati pāda saṃcaya śūcīni nija yaśāṃsi iva bāla vyajanāni 
SA_GK19_bahcar7u-586	jātarūpamayanālaṃ ca nivāsapuṇḍarīkamiva śriyaḥ śvetamātapatram,	jātarūpa maya nālam ca nivāsa puṇḍarīkam iva śriyaḥ śveta mātapatram 
SA_GK19_bahcar7u-587	apsarasa iva bahusamararasasāhasānurāgāvatīrṇā vāravilāsinīḥ,	apsarasaḥ iva bahu samara rasa sāhasa anurāga avatīrṇāḥ vāravilāsinīḥ 
SA_GK19_bahcar7u-588	siṃhāsanaśayanāsandīprabhṛtīni rājyopakaraṇāni,	siṃhāsana śayana āsandī prabhṛtīni rājya upakaraṇāni 
SA_GK19_bahcar7u-589	kālāyasaniśyalīkṛtacaraṇayugalaṃ ca sakalaṃ mālavarājalokam,	kālāyasa niśyalīkṛta caraṇa yugalam ca sakalam mālava rāja lokam 
SA_GK19_bahcar7u-590	aśeṣāṃśca sasaṃkhyālekhyapatrān,	aśeṣān ca sa saṃkhyā lekhya patrān 
SA_GK19_bahcar7u-591	sālaṅkārāpīḍapīḍān kośakalaśān /	sa alaṅkāra āpīḍa pīḍān kośa kalaśān 
SA_GK19_bahcar7u-592	athālocya tatsarvamavanipālaḥ svīkartuṃ yathādhikāramādiśadadhyakṣān anyasmiṃścāhani hayaireva svasāramanveṣṭumuccacāla vindhyāṭavīmavāpa ca  #	atha ālocya tat sarvam avanipālaḥ svīkartum yathā adhikāram ādiśat adhyakṣān anyasmin ca ahani hayaiḥ eva svasāram anveṣṭum uccacāla vindhya aṭavīm avāpa ca  /
SA_GK19_bahcar7u-593	parimitaireva prayāṇakaistām /	parimitaiḥ eva prayāṇakaiḥ tām 
SA_GK19_bahcar7u-594	atha praviśandūrādeva dahyamānaṣaṣṭikabusavisaravisārivibhāvasūnāṃ vanyadhānyabījadhānīnāṃ dhūmena dhūsarimāṇamādadhānaiḥ śuṣkaśākhāsaṃcayaracitagovāṭaveṣṭitavikaṭavaṭaiḥ,	atha praviśan dūrāt eva dahyamāna ṣaṣṭika busa visara visāri vibhāvasūnām vanya dhānya bījadhānīnām dhūmena dhūsarimāṇam ādadhānaiḥ śuṣka śākhā saṃcaya racita go vāṭa veṣṭita vikaṭa vaṭaiḥ 
SA_GK19_bahcar7u-595	vyāpāditavatsarūpakaroṣāviṣṭagopālakalpitavyāgramantraiḥ,	vyāpādita vatsa rūpaka roṣa āviṣṭa gopāla kalpitavya agra mantraiḥ 
SA_GK19_bahcar7u-596	ayantritavanapālahaṭhahriyamāṇaparagrāmīṇakāṣṭhikakuṭhāraiḥ,	a yantrita vana pāla haṭha hriyamāṇa para grāmīṇa kāṣṭhika kuṭhāraiḥ 
SA_GK19_bahcar7u-597	gahanatarukhaṇḍanirmitacāmuṇḍāmaṇḍapairvanapradeśaiḥ,	gahana taru khaṇḍa nirmita cāmuṇḍā maṇḍapaiḥ vana pradeśaiḥ 
SA_GK19_bahcar7u-598	prakāsyamānamaṭavīprāyaprāntatayā kuṭumbabharaṇākulaiḥ kuddālaprāyakṛṣibhiḥ kṛṣīvalairabalavadbhiruccabhāgabāṣitena	prakāsyamānam aṭavī prāya prānta tayā kuṭumba bharaṇa ākulaiḥ kuddāla prāya kṛṣibhiḥ kṛṣīvalaiḥ abalavadbhiḥ ucca bhāga bāṣitena 
SA_GK19_bahcar7u-599	bhajyamānabhūriśālikhalakṣetrakhaṇḍalakamalpāvakāśaiśca kāpitaiḥ,	bhajyamāna bhūri śāli khala kṣetra khaṇḍalakam alpa avakāśaiḥ ca kāpitaiḥ 
SA_GK19_bahcar7u-600	kālāyasairiva kṛṣṇamṛttikākaṭhinaiḥ,	kālāyasaiḥ iva kṛṣṇamṛttikā kaṭhinaiḥ 
SA_GK19_bahcar7u-601	sthānasthānaskathāpitasthāṇūtthitasthūlapallavaiḥ durupagamaśyāmākaprarūḍhibhiralambusabahulaiḥ,	sthāna sthāna skathāpita sthāṇu utthita sthūla pallavaiḥ durupagama śyāmāka prarūḍhibhiḥ alambusa bahulaiḥ 
SA_GK19_bahcar7u-602	avirahitakokilākṣakṣupairviralaviralaiḥ kedāraiḥ,	avirahita kokila akṣa kṣupaiḥ virala viralaiḥ kedāraiḥ 
SA_GK19_bahcar7u-603	kṛcchrātkṛṣyamāṇairnātiprabhūtapravṛttagatāgatāprahatabhuvamupakṣetramuparacitairuccairmañcaiśca sūcyamānaśvāpadopadravaṃ,	kṛcchrāt kṛṣyamāṇaiḥ na ati prabhūta pravṛtta gata āgata aprahata bhuvam upakṣetram uparacitaiḥ uccais mañcaiḥ ca sūcyamāna śvāpada upadravam 
SA_GK19_bahcar7u-604	diśi diśi ca pratimārgadrumakṛtānāṃ pathikapādaprasphoṭanadhūlidhūsarairnavapallavairlāñjhitacchāyānām,	diśi diśi ca pratimārga druma kṛtānām pathika pāda prasphoṭana dhūli dhūsaraiḥ nava pallavaiḥ lāñjhita chāyānām 
SA_GK19_bahcar7u-605	aṭavīsulabhasālakusumastabakāñcitanavakhātakūpikopakaṇṭhapratiṣṭhitanāśasphuṭānāmacchidrakaṭakalpitakuṭīrakāṇām,	aṭavī sulabha sāla kusuma stabaka āñcita nava khāta kūpikā upakaṇṭha pratiṣṭhita nāśa sphuṭānām acchidra kaṭa kalpita kuṭīrakāṇām 
SA_GK19_bahcar7u-606	kuṭilakīṭaveṇīveṣṭyamānasaktuśāraśarāvaśreṇīśritānām,	kuṭila kīṭa veṇī veṣṭyamāna saktu śāra śarāva śreṇī śritānām 
SA_GK19_bahcar7u-607	adhvagajanajagdhajambūphalāsthiśabalasamīpabhuvām,	adhvaga jana jagdha jambū phala asthi śabala samīpa bhuvām 
SA_GK19_bahcar7u-608	uddhūlitadhūlīkadambastabakaprakarapulakinīnām,	uddhūlita dhūlī kadamba stabaka prakara pulakinīnām 
SA_GK19_bahcar7u-609	kaṇṭakitakarkarīcakrākrāntakāṣṭhamañcikāmuṣitatṛṣām,	kaṇṭakita karkarī cakra ākrānta kāṣṭha mañcikā muṣita tṛṣām 
SA_GK19_bahcar7u-610	timyattalaśītalasikatilakalaśīśamitaśramāṇām,	timyat tala śītala sikatila kalaśī śamita śramāṇām 
SA_GK19_bahcar7u-611	āśyānaśaivalaśyāmalitāliñjarajāyamānajalajaḍimnām,	āśyāna śaivala śyāmalita āliñjara jāyamāna jala jaḍimnām 
SA_GK19_bahcar7u-612	udakumbhākṛṣṭapāṭalaśarkarāśakalaśiśirīkṛtadiśām,	uda kumbha ākṛṣṭa pāṭala śarkarā śakala śiśirīkṛta diśām 
SA_GK19_bahcar7u-613	ghaṭamukhaghaṭitakaṭahārapāṭalapuṣpapuṭānām,	ghaṭa mukha ghaṭita kaṭa hāra pāṭala puṣpa puṭānām 
SA_GK19_bahcar7u-614	śīkarapulakitapallavapūlīpālyamānaśoṣyasarasaśiśusahakāraphalajūṭījaṭilasthāṇūnām,	śīkara pulakita pallava pūlī pālyamāna śoṣya sarasa śiśu sahakāra phala jūṭī jaṭila sthāṇūnām 
SA_GK19_bahcar7u-615	viśrāmyatkārpaṭikapeṭakaparipāṭīpīyamānapayasāmaṭavīpraveśaprapāṇāṃ śaityena tyājayantamiva graiṣmamūṣmaṇāṃ vkacidanyatra grāhayantamivāṅgārīyadārusaṃgrahadāhibhiḥ	viśrāmyat kārpaṭika peṭaka paripāṭī pīyamāna payasām aṭavī praveśa prapāṇām śaityena tyājayantam iva graiṣmam ūṣmaṇām v kacid anyatra grāhayantam iva aṅgārīya dāru saṃgraha dāhibhiḥ 
SA_GK19_bahcar7u-616	sarvataśca prātiveśyaviṣayavāsinā samāsannagrāmagṛhasthagṛhasthāpitasthaviraparipālyamānapātheyasthagitena	sarvatas ca prātiveśya viṣaya vāsinā samāsanna grāma gṛhastha gṛha sthāpita sthavira paripālyamāna pātheya sthagitena 
SA_GK19_bahcar7u-617	kṛtadāruṇadāruvyāyāmayogyāṅgābyaṅgena skandhādyāsitakaṭhorakuṭhārakaṇṭhalambamānaprātarāśapuṭena	kṛta dāruṇa dāru vyāyāma yogya aṅga abyaṅgena skandha ādi āsita kaṭhora kuṭhāra kaṇṭha lambamāna prātarāśa puṭena 
SA_GK19_bahcar7u-618	pāṭaccarapratyavāyapratipannapaṭaccareṇa kālavetrakatriguṇavratativalayapāśagrathitagrīvāgrathitaiḥ	pāṭaccara pratyavāya pratipanna paṭaccareṇa kāla vetraka triguṇa vrata ti valaya pāśa grathita grīvā grathitaiḥ 
SA_GK19_bahcar7u-619	patravīṭāvṛtamukhaiḥ,	patra vīṭa āvṛta mukhaiḥ 
SA_GK19_bahcar7u-620	boṭakūṭairūḍhavāriṇā puraḥsarabaladbalīvardayugasareṇa naikaṭikakuṭumbikalokena kāṣṭhasaṃgrahārthamaṭavīṃ	boṭakūṭaiḥ ūḍha vāriṇā puraḥsara balat balīvarda yuga sareṇa naikaṭika kuṭumbika lokena kāṣṭha saṃgraha artham aṭavīm 
SA_GK19_bahcar7u-621	praviśatā svāpadavyadhanavyavadhānabahalīsamāropitakuṭīkṛtakūṭapāśaiśca gṛhītamṛgatantutantrījālavalayavāguraiḥ,	praviśatā sva apada vyadhana vyavadhāna bahalī samāropita kuṭī kṛta kūṭa pāśaiḥ ca gṛhīta mṛga tantu tantrī jāla valaya vāguraiḥ 
SA_GK19_bahcar7u-622	bahirvyādairvicaradbhiraṃsāvasaktavītaṃsavyālambamānabālapāśikaiśca saṃgṛhītagrāhakakrakarakapiñjalādipañjarakaiḥ śākunikaiḥ,	bahis vyādaiḥ vicaradbhiḥ aṃsa avasakta vīta aṃsa vyālambamāna bāla pāśikaiḥ ca saṃgṛhīta grāhaka krakara kapiñjala ādi pañjarakaiḥ śākunikaiḥ 
SA_GK19_bahcar7u-623	saṃcaradbhiścyutalāsakaleśalipralatāvadhūlaṭvālampaṭānāṃ capeṭakaiḥ,	saṃcaradbhiḥ cyuta lāsa kaleśa lipra latā vadhū laṭvā lampaṭānām capeṭakaiḥ 
SA_GK19_bahcar7u-624	pāśakaśiśūnāmaṭadbhiḥ tṛṇastambāntaritatittiritaralāyamānakauleyakakulacāṭukāraiścaladviṃhagamṛgayāṃ mṛgayuyuvabhiḥ krīḍadbhiḥ,	pāśaka śiśūnām aṭadbhiḥ tṛṇa stamba antarita tittiri taralāyamāna kauleyaka kula cāṭu kāraiḥ calat viṃhaga mṛgayām mṛgayu yuvabhiḥ krīḍadbhiḥ 
SA_GK19_bahcar7u-625	puriṇatacakravākakaṇṭhakaṣāyarucāṃ śīdhavyānāṃ valkalānāṃ kalāpān,	puriṇata cakravāka kaṇṭha kaṣāya rucām śīdhavyānām valkalānām kalāpān 
SA_GK19_bahcar7u-626	nāticiroddhṛtānāṃ ca dhātutviṣāṃ dhātakīkusumānāṃ goṇīragaṇitāḥ picavyānāṃ cātasīgaṇapaṭṭamūlakānāṃ puṣkalānsaṃbārān,	na ati cira uddhṛtānām ca dhātu tviṣām dhātakī kusumānām goṇīra gaṇitāḥ picavyānām ca atasī gaṇa paṭṭamūlakānām puṣkalān saṃbārān 
SA_GK19_bahcar7u-627	bhārāṃśca madhuno mākṣikasya mayūrāṅgajasyākliṣṭamadhūcchiṣṭacakramālānāṃ lambamānalāmajjakamuñjajūṭajaṭānāmapatvacāṃ	bhārān ca madhunaḥ mākṣikasya mayūra aṅga jasya akliṣṭa madhūcchiṣṭa cakra mālānām lambamāna lāmajjaka muñja jūṭa jaṭānām apatvacām 
SA_GK19_bahcar7u-628	khadirakāṣṭhānāṃ kuṣṭhasya kaṭhorakesarisaṭābhārababhruṇaśca rodhrasya bhūyaso bhārakān,	khadira kāṣṭhānām kuṣṭhasya kaṭhora kesari saṭā bhāra babhruṇaḥ ca rodhrasya bhūyasaḥ bhārakān 
SA_GK19_bahcar7u-629	lokenādāya vrajatā pravicitavividhavanaphalapūritapiṭakamastakābhiścābhyarṇagrāmagatvarībhistvaramāṇābhirvikrayacintāvyagrābhirgrāmeyakābhirvyāptadigantaramitastataśca	lokena ādāya vrajatā pravicita vividha vana phala pūrita piṭaka mastakābhiḥ ca abhyarṇa grāma gatvarībhiḥ tvaramāṇābhiḥ vikraya cintā vyagrābhiḥ grāmeyakābhiḥ vyāpta diś antaram itas tatas ca 
SA_GK19_bahcar7u-630	yuktaśūraśakuraśāvkarāṇāṃ purāṇapāṃsūtkirakarīṣakūṭavāhinīnāṃ dhūrgatadhūlidhūsarasairibhasaroṣasvarasāryamāṇānāṃ	yukta śūra śakura śāvkarāṇām purāṇa pāṃsu utkira karīṣa kūṭa vāhinīnām dhūrgata dhūli dhūsara sairibha sa roṣa svara sāryamāṇānām 
SA_GK19_bahcar7u-631	saṃkrīḍaccaṭulacakracītkāriṇīnāṃ śakaṭaśreṇīnāṃ saṃpātaiḥ,	saṃkrīḍat caṭula cakra cītkāriṇīnām śakaṭa śreṇīnām saṃpātaiḥ 
SA_GK19_bahcar7u-632	saṃpādyamānadurbalorvīvirūkṣakṣetrasaṃskāramārakṣakṣiptadāntavāhakadaṇḍoḍḍīyamānahariṇahelālaṅghitatuṅgavaiṇavavṛtibhiśca nikātagaurakaraṅkaśaṅkhuśaṅkitaśaśakaśakalitatuṅgaśuṅgaiḥ,	saṃpādyamāna durbala urvī virūkṣa kṣetra saṃskāra mārakṣa kṣipta dānta vāhaka daṇḍa uḍḍīyamāna hariṇa helā laṅghita tuṅga vaiṇava vṛtibhiḥ ca nikāta gaura karaṅka śaṅkhu śaṅkita śaśaka śakalita tuṅga śuṅgaiḥ 
SA_GK19_bahcar7u-633	prayatnaprabhṛtaviśaṅkaṭavicapairvācairaikṣavaiḥ,	prayatna prabhṛta viśaṅkaṭa vicapaiḥ vācaiḥ aikṣavaiḥ 
SA_GK19_bahcar7u-634	kārmukakarmaṇyavaṃśaviṭapasaṃkaṭaiḥ,	kārmuka karmaṇya vaṃśa viṭapa saṃkaṭaiḥ 
SA_GK19_bahcar7u-635	kaṇṭakitakarañjarājiduṣpraveśyaiḥ,	kaṇṭakita karañja rāji duṣpraveśyaiḥ 
SA_GK19_bahcar7u-636	urubūkavacāvaṅgakasurasasūraṇaśigrugranthiparṇagavedhukāgarmudgulmagahanagṛhavāṭikaiḥ,	urubūka vacā vaṅgaka surasa sūraṇa śigru granthi parṇa gavedhukā garmut gulma gahana gṛha vāṭikaiḥ 
SA_GK19_bahcar7u-637	nikhātoccakāṣṭhāropitakāṣṭhālukalatāpratānavihitacchāyaiḥ,	nikhāta ucca kāṣṭha āropita kāṣṭha āluka latā pratāna vihita chāyaiḥ 
SA_GK19_bahcar7u-638	parimaṇḍalabadarīmaṇḍapakatalanikhātakhādirakīlabaddhavatsarūpaiḥ,	parimaṇḍala badarī maṇḍapaka tala nikhāta khādira kīla baddha vatsa rūpaiḥ 
SA_GK19_bahcar7u-639	kathamapi kukkuṭaraṭitānumīyamānasaṃniveśairahganāgastistambhatalaviracitapakṣi pūpikāvāpikairvikīrṇabadarapāṭalapaṭalaiḥ,	katham api kukkuṭa raṭita anumīyamāna saṃniveśaiḥ ahga nāgasti stambha tala viracita pakṣi pūpikā vāpikaiḥ vikīrṇa badara pāṭala paṭalaiḥ 
SA_GK19_bahcar7u-640	veṇupoṭadalanalakalitaśaramayavṛtivihitabhittibhiḥ,	veṇu poṭa dala nala kalita śara maya vṛti vihita bhittibhiḥ 
SA_GK19_bahcar7u-641	kiṃśukagorocanāracitamaṇḍalamaṇḍapabalvajabaddhāṅgārarāśibhiḥ,	kiṃśuka gorocanā racita maṇḍala maṇḍapa balvaja baddha aṅgāra rāśibhiḥ 
SA_GK19_bahcar7u-642	śālmalīphalatūlasaṃcayabahulaiḥ,	śālmalī phala tūla saṃcaya bahulaiḥ 
SA_GK19_bahcar7u-643	saṃnihitanalaśāliśālūkakhaṇḍakumudabījaveṇutaṇḍulaiḥ,	saṃnihita nala śāli śālūka khaṇḍa kumuda bīja veṇu taṇḍulaiḥ 
SA_GK19_bahcar7u-644	saṃgṛhītatamālabījaiḥ,	saṃgṛhīta tamāla bījaiḥ 
SA_GK19_bahcar7u-645	bhasmamalinamlānakāśmaryakūṭvayādhṛtakaṭairāśyānarājādanamadanaphalasphītairmadhūkāsavamadyaprāyaiḥ,	bhasma malina mlāna kāśmarya kūṭvayā dhṛta kaṭaiḥ āśyāna rājādana madana phala sphītaiḥ madhūka āsava madya prāyaiḥ 
SA_GK19_bahcar7u-646	kusumbhakumbhagaṇḍakusūlairavirahitarājamāṣatrapuṣakarkaṭikākūṣmāṃṇḍālābubījaiḥ,	kusumbha kumbha gaṇḍa kusūlaiḥ avirahita rājamāṣa trapuṣa karkaṭikā kūṣmāṃṇḍa alābu bījaiḥ 
SA_GK19_bahcar7u-647	poṣyamāṇavanabiḍālamāludhānanakulaśālijātajātakādibhiraṭavīkuṭumbināṃ gṛhairupetaṃ vanagrāmakaṃ dadarśa /	poṣyamāṇa vana biḍāla mālu dhāna nakula śāli jāta jātaka ādibhiḥ aṭavī kuṭumbinām gṛhaiḥ upetam vana grāmakam dadarśa 
SA_GK19_bahcar7u-648	tatraiva ca taṃ divasamatyavāhayaditi /	tatra eva ca tam divasam atyavāhayat iti 
SA_GK19_bahcar7u-649	iti śrīmahākavibāṇabhaṭṭakṛtau harṣacarite chatralabdhirnāma saptama ucchvāsa	iti śrī mahā kavi bāṇabhaṭṭa kṛtau harṣacarite chatralabdhiḥ nāma saptamaḥ ucchvāsa 
