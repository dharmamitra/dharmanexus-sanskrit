segmentnr	original	analyzed
SA_GSP29_vnyps51u-0	// prameyādhyāyaḥ //	prameya adhyāyaḥ 
SA_GSP29_vnyps51u-1	// prathamamāhnikam //	prathamam āhnikam 
SA_GSP29_vnyps51u-2	nyā. pa. prame. 1 evaṃ saparikaraṃ pramāṇaṃ viśodhitam /	evam sa parikaram pramāṇam viśodhitam 
SA_GSP29_vnyps51u-3	atha prameyaṃ pradarśayāmaḥ /	atha prameyam pradarśayāmaḥ 
SA_GSP29_vnyps51u-4	tatra yat punaḥ ṣaṭsaptādirūpeṇa padārthān vibhajya vaiśeṣikādayaścintayanti,	tatra yat punar ṣaṣ sapta ādi rūpeṇa padārthān vibhajya vaiśeṣika ādayaḥ cintayanti 
SA_GSP29_vnyps51u-5	tanna sākṣādapavargāṅgamiti tairevābhyupetam /	tat na sākṣāt apavarga aṅgam iti taiḥ eva abhyupetam 
SA_GSP29_vnyps51u-6	api ca--- vidyamānaparityāgādasatāṃ ca parigrahāt /	api ca vidyamāna parityāgāt asatām ca parigrahāt 
SA_GSP29_vnyps51u-7	vyāmohanā vimarśāste bahiṣkāryā mumukṣubhiḥ /	vyāmohanāḥ vimarśāḥ te bahiṣkāryāḥ mumukṣubhiḥ 
SA_GSP29_vnyps51u-8	sāvāntaravibhāgeṣu tattaccintāśrameṣviha /	sa avāntara vibhāgeṣu tad tad cintā śrameṣu iha 
SA_GSP29_vnyps51u-9	avistarāya diṅmātraṃ doṣāṇāmabhidadhmahe //	a vistarāya diś mātram doṣāṇām abhidadhmahe 
SA_GSP29_vnyps51u-10	yat tatrāhuḥ--- “abhidheyaḥ padārthaḥ /	yat tatra āhuḥ abhidheyaḥ padārthaḥ 
SA_GSP29_vnyps51u-11	sa ca bhāvābhāvabhedena dvidhā” iti,	sa ca bhāva abhāva bhedena dvidhā iti 
SA_GSP29_vnyps51u-12	tat tāvat “asadvyapadeśānneti cenna,	tat tāvat asat vyapadeśāt na iti ced na 
SA_GSP29_vnyps51u-13	dharmāntareṇa vākyaśeṣādyukteḥ,	dharma antareṇa vākyaśeṣa ādi ukteḥ 
SA_GSP29_vnyps51u-14	śabdāntarācca” ityārambhaṇādhikaraṇasūtreṇābhāvasya parābhyupagatābhāvābhāvasyeva bhāvāntaratvasamarthanāt pratikṣiptam /	śabda antarāt ca iti ārambhaṇa adhikaraṇa sūtreṇa abhāvasya para abhyupagata abhāva abhāvasya iva bhāva antara tva samarthanāt pratikṣiptam 
SA_GSP29_vnyps51u-15	yadapi ca--- dravyaguṇakarmasāmānyaviśeṣasamavāyarūpeṇa bhāvarūpāṇāṃ padārthānāṃ ṣoḍhā parisaṃkhyānam,	yat api ca dravya guṇa karma sāmānya viśeṣa samavāya rūpeṇa bhāva rūpāṇām padārthānām ṣoḍhā parisaṃkhyānam 
SA_GSP29_vnyps51u-16	tadapi vaiśeṣikādhikaraṇe “samavāyābhyupagamācca sāmyādanavasthiteḥ” iti sūtrakāraireva samavāyākhyapadārthāntaradūśaṇena parāstam /	tat api vaiśeṣika adhikaraṇe samavāya abhyupagamāt ca sāmyāt anavasthiteḥ iti sūtrakāraiḥ eva samavāya ākhya padārtha antara dūśaṇena parāstam 
SA_GSP29_vnyps51u-17	abhāvatadadhikaraṇayorviśeṣaṇaviśeṣyabhāvasaṃnidhiviśeṣādiśabdavācyasaṃbandhāntarānumānamapi samavāyadūṣaṇacchāyayaiva dūṣitameva /	abhāva tad adhikaraṇayoḥ viśeṣaṇa viśeṣya bhāva saṃnidhi viśeṣa ādi śabda vācya saṃbandha antara anumānam api samavāya dūṣaṇa chāyayā eva dūṣitam eva 
SA_GSP29_vnyps51u-18	yaścānyonyamatyantatulyeṣu muktātmādiṣu mitho vyāvṛttadhījananāya dravyatvādihetunā viśeṣākhyaḥ padārthaḥ kalpyate,	yaḥ ca anyonyam atyanta tulyeṣu muktātma ādiṣu mithas vyāvṛtta dhī jananāya dravya tva ādi hetunā viśeṣa ākhyaḥ padārthaḥ kalpyate 
SA_GSP29_vnyps51u-19	sopi tulyanyāyatayā sūtrakārairdūṣitaprāya eva /	saḥ api tulya nyāya tayā sūtrakāraiḥ dūṣita prāyaḥ eva 
SA_GSP29_vnyps51u-20	“mahaddīrghavadvā hvasvaparimaṇḍalābhyām” ityanupapannaparamāṇudvyaṇukādiprakriyānidarśanenānyeṣāmapi tadabhyupagatānāmunapapannatvasya sūcitatvācca	mahat dīrghavat vā hva sva parimaṇḍalābhyām iti anupapanna paramāṇu dvyaṇuka ādi prakriyā nidarśanena anyeṣām api tad abhyupagatānām unapapanna tvasya sūcita tvāt ca 
SA_GSP29_vnyps51u-21	api cānityeṣu dravyeṣu tāvajjātiguṇapādibhireva vyāvṛttadhīḥ sidhyatīti nityeṣu hi viśeṣonyaḥ kalpyate;	api ca anityeṣu dravyeṣu tāvat jāti guṇa pādibhiḥ eva vyāvṛtta dhīḥ sidhyati iti nityeṣu hi viśeṣaḥ anyaḥ kalpyate 
SA_GSP29_vnyps51u-22	yathāhuḥ--- “nityadravyavṛttayontyā viśeṣāḥ” iti,	yathā āhuḥ nitya dravya vṛttayaḥ ntyāḥ viśeṣāḥ iti 
SA_GSP29_vnyps51u-23	tathāpi vedāntibhirdiksaṃjñakavibhupadārthāntarānabhyupagamādākāśasya ca kāryatvādiśruteḥ	tathā api vedāntibhiḥ diś saṃjñaka vibhu padārtha antara anabhyupagamāt ākāśasya ca kāryatva ādi śruteḥ 
SA_GSP29_vnyps51u-24	prakṛtivikārabhūtapṛthivyādyaṃśaviśeṣātiriktaparamāṇujālapratikṣepāt tathāvidhaparamāṇūnāṃ	prakṛti vikāra bhūta pṛthivī ādi aṃśa viśeṣa atirikta paramāṇu jāla pratikṣepāt tathāvidha paramāṇūnām 
SA_GSP29_vnyps51u-25	cāvasthāpravāhasyānādyantatvānna tatra viśeṣakḷptiḥ /	ca avasthā pravāhasya anādi anta tvāt na tatra viśeṣa kḷptiḥ 
SA_GSP29_vnyps51u-26	tataḥ kālātmānau pariśiṣyete /	tatas kāla ātmānau pariśiṣyete 
SA_GSP29_vnyps51u-27	tatrāpi cetanānāṃ na kālatattvamātmatayā bhāti /	tatra api cetanānām na kāla tattvam ātma tayā bhāti 
SA_GSP29_vnyps51u-28	kṣaṇalavādyavasthāyogitvaparāktvācetanatvādibhireva,	kṣaṇa lava ādi avasthā yogi tva parāktva acetana tva ādibhiḥ eva 
SA_GSP29_vnyps51u-29	tasmāt sveṣāṃ svebhyaśca tasya vyāvṛttadhīsaṃbhavāt /	tasmāt sveṣām svebhyaḥ ca tasya vyāvṛtta dhī saṃbhavāt 
SA_GSP29_vnyps51u-30	anyathānyenāpi kalpitena tadasaṃbhavaprasaṅgāt /	anyathā anyena api kalpitena tad asaṃbhava prasaṅgāt 
SA_GSP29_vnyps51u-31	ataḥ ātmapariśeṣe tatrāpi jīveśvarayoraṇutvavibhutvaniyāmyatvaniyantṛtvādheyatvādhāratvaśeṣatvaśeṣitvaśarīratvaśarīr	atas ātma pariśeṣe tatra api jīva īśvarayoḥ aṇu tva vibhu tva niyāmya tva niyantṛ tva ādheya tva ādhāra tva śeṣa tva śeṣi tva śarīra tva śarīra 
SA_GSP29_vnyps51u-32	itvābhiranekavidhairdharmabhedairvyāvṛttadhīsiddhau kimanyena viśeṣeṇa ? /	itvā ābhiḥ anekavidhaiḥ dharma bhedaiḥ vyāvṛtta dhī siddhau kim anyena viśeṣeṇa 
SA_GSP29_vnyps51u-33	tadatyantasāmyavatsu mukteṣu nityeṣvapi hi tatsāmyasyaiva saṃrakṣaṇāya dharmigrāhakasiddhā yāvadātmabhāvinaste te viśeṣā na parityaktāḥ /	tad atyanta sāmyavatsu mukteṣu nityeṣu api hi tad sāmyasya eva saṃrakṣaṇāya dharmi grāhaka siddhāḥ yāvadātmabhāvinaḥ te te viśeṣāḥ na parityaktāḥ 
SA_GSP29_vnyps51u-34	na ceśvaradvaitam;	na ca īśvara dvaitam 
SA_GSP29_vnyps51u-35	yeneśvarāṇāṃ mithovyāvṛttapratītyai viśeṣaṃ kalpayiṣyāmaḥ,	yena īśvarāṇām mithas vyāvṛtta pratītyai viśeṣam kalpayiṣyāmaḥ 
SA_GSP29_vnyps51u-36	ekasyaiva sarvadeśakāleṣvekātapatratayā sarvaśrutisiddhatvāt,	ekasya eva sarva deśa kāleṣu eka ātapatra tayā sarva śruti siddha tvāt 
SA_GSP29_vnyps51u-37	asyaiva ca sāmānyaśabdairviśeṣaśabdaiśca rūḍhito yogatastattadvasatuviśiṣṭatvādinā ca tattatprakaraṇānuguṇaṃ śarīrake pratipādyatvasthāpanāt	asya eva ca sāmānya śabdaiḥ viśeṣa śabdaiḥ ca rūḍhitaḥ yogataḥ tad tad vasatu viśiṣṭa tva ādinā ca tad tad prakaraṇa anuguṇam śarīrake pratipādya tva sthāpanāt 
SA_GSP29_vnyps51u-38	jīveṣvapi baddhānāṃ mitho bhedastattatsukhaduḥkhadhīcchāvaicitryeṇa vyaktaḥ /	jīveṣu api baddhānām mithas bhedaḥ tad tad sukha duḥkha dhī icchā vaicitryeṇa vyaktaḥ 
SA_GSP29_vnyps51u-39	baddhamuktayośca kiñcijjñatvasarvajñatvādibhiḥ,	baddha muktayoḥ ca kiñcijjñatva sarvajñatva ādibhiḥ 
SA_GSP29_vnyps51u-40	muktānāṃ nityānāṃ ca viśuddherādimattvānādimattvābhyāmeva vibhaktadhīsaṃbhavaḥ /	muktānām nityānām ca viśuddheḥ ādimat tva anādimat tvābhyām eva vibhakta dhī saṃbhavaḥ 
SA_GSP29_vnyps51u-41	muktadaśāyāṃ nityebhyaḥ kiṃ vaiṣmyamiti cet, kiṃ tena ? /	mukta daśāyām nityebhyaḥ kim vaiṣmyam iti ced kim tena 
SA_GSP29_vnyps51u-42	prāktanena tattadātmavartitayā pratyakṣitena guṇādibhedena tadanyavyāvṛttadhīsiddheḥ /	prāktanena tad tad ātma varti tayā pratyakṣitena guṇa ādi bhedena tad anya vyāvṛtta dhī siddheḥ 
SA_GSP29_vnyps51u-43	siddhairapi tadvyavahāre prāktanopādhibhedaireva tattatpramāṇapramitaiḥ pratisaṃhitaiḥ sarvanirvāhāt /	siddhaiḥ api tad vyavahāre prāktana upādhi bhedaiḥ eva tad tad pramāṇa pramitaiḥ pratisaṃhitaiḥ sarva nirvāhāt 
SA_GSP29_vnyps51u-44	etena muktānāṃ mitho vibhaktabuddhirapi nirvyūḍhā;	etena muktānām mithas vibhakta buddhiḥ api nirvyūḍhā 
SA_GSP29_vnyps51u-45	na hi teṣāmekarūpaḥ prāktanaḥ saṃsāraḥ;	na hi teṣām eka rūpaḥ prāktanaḥ saṃsāraḥ 
SA_GSP29_vnyps51u-46	viṣamavipākasamayānādyasaṃkhyātakarmapravāhavaicitryapratiniyatadeśakālasvarūpasukhaduḥkhatatkāraṇādisaṃtatereva mitho vyāvartakatvāt /	viṣama vipāka samaya anādi asaṃkhyāta karma pravāha vaicitrya pratiniyata deśa kāla sva rūpa sukha duḥkha tad kāraṇa ādi saṃtateḥ eva mithas vyāvartaka tvāt 
SA_GSP29_vnyps51u-47	tadatadvibhāgo hi tatkālavartinaivaṃ dharmeṇeti na niyamaḥ,	tad a tad vibhāgaḥ hi tad kāla vartinā evam dharmeṇa iti na niyamaḥ 
SA_GSP29_vnyps51u-48	atatkālavartināpi tanniṣṭhatayopalabhyamānena tatsiddheḥ;	atatkālavartinā api tad niṣṭhatayā upalabhyamānena tad siddheḥ 
SA_GSP29_vnyps51u-49	na hyatītaḥ saṃsāro muktātmasvarūpamupalabhamānairnopalabhyate,	na hi atītaḥ saṃsāraḥ mukta ātma svarūpam upalabhamānaiḥ na upalabhyate 
SA_GSP29_vnyps51u-50	upalabhyamāno vānyaniṣṭhaḥ pratibhāti /	upalabhyamānaḥ vā anya niṣṭhaḥ pratibhāti 
SA_GSP29_vnyps51u-51	atha nityeṣu mithaḥ kā vārtrā ? /	atha nityeṣu mithas kā vārtrā 
SA_GSP29_vnyps51u-52	sāpi kuśalaiva /	sā api kuśalā eva 
SA_GSP29_vnyps51u-53	teṣāmapi hi satyasaṃkalpānāṃ vicitrāḥ saṃkalpecchādaya riśvarasyevāniyatadeśakālaviṣayāparyanuyojyasāmagrīkā anādyanantasaṃtānavantaḥ santīti  #	teṣām api hi satya saṃkalpānām vicitrāḥ saṃkalpa icchā ādayaḥ riśvarasya iva aniyata deśa kāla viṣaya a paryanuyojya sāmagrīkāḥ anādi ananta saṃtānavantaḥ santi iti 
SA_GSP29_vnyps51u-54	kimanyena viśeṣeṇa ? /	kim anyena viśeṣeṇa 
SA_GSP29_vnyps51u-55	api ca yaddarśane yatra yadāropo na bhavati sa hi tasya tato bhedaḥ /	api ca yad darśane yatra yad āropaḥ na bhavati sa hi tasya tatas bhedaḥ 
SA_GSP29_vnyps51u-56	sa eva ca viśeṣaḥ /	saḥ eva ca viśeṣaḥ 
SA_GSP29_vnyps51u-57	sa cet svarūpabhūtohantvamādirūpeṇa bhātaḥ parāropaṃ pratirundhyāt,	sa ced sva rūpa bhūta ūhantvam ādi rūpeṇa bhātaḥ para āropam pratirundhyāt 
SA_GSP29_vnyps51u-58	kastatonyastato viśeṣastasya ? /	kaḥ tatonyaḥ tatas viśeṣaḥ tasya 
SA_GSP29_vnyps51u-59	evamanabhyupagame viśeṣakḷptāvapi kā gatirvaiśeṣikasya ?	evam anabhyupagame viśeṣa kḷptau api kā gatiḥ vaiśeṣikasya 
SA_GSP29_vnyps51u-60	svaparanirvāhakāste viśeṣāḥ,	sva para nirvāhakāḥ te viśeṣāḥ 
SA_GSP29_vnyps51u-61	iti cet, kiṃ ta eva? /	iti ced kim te eva 
SA_GSP29_vnyps51u-62	api ca pṛthaktve vidyamāne kiṃ tairviśeṣaiḥ ? /	api ca pṛthaktve vidyamāne kim taiḥ viśeṣaiḥ 
SA_GSP29_vnyps51u-63	pṛthaktvasyaikajātisaṃgṛhītatvānna tatopi vyāvṛttadhīrīti cet,	pṛthaktvasya eka jāti saṃgṛhīta tvāt na tatas api vyāvṛtta dhīrī iti ced 
SA_GSP29_vnyps51u-64	tarhi tato na kvacidapi syāt /	tarhi tatas na kvacid api syāt 
SA_GSP29_vnyps51u-65	viśeṣeṣvapi vā viśeṣatvākrānteṣu kaste nistāraḥ ? /	viśeṣeṣu api vā viśeṣa tva ākrānteṣu kaḥ te nistāraḥ 
SA_GSP29_vnyps51u-66	viśeṣatvaṃ nāma jātirnāstīti cet, kiṃ tat ? /	viśeṣa tvam nāma jātiḥ na asti iti ced kim tat 
SA_GSP29_vnyps51u-67	upādhiriticet,	upādhiḥ iti ced 
SA_GSP29_vnyps51u-68	kiṃ tato na saṃgrahaḥ?	kim tatas na saṃgrahaḥ 
SA_GSP29_vnyps51u-69	, tathā sati kvacidapi tannibandhanānuvṛttadhībhaṅgaprasaṅgāt /	tathā sati kvacid api tad nibandhana anuvṛtta dhī bhaṅga prasaṅgāt 
SA_GSP29_vnyps51u-70	evamanyonyābhāvenāpi gatārthatā dustareti parāstaḥ parābhimataviśeṣaḥ /	evam anyonya abhāvena api gatārtha tā dustarā iti parāstaḥ para abhimata viśeṣaḥ 
SA_GSP29_vnyps51u-71	sāmānyamapi paroktaṃ sūtrakāraireva nirastaprāyam;	sāmānyam api para uktam sūtrakāraiḥ eva nirasta prāyam 
SA_GSP29_vnyps51u-72	tathāhi--- “tadananyatvamārambhaṇaśabdādibhyaḥ---” ityādibhiḥ sūtraiḥ kāryadaśāyāmupādānasyāvasthāntarāpattimātrameva,	tathā hi tad ananyatvam ārambhaṇa śabda ādibhyaḥ ityādibhiḥ sūtraiḥ kārya daśāyām upādānasya avasthā antara āpatti mātram eva 
SA_GSP29_vnyps51u-73	na punaḥ parābhimatamavayavyākhyaṃ dravyamastīti samarthanād ghaṭādyavayavyabhāve	na punar para abhimatam avayavi ākhyam dravyam asti iti samarthanāt ghaṭa ādi avayavi abhāve 
SA_GSP29_vnyps51u-74	tadāśritaghaṭatvādisāmānyamavayavisamavetatayābhyupagataguṇādayastadubhayārambhaprakriyājālaṃ ca nirmūlitam /	tad āśrita ghaṭa tva ādi sāmānyam avayavi samaveta tayā abhyupagata guṇa ādayaḥ tad ubhaya ārambha prakriyā jālam ca nirmūlitam 
SA_GSP29_vnyps51u-75	yaccopādānasya ghaṭatvādirūpamavasthāntaraṃ saṃyogaviśeṣādirūpaṃ,	yat ca upādānasya ghaṭa tva ādi rūpam avasthā antaram saṃyoga viśeṣa ādi rūpam 
SA_GSP29_vnyps51u-76	tat parairapi kāryatayābhyupetamupalambhādibhiśca tathaiva sidhyatīti na tatrāpi nityatvakalpanāvakāśaḥ /	tat paraiḥ api kārya tayā abhyupetam upalambha ādibhiḥ ca tathā eva sidhyati iti na tatra api nitya tva kalpanā avakāśaḥ 
SA_GSP29_vnyps51u-77	tataḥ sarveṣāṃ dravyāṇāṃ svarūpatonādyanantatvāt kāryadravyatvātmatvādimātrameva śiṣyate /	tatas sarveṣām dravyāṇām svarūpataḥ ūna ādi ananta tvāt kārya dravya tva ātma tva ādi mātram eva śiṣyate 
SA_GSP29_vnyps51u-78	guṇeṣu nityeṣvavasthārūpeṣu cānuvṛttapratyayanimittaṃ kimiti cintyam;	guṇeṣu nityeṣu avasthā rūpeṣu ca anuvṛtta pratyaya nimittam kim iti cintyam 
SA_GSP29_vnyps51u-79	tatraivaṃ bhāṣitaṃ śārīrakādye--- “saṃsthānātirekiṇonekeṣvekākārabuddhibodhyasyādarśanāt,	tatra evam bhāṣitam śārīraka ādye saṃsthāna atirekiṇā unekeṣu eka ākāra buddhi bodhyasya adarśanāt 
SA_GSP29_vnyps51u-80	tāvataiva gotvādijātivyavahāropapatteḥ,	tāvatā eva go tva ādi jāti vyavahāra upapatteḥ 
SA_GSP29_vnyps51u-81	atirekavādepi saṃsthānasya saṃpratipannatvācca saṃsthānameva jāti /	atireka vāde api saṃsthānasya saṃpratipanna tvāt ca saṃsthānam eva jāti 
SA_GSP29_vnyps51u-82	saṃsthānaṃ nāma svāsādhāraṇaṃ rūpamiti yathāvastu saṃsthānamanusaṃdheyam” iti /	saṃsthānam nāma sva asādhāraṇam rūpam iti yathāvastu saṃsthānam anusaṃdheyam iti 
SA_GSP29_vnyps51u-83	etaduktaṃ bhavati--- kiṃ saṃsthānātiriktaṃ sāmānyaṃ viviktasphuṭapratyakṣādhyavasāyabhedādaṅgīkriyate,	etat uktam bhavati kim saṃsthāna atiriktam sāmānyam vivikta sphuṭa pratyakṣa adhyavasāya bhedāt aṅgīkriyate 
SA_GSP29_vnyps51u-84	utopapattibalāditi; nādyaḥ,	uta upapatti balāt iti na ādyaḥ 
SA_GSP29_vnyps51u-85	asiddheḥ nāntyaḥ,	asiddheḥ na antyaḥ 
SA_GSP29_vnyps51u-86	anyathāsiddheḥ;	anyathā asiddheḥ 
SA_GSP29_vnyps51u-87	atiriktasāmānyamabhyupagacchatopi hi tadupalakṣaṇaṃ saṃsthānamiṣṭaṃ dṛṣṭaṃ ca /	atirikta sāmānyam abhyupagacchataḥ api hi tad upalakṣaṇam saṃsthānam iṣṭam dṛṣṭam ca 
SA_GSP29_vnyps51u-88	prativyaktiniyataṃ saṃsthānaṃ kathamanuvṛttapratyayakāraṇamiti cet,	prati vyakti niyatam saṃsthānam katham anuvṛtta pratyaya kāraṇam iti ced 
SA_GSP29_vnyps51u-89	kathaṃ vā tajjātīyasya lakṣaṇaṃ bhavati ? /	katham vā tad jātīyasya lakṣaṇam bhavati 
SA_GSP29_vnyps51u-90	anuvṛttajātyantarasaṃgṛhītopādhirūpatayeti cet,	anuvṛtta jāti antara saṃgṛhīta upādhi rūpatayā iti ced 
SA_GSP29_vnyps51u-91	tāvataiva gavādivyavahārasiddhau kimanyena ? /	tāvatā eva gavādi vyavahāra siddhau kim anyena 
SA_GSP29_vnyps51u-92	tathāpyantatonuvṛttaṃ sāmānyaṃ kvacidabhyupagantavyam,	tathā api antatas nuvṛttam sāmānyam kvacid abhyupagantavyam 
SA_GSP29_vnyps51u-93	yatrānanyathāsiddhiḥ;	yatra ananyathāsiddhiḥ 
SA_GSP29_vnyps51u-94	anyathopādhisaṃgrahasyāpyasaṃbhavāditi cet,	anyathā upādhi saṃgrahasya api asaṃbhavāt iti ced 
SA_GSP29_vnyps51u-95	tavāpi vā tatra sāmānyamupalakṣaṇena saṃgṛhyate, na vā ?	tava api vā tatra sāmānyam upalakṣaṇena saṃgṛhyate na vā 
SA_GSP29_vnyps51u-96	pūrvatrānyathāsiddhiranavasthitiśca /	pūrvatra anyathā asiddhiḥ anavasthitiḥ ca 
SA_GSP29_vnyps51u-97	uttaratra niyāmakādarśanājjāterāśrayavyavasthā na syāt /	uttaratra niyāmaka adarśanāt jāteḥ āśraya vyavasthā na syāt 
SA_GSP29_vnyps51u-98	vyāvṛttānāmapi svabhāvata eva kāsāṃcit vyaktīnāṃ tadvyañjakatvaniyatiriti cet,	vyāvṛttānām api svabhāvataḥ eva kāsāṃcid vyaktīnām tad vyañjaka tva niyatiḥ iti ced 
SA_GSP29_vnyps51u-99	sa eva svabhāvaḥ kiṃ na vyavahāraṃ niyachet /	saḥ eva svabhāvaḥ kim na vyavahāram niyacchet 
SA_GSP29_vnyps51u-100	nirviṣayaḥ kathaṃ vyavahāraḥ syāditi cet,	nirviṣayaḥ katham vyavahāraḥ syāt iti ced 
SA_GSP29_vnyps51u-101	tāsāmeva vyaktīnāṃ viṣayatvāt /	tāsām eva vyaktīnām viṣaya tvāt 
SA_GSP29_vnyps51u-102	vyāvṛttānāmanuvṛttavyavahāraviṣayatve sarvatra viṣayavyavasthā bhajyeteti cet,	vyāvṛttānām anuvṛtta vyavahāra viṣaya tve sarvatra viṣaya vyavasthā bhajyeta iti ced 
SA_GSP29_vnyps51u-103	vyāvṛttānāmanuvṛttavyañjakatve sarvatra tadvyaktiḥ kiṃ na syāt ? /	vyāvṛttānām anuvṛtta vyañjaka tve sarvatra tad vyaktiḥ kim na syāt 
SA_GSP29_vnyps51u-104	saṃbandhāsaṃbandhābhyāṃ niyamāditi cenna,	saṃbandha asaṃbandhābhyām niyamāt iti ced na 
SA_GSP29_vnyps51u-105	saṃbandhasyāpi samavāyanāmnaḥ sārvatrikatvābhyupagamāt tatrāpyabhivyaktipratiniyamasya mṛgyatvāt,	saṃbandhasya api samavāya nāmnaḥ sārvatrika tva abhyupagamāt tatra api abhivyakti pratiniyamasya mṛgya tvāt 
SA_GSP29_vnyps51u-106	nānāsamavāyavādepi vyaktisvabhāvaniyamasya dustyajatvāt,	nānā samavāya vādaḥ api vyakti svabhāva niyamasya dustyaja tvāt 
SA_GSP29_vnyps51u-107	tathāpi dṛṣṭaikagovyaktervyaktyantare soyamiti pratyabhijñānaṃ kathaṃ syāt ?	tathā api dṛṣṭa eka go vyakteḥ vyakti antare saḥ uyam iti pratyabhijñānam katham syāt 
SA_GSP29_vnyps51u-108	ayaṃ gaurityekavyaktau vyutpāditaśca kathaṃ vyaktyatyantarepi tacchabdavācyatāṃ pratīyāt ?	ayam gauḥ iti eka vyaktau vyutpāditaḥ ca katham vyakti atyantare pi tad śabda vācya tām pratīyāt 
SA_GSP29_vnyps51u-109	iti cet, tavāpi vā katham ? /	iti ced tava api vā katham 
SA_GSP29_vnyps51u-110	ekadharmasamavāyāditi cet ?	eka dharma samavāyāt iti ced 
SA_GSP29_vnyps51u-111	tenaiva dharmeṇa svato militasya samavāyasyaiva nityaṃ sarvatra vṛttyabhyupagamena sarvatra sarvavyavahārasaṃkaraprasaṅgāt /	tena eva dharmeṇa svatas militasya samavāyasya eva nityam sarvatra vṛtti abhyupagamena sarvatra sarva vyavahāra saṃkara prasaṅgāt 
SA_GSP29_vnyps51u-112	kāsāṃcideva vyaktīnāṃ tadvyañjakatvasvābhāvyād vyavasthokteti cet,	kāsāṃcid eva vyaktīnām tad vyañjaka tva svābhāvyāt vyavasthā uktā iti ced 
SA_GSP29_vnyps51u-113	tarhi tāsāmeva vyaktīnāṃ pratisaṃdhānavyavahārayorviṣayatvamastu /	tarhi tāsām eva vyaktīnām pratisaṃdhāna vyavahārayoḥ viṣaya tvam astu 
SA_GSP29_vnyps51u-114	tathā sati bhrāntatvaṃ tayoḥ syāditi cenna,	tathā sati bhrānta tvam tayoḥ syāt iti ced na 
SA_GSP29_vnyps51u-115	tadvyaktitvena pratisaṃdhānāderabhāvāt ;	tad vyakti tvena pratisaṃdhāna ādeḥ abhāvāt 
SA_GSP29_vnyps51u-116	api tarhi tathātvena vyaktisvarūpātiriktaṃ tathātvaṃ nāmāntareṇa jātireva syāditi cet,	api tarhi tathātvena vyakti svarūpa atiriktam tathātvam nāma antareṇa jātiḥ eva syāt iti ced 
SA_GSP29_vnyps51u-117	tajjātivyañjakaṃ tattadekavyaktisvarūpātiriktaṃ kiṃ na jātyantaraṃ syāt ? /	tad jāti vyañjakam tad tad eka vyakti svarūpa atiriktam kim na jāti antaram syāt 
SA_GSP29_vnyps51u-118	upādhiviśeṣa evāyaṃ pratiniyatāśraya iti cet,	upādhi viśeṣaḥ eva ayam pratiniyata āśrayaḥ iti ced 
SA_GSP29_vnyps51u-119	evaṃ tarhi pratiniyatapratiyogikaṃ svabhāvaniyataṃ parasparasmārakatvamupajīvya tajjātīyatayā pratisaṃdhānavyavahāropapattau kimanyakalpanena	evam tarhi pratiniyata pratiyogikam svabhāva niyatam paraspara smāraka tvam upajīvya tad jātīya tayā pratisaṃdhāna vyavahāra upapattau kim anya kalpanena 
SA_GSP29_vnyps51u-120	tasmārakataditaravibhāgaḥ kutastya iti cet,	tasmāraka tad itara vibhāgaḥ kutastyaḥ iti ced 
SA_GSP29_vnyps51u-121	tadvyañjakataditaravibhāgaste kutastyaḥ ? /	tad vyañjaka tad itara vibhāgaḥ te kutastyaḥ 
SA_GSP29_vnyps51u-122	darśanādarśanāyatta iti cet, tulyam /	darśana adarśana āyattaḥ iti ced tulyam 
SA_GSP29_vnyps51u-123	saṃbandhasādṛśyayorabhāve kathaṃ smārakatvamiti cet,	saṃbandha sādṛśyayoḥ abhāve katham smāraka tvam iti ced 
SA_GSP29_vnyps51u-124	tayorvā katham ? /	tayoḥ vā katham 
SA_GSP29_vnyps51u-125	sadṛśasahānubhūtadarśanasya saṃskārodbodhakatvāditi cet,	sadṛśa saha anubhūta darśanasya saṃskāra udbodhaka tvāt iti ced 
SA_GSP29_vnyps51u-126	tadapi kutaḥ ? /	tat api kutas 
SA_GSP29_vnyps51u-127	kāryadarśanāt kalpyate iti cet,	kārya darśanāt kalpyate iti ced 
SA_GSP29_vnyps51u-128	tulyam; anyathā saṃbandhaṃ sādṛśyaṃ vaikamupādāya tadanyasya kathaṃ smārakatvamiti codyasya durvāratvāt /	tulyam anyathā saṃbandham sādṛśyam vā ekam upādāya tad anyasya katham smāraka tvam iti codyasya durvāra tvāt 
SA_GSP29_vnyps51u-129	na cātra sādṛśyaṃ nāṅgīkurmaḥ,	na ca atra sādṛśyam na aṅgīkurmaḥ 
SA_GSP29_vnyps51u-130	sausādṛśyarūpatvābhyupagamāt sāmānyasya /	sausādṛśya rūpa tva abhyupagamāt sāmānyasya 
SA_GSP29_vnyps51u-131	nāmāntareṇa parābhimatajātisvīkāraḥ iti cet,	nāma antareṇa para abhimata jāti svīkāraḥ iti ced 
SA_GSP29_vnyps51u-132	vyāvṛttānāṃ saṃniveśādīnāmeva pratiniyatapratiyogismārakasvabhāvatayā sādṛśyarūpatvāt /	vyāvṛttānām saṃniveśa ādīnām eva pratiniyata pratiyogi smāraka svabhāva tayā sādṛśya rūpa tvāt 
SA_GSP29_vnyps51u-133	gavayāderapi tarhi gojātīyatvādiprasaṅgaḥ iti cenna,	gavaya ādeḥ api tarhi go jātīya tva ādi prasaṅgaḥ iti ced na 
SA_GSP29_vnyps51u-134	sādṛśyasausādṛśyavibhāgasvaya sāṃpratyayikasya sarvasaṃmatatvāt iti /	sādṛśya sausādṛśya vibhāga svaya sāṃpratyayikasya sarva saṃmata tvāt iti 
SA_GSP29_vnyps51u-135	evaṃ sāmānyādiṣu sūtrakārādibhirnirasteṣu pariśiṣṭā dravyaguṇakarmarūpāstrayaḥ padārthāḥ iti kecidācāryāḥ //	evam sāmānya ādiṣu sūtrakāra ādibhiḥ nirasteṣu pariśiṣṭāḥ dravya guṇa karma rūpāḥ trayaḥ padārthāḥ iti kecid ācāryāḥ 
SA_GSP29_vnyps51u-136	nyā. pa. prame. 2 anye tu manyante---yathā tatpratīteranyathāsiddhatayā te padārthā bhāṣyakārādibhirnirasyante,	anye tu manyante yathā tad pratīteḥ anyathā asiddha tayā te padārthāḥ bhāṣyakāra ādibhiḥ nirasyante 
SA_GSP29_vnyps51u-137	tathā karmāpi, iti,	tathā karma api iti 
SA_GSP29_vnyps51u-138	ye tāvadiha sarvatra sūryaparispandādivadapratyakṣaṃ karma phalānumeyamicchanti /	ye tāvat iha sarvatra sūrya parispanda ādi vat apratyakṣam karma phala anumeyam icchanti 
SA_GSP29_vnyps51u-139	tatra yayā sāmagryā karmaṇaḥ siddhirabhimatā tayaiva dṛṣṭaṃ karmaphalaṃ sādhyatām,	tatra yayā sāmagryā karmaṇaḥ siddhiḥ abhimatā tayā eva dṛṣṭam karma phalam sādhyatām 
SA_GSP29_vnyps51u-140	kimantarā kalpitena karmaṇā ? /	kim antarā kalpitena karmaṇā 
SA_GSP29_vnyps51u-141	tathāpi cet kḷptiḥ,	tathā api ced kḷptiḥ 
SA_GSP29_vnyps51u-142	anyatrāpi kālaviprakarṣādarśanepi sāmagrīkāryayormadhye anyasya kḷptiprasaṅgaḥ;	anyatra api kāla viprakarṣa adarśane pi sāmagrī kāryayoḥ madhye anyasya kḷpti prasaṅgaḥ 
SA_GSP29_vnyps51u-143	tathaiva ca tratrāpītyanavasthā syāt /	tathā eva ca tra tra api iti anavasthā syāt 
SA_GSP29_vnyps51u-144	ye ca “pratyakṣaṃ karma” ityāhuḥ,	ye ca pratyakṣam karma iti āhuḥ 
SA_GSP29_vnyps51u-145	tairapi nūnaṃ karmaphalatvenābhyupagamasaṃyogavibhāgātiriktaṃ nipuṇanirīkṣaṇepi nopalabhyata iti manyāmahe /	taiḥ api nūnam karma phala tvena abhyupagama saṃyoga vibhāga atiriktam nipuṇa nirīkṣaṇe api nā upalabhyate iti manyāmahe 
SA_GSP29_vnyps51u-146	calatipratyayopi hi tāvataiva caritārthaḥ /	calati pratyayaḥ api hi tāvatā eva caritārthaḥ 
SA_GSP29_vnyps51u-147	na ca vācyaṃ yāvatsaṃyogaṃ calatipratyayaprasaṅga iti,	na ca vācyam yāvat saṃyogam calati pratyaya prasaṅgaḥ iti 
SA_GSP29_vnyps51u-148	pūrvadeśavibhāgapūrvakadeśāntarasaṃyogaprathamakṣaṇaviṣayatvāt tatpratyayasya /	pūrva deśa vibhāga pūrvaka deśa antara saṃyoga prathama kṣaṇa viṣaya tvāt tad pratyayasya 
SA_GSP29_vnyps51u-149	tata eva hyuttarakāle saṃyoge vartamānepyacaladiti bhūtānusaṃdhānamupapannam /	tatas eva hi uttara kāle saṃyoge vartamāne ipi acalat iti bhūta anusaṃdhānam upapannam 
SA_GSP29_vnyps51u-150	nanu pravāhamadhyasthite sthāṇau pūrvasalilaskandhaviyogaḥ uttarasalilaskandhayogaśca dṛśyate,	nanu pravāha madhya sthite sthāṇau pūrva salila skandha viyogaḥ uttara salila skandha yogaḥ ca dṛśyate 
SA_GSP29_vnyps51u-151	na ca tatra calatvamicchāmaḥ;	na ca tatra calatvam icchāmaḥ 
SA_GSP29_vnyps51u-152	vyomādaya eva sthiradeśatvena vivakṣitāḥ iti cenna,	vyoma ādayaḥ eva sthira deśa tvena vivakṣitāḥ iti ced na 
SA_GSP29_vnyps51u-153	pravāhasya tato viśeṣādarśanāt;	pravāhasya tatas viśeṣa adarśanāt 
SA_GSP29_vnyps51u-154	laulyam viśeṣaḥ iti cet,	laulyam viśeṣaḥ iti ced 
SA_GSP29_vnyps51u-155	tarhi saṃyogavibhāgātiriktaṃ laulyarūpaṃ karmapratyakṣamiti kathaṃ tadapahnavaḥ ? iti /	tarhi saṃyoga vibhāga atiriktam laulya rūpam karma pratyakṣam iti katham tad apahnavaḥ iti 
SA_GSP29_vnyps51u-156	tatrāhuḥ---yā nāma karmasāmagrī tvayeṣyate sā tattatkarmaphalatayābhimataṃ saṃyogaviśeṣamutpādayantī niyatasvabhāvameva tamutpādayati /	tatra āhuḥ yā nāma karma sāmagrī tvayā iṣyate sā tad tad karma phalatayā abhimatam saṃyoga viśeṣam utpādayantī niyata svabhāvam eva tam utpādayati 
SA_GSP29_vnyps51u-157	ata eva eva saṃyogonekaniṣṭhopi san kvaciccalatipratyaṃyaṃ kvacit saṃyogamātrapratyayaṃ ca janayati,	atas eva eva saṃyoga ūneka niṣṭhaḥ api san kvacid calati pratyaṃyam kvacid saṃyoga mātra pratyayam ca janayati 
SA_GSP29_vnyps51u-158	yathaika eva samavāyoguṇaguṇibhyāmaviśeṣeṇa svato militopi san kvacidāśrayapratyayaṃ kvacidāśritapratyayaṃ ca janayati,	yathā ekaḥ eva samavāyaḥ guṇa guṇibhyām aviśeṣeṇa svatas militaḥ api san kvacid āśraya pratyayam kvacid āśrita pratyayam ca janayati 
SA_GSP29_vnyps51u-159	na hyāśrayabhāva āśritabhāvo vā samavāyasvarūpātiriktaḥ,	na hi āśraya bhāvaḥ āśrita bhāvaḥ vā samavāya svarūpa atiriktaḥ 
SA_GSP29_vnyps51u-160	tadvadihāpīti /	tadvat iha api iti 
SA_GSP29_vnyps51u-161	vayaṃ tu brūmaḥ--- apratyakṣakarmavādastāvat prāguktadūṣaṇādayuktaḥ /	vayam tu brūmaḥ apratyakṣa karma vādaḥ tāvat prāc ukta dūṣaṇāt ayuktaḥ 
SA_GSP29_vnyps51u-162	pratyakṣaṃ tu karma svarūpato durapahnavam /	pratyakṣam tu karma svarūpataḥ durapahnavam 
SA_GSP29_vnyps51u-163	tatra bhāṣyādiṣvatirekavidhiniṣedhādarśanādarthāntaravirodhābhāvāccodāsitavyam, iti /	tatra bhāṣya ādiṣu atireka vidhi niṣedha adarśanāt artha antara virodha abhāvāt ca udāsitavyam iti 
SA_GSP29_vnyps51u-164	idaṃ tu manyāmahe--- atirekepi guṇavargānna rāśyantaraṃ karma,	idam tu manyāmahe atireke api guṇa vargāt na rāśi antaram karma 
SA_GSP29_vnyps51u-165	vibhājakābhāvāt,	vibhājaka abhāvāt 
SA_GSP29_vnyps51u-166	svecchākalpitavibhājakasya sarvatra sulabhatvena yathābhimatamekaṃ guṇamubhayaṃ vāṅgīkṛtya rāśyantarakalpanaprasaṅgāt,	sva icchā kalpita vibhājakasya sarvatra sulabha tvena yathā abhimatam ekam guṇam ubhayam vā aṅgīkṛtya rāśi antara kalpana prasaṅgāt 
SA_GSP29_vnyps51u-167	guṇāvāntaravaicitryasya guṇatvavirodhābhāvāt /	              
SA_GSP29_vnyps51u-168	ato dravyamadravyamityeva vibhāgaḥ iti //	atas dravyam adravyam iti eva vibhāgaḥ iti 
SA_GSP29_vnyps51u-169	nyā. pa. prame. 3 tatra cātmaguṇatayābhimateṣu sukhaduḥkhecchādveṣaprayatnāḥ pañca tattadutpādakatayābhimatabuddhiviśeṣānatiriktā vedārthasaṃgrahe  #	nyā pa prame  tatra ca ātma guṇa tayā abhimateṣu sukha duḥkha icchā dveṣa prayatnāḥ pañca tad tad utpādaka tayā abhimata buddhi viśeṣa anatiriktāḥ vedārthasaṃgrahe 
SA_GSP29_vnyps51u-170	samarthitāḥ /	samarthitāḥ 
SA_GSP29_vnyps51u-171	dharmādharmau vihitaniṣiddhakriyāsādhyatayābhimatāvājñāvato rājña iva sarvapraśāsiturīśvarasyānugrahanigrahākhyabuddhiviśeṣarūpau bhāṣyādiṣu  #	dharma adharmau vihita niṣiddha kriyā sādhya tayā abhimatau ājñāvataḥ rājñaḥ iva sarva praśāsituḥ īśvarasya anugraha nigraha ākhya buddhi viśeṣa rūpau bhāṣya ādiṣu 
SA_GSP29_vnyps51u-172	bahuṣu pradeśeṣu prapañcitau /	bahuṣu pradeśeṣu prapañcitau 
SA_GSP29_vnyps51u-173	yaḥ punaḥ saṃskāraḥ sa tāvadbuddhiviśeṣātmanoktaḥ,	yaḥ punar saṃskāraḥ sa tāvat buddhi viśeṣa ātmanā uktaḥ 
SA_GSP29_vnyps51u-174	na ca tatprayuktaḥ;	na ca tad prayuktaḥ 
SA_GSP29_vnyps51u-175	tataściranaṣṭaviprakṛṣṭākāre vyāptyadarśanāt,	tatas cira naṣṭa viprakṛṣṭa ākāre vyāpti adarśanāt 
SA_GSP29_vnyps51u-176	vāsanānuvṛtteśca vācanikatvāt //	vāsanā anuvṛtteḥ ca vācanika tvāt 
SA_GSP29_vnyps51u-177	nyā. pa. prame. 4 yadyapi “indriyasyendriyasyārthe” ityādigītāślokeṣu bhāṣyakārairvāsanāyā icchādvāreṇaiva pravṛttihetutvavacanājjñānavāsanāviśeṣātiriktā  #	nyā pa prame  yadi api indriyasya indriyasya arthe ityādi gītā ślokeṣu bhāṣyakāraiḥ vāsanāyāḥ icchā dvāreṇa eva pravṛtti hetutva vacanāt jñāna vāsanā viśeṣa atiriktā  /
SA_GSP29_vnyps51u-178	karmavāsanā nāsti,	karma vāsanā na asti 
SA_GSP29_vnyps51u-179	tathāpi jñānavāsanā durapahnavā,	tathā api jñāna vāsanā durapahnavā 
SA_GSP29_vnyps51u-180	tataśca tadāśrayamātraṃ vicāryam,	tatas ca tad āśraya mātram vicāryam 
SA_GSP29_vnyps51u-181	tatra dharmabhūtajñānasya dravyatvaṃnyāyatattvātmasiddhibhāśyādisiddhamanusaratāṃ tanniṣṭhasmṛtyākhyavikārotpādakaḥ saṃskāro 'pi tanniṣṭhaḥ	tatra dharma bhūta jñānasya tad niṣṭha smṛti ākhya vikāra utpādakaḥ saṃskāraḥ api tad niṣṭhaḥ 
SA_GSP29_vnyps51u-182	antaraṅgatvādabādhācca //	antaraṅga tvāt abādhāt ca 
SA_GSP29_vnyps51u-183	nyā. pa. prame. 5 ye tu paraparibhāṣamanusarantastadanuguṇaṃ tasya guṇatvaṃ gṛhṇanti,	ye tu para paribhāṣam anusarantaḥ tad anuguṇam tasya guṇa tvam gṛhṇanti 
SA_GSP29_vnyps51u-184	teṣāmātmanyeva saṃskāraḥ,	teṣām ātmani eva saṃskāraḥ 
SA_GSP29_vnyps51u-185	iti viśeṣaḥ /	iti viśeṣaḥ 
SA_GSP29_vnyps51u-186	na ca buddhornityatvaṃ saṃkocavikāsādidaśābhedaṃ cābhyupagacchadbhiradravyatvaṃ tasyāḥ suvacam;	na ca buddhoḥ nitya tvam saṃkoca vikāsa ādi daśā bhedam ca abhyupagacchadbhiḥ adravya tvam tasyāḥ suvacam 
SA_GSP29_vnyps51u-187	avasthāntarayogitvameva hyupādanatvam;	avasthā antara yogi tvam eva hi upādana tvam 
SA_GSP29_vnyps51u-188	tadeva hi dravyalakṣaṇam /	tat eva hi dravya lakṣaṇam 
SA_GSP29_vnyps51u-189	tathāpi naguṇatvahāniḥ;	tathā api na guṇa tva hāniḥ 
SA_GSP29_vnyps51u-190	apṛthaksiddhaviśeṣaṇatvātiriktaguṇatvāvadarśanāt,	apṛthak siddha viśeṣaṇa tva atirikta guṇa tva avadarśanāt 
SA_GSP29_vnyps51u-191	karmavyatiriktajātimātrāśrayatvādirūpaguṇalakṣaṇasaṃketasyāsmābhiranādaraṇāt /	karma vyatirikta jāti mātra āśraya tva ādi rūpa guṇa lakṣaṇa saṃketasya asmābhiḥ an ādaraṇāt 
SA_GSP29_vnyps51u-192	na ca dravyasyāśritasvabhāvatvalakṣaṇamapṛthaksiddhaviśeṣaṇatvaṃ viruddham,	na ca dravyasya āśrita svabhāva tva lakṣaṇam apṛthak siddha viśeṣaṇa tvam viruddham 
SA_GSP29_vnyps51u-193	avayavini yuṣmābhirapi svīkaraṇāt /	avayavini yuṣmābhiḥ api svīkaraṇāt 
SA_GSP29_vnyps51u-194	yathā ca dravyatvaviśeṣaṇatvādibhirna virodha iṣyate,	yathā ca dravya tva viśeṣaṇa tva ādibhiḥ na virodhaḥ iṣyate 
SA_GSP29_vnyps51u-195	evamatrāpi,	evam atra api 
SA_GSP29_vnyps51u-196	upalaṃmbhayuktyādeḥ sāmanacarcatvāt /	upalaṃmbha yukti ādeḥ sāmana carca tvāt 
SA_GSP29_vnyps51u-197	ato jñānaṃ dravyam,	atas jñānam dravyam 
SA_GSP29_vnyps51u-198	tadavasthāviśeṣāstvadravyāṇīti saṃskārākhyavikārāsthitirapi tatraiva yuktā /	tad avasthā viśeṣāḥ tu adravyāṇi iti saṃskāra ākhya vikāra asthitiḥ api tatra eva yuktā 
SA_GSP29_vnyps51u-199	vegākhyastu saṃskārastadutpādakatvābhimatakarmaviśaiṣātirikto na dṛśyate,	vega ākhyaḥ tu saṃskāraḥ tad utpādaka tva abhimata karma viśaiṣa atiriktaḥ na dṛśyate 
SA_GSP29_vnyps51u-200	na ca yujyate /	na ca yujyate 
SA_GSP29_vnyps51u-201	sthitasthāpakau tu karmanivṛttāvapi tadavinābhūtasaṃyogaviśeṣatvaṃ vaktuṃ yuktam //	sthita sthāpakau tu karma nivṛttau api tad avinābhūta saṃyoga viśeṣa tvam vaktum yuktam 
SA_GSP29_vnyps51u-202	nyā. pa. prame. 6 ye ca bhagavatonantā maṅgalaguṇāḥ prakīrtyante,	ye ca bhagavataḥ anantāḥ maṅgala guṇāḥ prakīrtyante 
SA_GSP29_vnyps51u-203	te sarvepi ṣāṅguṇyavitatirūpāḥ iti saṃmatam /	te sarve api ṣāṅguṇya vitati rūpāḥ iti saṃmatam 
SA_GSP29_vnyps51u-204	yathāhuḥ--- “tavānantaguṇasyāpi ṣaḍeva prathame guṇāḥ /	yathā āhuḥ tava ananta guṇasya api ṣaṭ eva prathame guṇāḥ 
SA_GSP29_vnyps51u-205	yaistvayeva jagat kukṣāvanyepyantarniveśitāḥ” //	yaiḥ tvayā iva jagat kukṣau anye pi antar niveśitāḥ 
SA_GSP29_vnyps51u-206	iti /	iti 
SA_GSP29_vnyps51u-207	ṣaṭsu ca guṇeṣu balaṃ dhāraṇasāmarthyam,	ṣaṭsu ca guṇeṣu balam dhāraṇa sāmarthyam 
SA_GSP29_vnyps51u-208	aiśvaryaṃ niyamanaśaktiḥ;	aiśvaryam niyamana śaktiḥ 
SA_GSP29_vnyps51u-209	vikārahetuṣvapyavikṛtatvaṃ vīryam;	vikāra hetuṣu api avikṛta tvam vīryam 
SA_GSP29_vnyps51u-210	tejaḥ parābhibhavanasāmarthyam,	tejaḥ para abhibhavana sāmarthyam 
SA_GSP29_vnyps51u-211	anyānapekṣatā veti /	anya an apekṣa tā vā iti 
SA_GSP29_vnyps51u-212	lakṣitānāṃ caturṇāmatimathane jñānaśaktivitatirūpatvaṃ vyaktam /	lakṣitānām caturṇām atimathane jñānaśakti vitati rūpa tvam vyaktam 
SA_GSP29_vnyps51u-213	na ca jñānaśaktyorapyevaṃ mithontarbhāvaḥ śakyaḥ,	na ca jñāna śaktyoḥ api evam mithas ntarbhāvaḥ śakyaḥ 
SA_GSP29_vnyps51u-214	ajñeṣvapi dravyeṣu śaktidarśanāt,	ajñeṣu api dravyeṣu śakti darśanāt 
SA_GSP29_vnyps51u-215	aśakteṣvapi jñānadarśanāt /	aśakteṣu api jñāna darśanāt 
SA_GSP29_vnyps51u-216	ata eva jñānaviśeṣaḥ śaktirityapi nirastam /	atas eva jñāna viśeṣaḥ śaktiḥ iti api nirastam 
SA_GSP29_vnyps51u-217	śaktiviśeṣastu jñānaṃ syāditi cet,	śakti viśeṣaḥ tu jñānam syāt iti ced 
SA_GSP29_vnyps51u-218	kosau śaktiśabdārthaḥ ? /	kaḥ asau śakti śabda arthaḥ 
SA_GSP29_vnyps51u-219	vilakṣaṇo guṇaviśeṣaḥ prabhākarādinayena padārthāntaraṃ vā iti cet,	vilakṣaṇaḥ guṇa viśeṣaḥ prabhākara ādi nayena padārtha antaram vā iti ced 
SA_GSP29_vnyps51u-220	na tarhi jñānasya tadviśeṣatā sidhyet /	na tarhi jñānasya tad viśeṣa tā sidhyet 
SA_GSP29_vnyps51u-221	atha kāryopayuktaviśeṣaṇamātraṃ śaktiriti sarvaprayogānugataṃ paśyasi,	atha kārya upayukta viśeṣaṇa mātram śaktiḥ iti sarva prayoga anugatam paśyasi 
SA_GSP29_vnyps51u-222	tadā na kevalaṃ jñānasya,	tadā na kevalam jñānasya 
SA_GSP29_vnyps51u-223	api tu sarvasyaiva śaktitvaṃ prāptam,	api tu sarvasya eva śakti tvam prāptam 
SA_GSP29_vnyps51u-224	sarvasyāpi pradhānakāraṇatayābhimate kasmiṃścidviśeṣaṇatvenāvasthānāt /	sarvasya api pradhāna kāraṇatayā abhimate kasmiṃścid viśeṣaṇa tvena avasthānāt 
SA_GSP29_vnyps51u-225	nanvevamudayanādīnāmiva svarūpasahakārivyatiriktaśaktyabhāvaḥ prasaktaḥ iti cet,	nanu evam udayana ādīnām iva svarūpa sahakāri vyatirikta śakti abhāvaḥ prasaktaḥ iti ced 
SA_GSP29_vnyps51u-226	ananyathāsiddhayuktivaśādāgamabalādvā tatsiddheḥ /	ananyathā siddha yukti vaśāt āgama balāt vā tad siddheḥ 
SA_GSP29_vnyps51u-227	tacchabdastu vivakṣāviśeṣāt syāditi brūmaḥ /	tad śabdaḥ tu vivakṣā viśeṣāt syāt iti brūmaḥ 
SA_GSP29_vnyps51u-228	śaktisamarthanasaṃrambhaścācāryāṇāṃ nyāyakuliśe nipuṇamanusaṃdheyaḥ /	śakti samarthana saṃrambhaḥ ca ācāryāṇām nyāya kuliśe nipuṇam anusaṃdheyaḥ 
SA_GSP29_vnyps51u-229	śaktimātrakāraṇādivādāśca bāhyānāmupalambhayuktyāptāgamādivirahādanādaraṇīyāḥ /	śakti mātra kāraṇa ādi vādāḥ ca bāhyānām upalambha yukti āpta āgama ādi virahāt anādaraṇīyāḥ 
SA_GSP29_vnyps51u-230	sā cedupādānaṃ,	sā ced upādānam 
SA_GSP29_vnyps51u-231	sūkṣmandravyamevāsau syāditi na vivādaḥ //	sūkṣman dravyam eva asau syāt iti na vivādaḥ 
SA_GSP29_vnyps51u-232	nyā. pa. prame. 7 athāciddravyaviśeṣaguṇān paśyāmaḥ--- tatra śabdādayaḥ pañca tattadbhūtavartinaḥ pratyakṣādibalādabhyupagatāḥ /	nyā pa prame  atha acit dravya viśeṣa guṇān paśyāmaḥ tatra śabda ādayaḥ pañca tad tad bhūta vartinaḥ pratyakṣa ādi balāt abhyupagatāḥ 
SA_GSP29_vnyps51u-233	sattvarajastamāṃsi ca śāstrānusāreṇa /	sattva rajaḥ tamāṃsi ca śāstra anusāreṇa 
SA_GSP29_vnyps51u-234	saṃyogaśca pratyakṣādisiddhaḥ /	saṃyogaḥ ca pratyakṣa ādi siddhaḥ 
SA_GSP29_vnyps51u-235	nairantaryamātramevāyamiti cet,	nairantarya mātram eva ayam iti ced 
SA_GSP29_vnyps51u-236	tat kiṃ dravyasvarūpam,	tat kim dravya svarūpam 
SA_GSP29_vnyps51u-237	utāganturavasthāviśeṣaḥ ? /	uta āgantuḥ avasthā viśeṣaḥ 
SA_GSP29_vnyps51u-238	nādyaḥ, nityatvaprasaṅgāt /	na ādyaḥ nitya tva prasaṅgāt 
SA_GSP29_vnyps51u-239	na dvitīyaḥ,	na dvitīyaḥ 
SA_GSP29_vnyps51u-240	nāmāntareṇa tadabhidhānāt, iti /	nāma antareṇa tad abhidhānāt iti 
SA_GSP29_vnyps51u-241	vibhāgapṛthaktve tu abhāvoktanyāyena dūṣaṇīye /	vibhāga pṛthaktve tu abhāva ukta nyāyena dūṣaṇīye 
SA_GSP29_vnyps51u-242	paratvāparatve api sukhādicchāyayā;	paratva aparatve api sukha ādi chāyayā 
SA_GSP29_vnyps51u-243	na hi tattadupādhyavacchinnadeśakālaviśeṣasaṃbandhātirikte paratvāparatve paśyāmaḥ /	na hi tad tad upādhi avacchinna deśa kāla viśeṣa saṃbandha atirikte paratva aparatve paśyāmaḥ 
SA_GSP29_vnyps51u-244	tatkalpane ca prāktvapratyaktvādayopi hi bahavo guṇāstulyanyāyāḥ kalpyāḥ syuḥ /	tad kalpane ca prāktva pratyaktva ādayaḥ api hi bahavaḥ guṇāḥ tulya nyāyāḥ kalpyāḥ syuḥ 
SA_GSP29_vnyps51u-245	evaṃ sadasadguṇapradarśanaprakriyayā saṃkhyāparimāṇagurutvadravatvasnehānāṃ tattvamavasātavyam,	evam sat asat guṇa pradarśana prakriyayā saṃkhyā parimāṇa guru tva drava tva snehānām tattvam avasātavyam 
SA_GSP29_vnyps51u-246	ityadravyeṣveṣā dik //	iti adravyeṣu eṣā diś 
SA_GSP29_vnyps51u-247	nyā. pa. prame. 8 atha dravyāṇi vimṛśyante--- tatra tāvat kaumārilābhimatavibhuśabdākhyadravyavādaḥ śabdasyācidavasthāviśeṣatvena śrutyādisiddhatvānnirākāryaḥ	atha dravyāṇi vimṛśyante tatra tāvat kaumārila abhimata vibhu śabda ākhya dravya vādaḥ śabdasya a cit avasthā viśeṣa tvena śruti ādi siddha tvāt nirākāryaḥ 
SA_GSP29_vnyps51u-248	ātmasiddhau tu śabdasya dharmyativartitvagatimattvavādastadāśrayabhūtāvayavadvāreṇeti netavyaḥ /	ātmasiddhau tu śabdasya dharmi ativarti tva gatimat tva vādaḥ tad āśraya bhūta avayava dvāreṇa iti netavyaḥ 
SA_GSP29_vnyps51u-249	yattu--- “tamaḥ khalu calaṃ nīlaṃ parāparavibhāgavat /	yat tu tamaḥ khalu calam nīlam para apara vibhāgavat 
SA_GSP29_vnyps51u-250	prasiddhadravyavaidharmyānnavabhyo bhettumarhati” //	prasiddha dravya vaidharmyāt navabhyaḥ bhettum arhati 
SA_GSP29_vnyps51u-251	ityāhuḥ, tadetad dravyaṃ tāvadabhyupagacchāmaḥ;	iti āhuḥ tat etat dravyam tāvat abhyupagacchāmaḥ 
SA_GSP29_vnyps51u-252	tathā hyuktaṃ varadagurubhistattvasāre--- “tamo nāma dravyaṃ bahulaviralaṃ mecakacalaṃ pratīmaḥ kenāpi kvacidapi na bādhaśca dadṛśe /	tathā hi uktam vara da gurubhiḥ tattvasāre tamaḥ nāma dravyam bahula viralam mecaka calam pratīmaḥ kena api kvacid api na bādhaḥ ca dadṛśe 
SA_GSP29_vnyps51u-253	ataḥ kalpyo hetuḥ pramitirapi śābdī vijayate nirālokaṃ cakṣuḥ prathayati hi tad darśanavaśāt” //	atas kalpyaḥ hetuḥ pramitiḥ api śābdī vijayate nirālokam cakṣuḥ prathayati hi tat darśana vaśāt 
SA_GSP29_vnyps51u-254	iti /	iti 
SA_GSP29_vnyps51u-255	etena viyati vitatānāṃ sūkṣmāṇāṃ pṛthivyavayavānāṃ kṛṣṇo guṇastama iti pakṣopi pratikṣiptaḥ;	etena viyati vitatānām sūkṣmāṇām pṛthivī avayavānām kṛṣṇaḥ guṇaḥ tamaḥ iti pakṣaḥ api pratikṣiptaḥ 
SA_GSP29_vnyps51u-256	sāśrayasyaiva tasya grahaṇavirodhābhāvāt,	sa āśrayasya eva tasya grahaṇa virodha abhāvāt 
SA_GSP29_vnyps51u-257	guṇamātratayā ca kasyāpyanupalambhāt /	guṇa mātra tayā ca kasya api anupalambhāt 
SA_GSP29_vnyps51u-258	sparśarūparasānāṃ ca śabdagandhavad bhrāntau pramitau vā nirādhāragrahaṇādarśanācca--iti /	sparśa rūpa rasānām ca śabda gandha vat bhrāntau pramitau vā nirādhāra grahaṇa adarśanāt ca eti 
SA_GSP29_vnyps51u-259	evaṃ dravyatve siddhe kṛṣṇavarṇasya dravyasya pṛthivītvamevābhyupagantumucitam,	evam dravya tve siddhe kṛṣṇa varṇasya dravyasya pṛthivī tvam eva abhyupagantum ucitam 
SA_GSP29_vnyps51u-260	“yat kṛṣṇaṃ tadannasya” iti śruteḥ /	yat kṛṣṇam tat annasya iti śruteḥ 
SA_GSP29_vnyps51u-261	yadyapi pṛthivyāṃ pākaviśeṣavaśāt śuklādirūpaṃ,	yadi api pṛthivyām pāka viśeṣa vaśāt śukla ādi rūpam 
SA_GSP29_vnyps51u-262	nānyatra pākādapi bhavati;	na anyatra pākāt api bhavati 
SA_GSP29_vnyps51u-263	ākāśādiṣu nailyopalambhopi hi pañcīkaraṇamūlapṛthivīsaṃsargāt /	ākāśa ādiṣu nailya upalambhaḥ api hi pañcīkaraṇa mūla pṛthivī saṃsargāt 
SA_GSP29_vnyps51u-264	“ākāśe cāviśeṣāt“iti sūtre bhāṣitam--- “aṇḍāntarvartinaścākāśasya trivṛtkaraṇopadeśapradarśintapañcīkaraṇena rūpavatvāccākṣuṣatvepyavirodhaḥ”  #	ākāśe ca aviśeṣāt iti sūtre bhāṣitam aṇḍa antar vartinaḥ ca ākāśasya rūpava tvāt cākṣuṣa tve pi avirodhaḥ 
SA_GSP29_vnyps51u-265	iti /	iti 
SA_GSP29_vnyps51u-266	nanvevamākāśameva dravyāntarasaṃsargānnīlaṃ tama ityupalabhyate iti syāditi cet,	nanu evam ākāśam eva dravya antara saṃsargāt nīlam tamaḥ iti upalabhyate iti syāt iti ced 
SA_GSP29_vnyps51u-267	na syāt,	na syāt 
SA_GSP29_vnyps51u-268	ākāśe tama iti pṛthagupalambhasvārasyāt,	ākāśe tamaḥ iti pṛthak upalambha svārasyāt 
SA_GSP29_vnyps51u-269	dravnayāntaratve tu kalpanāgauravāt,	tu kalpanā gauravāt 
SA_GSP29_vnyps51u-270	antatotrāpi pañcīkaraṇena dravyāntarasaṃsargasyābhyupagatatvācca iti /	pañcīkaraṇena dravya antara saṃsargasya abhyupagata tvāt ca iti 
SA_GSP29_vnyps51u-271	sparśānupalambhastu indranīlālokadurdinātapāderivānudbhavāderapi /	sparśa anupalambhaḥ tu indranīla āloka durdina ātapa ādeḥ iva anudbhava ādeḥ api 
SA_GSP29_vnyps51u-272	syāt /	syāt 
SA_GSP29_vnyps51u-273	na ca pārthivarūpasya sarvasyālokasāpekṣacakṣurgrāhyatvaniyamaḥ kalpyaḥ,	na ca pārthiva rūpasya sarvasya āloka sāpekṣa cakṣuḥ grāhya tva niyamaḥ kalpyaḥ 
SA_GSP29_vnyps51u-274	karaṇavaicitryādiva viṣayavaicitryādapi vyavasthopapatteḥ /	karaṇa vaicitryāt iva viṣaya vaicitryāt api vyavasthā upapatteḥ 
SA_GSP29_vnyps51u-275	divābhītānāṃ viśiṣṭāñjanarañjitākṣāṇāṃ cālokanirapekṣameva cakṣuṣaiva padārthā gṛhyante /	divā abhītānām viśiṣṭa añjana rañjita akṣāṇām ca āloka nirapekṣam eva cakṣuṣā eva padārthāḥ gṛhyante 
SA_GSP29_vnyps51u-276	ālokābhāvamātre ca tamasi tamojyotiṣornivṛttivacanaṃ cavyāhanyeta,	āloka abhāva mātre ca tamasi tamaḥ jyotiṣoḥ nivṛtti vacanam 
SA_GSP29_vnyps51u-277	pratiniyatanailyāropakalpanāprayāsaśca /	pratiniyata nailya āropa kalpanā prayāsaḥ ca 
SA_GSP29_vnyps51u-278	ataḥ pṛthivīviśeṣatvaṃ tamaso yuktam /	atas pṛthivī viśeṣa tvam tamasaḥ yuktam 
SA_GSP29_vnyps51u-279	pṛthivyādīni pañca bhūtāni manaśca triguṇadravyapariṇativiśeṣatayā śrutyādisiddhatvānna pṛthagdravyāṇi /	pṛthivī ādīni pañca bhūtāni manaḥ ca triguṇa dravya pariṇati viśeṣa tayā śruti ādi siddha tvāt na pṛthak dravyāṇi 
SA_GSP29_vnyps51u-280	tatra cāvayavyākhyaṃ bhautikadravyam “tadananyatvamārambhaṇaśabdādibhyaḥ” ityādibhiḥ ṣaḍbhiḥ sūtrairbuddhiśabdāntarāderanyathāsiddhyādyupapādanena  #	tatra ca avayavi ākhyam bhautika dravyam tad ananya tvam ārambhaṇa śabda ādibhyaḥ ityādibhiḥ ṣaḍbhiḥ sūtraiḥ buddhi śabda antara ādeḥ anyathāsiddhi ādi upapādanena 
SA_GSP29_vnyps51u-281	nirastam /	nirastam 
SA_GSP29_vnyps51u-282	“mahaddīrghavadvā hvasvaparimaṇḍalābhyām” ityādibhiśca parāmabhimataḥ paramāṇuḥ /	mahat dīrghavat vā hva sva parimaṇḍalābhyām ityādibhiḥ ca parām abhimataḥ paramāṇuḥ 
SA_GSP29_vnyps51u-283	ataḥ pariṇāmaviśeṣādupalambhayogyatvāyogyatvādidaśāviśeṣayogi prakṛtyādisaṃjñaṃ dravyaṃ vicitravyavasthitakramasamaṣṭivyaṣṭirūpamavatiṣṭhate	atas pariṇāma viśeṣāt upalambha yogya tva ayogya tva ādi daśā viśeṣa yogi prakṛti ādi saṃjñam dravyam vicitra vyavasthita krama samaṣṭi vyaṣṭi rūpam avatiṣṭhate 
SA_GSP29_vnyps51u-284	diktattvamapi tattadupādhyavacchinnāstattaddeśaviśeṣā eva,	diś tattvam api tad tad upādhi avacchinnāḥ tad tad deśa viśeṣāḥ eva 
SA_GSP29_vnyps51u-285	atiriktakalpakānāṃ parāparapratyayaviśeṣādīnāmanyathāsiddheḥ /	atirikta kalpakānām para apara pratyaya viśeṣa ādīnām anyathā siddheḥ 
SA_GSP29_vnyps51u-286	digutpattiśrutiśca tadupādhikatannirvāhakasṛṣṭyopapannā;	diś utpatti śrutiḥ ca tad upādhika tad nirvāhaka sṛṣṭyā upapannā 
SA_GSP29_vnyps51u-287	anyathā dyupṛthivyantarikṣādivat triguṇapariṇativiśeṣataiva syāt,	anyathā dyu pṛthivī antarikṣa ādi vat triguṇa pariṇati viśeṣa tā eva syāt 
SA_GSP29_vnyps51u-288	na pṛthagdravyatā /	na pṛthak dravya tā 
SA_GSP29_vnyps51u-289	na caivaṃ kālepi prasaṅgaḥ,	na ca evam kāle api prasaṅgaḥ 
SA_GSP29_vnyps51u-290	nityasya kālasya bhagavatparāśarādibhiḥ pṛthakprasaṃkhyānāt /	nityasya kālasya bhagavat parāśara ādibhiḥ pṛthak prasaṃkhyānāt 
SA_GSP29_vnyps51u-291	tasya prakṛtipariṇativiśeṣatvādipakṣāstatpūrvāparakālāvaśyaṃbhāvāt śrutyādibalācca pratyastāḥ /	tasya prakṛti pariṇati viśeṣa tva ādi pakṣāḥ tad pūrva apara kāla avaśyaṃbhāvāt śruti ādi balāt ca pratyastāḥ 
SA_GSP29_vnyps51u-292	atastriguṇakālāvātmāceti trīṇi siddhānir /	atas triguṇa kālau ātmā ca iti trīṇi 
SA_GSP29_vnyps51u-293	iśvarasya tu pṛthaksaṃkhyāne catvāri /	iśvarasya tu pṛthak saṃkhyāne catvāri 
SA_GSP29_vnyps51u-294	tasya hi cetanatvādibhiḥ saṃgrahasaṃbhavepyavāntaravailakṣaṇyajñāpanāya pṛthaksaṃkhyānaṃ prācāmanādivācāṃ ca,	tasya hi cetana tva ādibhiḥ saṃgraha saṃbhave pi avāntara vailakṣaṇya jñāpanāya pṛthak saṃkhyānam prācām anādi vācām ca 
SA_GSP29_vnyps51u-295	anyathā prakriyāntareṇācetaneṣvapi saṃgrahaprasaṃgāt /	anyathā prakriyā antareṇa acetaneṣu api saṃgraha prasaṃgāt 
SA_GSP29_vnyps51u-296	viviktaṃ ca bhagavatā parāśareṇa--- “paramātmātmanoryogaḥ paramārtha itīṣyate /	viviktam ca bhagavatā parāśareṇa parama ātma ātmanoḥ yogaḥ parama arthaḥ iti iṣyate 
SA_GSP29_vnyps51u-297	mithyaitadanyadravyaṃ hi naiti taddravyatāṃ yataḥ” //	mithyā etat anya dravyam hi nā eti tad dravya tām yatas 
SA_GSP29_vnyps51u-298	iti /	iti 
SA_GSP29_vnyps51u-299	evaṃ dharmabhūtajñānākhyamapi dravyamajaḍatvāviśeṣepi spuṭataravaidharmyānatarabalāt pṛthaggaṇayanti /	evam dharma bhūta jñāna ākhyam api dravyam ajaḍa tva aviśeṣe pi spuṭatara vaidharmya anatara balāt pṛthak gaṇayanti 
SA_GSP29_vnyps51u-300	tasyādravyatvavādaḥ keṣāñcinnāthamuniyāmunamunibhāṣyakārādiprabandhavirodhāt prāyaḥ paracittarañjanārthaḥ /	tasya adravya tva vādaḥ keṣāñcid nātha muni yāmuna muni bhāṣyakāra ādi prabandha virodhāt prāyas para citta rañjana arthaḥ 
SA_GSP29_vnyps51u-301	śuddhasattvākhyasya ca dravyāntarasya paravigrahādiyāthārthyopadeśapravṛttaniruktādyāptāgamasiddhatvāt sūkṣmatriguṇāvasthāviśeṣādipakṣā bahiṣkāryāḥ	śuddha sattva ākhyasya ca dravya antarasya para vigraha ādi yāthārthya upadeśa pravṛtta nirukta ādi āpta āgama siddha tvāt sūkṣma triguṇa avasthā viśeṣa ādi pakṣāḥ bahiṣkāryāḥ 
SA_GSP29_vnyps51u-302	ataḥ ṣaḍetāni dravyāṇi /	atas ṣaḍ etāni dravyāṇi 
SA_GSP29_vnyps51u-303	bhoktṛbhogyaniyantṝṇāṃ sadātmanaikadravyatvādipakṣā api nirviśeṣasanmātrapakṣavad vyāghātaśrutivirodhādibhirbahuśo bhāṣyādiṣu nirastāḥ /	bhoktṛ bhogya niyantṝṇām sat ātmanā eka dravya tva ādi pakṣāḥ api nirviśeṣa sanmātra pakṣa vat vyāghāta śruti virodha ādibhiḥ bahuśas bhāṣya ādiṣu nirastāḥ 
SA_GSP29_vnyps51u-304	tatra triguṇaśuddhasattve svaniruktyaiva lakṣye /	tatra triguṇa śuddha sattve sva niruktyā eva lakṣye 
SA_GSP29_vnyps51u-305	kṣaṇalavādyātmā kālaḥ /	kṣaṇa lava ādi ātmā kālaḥ 
SA_GSP29_vnyps51u-306	aṇurjñātā jīvaḥ /	aṇuḥ jñātā jīvaḥ 
SA_GSP29_vnyps51u-307	vibhustvīśvaraḥ /	vibhuḥ tu īśvaraḥ 
SA_GSP29_vnyps51u-308	jānātivyavahārāsādhāraṇakāraṇaṃ vyavahāryaviśeṣo matiḥ /	           
SA_GSP29_vnyps51u-309	evaṃ triguṇakālajīveśvaraśuddhasattvamatirūpeṇa ṣoḍhā dravyavibhāgaḥ /	evam triguṇa kāla jīva īśvara śuddha sattva mati rūpeṇa ṣoḍhā dravya vibhāgaḥ 
SA_GSP29_vnyps51u-310	evaṃ pramāṇasārthaghaṇṭāpathena dravyādravyarūpaprameyagrāmamadhijigamiṣatāṃ na kudṛṣṭibāhyakalpitakūṭayuktigartanipātaḥ, iti //	evam pramāṇa sārtha ghaṇṭāpathena dravya adravya rūpa prameya grāmam adhijigamiṣatām na kudṛṣṭi bāhya kalpita kūṭa yukti garta nipātaḥ iti 
SA_GSP29_vnyps51u-311	iti śrīkavitārkikasiṃhasya sarvatantrasvatantrasya śrīmadveṅkaṭanāthasya vedāntācāryasya kṛtiṣu nyāyapariśuddhau prameyādhyāye prathamamāhnikam	iti śrī kavi tārkikasiṃhasya sarva tantra svatantrasya śrīmat veṅkaṭanāthasya vedānta ācāryasya kṛtiṣu nyāyapariśuddhau prameya adhyāye prathamam āhnikam 
