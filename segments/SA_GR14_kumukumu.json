[
  {
    "segmentnr":"SA_GR14_kumukumu:0",
    "original":"ghuṣyate yasya nagare raṅgayātrā dine dine \/",
    "analyzed":"ghuṣyate yasya nagare raṅga yātrā dine dine ",
    "folio":1
  },
  {
    "segmentnr":"SA_GR14_kumukumu:1",
    "original":"tam ahaṃ śirasā vande rājānaṃ kulaśekharam \/\/",
    "analyzed":"tam aham śirasā vande rājānam kulaśekharam ",
    "folio":1
  },
  {
    "segmentnr":"SA_GR14_kumukumu:2",
    "original":"śrīvallabheti varadeti dayāpareti bhaktapriyeti bhavaluṇṭhanakovideti \/",
    "analyzed":"śrī vallabhā iti vara dā iti dayā parā iti bhakta priyā iti bhava luṇṭhana kovidā iti ",
    "folio":1
  },
  {
    "segmentnr":"SA_GR14_kumukumu:3",
    "original":"nātheti nāgaśayaneti jagannivāsety ālāpinaṃ pratidinaṃ kuru māṃ mukunda \/\/ KMukm_1 \/\/",
    "analyzed":"nātha iti nāgaśayana iti jagannivāsa iti ālāpinam pratidinam kuru mām mukunda ",
    "folio":1
  },
  {
    "segmentnr":"SA_GR14_kumukumu:4",
    "original":"jayatu jayatu devo devakīnandano 'yaṃ jayatu jayatu kṛṣṇo vṛṣṇivaṃśapradīpaḥ \/",
    "analyzed":"jayatu jayatu devaḥ devakīnandanaḥ ayam jayatu jayatu kṛṣṇaḥ vṛṣṇi vaṃśa pradīpaḥ ",
    "folio":1
  },
  {
    "segmentnr":"SA_GR14_kumukumu:5",
    "original":"jayatu jayatu meghaśyāmalaḥ komalāṅgo jayatu jayatu pṛthvībhāranāśo mukundaḥ \/\/ KMukm_2 \/\/",
    "analyzed":"jayatu jayatu megha śyāmalaḥ komala aṅgaḥ jayatu jayatu pṛthvī bhāra nāśaḥ mukundaḥ ",
    "folio":1
  },
  {
    "segmentnr":"SA_GR14_kumukumu:6",
    "original":"mukunda mūrdhnā praṇipatya yāce bhavantam ekāntam iyantam artham \/",
    "analyzed":"mukunda mūrdhnā praṇipatya yāce bhavantam ekāntam iyantam artham ",
    "folio":1
  },
  {
    "segmentnr":"SA_GR14_kumukumu:7",
    "original":"avismṛtis tvaccaraṇāravinde bhave bhave me 'stu bhavatprasādāt \/\/ KMukm_3 \/\/",
    "analyzed":"a vismṛtiḥ tvad caraṇa aravinde bhave bhave me astu bhavat prasādāt ",
    "folio":1
  },
  {
    "segmentnr":"SA_GR14_kumukumu:8",
    "original":"nāhaṃ vande tava caraṇayor dvandvam advandvahetoḥ kumbhīpākaṃ gurum api hare nārakaṃ nāpanetum \/",
    "analyzed":"na aham vande tava caraṇayoḥ dvandvam a dvandva hetoḥ kumbhīpākam gurum api hare nārakam nā apanetum ",
    "folio":1
  },
  {
    "segmentnr":"SA_GR14_kumukumu:9",
    "original":"ramyā rāmā mṛdutanulatā nandane nāpi rantuṃ bhāve bhāve hṛdayabhavane bhāvayeyaṃ bhavantam \/\/ KMukm_4 \/\/",
    "analyzed":"ramyāḥ rāmāḥ mṛdu tanu latāḥ nandane nā api rantum bhāve bhāve hṛdaya bhavane bhāvayeyam bhavantam ",
    "folio":1
  },
  {
    "segmentnr":"SA_GR14_kumukumu:10",
    "original":"nāsthā dharme na vasunicaye naiva kāmopabhoge yad bhāvyaṃ tad bhavatu bhagavan pūrvakarmānurūpam \/",
    "analyzed":"nā āsthā dharme na vasu nicaye nā eva kāma upabhoge yat bhāvyam tat bhavatu bhagavan pūrva karma anurūpam ",
    "folio":2
  },
  {
    "segmentnr":"SA_GR14_kumukumu:11",
    "original":"etat prārthyaṃ mama bahu-mataṃ janmajanmāntare 'pi tvatpādāmbhoruhayugagatā niścalā bhaktir astu \/\/ KMukm_5 \/\/",
    "analyzed":"etat prārthyam mama bahu matam janma janmāntare api tvad pāda ambhoruha yuga gatā niścalā bhaktiḥ astu ",
    "folio":2
  },
  {
    "segmentnr":"SA_GR14_kumukumu:12",
    "original":"divi vā bhuvi vā mamāstu vāso narake vā narakāntaka prakāmam \/",
    "analyzed":"divi vā bhuvi vā mama astu vāsaḥ narake vā naraka antaka prakāmam ",
    "folio":2
  },
  {
    "segmentnr":"SA_GR14_kumukumu:13",
    "original":"avadhīritaśāradāravindau caraṇau te maraṇe 'pi cintayāmi \/\/ KMukm_6 \/\/",
    "analyzed":"avadhīrita śārada aravindau caraṇau te maraṇe api cintayāmi ",
    "folio":2
  },
  {
    "segmentnr":"SA_GR14_kumukumu:14",
    "original":"kṛṣṇa tvadīyapadapaṅkajapañjarāntar adyaiva me viśatu mānasarājahaṃsaḥ \/",
    "analyzed":"kṛṣṇa tvadīya pada paṅkaja pañjara antar adyā eva me viśatu mānasa rājahaṃsaḥ ",
    "folio":2
  },
  {
    "segmentnr":"SA_GR14_kumukumu:15",
    "original":"prāṇaprayāṇasamaye kaphavātapittaiḥ kaṇṭhāvarodhanavidhau smaraṇaṃ kutas te \/\/ KMukm_7 \/\/",
    "analyzed":"prāṇa prayāṇa samaye kapha vāta pittaiḥ kaṇṭha avarodhana vidhau smaraṇam kutas te ",
    "folio":2
  },
  {
    "segmentnr":"SA_GR14_kumukumu:16",
    "original":"cintayāmi harim eva santataṃ mandamandahāsitānanāmbujam \/",
    "analyzed":"cintayāmi harim eva santatam manda manda hāsita ānana ambujam ",
    "folio":2
  },
  {
    "segmentnr":"SA_GR14_kumukumu:17",
    "original":"nandagopatanayaṃ parāt paraṃ nāradādimunivṛndavanditam \/\/ KMukm_8 \/\/",
    "analyzed":"nanda gopa tanayam parāt param nārada ādi muni vṛnda vanditam ",
    "folio":2
  },
  {
    "segmentnr":"SA_GR14_kumukumu:18",
    "original":"karacaraṇasaroje kāntimannetramīne śramamuṣi bhujavīcivyākule 'gādhamārge \/",
    "analyzed":"kara caraṇa saroje kāntimat netra mīne śrama muṣi bhuja vīci vyākule agādha mārge ",
    "folio":2
  },
  {
    "segmentnr":"SA_GR14_kumukumu:19",
    "original":"harisarasi vigāhyāpīya tejojalaughaṃ bhavamaruparikhinnaḥ khedam adya tyajāmi \/\/ KMukm_9 \/\/",
    "analyzed":"hari sarasi vigāhya āpīya tejaḥ jala ogham bhava maru parikhinnaḥ khedam adya tyajāmi ",
    "folio":2
  },
  {
    "segmentnr":"SA_GR14_kumukumu:20",
    "original":"sarasijanayane saśaṅkhacakre murabhidi mā viramasva citta rantum \/",
    "analyzed":"sarasija nayane sa śaṅkha cakre murabhidi mā viramasva citta rantum ",
    "folio":3
  },
  {
    "segmentnr":"SA_GR14_kumukumu:21",
    "original":"sukhataram aparaṃ na jātu jāne haricaraṇasmaraṇāmṛtena tulyam \/\/ KMukm_10 \/\/",
    "analyzed":"sukhataram aparam na jātu jāne hari caraṇa smaraṇa amṛtena tulyam ",
    "folio":3
  },
  {
    "segmentnr":"SA_GR14_kumukumu:22",
    "original":"mābhīr mandamano vicintya bahudhā yāmīś ciraṃ yātanā nāmī naḥ prabhavanti pāparipavaḥ svāmī nanu śrīdharaḥ \/",
    "analyzed":"mā abhīḥ manda manaḥ vicintya bahudhā yāmīḥ ciram yātanāḥ na amī naḥ prabhavanti pāpa ripavaḥ svāmī nanu śrīdharaḥ ",
    "folio":3
  },
  {
    "segmentnr":"SA_GR14_kumukumu:23",
    "original":"ālasyaṃ vyapanīya bhaktisulabhaṃ dhyāyasva nārāyaṇaṃ lokasya vyasanāpanodanakaro dāsasya kiṃ na kṣamaḥ \/\/ KMukm_11 \/\/",
    "analyzed":"ālasyam vyapanīya bhakti sulabham dhyāyasva nārāyaṇam lokasya vyasana apanodana karaḥ dāsasya kim na kṣamaḥ ",
    "folio":3
  },
  {
    "segmentnr":"SA_GR14_kumukumu:24",
    "original":"bhavajaladhigatānāṃ dvandvavātāhatānāṃ sutaduhitṛkalatratrāṇabhārārditānām \/",
    "analyzed":"bhava jaladhi gatānām dvandva vāta āhatānām suta duhitṛ kalatra trāṇa bhāra arditānām ",
    "folio":3
  },
  {
    "segmentnr":"SA_GR14_kumukumu:25",
    "original":"viṣamaviṣayatoye majjatām aplavānāṃ bhavatu śaraṇam eko viṣṇupoto narāṇām \/\/ KMukm_12 \/\/",
    "analyzed":"viṣama viṣaya toye majjatām aplavānām bhavatu śaraṇam ekaḥ viṣṇu potaḥ narāṇām ",
    "folio":3
  },
  {
    "segmentnr":"SA_GR14_kumukumu:26",
    "original":"bhavajaladhim agādhaṃ dustaraṃ nistareyaṃ katham aham iti ceto mā sma gāḥ kātaratvam \/",
    "analyzed":"bhava jaladhim agādham dustaram nistareyam katham aham iti cetaḥ mā sma gāḥ kātara tvam ",
    "folio":3
  },
  {
    "segmentnr":"SA_GR14_kumukumu:27",
    "original":"sarasijadṛśi deve tāvakī bhaktir ekā narakabhidi niṣaṇṇā tārayiṣyaty avaśyam \/\/ KMukm_13 \/\/",
    "analyzed":"sarasija dṛśi deve tāvakī bhaktiḥ ekā naraka bhidi niṣaṇṇā tārayiṣyati avaśyam ",
    "folio":3
  },
  {
    "segmentnr":"SA_GR14_kumukumu:28",
    "original":"tṛṣṇātoye madanapavanoddhūtamohormimāle dārāvarte tanayasahajagrāhasaṅghākule ca \/",
    "analyzed":"tṛṣṇā toye madana pavana uddhūta moha ūrmi māle dāra āvarte tanaya sahaja grāha saṅgha ākule ca ",
    "folio":3
  },
  {
    "segmentnr":"SA_GR14_kumukumu:29",
    "original":"saṃsārākhye mahati jaladhau majjatāṃ nas tridhāman pādāmbhoje varada bhavato bhaktināvaṃ prayaccha \/\/ KMukm_14 \/\/",
    "analyzed":"saṃsāra ākhye mahati jaladhau majjatām naḥ tridhāman pāda ambhoje vara da bhavataḥ bhakti nāvam prayaccha ",
    "folio":3
  },
  {
    "segmentnr":"SA_GR14_kumukumu:30",
    "original":"mā drākṣaṃ kṣīṇapuṇyān kṣaṇam api bhavato bhaktihīnān padābje mā śrauṣaṃ śrāvyabandhaṃ tava caritam apāsyānyad ākhyānajātam \/",
    "analyzed":"mā drākṣam kṣīṇa puṇyān kṣaṇam api bhavataḥ bhakti hīnān pada abje mā śrauṣam śrāvya bandham tava caritam apāsya anyat ākhyāna jātam ",
    "folio":4
  },
  {
    "segmentnr":"SA_GR14_kumukumu:31",
    "original":"mā smārṣaṃ mādhava tvām api bhuvanapate cetasāpahnuvānān mā bhūvaṃ tvatsaparyāvyatikararahito janmajanmāntare 'pi \/\/ KMukm_15 \/\/",
    "analyzed":"mā smārṣam mādhava tvām api bhuvana pate cetasā apahnuvānān mā bhūvam tvad saparyā vyatikara rahitaḥ janma janma antare api ",
    "folio":4
  },
  {
    "segmentnr":"SA_GR14_kumukumu:32",
    "original":"jihve kīrtaya keśavaṃ muraripuṃ ceto bhaja śrīdharaṃ pāṇidvandva samarcayācyutakathāḥ śrotradvaya tvaṃ śṛṇu \/",
    "analyzed":"jihve kīrtaya keśavam muraripum cetaḥ bhaja śrīdharam pāṇi dvandva samarcaya acyuta kathāḥ śrotra dvaya tvam śṛṇu ",
    "folio":4
  },
  {
    "segmentnr":"SA_GR14_kumukumu:33",
    "original":"kṛṣṇaṃ lokaya locanadvaya harer gacchāṅghriyugmālayaṃ jighra ghrāṇa mukundapādatulasīṃ mūrdhan namādhokṣajam \/\/ KMukm_16 \/\/",
    "analyzed":"kṛṣṇam lokaya locana dvaya hareḥ gaccha aṅghri yugma ālayam jighra ghrāṇa mukunda pāda tulasīm mūrdhan nama adhokṣajam ",
    "folio":4
  },
  {
    "segmentnr":"SA_GR14_kumukumu:34",
    "original":"he lokāḥ śṛṇuta prasūtimaraṇavyādheś cikitsām imāṃ yogajñāḥ samudāharanti munayo yāṃ yājñavalkyādayaḥ \/",
    "analyzed":"he lokāḥ śṛṇuta prasūti maraṇa vyādheḥ cikitsām imām yoga jñāḥ samudāharanti munayaḥ yām yājñavalkya ādayaḥ ",
    "folio":4
  },
  {
    "segmentnr":"SA_GR14_kumukumu:35",
    "original":"antarjyotir ameyam ekam amṛtaṃ kṛṣṇākhyam āpīyatāṃ tat pītaṃ paramauṣadhaṃ vitanute nirvāṇam ātyantikam \/\/ KMukm_17 \/\/",
    "analyzed":"antar jyotiḥ ameyam ekam amṛtam kṛṣṇa ākhyam āpīyatām tat pītam parama auṣadham vitanute nirvāṇam ātyantikam ",
    "folio":4
  },
  {
    "segmentnr":"SA_GR14_kumukumu:36",
    "original":"he martyāḥ paramaṃ hitaṃ śṛṇuta vo vakṣyāmi saṅkṣepataḥ saṃsārārṇavam āpadūrmibahulaṃ samyak praviśya sthitāḥ \/",
    "analyzed":"he martyāḥ paramam hitam śṛṇuta vaḥ vakṣyāmi saṅkṣepataḥ saṃsāra arṇavam āpad ūrmi bahulam samyak praviśya sthitāḥ ",
    "folio":4
  },
  {
    "segmentnr":"SA_GR14_kumukumu:37",
    "original":"nānājñānam apāsya cetasi namo nārāyaṇāyety amuṃ mantraṃ sapraṇavaṃ praṇāmasahitaṃ prāvartayadhvaṃ muhuḥ \/\/ KMukm_18 \/\/",
    "analyzed":"nānā jñānam apāsya cetasi namaḥ nārāyaṇāya iti amum mantram sa praṇavam praṇāma sahitam prāvartayadhvam muhur ",
    "folio":4
  },
  {
    "segmentnr":"SA_GR14_kumukumu:38",
    "original":"pṛthvī reṇur aṇuḥ payāṃsi kaṇikāḥ phalguḥ sphuliṅgo laghuḥ tejo niḥśvasanaṃ marut tanutaraṃ randhraṃ susūkṣmaṃ nabhaḥ \/",
    "analyzed":"pṛthvī reṇuḥ aṇuḥ payāṃsi kaṇikāḥ phalguḥ sphuliṅgaḥ laghuḥ tejaḥ niḥśvasanam marut tanutaram randhram su sūkṣmam nabhaḥ ",
    "folio":4
  },
  {
    "segmentnr":"SA_GR14_kumukumu:39",
    "original":"kṣudrā rudrapitāmahaprabhṛtayaḥ kīṭāḥ samastāḥ surāḥ dṛṣṭe yatra sa tāvako vijayate bhūmāvadhūtāvadhiḥ \/\/ KMukm_19 \/\/",
    "analyzed":"kṣudrāḥ rudra pitāmaha prabhṛtayaḥ kīṭāḥ samastāḥ surāḥ dṛṣṭe yatra sa tāvakaḥ vijayate bhūma avadhūta avadhiḥ ",
    "folio":4
  },
  {
    "segmentnr":"SA_GR14_kumukumu:40",
    "original":"baddhenāñjalinā natena śirasā gātraiḥ saromodgamaiḥ kaṇṭhena svaragadgadena nayanenodgīrṇabāṣpāmbunā \/",
    "analyzed":"baddhena añjalinā natena śirasā gātraiḥ sa roma udgamaiḥ kaṇṭhena svara gadgadena nayanena udgīrṇa bāṣpa ambunā ",
    "folio":5
  },
  {
    "segmentnr":"SA_GR14_kumukumu:41",
    "original":"nityaṃ tvaccaraṇāravindayugaladhyānāmṛtāsvādinām asmākaṃ sarasīruhākṣa satataṃ sampadyatāṃ jīvitam \/\/ KMukm_20 \/\/",
    "analyzed":"nityam tvad caraṇa aravinda yugala dhyāna amṛta āsvādinām asmākam sarasīruha akṣa satatam sampadyatām jīvitam ",
    "folio":5
  },
  {
    "segmentnr":"SA_GR14_kumukumu:42",
    "original":"he gopālaka he kṛpājalanidhe he sindhukanyāpate he kaṃsāntaka he gajendrakaruṇāpārīṇa he mādhava \/",
    "analyzed":"he gopālaka he kṛpā jalanidhe he sindhu kanyā pate he kaṃsa antaka he gaja indra karuṇā pārīṇa he mādhava ",
    "folio":5
  },
  {
    "segmentnr":"SA_GR14_kumukumu:43",
    "original":"he rāmānuja he jagattrayaguro he puṇḍarīkākṣa māṃ he gopījananātha pālaya paraṃ jānāmi na tvāṃ vinā \/\/ KMukm_21 \/\/",
    "analyzed":"he rāmānuja he jagattraya guro he puṇḍarīkākṣa mām he gopījananātha pālaya param jānāmi na tvām vinā ",
    "folio":5
  },
  {
    "segmentnr":"SA_GR14_kumukumu:44",
    "original":"bhaktāpāyabhujāṅgagāruḍamaṇis trailokyarakṣāmaṇir gopīlocanacātakāmbudamaṇiḥ saundaryamudrāmaṇiḥ \/",
    "analyzed":"                                 ",
    "folio":5
  },
  {
    "segmentnr":"SA_GR14_kumukumu:45",
    "original":"yaḥ kāntāmaṇirukmiṇīghanakucadvandvaikabhūṣāmaṇiḥ śreyo devaśikhāmaṇir diśatu no gopālacūḍāmaṇiḥ \/\/ KMukm_22 \/\/",
    "analyzed":"yaḥ kāntā maṇi rukmiṇī ghana kuca dvandva eka bhūṣā maṇiḥ śreyaḥ deva śikhāmaṇiḥ diśatu naḥ gopāla cūḍāmaṇiḥ ",
    "folio":5
  },
  {
    "segmentnr":"SA_GR14_kumukumu:46",
    "original":"śatrucchedaikamantraṃ sakalam upaniṣadvākyasampūjyamantraṃ saṃsārottāramantraṃ samupacitatamasaḥ saṅghaniryāṇamantram \/",
    "analyzed":"śatru cheda eka mantram sakalam upaniṣad vākya sampūjya mantram saṃsāra uttāra mantram samupacita tamasaḥ saṅgha niryāṇa mantram ",
    "folio":5
  },
  {
    "segmentnr":"SA_GR14_kumukumu:47",
    "original":"sarvaiśvaryaikamantraṃ vyasanabhujagasandaṣṭasantrāṇamantraṃ jihve śrīkṛṣṇamantraṃ japa japa satataṃ janmasāphalyamantram \/\/ KMukm_23 \/\/",
    "analyzed":"sarva aiśvarya eka mantram vyasana bhujaga sandaṣṭa santrāṇa mantram jihve śrī kṛṣṇa mantram japa japa satatam janma sāphalya mantram ",
    "folio":5
  },
  {
    "segmentnr":"SA_GR14_kumukumu:48",
    "original":"vyāmohapraśamauṣadhaṃ munimanovṛttipravṛttyauṣadhaṃ daityendrārtikarauṣadhaṃ tribhuvane sañjīvanaikauṣadham \/",
    "analyzed":"vyāmoha praśama auṣadham muni manaḥ vṛtti pravṛtti auṣadham daitya indra ārti kara auṣadham tribhuvane sañjīvana eka auṣadham ",
    "folio":5
  },
  {
    "segmentnr":"SA_GR14_kumukumu:49",
    "original":"bhaktātyantahitauṣadhaṃ bhavabhayapradhvaṃsanaikauṣadhaṃ śreyaḥprāptikarauṣadhaṃ piba manaḥ śrīkṛṣṇadivyauṣadham \/\/ KMukm_24 \/\/",
    "analyzed":"bhakta atyanta hita auṣadham bhava bhaya pradhvaṃsana eka auṣadham śreyaḥ prāpti kara auṣadham piba manaḥ śrī kṛṣṇa divyauṣadham ",
    "folio":5
  },
  {
    "segmentnr":"SA_GR14_kumukumu:50",
    "original":"āmnāyābhyasanāny araṇyaruditaṃ vedavratāny anvahaṃ medaśchedaphalāni pūrtavidhayaḥ sarve hutaṃ bhasmani \/",
    "analyzed":"āmnāya abhyasanāni araṇya ruditam veda vratāni anvaham medaḥ cheda phalāni pūrta vidhayaḥ sarve hutam bhasmani ",
    "folio":6
  },
  {
    "segmentnr":"SA_GR14_kumukumu:51",
    "original":"tīrthānām avagāhanāni ca gajasnānaṃ vinā yatpada-dvandvāmbhoruhasaṃsmṛtīr vijayate devaḥ sa nārāyaṇaḥ \/\/ KMukm_25 \/\/",
    "analyzed":"tīrthānām avagāhanāni ca gajasnānam vinā yat pada dvandva ambhoruha saṃsmṛtīḥ vijayate devaḥ sa nārāyaṇaḥ ",
    "folio":6
  },
  {
    "segmentnr":"SA_GR14_kumukumu:52",
    "original":"śrīmannāma procya nārāyaṇākhyaṃ ke na prāpur vāñchitaṃ pāpino 'pi \/",
    "analyzed":"śrīmat nāma procya nārāyaṇa ākhyam ke na prāpuḥ vāñchitam pāpinaḥ api ",
    "folio":6
  },
  {
    "segmentnr":"SA_GR14_kumukumu:53",
    "original":"hā naḥ pūrvaṃ vāk pravṛttā na tasmiṃs tena prāptaṃ garbhavāsādiduḥkham \/\/ KMukm_26 \/\/",
    "analyzed":"hā naḥ pūrvam vāc pravṛttā na tasmin tena prāptam garbha vāsa ādi duḥkham ",
    "folio":6
  },
  {
    "segmentnr":"SA_GR14_kumukumu:54",
    "original":"majjanmanaḥ phalam idaṃ madhukaiṭabhāre matprārthanīyamadanugraha eṣa eva \/",
    "analyzed":"mad janmanaḥ phalam idam madhu kaiṭabhāre mad prārthanīya mad anugrahaḥ eṣaḥ eva ",
    "folio":6
  },
  {
    "segmentnr":"SA_GR14_kumukumu:55",
    "original":"tvadbhṛtyabhṛtyaparicārakabhṛtyabhṛtya-bhṛtyasya bhṛtya iti māṃ smara lokanātha \/\/ KMukm_27 \/\/",
    "analyzed":"tvad bhṛtya bhṛtya paricāraka bhṛtya bhṛtya bhṛtyasya bhṛtyaḥ iti mām smara lokanātha ",
    "folio":6
  },
  {
    "segmentnr":"SA_GR14_kumukumu:56",
    "original":"nāthe naḥ puruṣottame trijagatāṃ ekādhipe cetasā sevye svasya padasya dātari sure nārāyaṇe tiṣṭhati \/",
    "analyzed":"nāthe naḥ puruṣottame tri jagatām eka adhipe cetasā sevye svasya padasya dātari sure nārāyaṇe tiṣṭhati ",
    "folio":6
  },
  {
    "segmentnr":"SA_GR14_kumukumu:57",
    "original":"yaṃ kañcit puruṣādhamaṃ katipayagrāmeśam alpārthadaṃ sevāyai mṛgayāmahe naram aho mūkā varākā vayam \/\/ KMukm_28 \/\/",
    "analyzed":"yam kañcid puruṣa adhamam katipaya grāma īśam alpa artha dam sevāyai mṛgayāmahe naram aho mūkāḥ varākāḥ vayam ",
    "folio":6
  },
  {
    "segmentnr":"SA_GR14_kumukumu:58",
    "original":"madana parihara sthitiṃ madīye manasi mukundapadāravindadhāmni \/",
    "analyzed":"madana parihara sthitim madīye manasi mukunda pada aravinda dhāmni ",
    "folio":6
  },
  {
    "segmentnr":"SA_GR14_kumukumu:59",
    "original":"haranayanakṛśānunā kṛśo 'si smarasi na cakraparākramaṃ murāreḥ \/\/ KMukm_29 \/\/",
    "analyzed":"hara nayana kṛśānunā kṛśaḥ asi smarasi na cakra parākramam murāreḥ ",
    "folio":6
  },
  {
    "segmentnr":"SA_GR14_kumukumu:60",
    "original":"tattvaṃ bruvāṇāni paraṃ parastān madhu kṣarantīva satāṃ phalāni \/",
    "analyzed":"tattvam bruvāṇāni param parastāt madhu kṣaranti iva satām phalāni ",
    "folio":7
  },
  {
    "segmentnr":"SA_GR14_kumukumu:61",
    "original":"prāvartaya prāñjalir asmi jihve nāmāni nārāyaṇagocarāṇi \/\/ KMukm_30 \/\/",
    "analyzed":"prāvartaya prāñjaliḥ asmi jihve nāmāni nārāyaṇa gocarāṇi ",
    "folio":7
  },
  {
    "segmentnr":"SA_GR14_kumukumu:62",
    "original":"idaṃ śarīraṃ pariṇāmapeśalaṃ pataty avaśyaṃ ślathasandhijarjaram \/",
    "analyzed":"idam śarīram pariṇāma peśalam patati avaśyam ślatha sandhi jarjaram ",
    "folio":7
  },
  {
    "segmentnr":"SA_GR14_kumukumu:63",
    "original":"kim auṣadhaiḥ kliśyasi mūḍha durmate nirāmayaṃ kṛṣṇarasāyanaṃ piba \/\/ KMukm_31 \/\/",
    "analyzed":"kim auṣadhaiḥ kliśyasi mūḍha durmate nirāmayam kṛṣṇa rasāyanam piba ",
    "folio":7
  },
  {
    "segmentnr":"SA_GR14_kumukumu:64",
    "original":"dārā vārākaravarasutā te tanūjo viriñcaḥ stotā vedas tava suragaṇo bhṛtyavargaḥ prasādaḥ \/",
    "analyzed":"dārāḥ vāra ākara vara sutā te tanūjaḥ viriñcaḥ stotā vedaḥ tava sura gaṇaḥ bhṛtya vargaḥ prasādaḥ ",
    "folio":7
  },
  {
    "segmentnr":"SA_GR14_kumukumu:65",
    "original":"muktir māyā jagad avikalaṃ tāvakī devakī te mātā mitraṃ balaripusutas tvayy ato 'nyan na jāne \/\/ KMukm_32 \/\/",
    "analyzed":"muktiḥ māyā jagat avikalam tāvakī devakī te mātā mitram bala ripu sutaḥ tvayi atas anyat na jāne ",
    "folio":7
  },
  {
    "segmentnr":"SA_GR14_kumukumu:66",
    "original":"kṛṣṇo rakṣatu no jagattrayaguruḥ kṛṣṇaṃ namasyāmy ahaṃ kṛṣṇenāmaraśatravo vinihatāḥ kṛṣṇāya tasmai namaḥ \/",
    "analyzed":"kṛṣṇaḥ rakṣatu naḥ jagattraya guruḥ kṛṣṇam namasyāmi aham kṛṣṇena amara śatravaḥ vinihatāḥ kṛṣṇāya tasmai namaḥ ",
    "folio":7
  },
  {
    "segmentnr":"SA_GR14_kumukumu:67",
    "original":"kṛṣṇād eva samutthitaṃ jagad idaṃ kṛṣṇasya dāso 'smy ahaṃ kṛṣṇe tiṣṭhati sarvam etad akhilaṃ he kṛṣṇa saṃrakṣa mām \/\/ KMukm_33 \/\/",
    "analyzed":"kṛṣṇāt eva samutthitam jagat idam kṛṣṇasya dāsaḥ asmi aham kṛṣṇe tiṣṭhati sarvam etat akhilam he kṛṣṇa saṃrakṣa mām ",
    "folio":7
  },
  {
    "segmentnr":"SA_GR14_kumukumu:68",
    "original":"sa tvaṃ prasīda bhagavan kuru mayy anāthe viṣṇo kṛpāṃ paramakāruṇikaḥ kila tvam \/",
    "analyzed":"sa tvam prasīda bhagavan kuru mayi anāthe viṣṇo kṛpām parama kāruṇikaḥ kila tvam ",
    "folio":7
  },
  {
    "segmentnr":"SA_GR14_kumukumu:69",
    "original":"saṃsārasāgaranimagnam ananta dīnam uddhartum arhasi hare puruṣottamo 'si \/\/ KMukm_34 \/\/",
    "analyzed":"saṃsāra sāgara nimagnam ananta dīnam uddhartum arhasi hare puruṣottamaḥ asi ",
    "folio":7
  },
  {
    "segmentnr":"SA_GR14_kumukumu:70",
    "original":"namāmi nārāyaṇapādapaṅkajaṃ karomi nārāyaṇapūjanaṃ sadā \/",
    "analyzed":"namāmi nārāyaṇa pāda paṅkajam karomi nārāyaṇa pūjanam sadā ",
    "folio":8
  },
  {
    "segmentnr":"SA_GR14_kumukumu:71",
    "original":"vadāmi nārāyaṇanāma nirmalaṃ smarāmi nārāyaṇatattvam avyayam \/\/ KMukm_35 \/\/",
    "analyzed":"vadāmi nārāyaṇa nāma nirmalam smarāmi nārāyaṇa tattvam avyayam ",
    "folio":8
  },
  {
    "segmentnr":"SA_GR14_kumukumu:72",
    "original":"śrīnātha nārāyaṇa vāsudeva śrīkṛṣṇa bhaktapriya cakrapāṇe \/",
    "analyzed":"śrī nātha nārāyaṇa vāsudeva śrī kṛṣṇa bhakta priya cakrapāṇe ",
    "folio":8
  },
  {
    "segmentnr":"SA_GR14_kumukumu:73",
    "original":"śrīpadmanābhācyuta kaiṭabhāre śrīrāma padmākṣa hare murāre \/\/ KMukm_36 \/\/",
    "analyzed":"śrī padmanābha acyuta kaiṭabhāre śrī rāma padmākṣa hare murāre ",
    "folio":8
  },
  {
    "segmentnr":"SA_GR14_kumukumu:74",
    "original":"ananta vaikuṇṭha mukunda kṛṣṇa govinda dāmodara mādhaveti \/",
    "analyzed":"ananta vaikuṇṭha mukunda kṛṣṇa govinda dāmodara mādhava iti ",
    "folio":8
  },
  {
    "segmentnr":"SA_GR14_kumukumu:75",
    "original":"vaktuṃ samartho 'pi na vakti kaścid aho janānāṃ vyasanābhimukhyam \/\/ KMukm_37 \/\/",
    "analyzed":"vaktum samarthaḥ api na vakti kaścid aho janānām vyasana ābhimukhyam ",
    "folio":8
  },
  {
    "segmentnr":"SA_GR14_kumukumu:76",
    "original":"dhyāyanti ye viṣṇum anantam avyayaṃ hṛtpadmamadhye satataṃ vyavasthitam \/",
    "analyzed":"dhyāyanti ye viṣṇum anantam avyayam hṛd padma madhye satatam vyavasthitam ",
    "folio":8
  },
  {
    "segmentnr":"SA_GR14_kumukumu:77",
    "original":"samāhitānāṃ satatābhaya-pradaṃ te yānti siddhiṃ paramāṃ tu vaiṣṇavīm \/\/ KMukm_38 \/\/",
    "analyzed":"samāhitānām satata abhaya pradam te yānti siddhim paramām tu vaiṣṇavīm ",
    "folio":8
  },
  {
    "segmentnr":"SA_GR14_kumukumu:78",
    "original":"kṣīrasāgarataraṅgaśīkarā-sāratārakitacārumūrtaye \/",
    "analyzed":"kṣīrasāgara taraṅga śīkara āsāra tārakita cāru mūrtaye ",
    "folio":8
  },
  {
    "segmentnr":"SA_GR14_kumukumu:79",
    "original":"bhogibhogaśayanīyaśāyine mādhavāya madhuvidviṣe namaḥ \/\/ KMukm_39 \/\/",
    "analyzed":"bhogi bhoga śayanīya śāyine mādhavāya madhuvidviṣe namaḥ ",
    "folio":8
  },
  {
    "segmentnr":"SA_GR14_kumukumu:80",
    "original":"yasya priyau śrutidharau kavilokavīrau mitre dvijanmavarapadmaśarāv abhūtām \/",
    "analyzed":"yasya priyau śruti dharau kavi loka vīrau mitre dvijanma vara padma śarau abhūtām ",
    "folio":9
  },
  {
    "segmentnr":"SA_GR14_kumukumu:81",
    "original":"tenāmbujākṣacaraṇāmbujaṣaṭpadena rājñā kṛtā kṛtir iyaṃ kulaśekhareṇa \/\/ KMukm_40 \/\/",
    "analyzed":"tena ambuja akṣa caraṇa ambuja ṣaṭpadena rājñā kṛtā kṛtiḥ iyam kulaśekhareṇa ",
    "folio":9
  }
]