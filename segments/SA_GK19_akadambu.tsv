segmentnr	original	analyzed
SA_GK19_akadambu-0	Abhinanda: Kādambarīkathāsāra	abhinanda kādambarī kathā sāra 
SA_GK19_akadambu-1	śriyaṃ diśantu vaḥ śaurer dvaye tulyaśramāḥ kramāḥ /	śriyam diśantu vaḥ śaureḥ dvaye tulya śramāḥ kramāḥ 
SA_GK19_akadambu-2	ye cādau goṣpadaṃ paścāt trailokyaṃ krāmyataś ca ye // AKad_1.1 //	ye ca ādau goṣpadam paścāt trailokyam krāmyataḥ ca ye 
SA_GK19_akadambu-3	sarasāḥ sadalaṅkārāḥ prasādamadhurā giraḥ /	sa rasāḥ sat alaṅkārāḥ prasāda madhurāḥ giraḥ 
SA_GK19_akadambu-4	kāntās tātajayantasya jayanti jagatīguroḥ // AKad_1.2 //	kāntāḥ tāta jayantasya jayanti jagatī guroḥ 
SA_GK19_akadambu-5	guṇoddyotanadīpānāṃ satāṃ na param ujjvalam /	guṇa uddyotana dīpānām satām na param ujjvalam 
SA_GK19_akadambu-6	yāvan malinam apy eṣāṃ karma dṛṣṭeḥ prasādhanam // AKad_1.3 //	yāvat malinam api eṣām karma dṛṣṭeḥ prasādhanam 
SA_GK19_akadambu-7	guṇaḥ kṛśo 'pi prathate pṛthur apy apacīyate /	guṇaḥ kṛśaḥ u pi prathate pṛthuḥ api apacīyate 
SA_GK19_akadambu-8	prāpya sādhukhalau candraḥ pakṣāv iva sitāsitau // AKad_1.4 //	prāpya sādhu khalau candraḥ pakṣau iva sita asitau 
SA_GK19_akadambu-9	śaktināmābhavad gauḍo bhāradvājakule dvijaḥ /	śakti nāmā abhavat gauḍaḥ bhāradvāja kule dvijaḥ 
SA_GK19_akadambu-10	dārvābhisāram āsādya kṛtadāraparigrahaḥ // AKad_1.5 //	dārvābhisāram āsādya kṛta dāra parigrahaḥ 
SA_GK19_akadambu-11	tasya mitrābhidhāno 'bhūd ātmajas tejasāṃ nidhiḥ /	tasya mitra abhidhānaḥ bhūt ātmajaḥ tejasām nidhiḥ 
SA_GK19_akadambu-12	janena doṣoparamaprabuddhenārcitodayaḥ // AKad_1.6 //	janena doṣa uparama prabuddhena arcita udayaḥ 
SA_GK19_akadambu-13	sa śaktisvāminaṃ putram avāpa śrutaśālinam /	sa śaktisvāminam putram avāpa śruta śālinam 
SA_GK19_akadambu-14	rājñaḥ karkoṭavaṃśasya muktāpīḍasya mantriṇam // AKad_1.7 //	rājñaḥ karkoṭa vaṃśasya muktāpīḍasya mantriṇam 
SA_GK19_akadambu-15	kalyāṇasvāmināmāsya yājñavalkya ivābhavat /	kalyāṇasvāmi nāmā asya yājñavalkyaḥ iva abhavat 
SA_GK19_akadambu-16	tanayaḥ śuddhayogarddhinirdhūtabhavakalmaṣaḥ // AKad_1.8 //	tanayaḥ śuddha yoga ṛddhi nirdhūta bhava kalmaṣaḥ 
SA_GK19_akadambu-17	agādhahṛdayāt tasmāt parameśvaramaṇḍanam /	agādha hṛdayāt tasmāt parameśvara maṇḍanam 
SA_GK19_akadambu-18	ajāyata sutaḥ kāntaś candro dugdhodadher iva // AKad_1.9 //	ajāyata sutaḥ kāntaḥ candraḥ dugdha udadheḥ iva 
SA_GK19_akadambu-19	putraṃ kṛtajanānandaṃ sa jayantam ajījanat /	putram kṛta jana ānandam sa jayantam ajījanat 
SA_GK19_akadambu-20	āsīt kavitvavaktṛtvaphalā yasya sarasvatī // AKad_1.10 //	āsīt kavi tva vaktṛ tva phalā yasya sarasvatī 
SA_GK19_akadambu-21	vṛttikāra iti vyaktaṃ dvitīyaṃ nāma bibhrataḥ /	vṛtti kāraḥ iti vyaktam dvitīyam nāma bibhrataḥ 
SA_GK19_akadambu-22	vedavedāṅgaviduṣaḥ sarvaśāstrārthavādinaḥ // AKad_1.11 //	veda vedāṅga viduṣaḥ sarva śāstra artha vādinaḥ 
SA_GK19_akadambu-23	jayantanāmnaḥ sudhiyaḥ sādhusāhityatattvavit /	             
SA_GK19_akadambu-24	sūnuḥ samudabhūt tasmād abhinanda iti śrutaḥ // AKad_1.12 //	sūnuḥ samudabhūt tasmāt abhinandaḥ iti śrutaḥ 
SA_GK19_akadambu-25	yugmam	yugmam 
SA_GK19_akadambu-26	kāvyavistarasaṃdhānakhedālasadhiyaḥ prati /	kāvya vistara saṃdhāna kheda alasa dhiyaḥ prati 
SA_GK19_akadambu-27	tena kādambarīsindhoḥ kathāmātraṃ samuddhṛtam // AKad_1.13 //	tena kādambarī sindhoḥ kathā mātram samuddhṛtam 
SA_GK19_akadambu-28	puruhūtapuraspardhivibhavā bhūṣaṇaṃ bhuvaḥ /	puruhūta pura spardhi vibhavā bhūṣaṇam bhuvaḥ 
SA_GK19_akadambu-29	babhūva vidiśā nāma purī vetravatītaṭe // AKad_1.14 //	babhūva vidiśā nāma purī vetravatī taṭe 
SA_GK19_akadambu-30	yā puṇyakarmiṇāṃ tejaḥśālināṃ dyaur ivāspadam /	yā puṇya karmiṇām tejaḥ śālinām dyauḥ iva āspadam 
SA_GK19_akadambu-31	reje ratnagṛhajyotir jālair indrāyudhaprabhaiḥ // AKad_1.15 //	reje ratna gṛha jyotiḥ jālaiḥ indrāyudha prabhaiḥ 
SA_GK19_akadambu-32	*yugmam*	yugmam 
SA_GK19_akadambu-33	tasyāṃ nijabhujodyogavijitārātimaṇḍalaḥ /	tasyām nija bhuja udyoga vijita arāti maṇḍalaḥ 
SA_GK19_akadambu-34	ākhaṇḍala iva śrīmān rājā śūdraka ity abhūt // AKad_1.16 //	ākhaṇḍalaḥ iva śrīmān rājā śūdrakaḥ iti abhūt 
SA_GK19_akadambu-35	aṣṭānāṃ lokapālānāṃ rūpaṃ bibhrad api prajāḥ /	aṣṭānām lokapālānām rūpam bibhrat api prajāḥ 
SA_GK19_akadambu-36	śaśvad ānandayaṃs tābhiś candramā ity avedi yaḥ // AKad_1.17 //	śaśvat ānandayan tābhiḥ candramāḥ iti avedi yaḥ 
SA_GK19_akadambu-37	*yugmam*	yugmam 
SA_GK19_akadambu-38	sa medinīṃ vinirjitya caturambhodhimekhalām /	sa medinīm vinirjitya catur ambhodhi mekhalām 
SA_GK19_akadambu-39	sacivārpitatadbhāras tasyām āsta yathāsukham // AKad_1.18 //	saciva arpita tad bhāraḥ tasyām āsta yathāsukham 
SA_GK19_akadambu-40	tenānudvejitajanair arthadharmāvirodhibhiḥ /	tena anudvejita janaiḥ artha dharma avirodhibhiḥ 
SA_GK19_akadambu-41	vinodair atyanīyanta nave vayasi vāsarāḥ // AKad_1.19 //	vinodaiḥ atyanīyanta nave vayasi vāsarāḥ 
SA_GK19_akadambu-42	tasya cānanyalabhyānāṃ sukhānāṃ pāradṛśvanaḥ /	tasya ca an anya labhyānām sukhānām pāra dṛśvanaḥ 
SA_GK19_akadambu-43	yūno 'pi suratakrīḍāparāṅ mukham abhūn manaḥ // AKad_1.20 //	yūnaḥ pi surata krīḍā parāk mukham abhūt manaḥ 
SA_GK19_akadambu-44	prayatnenāpi nāvāpi sā yoṣid viṣameṣuṇā /	prayatnena api nā avāpi sā yoṣit viṣama iṣuṇā 
SA_GK19_akadambu-45	hartuṃ śaśāka yā tasya hṛdayaṃ cakṣur eva vā // AKad_1.21 //	hartum śaśāka yā tasya hṛdayam cakṣuḥ eva vā 
SA_GK19_akadambu-46	atha bāhyāṅgaṇasthānavartinaṃ taṃ kadācana /	atha bāhya aṅgaṇa sthāna vartinam tam kadācana 
SA_GK19_akadambu-47	prasṛtya praṇayaprahvā pratīhārī vyajijñapat // AKad_1.22 //	prasṛtya praṇaya prahvā pratīhārī vyajijñapat 
SA_GK19_akadambu-48	dūrād upāyanīkṛtya śukam āścaryaceṣṭitam /	dūrāt upāyanīkṛtya śukam āścarya ceṣṭitam 
SA_GK19_akadambu-49	caṇḍāladārikā kācid āgatā darśanārthinī // AKad_1.23 //	caṇḍāla dārikā kācid āgatā darśana arthinī 
SA_GK19_akadambu-50	śrutvā kṣaṇaṃ parāmṛśya mukham ālokya mantriṇām /	śrutvā kṣaṇam parāmṛśya mukham ālokya mantriṇām 
SA_GK19_akadambu-51	samādideśa tāṃ rājā ko doṣaḥ praviśatv iti // AKad_1.24 //	samādideśa tām rājā kaḥ doṣaḥ praviśatu iti 
SA_GK19_akadambu-52	nijena lakṣmaṇā lokasparśaṃ pariharanty atha /	nijena lakṣmaṇā loka sparśam pariharanti atha 
SA_GK19_akadambu-53	mātaṅgakanyakāvikṣad anujñātā nṛpāṅgaṇam // AKad_1.25 //	anujñātā nṛpa aṅgaṇam 
SA_GK19_akadambu-54	tayā ca saha hastasthasaśukasvarṇapañjaraḥ /	tayā ca saha hasta stha sa śuka svarṇa pañjaraḥ 
SA_GK19_akadambu-55	vahann ahiṃsram ākāraṃ caṇḍālasthaviro 'viśat // AKad_1.26 //	vahan ahiṃsram ākāram caṇḍāla sthaviraḥ viśat 
SA_GK19_akadambu-56	praviśantīṃ tu tāṃ dṛṣṭvā kanyām adbhutadarśanām /	praviśantīm tu tām dṛṣṭvā kanyām adbhuta darśanām 
SA_GK19_akadambu-57	paraṃ vyasmayata kṣmāpaḥ kṣaṇaṃ caivam acintayat // AKad_1.27 //	param vyasmayata kṣmāpaḥ kṣaṇam ca evam acintayat 
SA_GK19_akadambu-58	idaṃ rūpam iyaṃ kāntir ime lāvaṇyaśīkarāḥ /	idam rūpam iyam kāntiḥ ime lāvaṇya śīkarāḥ 
SA_GK19_akadambu-59	martyatām api na prāhurmātaṅgatve tu kā kathā // AKad_1.28 //	martya tām api na prāhuḥ mātaṅga tve tu kā kathā 
SA_GK19_akadambu-60	tat satyam eva paśyāmi nūnaṃ mātaṅgamāyayā /	tat satyam eva paśyāmi nūnam mātaṅga māyayā 
SA_GK19_akadambu-61	channeyaṃ devatā kācin martyalokam upāgatā // AKad_1.29 //	channā iyam devatā kācid martya lokam upāgatā 
SA_GK19_akadambu-62	ityādi cintayantaṃ sā pragalbhavaniteva tam /	ityādi cintayantam sā pragalbha vanitā iva tam 
SA_GK19_akadambu-63	praṇanāma mahīpālam anākulavilokinī // AKad_1.30 //	praṇanāma mahīpālam an ākula vilokinī 
SA_GK19_akadambu-64	tataḥ kṣititalanyastajānuḥ praṇatakandharaḥ /	tatas kṣiti tala nyasta jānuḥ praṇata kandharaḥ 
SA_GK19_akadambu-65	gāḍhobhayakarāsaktapañjaraḥ sthaviro 'bravīt // AKad_31 //	gāḍha ubhaya kara āsakta pañjaraḥ sthaviraḥ bravīt 
SA_GK19_akadambu-66	vaiśampāyananāmāyaṃ ratnam atyadbhutaṃ śukaḥ /	vaiśampāyana nāmā ayam ratnam ati adbhutam śukaḥ 
SA_GK19_akadambu-67	ratnānāṃ cāspadaṃ devo dugdhodadhir ivāparaḥ // AKad_1.32 //	ratnānām ca āspadam devaḥ dugdha udadhiḥ iva aparaḥ 
SA_GK19_akadambu-68	ity ādareṇa naḥ svāmiduhitrāyam upāhṛtaḥ /	iti ādareṇa naḥ svāmi duhitrā ayam upāhṛtaḥ 
SA_GK19_akadambu-69	prasādaḥ kriyatām asyā vihagaḥ parigṛhyatām // AKad_1.33 //	prasādaḥ kriyatām asyāḥ vihagaḥ parigṛhyatām 
SA_GK19_akadambu-70	ity uktvā so 'grato rājñaḥ pañjaraṃ maṇikuṭṭime /	iti uktvā saḥ gratas rājñaḥ pañjaram maṇi kuṭṭime 
SA_GK19_akadambu-71	vinidhāya praṇamyainaṃ sapraśrayam apāsarat // AKad_1.34 //	vinidhāya praṇamya enam sa praśrayam apāsarat 
SA_GK19_akadambu-72	iṅgitajñā pratīhārī vivṛtadvārasampuṭam /	iṅgita jñā pratīhārī vivṛta dvāra sampuṭam 
SA_GK19_akadambu-73	akarot pañjaraṃ tasmān niryayau ca vihaṅgamaḥ // AKad_1.35 //	akarot pañjaram tasmāt niryayau ca vihaṅgamaḥ 
SA_GK19_akadambu-74	utkṣipya dakṣiṇaṃ pādaṃ jayaśabdam udīrya saḥ /	utkṣipya dakṣiṇam pādam jaya śabdam udīrya saḥ 
SA_GK19_akadambu-75	prayuktavedamantrāśīr imām āryām athāpaṭhat // AKad_1.36 //	prayukta veda mantra āśīḥ imām āryām atha apaṭhat 
SA_GK19_akadambu-76	stanayugamaśrusnātaṃ samīpataravarti hṛdayaśokāgneḥ /	stana yugam aśru snātam samīpatara varti hṛdaya śoka agneḥ 
SA_GK19_akadambu-77	carati vimuktāhāraṃ vratam iva bhavato ripustrīṇām // AKad_1.37 //	carati vimukta āhāram vratam iva bhavataḥ ripu strīṇām 
SA_GK19_akadambu-78	tām ākarṇya mahīpālo vismayotphullalocanaḥ /	tām ākarṇya mahīpālaḥ vismaya utphulla locanaḥ 
SA_GK19_akadambu-79	kumārapālanāmānaṃ pradhānāmātyam abravīt // AKad_1.38 //	kumārapāla nāmānam pradhāna amātyam abravīt 
SA_GK19_akadambu-80	dṛṣṭaṃ bhavadbhir āścaryam īdṛśaṃ śrutam eva vā /	dṛṣṭam bhavadbhiḥ āścaryam īdṛśam śrutam eva vā 
SA_GK19_akadambu-81	tiryaktve 'tiśayaḥ ko 'yaṃ yo manuṣyeṣu durlabhaḥ // AKad_1.39 //	tiryaktve tiśayaḥ kaḥ yam yaḥ manuṣyeṣu durlabhaḥ 
SA_GK19_akadambu-82	śrutādhyayanasaṃskāro mātaṅgajanasaṃgatiḥ /	śruta adhyayana saṃskāraḥ mātaṅga jana saṃgatiḥ 
SA_GK19_akadambu-83	mātaṅgeṣu ca kanyeyam ity āścaryaparamparā // AKad_1.40 //	mātaṅgeṣu ca kanyā iyam iti āścarya paramparā 
SA_GK19_akadambu-84	amātyas tv abhyadhād deva pūrvasaṃskārakāritāḥ /	amātyaḥ tu abhyadhāt deva pūrva saṃskāra kāritāḥ 
SA_GK19_akadambu-85	bhavanty atiśayāḥ prāyaḥ prāṇināṃ ko 'tra vismayaḥ // AKad_1.41 //	bhavanti atiśayāḥ prāyas prāṇinām kaḥ tra vismayaḥ 
SA_GK19_akadambu-86	etāni tāni liṅgāni paralokānumāṃ prati /	etāni tāni liṅgāni para loka anumām prati 
SA_GK19_akadambu-87	tārkikair upapādyante lokāyatanirākṛtau // AKad_1.42 //	tārkikaiḥ upapādyante lokāyata nirākṛtau 
SA_GK19_akadambu-88	vicitrā vedhasaḥ sṛṣṭirvicitrā karmavāsanā /	vicitrā vedhasaḥ sṛṣṭiḥ vicitrā karma vāsanā 
SA_GK19_akadambu-89	vicitras tadvipākaś ca vicitraḥ kālaparyayaḥ // AKad_1.43 //	vicitraḥ tad vipākaḥ ca vicitraḥ kāla paryayaḥ 
SA_GK19_akadambu-90	ityādiśukasambandhikathāvicchedakāraṇam /	ityādi śuka sambandhi kathā viccheda kāraṇam 
SA_GK19_akadambu-91	udabhūt tāragambhīro madhyāhṇapaṭahadhvaniḥ // AKad_1.44 //	udabhūt tāra gambhīraḥ madhyāhṇa paṭaha dhvaniḥ 
SA_GK19_akadambu-92	bahiḥ prakalpyatām asyāḥ sukhāyāvasathādikam /	bahis prakalpyatām asyāḥ sukhāya āvasatha ādikam 
SA_GK19_akadambu-93	ayaṃ cābhyantaraṃ patrarathabhūpaḥ praveśyatām // AKad_1.45 //	ayam ca abhyantaram patraratha bhūpaḥ praveśyatām 
SA_GK19_akadambu-94	ity ādiśya pratīhārīṃ sabhām aujjhan mahīpatiḥ /	iti ādiśya pratīhārīm sabhām aujjhat mahīpatiḥ 
SA_GK19_akadambu-95	visasarja ca rājanyacakraṃ sevārtham āgatam // AKad_1.46 //	visasarja ca rājanya cakram sevā artham āgatam 
SA_GK19_akadambu-96	tataḥ kṛtālpavyāyāmaḥ snātaḥ pūjitadaivataḥ /	tatas kṛta alpa vyāyāmaḥ snātaḥ pūjita daivataḥ 
SA_GK19_akadambu-97	hutāgniḥ śrutaviprāśīr bhuktvā śayyāgṛhaṃ yayau // AKad_1.47 //	huta agniḥ śruta vipra āśīḥ bhuktvā śayyā gṛham yayau 
SA_GK19_akadambu-98	tatra paryaṅkam āruhya dhyātvaiva kim api kṣaṇam /	tatra paryaṅkam āruhya dhyātvā eva kim api kṣaṇam 
SA_GK19_akadambu-99	tam antaḥpuraviśrāntaṃ śukam ānāyayat punaḥ // AKad_1.48 //	tam antaḥpura viśrāntam śukam ānāyayat punar 
SA_GK19_akadambu-100	taṃ ca kañcukinānītamādau pṛṣṭvā sukhāsikām /	tam ca kañcukinā ānītam ādau pṛṣṭvā sukhāsikām 
SA_GK19_akadambu-101	papraccha kautukākṣiptas tadvṛttāntam anantaram // AKad_1.49 //	papraccha kautuka ākṣiptaḥ tad vṛttāntam anantaram 
SA_GK19_akadambu-102	vaiśampāyana ko nu tvaṃ kva jātaḥ kvoṣitaś ciram /	vaiśampāyana kaḥ nu tvam kva jātaḥ kva uṣitaḥ ciram 
SA_GK19_akadambu-103	kutastyam idam īdṛk te kalāśāstrādikauśalam // AKad_1.50 //	kutastyam idam īdṛś te kalā śāstra ādi kauśalam 
SA_GK19_akadambu-104	manye jātismaraḥ ko 'pi bhavān bhūmim imāṃ gataḥ /	manye jātismaraḥ kaḥ pi bhavān bhūmim imām gataḥ 
SA_GK19_akadambu-105	na hy asty atiśayaprāptir iyatī pakṣijātiṣu // AKad_1.51 //	na hi asti atiśaya prāptiḥ iyatī pakṣi jātiṣu 
SA_GK19_akadambu-106	kena vā bhavato nāma kṛtaṃ viprajanocitam /	kena vā bhavataḥ nāma kṛtam vipra jana ucitam 
SA_GK19_akadambu-107	īdṛśānyabhidhānāni kuto 'ntyajanaveśmasu // AKad_1.52 //	īdṛśāni abhidhānāni kutas ntya jana veśmasu 
SA_GK19_akadambu-108	kathaṃ caṇḍālasamparka iha vā katham āgamaḥ /	katham caṇḍāla samparkaḥ iha vā katham āgamaḥ 
SA_GK19_akadambu-109	iti kārtsnyena vṛttāntam ātmano vaktum arhasi // AKad_1.53 //	iti kārtsnyena vṛttāntam ātmanaḥ vaktum arhasi 
SA_GK19_akadambu-110	iti pṛṣṭaḥ kṣitīśena bahumānapuraḥsaram /	iti pṛṣṭaḥ kṣitīśena bahu māna puraḥsaram 
SA_GK19_akadambu-111	kṣaṇaṃ buddhyānusaṃdhāya śuko vaktuṃ pracakrame // AKad_1.54 //	kṣaṇam buddhyā anusaṃdhāya śukaḥ vaktum pracakrame 
SA_GK19_akadambu-112	deva vindhyāṭavī tāvattava śrutipathaṃ gatā /	deva vindhya aṭavī tāvat tava śrutipatham gatā 
SA_GK19_akadambu-113	pūrvāparapayorāśivelāsaṃsparśaśālinī // AKad_1.55 //	                
SA_GK19_akadambu-114	yadekadeśe kaṇḍūlagaṇḍebhadalitadrume /	yad eka deśe kaṇḍūla gaṇḍa ibha dalita drume 
SA_GK19_akadambu-115	uṣitau daṇḍakāraṇye sasītau rāmalakṣmaṇau // AKad_1.56 //	uṣitau daṇḍaka araṇye sa sītau rāma lakṣmaṇau 
SA_GK19_akadambu-116	*yugmam*	yugmam 
SA_GK19_akadambu-117	yatrāgastyamuner āsīd āśramaḥ śamināṃ mataḥ /	yatra agastya muneḥ āsīt āśramaḥ śaminām mataḥ 
SA_GK19_akadambu-118	lopāmudrākarākṣiptajalasaṃvardhitadrumaḥ // AKad_1.57 //	lopāmudrā kara ākṣipta jala saṃvardhita drumaḥ 
SA_GK19_akadambu-119	tasyopakaṇṭhe pampākhyam asti puṇyajalaṃ saraḥ /	tasya upakaṇṭhe pampā ākhyam asti puṇya jalam saraḥ 
SA_GK19_akadambu-120	sītākaratalollūnaśravaṇābharaṇotpalam // AKad_1.58 //	sītā kara tala ullūna śravaṇa ābharaṇa utpalam 
SA_GK19_akadambu-121	tasyāsti paścime tīre jīrṇaḥ śālmalipādapaḥ /	tasya asti paścime tīre jīrṇaḥ śālmali pādapaḥ 
SA_GK19_akadambu-122	ārohapariṇāhābhyāṃ vyāptavyomadigantaraḥ // AKad_1.59 //	āroha pariṇāhābhyām vyāpta vyoma diś antaraḥ 
SA_GK19_akadambu-123	tasmin kṛtakulāyāni vītabhītīni durgame /	tasmin kṛta kulāyāni vīta bhītīni durgame 
SA_GK19_akadambu-124	vihaṅgamasahasrāṇi nivasanti nirantaram // AKad_1.60 //	vihaṅgama sahasrāṇi nivasanti nirantaram 
SA_GK19_akadambu-125	divā tāny abhinirvartya prāṇayātrām itas tataḥ /	divā tāni abhinirvartya prāṇayātrām itas tatas 
SA_GK19_akadambu-126	tatrāgatya svanīḍeṣu sukhaṃ rātriṣu śerate // AKad_1.61 //	tatra āgatya sva nīḍeṣu sukham rātriṣu śerate 
SA_GK19_akadambu-127	tatraiva baddhavasatī abhūtāṃ pitarau mama /	tatra eva baddha vasatī abhūtām pitarau mama 
SA_GK19_akadambu-128	jāto 'ham ekas tanayas tayor vayasi paścime // AKad_1.62 //	jātaḥ ham ekaḥ tanayaḥ tayoḥ vayasi paścime 
SA_GK19_akadambu-129	udvoḍhumasamarthā sā tīvrāṃ prasavavedanām /	udvoḍhum asamarthā sā tīvrām prasava vedanām 
SA_GK19_akadambu-130	tayaiva pañcatāṃ nītā jananī me durātmanaḥ // AKad_1.63 //	tayā eva pañcatām nītā jananī me durātmanaḥ 
SA_GK19_akadambu-131	jāyāviyogadagdho 'pi tātaḥ putraiṣaṇāturaḥ /	jāyā viyoga dagdhaḥ pi tātaḥ putra eṣaṇā āturaḥ 
SA_GK19_akadambu-132	śokamutsṛjya matprāṇapoṣaṇe yatnam agrahīt // AKad_1.64 //	śokam utsṛjya mad prāṇa poṣaṇe yatnam agrahīt 
SA_GK19_akadambu-133	na śaśāka kvacid gantum ātmanaḥ prāṇavṛttaye /	na śaśāka kvacid gantum ātmanaḥ prāṇa vṛttaye 
SA_GK19_akadambu-134	māṃ vakṣasi nidhāyāsta nīḍa eva divāniśam // AKad_1.65 //	mām vakṣasi nidhāya āsta nīḍaḥ eva divāniśam 
SA_GK19_akadambu-135	anyapatrarathānītabhuktojjhitaphalādinā /	anya patra ratha ānīta bhukta ujjhita phala ādinā 
SA_GK19_akadambu-136	madāpyāyanaśiṣṭena so 'karod vṛttim ātmanaḥ // AKad_1.66 //	mad āpyāyana śiṣṭena saḥ karot vṛttim ātmanaḥ 
SA_GK19_akadambu-137	atikrāmati kāle 'tha kiñcidudbhinnapakṣatau /	atikrāmati kāle kiñcid udbhinna pakṣatau 
SA_GK19_akadambu-138	tātavakṣaḥsthalasthe 'pi mayy uḍḍayanalālase // AKad_1.67 //	tāta vakṣaḥ sthala sthe pi mayi uḍḍayana lālase 
SA_GK19_akadambu-139	akasmād eva sambhrāntamṛgapakṣikulaśrutaḥ /	akasmāt eva sambhrānta mṛga pakṣi kula śrutaḥ 
SA_GK19_akadambu-140	abhūt kalakalas tasminn araṇye yamadundubhiḥ // AKad_1.68 //	abhūt kalakalaḥ tasmin araṇye yamadundubhiḥ 
SA_GK19_akadambu-141	yugmam	yugmam 
SA_GK19_akadambu-142	tatas tātorasaḥ kiñcid unnamayya śirodharām /	tatas tāta urasaḥ kiñcid unnamayya śirodharām 
SA_GK19_akadambu-143	kutūhalavaśāc cakṣur dikṣu nikṣiptavānaham // AKad_1.69 //	kutūhala vaśāt cakṣuḥ dikṣu nikṣiptavān aham 
SA_GK19_akadambu-144	athāpaśyam asaṃkhyātakirātaparivāritam /	atha apaśyam asaṃkhyāta kirāta parivāritam 
SA_GK19_akadambu-145	vane śabarasenānyam āyāntaṃ mṛgayārasāt // AKad_1.70 //	vane śabara senā anyam āyāntam mṛgayā rasāt 
SA_GK19_akadambu-146	tato mṛtam ivātmānam utkhātam iva śālmalim /	tatas mṛtam iva ātmānam utkhātam iva śālmalim 
SA_GK19_akadambu-147	parivṛttam ivāraṇyaṃ bhayenāham acintayam // AKad_1.71 //	parivṛttam iva araṇyam bhayena aham acintayam 
SA_GK19_akadambu-148	hataprāṇisahasrāṅgasravadrudhiracarcitaiḥ /	hata prāṇi sahasra aṅga sravat rudhira carcitaiḥ 
SA_GK19_akadambu-149	murhūrtād eva tadvyādhair athāraṇyam apūryata // AKad_1.72 //	murhūrtāt eva tat vyādhaiḥ atha araṇyam apūryata 
SA_GK19_akadambu-150	senāpatiḥ sa nistriṃśo mṛgayājanitaśramaḥ /	senāpatiḥ sa nistriṃśaḥ mṛgayā janita śramaḥ 
SA_GK19_akadambu-151	niṣasāda tataḥ pampāsarasas tīraśādvale // AKad_1.73 //	niṣasāda tatas pampā sarasaḥ tīra śādvale 
SA_GK19_akadambu-152	kṣaṇaṃ viśramya pītvāpaḥ prāśya bālamṛṇālikāḥ /	kṣaṇam viśramya pītvā apaḥ prāśya bāla mṛṇālikāḥ 
SA_GK19_akadambu-153	pulindaiḥ saha senānīḥ sa jagāma yathāgatam // AKad_1.74 //	pulindaiḥ saha senānīḥ sa jagāma yathāgatam 
SA_GK19_akadambu-154	eko jaratpulindas tu pāpas tatra vyalambata /	ekaḥ jaratpulindaḥ tu pāpaḥ tatra vyalambata 
SA_GK19_akadambu-155	prāṃśur bhayaṅkarākāraḥ kṛtāntasyeva kiṅkaraḥ // AKad_1.75 //	prāṃśuḥ bhayaṅkara ākāraḥ kṛtāntasya iva kiṅkaraḥ 
SA_GK19_akadambu-156	ajātapiśitaprāptir anubhūtavṛthāśramaḥ /	a jāta piśita prāptiḥ anubhūta vṛthak śramaḥ 
SA_GK19_akadambu-157	yamadūtīm iva dṛśaṃ sa dadau tatra śālmalau // AKad_1.76 //	yamadūtīm iva dṛśam sa dadau tatra śālmalau 
SA_GK19_akadambu-158	sa durārohatāṃ tasya jānann api mahātaroḥ /	sa durāroha tām tasya jānan api mahā taroḥ 
SA_GK19_akadambu-159	jātānadhyavasāyo 'pi yatnam ārohaṇe 'karot // AKad_1.77 //	jāta anadhyavasāyaḥ u pi yatnam ārohaṇe karot 
SA_GK19_akadambu-160	athāham asamatrāsaviparyāsitamānasaḥ /	atha aham asama trāsa viparyāsita mānasaḥ 
SA_GK19_akadambu-161	aviśaṃ pitur utsaṅgaṃ tatpakṣāvṛtavigrahaḥ // AKad_1.78 //	aviśam pituḥ utsaṅgam tad pakṣa āvṛta vigrahaḥ 
SA_GK19_akadambu-162	sa tu pāpas tam āruhya taruṃ nīḍanivāsinaḥ /	sa tu pāpaḥ tam āruhya tarum nīḍa nivāsinaḥ 
SA_GK19_akadambu-163	hatvā hatvā yathāśakti śukān bhūmāv apātayat // AKad_1.79 //	hatvā hatvā yathāśakti śukān bhūmau apātayat 
SA_GK19_akadambu-164	krameṇa sa durācāras tātasyāpi śirodharam /	krameṇa sa durācāraḥ tātasya api śirodharam 
SA_GK19_akadambu-165	babhañja taṃ ca cikṣepa kṣitau vigatajīvitam // AKad_1.80 //	babhañja tam ca cikṣepa kṣitau vigata jīvitam 
SA_GK19_akadambu-166	tadā mama na tacchoko nānyat kiñcic ca cetasi /	tadā mama na tad śokaḥ na anyat kiñcid ca cetasi 
SA_GK19_akadambu-167	kevalaṃ sahajātena bhayenaivāsmi viplutaḥ // AKad_1.81 //	kevalam sahajātena bhayena eva asmi viplutaḥ 
SA_GK19_akadambu-168	tato 'haṃ pitur utsaṅgādvinirgatya sasādhvasam /	tatas ham pituḥ utsaṅgāt vinirgatya sa sādhvasam 
SA_GK19_akadambu-169	antaraṃ taruśīrṇānāṃ parṇānāṃ tūrṇamāviśam // AKad_1.82 //	antaram taru śīrṇānām parṇānām tūrṇam āviśam 
SA_GK19_akadambu-170	pāpaḥ so 'py avaruhyātha śālmaler mūlavartinaḥ /	pāpaḥ saḥ pi avaruhya atha śālmaleḥ mūla vartinaḥ 
SA_GK19_akadambu-171	śukān gatāsūn ādāya vyādhān anusarann agāt // AKad_1.83 //	śukān gatāsūn ādāya vyādhān anusaran agāt 
SA_GK19_akadambu-172	ahaṃ vidhiniyogāt tu tena duṣkṛtakāriṇā /	aham vidhi niyogāt tu tena duṣkṛta kāriṇā 
SA_GK19_akadambu-173	jīrṇaparṇasavarṇatvāttadānīṃ nāvadhāritaḥ // AKad_1.84 //	jīrṇa parṇa savarṇa tvāt tadānīm na avadhāritaḥ 
SA_GK19_akadambu-174	tato dūram atikrānte tasmin dāruṇakarmaṇi /	tatas dūram atikrānte tasmin dāruṇa karmaṇi 
SA_GK19_akadambu-175	saṃjātajīvitāśaṃ māṃ pipāsā paryabādhata // AKad_1.85 //	saṃjāta jīvita āśam mām pipāsā paryabādhata 
SA_GK19_akadambu-176	anuḍḍayanasāmarthyāt padbhyām eva yathātathā /	anuḍḍayana sāmarthyāt padbhyām eva yathā tathā 
SA_GK19_akadambu-177	pampāpulinaparyantaṃ gantum aicchaṃ pipāsitaḥ // AKad_1.86 //	pampā pulina paryantam gantum aiccham pipāsitaḥ 
SA_GK19_akadambu-178	tathāpy atinirutsāhaḥ patan muhur itas tataḥ /	tathā api ati nirutsāhaḥ patan muhur itas tatas 
SA_GK19_akadambu-179	tam eva pāpakarmāṇaṃ śaṅkamānaḥ pade pade // AKad_1.87 //	tam eva pāpa karmāṇam śaṅkamānaḥ pade pade 
SA_GK19_akadambu-180	ciraṃ hā tāta tāteti śocan kaṇṭhāntavartibhiḥ /	ciram hā tāta tāta iti śocan kaṇṭha anta vartibhiḥ 
SA_GK19_akadambu-181	prāṇair āyāsyamāno 'ham atiṣṭham atiniṣṭhuraḥ // AKad_1.88 //	prāṇaiḥ āyāsyamānaḥ ham atiṣṭham atiniṣṭhuraḥ 
SA_GK19_akadambu-182	*yugmam*	yugmam 
SA_GK19_akadambu-183	tasmād anatidūre 'sti sarasas tapasāṃ nidheḥ /	tasmāt anatidūre sti sarasaḥ tapasām nidheḥ 
SA_GK19_akadambu-184	nirdhūtakleśajālasya jābāler āśramo muneḥ // AKad_1.89 //	nirdhūta kleśa jālasya jābāleḥ āśramaḥ muneḥ 
SA_GK19_akadambu-185	tatas tasmin sutas tasya sarasi snātum āgataḥ /	tatas tasmin sutaḥ tasya sarasi snātum āgataḥ 
SA_GK19_akadambu-186	hārītanāmā māṃ tatra tadavasthaṃ vyalokayat // AKad_1.90 //	hārīta nāmā mām tatra tad avastham vyalokayat 
SA_GK19_akadambu-187	kaṣṭaṃ kenāpi pāpena pātitaḥ śukaśāvakaḥ /	kaṣṭam kena api pāpena pātitaḥ śuka śāvakaḥ 
SA_GK19_akadambu-188	kulāyātklāmyatītyuktvā kṛpayā māṃ kare 'grahīt // AKad_1.91 //	kulāyāt klāmyati iti uktvā kṛpayā mām kare grahīt 
SA_GK19_akadambu-189	apāyayat payobindūn marutāśvāsayan muhuḥ /	apāyayat payaḥ bindūn marutā āśvāsayat muhur 
SA_GK19_akadambu-190	kṛtāhnikaś ca kāruṇyād anayat pitur āśramam // AKad_1.92 //	kṛta āhnikaḥ ca kāruṇyāt anayat pituḥ āśramam 
SA_GK19_akadambu-191	samāśvastasya hārītatātaṃ dṛṣṭyaiva paśyataḥ /	samāśvastasya hārīta tātam dṛṣṭyā eva paśyataḥ 
SA_GK19_akadambu-192	padaṃ sthiram iva nyastaṃ hṛdi me jīvitāśayā // AKad_1.93 //	padam sthiram iva nyastam hṛdi me jīvita āśayā 
SA_GK19_akadambu-193	nīḍacyuto 'yamānīto mayā vihagapotakaḥ /	nīḍa cyutaḥ yama ānītaḥ mayā vihaga potakaḥ 
SA_GK19_akadambu-194	iti pitre praṇamyāsau pāṇisthaṃ māmadarśayat // AKad_1.94 //	iti pitre praṇamya asau pāṇi stham mām adarśayat 
SA_GK19_akadambu-195	atha jābālim adrākṣaṃ sākṣād iva pitāmaham /	atha jābālim adrākṣam sākṣāt iva pitāmaham 
SA_GK19_akadambu-196	mahātmabhiḥ parivṛtaṃ sānukampais tapodhanaiḥ // AKad_1.95 //	mahātmabhiḥ parivṛtam sa anukampaiḥ tapodhanaiḥ 
SA_GK19_akadambu-197	jarādhavalamūrdhānaṃ dhāmnā prasaratā bahiḥ /	jarā dhavala mūrdhānam dhāmnā prasaratā bahis 
SA_GK19_akadambu-198	anatisphuṭasaṃlakṣyaśarīrāvayavākṛtim // AKad_1.96 //	an ati sphuṭa saṃlakṣya śarīra avayava ākṛtim 
SA_GK19_akadambu-199	sa tu māṃ kṣaṇam udvīkṣya smayamāna ivāvadat /	sa tu mām kṣaṇam udvīkṣya smayamānaḥ iva avadat 
SA_GK19_akadambu-200	idaṃ hi bhujyate 'nena phalaṃ svasyaiva karmaṇaḥ // AKad_1.97 //	idam hi bhujyate nena phalam svasya eva karmaṇaḥ 
SA_GK19_akadambu-201	trikāladarśī bhagavānsa hi divyena cakṣuṣā /	tri kāla darśī bhagavān sa hi divyena cakṣuṣā 
SA_GK19_akadambu-202	viśvaṃ paśyati pāṇisthabadarāmalakādivat // AKad_1.98 //	viśvam paśyati pāṇi stha badara āmalaka ādi vat 
SA_GK19_akadambu-203	vacas tad ākarṇya kutūhalākulāḥ sametya sarve munayas ta mabruvan /	vacaḥ tat ākarṇya kutūhala ākulāḥ sametya sarve munayaḥ 
SA_GK19_akadambu-204	babhūva ko 'yaṃ bhagavan bhavāntare kim asya vā duścaritaṃ tad ucyatām // AKad_1.99 //	babhūva kaḥ yam bhagavan bhava antare kim asya vā duścaritam tat ucyatām 
SA_GK19_akadambu-205	abhyarthito munibhir ity uparudhyamānas tān abravīt kuruta tāvadahaḥkriyāḥ svāḥ /	abhyarthitaḥ munibhiḥ iti uparudhyamānaḥ tān abravīt kuruta tāvat ahar kriyāḥ svāḥ 
SA_GK19_akadambu-206	sāṃdhyaṃ vidhāya vidhim askhalitāvadhānam ākarṇayiṣyatha kathāṃ pṛthum etadīyām // AKad_1.100 //	sāṃdhyam vidhāya vidhim a skhalita avadhānam ākarṇayiṣyatha kathām pṛthum etadīyām 
SA_GK19_akadambu-207	uktās tathā bhagavatā munayo nijena karmakrameṇa divasaṃ gamayāṃbabhūvuḥ /	uktāḥ tathā bhagavatā munayaḥ nijena karma krameṇa divasam gamayāṃbabhūvuḥ 
SA_GK19_akadambu-208	hārītahastavihitaiś ca manovinodais tais tair ānīyata mayāpi dināvaśeṣaḥ // AKad_1.101 //	hārīta hasta vihitaiḥ ca manaḥ vinodaiḥ taiḥ taiḥ ānīyata mayā api dina avaśeṣaḥ 
SA_GK19_akadambu-209	iti śrīvipaścidvarāgragaṇayācāryabhaṭṭaśrījayantasūnorabhinandasya kṛtau kādambarīkathāsāre prathamaḥ sargaḥ	iti śrī vipaścit vara agragaṇayā ācārya bhaṭṭa śrī jayanta sūnoḥ abhinandasya kṛtau kādambarī kathā sāre prathamaḥ sargaḥ 
SA_GK19_akadambu-210	dvitīyaḥ sargaḥ	dvitīyaḥ sargaḥ 
SA_GK19_akadambu-211	atha saṃdhyāsamādhyantāḥ samāpya munayaḥ kriyāḥ /	atha saṃdhyā samādhi antāḥ samāpya munayaḥ kriyāḥ 
SA_GK19_akadambu-212	śuśrūṣavaḥ samāgamya yathāsthānam upāviśan // AKad_2.1 //	śuśrūṣavaḥ samāgamya yathāsthānam upāviśan 
SA_GK19_akadambu-213	aham apy ātmavṛttāntavistaraśravaṇotsukaḥ /	aham api ātma vṛttānta vistara śravaṇa utsukaḥ 
SA_GK19_akadambu-214	saṃhṛtya cāpalaṃ sarvam āsaṃ sthiramanās tadā // AKad_2.2 //	saṃhṛtya cāpalam sarvam āsam sthira manāḥ tadā 
SA_GK19_akadambu-215	atha dugdhābdhikalloladhavalair amṛtāñcitaiḥ /	atha dugdha abdhi kallola dhavalaiḥ amṛta āñcitaiḥ 
SA_GK19_akadambu-216	siñcann iva karair indur udagādāśramasthalīm // AKad_2.3 //	siñcan iva karaiḥ induḥ udagāt āśrama sthalīm 
SA_GK19_akadambu-217	bhagavānatha jābāliḥ sukhāsīnaḥ svaviṣṭare /	bhagavān atha jābāliḥ sukha āsīnaḥ sva viṣṭare 
SA_GK19_akadambu-218	valkalāhitaparyaṅkabandho vaktuṃ pracakrame // AKad_2.4 //	valkala āhita paryaṅka bandhaḥ vaktum pracakrame 
SA_GK19_akadambu-219	sarve dattāvadhānāḥ stha śṛṇutemāṃ tapodhanāḥ /	sarve datta avadhānāḥ stha śṛṇuta imām tapodhanāḥ 
SA_GK19_akadambu-220	amuṣya pūrvavṛttāntaprastāvopanatāṃ kathām // AKad_2.5 //	amuṣya pūrva vṛttānta prastāva upanatām kathām 
SA_GK19_akadambu-221	asty avantiṣu saṃsāralakṣmyāḥ prasavabhūr iva /	asti avantiṣu saṃsāra lakṣmyāḥ prasava bhūḥ iva 
SA_GK19_akadambu-222	nidhir ujjayinī nāma nagarī guṇasampadām // AKad_2.6 //	nidhiḥ ujjayinī nāma nagarī guṇa sampadām 
SA_GK19_akadambu-223	laṅkālakāmarāvatyo yeṣāṃ vasatayaḥ priyāḥ /	laṅkā alakā marāvatyaḥ yeṣām vasatayaḥ priyāḥ 
SA_GK19_akadambu-224	te 'pi yām abhipaśyantaḥ sukhaṃ tāsu na śerate // AKad_2.7 //	te pi yām abhipaśyantaḥ sukham tāsu na śerate 
SA_GK19_akadambu-225	kim anyad yatra kailāsanivāsaprītim ujjhatā /	kim anyat yatra kailāsa nivāsa prītim ujjhatā 
SA_GK19_akadambu-226	mahākālābhidhānena rudreṇa svayam āsyate // AKad_2.8 //	mahākāla abhidhānena rudreṇa svayam āsyate 
SA_GK19_akadambu-227	tilakam	tilakam 
SA_GK19_akadambu-228	tasyāṃ bharatamāndhātṛbhagīrathapṛthūpamaḥ /	tasyām bharata māndhātṛ bhagīratha pṛthu upamaḥ 
SA_GK19_akadambu-229	tārāpīḍa iti śrīmān babhūva pṛthivīpatiḥ // AKad_2.9 //	tārāpīḍaḥ iti śrīmān babhūva pṛthivīpatiḥ 
SA_GK19_akadambu-230	parasparavirodhena viprakīrṇair itas tataḥ /	paraspara virodhena viprakīrṇaiḥ itas tatas 
SA_GK19_akadambu-231	visrabdham āsyate yatra sambhūya sakalair guṇaiḥ // AKad_2.10 //	visrabdham āsyate yatra sambhūya sakalaiḥ guṇaiḥ 
SA_GK19_akadambu-232	*yugmam*	yugmam 
SA_GK19_akadambu-233	vihasan buddhivibhavair bhṛgūdvahabṛhaspatī /	vihasan buddhi vibhavaiḥ bhṛgu udvaha bṛhaspatī 
SA_GK19_akadambu-234	amātyaḥ śukanāsākhyo brāhmaṇas tasya cābhavat // AKad_2.11 //	amātyaḥ śukanāsa ākhyaḥ brāhmaṇaḥ tasya ca abhavat 
SA_GK19_akadambu-235	trivikramapadākramya sa rājā pṛthivīm imām /	trivikrama padā ākramya sa rājā pṛthivīm imām 
SA_GK19_akadambu-236	tasmin mantriṇi tadbhāraṃ nicikṣepa bharakṣame // AKad_2.12 //	tasmin mantriṇi tad bhāram nicikṣepa bhara kṣame 
SA_GK19_akadambu-237	tathā ca pālayāmāsa sa mantrī sakalāḥ prajāḥ /	tathā ca pālayāmāsa sa mantrī sakalāḥ prajāḥ 
SA_GK19_akadambu-238	yathā trividham apy etā na duḥkhaṃ kiñcid aspṛśan // AKad_2.13 //	yathā trividham api etāḥ na duḥkham kiñcid aspṛśan 
SA_GK19_akadambu-239	yathā yathā ca loko 'smin pitarīvānvarajyata /	yathā yathā ca lokaḥ smin pitari iva anvarajyata 
SA_GK19_akadambu-240	rājā tathā tathātmānaṃ kṛtakṛtyam amanyata // AKad_2.14 //	rājā tathā tathā ātmānam kṛtakṛtyam amanyata 
SA_GK19_akadambu-241	akleśamarpitaṃ tena svabhuje jagadarjanam /	akleśam arpitam tena sva bhuje jagat arjanam 
SA_GK19_akadambu-242	sambhogavighnakārīti pālanaṃ mantrisātkṛtam // AKad_2.15 //	sambhoga vighna kārī iti pālanam mantrisāt kṛtam 
SA_GK19_akadambu-243	kṛtakṛtyatayā cāsau kāryaśeṣam acintayan /	kṛtakṛtya tayā ca asau kārya śeṣam a cintayan 
SA_GK19_akadambu-244	viṣayeṣvāhitaprītir āsāṃcakre yathāsukham // AKad_2.16 //	viṣayeṣu āhita prītiḥ āsāṃcakre yathāsukham 
SA_GK19_akadambu-245	śobhā hi kṛtakṛtyasya rājño bhogavibhūtayaḥ /	śobhāḥ hi kṛtakṛtyasya rājñaḥ bhoga vibhūtayaḥ 
SA_GK19_akadambu-246	asamāptajigīṣasya tā eva tu viḍambanāḥ // AKad_2.17 //	asamāpta jigīṣasya tāḥ eva tu viḍambanāḥ 
SA_GK19_akadambu-247	sa yuvā madhurākāras taruṇīnayanotsavaḥ /	sa yuvā madhura ākāraḥ taruṇī nayana utsavaḥ 
SA_GK19_akadambu-248	kalāsu kuśalaḥ kāmī bubhuje bhogasampadaḥ // AKad_2.18 //	kalāsu kuśalaḥ kāmī bubhuje bhoga sampadaḥ 
SA_GK19_akadambu-249	na te bhogā na tāḥ krīḍā na tā goṣṭhyo na te rasāḥ /	na te bhogāḥ na tāḥ krīḍāḥ na tāḥ goṣṭhyaḥ na te rasāḥ 
SA_GK19_akadambu-250	na te vilāsā yeṣv asya pāragaṃ nābhavan manaḥ // AKad_2.19 //	na te vilāsāḥ yeṣu asya pāragam nā abhavat manaḥ 
SA_GK19_akadambu-251	samagrasukhasambhogabhūmijño 'pi sa bhūpatiḥ /	samagra sukha sambhoga bhūmi jñaḥ sa bhūpatiḥ 
SA_GK19_akadambu-252	sukham ekaṃ tu nājñāsīd apatyālokanodbhavam // AKad_2.20 //	sukham ekam tu nā ajñāsīt apatya ālokana udbhavam 
SA_GK19_akadambu-253	yathā yathāsya kālena vyatīyāya navaṃ vayaḥ /	yathā yathā asya kālena vyatīyāya navam vayaḥ 
SA_GK19_akadambu-254	nirapatyatayā śoko vardhate sma tathā tathā // AKad_2.21 //	nirapatya tayā śokaḥ vardhate sma tathā tathā 
SA_GK19_akadambu-255	mukhyabhūtā ca sarvasminn antaḥpurakadambake /	mukhya bhūtā ca sarvasmin antaḥpura kadambake 
SA_GK19_akadambu-256	rājñī vilāsavatyākhyā tasya prāṇasamābhavat // AKad_2.22 //	rājñī vilāsavatī ākhyā tasya prāṇa samā abhavat 
SA_GK19_akadambu-257	sā rājamahiṣī gaurīm abhyarcayitum ekadā /	sā rāja mahiṣī gaurīm abhyarcayitum ekadā 
SA_GK19_akadambu-258	devatāyatanaṃ bāhyaṃ yayau bhartur anujñayā // AKad_2.23 //	devatāyatanam bāhyam yayau bhartuḥ anujñayā 
SA_GK19_akadambu-259	purāṇe vācyamāne 'tha prasaṅgapatitāṃ śrutim /	purāṇe vācyamāne tha prasaṅga patitām śrutim 
SA_GK19_akadambu-260	aputrasya kuto lokā iti śuśrāva tatra sā // AKad_2.24 //	aputrasya kutas lokāḥ iti śuśrāva tatra sā 
SA_GK19_akadambu-261	prataptalohasūcīva sā śrutiḥ śravaṇāntaram /	pratapta loha sūcī iva sā śrutiḥ śravaṇa antaram 
SA_GK19_akadambu-262	viveśa dadatī tasyāḥ parāṃ kām api vedanām // AKad_2.25 //	viveśa dadatī tasyāḥ parām kām api vedanām 
SA_GK19_akadambu-263	tataḥ pratinivṛttātha praviśya bhavanaṃ nijam /	tatas pratinivṛttā atha praviśya bhavanam nijam 
SA_GK19_akadambu-264	vastrāvṛtamukhī bhūmāvupaviśya ruroda sā // AKad_2.26 //	vastra āvṛta mukhī bhūmau upaviśya ruroda sā 
SA_GK19_akadambu-265	sakhībhiḥ prārthyamānāpi na svām abhajata sthitim /	sakhībhiḥ prārthyamānā api na svām abhajata sthitim 
SA_GK19_akadambu-266	nodasthāt kartum āhāraṃ virarāma na rodanāt // AKad_2.27 //	na udasthāt kartum āhāram virarāma na rodanāt 
SA_GK19_akadambu-267	athopalabhya tatpīḍāv ārtāṃ parijanān nṛpaḥ /	athā upalabhya tad pīḍau ārtām parijanān nṛpaḥ 
SA_GK19_akadambu-268	praviśyāntaḥpuraṃ prāha svairam enāṃ prasādayan // AKad_2.28 //	praviśya antaḥpuram prāha svairam enām prasādayan 
SA_GK19_akadambu-269	priye kim idam ārabdhaṃ rudyate kim akāraṇam /	priye kim idam ārabdham rudyate kim akāraṇam 
SA_GK19_akadambu-270	na tvayā matkṛte manyur anubhūtaḥ kadācana // AKad_2.29 //	na tvayā mad kṛte manyuḥ anubhūtaḥ kadācana 
SA_GK19_akadambu-271	anyo 'pi manmukhaprekṣī madadhīnātmajīvitaḥ /	anyaḥ pi mad mukha prekṣī mad adhīna ātma jīvitaḥ 
SA_GK19_akadambu-272	kas tavotpādayen manyuṃ yasmai kupyasi sundari // AKad_2.30 //	kaḥ tava utpādayet manyum yasmai kupyasi sundari 
SA_GK19_akadambu-273	iti prasādyamānā sā yadā novāca kiñcana /	iti prasādyamānā sā yadā nā uvāca kiñcana 
SA_GK19_akadambu-274	tadā viditavṛttāntas tatsakhyā nṛpatiḥ kṛtaḥ // AKad_2.31 //	tadā vidita vṛttāntaḥ tad sakhyā nṛpatiḥ kṛtaḥ 
SA_GK19_akadambu-275	tena vyatikareṇātha so 'pi śokaparāyaṇaḥ /	tena vyatikareṇa atha saḥ pi śoka parāyaṇaḥ 
SA_GK19_akadambu-276	ruroda vakṣasi nyastasabāṣpadayitāmukhaḥ // AKad_2.32 //	ruroda vakṣasi nyasta sa bāṣpa dayitā mukhaḥ 
SA_GK19_akadambu-277	ciraṃ ruditvā niḥśabdaṃ svayam unmṛjya locane /	ciram ruditvā niḥśabdam svayam unmṛjya locane 
SA_GK19_akadambu-278	jagāda gadgadaṃ rājā mahiṣīm upasāntvayan // AKad_2.33 //	jagāda gadgadam rājāḥ mahiṣīm upasāntvayan 
SA_GK19_akadambu-279	mamāpi nanv iyaṃ devi cirāt prabhṛti duḥsahā /	mama api nanu iyam devi cirāt prabhṛti duḥsahā 
SA_GK19_akadambu-280	dunoti hṛdayaṃ cintā niṣpratīkārarogavat // AKad_2.34 //	dunoti hṛdayam cintā niṣpratīkāra roga vat 
SA_GK19_akadambu-281	viphalaṃ bata me rājyaṃ viphalā mama sampadaḥ /	viphalam bata me rājyam viphalāḥ mama sampadaḥ 
SA_GK19_akadambu-282	viphalā mama sambhogā viphalaṃ mama jīvitam // AKad_2.35 //	viphalāḥ mama sambhogāḥ viphalam mama jīvitam 
SA_GK19_akadambu-283	kuto 'smākam abhavyānām iyatyo bhāgyasampadaḥ /	kutas smākam abhavyānām iyatyaḥ bhāgya sampadaḥ 
SA_GK19_akadambu-284	yad drakṣyāmas tavotsaṅgaṃ bālakālatyamaṇḍitam // AKad_2.36 //	yat drakṣyāmaḥ tava utsaṅgam bāla kālatya maṇḍitam 
SA_GK19_akadambu-285	vāñchan krīḍanakaṃ kiñcit kadā me pāpakarmaṇaḥ /	vāñchan krīḍanakam kiñcid kadā me pāpa karmaṇaḥ 
SA_GK19_akadambu-286	ākṛṣyati sutaḥ kūrcaṃ kim apy avyaktam ālapan // AKad_2.37 //	ākṛṣyati sutaḥ kūrcam kim api avyaktam ālapan 
SA_GK19_akadambu-287	ityādi vilapaty asmin bāṣpākulitalocane /	ityādi vilapati asmin bāṣpa ākulita locane 
SA_GK19_akadambu-288	śukanāsa imāṃ vārtāṃ śrutvā satvaramāyayau // AKad_2.38 //	śukanāsaḥ imām vārtām śrutvā satvaram āyayau 
SA_GK19_akadambu-289	nirapatyaḥ kṛtaḥ so 'pi rājeva hatavedhasā /	nirapatyaḥ kṛtaḥ saḥ u pi rājā iva hata vedhasā 
SA_GK19_akadambu-290	tasyāpy anena śokena gṛhe roditi gehinī // AKad_2.39 //	tasya api anena śokena gṛhe roditi gehinī 
SA_GK19_akadambu-291	sa tu svāmigataṃ duḥkhaṃ duḥkham ity avadhārayan /	sa tu svāmi gatam duḥkham duḥkham iti avadhārayan 
SA_GK19_akadambu-292	tadduḥkhāpanayopāyapravaṇo dhīram abhyadhāt // AKad_2.40 //	tad duḥkha apanaya upāya pravaṇaḥ dhīram abhyadhāt 
SA_GK19_akadambu-293	kva dhīraprakṛtirdevaḥ kveyaṃ vilkavacittatā /	kva dhīra prakṛtiḥ devaḥ kva iyam 
SA_GK19_akadambu-294	śoko 'vakāśaṃ labhate hṛdaye na bhavādṛśām // AKad_2.41 //	śokaḥ vakāśam labhate hṛdaye na bhavādṛśām 
SA_GK19_akadambu-295	yadi hi strīsvabhāvena devī viklavatāṃ gatā /	yadi hi strī svabhāvena devī viklava tām gatā 
SA_GK19_akadambu-296	tat kiṃ pralambakūrcasya yuktaṃ devasya roditum // AKad_2.42 //	tat kim pralamba kūrcasya yuktam devasya roditum 
SA_GK19_akadambu-297	ko 'yaṃ hitāhitaprāptipārihārakriyākramaḥ /	kaḥ yam hita ahita prāpti pārihāra kriyā kramaḥ 
SA_GK19_akadambu-298	yat kapolatalanyastahastaṃ niḥśvasyate ciram // AKad_2.43 //	yat kapola tala nyasta hastam niḥśvasyate ciram 
SA_GK19_akadambu-299	yadi duḥkhāsikā satyamanapatyatayā tava /	yadi duḥkhāsikā satyam anapatya tayā tava 
SA_GK19_akadambu-300	buddhirādhīyatāṃ dharme dharmotsavamavāpyate // AKad_2.44 //	buddhiḥ ādhīyatām dharme dharma utsavam avāpyate 
SA_GK19_akadambu-301	dīyatāṃ vasu viprebhyaḥ pūjyantāṃ sarvadevatāḥ /	dīyatām vasu viprebhyaḥ pūjyantām sarva devatāḥ 
SA_GK19_akadambu-302	pravartyantāṃ prapārāmāḥ khanyantāṃ salilāśayāḥ // AKad_2.45 //	pravartyantām prapā ārāmāḥ khanyantām salilāśayāḥ 
SA_GK19_akadambu-303	nāsti nāma jagaty asmin puruṣārthaḥ sa kaścana /	na asti nāma jagati asmin puruṣa arthaḥ sa kaścana 
SA_GK19_akadambu-304	yo dharmaniratair dhīrais tvādṛśair nādhigamyate // AKad_2.46 //	yaḥ dharma nirataiḥ dhīraiḥ tvādṛśaiḥ nā adhigamyate 
SA_GK19_akadambu-305	ityādi śukanāsoktam ākarṇya vigatajvarau /	ityādi śuka nāsā uktam ākarṇya vigata jvarau 
SA_GK19_akadambu-306	utthāya svasthavat sarvā dampatī cakratuḥ kriyāḥ // AKad_2.47 //	utthāya svastha vat sarvāḥ dampatī cakratuḥ kriyāḥ 
SA_GK19_akadambu-307	tataḥ prabhṛti dānāni yāgahomatapāṃsi tau /	tatas prabhṛti dānāni yāga homa tapāṃsi tau 
SA_GK19_akadambu-308	citrāṇy akurutāṃ sarvā vyasmayanta tataḥ prajāḥ // AKad_2.48 //	citrāṇi akurutām sarvāḥ vyasmayanta tatas prajāḥ 
SA_GK19_akadambu-309	kadācid atha bhūpālaḥ svapne 'paśyan niśākaram /	kadācid atha bhūpālaḥ svapne paśyan niśākaram 
SA_GK19_akadambu-310	vilāsavatyā vadanaṃ praviśantam akhaṇḍitam // AKad_2.49 //	vilāsavatyāḥ vadanam praviśantam akhaṇḍitam 
SA_GK19_akadambu-311	tathā manoramā nāma śukanāsasya gehinī /	tathā manoramā nāma śuka nāsasya gehinī 
SA_GK19_akadambu-312	svapne sapuṇḍarīkāṅkā sāpi tena vyalokyata // AKad_2.50 //	svapne sa puṇḍarīka aṅkā sā api tena vyalokyata 
SA_GK19_akadambu-313	anyedyurudaye bhānormaṅgalācārapūrvakam /	anyedyus udaye bhānoḥ maṅgalācāra pūrvakam 
SA_GK19_akadambu-314	taṃ svapnaṃ kathayāmāsa śukanāsāya bhūpatiḥ // AKad_2.51 //	tam svapnam kathayāmāsa śukanāsāya bhūpatiḥ 
SA_GK19_akadambu-315	sānandaṃ so 'bhyadhād enaṃ sampannās te manorathāḥ /	sa ānandam saḥ bhyadhāt enam sampannāḥ te manorathāḥ 
SA_GK19_akadambu-316	acirāt soṣyate devī putraṃ pūrṇendusundaram // AKad_2.52 //	acirāt soṣyate devī putram pūrṇa indu sundaram 
SA_GK19_akadambu-317	dineṣv atha vyatīteṣu keṣucid garbham agrahīt /	dineṣu atha vyatīteṣu keṣucid garbham agrahīt 
SA_GK19_akadambu-318	mahiṣī tatsakhībhyaś ca tam ajñāsīn nareśvaraḥ // AKad_2.53 //	mahiṣī tad sakhībhyaḥ ca tam ajñāsīt nareśvaraḥ 
SA_GK19_akadambu-319	tābhyaḥ prādāt sa vāsāṃsi citrāṇy ābharaṇāni ca /	tābhyaḥ prādāt sa vāsāṃsi citrāṇi ābharaṇāni ca 
SA_GK19_akadambu-320	krameṇa garbhaliṅgeṣu vyakteṣu mumudetarām // AKad_2.54 //	krameṇa garbha liṅgeṣu vyakteṣu mumudetarām 
SA_GK19_akadambu-321	śukanāsāya covāca praharṣotphullalocanaḥ /	śukanāsāya ca uvāca praharṣa utphulla locanaḥ 
SA_GK19_akadambu-322	cakāṅkṣa cātako meghān iva prasavavāsarān // AKad_2.55 //	cakāṅkṣa cātakaḥ meghān iva prasava vāsarān 
SA_GK19_akadambu-323	sampūrṇe daśame māsi devī sutam asūta sā /	sampūrṇe daśame māsi devī sutam asūta sā 
SA_GK19_akadambu-324	harṣeṇa ca jagat sarvaṃ parivṛttam ivābhavat // AKad_2.56 //	harṣeṇa ca jagat sarvam parivṛttam iva abhavat 
SA_GK19_akadambu-325	rājā mahotsavānandapūrṇapātram upāhṛtam /	rājā mahā utsava ānanda pūrṇa pātram upāhṛtam 
SA_GK19_akadambu-326	dṛṣṭvā lokeṣu māti sma na trivikramavat triṣu // AKad_2.57 //	dṛṣṭvā lokeṣu māti sma na trivikrama vat triṣu 
SA_GK19_akadambu-327	śukanāsas tu rājānaṃ kaṇṭhe jagrāha nirbharam /	śuka nāsaḥ tu rājānam kaṇṭhe jagrāha nirbharam 
SA_GK19_akadambu-328	autsukyāt sūtikāvāsaṃ tāv ubhāv api jagmatuḥ // AKad_2.58 //	autsukyāt sūtikā vāsam tau ubhau api jagmatuḥ 
SA_GK19_akadambu-329	tato dadṛśatur vyaktasakalāṅgaṃ kumārakam /	tatas dadṛśatuḥ vyakta sakala aṅgam kumārakam 
SA_GK19_akadambu-330	indor udayarāgārdraṃ navaṃ bimbam ivoditam // AKad_2.59 //	indoḥ udaya rāga ārdram navam bimbam iva uditam 
SA_GK19_akadambu-331	śukanāso nirūpyāṅgamekaikaṃ nipuṇaṃ śiśoḥ /	śuka nāsaḥ nirūpya aṅgam ekaikam nipuṇam śiśoḥ 
SA_GK19_akadambu-332	haste bhūpālam ālambya harṣagarbham abhāṣata // AKad_2.60 //	haste bhūpālam ālambya harṣa garbham abhāṣata 
SA_GK19_akadambu-333	ayaṃ śaṅkha idaṃ cakram iyam ūrṇedam ambujam /	ayam śaṅkhaḥ idam cakram iyam ūrṇā idam ambujam 
SA_GK19_akadambu-334	paśya bālasya cihnāni dṛśyante cakravartinām // AKad_2.61 //	paśya bālasya cihnāni dṛśyante cakravartinām 
SA_GK19_akadambu-335	yo 'sau svapne tvayā dṛṣṭaś candro devīmukhaṃ viśan /	yaḥ sau svapne tvayā dṛṣṭaḥ candraḥ devī mukham viśan 
SA_GK19_akadambu-336	sa evāyam ihotpanna iti mā saṃśayaṃ kṛthāḥ // AKad_2.62 //	saḥ eva ayam iha utpannaḥ iti mā saṃśayam kṛthāḥ 
SA_GK19_akadambu-337	iti taddarśanānandasudhāplāvitayos tayoḥ /	iti tad darśana ānanda sudhā plāvitayoḥ tayoḥ 
SA_GK19_akadambu-338	śukanāsasya rājñaś ca harṣābdhir vavṛdhetarām // AKad_2.63 //	śukanāsasya rājñaḥ ca harṣa abdhiḥ vavṛdhetarām 
SA_GK19_akadambu-339	atrāntare mantrigṛhād āgatya dvārarakṣakaḥ /	atrā antare mantri gṛhāt āgatya dvārarakṣakaḥ 
SA_GK19_akadambu-340	śukanāsagṛhe putrajanmotsavam acīkathat // AKad_2.64 //	śukanāsa gṛhe putra janma utsavam acīkathat 
SA_GK19_akadambu-341	śukanāsam athābhīkṣṇam āliliṅga mahīpatiḥ /	śuka nāsam atha abhīkṣṇam āliliṅga mahīpatiḥ 
SA_GK19_akadambu-342	uttarīyaṃ jahārāsya pūrṇapātram iti svayam // AKad_2.65 //	uttarīyam jahāra asya pūrṇapātram iti svayam 
SA_GK19_akadambu-343	uvāca cainaṃ paśyedaṃ sukhasyopari naḥ sukham /	uvāca ca enam paśya idam sukhasya upari naḥ sukham 
SA_GK19_akadambu-344	ime te patitāḥ satyaṃ tuhine somaraśmayaḥ // AKad_2.66 //	ime te patitāḥ satyam tuhine soma raśmayaḥ 
SA_GK19_akadambu-345	sādhv idaṃ vedhasārabdhaṃ cittānuguṇam āvayoḥ /	sādhu idam vedhasā ārabdham citta anuguṇam āvayoḥ 
SA_GK19_akadambu-346	sahaiva pātratāṃ nītau yad āvāṃ sukhaduḥkhayoḥ // AKad_2.67 //	saha eva pātra tām nītau yat āvām sukha duḥkhayoḥ 
SA_GK19_akadambu-347	tatas tūryaravair nṛtyaiś carcarītālaniḥsvanaiḥ /	tatas tūrya ravaiḥ nṛtyaiḥ carcarī tāla niḥsvanaiḥ 
SA_GK19_akadambu-348	sindūraghanasārādikṣodaiḥ kuṅkumakardamaiḥ // AKad_2.68 //	               
SA_GK19_akadambu-349	anapekṣitanīcoccavyavahāranirargalā /	an apekṣita nīca ucca vyavahāra nirargalā 
SA_GK19_akadambu-350	keliḥ pravavṛte tatra rājagehamahotsave // AKad_2.69 //	keliḥ pravavṛte tatra rāja geha mahā utsave 
SA_GK19_akadambu-351	rājā tu svagṛhe kelivimardaṃ vīkṣya tādṛśam /	rājā tu sva gṛhe keli vimardam vīkṣya tādṛśam 
SA_GK19_akadambu-352	śukanāsagṛhaṃ gatvā dviguṇaṃ tam akārayat // AKad_2.70 //	śuka nāsagṛham gatvā dviguṇam tam akārayat 
SA_GK19_akadambu-353	kṛte 'tha jātakarmādau vṛtte ṣaṣṭhīprajāgare /	kṛte jātakarma ādau vṛtte ṣaṣṭhī prajāgare 
SA_GK19_akadambu-354	vilāsavatyāṃ snātāyāṃ śucau kāla upasthite // AKad_2.71 //	vilāsavatyām snātāyām śucau kāle upasthite 
SA_GK19_akadambu-355	praśaste 'hani daivajñair anujñāto mahīpatiḥ /	praśaste hani daivajñaiḥ anujñātaḥ mahīpatiḥ 
SA_GK19_akadambu-356	snātaḥ suvarṇalakṣeṇa pūjayitvā dvijottamān // AKad_2.72 //	snātaḥ suvarṇa lakṣeṇa pūjayitvā dvijottamān 
SA_GK19_akadambu-357	sa bhūṣaṇāni vāsāṃsi varṣan parijane śiśoḥ /	sa bhūṣaṇāni vāsāṃsi varṣan parijane śiśoḥ 
SA_GK19_akadambu-358	candrāpīḍa iti svapnasadṛśaṃ nāma nirmame // AKad_2.73 //	candrāpīḍaḥ iti svapna sadṛśam nāma nirmame 
SA_GK19_akadambu-359	śukanāso 'pi sampūjya viprān viprajanocitam /	sampūjya viprān vipra jana ucitam 
SA_GK19_akadambu-360	vaiśampāyana ity ātmasūnor nāma praṇītavān // AKad_2.74 //	vaiśampāyanaḥ iti ātma sūnoḥ nāma praṇītavān 
SA_GK19_akadambu-361	krameṇa vardhamāno 'tha kṛtacūḍādimaṅgalaḥ /	krameṇa kṛta cūḍā ādi maṅgalaḥ 
SA_GK19_akadambu-362	candrāpīḍo 'bhavat pitroḥ param utsaṅgamaṇḍanam // AKad_2.75 //	candrāpīḍaḥ bhavat pitroḥ param utsaṅga maṇḍanam 
SA_GK19_akadambu-363	ākāreṇendukāntena madhurair bālavalgitaiḥ /	ākāreṇa indu kāntena madhuraiḥ bāla valgitaiḥ 
SA_GK19_akadambu-364	avyaktavarṇair ālāpair aharat sa tayor manaḥ // AKad_2.76 //	avyakta varṇaiḥ ālāpaiḥ aharat sa tayoḥ manaḥ 
SA_GK19_akadambu-365	prāpte 'tha saptame varṣe vidyāgṛham akārayat /	prāpte tha saptame varṣe vidyāgṛham akārayat 
SA_GK19_akadambu-366	candrāpīḍasya nagarādbahirbahuguṇaṃ nṛpaḥ // AKad_2.77 //	candrāpīḍasya nagarāt bahis bahuguṇam nṛpaḥ 
SA_GK19_akadambu-367	kṛtopanayanaṃ cainam kāle kṣatrajanocite /	kṛta upanayanam ca enam kāle kṣatra jana ucite 
SA_GK19_akadambu-368	tatra nyaveśayadrājā vidyādhigamasiddhaye // AKad_2.78 //	tatra nyaveśayat rājā vidyā adhigama siddhaye 
SA_GK19_akadambu-369	tarkavyākaraṇābhijñān dhanurvedaviśāradān /	tarka vyākaraṇa abhijñān dhanurveda viśāradān 
SA_GK19_akadambu-370	daṇḍanītyādinipuṇān ācāryān paryakalpayat // AKad_2.79 //	daṇḍanīti ādi nipuṇān ācāryān paryakalpayat 
SA_GK19_akadambu-371	śukanāso 'pi taṃ putram upanīya yathāvidhi /	śukanāsaḥ pi tam putram upanīya yathāvidhi 
SA_GK19_akadambu-372	rājaputrānugaṃ cakre vidyāgṛhanivāsinam // AKad_2.80 //	rāja putra anugam cakre vidyā gṛha nivāsinam 
SA_GK19_akadambu-373	nṛpatis tv agamad draṣṭuṃ putraṃ gurukule sthitam /	nṛpatiḥ tu agamat draṣṭum putram guru kule sthitam 
SA_GK19_akadambu-374	prārthito 'pi sa tanmātrā nainam ānāyayad gṛham // AKad_2.81 //	prārthitaḥ u pi sa tad mātrā na enam ānāyayat gṛham 
SA_GK19_akadambu-375	pūrṇaṣoḍaśavarṣo 'tha rājaputraḥ kuśāgradhīḥ /	rāja putraḥ kuśa agra dhīḥ 
SA_GK19_akadambu-376	sakṛdadhyāpito vidyāḥ pūrvābhyastā ivāgrahīt // AKad_2.82 //	sakṛt adhyāpitaḥ vidyāḥ pūrva abhyastāḥ iva agrahīt 
SA_GK19_akadambu-377	sarvaśāstrārthatattvajñaḥ sarvabhāṣāsu satkaviḥ /	sarva śāstra artha tattva jñaḥ sarva bhāṣāsu sat kaviḥ 
SA_GK19_akadambu-378	sarvavādeṣu vaktābhūtsarvaśāstreṣu kovidaḥ // AKad_2.83 //	sarva vādeṣu vaktā abhūt sarva śāstreṣu kovidaḥ 
SA_GK19_akadambu-379	prauḍhaḥ kalāsu sarvāsu dakṣaḥ sarveṣu karmasu /	prauḍhaḥ kalāsu sarvāsu dakṣaḥ sarveṣu karmasu 
SA_GK19_akadambu-380	sarveṣu vyavahāreṣu so 'bhūd askhalitakramaḥ // AKad_2.84 //	sarveṣu vyavahāreṣu saḥ bhūt a skhalita kramaḥ 
SA_GK19_akadambu-381	krameṇa vardhamānaś ca sa vyāyāmam asevata /	krameṇa vardhamānaḥ ca sa vyāyāmam asevata 
SA_GK19_akadambu-382	śuśubhe ca tadabhyāsaprāptasarvāṅgasauṣṭhavaḥ // AKad_2.85 //	śuśubhe ca tad abhyāsa prāpta sarva aṅga sauṣṭhavaḥ 
SA_GK19_akadambu-383	pralambabāhuḥ pīnāṃsaḥ pṛthuvakṣās tanūdaraḥ /	pralamba bāhuḥ pīna aṃsaḥ pṛthu vakṣāḥ tanu udaraḥ 
SA_GK19_akadambu-384	gambhīrabāhur vṛttorus taruṇaḥ karisadgatiḥ // AKad_2.86 //	                  
SA_GK19_akadambu-385	śukanāsasutas tasya pratibimba ivābhavat /	śukanāsa sutaḥ tasya pratibimbaḥ iva abhavat 
SA_GK19_akadambu-386	guṇair aśeṣair anyatra śarīraprāṇagauravāt // AKad_2.87 //	guṇaiḥ aśeṣaiḥ anyatra śarīra prāṇa gauravāt 
SA_GK19_akadambu-387	rājā tu taṃ sutaṃ buddhvā kṛtārthaṃ guruveśmanaḥ /	rājā tu tam sutam buddhvā kṛtārtham guru veśmanaḥ 
SA_GK19_akadambu-388	śukanāsagirā geham ānetum upacakrame // AKad_2.88 //	śuka nāsa girā geham ānetum upacakrame 
SA_GK19_akadambu-389	sa balāhakanāmānam āhūya dhvajinīpatim /	sa balāhaka nāmānam āhūya dhvajinīpatim 
SA_GK19_akadambu-390	puṇye 'hni prāhiṇot putram ānetuṃ kṛtamaṅgalaḥ // AKad_2.89 //	puṇye hni prāhiṇot putram ānetum kṛta maṅgalaḥ 
SA_GK19_akadambu-391	sahasraṃ rājaputrāṇāṃ vinītaṃ bāhuśālinām /	sahasram rāja putrāṇām vinītam bāhu śālinām 
SA_GK19_akadambu-392	visasarja ca tenaiva saha putrānuvartinam // AKad_2.90 //	visasarja ca tena eva saha putra anuvartinam 
SA_GK19_akadambu-393	tathendrāyudhanāmānaṃ preṣayāmāsa vājinam /	tathā indrāyudha nāmānam preṣayāmāsa vājinam 
SA_GK19_akadambu-394	jitoccaiḥśravasaṃ tais tair ananyasadṛśair guṇaiḥ // AKad_2.91 //	jita uccaiḥśravasam taiḥ taiḥ an anya sadṛśaiḥ guṇaiḥ 
SA_GK19_akadambu-395	balāhakas tato gatvā vidyāgṛhanivāsinam /	balāhakaḥ tatas gatvā vidyā gṛha nivāsinam 
SA_GK19_akadambu-396	adrākṣīdrājaputraṃ taṃ praṇanāma ca sādaram // AKad_2.92 //	adrākṣīt rāja putram tam praṇanāma ca sa ādaram 
SA_GK19_akadambu-397	ācacakṣe ca rājājñāṃ gṛham āgamyatām iti /	ācacakṣe ca rāja ājñām gṛham āgamyatām iti 
SA_GK19_akadambu-398	sanāmagrahaṇaṃ cāsmai rājaputrān nyavedayat // AKad_2.93 //	sa nāma grahaṇam ca asmai rāja putrān nyavedayat 
SA_GK19_akadambu-399	tato balāhakākhyātaśauryādiguṇagauravāḥ /	tatas balāhaka ākhyāta śaurya ādi guṇa gauravāḥ 
SA_GK19_akadambu-400	rājaputrāḥ praṇemustaṃ purandaram ivāmarāḥ // AKad_2.94 //	rāja putrāḥ praṇemuḥ tam purandaram iva amarāḥ 
SA_GK19_akadambu-401	paryāṇaratnajyotirbhir janitendrāyudhaprabham /	paryāṇa ratna jyotirbhiḥ janita indrāyudha prabham 
SA_GK19_akadambu-402	indrāyudhaṃ praveśyāśvaṃ punar āha balāhakaḥ // AKad_2.95 //	indrāyudham praveśya aśvam punar āha balāhakaḥ 
SA_GK19_akadambu-403	imam āroha sindhūttham aśvaratnam ayonijam /	imam āroha sindhu uttham aśva ratnam ayoni jam 
SA_GK19_akadambu-404	pārasīkādhipatinā devasyopāyanīkṛtam // AKad_2.96 //	pārasīka adhipatinā devasya upāyanīkṛtam 
SA_GK19_akadambu-405	candrāpīḍas tu taṃ dṛṣṭvā turaṅgamam anuttamam /	candrāpīḍaḥ tu tam dṛṣṭvā turaṅgamam anuttamam 
SA_GK19_akadambu-406	paraṃ vismayam āpede ciraṃ caivam acintayat // AKad_2.97 //	param vismayam āpede ciram ca evam acintayat 
SA_GK19_akadambu-407	hṛdayaṃ me bravīty evaṃ naiṣa satyaṃ turaṅgamaḥ /	hṛdayam me bravīti evam na eṣa satyam turaṅgamaḥ 
SA_GK19_akadambu-408	ko 'pi kenāpi śāpena nūnaṃ turagatāṃ gataḥ // AKad_2.98 //	kaḥ pi kena api śāpena nūnam turaga tām gataḥ 
SA_GK19_akadambu-409	ayonijatvavārteyam etat saṃkalpasākṣiṇī /	ayonija tva vārtā iyam etat saṃkalpa sākṣiṇī 
SA_GK19_akadambu-410	rambhā kilāpsaraḥkanyā śāpena vaḍavābhavat // AKad_2.99 //	rambhā kila apsaraḥ kanyā śāpena vaḍavā bhavat 
SA_GK19_akadambu-411	garutmatīdam uccatvam uccaiḥśravasi vā bhavet /	garutmatī idam ucca tvam uccaiḥśravasi vā bhavet 
SA_GK19_akadambu-412	tejasām ākṛter vāpi na sāmānyeṣu vājiṣu // AKad_2.100 //	tejasām ākṛteḥ vā api na sāmānyeṣu vājiṣu 
SA_GK19_akadambu-413	iti buddhyā vikalpyātha balāhakasamarpitaiḥ /	iti buddhyā vikalpya atha balāhaka samarpitaiḥ 
SA_GK19_akadambu-414	kusumasragalaṅkāradukūlaiḥ kṛtamaṇḍanaḥ // AKad_2.101 //	kusuma sraj alaṅkāra dukūlaiḥ kṛta maṇḍanaḥ 
SA_GK19_akadambu-415	gurūn āmantrya dattāśīrbrāhmaṇair bandibhiḥ stutaḥ /	gurūn āmantrya datta āśīḥ brāhmaṇaiḥ bandibhiḥ stutaḥ 
SA_GK19_akadambu-416	vaiśampāyanam ārūḍham ālokya turagāntaram // AKad_2.102 //	vaiśampāyanam ārūḍham ālokya turaga antaram 
SA_GK19_akadambu-417	yo 'si so 'si namas tubhyam ārohātikramas tvayā /	yaḥ si saḥ si namaḥ tubhyam āroha atikramaḥ tvayā 
SA_GK19_akadambu-418	marṣaṇīyo 'yam asmākam āruroheti taṃ vadan // AKad_2.103 //	marṣaṇīyaḥ yam asmākam āruroha iti tam vadan 
SA_GK19_akadambu-419	tilakam	tilakam 
SA_GK19_akadambu-420	sa indrāyudham āruhya vainateyam ivācyutaḥ /	saḥ indrāyudham āruhya vainateyam iva acyutaḥ 
SA_GK19_akadambu-421	api trijagatīṃ kṛtsnāṃ mene hastagatām iva // AKad_2.104 //	api trijagatīm kṛtsnām mene hasta gatām iva 
SA_GK19_akadambu-422	savaiśampāyanaḥ so 'tha nirgatya bhavanāt tataḥ /	sa vaiśampāyanaḥ saḥ tha nirgatya bhavanāt tatas 
SA_GK19_akadambu-423	rājaputraiḥ parivṛto viveśa nagarīṃ śanaiḥ // AKad_2.105 //	rāja putraiḥ parivṛtaḥ viveśa nagarīm śanais 
SA_GK19_akadambu-424	tam atha purataruṇyo rājamārgeṇa yāntaṃ dadṛśur atulakāntiṃ saudhavātāyanasthāḥ /	tam atha pura taruṇyaḥ rājamārgeṇa yāntam dadṛśuḥ atula kāntim saudha vātāyana sthāḥ 
SA_GK19_akadambu-425	vyapagatagurulajjāḥ sambhramotkampitāṅgyaḥ smarajanitavikārair locanair arcayantyaḥ // AKad_2.106 //	vyapagata guru lajjāḥ sambhrama utkampita aṅgyaḥ smara janita vikāraiḥ locanaiḥ arcayantyaḥ 
SA_GK19_akadambu-426	iti śrīvipaścidvarāgragaṇyācāryabhaṭṭaśrījayantasūnorabhinandasya kṛtau kādambarīkathāsāre dvitīyaḥ sargaḥ	iti śrī vipaścit vara agragaṇya ācārya bhaṭṭa śrī jayanta sūnoḥ abhinandasya kṛtau kādambarī kathā sāre dvitīyaḥ sargaḥ 
SA_GK19_akadambu-427	tṛtīyaḥ sargas	tṛtīyaḥ sargaḥ 
SA_GK19_akadambu-428	sa prāpya nṛpatidvāram avatīrya turaṅgamāt /	sa prāpya nṛpati dvāram avatīrya turaṅgamāt 
SA_GK19_akadambu-429	rājadhānīṃ sasenānīḥ savaiśampāyano 'viśat // AKad_3.1 //	rājadhānīm sa senānīḥ sa vaiśampāyanaḥ viśat 
SA_GK19_akadambu-430	praviśya ca sabhāmadhye harṣabāṣpārdracakṣuṣaḥ /	praviśya ca sabhā madhye harṣa bāṣpa ārdra cakṣuṣaḥ 
SA_GK19_akadambu-431	nyastajānuḥ kṣitau mūrdhnā vavande caraṇau pituḥ // AKad_3.2 //	nyasta jānuḥ kṣitau mūrdhnā vavande caraṇau pituḥ 
SA_GK19_akadambu-432	āliliṅga ca taṃ rājā cucumba śirasi kṣaṇāt /	āliliṅga ca tam rājā cucumba śirasi kṣaṇāt 
SA_GK19_akadambu-433	grahītum aicchad utsaṅge sa tu bhūmāv upāviśat // AKad_3.3 //	grahītum aicchat utsaṅge sa tu bhūmau upāviśat 
SA_GK19_akadambu-434	draṣṭuṃ punaḥ punaḥ spraṣṭum atṛptenāpi bhūbhujā /	draṣṭum punar punar spraṣṭum atṛptena api bhūbhujā 
SA_GK19_akadambu-435	visṛṣṭo 'tha kṣaṇaṃ sthitvā mātaraṃ vandituṃ yayau // AKad_3.4 //	visṛṣṭaḥ tha kṣaṇam sthitvā mātaram vanditum yayau 
SA_GK19_akadambu-436	tāṃ sutālokanānandakṣaratkṣīrapayodharām /	tām suta ālokana ānanda kṣarat kṣīra payodharām 
SA_GK19_akadambu-437	praṇamya jananīḥ sarvā nandayāmāsa vandanaiḥ // AKad_3.5 //	praṇamya jananīḥ sarvāḥ nandayāmāsa vandanaiḥ 
SA_GK19_akadambu-438	abhinandya kṛtaṃ tābhir avatāraṇamaṅgalam /	abhinandya kṛtam tābhiḥ avatāraṇa maṅgalam 
SA_GK19_akadambu-439	śukanāsam atha draṣṭum ayāsīt tasya mandiram // AKad_3.6 //	śuka nāsam atha draṣṭum ayāsīt tasya mandiram 
SA_GK19_akadambu-440	dvāri vājinam utsṛjya praviśya praśrayeṇa tam /	dvāri vājinam utsṛjya praviśya praśrayeṇa tam 
SA_GK19_akadambu-441	pitṛvat praṇanāmāsau maulinā medinīṃ spṛśan // AKad_3.7 //	pitṛ vat praṇanāma asau maulinā medinīm spṛśan 
SA_GK19_akadambu-442	namantam enam utthāpya svayam utthāya sādaram /	namantam enam utthāpya svayam utthāya sa ādaram 
SA_GK19_akadambu-443	śukanāsas tu jagrāha kaṇṭhe pulakitānanaḥ // AKad_3.8 //	śuka nāsaḥ tu jagrāha kaṇṭhe pulakita ānanaḥ 
SA_GK19_akadambu-444	kṛtayatno 'pi nādhyāsta cārucāmīkarāsanam /	kṛta yatnaḥ pi na adhyāsta cāru cāmīkara āsanam 
SA_GK19_akadambu-445	candrāpīḍaḥ kṣitāv eva tasya nyaviśatāgrataḥ // AKad_3.9 //	candrāpīḍaḥ kṣitau eva tasya nyaviśata agratas 
SA_GK19_akadambu-446	śukanāsaṃ ca muñcantam āsanaṃ svaṃ nyavārayat /	śuka nāsam ca muñcantam āsanam svam nyavārayat 
SA_GK19_akadambu-447	tatra kṣaṇam iva sthitvā draṣṭum āgān manoramām // AKad_3.10 //	tatra kṣaṇam iva sthitvā draṣṭum āgāt manoramām 
SA_GK19_akadambu-448	sapraśrayaṃ praṇamyātha tāṃ vilāsavatīm iva /	sa praśrayam praṇamya atha tām vilāsavatīm iva 
SA_GK19_akadambu-449	tato 'vāptavicitrāśīrmaṅgalo niriyāya saḥ // AKad_3.11 //	tatas vāpta vicitra āśīḥ maṅgalaḥ niriyāya saḥ 
SA_GK19_akadambu-450	yādṛk ca candrāpīḍasya darśanāliṅganakramaḥ /	yādṛś ca candrāpīḍasya darśana āliṅgana kramaḥ 
SA_GK19_akadambu-451	sa vaiśampāyanasyāpi tādṛg eva gṛhadvaye // AKad_3.12 //	sa vaiśampāyanasya api tādṛś eva gṛha dvaye 
SA_GK19_akadambu-452	na kaścana sutasnehe viśeṣaś ca tayor abhūt /	na kaścana suta snehe viśeṣaḥ ca tayoḥ abhūt 
SA_GK19_akadambu-453	mantriṇo rājaputre vā mantriputra nṛpasya vā // AKad_3.13 //	mantriṇaḥ rāja putre vā mantri putra nṛpasya vā 
SA_GK19_akadambu-454	sarvopakaraṇopetaṃ pitrā pūrvaṃ prakalpitam /	sarva upakaraṇa upetam pitrā pūrvam prakalpitam 
SA_GK19_akadambu-455	jagāma candrāpīḍo 'tha kumārabhavanaṃ mahat // AKad_3.14 //	jagāma kumāra bhavanam mahat 
SA_GK19_akadambu-456	susaṃniveśam ālokya reme tatra cirāya saḥ /	su saṃniveśam ālokya reme tatra cirāya saḥ 
SA_GK19_akadambu-457	sthitim indrāyudhasyāpi svavāse paryakalpayat // AKad_3.15 //	sthitim indrāyudhasya api sva vāse paryakalpayat 
SA_GK19_akadambu-458	tataḥ snātānuliptāṅgaṃ kṛtāhāraṃ sukhasthitam /	tatas snāta anulipta aṅgam kṛta āhāram sukha sthitam 
SA_GK19_akadambu-459	mātrā visṛṣṭa āgatya kañcukī tam abhāṣata // AKad_3.16 //	mātrā visṛṣṭaḥ āgatya kañcukī tam abhāṣata 
SA_GK19_akadambu-460	iyaṃ hi patralekhākhyā kulūteśvarakanyakā /	iyam hi patralekhā ākhyā kulūta īśvara kanyakā 
SA_GK19_akadambu-461	kenāpi daivayogena paribhraṣṭā pitur gṛhāt // AKad_3.17 //	kena api daiva yogena paribhraṣṭā pituḥ gṛhāt 
SA_GK19_akadambu-462	bālaiva vardhitā devyā svayam antaḥpure nije /	bālā eva vardhitā devyā svayam antaḥpure nije 
SA_GK19_akadambu-463	yogyā sakalavisrambhabhūmis te pārśvavartinī // AKad_3.18 //	yogyā sakala visrambha bhūmiḥ te pārśva vartinī 
SA_GK19_akadambu-464	matveti devyā prahitā kumāra pratigṛhyatām /	matvā iti devyā prahitā kumāra pratigṛhyatām 
SA_GK19_akadambu-465	ity uktvopāharat kanyāṃ vinītāṃ priyadarśanām // AKad_19 //	iti uktvā upāharat kanyām vinītām priya darśanām 
SA_GK19_akadambu-466	tilakam	tilakam 
SA_GK19_akadambu-467	sā tu tenārpitā kanyā tataḥ prabhṛti taṃ tathā /	sā tu tena arpitā kanyā tatas prabhṛti tam tathā 
SA_GK19_akadambu-468	asevata yathā cāsya nijaṃ cittam ivābhavat // AKad_3.20 //	asevata yathā ca asya nijam cittam iva abhavat 
SA_GK19_akadambu-469	cakāra tāṃ ca tāmbūlakaraṅkasyādhikāriṇīm /	cakāra tām ca tāmbūla karaṅkasya adhikāriṇīm 
SA_GK19_akadambu-470	tutoṣa ca guṇair asyāḥ śīlācāranayādibhiḥ // AKad_3.21 //	tutoṣa ca guṇaiḥ asyāḥ śīla ācāra naya ādibhiḥ 
SA_GK19_akadambu-471	kiyatsv api vyatīteṣu divaseṣv atha pārthivaḥ /	kiyatsu api vyatīteṣu divaseṣu atha pārthivaḥ 
SA_GK19_akadambu-472	yauvarājyavidhau sūnor abhiyogam aśiśriyat // AKad_3.22 //	yauvarājya vidhau sūnoḥ abhiyogam aśiśriyat 
SA_GK19_akadambu-473	saṃmantrya śukanāsena saha visrambhanirbharam /	saṃmantrya śukanāsena saha visrambha nirbharam 
SA_GK19_akadambu-474	sambhārasaṃgrahārambham akarot kṛtamaṅgalaḥ // AKad_3.23 //	sambhāra saṃgraha ārambham akarot kṛta maṅgalaḥ 
SA_GK19_akadambu-475	saṃnikṛṣṭābhiṣekaṃ ca darśanārtham upāgatam /	saṃnikṛṣṭa abhiṣekam ca darśana artham upāgatam 
SA_GK19_akadambu-476	candrāpīḍam athovāca śukanāsaḥ savistaram // AKad_3.24 //	candrāpīḍam athā uvāca śuka nāsaḥ sa vistaram 
SA_GK19_akadambu-477	tāta vijñātaśāstrasya vinayācāraśālinaḥ /	tāta vijñāta śāstrasya vinaya ācāra śālinaḥ 
SA_GK19_akadambu-478	nālpam apy upadeṣṭavyam asti sthiramates tava // AKad_3.25 //	na alpam api upadeṣṭavyam asti sthira mateḥ tava 
SA_GK19_akadambu-479	kiṃ tu lokottarā lakṣmīr abhirāmam idaṃ vapuḥ /	kim tu lokottarā lakṣmīḥ abhirāmam idam vapuḥ 
SA_GK19_akadambu-480	navaṃ vayaḥ parā śaktir iti durviṣaho bharaḥ // AKad_3.26 //	navam vayaḥ parā śaktiḥ iti durviṣahaḥ bharaḥ 
SA_GK19_akadambu-481	lakṣmīr nāma paraṃ puṃsām anyathābhāvakāraṇam /	lakṣmīḥ nāma param puṃsām anyathābhāva kāraṇam 
SA_GK19_akadambu-482	viralās te vikārāya na yeṣāṃ tatparigrahaḥ // AKad_3.27 //	viralāḥ te vikārāya na yeṣām tad parigrahaḥ 
SA_GK19_akadambu-483	puṣṇāti tīvram ūṣmāṇaṃ hinasti vyaktavāditām /	puṣṇāti tīvram ūṣmāṇam hinasti vyakta vādi tām 
SA_GK19_akadambu-484	karoti bhaktavidveṣam asamaḥ śrīkṛto jvaraḥ // AKad_3.28 //	karoti bhakta vidveṣam asamaḥ śrī kṛtaḥ jvaraḥ 
SA_GK19_akadambu-485	na paśyanti na śṛṇvanti nāpekṣante hitāhitam /	na paśyanti na śṛṇvanti na apekṣante hita ahitam 
SA_GK19_akadambu-486	na vidmaḥ kiṃ nu ceṣṭante kaṣṭaṃ śrīviplutā narāḥ // AKad_3.29 //	na vidmaḥ kim nu ceṣṭante kaṣṭam śrī viplutāḥ narāḥ 
SA_GK19_akadambu-487	kramāgateti naitasyām āśvāsaḥ ko 'pi vidyate /	krama āgata iti nā etasyām āśvāsaḥ vidyate 
SA_GK19_akadambu-488	hyo 'pi yatroṣitā lakṣmīs tatraivādya na dṛśyate // AKad_3.30 //	hyas pi yatra uṣitā lakṣmīḥ tatra eva adya na dṛśyate 
SA_GK19_akadambu-489	vātaraktābhibhūteva bhinnapādeva kaṇṭakaiḥ /	vāta rakta abhibhūtā iva bhinna pādā iva kaṇṭakaiḥ 
SA_GK19_akadambu-490	lakṣmīr nidhātuṃ śaknoti na kvacin nirbharaṃ padam // AKad_3.31 //	lakṣmīḥ nidhātum śaknoti na kvacid nirbharam padam 
SA_GK19_akadambu-491	śrīḥ sapatnīm iva dveṣṭi dṛṣṭiṃ satpathavartinīm /	śrīḥ sapatnīm iva dveṣṭi dṛṣṭim sat patha vartinīm 
SA_GK19_akadambu-492	tāṃ vinā yatra tatraiva patanty andhā iveśvarāḥ // AKad_3.32 //	tām vinā yatra tatra eva patanti andhāḥ iva īśvarāḥ 
SA_GK19_akadambu-493	satpathasyopadeṣṭāras teṣāṃ praviralā narāḥ /	sat pathasya upadeṣṭāraḥ teṣām praviralāḥ narāḥ 
SA_GK19_akadambu-494	dhūrtair ete hi bhujyante hṛdayānupraveśibhiḥ // AKad_3.33 //	dhūrtaiḥ ete hi bhujyante hṛdaya anupraveśibhiḥ 
SA_GK19_akadambu-495	āpātaramaṇīyeṣu viṣayeṣu nirargalam /	āpāta ramaṇīyeṣu viṣayeṣu nirargalam 
SA_GK19_akadambu-496	tair eva hi pravartyante mukhamādhuryapaṇḍitaiḥ // AKad_3.34 //	taiḥ eva hi pravartyante mukha mādhurya paṇḍitaiḥ 
SA_GK19_akadambu-497	dhūrtapratāritāś caite viṣayāsaktacetasaḥ /	dhūrta pratāritāḥ ca ete viṣaya āsakta cetasaḥ 
SA_GK19_akadambu-498	akasmāt pralayaṃ yānti gītaraktā mṛgā iva // AKad_3.35 //	akasmāt pralayam yānti gīta raktāḥ mṛgāḥ iva 
SA_GK19_akadambu-499	viṣayeṣv atikaṣṭo 'yaṃ viṣayaḥ strīti nāma yaḥ /	viṣayeṣu ati kaṣṭaḥ yam viṣayaḥ strī iti nāma yaḥ 
SA_GK19_akadambu-500	jīvaty anyaiḥ kilākṛṣṭas tenākṛṣṭo na jīvati // AKad_3.36 //	jīvati anyaiḥ kila ākṛṣṭaḥ tena ākṛṣṭaḥ na jīvati 
SA_GK19_akadambu-501	khaleṣv akṛtavisrambho viṣayeṣv animagnadhīḥ /	khaleṣu a kṛta visrambhaḥ viṣayeṣu a nimagna dhīḥ 
SA_GK19_akadambu-502	sādhuṣv abhimukho nityaṃ mahatīṃ śriyam aśnute // AKad_3.37 //	sādhuṣu abhimukhaḥ nityam mahatīm śriyam aśnute 
SA_GK19_akadambu-503	sa tvaṃ na vañcyase dhūrtair na sādhubhir upekṣyase /	sa tvam na vañcyase dhūrtaiḥ na sādhubhiḥ upekṣyase 
SA_GK19_akadambu-504	yathā na bādhyase kāmaiḥ prayatethās tathā sadā // AKad_3.38 //	yathā na bādhyase kāmaiḥ prayatethāḥ tathā sadā 
SA_GK19_akadambu-505	kāmaṃ bhavān prakṛtyaiva dhīraḥ pitrā ca saṃskṛtaḥ /	kāmam bhavān prakṛtyā eva dhīraḥ pitrā ca saṃskṛtaḥ 
SA_GK19_akadambu-506	tvadguṇeṣv atisaṃtoṣo mukharīkurute sma mām // AKad_3.39 //	tvad guṇeṣu ati saṃtoṣaḥ mukharīkurute sma mām 
SA_GK19_akadambu-507	yugarāja dhuraṃ pitrā kalpitām udvaha sthirām /	yuga rāja dhuram pitrā kalpitām udvaha sthirām 
SA_GK19_akadambu-508	vijitām api cānena punar jaya vasuṃdharām // AKad_3.40 //	vijitām api ca anena punar jaya vasuṃdharām 
SA_GK19_akadambu-509	ity uktvā virarāmāsau tatkalyāṇaparāyaṇaḥ /	iti uktvā virarāma asau tad kalyāṇa parāyaṇaḥ 
SA_GK19_akadambu-510	candrāpīḍas tu tadvāgbhir alaṅkṛta ivābhavat // AKad_3.41 //	candrāpīḍaḥ tu tad vāgbhiḥ alaṅkṛtaḥ iva abhavat 
SA_GK19_akadambu-511	atha puṇye 'hani snātaṃ vidhivat kṛtamaṅgalam /	atha puṇye hani snātam vidhivat kṛta maṅgalam 
SA_GK19_akadambu-512	yauvarājye priyaṃ putram abhyaṣiñcan mahīpatiḥ // AKad_3.42 //	yauvarājye priyam putram abhyaṣiñcat mahīpatiḥ 
SA_GK19_akadambu-513	abhiṣekotsavas tasya janmalābhotsavād api /	abhiṣeka utsavaḥ tasya janma lābha utsavāt api 
SA_GK19_akadambu-514	adhikaḥ sarvalokasya babhūvānandavardhanaḥ // AKad_3.43 //	adhikaḥ sarva lokasya babhūva ānanda vardhanaḥ 
SA_GK19_akadambu-515	sarvābhyo digbhya ājagmur gṛhītopāyanā nṛpāḥ /	sarvābhyaḥ digbhyaḥ ājagmuḥ gṛhīta upāyanāḥ nṛpāḥ 
SA_GK19_akadambu-516	dvijāś ca tutuṣuḥ prāptagobhūkanakadakṣiṇāḥ // AKad_3.44 //	dvijāḥ ca tutuṣuḥ prāpta go bhū kanaka dakṣiṇāḥ 
SA_GK19_akadambu-517	anyatrāhani daivajñaślāghyayogyaguṇānvite /	anyatra ahani daivajña ślāghya yogya guṇa anvite 
SA_GK19_akadambu-518	dadau digvijaye yātrāṃ yuvarājo nṛpājñayā // AKad_3.45 //	dadau digvijaye yātrām yuvarājaḥ nṛpa ājñayā 
SA_GK19_akadambu-519	kṛtaprasthānahomo 'sau vidhijñeya purodhasā /	sau purodhasā 
SA_GK19_akadambu-520	śastrāstracakram abhyarcya śāstroktair mantravistaraiḥ // AKad_3.46 //	śastra astra cakram abhyarcya śāstra uktaiḥ mantra vistaraiḥ 
SA_GK19_akadambu-521	kṛtasvastyayano vipraiḥ pracurasvarṇatoṣitaiḥ /	kṛta svastyayanaḥ vipraiḥ pracura svarṇa toṣitaiḥ 
SA_GK19_akadambu-522	yatnaruddhāsrayā mātrā kṛtaprasthānamaṅgalaḥ // AKad_3.47 //	yatna ruddha asrayā mātrā kṛta prasthāna maṅgalaḥ 
SA_GK19_akadambu-523	śaṅkhadundubhinirghoṣamukharīkṛtadiṅmukhaḥ /	śaṅkha dundubhi nirghoṣa mukharīkṛta diṅmukhaḥ 
SA_GK19_akadambu-524	stutas tāraṃ paṭhadbhiś ca sūtamāgadhabandibhiḥ // AKad_3.48 //	stutaḥ tāram paṭhadbhiḥ ca sūta māgadha bandibhiḥ 
SA_GK19_akadambu-525	sragvilepanadīpādisambhārārcitadaivataḥ /	sraj vilepana dīpa ādi sambhāra arcita daivataḥ 
SA_GK19_akadambu-526	pitarau śukanāsaṃ ca praṇamya niragādgṛhāt // AKad_3.49 //	pitarau śuka nāsam ca praṇamya niragāt gṛhāt 
SA_GK19_akadambu-527	*cakkalakam*	cakkalakam 
SA_GK19_akadambu-528	indrāyudham athāruhya paurajānapadāśiṣaḥ /	indrāyudham atha āruhya paura jānapada āśiṣaḥ 
SA_GK19_akadambu-529	śṛṇvan nagaryāḥ pūrveṇa dvāreṇa niriyāya saḥ // AKad_3.50 //	śṛṇvan nagaryāḥ pūrveṇa dvāreṇa niriyāya saḥ 
SA_GK19_akadambu-530	tato 'nugamyamāno 'sau balāhakaniveditaiḥ /	tatas sau balāhaka niveditaiḥ 
SA_GK19_akadambu-531	sahasrasaṃkhyaiḥ kṣitipair ullasacchattracāmaraiḥ // AKad_3.51 //	sahasra saṃkhyaiḥ kṣitipaiḥ ullasat chattra cāmaraiḥ 
SA_GK19_akadambu-532	vaiśampāyanam ekatra pārśve śvetāśvavartinam /	vaiśampāyanam ekatra pārśve śveta aśva vartinam 
SA_GK19_akadambu-533	anyatra patralekhāṃ ca paśyann aśvaratīsthitām // AKad_3.52 //	anyatra patra lekhām ca paśyan aśva ratī sthitām 
SA_GK19_akadambu-534	tasminn ahani sa stokaṃ prasthāyocchritatoraṇam /	tasmin ahani sa stokam prasthāya ucchrita toraṇam 
SA_GK19_akadambu-535	citraṃ nivāsam adhyāsta siprākūle prakalpitam // AKad_3.53 //	citram nivāsam adhyāsta siprā kūle prakalpitam 
SA_GK19_akadambu-536	*tilakam*	tilakam 
SA_GK19_akadambu-537	athāparedyur utthāyāśeṣābharaṇabhūṣitaḥ /	atha aparedyus utthāya aśeṣa ābharaṇa bhūṣitaḥ 
SA_GK19_akadambu-538	prāvartata prabandhena prasthātum atulodyamaḥ // AKad_3.54 //	prāvartata prabandhena prasthātum atula udyamaḥ 
SA_GK19_akadambu-539	pīḍayann atha sainyena pātālatalavāsinaḥ /	pīḍayan atha sainyena pātāla tala vāsinaḥ 
SA_GK19_akadambu-540	rajasā ca tadutthena sthagayan gaganasthitān // AKad_3.55 //	rajasā ca tad utthena sthagayan gagana sthitān 
SA_GK19_akadambu-541	namayann unnatān bhūpān ānatān paripālayan /	namayan unnatān bhūpān ānatān paripālayan 
SA_GK19_akadambu-542	avaśān utkhanan kāṃścid utkhātān pratiropayan // AKad_3.56 //	avaśān utkhanan kāṃścid utkhātān pratiropayan 
SA_GK19_akadambu-543	viśvāsayann aviśvastān saṃrakṣañ charaṇāgatān /	viśvāsayan a viśvastān saṃrakṣam śaraṇa āgatān 
SA_GK19_akadambu-544	dasyūn utsādayan daṇḍaiḥ sādhūn saṃmānayan dhanaiḥ // AKad_3.57 //	dasyūn utsādayan daṇḍaiḥ sādhūn saṃmānayan dhanaiḥ 
SA_GK19_akadambu-545	brāhmaṇebhyo dadad grāmān kurvan devakulāvalīḥ /	brāhmaṇebhyaḥ dadat grāmān kurvan devakula āvalīḥ 
SA_GK19_akadambu-546	navāni nijacihnāni tatra tatra pravartayan // AKad_3.58 //	navāni nija cihnāni tatra tatra pravartayan 
SA_GK19_akadambu-547	varṣatritayamātreṇa samagrāmarṇavāvadhim /	varṣa tritaya mātreṇa samagrām arṇava avadhim 
SA_GK19_akadambu-548	sa babhrāma prabandhena māndhāteva vasuṃdharām // AKad_3.59 //	sa babhrāma prabandhena māndhātā iva vasuṃdharām 
SA_GK19_akadambu-549	kulakam	kulakam 
SA_GK19_akadambu-550	jigāya prathamaṃ prācīṃ diśaṃ tadanu dakṣiṇām /	jigāya prathamam prācīm diśam tadanu dakṣiṇām 
SA_GK19_akadambu-551	tataḥ pratīcīṃ paścāc ca pratāpanidhiruttarām // AKad_3.60 //	tatas pratīcīm paścāt ca pratāpa nidhiḥ uttarām 
SA_GK19_akadambu-552	atha hemajaṭākhyānāṃ kirātānāṃ niketanam /	atha hemajaṭa ākhyānām kirātānām niketanam 
SA_GK19_akadambu-553	sa suvarṇapuraṃ jitvā daṇḍaṃ jagrāha helayā // AKad_3.61 //	sa suvarṇapuram jitvā daṇḍam jagrāha helayā 
SA_GK19_akadambu-554	yā ca kailāsasīmāntarbhūrnitāntamanoramā /	yā ca kailāsa sīmā antar bhūḥ nitānta manoramā 
SA_GK19_akadambu-555	tasyāṃ digvijayaśrāntaḥ kiyato 'pyāsta vatsarān // AKad_3.62 //	tasyām digvijaya śrāntaḥ kiyataḥ pi āsta vatsarān 
SA_GK19_akadambu-556	ekadā tu sa tatsthānād āruhyendrāyudhaṃ vane /	ekadā tu sa tad sthānāt āruhya indrāyudham vane 
SA_GK19_akadambu-557	mṛgayānirgato 'paśyat kiṃnaryā saha kiṃnaram // AKad_3.63 //	paśyat kiṃnaryā saha kiṃnaram 
SA_GK19_akadambu-558	ālokya kautukākṛṣṭadṛṣṭiraśvamukhau ca tau /	ālokya kautuka ākṛṣṭa dṛṣṭiḥ aśva mukhau ca tau 
SA_GK19_akadambu-559	āditsuḥ prerayāmāsa tāv eva prati vājinam // AKad_3.64 //	āditsuḥ prerayāmāsa tau eva prati vājinam 
SA_GK19_akadambu-560	apūrvapuruṣālokatrāsāt kailāsakandaram /	apūrva puruṣa āloka trāsāt kailāsa kandaram 
SA_GK19_akadambu-561	praveṣṭukāmau mahatā vegenānusasāra tau // AKad_3.65 //	praveṣṭu kāmau mahatā vegena anusasāra tau 
SA_GK19_akadambu-562	pārṣṇipraharaṇābhyāsagrāhitodagraraṃhasā /	pārṣṇi praharaṇa abhyāsa grāhita udagra raṃhasā 
SA_GK19_akadambu-563	pañcayojanamānā bhūs tenāśvena vyalaṅghyata // AKad_3.66 //	pañca yojana mānā bhūḥ tena aśvena vyalaṅghyata 
SA_GK19_akadambu-564	tau ca parvatam ārūḍhāv agratas tasya kiṃnarau /	tau ca parvatam ārūḍhau agratas tasya kiṃnarau 
SA_GK19_akadambu-565	tatas tadgrahaṇākāṅkṣāṃ hṛdayād utsasarja saḥ // AKad_3.67 //	tatas tad grahaṇa ākāṅkṣām hṛdayāt utsasarja saḥ 
SA_GK19_akadambu-566	aśaknod anusartuṃ ca kaścit parijano na tam /	aśaknot anusartum ca kaścid parijanaḥ na tam 
SA_GK19_akadambu-567	tārkṣyeṇāpy anugamyeta dhāvann indrāyudhaḥ kutaḥ // AKad_3.68 //	tārkṣyeṇa api anugamyeta dhāvan indrāyudhaḥ kutas 
SA_GK19_akadambu-568	atha valgāṃ samākṛṣya śramasvedārdravigraham /	atha valgām samākṛṣya śrama sveda ārdra vigraham 
SA_GK19_akadambu-569	dṛṣṭvaikākinam ātmānaṃ śvasantaṃ ca turaṅgamam // AKad_3.69 //	dṛṣṭvā ekākinam ātmānam śvasantam ca turaṅgamam 
SA_GK19_akadambu-570	nirvarṇayaṃs tam uddeśaṃ mānuṣāṇām agocaram /	nirvarṇayan tam uddeśam mānuṣāṇām agocaram 
SA_GK19_akadambu-571	vihasyaivātmanātmānaṃ sānutāpam acintayat // AKad_3.70 //	vihasya eva ātmanā ātmānam sa anutāpam acintayat 
SA_GK19_akadambu-572	aho kim api me maurkhyam asthānābhiniveśinaḥ /	aho kim api me maurkhyam a sthāna abhiniveśinaḥ 
SA_GK19_akadambu-573	yad ātmā bālakeneva vyartham āyāsito mayā // AKad_3.71 //	yat ātmā bālakena iva vyartham āyāsitaḥ mayā 
SA_GK19_akadambu-574	agṛhītena ko vārthaḥ ko 'rthaḥ prāptena vāmunā /	agṛhītena kaḥ vā arthaḥ kaḥ rthaḥ prāptena vā amunā 
SA_GK19_akadambu-575	kiṃnaradvitayeneti mayā mūḍhena nekṣitam // AKad_3.72 //	kiṃnara dvitayena iti mayā mūḍhena nā īkṣitam 
SA_GK19_akadambu-576	panthā nirūpito nāyam āviṣṭeneva dhāvatā /	panthāḥ nirūpitaḥ na ayam āviṣṭena iva dhāvatā 
SA_GK19_akadambu-577	na cātra labhyate martyo mama mārgasya deśikaḥ // AKad_3.73 //	na ca atra labhyate martyaḥ mama mārgasya deśikaḥ 
SA_GK19_akadambu-578	śrūyate kila varṣasya bhāratasyāvasānabhūḥ /	śrūyate kila varṣasya bhāratasya avasāna bhūḥ 
SA_GK19_akadambu-579	kailāsasaṃnikṛṣṭeyam iha martyasya kā kathā // AKad_3.74 //	kailāsa saṃnikṛṣṭā iyam iha martyasya kā kathā 
SA_GK19_akadambu-580	vane parṇatṛṇākīrṇe pādamudrāś ca vājinaḥ /	vane parṇa tṛṇa ākīrṇe pāda mudrāḥ ca vājinaḥ 
SA_GK19_akadambu-581	na syur yadanusāreṇa yāsyāmi śibiraṃ nijam // AKad_3.75 //	na syuḥ yad anusāreṇa yāsyāmi śibiram nijam 
SA_GK19_akadambu-582	kevalaṃ dakṣiṇām āśāṃ puraskṛtya yathātathā /	kevalam dakṣiṇām āśām puraskṛtya yathā tathā 
SA_GK19_akadambu-583	gantavyaṃ kiṃ tu madhyāhnasamayo 'yam upasthitaḥ // AKad_3.76 //	gantavyam kim tu madhyāhna samayaḥ yam upasthitaḥ 
SA_GK19_akadambu-584	anubhūto 'timātraṃ ca khedas tad iha sāmpratam /	anubhūtaḥ timātram ca khedaḥ tat iha sāmpratam 
SA_GK19_akadambu-585	labdhvā kuto 'py apastābhir yāsyāmi vigataśramaḥ // AKad_3.77 //	labdhvā kutas pi apaḥ tābhiḥ yāsyāmi vigata śramaḥ 
SA_GK19_akadambu-586	iti saṃcintya pānīyam anveṣitum itas tataḥ /	iti saṃcintya pānīyam anveṣitum itas tatas 
SA_GK19_akadambu-587	paribhraman ghanasnigdhaṃ śākhināṃ khaṇḍam aikṣata // AKad_3.78 //	paribhraman ghana snigdham śākhinām khaṇḍam aikṣata 
SA_GK19_akadambu-588	tatas tadanukūlena pathā gacchan samīraṇaiḥ /	tatas tad anukūlena pathā gacchan samīraṇaiḥ 
SA_GK19_akadambu-589	āhlādyata navotphullakamalāmodavāhibhiḥ // AKad_3.79 //	āhlādyata nava utphulla kamala āmoda vāhibhiḥ 
SA_GK19_akadambu-590	mattadvipapadāsaktamṛṇāladaladanturam /	matta dvipa pada āsakta mṛṇāla dalat anturam 
SA_GK19_akadambu-591	sa panthānam athāpaśyad ambhasām anumāpakam // AKad_3.80 //	sa panthānam atha apaśyat ambhasām anumāpakam 
SA_GK19_akadambu-592	tena gatvāgakhaṇḍasya madhye jaladhisaṃnibham /	tena gatvā āgakhaṇḍasya madhye jaladhi saṃnibham 
SA_GK19_akadambu-593	adṛṣṭapāraparyantam āluloke mahatsaraḥ // AKad_3.81 //	adṛṣṭa pāra paryantam āluloke mahat saraḥ 
SA_GK19_akadambu-594	tadālokanamātreṇa dūrādapagataklamaḥ /	tad ālokana mātreṇa dūrāt apagata klamaḥ 
SA_GK19_akadambu-595	prāpya tatpulinopāntaṃ vājino 'vatatāra saḥ // AKad_3.82 //	prāpya tad pulina upāntam vājinaḥ vatatāra saḥ 
SA_GK19_akadambu-596	kṛtvāpanītaparyāṇaṃ taṃ sthalīluṭhitotthitam /	kṛtvā apanīta paryāṇam tam sthalī luṭhita utthitam 
SA_GK19_akadambu-597	gṛhītaśādvalagrāsamāplutādhūtakesaram // AKad_3.83 //	gṛhīta śādvala grāsam āpluta ādhūta kesaram 
SA_GK19_akadambu-598	uttārya sarasastīratarau saṃyamya vājinam /	uttārya sarasaḥ tīra tarau saṃyamya vājinam 
SA_GK19_akadambu-599	kṣiptvāsidhenulūnāni tṛṇānyetasya cāgrataḥ // AKad_3.84 //	kṣiptvā asi dhenu lūnāni tṛṇāni etasya ca agratas 
SA_GK19_akadambu-600	svayaṃ sasnau papau vāri bubhuje bisakandalīḥ /	svayam sasnau papau vāri bubhuje bisa kandalīḥ 
SA_GK19_akadambu-601	uttarīyaśirodhāno niṣasāda śilātale // AKad_3.85 //	uttarīya śirodhānaḥ niṣasāda śilā tale 
SA_GK19_akadambu-602	*tilakam*	tilakam 
SA_GK19_akadambu-603	tato muhūrtaviśrānta uttarasmin sarastaṭe /	tatas muhūrta viśrāntaḥ uttarasmin saraḥ taṭe 
SA_GK19_akadambu-604	samuccarantaṃ śuśrāva gītadhvanim amānuṣam // AKad_3.86 //	samuccarantam śuśrāva gīta dhvanim amānuṣam 
SA_GK19_akadambu-605	tasyāṃ diśi dṛḍhāsaktacakṣur utkṣiptakandharaḥ /	tasyām diśi dṛḍha āsakta cakṣuḥ utkṣipta kandharaḥ 
SA_GK19_akadambu-606	tam ādau nibiḍaśrotraśuktir indrāyudho 'śṛṇot // AKad_3.87 //	tam ādau nibiḍa śrotra śuktiḥ indrāyudhaḥ śṛṇot 
SA_GK19_akadambu-607	kuto 'tra vijane gītam ity āviṣkṛtakautukaḥ /	kutas tra vijane gītam iti āviṣkṛta kautukaḥ 
SA_GK19_akadambu-608	utthāya candrāpīḍo 'tha tām eva diśam abhyagāt // AKad_3.88 //	utthāya candrāpīḍo tha tām eva diśam abhyagāt 
SA_GK19_akadambu-609	gītaśravaṇalubdhena salīlam abhidhāvatā /	gīta śravaṇa lubdhena sa līlam abhidhāvatā 
SA_GK19_akadambu-610	apṛṣṭenāpi mārgo 'sya mārgeṇaiva nyavedyata // AKad_3.89 //	a pṛṣṭena api mārgaḥ sya mārgeṇa eva nyavedyata 
SA_GK19_akadambu-611	gatvā prāsādam aikṣiṣṭa sphāṭikaṃ nātidūrataḥ /	gatvā prāsādam aikṣiṣṭa sphāṭikam na ati dūratas 
SA_GK19_akadambu-612	hasantam iva kailāsaśobhāvibhavamaṃśubhiḥ // AKad_3.90 //	hasantam iva kailāsa śobhā vibhavam aṃśubhiḥ 
SA_GK19_akadambu-613	devaṃ caturmukhaṃ tatra ratnapīṭhapratiṣṭhitam /	devam caturmukham tatra ratna pīṭha pratiṣṭhitam 
SA_GK19_akadambu-614	bhagavantam umākāntaṃ dadarśa praṇanāma ca // AKad_3.91 //	bhagavantam umākāntam dadarśa praṇanāma ca 
SA_GK19_akadambu-615	tasyātha dakṣiṇāṃ mūrtim āśritya vihitāsanā /	tasya atha dakṣiṇām mūrtim āśritya vihita āsanā 
SA_GK19_akadambu-616	utsaṅganihitāṃ vīṇāṃ vādayantī kalasvanam // AKad_3.92 //	utsaṅga nihitām vīṇām vādayantī kala svanam 
SA_GK19_akadambu-617	dehaprabhāvitānena kundagaureṇa sarpatā /	deha prabhāvitā anena kunda gaureṇa sarpatā 
SA_GK19_akadambu-618	sākṣāl lakṣmīr iva kṣīrajaladher madhyavartinī // AKad_3.93 //	sākṣāt lakṣmīḥ iva kṣīra jaladheḥ madhya vartinī 
SA_GK19_akadambu-619	kopāgniśamitānaṅgapratyujjīvanavāñchayā /	kopa agni śamita anaṅga pratyujjīvana vāñchayā 
SA_GK19_akadambu-620	ratiḥ prasādayantīva tapasā pārvatīpatim // AKad_3.94 //	ratiḥ prasādayantī iva tapasā pārvatīpatim 
SA_GK19_akadambu-621	nave 'pi vayasi prāptavairāgyābhyāsavāsanā /	nave vayasi prāpta vairāgya abhyāsa vāsanā 
SA_GK19_akadambu-622	vyaloki kanyakā tena dhṛtapāśupatavratā // AKad_3.95 //	vyaloki kanyakā tena dhṛta pāśupata vratā 
SA_GK19_akadambu-623	candrāpīḍo 'tha tāṃ dṛṣṭvā vismayāviṣṭamānasaḥ /	candrāpīḍaḥ tha tām dṛṣṭvā vismaya āviṣṭa mānasaḥ 
SA_GK19_akadambu-624	keyaṃ syāt kanyakā nāsyā divyatāṃ prati saṃśayaḥ // AKad_3.96 //	kā iyam syāt kanyakā na asyāḥ divya tām prati saṃśayaḥ 
SA_GK19_akadambu-625	*cakkalakam*	cakkalakam 
SA_GK19_akadambu-626	nāntardhānam iyaṃ gacchen na vā gaganam utpatet /	na antardhānam iyam gacchet na vā gaganam utpatet 
SA_GK19_akadambu-627	na maunam avalambeta martyasaṃdarśanena vā // AKad_3.97 //	na maunam avalambeta martya saṃdarśanena vā 
SA_GK19_akadambu-628	ityādi cintayann āsta stambhācchāditavigrahaḥ /	ityādi cintayan āsta stambha ācchādita vigrahaḥ 
SA_GK19_akadambu-629	gītāvasānasamayapratīkṣaṇaparāyaṇaḥ // AKad_3.98 //	gīta avasāna samaya pratīkṣaṇa parāyaṇaḥ 
SA_GK19_akadambu-630	*tilakam*	tilakam 
SA_GK19_akadambu-631	sātha gītaṃ samāpayya vinidhāya ca vallakīm /	sā atha gītam samāpayya vinidhāya ca vallakīm 
SA_GK19_akadambu-632	praṇamya candracūḍāya candrāpīḍam abhāṣata // AKad_3.99 //	praṇamya candracūḍāya candrāpīḍam abhāṣata 
SA_GK19_akadambu-633	atithe svāgataṃ te 'stu saumya viśramyatām iha /	atithe svāgatam te stu saumya viśramyatām iha 
SA_GK19_akadambu-634	prāpto 'si svām imāṃ bhūmim ita āgamyatām iti // AKad_3.100 //	prāptaḥ u si svām imām bhūmim itas āgamyatām iti 
SA_GK19_akadambu-635	candrāpīḍas tad ākarṇya bahv ātmānam amanyata /	candrāpīḍaḥ tat ākarṇya bahu ātmānam amanyata 
SA_GK19_akadambu-636	vrajantīm anu vavrāja devatāvat praṇamya tām // AKad_3.101 //	vrajantīm anu vavrāja devatāvat praṇamya tām 
SA_GK19_akadambu-637	viveśa nātidūre 'tha nijāśramaguhām asau /	viveśa na ati dūre nija āśrama guhām asau 
SA_GK19_akadambu-638	sthitājinakuśālābupātradaṇḍakamaṇḍalum // AKad_3.102 //	sthita ajina kuśa alābu pātra daṇḍa kamaṇḍalum 
SA_GK19_akadambu-639	tatra darbhāsanāsīnam upaviṣṭā mṛgājine /	tatra darbhāsana āsīnam upaviṣṭāḥ mṛga ajine 
SA_GK19_akadambu-640	papraccha candrāpīḍaṃ sā svarūpāgamanādikam // AKad_3.103 //	papraccha candrāpīḍam sā sva rūpa āgamana ādikam 
SA_GK19_akadambu-641	sa tu sarvaṃ yathāvṛttamācacakṣe savistaram /	sa tu sarvam yathāvṛttam ācacakṣe sa vistaram 
SA_GK19_akadambu-642	sā ca vijñātavṛttāntā nirjagāma tato bahiḥ // AKad_3.104 //	sā ca vijñāta vṛttāntā nirjagāma tatas bahis 
SA_GK19_akadambu-643	gṛhītabhikṣāpātrā ca kṣaṇam āsta taror adhaḥ /	gṛhīta bhikṣā pātrā ca kṣaṇam āsta taroḥ adhas 
SA_GK19_akadambu-644	āpūryata svayaṃ śīrṇaiḥ phalais tad amṛtopamaiḥ // AKad_3.105 //	āpūryata svayam śīrṇaiḥ phalaiḥ tat amṛta upamaiḥ 
SA_GK19_akadambu-645	tatas tadupayogāya candrāpīḍaṃ nyayuṅkta sā /	tatas tad upayogāya candrāpīḍam nyayuṅkta sā 
SA_GK19_akadambu-646	anvatiṣṭhad vacas tasyāḥ sa ca vismayamānadhīḥ // AKad_3.106 //	anvatiṣṭhat vacaḥ tasyāḥ sa ca vismayamāna dhīḥ 
SA_GK19_akadambu-647	tasminn atha kṛtāhāre giriprasravaṇāntikam /	tasmin atha kṛta āhāre giri prasravaṇa antikam 
SA_GK19_akadambu-648	gatvā sāpi phalāhāraprakriyāmātram ācarat // AKad_3.107 //	gatvā sā api phala āhāra prakriyā mātram ācarat 
SA_GK19_akadambu-649	āgatya ca punas tasminn upaviṣṭā mṛgājine /	āgatya ca punar tasmin upaviṣṭāḥ mṛga ajine 
SA_GK19_akadambu-650	tārāpīḍojjayinyādikathayā kṣaṇam āsta sā // AKad_3.108 //	tārāpīḍa ujjayinī ādi kathayā kṣaṇam āsta sā 
SA_GK19_akadambu-651	api nāma svavṛttāntaṃ madvad eṣāpi varṇayet /	api nāma sva vṛttāntam mad vat eṣā api varṇayet 
SA_GK19_akadambu-652	pṛṣṭety evaṃ kṣaṇaṃ dadhyau candrāpīḍaḥ sakautukaḥ // AKad_3.109 //	pṛṣṭā iti evam kṣaṇam dadhyau candrāpīḍaḥ sa kautukaḥ 
SA_GK19_akadambu-653	dṛṣṭvā cāsyāḥ praśamamadhurām ākṛtiṃ bhāvaśuddhiṃ dākṣiṇyaṃ ca prakṛtisaralaṃ labdhavākyāvakāśaḥ /	dṛṣṭvā ca asyāḥ praśama madhurām ākṛtim bhāva śuddhim dākṣiṇyam ca prakṛti saralam labdha vākya avakāśaḥ 
SA_GK19_akadambu-654	ātmodantaṃ niyatam akhilaṃ vakṣyati prārthiteyaṃ candrāpīḍaḥ kṣaṇam atha kṛtapraśnasampratyayo 'bhūt // AKad_3.110 //	niyatam akhilam vakṣyati prārthitā iyam candrāpīḍaḥ kṣaṇam atha kṛta praśna sampratyayaḥ bhūt 
SA_GK19_akadambu-655	iti śrīvipaścidvarāgragaṇyācāryabhaṭṭaśrījayantasūnor abhinandasya kṛtau kādambarīkathāsāre tṛtīyaḥ sargaḥ	iti śrī vipaścit vara agragaṇya ācārya bhaṭṭa śrī jayantasūnoḥ abhinandasya kṛtau kādambarī kathā sāre tṛtīyaḥ sargaḥ 
SA_GK19_akadambu-656	caturthaḥ sargaḥ	caturthaḥ sargaḥ 
SA_GK19_akadambu-657	sa tadguṇaprabhāvarddhivardhamānakutūhalaḥ /	sa tad guṇa prabhāva ṛddhi vardhamāna kutūhalaḥ 
SA_GK19_akadambu-658	tām avocata mādhuryavinayodārayā girā // AKad_4.1 //	tām avocata mādhurya vinaya udārayā girā 
SA_GK19_akadambu-659	tvatprasādakṛtenaiva prāgalbhyena mamāmunā /	tvad prasāda kṛtena eva prāgalbhyena mama amunā 
SA_GK19_akadambu-660	mano bhagavati praśnacāpale viniyujyate // AKad_4.2 //	manaḥ bhagavati praśna cāpale viniyujyate 
SA_GK19_akadambu-661	na mādṛśadṛśāṃ bhūmir iyam āścaryasaṃtatiḥ /	na mādṛśa dṛśām bhūmiḥ iyam āścarya saṃtatiḥ 
SA_GK19_akadambu-662	tadākhyānaprasādena jano 'yam anugṛhyatām // AKad_4.3 //	tad ākhyāna prasādena janaḥ yam anugṛhyatām 
SA_GK19_akadambu-663	katamo munigandharvasiddhavidyādharādiṣu /	katamaḥ muni gandharva siddha vidyādhara ādiṣu 
SA_GK19_akadambu-664	puṇyena janmanā vaṃśo bhagavatyā vibhūṣitaḥ // AKad_4.4 //	puṇyena janmanā vaṃśaḥ bhagavatyā vibhūṣitaḥ 
SA_GK19_akadambu-665	pañcabhūtātmakaṃ cedaṃ dhatte dhavalatāṃ vapuḥ /	pañcabhūta ātmakam ca idam dhatte dhavala tām vapuḥ 
SA_GK19_akadambu-666	kathaṃ kām api digdantidantakāntyatiśāyinīm // AKad_4.5 //	katham kām api digdanti danta kānti atiśāyinīm 
SA_GK19_akadambu-667	nave vayasi kiṃ cātitīvravairāgyakāraṇam /	nave vayasi kim ca ati tīvra vairāgya kāraṇam 
SA_GK19_akadambu-668	yenāraṇyanivāsādi duḥkham īdṛg viṣahyate // AKad_4.6 //	yena araṇya nivāsa ādi duḥkham īdṛś viṣahyate 
SA_GK19_akadambu-669	iti tasmin vadaty eva sthūlāśrukaṇavarṣiṇī /	iti tasmin vadati eva sthūla aśru kaṇa varṣiṇī 
SA_GK19_akadambu-670	ruroda valkalacchannavadanā divyakanyakā // AKad_4.7 //	ruroda valkala channa vadanā divya kanyakā 
SA_GK19_akadambu-671	akampata manaś caināṃ candrāpīḍasya paśyataḥ /	akampata manaḥ ca enām candrāpīḍasya paśyataḥ 
SA_GK19_akadambu-672	iyam apy ākṛtir nāma duḥkhair yad abhibhūyate // AKad_4.8 //	iyam api ākṛtiḥ nāma duḥkhaiḥ yat abhibhūyate 
SA_GK19_akadambu-673	asau ciraṃ ruditvā tu valkalonmṛṣṭalocanā /	asau ciram ruditvā tu valkala unmṛṣṭa locanā 
SA_GK19_akadambu-674	dīrgham uṣṇaṃ ca niḥśvasya vyāhartum upacakrame // AKad_4.9 //	dīrgham uṣṇam ca niḥśvasya vyāhartum upacakrame 
SA_GK19_akadambu-675	rājaputra kim etena śokaikavasater mama /	rāja putra kim etena śoka eka vasateḥ mama 
SA_GK19_akadambu-676	pāpāyā mandabhāgyāyā vṛttāntena śrutena te // AKad_4.10 //	pāpāyāḥ mandabhāgyāyāḥ vṛttāntena śrutena te 
SA_GK19_akadambu-677	tathāpi yadi te cittaṃ kutūhalavaśīkṛtam /	tathā api yadi te cittam kutūhala vaśīkṛtam 
SA_GK19_akadambu-678	tad idaṃ varṇyate sarvam ākarṇaya yathākramam // AKad_4.11 //	tat idam varṇyate sarvam ākarṇaya yathākramam 
SA_GK19_akadambu-679	suprasiddham idaṃ tāvat tava śrutipathaṃ gatam /	su prasiddham idam tāvat tava śrutipatham gatam 
SA_GK19_akadambu-680	yat santy apsaraso nāma surasadmani kanyakāḥ // AKad_4.12 //	yat santi apsarasaḥ nāma surasadmani kanyakāḥ 
SA_GK19_akadambu-681	caturdaśa ca tadvaṃśāḥ pṛthakpṛthagavasthitāḥ /	caturdaśa ca tad vaṃśāḥ pṛthak pṛthak avasthitāḥ 
SA_GK19_akadambu-682	somāmṛtasamīrārkadakṣakanyādisambhavāḥ // AKad_4.13 //	                  
SA_GK19_akadambu-683	dakṣakanyodbhavaṃ teṣu gandharvāṇāṃ kuladvayam /	dakṣa kanyā udbhavam teṣu gandharvāṇām kula dvayam 
SA_GK19_akadambu-684	kanye munir ariṣṭeti dve dakṣasya babhūvatuḥ // AKad_4.14 //	kanye muniḥ ariṣṭā iti dve dakṣasya babhūvatuḥ 
SA_GK19_akadambu-685	tatra citraratho nāma gandharvāṇām adhīśvaraḥ /	tatra citrarathaḥ nāma gandharvāṇām adhīśvaraḥ 
SA_GK19_akadambu-686	muneḥ śrutayaśāḥ putraś citrasenādipūrvajaḥ // AKad_4.15 //	muneḥ śrutayaśāḥ putraḥ citrasena ādi pūrvajaḥ 
SA_GK19_akadambu-687	tumburuprabhṛtīnāṃ tu jyeṣṭho 'riṣṭhāsutaḥ kṛtī /	tumburu prabhṛtīnām tu jyeṣṭhaḥ riṣṭhā sutaḥ kṛtī 
SA_GK19_akadambu-688	haṃsābhidhāno gandharvarājaḥ prathitapauruṣaḥ // AKad_4.16 //	haṃsa abhidhānaḥ gandharva rājaḥ prathita pauruṣaḥ 
SA_GK19_akadambu-689	akṛtrimam anutpannam anyukāluṣyadūṣaṇam /	akṛtrimam anutpannam anyu kāluṣya dūṣaṇam 
SA_GK19_akadambu-690	rūḍhaṃ parasparaṃ prema tayor gandharvarājayoḥ // AKad_4.17 //	rūḍham parasparam prema tayoḥ gandharva rājayoḥ 
SA_GK19_akadambu-691	itaś ca nātidūre 'sti nānāratnojjvalo giriḥ /	itas ca na atidūre sti nānā ratna ujjvalaḥ giriḥ 
SA_GK19_akadambu-692	hemakūṭa iti khyātaḥ sa nivāsas tayor dvayoḥ // AKad_4.18 //	hemakūṭaḥ iti khyātaḥ sa nivāsaḥ tayoḥ dvayoḥ 
SA_GK19_akadambu-693	tasmin vasanty asaṃkhyātās tadbhujastambhasaṃśritāḥ /	tasmin vasanti asaṃkhyātāḥ tad bhuja stambha saṃśritāḥ 
SA_GK19_akadambu-694	gandharvās tau ca visrambhabhūmir janmadviṣaḥ parā // AKad_4.19 //	gandharvāḥ tau ca visrambha bhūmiḥ janma dviṣaḥ parā 
SA_GK19_akadambu-695	atha yat somasambhūtam ekam apsarasāṃ kulam /	atha yat soma sambhūtam ekam apsarasām kulam 
SA_GK19_akadambu-696	gaurī nāmodabhūt kanyā tasmin pratikṛtir vidhoḥ // AKad_4.20 //	gaurī nāma udabhūt kanyā tasmin pratikṛtiḥ vidhoḥ 
SA_GK19_akadambu-697	haṃso gandharvarājas tām udūhe tuhinaprabhām /	haṃsaḥ gandharva rājaḥ tām udūhe tuhina prabhām 
SA_GK19_akadambu-698	tato yathārthaṃ nāmāpa sarvathā haṃsagāminī // AKad_4.21 //	tatas yathārtham nāma āpa sarvathā haṃsa gāminī 
SA_GK19_akadambu-699	cirasambhṛtavisrambhanirbharaṃ gṛhavāsinoḥ /	cira sambhṛta visrambha nirbharam gṛha vāsinoḥ 
SA_GK19_akadambu-700	tayor udabhavat sūnur eko 'pi na mahātmanoḥ // AKad_4.22 //	tayoḥ udabhavat sūnuḥ ekaḥ pi na mahātmanoḥ 
SA_GK19_akadambu-701	ahaṃ tu mandabhāgyaikā kanyā duṣkṛtakāriṇī /	aham tu mandabhāgyā ekā kanyā duṣkṛta kāriṇī 
SA_GK19_akadambu-702	udabhūvaṃ tayor asya duḥkhabhārasya bhājanam // AKad_4.23 //	udabhūvam tayoḥ asya duḥkha bhārasya bhājanam 
SA_GK19_akadambu-703	anapatyatayā tāto majjanma sutajanmavat /	anapatya tayā tātaḥ mad janma suta janmavat 
SA_GK19_akadambu-704	abhyanandatkṛtānandaḥ kṛtodāramahotsavaḥ // AKad_4.24 //	abhyanandat kṛta ānandaḥ kṛta udāra mahā utsavaḥ 
SA_GK19_akadambu-705	dehacchāyām imāṃ vīkṣya tātaḥ somakramāgatām /	deha chāyām imām vīkṣya tātaḥ soma krama āgatām 
SA_GK19_akadambu-706	cakre varṇānurūpaṃ sa mahāśveteti nāma me // AKad_4.25 //	cakre varṇa anurūpam sa mahāśveta iti nāma me 
SA_GK19_akadambu-707	sāhaṃ pitṛgṛhe bālā vallakīva kalasvanā /	sā aham pitṛ gṛhe bālā vallakī iva kala svanā 
SA_GK19_akadambu-708	saṃcarantī svabandhūnāmaṅkādaṅkamaharniśam // AKad_4.26 //	saṃcarantī sva bandhūnām aṅkāt aṅkam aharniśam 
SA_GK19_akadambu-709	anavāptarasāsvādasnehādidvandvasaṃtatiḥ /	              
SA_GK19_akadambu-710	atyavāhayamakleśapeśalasthiti śaiśavam // AKad_4.27 //	atyavāhayam akleśa peśala sthiti śaiśavam 
SA_GK19_akadambu-711	yugalakam	yugalakam 
SA_GK19_akadambu-712	atha bālyāt paraṃ prāpam ahaṃ nānārasāspadam /	atha bālyāt param prāpam aham nānā rasa āspadam 
SA_GK19_akadambu-713	manobhavavikārāṇām ekam āyatanaṃ vayaḥ // AKad_4.28 //	manaḥ bhava vikārāṇām ekam āyatanam vayaḥ 
SA_GK19_akadambu-714	kadācid atha ramyeṣu madhumāsadineṣv aham /	kadācid atha ramyeṣu madhu māsa dineṣu aham 
SA_GK19_akadambu-715	acchodasarasi snātum āgateha sahāmbayā // AKad_4.29 //	acchoda sarasi snātum āgatā iha saha ambayā 
SA_GK19_akadambu-716	adṛṣṭapūrvām anyatra vibhūtim iha mādhavīm /	a dṛṣṭa pūrvām anyatra vibhūtim iha mādhavīm 
SA_GK19_akadambu-717	sakhībhiḥ saha paśyantī kānane vyaciraṃ ciram // AKad_4.30 //	sakhībhiḥ saha paśyantī kānane vyaciram ciram 
SA_GK19_akadambu-718	ekasmiṃstu pradeśe 'nyapuṣpagandhābhibhāvinam /	ekasmin tu pradeśe 
SA_GK19_akadambu-719	abhyajighramanāghrātapūrvamāmodamadbhutam // AKad_4.31 //	abhyajighram an āghrāta pūrvam āmodam adbhutam 
SA_GK19_akadambu-720	tasya prabhavajijñāsārasena vihitatvarā /	tasya prabhava jijñāsā rasena vihita tvarā 
SA_GK19_akadambu-721	nātidūraṃ tato gatvāpaśyaṃ munikumārakam // AKad_4.32 //	na ati dūram tatas gatvā apaśyam muni kumārakam 
SA_GK19_akadambu-722	aspṛṣṭam iva kandarpam īśānanayanārciṣā /	a spṛṣṭam iva kandarpam īśāna nayana arciṣā 
SA_GK19_akadambu-723	kalaṅkavipruṣā bimbam adūṣitam ivaindavam // AKad_4.33 //	kalaṅka vipruṣā bimbam a dūṣitam iva aindavam 
SA_GK19_akadambu-724	viruddhair api rūpasya mekhalājinavalkalaiḥ /	viruddhaiḥ api rūpasya mekhalā ajina valkalaiḥ 
SA_GK19_akadambu-725	kṛtādhikamanohārirūpātiśayavibhramam // AKad_4.34 //	kṛta adhika manohāri rūpa atiśaya vibhramam 
SA_GK19_akadambu-726	tena karṇe kṛtā kācid apūrvatarumañjarī /	tena karṇe kṛtā kācid apūrva taru mañjarī 
SA_GK19_akadambu-727	tataḥ pravṛttam āmodaṃ samāghrātavatī muhuḥ // AKad_4.35 //	tatas pravṛttam āmodam samāghrātavatī muhur 
SA_GK19_akadambu-728	taṃ kuto 'py āgataṃ kāntaṃ lāvaṇyāmṛtanirjharam /	tam kutas pi āgatam kāntam lāvaṇya amṛta nirjharam 
SA_GK19_akadambu-729	cakṣuṣā sampibantīva kautukotkṣiptapakṣmaṇā // AKad_4.36 //	cakṣuṣā sampibantī iva kautuka utkṣipta pakṣmaṇā 
SA_GK19_akadambu-730	rūpaikapakṣapātena guṇadoṣānapekṣiṇā /	rūpa eka pakṣapātena guṇa doṣa anapekṣiṇā 
SA_GK19_akadambu-731	tataḥ kusumabāṇena nītāsi vaśam ātmanaḥ // AKad_4.37 //	tatas kusuma bāṇena nītā asi vaśam ātmanaḥ 
SA_GK19_akadambu-732	tato 'pasartukāmāham apragalbhatayā muhuḥ /	pasartu kāmā aham a pragalbha tayā muhur 
SA_GK19_akadambu-733	kenāpi preryamāṇeva tadantikam upāgamam // AKad_4.38 //	kena api preryamāṇā iva tad antikam upāgamam 
SA_GK19_akadambu-734	vandyo munijanaś ceti pracalanmaṇikuṇḍalam /	vandyaḥ muni janaḥ ca iti pracalat maṇi kuṇḍalam 
SA_GK19_akadambu-735	akārṣaṃ vandanaṃ tasmai tanmukhanyastalocanā // AKad_4.39 //	akārṣam vandanam tasmai tad mukha nyasta locanā 
SA_GK19_akadambu-736	tataḥ kṛtapraṇāmāyāṃ mayi so 'pi manobhuvaḥ /	tatas kṛta praṇāmāyām mayi saḥ u manobhuvaḥ 
SA_GK19_akadambu-737	patito gocare citram alaṅghyā bhavitavyatā // AKad_4.40 //	patitaḥ gocare citram a laṅghyā bhavitavya tā 
SA_GK19_akadambu-738	smaropadiṣṭayevātha buddhvā tadvikṛtiṃ dhiyā /	smara upadiṣṭayā iva atha buddhvā tad vikṛtim dhiyā 
SA_GK19_akadambu-739	labdhāsthā tatsvarūpādipraśnaprāgalbhyam āgamam // AKad_4.41 //	labdhā āsthā tad svarūpa ādi praśna prāgalbhyam āgamam 
SA_GK19_akadambu-740	atha pārśvastham aprākṣam anyaṃ munikumārakam /	atha pārśva stham aprākṣam anyam muni kumārakam 
SA_GK19_akadambu-741	tulyatejas tapoveṣaṃ tasya sabrahmacārinam // AKad_4.42 //	tulya tejaḥ tapaḥ veṣam tasya sabrahmacārinam 
SA_GK19_akadambu-742	bhagavan kathyatāṃ ko 'yaṃ kimākhyaḥ kim ihāgataḥ /	bhagavan kathyatām kaḥ yam kimākhyaḥ kim iha āgataḥ 
SA_GK19_akadambu-743	karṇe ca nihitānena kasyeyaṃ mañjarī taroḥ // AKad_4.43 //	karṇe ca nihitā anena kasya iyam mañjarī taroḥ 
SA_GK19_akadambu-744	so 'bravīt suraloke 'sti surāsuraśirorcitaḥ /	saḥ bravīt sura loke sti sura asura śira urcitaḥ 
SA_GK19_akadambu-745	śvetaketur iti khyāto rūpeṇāpratimo muniḥ // AKad_4.44 //	śvetaketuḥ iti khyātaḥ rūpeṇa apratimaḥ muniḥ 
SA_GK19_akadambu-746	puṇḍarīkasaraḥ snātum agamat sa kadācana /	puṇḍarīkasaraḥ snātum agamat sa kadācana 
SA_GK19_akadambu-747	nityaṃ saṃnihitā tatra lakṣmīr enaṃ vyalokayat // AKad_4.45 //	nityam saṃnihitā tatra lakṣmīḥ enam vyalokayat 
SA_GK19_akadambu-748	sā tadāliṅganeneva darśanenaiva kevalam /	sā tad āliṅganena iva darśanena eva kevalam 
SA_GK19_akadambu-749	puṇḍarīke kṛtārthatvam avāpa svāsanīkṛte // AKad_4.46 //	puṇḍarīke kṛtārtha tvam avāpa sva āsanīkṛte 
SA_GK19_akadambu-750	udapādi tadaivāsya kumāraḥ sa tayā śriyā /	udapādi tadā eva asya kumāraḥ sa tayā śriyā 
SA_GK19_akadambu-751	tava putro 'yam ity uktvā nyavedi śvetaketave // AKad_4.47 //	tava putraḥ yam iti uktvā nyavedi śvetaketave 
SA_GK19_akadambu-752	so 'pi yogadṛśā dṛṣṭvā yathāvat sutam agrahīt /	saḥ pi yoga dṛśā dṛṣṭvā yathāvat sutam agrahīt 
SA_GK19_akadambu-753	nāma janmocitaṃ cāsya puṇḍarīka iti vyadhāt // AKad_4.48 //	nāma janma ucitam ca asya puṇḍarīkaḥ iti vyadhāt 
SA_GK19_akadambu-754	yojayāmāsa saṃskārair enaṃ munijanocitaiḥ /	yojayāmāsa saṃskāraiḥ enam muni jana ucitaiḥ 
SA_GK19_akadambu-755	atīte bālabhāve ca nyayuṅkta tapase pitā // AKad_4.49 //	atīte bāla bhāve ca nyayuṅkta tapase pitā 
SA_GK19_akadambu-756	ayaṃ sa puṇḍarīkas te varṇitaḥ śṛṇu mañjarīm /	ayam sa puṇḍarīkaḥ te varṇitaḥ śṛṇu mañjarīm 
SA_GK19_akadambu-757	caturdaśīti kṛtvādya prasthito 'yaṃ śivālayam // AKad_4.50 //	caturdaśī iti kṛtvā adya prasthitaḥ yam śivālayam 
SA_GK19_akadambu-758	vrajato nandanenāsya vanadevatayā svayam /	vrajataḥ nandanena asya vana devatayā svayam 
SA_GK19_akadambu-759	tvadākṛter alaṅkāras tulyo 'yam iti sādaram // AKad_4.51 //	tvad ākṛteḥ alaṅkāraḥ tulyaḥ yam iti sādaram 
SA_GK19_akadambu-760	pārijātadrumād eṣā dugdhodadhisamudbhavāt /	              
SA_GK19_akadambu-761	ādāya mañjarī karṇe 'nicchato 'pi niveśitā // AKad_4.52 //	ādāya mañjarī karṇe nicchataḥ pi niveśitā 
SA_GK19_akadambu-762	*yugalakam*	yugalakam 
SA_GK19_akadambu-763	iti tasmin vadaty eva capale gṛhyatām iyam /	iti tasmin vadati eva capale gṛhyatām iyam 
SA_GK19_akadambu-764	kim anena tava praśnalobhenety abhidhāya mām // AKad_4.53 //	kim anena tava praśna lobhena iti abhidhāya mām 
SA_GK19_akadambu-765	anāyi muninā tena sā suradrumamañjarī /	anāyi muninā tena sā suradruma mañjarī 
SA_GK19_akadambu-766	apanīya nijāt karṇān mama karṇāvataṃsatām // AKad_4.54 //	apanīya nijāt karṇāt mama karṇa avataṃsa tām 
SA_GK19_akadambu-767	*yugalakam*	yugalakam 
SA_GK19_akadambu-768	matkapolatalasparśaprakampataralāṅguleḥ /	mad kapola tala sparśa prakampa tarala aṅguleḥ 
SA_GK19_akadambu-769	tena praskhalitā hastād akṣamālā na lakṣitā // AKad_4.55 //	tena praskhalitā hastāt akṣamālā na lakṣitā 
SA_GK19_akadambu-770	aprāptaiva ca sā bhūmiṃ gṛhītā sahasā mayā /	aprāptā eva ca sā bhūmim gṛhītā sahasā mayā 
SA_GK19_akadambu-771	asminn avasare chattragrāhiṇī mām avocata // AKad_4.56 //	asmin avasare chattra grāhiṇī mām avocata 
SA_GK19_akadambu-772	snātā devī ciraṃ bhartṛdārike gamyatām iti /	snātā devī ciram bhartṛ dārike gamyatām iti 
SA_GK19_akadambu-773	tataḥ pratinivṛttāyāṃ mayi taṃ sa sakhāvadat // AKad_4.57 //	tatas pratinivṛttāyām mayi tam sa sakhā avadat 
SA_GK19_akadambu-774	vayasya kim idaṃ cetas tava viplutam īdṛśam /	vayasya kim idam cetaḥ tava viplutam īdṛśam 
SA_GK19_akadambu-775	hṛtām apy anayājñāsīr akṣamālāṃ na kanyayā // AKad_4.58 //	hṛtām api anayā ajñāsīḥ akṣamālām na kanyayā 
SA_GK19_akadambu-776	hṛtā nāmeyam anayā hṛdayaṃ nanu rakṣyatām /	hṛtā nāma iyam anayā hṛdayam nanu rakṣyatām 
SA_GK19_akadambu-777	tato 'sau punar āgatya kṛtakopam ivāvadat // AKad_4.59 //	tatas sau punar āgatya kṛta kopam iva avadat 
SA_GK19_akadambu-778	apahṛtyākṣamālāṃ me kva cauri nanu gamyate /	apahṛtya akṣamālām me kva cauri nanu gamyate 
SA_GK19_akadambu-779	atha mandaṃ vihasyeva mayāsya nihitā kare // AKad_4.60 //	atha mandam vihasya iva mayā asya nihitā kare 
SA_GK19_akadambu-780	avamucyākṣamāleti kaṇṭhān muktāvalī nijāt /	avamucya akṣa mālā iti kaṇṭhāt muktā āvalī nijāt 
SA_GK19_akadambu-781	sāpy alakṣyata nānena manmukhāsaktadṛṣṭinā // AKad_4.61 //	sā api alakṣyata na anena mad mukha āsakta dṛṣṭinā 
SA_GK19_akadambu-782	*yugalakam*	yugalakam 
SA_GK19_akadambu-783	sakhībhir api me dṛṣṭam idaṃ cāpalam ity aham /	sakhībhiḥ api me dṛṣṭam idam cāpalam iti aham 
SA_GK19_akadambu-784	kiñcitsaṃjātalajjeva sarasastīram āgamam // AKad_4.62 //	kiñcid saṃjāta lajjā iva sarasaḥ tīram āgamam 
SA_GK19_akadambu-785	atrāham asvatantraiva kṣaṇaṃ snātvā yathā tathā /	atra aham asvatantrā eva kṣaṇam snātvā yathā tathā 
SA_GK19_akadambu-786	agaccham ambayā sākaṃ tadguṇādhyāyinī gṛham // AKad_4.63 //	agaccham ambayā sākam tad guṇa adhyāyinī gṛham 
SA_GK19_akadambu-787	gatvā savedanāsmīti visṛjya sakalāḥ sakhīḥ /	gatvā sa vedanā asmi iti visṛjya sakalāḥ sakhīḥ 
SA_GK19_akadambu-788	praviśyaikākinī geham āsaṃ mohavisaṃsthulā // AKad_4.64 //	praviśya ekākinī geham āsam moha visaṃsthulā 
SA_GK19_akadambu-789	kva gatāsmi kim uktāsmi tena ko 'sāvahaṃ ca kā /	kva gatā asmi kim uktā asmi tena sā aham ca kā 
SA_GK19_akadambu-790	kim idaṃ kaḥ prakāro 'yam iti nājñāsiṣaṃ tadā // AKad_4.65 //	kim idam kaḥ prakāraḥ yam iti tadā 
SA_GK19_akadambu-791	muhūrtād eva tāmbūlakaraṅkagrāhiṇī mama /	muhūrtāt eva tāmbūla karaṅka grāhiṇī mama 
SA_GK19_akadambu-792	priyā taralikā nāma praviśyedam athābravīt // AKad_4.66 //	priyā taralikā nāma praviśya idam atha abravīt 
SA_GK19_akadambu-793	karṇe munikumāreṇa kṛtā te yena mañjarī /	karṇe muni kumāreṇa kṛtā te yena mañjarī 
SA_GK19_akadambu-794	tvayyāgatāyāṃ pṛṣṭāsmi svarūpaṃ tena tāvakam // AKad_4.67 //	tvayi āgatāyām pṛṣṭā asmi sva rūpam tena tāvakam 
SA_GK19_akadambu-795	tacchrutvā ca svayaṃ tena likhitvā vastrapaṭṭikā /	tat śrutvā ca svayam tena likhitvā vastra paṭṭikā 
SA_GK19_akadambu-796	ekākinyai tvayā tasyai deyetyuktvā samarpitā // AKad_4.68 //	ekākinyai tvayā tasyai deyā iti uktvā samarpitā 
SA_GK19_akadambu-797	tatas taralikāyās tāṃ hastād ādāya paṭṭikām /	tatas taralikāyāḥ tām hastāt ādāya paṭṭikām 
SA_GK19_akadambu-798	tasyāṃ tu likhitām āryām imām aham avācayam // AKad_4.69 //	tasyām tu likhitām āryām imām aham avācayam 
SA_GK19_akadambu-799	dūraṃ muktālatayā bisasitayā vipralobhyamāno me /	dūram muktā latayā bisa sitayā vipralobhyamānaḥ me 
SA_GK19_akadambu-800	haṃsa iva darśitāśo mānasajanmā tvayā nītaḥ // AKad_4.70 //	haṃsaḥ iva darśita āśaḥ mānasajanmā tvayā nītaḥ 
SA_GK19_akadambu-801	sā tu taimirikasyeva babhūva bahulakṣapā /	sā tu taimirikasya iva babhūva bahu lakṣapā 
SA_GK19_akadambu-802	mohāyāryāpy anāryeva sutarāṃ manaso mama // AKad_4.71 //	mohāya āryā api anāryā iva sutarām manasaḥ mama 
SA_GK19_akadambu-803	vada tena kim uktāsi sa kim uktas tvayāpi vā /	vada tena kim uktā asi sa kim uktaḥ tvayā api vā 
SA_GK19_akadambu-804	tadantike ca visrabdham uṣiṭāsi kiyacciram // AKad_4.72 //	tad antike ca visrabdham uṣiṭāsi kiyat ciram 
SA_GK19_akadambu-805	itthaṃ taralikāṃ tat tad ālapantī punaḥ punaḥ /	ittham taralikām tat tat ālapantī punar punar 
SA_GK19_akadambu-806	kāñcid ahnas tato mātrām unmattevātyavāhayam // AKad_4.73 //	kāñcid ahnaḥ tatas mātrām unmattā iva atyavāhayam 
SA_GK19_akadambu-807	atha pralambamāne 'rke pratīhārī praviśya me /	atha pralambamāne rke pratīhārī praviśya me 
SA_GK19_akadambu-808	bhartṛdārikayā dṛṣṭau yau tau munikumārakau // AKad_4.74 //	bhartṛ dārikayā dṛṣṭau yau tau muni kumārakau 
SA_GK19_akadambu-809	tayor anyataro dvāri tiṣṭhatīti nyavedayat /	tayoḥ anyataraḥ dvāri tiṣṭhati iti nyavedayat 
SA_GK19_akadambu-810	śīghraṃ praveśayety uktā mayā tadabhiśaṅkayā // AKad_4.75 //	śīghram praveśaya iti uktā mayā tad abhiśaṅkayā 
SA_GK19_akadambu-811	sā ca praveśayāmāsa tasya taṃ sahacāriṇam /	sā ca praveśayāmāsa tasya tam sahacāriṇam 
SA_GK19_akadambu-812	satkāreṇocitenāhaṃ bhaktyā cainam apūjayam // AKad_4.76 //	satkāreṇa ucitena aham bhaktyā ca enam apūjayam 
SA_GK19_akadambu-813	muhūrtam iva viśramya paryaṅke madupāhṛte /	muhūrtam iva viśramya paryaṅke mad upāhṛte 
SA_GK19_akadambu-814	maduttarīyasaṃmṛṣṭasudhautacaraṇadvayaḥ // AKad_4.77 //	mad uttarīya saṃmṛṣṭa su dhauta caraṇa dvayaḥ 
SA_GK19_akadambu-815	dṛṣṭiṃ taralikāyāṃ sa vaktukāmaḥ kṣaṇaṃ nyadhāt /	dṛṣṭim taralikāyām sa vaktu kāmaḥ kṣaṇam nyadhāt 
SA_GK19_akadambu-816	mayā so 'jñāyi pṛṣṭas tu lajjamāna ivābhyadhāt // AKad_4.78 //	mayā saḥ jñāyi pṛṣṭaḥ tu lajjamānaḥ iva abhyadhāt 
SA_GK19_akadambu-817	ahaṃ kapiñjalo nāma tasya bālasuhṛn muneḥ /	aham kapiñjalaḥ nāma tasya bāla suhṛd muneḥ 
SA_GK19_akadambu-818	na vāk pravartate me 'sminn anabhyasta ivādhvani // AKad_4.79 //	na vāc pravartate me smin an abhyaste iva adhvani 
SA_GK19_akadambu-819	kvāyaṃ munijanaḥ śāntaḥ kva cāmī rāgavibhramāḥ /	kva ayam muni janaḥ śāntaḥ kva ca amī rāga vibhramāḥ 
SA_GK19_akadambu-820	tathāpi vyavasāyo 'yaṃ suhṛtsnehavaśānugaḥ // AKad_4.80 //	tathā api vyavasāyaḥ yam suhṛd sneha vaśa anugaḥ 
SA_GK19_akadambu-821	tad ucyate prayātāyāṃ rājaputri tadā tvayi /	tat ucyate prayātāyām rāja putri tadā tvayi 
SA_GK19_akadambu-822	haste muktāvalīṃ bibhrat sa madantikam āgataḥ // AKad_4.81 //	haste muktā āvalīm bibhrat sa mad antikam āgataḥ 
SA_GK19_akadambu-823	aho ramyākṣamāleyaṃ tvayānīteti tatkṣaṇam /	aho ramyā akṣa mālā iyam tvayā ānītā iti tad kṣaṇam 
SA_GK19_akadambu-824	vihasya sa mayā noktaḥ kiñcic cintopaśāntaye // AKad_4.82 //	vihasya sa mayā nā uktaḥ kiñcid cintā upaśāntaye 
SA_GK19_akadambu-825	nopadeśaprakāro 'sau na sa dṛṣṭāntavistaraḥ /	na upadeśa prakāraḥ sau na sa dṛṣṭānta vistaraḥ 
SA_GK19_akadambu-826	na so 'sty upāyo mantro vā yo mayā nābhyadhīyata // AKad_4.83 //	na saḥ sti upāyaḥ mantraḥ vā yaḥ mayā na abhyadhīyata 
SA_GK19_akadambu-827	vacobhiḥ khidyamāno me trapānataśirodharaḥ /	vacobhiḥ khidyamānaḥ me trapā nata śirodharaḥ 
SA_GK19_akadambu-828	kṣaṇam antarhito mattaḥ sutarāṃ mām apīḍayat // AKad_4.84 //	kṣaṇam antarhitaḥ mattaḥ sutarām mām apīḍayat 
SA_GK19_akadambu-829	kṛcchrād iva mayā labdho vicitya sakalaṃ vanam /	kṛcchrāt iva mayā labdhaḥ vicitya sakalam vanam 
SA_GK19_akadambu-830	anya eva sa saṃvṛtto vacasāṃ yo na gocaraḥ // AKad_4.85 //	anyaḥ eva sa saṃvṛttaḥ vacasām yaḥ na gocaraḥ 
SA_GK19_akadambu-831	tadavasthaṃ samālokya vigatāśaḥ prabodhane /	tad avastham samālokya vigata āśaḥ prabodhane 
SA_GK19_akadambu-832	ahaṃ tatprāṇarakṣārtham evaṃ yatnaparo 'bhavam // AKad_4.86 //	aham tad prāṇa rakṣā artham evam yatna paraḥ bhavam 
SA_GK19_akadambu-833	āstīrya nalinīpattraśayanaṃ candanokṣitam /	āstīrya nalinī pattra śayanam candana ukṣitam 
SA_GK19_akadambu-834	tatrasthasyāsya karpūrapāṃsūn aṅgeṣv avākiram // AKad_4.87 //	tatrasthasya asya karpūra pāṃsūn aṅgeṣu avākiram 
SA_GK19_akadambu-835	trapayā tadavastho 'pi sa kiñcid vaktum akṣamaḥ /	trapayā tad avasthaḥ upi sa kiñcid vaktum akṣamaḥ 
SA_GK19_akadambu-836	sabāṣpamalināṃ dīnāṃ mayi dṛṣṭim apātayat // AKad_4.88 //	sa bāṣpa malinām dīnām mayi dṛṣṭim apātayat 
SA_GK19_akadambu-837	tato 'ham idam evātra prāptakālam acintayam /	tatas ham idam eva atra prāpta kālam acintayam 
SA_GK19_akadambu-838	rājaputri suhṛtprāṇadakṣiṇārtham upāgataḥ // AKad_4.89 //	rāja putri suhṛd prāṇa dakṣiṇā artham upāgataḥ 
SA_GK19_akadambu-839	ataḥ paraṃ tu sāmarthyagatārthā mama yā giraḥ /	atas param tu sāmarthya gata arthāḥ mama yāḥ giraḥ 
SA_GK19_akadambu-840	kaṇṭhe viparivartante nūnaṃ tvam api vettha tāḥ // AKad_4.90 //	kaṇṭhe viparivartante nūnam tvam api vettha tāḥ 
SA_GK19_akadambu-841	iti tasmin vadaty eva praviśya prāha kañcukī /	iti tasmin vadati eva praviśya prāha kañcukī 
SA_GK19_akadambu-842	tvam asvasthaśarīreti jñātvā devī samāgatā // AKad_4.91 //	tvam asvastha śarīrā iti jñātvā devī samāgatā 
SA_GK19_akadambu-843	tac chrutvā janasaṃmardabhīrur yātaḥ kapiñjalaḥ /	tat śrutvā jana saṃmarda bhīruḥ yātaḥ kapiñjalaḥ 
SA_GK19_akadambu-844	na sa prativacaḥ kiñcin māmakīnam apaikṣata // AKad_4.92 //	na sa prativacaḥ kiñcid māmakīnam apaikṣata 
SA_GK19_akadambu-845	taduktāṃ tu daśāṃ tasya janasyāvetya tādṛśīm /	tad uktām tu daśām tasya janasya avetya tādṛśīm 
SA_GK19_akadambu-846	āgatāṃ nāgatāṃ vāpi nāham ambām alakṣayam // AKad_4.93 //	āgatām na āgatām vā api na aham ambām alakṣayam 
SA_GK19_akadambu-847	tataḥ kamalinīṃ raktāṃ tyaktvā kvāpi gate ravau /	tatas kamalinīm raktām tyaktvā kvāpi gate ravau 
SA_GK19_akadambu-848	udite sarvathā vāme vidhau vaidhuryadāyini // AKad_4.94 //	udite sarvathā vāme vidhau vaidhurya dāyini 
SA_GK19_akadambu-849	unmūliteva kāmena dagdheva virahāgninā /	unmūlitā iva kāmena dagdhā iva viraha agninā 
SA_GK19_akadambu-850	punas taralikām eva sāśrukaṇṭham avādiṣam // AKad_4.95 //	punar taralikām eva sa aśru kaṇṭham avādiṣam 
SA_GK19_akadambu-851	ahaṃ yathā tathā vāpi bhaveyaṃ sa tu matkṛte /	aham yathā tathā vā api bhaveyam sa tu mad kṛte 
SA_GK19_akadambu-852	kathaṃ bhaviṣyatīty eṣā cintā dalayatīva mām // AKad_4.96 //	katham bhaviṣyati iti eṣā cintā dalayati iva mām 
SA_GK19_akadambu-853	itaḥ śāstraṃ kulācāro lajjā gurujanādbhayam /	itas śāstram kula ācāraḥ lajjā guru janāt bhayam 
SA_GK19_akadambu-854	itaḥ kāmo vasanto 'pi viraho maraṇād bhayam // AKad_4.97 //	itas kāmaḥ virahaḥ maraṇāt bhayam 
SA_GK19_akadambu-855	vada kiṃ karavāṇy atra muhyatīva mano mama /	vada kim karavāṇi atra muhyati iva manaḥ mama 
SA_GK19_akadambu-856	mā bhūn me varake vipraprāṇabādhena majjanam // AKad_4.98 //	mā bhūt me varake vipra prāṇa bādhena majjanam 
SA_GK19_akadambu-857	ityādi vilapantyā me tatkālasulabhodayā /	ityādi vilapantyā me tad kāla sulabha udayā 
SA_GK19_akadambu-858	jahāra cetanāṃ mūrchā nidreva nayanadyutim // AKad_4.99 //	jahāra cetanām mūrchā nidrā iva nayana dyutim 
SA_GK19_akadambu-859	atha māṃ grāhayitvāsau saṃjñāṃ śītajalānilaiḥ /	atha mām grāhayitvā asau saṃjñām śīta jala anilaiḥ 
SA_GK19_akadambu-860	nipatya pādayoḥ sāśrunetrā taralikābravīt // AKad_4.100 //	nipatya pādayoḥ sa aśru netrā taralikā bravīt 
SA_GK19_akadambu-861	kiṃ śāstraṃ guravaḥ ke ca kā lajjā kā kulasthitiḥ /	kim śāstram guravaḥ ke ca kā lajjā kā kula sthitiḥ 
SA_GK19_akadambu-862	rakṣyantām ātmanaḥ prāṇā yūnas tasya ca sarvathā // AKad_4.101 //	rakṣyantām ātmanaḥ prāṇāḥ yūnaḥ tasya ca sarvathā 
SA_GK19_akadambu-863	gandharvāṇāṃ vivāho 'yam icchayānyonyasaṃgamaḥ /	gandharvāṇām vivāhaḥ yam icchayā anyonya saṃgamaḥ 
SA_GK19_akadambu-864	śāstreṣu paṭhitas tasmāt tūrṇam uttiṣṭha gamyatām // AKad_4.102 //	śāstreṣu paṭhitaḥ tasmāt tūrṇam uttiṣṭha gamyatām 
SA_GK19_akadambu-865	tayaivam uktā tatkālayogyaveṣagrahā gṛhāt /	tayā evam uktā tad kāla yogya veṣa grahā gṛhāt 
SA_GK19_akadambu-866	tām ekām agrataḥ kṛtvā nirgatāham alakṣitā // AKad_4.103 //	tām ekām agratas kṛtvā nirgatā aham alakṣitā 
SA_GK19_akadambu-867	abhyāgamam imāṃ bhūmim autsukyacaṭulaiḥ padaiḥ /	abhyāgamam imām bhūmim autsukya caṭulaiḥ padaiḥ 
SA_GK19_akadambu-868	tadā me dakṣiṇaṃ cakṣur aspandata muhur muhuḥ // AKad_4.104 //	tadā me dakṣiṇam cakṣuḥ aspandata muhur muhur 
SA_GK19_akadambu-869	avyaktam iva cāśrauṣaṃ kānane ruditadhvanim /	avyaktam iva ca aśrauṣam kānane rudita dhvanim 
SA_GK19_akadambu-870	tena cotpannaśaṅkāham agaccham adhikatvaram // AKad_4.105 //	tena ca utpanna śaṅkā aham agaccham adhika tvaram 
SA_GK19_akadambu-871	padāni katicidgatvā hā vayasya taponidhe /	padāni katicid gatvā hā vayasya taponidhe 
SA_GK19_akadambu-872	puṇḍarīka kva yāto 'si śūnyaṃ kṛtvā jagattrayam // AKad_4.106 //	puṇḍarīka kva yātaḥ si śūnyam kṛtvā jagattrayam 
SA_GK19_akadambu-873	hā hato 'smi vilīno 'smi dagdho 'smi karavāṇi kim /	hā hataḥ smi vilīnaḥ smi dagdhaḥ smi karavāṇi kim 
SA_GK19_akadambu-874	gatvā tātasya vakṣyāmi śvetaketoḥ kim agrataḥ // AKad_4.107 //	gatvā tātasya vakṣyāmi śvetaketoḥ kim agratas 
SA_GK19_akadambu-875	ayi pāpe mahāśvete na tuṣṭāsyakṣamālayā /	ayi pāpe mahā śvete na tuṣṭā asi akṣamālayā 
SA_GK19_akadambu-876	hṛtā me suhṛdo 'muṣya prāṇavṛttir api tvayā // AKad_4.108 //	hṛtāḥ me suhṛdaḥ muṣya prāṇa vṛttiḥ api tvayā 
SA_GK19_akadambu-877	vayasya dehi me vācaṃ na jīvāmi tvayā vinā /	vayasya dehi me vācam na jīvāmi tvayā vinā 
SA_GK19_akadambu-878	tato 'śṛṇavam ityādi vilapantaṃ kapiñjalam // AKad_4.109 //	ityādi vilapantam kapiñjalam 
SA_GK19_akadambu-879	*cakkalakam*	cakkalakam 
SA_GK19_akadambu-880	atha pravepamānāṅgī visaṃsthulapadakramā /	atha pravepamāna aṅgī visaṃsthula pada kramā 
SA_GK19_akadambu-881	kenāpyutkṣipya nīteva taṃ pradeśamayāśiṣam // AKad_4.110 //	kena api utkṣipya nītā iva tam pradeśam ayā āśiṣam 
SA_GK19_akadambu-882	gatvā tam aham adrākṣaṃ tatkṣaṇotkrāntajīvitam /	gatvā tam aham adrākṣam tad kṣaṇa utkrānta jīvitam 
SA_GK19_akadambu-883	kiṃ cireṇāgatāsīti ruṣitveva tathā sthitam // AKad_4.111 //	kim cireṇa āgatā asi iti ruṣitvā iva tathā sthitam 
SA_GK19_akadambu-884	etāvad uktvā mūrchādhiṃ svavṛttāntam ataḥ param /	etāvat uktvā mūrchā ādhim sva vṛttāntam atas param 
SA_GK19_akadambu-885	vivakṣantīva sā kanyā nipapāta śilātale // AKad_4.112 //	vivakṣantī iva sā kanyā nipapāta śilā tale 
SA_GK19_akadambu-886	pranaṣṭacetanāṃ caināṃ candrāpīḍo 'valokayan /	pranaṣṭa cetanām ca enām candrāpīḍaḥ valokayan 
SA_GK19_akadambu-887	praśnakāriṇam ātmānaṃ kṛtāgasam amanyata // AKad_4.113 //	praśna kāriṇam ātmānam kṛta āgasam amanyata 
SA_GK19_akadambu-888	sasambhramaṃ samutthāya kadalīdalamārutaiḥ /	sa sambhramam samutthāya kadalī dala mārutaiḥ 
SA_GK19_akadambu-889	toyaiś ca śiśirasvacchaiḥ saṃjñām enām ajigrahat // AKad_4.114 //	toyaiḥ ca śiśira su acchaiḥ saṃjñām enām ajigrahat 
SA_GK19_akadambu-890	avāpya cetanām eṣā smṛtvā tadvyasanaṃ nijam /	avāpya cetanām eṣā smṛtvā tad vyasanam nijam 
SA_GK19_akadambu-891	tad evānubhavantīva ruroda vilalāpa ca // AKad_4.115 //	tat eva anubhavantī iva ruroda vilalāpa ca 
SA_GK19_akadambu-892	tarūṇām apy abhajyanta hṛdayāni tadā śucā /	tarūṇām api abhajyanta hṛdayāni tadā śucā 
SA_GK19_akadambu-893	pratiśabdanibhenoccaiḥ kakubho 'py arudann iva // AKad_4.116 //	pratiśabda nibhena uccais kakubhaḥ pi arudan iva 
SA_GK19_akadambu-894	candrāpīḍo 'tha tām āha bāṣparuddhavilocanaḥ /	candrāpīḍaḥ tha tām āha bāṣpa ruddha vilocanaḥ 
SA_GK19_akadambu-895	āstāṃ na śakyate vaktuṃ śrotuṃ cānyad ataḥ param // AKad_4.117 //	āstām na śakyate vaktum śrotum ca anyat atas param 
SA_GK19_akadambu-896	katham apy upasaṃhṛtya śokāvegaṃ tu sāvadat /	katham api upasaṃhṛtya śoka āvegam tu sā avadat 
SA_GK19_akadambu-897	kim ataḥ param asty anyad vācyaṃ śrotavyam eva vā // AKad_4.118 //	kim atas param asti anyat vācyam śrotavyam eva vā 
SA_GK19_akadambu-898	kiṃ tu kleśāya yenāśāleśena hatajīvitam /	kim tu kleśāya yena āśā leśena hata jīvitam 
SA_GK19_akadambu-899	rājaputra bibharmīdaṃ tad āścaryaṃ bravīmi te // AKad_4.119 //	rāja putra bibharmi idam tat āścaryam bravīmi te 
SA_GK19_akadambu-900	tadā tasyātitīvrasya duḥkhabhārasya tādṛśī /	tadā tasya ati tīvrasya duḥkha bhārasya tādṛśī 
SA_GK19_akadambu-901	na kācin maraṇādanyā mayāgrāhi pratikriyā // AKad_4.120 //	na kācid maraṇāt anyā mayā agrāhi pratikriyā 
SA_GK19_akadambu-902	maraṇavyavasāyaniścalā kṛtavaty asmi ca saṃvidhānakam /	maraṇa vyavasāya niścalā kṛtavatī asmi ca saṃvidhānakam 
SA_GK19_akadambu-903	niriyāya ca candramaṇḍalāt puruṣaḥ ko 'pi himopamadyutiḥ // AKad_4.121 //	niriyāya ca candra maṇḍalāt puruṣaḥ kaḥ pi hima upama dyutiḥ 
SA_GK19_akadambu-904	so 'vatīrya gaganān mahītale taṃ nidhāya bhujapañjarāntare /	saḥ vatīrya gaganāt mahī tale tam nidhāya bhuja pañjara antare 
SA_GK19_akadambu-905	utpatan divam udārayā girā mām avocata piteva sāntvayan // AKad_4.122 //	utpatan divam udārayā girā mām avocata pitā iva sāntvayan 
SA_GK19_akadambu-906	virama maraṇodyogād asmāt priyeṇa tavāmunā punar api mahāśvete vatse bhaviṣyati saṃgamaḥ /	virama maraṇa udyogāt asmāt priyeṇa tava amunā punar api mahāśvete vatse bhaviṣyati saṃgamaḥ 
SA_GK19_akadambu-907	iti giram ahaṃ tasmāc chrutvā sasambhramavismayā kim idam iti taṃ tatrāpṛcchaṃ prasṛtya kapiñjalam // AKad_4.123 //	iti giram aham tasmāt śrutvā sa sambhrama vismayā kim idam iti tam tatra apṛccham prasṛtya kapiñjalam 
SA_GK19_akadambu-908	priyasakham apahṛtya kvādhunā gacchasīti sphuritavikaṭakopāṭopamuktordhvadṛṣṭiḥ /	priya sakham apahṛtya kva adhunā gacchasi iti sphurita vikaṭa kopa āṭopa mukta ūrdhva dṛṣṭiḥ 
SA_GK19_akadambu-909	mama vacanam adattvā kiñcid evātivegā kṛtaparikarabandhaḥ so 'py agād antarikṣam // AKad_4.124 //	mama vacanam a dattvā kiñcid evā ativegā kṛta parikara bandhaḥ saḥ u pi agāt antarikṣam 
SA_GK19_akadambu-910	paśyantyāṃ mayi te trayo 'pi viviśuḥ śītatviṣo maṇḍalaṃ tatsampratyayasaṃhṛtocitavidhiḥ sāhaṃ śritedaṃ vratam /	paśyantyām mayi te trayaḥ viviśuḥ śīta tviṣaḥ maṇḍalam tad sampratyaya saṃhṛta ucita vidhiḥ sā aham śritā idam vratam 
SA_GK19_akadambu-911	tātenaitya tataḥ prabhṛty aham ihāsīnātha netuṃ gṛhaṃ yatnenāpi na pāriteti suciraṃ sthitvā gataḥ svān gṛhān // AKad_4.125 //	tātena etya tatas prabhṛti aham iha āsīnā atha netum gṛham yatnena api na pāritā iti su ciram sthitvā gataḥ svān gṛhān 
SA_GK19_akadambu-912	iti śrīvipaścidvarāgragaṇyācāryabhaṭṭaśrījayantasūnor abhinandasya kṛtau kādambarīkathāsāre caturthaḥ sargaḥ	iti śrī vipaścit vara agragaṇya ācārya bhaṭṭa śrī jayantasūnoḥ abhinandasya kṛtau kādambarī kathā sāre caturthaḥ sargaḥ 
SA_GK19_akadambu-913	pañcamaḥ sargaḥ	pañcamaḥ sargaḥ 
SA_GK19_akadambu-914	ity āveditanirvyājanijavṛttāntavistarā /	iti āvedita nirvyāja nija vṛttānta vistarā 
SA_GK19_akadambu-915	virarāma mahāśvetā niḥśvāsaglapitādharā // AKad_5.1 //	virarāma mahā śvetā niḥśvāsa glapita adharā 
SA_GK19_akadambu-916	candrāpīḍas tu taddhyāyanmanobhavavijṛmbhitam /	candrāpīḍaḥ tu tat dhyāyan manobhava vijṛmbhitam 
SA_GK19_akadambu-917	sakampavismayo 'py antas tām avocata sāntvayan // AKad_5.2 //	sa kampa vismayaḥ pi antar tām avocata sāntvayan 
SA_GK19_akadambu-918	mayā te ciravṛtto 'pi pariṇāmamapaśyatā /	mayā te cira vṛttaḥ pi pariṇāmam a paśyatā 
SA_GK19_akadambu-919	śokaḥ pratyagratāṃ nītaḥ kautukāviṣṭacetasā // AKad_5.3 //	śokaḥ pratyagra tām nītaḥ kautuka āviṣṭa cetasā 
SA_GK19_akadambu-920	sā tvamarhasi kalyāṇi na śokaṃ kartum īdṛśam /	sā tvam arhasi kalyāṇi na śokam kartum īdṛśam 
SA_GK19_akadambu-921	āśvāsitāsi devena nūnaṃ candramasā svayam // AKad_5.4 //	āśvāsitā asi devena nūnam candramasā svayam 
SA_GK19_akadambu-922	ko 'nyas tathāvidhākāras tacchaktir maṇḍalāt tataḥ /	kaḥ tathāvidha ākāraḥ tad śaktiḥ maṇḍalāt tatas 
SA_GK19_akadambu-923	nirgatya tatraiva viśan niśi sambhāvyate naraḥ // AKad_5.5 //	nirgatya tatra eva viśan niśi sambhāvyate naraḥ 
SA_GK19_akadambu-924	śrūyante gatayaś citrā devatānām anekaśaḥ /	śrūyante gatayaḥ citrāḥ devatānām anekaśas 
SA_GK19_akadambu-925	varaśāpatapaḥśaktiyogavaicitryanirmitāḥ // AKad_5.6 //	              
SA_GK19_akadambu-926	śvetaketuś ca tasyāste prajāpatisamaḥ pitā /	śvetaketuḥ ca tasya āste prajāpati samaḥ pitā 
SA_GK19_akadambu-927	nāsty eva tasya tapasām asādhyaṃ nāma kiñcana // AKad_5.7 //	na asti eva tasya tapasām asādhyam nāma kiñcana 
SA_GK19_akadambu-928	ityādiyuktyupanyāsair itihāsanidarśanaiḥ /	ityādi yukti upanyāsaiḥ itihāsa nidarśanaiḥ 
SA_GK19_akadambu-929	mahāśvetāṃ samāśvāsya punaḥ papraccha tām asau // AKad_5.8 //	mahāśvetām samāśvāsya punar papraccha tām asau 
SA_GK19_akadambu-930	sā te taralikā nāma visrambhanibhṛtā sakhī /	sā te taralikā nāma visrambha nibhṛtā sakhī 
SA_GK19_akadambu-931	gatā bhagavati kvādya na hi sā tvāṃ vimuñcati // AKad_5.9 //	gatā bhagavati kva adya na hi sā tvām vimuñcati 
SA_GK19_akadambu-932	athovāca mahāśvetā kvāsau yāti tapasvinī /	athā uvāca mahāśvetā kva asau yāti tapasvinī 
SA_GK19_akadambu-933	śṛṇvannāpi nimittaṃ te yathā sā prahitā mayā // AKad_5.10 //	śṛṇvan na api nimittam te yathā sā prahitā mayā 
SA_GK19_akadambu-934	yaḥ sa citraratho nāma gandharvādhipatirmayā /	yaḥ sa citrarathaḥ nāma gandharva adhipatiḥ mayā 
SA_GK19_akadambu-935	varṇito yena devo 'yaṃ pratyaṣṭāpi maheśvaraḥ // AKad_5.11 //	varṇitaḥ yena devaḥ yam pratyaṣṭā api maheśvaraḥ 
SA_GK19_akadambu-936	yena khānitam atyaccham acchodākhyam idaṃ saraḥ /	yena khānitam atyaccham acchoda ākhyam idam saraḥ 
SA_GK19_akadambu-937	yena caitrarathaṃ nāma kṛtam etac ca kānanam // AKad_5.12 //	yena caitraratham nāma kṛtam etat ca kānanam 
SA_GK19_akadambu-938	tasyāmṛtasamudbhūte prasūtāpsarasāṃ kule /	tasya amṛta samudbhūte prasūtā apsarasām kule 
SA_GK19_akadambu-939	mahiṣī madirā nāma jīvitād api vallabhā // AKad_5.13 //	mahiṣī madirā nāma jīvitāt api vallabhā 
SA_GK19_akadambu-940	tayoḥ kādambarī nāma kanyāsti navayauvanā /	tayoḥ kādambarī nāma kanyā asti nava yauvanā 
SA_GK19_akadambu-941	lakṣmīm upahasantīva rūpalāvaṇyavibhramaiḥ // AKad_5.14 //	lakṣmīm upahasantī iva rūpa lāvaṇya vibhramaiḥ 
SA_GK19_akadambu-942	tayā saha mahat prema bālyāt prabhṛti me tathā /	tayā saha mahat prema bālyāt prabhṛti me tathā 
SA_GK19_akadambu-943	yathaikam eva jānāti jano jīvitam āvayoḥ // AKad_5.15 //	yathā ekam eva jānāti janaḥ jīvitam āvayoḥ 
SA_GK19_akadambu-944	viditvā dagdhavṛttāntam imaṃ sapadi māmakam /	viditvā dagdha vṛttāntam imam sapadi māmakam 
SA_GK19_akadambu-945	sāgrahīn niyamaṃ bālā vāryamāṇāpi bandhubhiḥ // AKad_5.16 //	sā agrahīt niyamam bālā vāryamāṇā api bandhubhiḥ 
SA_GK19_akadambu-946	mahāśvetāsya duḥkhasya yāvan na labhate 'vadhim /	mahā śveta asya duḥkhasya yāvat na labhate vadhim 
SA_GK19_akadambu-947	tāvan mayā na kartavyaṃ pāṇigrahaṇam ātmanaḥ // AKad_5.17 //	tāvat mayā na kartavyam pāṇigrahaṇam ātmanaḥ 
SA_GK19_akadambu-948	ato yathā yathā tasyā yauvanaśrīr vijṛmbhate /	atas yathā yathā tasyāḥ yauvana śrīḥ vijṛmbhate 
SA_GK19_akadambu-949	tathā tathā tato dhatte khedaṃ citrarathaḥ param // AKad_5.18 //	tathā tathā tatas dhatte khedam citrarathaḥ param 
SA_GK19_akadambu-950	saṃdiṣṭaṃ tena me putri yatasvāvahitā tathā /	saṃdiṣṭam tena me putri yatasva avahitā tathā 
SA_GK19_akadambu-951	yathemaṃ durgrahagranthiṃ vimuñcati tava svasā // AKad_5.19 //	yathā imam durgraha granthim vimuñcati tava svasā 
SA_GK19_akadambu-952	atas taralikā tatra mayā prakaraṇocitam /	atas taralikā tatra mayā prakaraṇa ucitam 
SA_GK19_akadambu-953	prahitā bahu saṃdiśya śvaś cāganteha sā punaḥ // AKad_5.20 //	prahitā bahu saṃdiśya śvas ca āganta iha sā punar 
SA_GK19_akadambu-954	itītthaṃ kathayā nītvā mahāśvetāśrame dinam /	iti ittham kathayā nītvā mahāśveta āśrame dinam 
SA_GK19_akadambu-955	candrāpīḍaḥ prayāte 'stam arke saṃdhyāvidhiṃ vyadhāt // AKad_5.21 //	candrāpīḍaḥ prayāte stam arke saṃdhyā vidhim vyadhāt 
SA_GK19_akadambu-956	tatrendrāyudham ānīya saṃyamya nicule kvacit /	tatra indrāyudham ānīya saṃyamya nicule kvacid 
SA_GK19_akadambu-957	mahāśvetodite deśe parṇaśayyām akalpayat // AKad_5.22 //	mahāśveta udite deśe parṇa śayyām akalpayat 
SA_GK19_akadambu-958	tasyāṃ tasya niṣaṇṇasya śrāntasyāpi yathāśrutām /	tasyām tasya niṣaṇṇasya śrāntasya api yathāśrutām 
SA_GK19_akadambu-959	kathām āścaryabahulāṃ tām eva dhyāyataś ciram // AKad_5.23 //	kathām āścarya bahulām tām eva dhyāyataḥ ciram 
SA_GK19_akadambu-960	punaś cintayataḥ senāṃ vaiśampāyanam eva ca /	punar cintayataḥ senām vaiśampāyanam eva ca 
SA_GK19_akadambu-961	pattralekhāṃ ca sā rātrir gatā prāyeṇa jāgrataḥ // AKad_5.24 //	pattralekhām ca sā rātriḥ gatā prāyeṇa jāgrataḥ 
SA_GK19_akadambu-962	indrāyudhas tu bāṣpārdrāṃ mahāśvetāmukhe dṛśam /	indrāyudhaḥ tu bāṣpa ārdrām mahāśvetā mukhe dṛśam 
SA_GK19_akadambu-963	sapratyabhijñam aśvo 'pi bhṛśaṃ mānuṣavad dadau // AKad_5.25 //	sa pratyabhijñam aśvaḥ u pi bhṛśam mānuṣa vat dadau 
SA_GK19_akadambu-964	prayātāyāṃ tu yāminyāṃ kṛtaprābhātikakriye /	prayātāyām tu yāminyām kṛta prābhātika kriye 
SA_GK19_akadambu-965	samādher utthitāṃ buddhvā mahāśvetāṃ tadantikam // AKad_5.26 //	samādheḥ utthitām buddhvā mahāśvetām tad antikam 
SA_GK19_akadambu-966	candrāpīḍe praviṣṭe 'tha nātidūrodite ravau /	candrāpīḍe praviṣṭe na ati dūra udite ravau 
SA_GK19_akadambu-967	sagandharvakumārāsau tatas taralikā yayau // AKad_5.27 //	sa gandharva kumārā asau tatas taralikā yayau 
SA_GK19_akadambu-968	sā praviśya mahāśvetāṃ praṇipatyopaviśya ca /	sā praviśya mahāśvetām praṇipatya upaviśya ca 
SA_GK19_akadambu-969	siddhārthāsīti tatpṛṣṭā valitagrīvam abravīt // AKad_5.28 //	siddhārthā asi iti tat pṛṣṭā valitagrīvam abravīt 
SA_GK19_akadambu-970	tvatsaṃdeśaṃ niśamyoktaṃ yattayā bhartṛdārike /	tvad saṃdeśam niśamya uktam yat tayā bhartṛ dārike 
SA_GK19_akadambu-971	tattvaṃ tacchāsanāyātakeyūrakamukhācchṛṇu // AKad_5.29 //	tat tvam tad śāsana āyāta keyūraka mukhāt śṛṇu 
SA_GK19_akadambu-972	atha keyūrakaḥ prāha nānabhijñāsi cetasaḥ /	atha keyūrakaḥ prāha na anabhijñāḥ asi cetasaḥ 
SA_GK19_akadambu-973	svasya svameva cedaṃ te manmanaḥ kiṃ parīkṣase // AKad_5.30 //	svasya svam eva ca idam te mad manaḥ kim parīkṣase 
SA_GK19_akadambu-974	athavā bhūmir asyāham upālambhasya bhūyasaḥ /	athavā bhūmiḥ asya aham upālambhasya bhūyasaḥ 
SA_GK19_akadambu-975	tapovananivāsinyāṃ tvayi svagṛhavartinī // AKad_5.31 //	tapovana nivāsinyām tvayi sva gṛha vartinī 
SA_GK19_akadambu-976	ākarṇya tava saṃdeśavacas taralikāmukhāt /	ākarṇya tava saṃdeśa vacaḥ taralikā mukhāt 
SA_GK19_akadambu-977	eṣa te pratisaṃdeśaḥ priyasakhyā niveditaḥ // AKad_5.32 //	eṣa te pratisaṃdeśaḥ priya sakhyā niveditaḥ 
SA_GK19_akadambu-978	iti śrutvā mahāśvetā kṣaṇaṃ niścalalocanā /	iti śrutvā mahā śvetā kṣaṇam niścala locanā 
SA_GK19_akadambu-979	cintayitvā kim apy antaś candrāpīḍam abhāṣata // AKad_5.33 //	cintayitvā kim api antar candrāpīḍam abhāṣata 
SA_GK19_akadambu-980	rājaputra tavākāraḥ sadācāraś ca peśalaḥ /	rāja putra tava ākāraḥ sat ācāraḥ ca peśalaḥ 
SA_GK19_akadambu-981	tanoti sarvabhāvena niḥspṛhāṇām api spṛhām // AKad_5.34 //	tanoti sarva bhāvena niḥspṛhāṇām api spṛhām 
SA_GK19_akadambu-982	kādambarīvacaś cedaṃ śrutaṃ keyūrakāt tvayā /	kādambarī vacaḥ ca idam śrutam keyūrakāt tvayā 
SA_GK19_akadambu-983	tatra ko vā pratīkāraḥ svayaṃ madgamanād ṛte // AKad_5.35 //	tatra kaḥ vā pratīkāraḥ svayam mad gamanāt ṛte 
SA_GK19_akadambu-984	ito na dūre gandharvarājadhānī tadadya tām /	itas na dūre gandharva rājadhānī tat adya tām 
SA_GK19_akadambu-985	paśyāsmadanusedhena śvo gantāsi svavāhinīm // AKad_5.36 //	paśya asmad anusedhena śvas gantāsi sva vāhinīm 
SA_GK19_akadambu-986	udāttamadhurāmetāṃ darśayantyā tavākṛtim /	udātta madhurām etām darśayantyā tava ākṛtim 
SA_GK19_akadambu-987	bahu gandharvalokasya mayāpyupakṛtaṃ bhavet // AKad_5.37 //	bahu gandharva lokasya mayā api upakṛtam bhavet 
SA_GK19_akadambu-988	candrāpīḍas tu tāṃ prāha bahūktvā bhavagaty alam /	candrāpīḍaḥ tu tām prāha bahu uktvā bhava gatī alam 
SA_GK19_akadambu-989	anatikramaṇīyaṃ me munīnām api śāsanam // AKad_5.38 //	an atikramaṇīyam me munīnām api śāsanam 
SA_GK19_akadambu-990	prāvartata tato gantuṃ sa mahāśvetayā saha /	prāvartata tatas gantum sa mahāśvetayā saha 
SA_GK19_akadambu-991	padbhyām eva niyujyāśvaṃ prati keyūrakaṃ dṛśā // AKad_5.39 //	padbhyām eva niyujya aśvam prati keyūrakam dṛśā 
SA_GK19_akadambu-992	keyūrako 'grato gatvā kādambaryai nyavedayat /	keyūrakaḥ gratas gatvā kādambaryai nyavedayat 
SA_GK19_akadambu-993	tasyāgamanam ākāraṃ guṇāṃś cāhitavismayān // AKad_5.40 //	tasya āgamanam ākāram guṇān ca ahita vismayān 
SA_GK19_akadambu-994	sa gatvā kiñcid adhvānaṃ candrāpīḍaḥ samāsadat /	sa gatvā kiñcid adhvānam candrāpīḍaḥ samāsadat 
SA_GK19_akadambu-995	gandharvarājanagarīm aparām amarāvatīm // AKad_5.41 //	gandharvarāja nagarīm aparām amarāvatīm 
SA_GK19_akadambu-996	āsādya rājadhānīṃ ca tuṅgasphaṭikatoraṇām /	āsādya rājadhānīm ca tuṅga sphaṭika toraṇām 
SA_GK19_akadambu-997	sapta kakṣā atikramya kanyāntaḥpuram abhyagāt // AKad_5.42 //	sapta kakṣāḥ atikramya kanyā antaḥpuram abhyagāt 
SA_GK19_akadambu-998	keyūrakopadiṣṭena vartmanātha praviśya saḥ /	keyūraka upadiṣṭena vartmanā atha praviśya saḥ 
SA_GK19_akadambu-999	bhāsvanmaṇimayastambhaṃ śrīmaṇḍapam alokayat // AKad_5.43 //	bhāsvat maṇi maya stambham śrī maṇḍapam alokayat 
SA_GK19_akadambu-1000	tanmadhye maṇiparyaṅkamadhyāsīnāṃ mahīyasā /	tad madhye maṇi paryaṅkam adhyāsīnām mahīyasā 
SA_GK19_akadambu-1001	ratnābharaṇacitreṇa straiṇena parivāritām // AKad_5.44 //	ratna ābharaṇa citreṇa straiṇena parivāritām 
SA_GK19_akadambu-1002	dehaprabhāvitānena ratnakāntyabhibhāvinā /	deha prabhāvitā anena ratna kānti abhibhāvinā 
SA_GK19_akadambu-1003	prataptakanakoddyotadhautā vidadhatīṃ diśaḥ // AKad_5.45 //	pratapta kanaka uddyota dhautāḥ vidadhatīm diśaḥ 
SA_GK19_akadambu-1004	taṭastham apy ārdrayataḥ sadācāram abhindataḥ /	taṭa stham api ārdrayataḥ sat ācāram abhindataḥ 
SA_GK19_akadambu-1005	sthitāṃ navasya lāvaṇyasindhor antas taraṅgiṇaḥ // AKad_5.46 //	sthitām navasya lāvaṇya sindhoḥ antar taraṅgiṇaḥ 
SA_GK19_akadambu-1006	sarvopameyabhāvānām upamānatvam āgatām /	sarva upameya bhāvānām upamāna tvam āgatām 
SA_GK19_akadambu-1007	kādambarīṃ dadarśāsau dūravisphāritekṣaṇaḥ // AKad_5.47 //	kādambarīm dadarśa asau dūra visphārita īkṣaṇaḥ 
SA_GK19_akadambu-1008	parātiśayakoṭistharūpalāvaṇyasampadam /	para atiśaya koṭi stha rūpa lāvaṇya sampadam 
SA_GK19_akadambu-1009	tasyāṃ nirūpayann antar acintayad atha kṣaṇam // AKad_5.48 //	tasyām nirūpayan antar acintayat atha kṣaṇam 
SA_GK19_akadambu-1010	satyaṃ na kaścid āścaryanirmāṇeṣv avadhir vidheḥ /	satyam na kaścid āścarya nirmāṇeṣu avadhiḥ vidheḥ 
SA_GK19_akadambu-1011	īdṛśāny api ratnāni sraṣṭuṃ prabhavati sma yaḥ // AKad_5.49 //	īdṛśāni api ratnāni sraṣṭum prabhavati sma yaḥ 
SA_GK19_akadambu-1012	moghaṃ yāti hareḥ kālo lakṣmīṃ vakṣasi bibhrataḥ /	mogham yāti hareḥ kālaḥ lakṣmīm vakṣasi bibhrataḥ 
SA_GK19_akadambu-1013	dehārdhena vahan gaurīṃ vañcitaś candraśekharaḥ // AKad_5.50 //	deha ardhena vahan gaurīm vañcitaḥ candraśekharaḥ 
SA_GK19_akadambu-1014	kṛtam akṣṇāṃ sahasreṇa nirnimeṣeṇa vajriṇaḥ /	kṛtam akṣṇām sahasreṇa nirnimeṣeṇa vajriṇaḥ 
SA_GK19_akadambu-1015	ananyakarmaṇā yena nityam eṣā na dṛśyate // AKad_5.51 //	an anya karmaṇā yena nityam eṣā na dṛśyate 
SA_GK19_akadambu-1016	ityādi cintayaty asminn atha citrarathātmajā /	ityādi cintayati asmin atha citraratha ātmajā 
SA_GK19_akadambu-1017	pratyudyayau mahāśvetām abhyutthāya sasambhramam // AKad_5.52 //	pratyudyayau mahā śvetām abhyutthāya sa sambhramam 
SA_GK19_akadambu-1018	mahāśvetā tu niḥśaṅkam āliṅgya snehanirbharam /	mahāśvetā tu niḥśaṅkam āliṅgya sneha nirbharam 
SA_GK19_akadambu-1019	tāṃ candrāpīḍanirdeśapuraḥsaram abhāṣata // AKad_5.53 //	tām candrāpīḍa nirdeśa puraḥsaram abhāṣata 
SA_GK19_akadambu-1020	ayaṃ hi bhārate varṣe sārvabhaumasya bhūpateḥ /	ayam hi bhārate varṣe sārvabhaumasya bhūpateḥ 
SA_GK19_akadambu-1021	tārāpīḍasya tanayaś candrāpīḍa ihāgataḥ // AKad_5.54 //	tārāpīḍasya tanayaḥ candrāpīḍaḥ iha āgataḥ 
SA_GK19_akadambu-1022	aneneha praviṣṭena dṛṣṭer viṣayavartinā /	anena iha praviṣṭena dṛṣṭeḥ viṣaya vartinā 
SA_GK19_akadambu-1023	bhavatv akhilagandharvakuṭumbakamahotsavaḥ // AKad_5.55 //	bhavatu akhila gandharva kuṭumbaka mahā utsavaḥ 
SA_GK19_akadambu-1024	atha kādambarī tasmin pakṣmotkṣepavikāsinīm /	atha kādambarī tasmin pakṣma utkṣepa vikāsinīm 
SA_GK19_akadambu-1025	ākarṇaprasṛtāpāṅgāṃ ciraṃ dṛśam apātayat // AKad_5.56 //	ākarṇa prasṛta apāṅgām ciram dṛśam apātayat 
SA_GK19_akadambu-1026	dvāreṇa vivṛtenātha tenaiva nijamāyayā /	dvāreṇa vivṛtena atha tena eva nija māyayā 
SA_GK19_akadambu-1027	madano 'ntaḥ praviśyāsyā babandha hṛdaye padam // AKad_5.57 //	madanaḥ ntar praviśya asyāḥ babandha hṛdaye padam 
SA_GK19_akadambu-1028	ratnapīṭhopaviṣṭe tu candrāpīḍe tadantike /	ratna pīṭha upaviṣṭe tu candrāpīḍe tad antike 
SA_GK19_akadambu-1029	adhyāsātāṃ kathām ekāṃ haṃsacitrarathātmaje // AKad_5.58 //	adhyāsātām kathām ekām haṃsa citraratha ātmaje 
SA_GK19_akadambu-1030	lajjāstimitam āsīnām atha kādambarīṃ balāt /	lajjā stimitam āsīnām atha kādambarīm balāt 
SA_GK19_akadambu-1031	mahāśvetā gṛhācāraṃ candrāpīḍe nyadhāpayat // AKad_5.59 //	mahāśvetā gṛha ācāram candrāpīḍe nyadhāpayat 
SA_GK19_akadambu-1032	śarīranirviśeṣāsyāḥ kādambaryāḥ priyā sakhī /	śarīra nirviśeṣā asyāḥ kādambaryāḥ priyā sakhī 
SA_GK19_akadambu-1033	madalekhābhidhānāsya caraṇākṣālanaṃ vyadhāt // AKad_5.60 //	madalekhā abhidhānā asya caraṇa ākṣālanam vyadhāt 
SA_GK19_akadambu-1034	kādambarī tu sasvedaprakampikarapallavā /	            
SA_GK19_akadambu-1035	tāmbūlacchadmanātmānaṃ svayam asmai nyavedayat // AKad_5.61 //	tāmbūla chadmanā ātmānam svayam asmai nyavedayat 
SA_GK19_akadambu-1036	tadaṅgulitalasparśamādhuryahṛtamānasā /	tad aṅguli tala sparśa mādhurya hṛta mānasā 
SA_GK19_akadambu-1037	nālakṣayata sā ratnavalayaṃ skhalitaṃ karāt // AKad_5.62 //	na alakṣayata sā ratna valayam skhalitam karāt 
SA_GK19_akadambu-1038	candrāpīḍo 'pi tatpāṇisaṃsparśasukhasampadā /	candrāpīḍaḥ pi tad pāṇi saṃsparśa sukha sampadā 
SA_GK19_akadambu-1039	tadā tribhuvanādhīśam ivātmānam amanyata // AKad_5.63 //	tadā tribhuvana adhīśam iva ātmānam amanyata 
SA_GK19_akadambu-1040	tatas tūṣṇīm upāsīne sarvasmin kanyakājane /	tatas tūṣṇīm upāsīne sarvasmin kanyakā jane 
SA_GK19_akadambu-1041	śukaśārikayor āsit kalahaḥ kelikāraṇam // AKad_5.64 //	śuka śārikayoḥ āsit kalahaḥ keli kāraṇam 
SA_GK19_akadambu-1042	tatprasaṅge ca sotprāsaṃ tayoḥ kalahavṛddhaye /	tad prasaṅge ca sa utprāsam tayoḥ kalaha vṛddhaye 
SA_GK19_akadambu-1043	candrāpīḍo 'bravīd yena sarvā jahasuraṅganāḥ // AKad_5.65 //	candrāpīḍaḥ bravīt yena sarvāḥ jahasuḥ aṅganāḥ 
SA_GK19_akadambu-1044	tāś ca dantaprabhādhautadiṅmukhā madhurasvarāḥ /	tāḥ ca danta prabhā dhauta diṅmukhāḥ madhura svarāḥ 
SA_GK19_akadambu-1045	candrāpīḍagiro jahrustarāṃ kādambarīmanaḥ // AKad_5.66 //	candrāpīḍa giraḥ jahruḥ tarām kādambarī manaḥ 
SA_GK19_akadambu-1046	kṣaṇamātre vyatīte 'tha praviśya prāha kañcukī /	kṣaṇa mātre vyatīte praviśya prāha kañcukī 
SA_GK19_akadambu-1047	rājaputryau yuvāṃ draṣṭuṃ devī nirvighnam icchati // AKad_5.67 //	rāja putryau yuvām draṣṭum devī nirvighnam icchati 
SA_GK19_akadambu-1048	krīḍāparvatake kṛtvā sutāramaṇimandire /	krīḍā parvatake kṛtvā sutāra maṇi mandire 
SA_GK19_akadambu-1049	candrāpīḍaṃ sukhāsīnam āyātaṃ mātur antikam // AKad_5.68 //	candrāpīḍam sukha āsīnam āyātam mātuḥ antikam 
SA_GK19_akadambu-1050	tatrādhyāsitaparyaṅkaṃ keyūrakapuraḥsarāḥ /	tatra adhyāsita paryaṅkam keyūraka puraḥsarāḥ 
SA_GK19_akadambu-1051	mukhyāḥ kādambarīsakhyaś candrāpīḍaṃ siṣevire // AKad_5.69 //	mukhyāḥ kādambarī sakhyaḥ candrāpīḍam siṣevire 
SA_GK19_akadambu-1052	snānānulepanāhārakriyāḥ sa tadupāhṛtaiḥ /	snāna anulepana āhāra kriyāḥ sa tad upāhṛtaiḥ 
SA_GK19_akadambu-1053	cakre 'martyapuraprāpyair vibhavair upapāditāḥ // AKad_5.70 //	cakre martya pura prāpyaiḥ vibhavaiḥ upapāditāḥ 
SA_GK19_akadambu-1054	atha mandaprabhe bhānau bheje kādabarī nijam /	atha mandaprabhe bhānau bheje kādabarī nijam 
SA_GK19_akadambu-1055	madalekhādvitīyaiva mahāprāsādamastakam // AKad_5.71 //	madalekhā dvitīyā eva mahā prāsāda mastakam 
SA_GK19_akadambu-1056	candrāpīḍaṃ ca tatrasthā krīḍāparvatavartinam /	candrāpīḍam ca tatrasthā krīḍā parvata vartinam 
SA_GK19_akadambu-1057	niravarṇayadākarṇaprasṛtāpāṅgayā dṛśā // AKad_5.72 //	niravarṇayat ākarṇa prasṛta apāṅgayā dṛśā 
SA_GK19_akadambu-1058	candrāpīḍe tadā tasyāḥ kaṭākṣās tīkṣṇakoṭayaḥ /	candrāpīḍe tadā tasyāḥ kaṭākṣāḥ tīkṣṇa koṭayaḥ 
SA_GK19_akadambu-1059	samaṃ nipetus tasyāṃ ca kusumāyudhasāyakāḥ // AKad_5.73 //	samam nipetuḥ tasyām ca kusumāyudha sāyakāḥ 
SA_GK19_akadambu-1060	kaṭākṣair upanītaṃ ca kṣipraṃ kṛtasamāgamaiḥ /	kaṭākṣaiḥ upanītam ca kṣipram kṛta samāgamaiḥ 
SA_GK19_akadambu-1061	tallāvaṇyaṃ pibantīva madalekhām uvāca sā // AKad_5.74 //	tat lāvaṇyam pibantī iva madalekhām uvāca sā 
SA_GK19_akadambu-1062	na mayā madano nāma kathāsvapi sakhi śrutaḥ /	na mayā madanaḥ nāma kathāsu api sakhi śrutaḥ 
SA_GK19_akadambu-1063	adya pratyakṣato dṛṣṭaḥ sa candrāpīḍavigrahaḥ // AKad_5.75 //	adya pratyakṣataḥ dṛṣṭaḥ sa candrāpīḍa vigrahaḥ 
SA_GK19_akadambu-1064	na mahāśvetayā kiñcid uktaṃ prakṛtavastuni /	na mahāśvetayā kiñcid uktam prakṛta vastuni 
SA_GK19_akadambu-1065	atha cehānayantyāmuṃ sarvam uktam anakṣaram // AKad_5.76 //	atha ca iha ānayanti amum sarvam uktam anakṣaram 
SA_GK19_akadambu-1066	api nāma vikāro me tadānīṃ lakṣitas tayā /	api nāma vikāraḥ me tadānīm lakṣitaḥ tayā 
SA_GK19_akadambu-1067	kiṃ vā na lakṣayed eṣā dṛṣṭamanmathavikriyā // AKad_5.77 //	kim vā na lakṣayet eṣā dṛṣṭa manmatha vikriyā 
SA_GK19_akadambu-1068	adyāpi nijasaṃkalpaviruddhāṃ vikriyām imām /	adyā api nija saṃkalpa viruddhām vikriyām imām 
SA_GK19_akadambu-1069	manasaḥ saṃharāmy eva sthūlām api yathātathā // AKad_5.78 //	manasaḥ saṃharāmi eva sthūlām api yathā tathā 
SA_GK19_akadambu-1070	kiṃ tv asau śeṣahāro 'syāstulyaṃ maṇḍanam ākṛteḥ /	kim tu asau syāḥ tulyam maṇḍanam ākṛteḥ 
SA_GK19_akadambu-1071	urasy anicchato 'py asya tūrṇam āmucyatāṃ tvayā // AKad_5.79 //	urasi an icchataḥ upi asya tūrṇam āmucyatām tvayā 
SA_GK19_akadambu-1072	madalekhā gṛhītvā taṃ hāraṃ gatvā tadantike /	madalekhā gṛhītvā tam hāram gatvā tad antike 
SA_GK19_akadambu-1073	tathovāca yathā tena pratyuktā sā na kiñcana // AKad_5.80 //	tathā uvāca yathā tena pratyuktā sā na kiñcana 
SA_GK19_akadambu-1074	āmucyata tataḥ kaṇṭhe hāro 'sya madalekhayā /	āmucyata tatas kaṇṭhe hāraḥ sya mada lekhayā 
SA_GK19_akadambu-1075	śaradindukarodāraprabhāpūritadiṅmukhaḥ // AKad_5.81 //	              
SA_GK19_akadambu-1076	candrāpīḍaś ca hāreṇa rarāja kṛtamaṇḍanaḥ /	candrāpīḍaḥ ca hāreṇa rarāja kṛta maṇḍanaḥ 
SA_GK19_akadambu-1077	pūrṇendur iva nakṣatrakalāpaparivāritaḥ // AKad_5.82 //	pūrṇa induḥ iva nakṣatra kalāpa parivāritaḥ 
SA_GK19_akadambu-1078	kādambarī ciraṃ tv enam avalokya niśāgame /	kādambarī ciram tu enam avalokya niśā āgame 
SA_GK19_akadambu-1079	prāsādaśikharāt tasmān mandamandam avātarat // AKad_5.83 //	prāsāda śikharāt tasmāt manda mandam avātarat 
SA_GK19_akadambu-1080	utthāya candrāpīḍo 'tha kṛtasaṃdhyāvidhis tataḥ /	utthāya kṛta saṃdhyā vidhiḥ tatas 
SA_GK19_akadambu-1081	avālambata dehena śayyāṃ cintāṃ ca cetasā // AKad_5.84 //	avālambata dehena śayyām cintām ca cetasā 
SA_GK19_akadambu-1082	kiṃ syur gandharvakanyāyā vilāsāḥ sahajā ime /	kim syuḥ gandharva kanyāyāḥ vilāsāḥ sahajāḥ ime 
SA_GK19_akadambu-1083	utemaṃ janam uddiśya bālāṃ nartayati smaraḥ // AKad_5.85 //	uta imam janam uddiśya bālām nartayati smaraḥ 
SA_GK19_akadambu-1084	dṛṣṭirnipuṇadūtīva yathā tvasyā viceṣṭate /	dṛṣṭiḥ nipuṇa dūtī iva yathā tu asyāḥ viceṣṭate 
SA_GK19_akadambu-1085	tathā sambhāvanā hīyaṃ mama cetasi vartate // AKad_5.86 //	tathā sambhāvanā hi iyam mama cetasi vartate 
SA_GK19_akadambu-1086	avaimi puṣpitas tāvat kiṃnarānusṛtikramaḥ /	avaimi puṣpitaḥ tāvat kiṃnara anusṛti kramaḥ 
SA_GK19_akadambu-1087	sa kālapariṇāmena na jāne kiṃ phaliṣyati // AKad_5.87 //	sa kāla pariṇāmena na jāne kim phaliṣyati 
SA_GK19_akadambu-1088	athavā yauvanonmādakṛta eṣa mama bhramaḥ /	athavā yauvana unmāda kṛtaḥ eṣa mama bhramaḥ 
SA_GK19_akadambu-1089	kva mānuṣyaḥ kva gandharva iti kiṃ tena saṃgatam // AKad_5.88 //	kva mānuṣyaḥ kva gandharvaḥ iti kim tena saṃgatam 
SA_GK19_akadambu-1090	ātmasambhāvanā ceyamāstāmasadṛśakramā /	ātma sambhāvanā ca iyam āstām asadṛśa kramā 
SA_GK19_akadambu-1091	kālena vyajyate sarvaṃ kathaṃ ca mama sainikāḥ // AKad_5.89 //	kālena vyajyate sarvam katham ca mama sainikāḥ 
SA_GK19_akadambu-1092	iti cintayatas tasya nidrā sucirasambhṛtā /	iti cintayataḥ tasya nidrā su cira sambhṛtā 
SA_GK19_akadambu-1093	cakāra mukulākāre cakṣuṣī ā niśātyayāt // AKad_5.90 //	cakāra mukula ākāre cakṣuṣī ā niśātyayāt 
SA_GK19_akadambu-1094	aparedyur athotthāya kṛtaprābhātikakramaḥ /	aparedyus atha utthāya kṛta prābhātika kramaḥ 
SA_GK19_akadambu-1095	kādambarīmahāśvete dṛṣṭvā labdhvā cirād iva // AKad_5.91 //	kādambarī mahāśvete dṛṣṭvā labdhvā cirāt iva 
SA_GK19_akadambu-1096	tadanujñāṃ tadādiṣṭagandharvaparivāritaḥ /	tad anujñām tad ādiṣṭa gandharva parivāritaḥ 
SA_GK19_akadambu-1097	sa indrāyudham āruhya pratasthe pṛtanāṃ prati // AKad_5.92 //	saḥ indrāyudham āruhya pratasthe pṛtanām prati 
SA_GK19_akadambu-1098	atha kenāpy upāyena labdhamārgam asau nijam /	atha kena api upāyena labdha mārgam asau nijam 
SA_GK19_akadambu-1099	saṃniviṣṭaṃ sarastīre skandhāvāraṃ vyalokayat // AKad_5.93 //	saṃniviṣṭam saraḥ tīre skandhāvāram vyalokayat 
SA_GK19_akadambu-1100	tatra dṛṣṭvā nṛpān sarvān mantriputraṃ rahasy asau /	tatra dṛṣṭvā nṛpān sarvān mantri putram rahasi asau 
SA_GK19_akadambu-1101	svavṛttāntavidaṃ cakre pattralekhāṃ viśeṣataḥ // AKad_5.94 //	sva vṛttānta vidam cakre pattralekhām viśeṣataḥ 
SA_GK19_akadambu-1102	niśi tasyām atītāyām anyedyur udite ravau /	niśi tasyām atītāyām anyedyus udite ravau 
SA_GK19_akadambu-1103	keyūrakastam āgatya hemakūṭād abhāṣata // AKad_5.95 //	keyūrakaḥ tam āgatya hemakūṭāt abhāṣata 
SA_GK19_akadambu-1104	kādambarī na paṭvīti tvām abhīṣṇaṃ didṛkṣate /	kādambarī na paṭvī iti tvām abhīṣṇam didṛkṣate 
SA_GK19_akadambu-1105	vismṛtaṃ śayanīye ca śeṣahāram upāharat // AKad_5.96 //	vismṛtam śayanīye ca śeṣa hāram upāharat 
SA_GK19_akadambu-1106	keyūrakavacaḥ śrutvā sametaḥ pattralekhayā /	keyūra kavacaḥ śrutvā sametaḥ pattralekhayā 
SA_GK19_akadambu-1107	candrāpīḍaḥ punas tūrṇaṃ hemakūṭam athāgamat // AKad_5.97 //	candrāpīḍaḥ punar tūrṇam hemakūṭam atha agamat 
SA_GK19_akadambu-1108	abhivandya mahāśvetāṃ ślāghitāgamanas tayā /	abhivandya mahāśvetām ślāghita āgamanaḥ tayā 
SA_GK19_akadambu-1109	kādambarīm athāpaśyat pattralekhāpuraḥsaraḥ // AKad_5.98 //	kādambarīm athā apaśyat pattra lekhā puraḥsaraḥ 
SA_GK19_akadambu-1110	udyānanalinītīrakalpite himamandire /	udyāna nalinī tīra kalpite hima mandire 
SA_GK19_akadambu-1111	kadalīdalaśayyāntarniṣaṇṇāṃ mlānavigrahām // AKad_5.99 //	kadalī dala śayyā antar niṣaṇṇām mlāna vigrahām 
SA_GK19_akadambu-1112	tadālokanamātreṇa muhur āśvāsiteva sā /	tad ālokana mātreṇa muhur āśvāsitā iva sā 
SA_GK19_akadambu-1113	tata utthātum icchantī śayānaivāsta tadgirā // AKad_5.100 //	tatas utthātum icchantī śayānā evā āsta tad girā 
SA_GK19_akadambu-1114	tataḥ kuśalasampraśnasukhamātrapavitritāḥ /	tatas kuśala sampraśna sukha mātra pavitritāḥ 
SA_GK19_akadambu-1115	nānānarmavilāsārdrāḥ prāvartanta tayor giraḥ // AKad_5.101 //	nānā narma vilāsa ārdrāḥ prāvartanta tayoḥ giraḥ 
SA_GK19_akadambu-1116	tathā tatra ciraṃ sthitvā tāṃ tathā vaśavartinīm /	tathā tatra ciram sthitvā tām tathā vaśa vartinīm 
SA_GK19_akadambu-1117	bhaṅgībhaṇitibhir vyaktam āvedya nijam āśayam // AKad_5.102 //	bhaṅgī bhaṇitibhiḥ vyaktam āvedya nijam āśayam 
SA_GK19_akadambu-1118	tadabhyarthanayādiśya pattralekhāṃ tadantike /	tad abhyarthanayā ādiśya pattralekhām tad antike 
SA_GK19_akadambu-1119	keyūrakadvitīyo 'sau jagāma kaṭakaṃ punaḥ // AKad_5.103 //	keyūraka dvitīyaḥ sau jagāma kaṭakam punar 
SA_GK19_akadambu-1120	tatrojjayinyāḥ samprāptaṃ pūrvedyur lekhahārakam /	tatra ujjayinyāḥ samprāptam pūrvedyus lekhahārakam 
SA_GK19_akadambu-1121	avalokya tadānīṃ taṃ lekhaṃ svayam avācayat // AKad_5.104 //	avalokya tadānīm tam lekham svayam avācayat 
SA_GK19_akadambu-1122	pitur ājñāṃ tato jñātvā śīghrāgamanaśaṃsinīm /	pituḥ ājñām tatas jñātvā śīghra āgamana śaṃsinīm 
SA_GK19_akadambu-1123	keyūrakakare nyasya taṃ lekhaṃ kūṇitekṣaṇaḥ // AKad_5.105 //	keyūraka kare nyasya tam lekham kūṇita īkṣaṇaḥ 
SA_GK19_akadambu-1124	tadartham atha saṃmantrya saha mantrisutena saḥ /	tad artham atha saṃmantrya saha mantri sutena saḥ 
SA_GK19_akadambu-1125	evam etad iti dhyāyan prasthānasthairyam agrahīt // AKad_5.106 //	evam etat iti dhyāyan prasthāna sthairyam agrahīt 
SA_GK19_akadambu-1126	satyaṃ vacmi bhavatprasādarasikaṃ ceto mamaitatpadaṃ gantuṃ necchati kiṃ tu śāsanam idaṃ nollaṅghanīyaṃ guroḥ /	satyam vacmi bhavat prasāda rasikam cetaḥ mama etat padam gantum nā icchati kim tu śāsanam idam nā ullaṅghanīyam guroḥ 
SA_GK19_akadambu-1127	manyuḥ samprati sahyatāṃ punar ihāgantāsmi kādambarīṃ saṃdiśyeti sabāṣpagadgadam asau keyūrakaṃ prāhiṇot // AKad_5.107 //	manyuḥ samprati sahyatām punar iha āgantāsmi kādambarīm saṃdiśya iti sa bāṣpa gadgadam asau keyūrakam prāhiṇot 
SA_GK19_akadambu-1128	vaiśampāyanam abhyabhāṣata bhavān saṃvāhayan vāhinīṃ paścād eṣyati yāmi satvaram ahaṃ svalpair ito vājibhiḥ /	vaiśampāyanam abhyabhāṣata bhavān saṃvāhayan vāhinīm paścāt eṣyati yāmi sa tvaram aham su alpaiḥ itas vājibhiḥ 
SA_GK19_akadambu-1129	niścityeti tadā prayāṇapaṭahe datte pratasthe tato gatvā kiñcana caṇḍikāśramataṭīm adhyāsta tasmin dine // AKad_5.108 //	niścitya iti tadā prayāṇa paṭahe datte pratasthe tatas gatvā kiñcana caṇḍikāśrama taṭīm adhyāsta tasmin dine 
SA_GK19_akadambu-1130	tatroddhatadraviḍadhārmikarūpaveṣabhāṣātapaścaraṇasiddhikathāvinodaiḥ /	tatra uddhata draviḍa dhārmika rūpa veṣa bhāṣā tapaḥ caraṇa siddhi kathā vinodaiḥ 
SA_GK19_akadambu-1131	nītvā niśāṃ satatamaskhalitaprayāṇaiḥ svalpair dinais tvaritamujjayinīmavāpa // AKad_5.109 //	nītvā niśām satatam askhalita prayāṇaiḥ su alpaiḥ dinaiḥ tvaritam ujjayinīm avāpa 
SA_GK19_akadambu-1132	iti śrīvipaścidvarāgragaṇyācāryabhaṭṭajayantasūnor abhinandasya kṛtau kādambarīkathāsāre pañcamaḥ sargaḥ	iti śrī vipaścit vara agragaṇya ācārya bhaṭṭa jayanta sūnoḥ abhinandasya kṛtau kādambarī kathā sāre pañcamaḥ sargaḥ 
SA_GK19_akadambu-1133	ṣaṣṭhaḥ sargaḥ	ṣaṣṭhaḥ sargaḥ 
SA_GK19_akadambu-1134	atha praviśya nagarīmupāsya pitarau ciram /	atha praviśya nagarīm upāsya pitarau ciram 
SA_GK19_akadambu-1135	śukanāsaṃ ca so 'dhyāsta kumārabhavanaṃ punaḥ // AKad_6.1 //	śuka nāsam ca saḥ dhyāsta kumāra bhavanam punar 
SA_GK19_akadambu-1136	tatra kādambarīdhyānanirataikāgracetasaḥ /	tatra kādambarī dhyāna nirata ekāgra cetasaḥ 
SA_GK19_akadambu-1137	babhūva rataye nāsya kiñcitsthāsnu cariṣṇu ca // AKad_6.2 //	babhūva rataye na asya kiñcid sthāsnu cariṣṇu ca 
SA_GK19_akadambu-1138	nākarot priyam āhāraṃ nābodhi madhuraṃ rasam /	na akarot priyam āhāram na abodhi madhuram rasam 
SA_GK19_akadambu-1139	na cādriyata vāsāṃsi na siṣeve vilepanam // AKad_6.3 //	na ca adriyata vāsāṃsi na siṣeve vilepanam 
SA_GK19_akadambu-1140	sārthacyuta ivādhvanyo yūthabhraṣṭa iva dvipaḥ /	sārtha cyutaḥ iva adhvanyaḥ yūtha bhraṣṭaḥ iva dvipaḥ 
SA_GK19_akadambu-1141	vāgurāpāśasaṃruddha iva sāraṅgaśāvakaḥ // AKad_6.4 //	vāgurā pāśa saṃruddhaḥ iva sāraṅga śāvakaḥ 
SA_GK19_akadambu-1142	divā vibhāvarīṃ dhyāyan niśi vāñchan dināgamam /	divā vibhāvarīm dhyāyan niśi vāñchan dina āgamam 
SA_GK19_akadambu-1143	udīcīm eva sāsrākṣo vīkṣamāṇo 'niśaṃ diśam // AKad_6.5 //	udīcīm eva sa asra akṣaḥ vīkṣamāṇaḥ niśam diśam 
SA_GK19_akadambu-1144	keyūrakādihāyātaṃ jñātvā māṃ kiṃ bhajedasau /	keyūrakāt iha āyātam jñātvā mām kim bhajet asau 
SA_GK19_akadambu-1145	kiṃ vadet pattralekhāṃ vā sāpi kiṃ vocyate tayā // AKad_6.6 //	kim vadet pattralekhām vā sā api kim vā ucyate tayā 
SA_GK19_akadambu-1146	iti naktandinaṃ dhyāyann anavāpitanirvṛtiḥ /	iti naktandinam dhyāyan an avāpita nirvṛtiḥ 
SA_GK19_akadambu-1147	kālaṃ kiyantam apy evaṃ candrāpīḍo 'tyavāhayat // AKad_6.7 //	kālam kiyantam api evam candrāpīḍo tyavāhayat 
SA_GK19_akadambu-1148	ākāraḥ saṃvṛtas tv īdṛg asya gūḍhātmano 'bhavat /	ākāraḥ saṃvṛtaḥ tu īdṛś asya gūḍha ātmanaḥ bhavat 
SA_GK19_akadambu-1149	yathā tāṃ śūnyatāṃ tasya pitarau nādhijagmatuḥ // AKad_6.8 //	yathā tām śūnyatām tasya pitarau na adhijagmatuḥ 
SA_GK19_akadambu-1150	dineṣv atha vyatīteṣu pattralekhā tadantikam /	dineṣu atha vyatīteṣu pattralekhā tad antikam 
SA_GK19_akadambu-1151	prāpad balāhakāśvīyanirvṛttapathasauṣṭhavā // AKad_6.9 //	prāpat balāhaka aśvīya nirvṛtta patha sauṣṭhavā 
SA_GK19_akadambu-1152	candrāpīḍo 'pi tāṃ dṛṣṭvā samucchvasitamānasaḥ /	candrāpīḍaḥ pi tām dṛṣṭvā samucchvasita mānasaḥ 
SA_GK19_akadambu-1153	kādambarīm ivāmaṃsta pasparśa ca muhurmuhuḥ // AKad_6.10 //	kādambarīm iva amaṃsta pasparśa ca muhur muhur 
SA_GK19_akadambu-1154	atha visrabdham aprākṣīd vada kādambarīkathām /	atha visrabdham aprākṣīt vada kādambarī kathām 
SA_GK19_akadambu-1155	kim asmākaṃ smaraty eṣā ruṣitehāgamanena kim // AKad_6.11 //	kim asmākam smarati eṣā ruṣitā iha āgamanena kim 
SA_GK19_akadambu-1156	sābhyasūyam ivālokya candrāpīḍam uvāca sā /	sa abhyasūyam iva ālokya candrāpīḍam uvāca sā 
SA_GK19_akadambu-1157	kim etaccintayā deva gurūn ārādhaya sthiram // AKad_6.12 //	kim etat cintayā deva gurūn ārādhaya sthiram 
SA_GK19_akadambu-1158	asau hi suprasannena svayaṃ makaraketunā /	asau hi su prasannena svayam makaraketunā 
SA_GK19_akadambu-1159	tvayyarpitā vidhivaśācchrīpatau śrīrivābdhinā // AKad_6.13 //	tvayi arpitā vidhi vaśāt śrīpatau śrīḥ iva abdhinā 
SA_GK19_akadambu-1160	tāṃ cābhinavabhāvārdrāṃ bālāṃ tarulatām iva /	tām ca abhinava bhāva ārdrām bālām taru latām iva 
SA_GK19_akadambu-1161	tīvre virahadāvāgnau kṣiptavānasi kiṃ vṛthā // AKad_6.14 //	tīvre viraha dāva agnau kṣiptavān asi kim vṛthā 
SA_GK19_akadambu-1162	keyūrakamukhād buddhvāgamanaṃ deva tāvakam /	keyūraka mukhāt buddhvā āgamanam deva tāvakam 
SA_GK19_akadambu-1163	vajrāśanihatā śālivallarīva vyakampata // AKad_6.15 //	vajra aśani hatā śāli vallarī iva vyakampata 
SA_GK19_akadambu-1164	labdhasthairyāvadan māṃ ca pattralekhe kim īdṛśam /	labdha sthairyā avadat mām ca pattralekhe kim īdṛśam 
SA_GK19_akadambu-1165	yuktam etasya yanmanye rakṣāṃsy api na kurvate // AKad_6.16 //	yuktam etasya yat manye rakṣāṃsi api na kurvate 
SA_GK19_akadambu-1166	tataḥ prabhṛti niḥśvāsair vardhamānair dinair iva /	tatas prabhṛti niḥśvāsaiḥ vardhamānaiḥ dinaiḥ iva 
SA_GK19_akadambu-1167	krāntā grīṣmaniśevāsāvakṣīyata śanaiḥ śanaiḥ // AKad_6.17 //	krāntā grīṣma niśā iva asau akṣīyata śanais śanais 
SA_GK19_akadambu-1168	alabdhakusumāmodāḥ prāgabhyāsādupāgatāḥ /	a labdha kusuma āmodāḥ prāk abhyāsāt upāgatāḥ 
SA_GK19_akadambu-1169	dūrātpariharantyasyāḥ kabarīmadya ṣaṭpadāḥ // AKad_6.18 //	dūrāt pariharanti asyāḥ kabarīm adya ṣaṭpadāḥ 
SA_GK19_akadambu-1170	rodanāruṇitāpāṅge ciraṃ vismṛtakajjale /	rodana aruṇita apāṅge ciram vismṛta kajjale 
SA_GK19_akadambu-1171	netre mādhuryamutsṛjya gate tasyāḥ kaṣāyatām // AKad_6.19 //	netre mādhuryam utsṛjya gate tasyāḥ kaṣāya tām 
SA_GK19_akadambu-1172	ciraṃ pattralatālekhyaṃ vihāya kriyate navam /	ciram pattra latā lekhyam vihāya kriyate navam 
SA_GK19_akadambu-1173	maṇḍanaṃ gaṇḍayor aśrukaṇamuktāvalī tayā // AKad_6.20 //	maṇḍanam gaṇḍayoḥ aśru kaṇa muktā āvalī tayā 
SA_GK19_akadambu-1174	mṛduḥ svabhāvaraktaś ca pravṛddhair asamoṣmabhiḥ /	mṛduḥ svabhāva raktaḥ ca pravṛddhaiḥ asama ūṣmabhiḥ 
SA_GK19_akadambu-1175	mlānim ānīyate tasyā niḥśvāsair adharaḥ svaraiḥ // AKad_6.21 //	mlānim ānīyate tasyāḥ niḥśvāsaiḥ adharaḥ svaraiḥ 
SA_GK19_akadambu-1176	stanau ca virahe tasyāḥ śokān na hi bahiṣkṛtau /	stanau ca virahe tasyāḥ śokāt na hi bahiṣkṛtau 
SA_GK19_akadambu-1177	dāhapratikriyābhyastair hārakarpūracandanaiḥ // AKad_6.22 //	dāha pratikriyā abhyastaiḥ hāra karpūra candanaiḥ 
SA_GK19_akadambu-1178	virahajvalanas tasyā lāvaṇyarasanirjharaiḥ /	viraha jvalanaḥ tasyāḥ lāvaṇya rasa nirjharaiḥ 
SA_GK19_akadambu-1179	vāḍavaś cābdhinā naiti śamam ity adbhutadvayam // AKad_6.23 //	vāḍavaḥ ca abdhinā nā eti śamam iti adbhuta dvayam 
SA_GK19_akadambu-1180	muhuḥ sarasi haṃsīva mṛgīvopavane muhuḥ /	muhur sarasi haṃsī iva mṛgī iva upavane muhur 
SA_GK19_akadambu-1181	puline cakravākīva muhur luṭhati vihvalā // AKad_6.24 //	puline cakravākī iva muhur luṭhati vihvalā 
SA_GK19_akadambu-1182	muhur bhavantam āliṅgya puraḥ saṃkalpakalpitam /	muhur bhavantam āliṅgya puras saṃkalpa kalpitam 
SA_GK19_akadambu-1183	śūnye bhujalate vīkṣya vilakṣā patati kṣitau // AKad_6.25 //	śūnye bhuja late vīkṣya vilakṣā patati kṣitau 
SA_GK19_akadambu-1184	mā gād ayam upālabdhaḥ saṃkalpād api dūrataḥ /	mā gāt ayam upālabdhaḥ saṃkalpāt api dūratas 
SA_GK19_akadambu-1185	ity upālabhate na tvāṃ bhīteva manasāpi sā // AKad_6.26 //	iti upālabhate na tvām bhītā iva manasā api sā 
SA_GK19_akadambu-1186	tvadākāramayaṃ dhyānaṃ tvadgotrapravaṇā giraḥ /	tvad ākāra mayam dhyānam tvad gotra pravaṇāḥ giraḥ 
SA_GK19_akadambu-1187	tvadgātrakīlitā dṛṣṭis tasyāḥ samprati vartate // AKad_6.27 //	tvad gātra kīlitā dṛṣṭiḥ tasyāḥ samprati vartate 
SA_GK19_akadambu-1188	kiyatī varṇyate tasyāḥ pareṇa virahavyathā /	kiyatī varṇyate tasyāḥ pareṇa viraha vyathā 
SA_GK19_akadambu-1189	svasaṃvedanagamyā hi sā tayaivānubhūyate // AKad_6.28 //	sva saṃvedana gamyā hi sā tayā eva anubhūyate 
SA_GK19_akadambu-1190	kim apy ākhyātukāmeva bahuśaḥ sphuritādharā /	kim api ākhyātu kāmā iva bahuśas sphurita adharā 
SA_GK19_akadambu-1191	hṛdayasthena kenāpi guruṇeva niṣidhyate // AKad_6.29 //	hṛdaya sthena kena api guruṇā iva niṣidhyate 
SA_GK19_akadambu-1192	bhūmau viveṣṭamānāṅgī bhujaṅgīva kadāpy asau /	bhūmau viveṣṭamāna aṅgī bhujaṅgī iva kadāpi asau 
SA_GK19_akadambu-1193	diśo vīkṣya madutsaṅge nidhāya mukham abravīt // AKad_6.30 //	diśaḥ vīkṣya mad utsaṅge nidhāya mukham abravīt 
SA_GK19_akadambu-1194	uttiṣṭhānaya taṃ gatvā jīvantīṃ māṃ yadīcchasi /	uttiṣṭha ānaya tam gatvā jīvantīm mām yadi icchasi 
SA_GK19_akadambu-1195	ahaṃ gantum aśaktā hi sudūram idam antaram // AKad_6.31 //	aham gantum aśaktā hi su dūram idam antaram 
SA_GK19_akadambu-1196	sthitāyāṃ tvayi jīvāmi tvatsparśena yathā tathā /	sthitāyām tvayi jīvāmi tvad sparśena yathā tathā 
SA_GK19_akadambu-1197	gatāyāṃ tu ciraṃ kālaṃ na sahante mamāsavaḥ // AKad_6.32 //	gatāyām tu ciram kālam na sahante mama asavaḥ 
SA_GK19_akadambu-1198	iti śrutvā ca dṛṣṭvā ca samāyātāsmy ataḥ param /	iti śrutvā ca dṛṣṭvā ca samāyātā asmi atas param 
SA_GK19_akadambu-1199	devaḥ pramāṇam ity uktvā rudatī virarāma sā // AKad_6.33 //	devaḥ pramāṇam iti uktvā rudatī virarāma sā 
SA_GK19_akadambu-1200	candrāpīḍas tad ākarṇya gatasmṛtir ivābhavat /	candrāpīḍaḥ tat ākarṇya gata smṛtiḥ iva abhavat 
SA_GK19_akadambu-1201	labdhasmṛtiś ciraṃ dadhyau gamane hetum ātmanaḥ // AKad_6.34 //	labdha smṛtiḥ ciram dadhyau gamane hetum ātmanaḥ 
SA_GK19_akadambu-1202	dineṣv atha vyatīteṣu vaktuṃ kādambarīdaśām /	dineṣu atha vyatīteṣu vaktum kādambarī daśām 
SA_GK19_akadambu-1203	āgāt keyūrako 'py āśu dīrghādhvaśrāntavāhanaḥ // AKad_6.35 //	āgāt keyūrakaḥ pi āśu dīrgha adhva śrānta vāhanaḥ 
SA_GK19_akadambu-1204	sa cojjayinyā vibhavaṃ praviśan vīkṣya vismitaḥ /	sa ca ujjayinyāḥ vibhavam praviśan vīkṣya vismitaḥ 
SA_GK19_akadambu-1205	sthāne nanu mano lagnaṃ svāminyā ity amanyata // AKad_6.36 //	sthāne nanu manaḥ lagnam svāminyāḥ iti amanyata 
SA_GK19_akadambu-1206	praviśya dadṛśe tena candrāpīḍaḥ kṛśākṛtiḥ /	praviśya dadṛśe tena candrāpīḍaḥ kṛśa ākṛtiḥ 
SA_GK19_akadambu-1207	cakravāka ivaikākī priyāvirahavihvalaḥ // AKad_6.37 //	cakravākaḥ iva ekākī priyā viraha vihvalaḥ 
SA_GK19_akadambu-1208	dadhatyā pārśvavartinyā cāmaraṃ pattralekhayā /	dadhatyā pārśva vartinyā cāmaram pattralekhayā 
SA_GK19_akadambu-1209	saṃvījyamānaḥ paryaṅkaniṣaṇṇaglānavigrahaḥ // AKad_6.38 //	saṃvījyamānaḥ paryaṅka niṣaṇṇa glāna vigrahaḥ 
SA_GK19_akadambu-1210	praṇipatyopaviṣṭo 'sau gāḍhaṃ śirasi paspṛśe /	praṇipatya upaviṣṭaḥ sau gāḍham śirasi paspṛśe 
SA_GK19_akadambu-1211	kurvatā kuśalapraśnaṃ candrāpīḍena sādaram // AKad_6.39 //	kurvatā kuśala praśnam candrāpīḍena sa ādaram 
SA_GK19_akadambu-1212	tataḥ kādambarīvārtāṃ pṛṣṭaḥ keyūrako 'munā /	tatas kādambarī vārtām pṛṣṭaḥ keyūrakaḥ munā 
SA_GK19_akadambu-1213	pattralekhāmukhaṃ vīkṣya saṃkṣiptam idam abravīt // AKad_6.40 //	pattralekhā mukham vīkṣya saṃkṣiptam idam abravīt 
SA_GK19_akadambu-1214	ukto 'si nānayā kiñcid uktaś cet kim iha sthitaḥ /	uktaḥ si na anayā kiñcid uktaḥ ced kim iha sthitaḥ 
SA_GK19_akadambu-1215	uktaś ceha sthitaś cāsi kṛtam āgamanena me // AKad_6.41 //	uktaḥ ca iha sthitaḥ ca asi kṛtam āgamanena me 
SA_GK19_akadambu-1216	tathāpi vada saṃdeśam iti tena tu coditaḥ /	tathā api vada saṃdeśam iti tena tu coditaḥ 
SA_GK19_akadambu-1217	punaḥ keyūrakaḥ prāha na hi vijñāpyase mṛṣā // AKad_6.42 //	punar keyūrakaḥ prāha na hi vijñāpyase mṛṣā 
SA_GK19_akadambu-1218	kathaṃ jīvatsu yuṣmāsu viraho hanti mām iti /	katham jīvatsu yuṣmāsu virahaḥ hanti mām iti 
SA_GK19_akadambu-1219	tasyāḥ sākūtayā dṛṣṭyā visṛṣṭo 'smi na tadgirā // AKad_6.43 //	tasyāḥ sa ākūtayā dṛṣṭyā visṛṣṭaḥ smi na tad girā 
SA_GK19_akadambu-1220	kim atra bahunoktena tathāsyā virahavyathā /	kim atra bahunā uktena tathā asyāḥ viraha vyathā 
SA_GK19_akadambu-1221	adyāpi jīvatīty atra yathā dolāyate manaḥ // AKad_6.44 //	adyā api jīvati iti atra yathā dolāyate manaḥ 
SA_GK19_akadambu-1222	tatkathābhis tathā sthitvā tasminn atha dine ciram /	tad kathābhiḥ tathā sthitvā tasmin atha dine ciram 
SA_GK19_akadambu-1223	candrāpīḍaḥ sukhāvāsaṃ keyūrakam akārayat // AKad_6.45 //	candrāpīḍaḥ sukha āvāsam keyūrakam akārayat 
SA_GK19_akadambu-1224	na rākṣaso na cāṇḍālo na kirātaś ca yady aham /	na rākṣasaḥ na cāṇḍālaḥ na kirātaḥ ca yadi aham 
SA_GK19_akadambu-1225	acchodasarasas tīraṃ prāptaṃ māṃ vettha sarvathā // AKad_6.46 //	acchoda sarasaḥ tīram prāptam mām vettha sarvathā 
SA_GK19_akadambu-1226	anyedyur iti saṃdiśya sahitaṃ pattralekhayā /	anyedyus iti saṃdiśya sahitam pattralekhayā 
SA_GK19_akadambu-1227	keyūrakam asau ratnaiḥ prāhiṇot kṛtamaṇḍanam // AKad_6.47 //	keyūrakam asau ratnaiḥ prāhiṇot kṛta maṇḍanam 
SA_GK19_akadambu-1228	tayos tu gatayor āsta sutarāṃ khinnamānasaḥ /	tayoḥ tu gatayoḥ āsta sutarām khinna mānasaḥ 
SA_GK19_akadambu-1229	gamanāya dhiyā kiñcin nimittam anusaṃdadhat // AKad_6.48 //	gamanāya dhiyā kiñcid nimittam anusaṃdadhat 
SA_GK19_akadambu-1230	śuśrāvātha niyuktebhyaḥ skandhāvāram upāgatam /	śuśrāva atha niyuktebhyaḥ skandhāvāram upāgatam 
SA_GK19_akadambu-1231	yojanadvayamātraṃ ca punaḥ kṛtaniveśanam // AKad_6.49 //	yojana dvaya mātram ca punar kṛta niveśanam 
SA_GK19_akadambu-1232	vaiśampāyanato lapsye kiñcit kāraṇam ity asau /	vaiśampāyanataḥ lapsye kiñcid kāraṇam iti asau 
SA_GK19_akadambu-1233	pratyudgantum agād enaṃ kaṭakaṃ pitur ājñayā // AKad_6.50 //	pratyudgantum agāt enam kaṭakam pituḥ ājñayā 
SA_GK19_akadambu-1234	tatra rājakam ālokya balāhakaniveditam /	tatra rājakam ālokya balāhaka niveditam 
SA_GK19_akadambu-1235	kva vaiśampāyanāvāsa iti senānyam abhyadhāt // AKad_6.51 //	kva vaiśampāyana āvāsaḥ iti senānyam abhyadhāt 
SA_GK19_akadambu-1236	balāhakas tv adhodṛṣṭir ullikhan medinīṃ muhuḥ /	balāhakaḥ tu adhas dṛṣṭiḥ ullikhan medinīm muhur 
SA_GK19_akadambu-1237	na vaiśampāyano 'treti sannakaṇṭham abhāṣata // AKad_6.52 //	na vaiśampāyano trā iti sannakaṇṭham abhāṣata 
SA_GK19_akadambu-1238	tato 'vatīrya turagādupaviśya taror adhaḥ /	tatas vatīrya turagāt upaviśya taroḥ adhas 
SA_GK19_akadambu-1239	hā vayasyeti vilapanprāvartata sa roditum // AKad_6.53 //	hā vayasya iti vilapan prāvartata sa roditum 
SA_GK19_akadambu-1240	balāhako nipatyātha candrāpīḍasya pādayoḥ /	balāhakaḥ nipatya atha candrāpīḍasya pādayoḥ 
SA_GK19_akadambu-1241	deva maivaṃ kṛthāḥ so 'sti jīvann evety avocata // AKad_6.54 //	deva mā evam kṛthāḥ saḥ sti jīvan eva iti avocata 
SA_GK19_akadambu-1242	candrāpīḍas tu taṃ prāha naiva śraddhīyate maya /	candrāpīḍaḥ tu tam prāha nā eva śraddhīyate maya 
SA_GK19_akadambu-1243	na vaiśampāyano jīvan muhūrtaṃ māṃ vimuñcati // AKad_6.55 //	na vaiśampāyanaḥ jīvan muhūrtam mām vimuñcati 
SA_GK19_akadambu-1244	iti sambhrāntacittaṃ taṃ punar āha balāhakaḥ /	iti sambhrānta cittam tam punar āha balāhakaḥ 
SA_GK19_akadambu-1245	śrūyatāṃ deva tadvṛttaṃ yathāsāv iha nāgataḥ // AKad_6.56 //	śrūyatām deva tat vṛttam yathā asau iha na āgataḥ 
SA_GK19_akadambu-1246	deva tādṛśam ādiśya prasthitaṃ tvām anuvrajat /	deva tādṛśam ādiśya prasthitam tvām anuvrajat 
SA_GK19_akadambu-1247	tataḥ pratinivṛtto 'sau tatraivāsta yathāsthiti // AKad_6.57 //	tatas pratinivṛttaḥ sau tatra eva āsta yathāsthiti 
SA_GK19_akadambu-1248	aparedyur athotthāya vidhāya prakṛtāḥ kriyāḥ /	aparedyus atha utthāya vidhāya prakṛtāḥ kriyāḥ 
SA_GK19_akadambu-1249	vinodayitum ātmānaṃ sa cacāra vanasthalīḥ // AKad_6.58 //	vinodayitum ātmānam sa cacāra vana sthalīḥ 
SA_GK19_akadambu-1250	tatra sapratyabhijñānaṃ sthānaṃ sthānaṃ nirūpayan /	tatra sa pratyabhijñānam sthānam sthānam nirūpayan 
SA_GK19_akadambu-1251	kiñcin naṣṭam ivānveṣṭum aicchad uttrastalocanaḥ // AKad_6.59 //	kiñcid naṣṭam iva anveṣṭum aicchat uttrasta locanaḥ 
SA_GK19_akadambu-1252	tato 'stābhimukhe bhānāv asmābhiḥ so 'bhyadhīyata /	tatas sta abhimukhe bhānau asmābhiḥ saḥ bhyadhīyata 
SA_GK19_akadambu-1253	sthīyatām adya śiṣṭās tu śvo draṣṭāsi vanasthalīḥ // AKad_6.60 //	sthīyatām adya śiṣṭāḥ tu śvas draṣṭāsi vana sthalīḥ 
SA_GK19_akadambu-1254	athāsau vicarann eva sābhyasūyam ivāvadat /	atha asau vicaran eva sa abhyasūyam iva avadat 
SA_GK19_akadambu-1255	yāta yūyaṃ na gantavyaṃ yāvajjīvam ito mayā // AKad_6.61 //	yāta yūyam na gantavyam yāvajjīvam itas mayā 
SA_GK19_akadambu-1256	sa bahūni dināny āsta tatraiva vicaran vane /	sa bahūni dināni āsta tatra eva vicaran vane 
SA_GK19_akadambu-1257	na ca kenāpyupāyena śaktaś calayituṃ tataḥ // AKad_6.62 //	na ca kena api upāyena śaktaḥ calayitum tatas 
SA_GK19_akadambu-1258	kṛtaprāyopaveśena pādayoḥ patatāniśam /	kṛta prāya upaveśena pādayoḥ patatā aniśam 
SA_GK19_akadambu-1259	iyatā rājacakreṇa nārthito 'py atyajad graham // AKad_6.63 //	iyatā rāja cakreṇa na arthitaḥ pi atyajat graham 
SA_GK19_akadambu-1260	tatas tatra ciraṃ sthitvā kāryaśeṣam apaśyatā /	tatas tatra ciram sthitvā kārya śeṣam a paśyatā 
SA_GK19_akadambu-1261	āyātam iha sainyena tvaṃ pramāṇam ataḥ param // AKad_6.64 //	āyātam iha sainyena tvam pramāṇam atas param 
SA_GK19_akadambu-1262	iti śrutvā nipatitaḥ śokavismayasaṃkaṭe /	iti śrutvā nipatitaḥ śoka vismaya saṃkaṭe 
SA_GK19_akadambu-1263	candrāpīḍastathaivāsta tarumūle kṛtāsanaḥ // AKad_6.65 //	candrāpīḍaḥ tathā evā āsta taru mūle kṛta āsanaḥ 
SA_GK19_akadambu-1264	atha vārtāṃ viditvemāṃ sāmātyāntaḥpuro nṛpaḥ /	atha vārtām viditvā imām sa amātya antaḥpuraḥ nṛpaḥ 
SA_GK19_akadambu-1265	anapekṣitavṛttāntas tam evoddeśam āgamat // AKad_6.66 //	an apekṣita vṛttāntaḥ tam evā uddeśam āgamat 
SA_GK19_akadambu-1266	tatra kṣaṇam iva sthitvā svayaṃ pṛṣṭvā balāhakam /	tatra kṣaṇam iva sthitvā svayam pṛṣṭvā balāhakam 
SA_GK19_akadambu-1267	adhikṣipann iva prāha candrāpīḍaṃ kṣitīśvaraḥ // AKad_6.67 //	adhikṣipan iva prāha candrāpīḍam kṣitīśvaraḥ 
SA_GK19_akadambu-1268	nūnamutpādito manyur avinīta tvayāsya saḥ /	nūnam utpāditaḥ manyuḥ avinīta tvayā asya saḥ 
SA_GK19_akadambu-1269	yenāntaḥsphuratā so 'dya tvāṃ vihāya vanaṃ śritaḥ // AKad_6.68 //	yena antar sphuratā saḥ dya tvām vihāya vanam śritaḥ 
SA_GK19_akadambu-1270	viyuktau na purā dṛṣṭau yuvāṃ kṣaṇam api kvacit /	viyuktau na purā dṛṣṭau yuvām kṣaṇam api kvacid 
SA_GK19_akadambu-1271	kiṃ jātamadhunā yena tvaṃ gṛhe sa tapovane // AKad_6.69 //	kim jātam adhunā yena tvam gṛhe sa tapaḥ vane 
SA_GK19_akadambu-1272	vinā na hi nimittena śakyā soḍhuṃ garīyasī /	vinā na hi nimittena śakyā soḍhum garīyasī 
SA_GK19_akadambu-1273	mātāpitṛsuhṛdbandhudeśavittaviyogitā // AKad_6.70 //	mātā pitṛ suhṛd bandhu deśa vitta viyogi tā 
SA_GK19_akadambu-1274	ity uktavati bhūpāle śukanāsas tataḥ param /	iti uktavati bhūpāle śukanāsaḥ tatas param 
SA_GK19_akadambu-1275	antaḥ sphuritaśoko 'pi stambhitakṣobham abhyadhāt // AKad_6.71 //	antar sphurita śokaḥ pi stambhita kṣobham abhyadhāt 
SA_GK19_akadambu-1276	kim etad avicāryaiva vastutattvam atarkayan /	kim etat a vicārya eva vastu tattvam a tarkayan 
SA_GK19_akadambu-1277	śaṅkānumānamātreṇa kṛtadhīr api bhāṣase // AKad_6.72 //	śaṅkā anumāna mātreṇa kṛta dhīḥ api bhāṣase 
SA_GK19_akadambu-1278	alātavṛṣṭir indor vā kṣīrād vā kaṇṭakodgamaḥ /	alāta vṛṣṭiḥ indoḥ vā kṣīrāt vā kaṇṭaka udgamaḥ 
SA_GK19_akadambu-1279	tasya manyuḥ kumārād vā kasya sambhāvanāspadam // AKad_6.73 //	tasya manyuḥ kumārāt vā kasya sambhāvanā āspadam 
SA_GK19_akadambu-1280	pāpaḥ sa eva durjātaḥ suciraṃ pāṭhitaḥ śukaḥ /	pāpaḥ saḥ eva durjātaḥ su ciram pāṭhitaḥ śukaḥ 
SA_GK19_akadambu-1281	yatrāmṛtaraso 'py uptaḥ phalitaḥ kālakūṭavat // AKad_6.74 //	yatra amṛta rasaḥ upi uptaḥ phalitaḥ kālakūṭa vat 
SA_GK19_akadambu-1282	sa tvaṃ kumāra sarvasyāḥ pṛthivyā ekajīvitam /	sa tvam kumāra sarvasyāḥ pṛthivyāḥ eka jīvitam 
SA_GK19_akadambu-1283	durātmano na tasyārthe śokam udvoḍhum arhasi // AKad_6.75 //	durātmanaḥ na tasya arthe śokam udvoḍhum arhasi 
SA_GK19_akadambu-1284	tasmin viratavākye tu patitvā pādayoḥ pituḥ /	tasmin virata vākye tu patitvā pādayoḥ pituḥ 
SA_GK19_akadambu-1285	sāśrukaṇṭham athovāca candrāpīḍaḥ kṛtāñjaliḥ // AKad_6.76 //	sa aśru kaṇṭham athā uvāca candrāpīḍaḥ kṛtāñjaliḥ 
SA_GK19_akadambu-1286	tāta śaṅkitadoṣasya prāyaścittam idaṃ mama /	tāta śaṅkita doṣasya prāyaścittam idam mama 
SA_GK19_akadambu-1287	gatvā tam ānayāmīha tvam anujñātum arhasi // AKad_6.77 //	gatvā tam ānayāmi iha tvam anujñātum arhasi 
SA_GK19_akadambu-1288	tam āgatam ihālokya pṛṣṭvā śapathapūrvakam /	tam āgatam iha ālokya pṛṣṭvā śapatha pūrvakam 
SA_GK19_akadambu-1289	tato guṇaṃ vā doṣaṃ vā krameṇa mama vetsyasi // AKad_6.78 //	tatas guṇam vā doṣam vā krameṇa mama vetsyasi 
SA_GK19_akadambu-1290	tatrasthaṃ tam anānīya mayaitat svagṛhaṃ punaḥ /	tatrastham tam an ānīya mayā etat sva gṛham punar 
SA_GK19_akadambu-1291	na praveṣṭavyam ity eṣa gṛhyatāṃ mama niścayaḥ // AKad_6.79 //	na praveṣṭavyam iti eṣa gṛhyatām mama niścayaḥ 
SA_GK19_akadambu-1292	tathoktavati tasmiṃs tu rājā bāṣpākulekṣaṇaḥ /	tathā uktavati tasmin tu rājā bāṣpa ākula īkṣaṇaḥ 
SA_GK19_akadambu-1293	apaśyan mantriṇo vaktraṃ sa ca tatra bahūktavān // AKad_6.80 //	apaśyat mantriṇaḥ vaktram sa ca tatra bahu uktavān 
SA_GK19_akadambu-1294	sarvopāyaprayogeṇa pitrā tena ca mantriṇā /	sarva upāya prayogeṇa pitrā tena ca mantriṇā 
SA_GK19_akadambu-1295	candrāpīḍo niruddho 'pi nācalan niścayāt tataḥ // AKad_6.81 //	candrāpīḍaḥ niruddhaḥ na acalat niścayāt tatas 
SA_GK19_akadambu-1296	siñcantī bāṣpadhārābhir maulim asya manoramā /	siñcantī bāṣpa dhārābhiḥ maulim asya manoramā 
SA_GK19_akadambu-1297	karuṇaṃ vilapantī ca ciram enam abodhayat // AKad_6.82 //	karuṇam vilapantī ca ciram enam abodhayat 
SA_GK19_akadambu-1298	tvayi sthite nijotsaṅgasthitaṃ paśyāmi putrakam /	tvayi sthite nija utsaṅga sthitam paśyāmi putrakam 
SA_GK19_akadambu-1299	nūnam andhībhavāmy eva tvayi putra gate punaḥ // AKad_6.83 //	nūnam andhībhavāmi eva tvayi putra gate punar 
SA_GK19_akadambu-1300	itthaṃ vilāsavatyā ca tayā ca karuṇoktibhiḥ /	ittham vilāsavatyā ca tayā ca karuṇa uktibhiḥ 
SA_GK19_akadambu-1301	ciram ārdrīkṛto 'pyeṣa na jahāti sma niścayam // AKad_6.84 //	ciram ārdrīkṛtaḥ pi eṣa na jahāti sma niścayam 
SA_GK19_akadambu-1302	tato 'śrubharasaṃruddhagadgadākṣarayā girā /	tatas śru bhara saṃruddha gadgada akṣarayā girā 
SA_GK19_akadambu-1303	yathā jānāsi putreti katham apy avadan nṛpaḥ // AKad_6.85 //	yathā jānāsi putra iti katham api avadat nṛpaḥ 
SA_GK19_akadambu-1304	dattānujñas tataḥ pitrā praṇamya sakalān gurūn /	datta anujñaḥ tatas pitrā praṇamya sakalān gurūn 
SA_GK19_akadambu-1305	śrutvā ca yatnasaṃruddhabāṣpadhārās tadāśiṣaḥ // AKad_6.86 //	śrutvā ca yatna saṃruddha bāṣpa dhārāḥ tad āśiṣaḥ 
SA_GK19_akadambu-1306	candrāpīḍaḥ pathi śrāntān vinivartya yathā tathā /	candrāpīḍaḥ pathi śrāntān vinivartya yathā tathā 
SA_GK19_akadambu-1307	pārthivān parivāreṇa prātiṣṭhata laghīyasā // AKad_6.87 //	pārthivān parivāreṇa prātiṣṭhata laghīyasā 
SA_GK19_akadambu-1308	kiṃ tan mayābhyadhāyīti dūyamānamanāḥ śucā /	kim tat mayā abhyadhāyi iti dūyamāna manāḥ śucā 
SA_GK19_akadambu-1309	senayā saha rājāpi viveśa nagarīṃ śanaiḥ // AKad_6.88 //	senayā saha rājā api viveśa nagarīm śanais 
SA_GK19_akadambu-1310	balāhakas tu senānīr vāryamāṇo 'pi bhūbhujā /	balāhakaḥ tu senā nīḥ vāryamāṇaḥ pi bhūbhujā 
SA_GK19_akadambu-1311	svagṛhān apraviśyaiva sa candrāpīḍam anvagāt // AKad_6.89 //	sva gṛhān a praviśya eva sa candrāpīḍam anvagāt 
SA_GK19_akadambu-1312	candrāpīḍas tato gacchan dayitādarśanotsukaḥ /	candrāpīḍaḥ tatas gacchan dayitā darśana utsukaḥ 
SA_GK19_akadambu-1313	amanyata tṛṇāyaiva madhyaṃ kailāsavindhyayoḥ // AKad_6.90 //	amanyata tṛṇāya eva madhyam kailāsa vindhyayoḥ 
SA_GK19_akadambu-1314	nājīgaṇad drumān adrīn na nadīr na vanasthalīḥ /	na ajīgaṇat drumān adrīn na nadīḥ na vana sthalīḥ 
SA_GK19_akadambu-1315	na rātriṃ nāpi divasaṃ dhāvann indrāyudhena saḥ // AKad_6.91 //	na rātrim na api divasam dhāvan indrāyudhena saḥ 
SA_GK19_akadambu-1316	tataḥ prāvartata prāvṛṭ pīnonnatapayodharā /	tatas prāvartata prāvṛṣ pīna unnata payodharā 
SA_GK19_akadambu-1317	kāntā navarasārdreva pratyudgantum ivāgatā // AKad_6.92 //	kāntā nava rasa ārdrā iva pratyudgantum iva āgatā 
SA_GK19_akadambu-1318	tām apy agaṇayitvāsau vrajan katipayair dinaiḥ /	tām api a gaṇayitvā asau vrajan katipayaiḥ dinaiḥ 
SA_GK19_akadambu-1319	acchodasarasas tīram avāpākaluṣāmbhasaḥ // AKad_6.93 //	acchoda sarasaḥ tīram avāpa akaluṣa ambhasaḥ 
SA_GK19_akadambu-1320	apanītasamāyogaḥ parivartya ca vāsasī /	apanīta samāyogaḥ parivartya ca vāsasī 
SA_GK19_akadambu-1321	mahāśvetām atha draṣṭuṃ sa jagāma tadāśramam // AKad_6.94 //	mahāśvetām atha draṣṭum sa jagāma tad āśramam 
SA_GK19_akadambu-1322	tatrāpaśyanmahāśvetāṃ tadālokanalajjitām /	tatra apaśyat mahā śvetām tad ālokana lajjitām 
SA_GK19_akadambu-1323	vadantīṃ nijadaurātmyaṃ pralāpakaruṇasvanām // AKad_6.95 //	vadantīm nija daurātmyam pralāpa karuṇa svanām 
SA_GK19_akadambu-1324	tatkāraṇāparijñānamohaniṣpandapakṣmaṇā /	tad kāraṇa a parijñāna moha niṣpanda pakṣmaṇā 
SA_GK19_akadambu-1325	nirīkṣya cakṣuṣā pṛṣṭā candrāpīḍena sābravīt // AKad_6.96 //	nirīkṣya cakṣuṣā pṛṣṭā candrāpīḍena sā bravīt 
SA_GK19_akadambu-1326	keyūrakamukhād buddhvāgataṃ tvāṃ pitur ājñayā /	keyūraka mukhāt buddhvā āgatam tvām pituḥ ājñayā 
SA_GK19_akadambu-1327	dināni katicit sthitvā kādambaryā niketane // AKad_6.97 //	dināni katicid sthitvā kādambaryāḥ niketane 
SA_GK19_akadambu-1328	tata etya yathānyāyam āsīnātra tapovane /	tatas etya yathānyāyam āsīnā atra tapaḥ vane 
SA_GK19_akadambu-1329	vipraṃ yuvānam adrākṣaṃ vicinvantaṃ vanasthalīḥ // AKad_6.98 //	vipram yuvānam adrākṣam vicinvantam vana sthalīḥ 
SA_GK19_akadambu-1330	*yugalakam*	yugalakam 
SA_GK19_akadambu-1331	sapratyabhijñam ālokya mām asau manmathonmukhaḥ /	sa pratyabhijñam ālokya mām asau manmatha unmukhaḥ 
SA_GK19_akadambu-1332	tīvram udvejayāmāsa narmavakrokticāpalaiḥ // AKad_6.99 //	tīvram udvejayāmāsa narma vakra ukti cāpalaiḥ 
SA_GK19_akadambu-1333	tato nirbhartsyamāno 'pi vāryamāṇo 'pi yatnataḥ /	tatas nirbhartsyamānaḥ pi vāryamāṇaḥ pi yatnataḥ 
SA_GK19_akadambu-1334	sa bahūni dināny āsta tathā mām upapīḍayan // AKad_6.100 //	sa bahūni dināni āsta tathā mām upapīḍayan 
SA_GK19_akadambu-1335	ekadā tu śayānāṃ mām āgatya niśi nistrapaḥ /	ekadā tu śayānām mām āgatya niśi nistrapaḥ 
SA_GK19_akadambu-1336	kṛtāñjalir anaṅgārto yayāce ratidakṣiṇām // AKad_6.101 //	kṛtāñjaliḥ anaṅga ārtaḥ yayāce rati dakṣiṇām 
SA_GK19_akadambu-1337	tato dhigiti sakrodham abhidhāya kamaṇḍaloḥ /	tatas dhik iti sa krodham abhidhāya kamaṇḍaloḥ 
SA_GK19_akadambu-1338	jalam uddhṛtya śapto 'sau mayānudhyāya devatāḥ // AKad_6.102 //	jalam uddhṛtya śaptaḥ u sau mayā anudhyāya devatāḥ 
SA_GK19_akadambu-1339	śukavanmukharāgeṇa vaktum evāsi śikṣitaḥ /	śuka vat mukha rāgeṇa vaktum evā asi śikṣitaḥ 
SA_GK19_akadambu-1340	gaccha dūraṃ durācāra śuka eva bhaviṣyasi // AKad_6.103 //	gaccha dūram durācāra śukaḥ eva bhaviṣyasi 
SA_GK19_akadambu-1341	śāpena tena mahatā madanāgninā vā janmāntaropacitaduṣkṛtakarmaṇā vā /	śāpena tena mahatā madana agninā vā janma antara upacita duṣkṛta karmaṇā vā 
SA_GK19_akadambu-1342	citreṇa vā bhagavataś caritena dhātuḥ prāṇān asāv udasṛjan nipapāta corvyām // AKad_6.104 //	citreṇa vā bhagavataḥ caritena dhātuḥ prāṇān asau udasṛjat nipapāta ca urvyām 
SA_GK19_akadambu-1343	ākrandataḥ parijanātmaśuco 'paredyur jñāto mayā sa śukanāsasutaḥ sakhā te /	ākrandataḥ parijana ātma śucaḥ paredyus jñātaḥ mayā sa śuka nāsa sutaḥ sakhā te 
SA_GK19_akadambu-1344	tat paśya māṃ priyavayasyaviyogahetum astatrapām akaruṇāṃ prakhalām abhavyām // AKad_6.105 //	tat paśya mām priya vayasya viyoga hetum asta trapām akaruṇām prakhalām abhavyām 
SA_GK19_akadambu-1345	iti śrutvā bhinnaḥ prasabham iva śūlāgraśikhayā kadā tvāṃ paśyeyaṃ kamalamukhi kādambari punaḥ /	iti śrutvā bhinnaḥ prasabham iva śūla agra śikhayā kadā tvām paśyeyam kamala mukhi kādambari punar 
SA_GK19_akadambu-1346	vadann evaṃ śokasphuṭitahṛdayas tatkṣaṇam asūñ jahac candrāpīḍas tarur iva papāta kṣititale // AKad_6.106 //	vadan evam śoka sphuṭita hṛdayaḥ tad kṣaṇam asūm jahat candrāpīḍaḥ taruḥ iva papāta kṣiti tale 
SA_GK19_akadambu-1347	tato bhugnagrīvaṃ mukulitasitāpāṅganayanaṃ prabhāṃ tanvīṃ dīnām iva vidadhataṃ dikṣu śanakaiḥ /	tatas bhugna grīvam mukulita sita apāṅga nayanam prabhām tanvīm dīnām iva vidadhatam dikṣu śanakais 
SA_GK19_akadambu-1348	kṣitau visrastāṅgaṃ patitam amum ālokya vivaśā mahāśvetā sadyaḥ katham api na yāti sma dalaśaḥ // AKad_6.107 //	kṣitau visrasta aṅgam patitam amum ālokya vivaśā mahā śvetā sadyas katham api na yāti sma dalaśas 
SA_GK19_akadambu-1349	draṣṭuṃ dīnām iva vasumatīm akṣamas tena śūnyāṃ kurvannudyandviradakaruṇākrandinaś cakravākān /	draṣṭum dīnām iva vasumatīm akṣamaḥ tena śūnyām kurvan udyan dvirada karuṇa ākrandinaḥ cakravākān 
SA_GK19_akadambu-1350	abrahmaṇyadhvanim iva karaurūrdhvaśākhair vimuñcann astaṃ tigmadyutir api tataḥ kṣāmadhāmā jagāma // AKad_6.108 //	a brahmaṇya dhvanim iva karauḥ ūrdhva śākhaiḥ vimuñcan astam tigmadyutiḥ api tatas kṣāma dhāmā jagāma 
SA_GK19_akadambu-1351	iti śrīvipaścidvarāgragaṇyācāryaśrībhaṭṭajayantasūnor abhinandasya kṛtau kādambarīkathāsāre ṣaṣṭhaḥ sargaḥ //	iti śrī vipaścit vara agragaṇya ācārya śrī bhaṭṭa jayanta sūnoḥ abhinandasya kṛtau kādambarī kathā sāre ṣaṣṭhaḥ sargaḥ 
SA_GK19_akadambu-1352	saptamaḥ sargaḥ	saptamaḥ sargaḥ 
SA_GK19_akadambu-1353	tasminn avasare bālā kādambary api vedhasā /	tasmin avasare bālā kādambarī api vedhasā 
SA_GK19_akadambu-1354	tatraivānīyatānekamāyāvaicitryakāriṇā // AKad_7.01 //	tatra eva anīyata aneka māyā vaicitrya kāriṇā 
SA_GK19_akadambu-1355	asau hi pattralekhāyā mukhāt keyūrakasya ca /	asau hi pattralekhāyāḥ mukhāt keyūrakasya ca 
SA_GK19_akadambu-1356	asaṃśayaṃ samāyātaṃ candrāpīḍam abudhyata // AKad_7.02 //	asaṃśayam samāyātam candrāpīḍam abudhyata 
SA_GK19_akadambu-1357	tataḥ sakalavisrambhayogyaṃ vigatayantraṇam /	tatas sakala visrambha yogyam vigata yantraṇam 
SA_GK19_akadambu-1358	mahāśvetāśramaṃ prāptaṃ pratyudgantum iyeṣa tam // AKad_7.03 //	mahāśveta āśramam prāptam pratyudgantum iyeṣa tam 
SA_GK19_akadambu-1359	vaiśampāyanavidhvaṃsavṛttāntasamanantaram /	vaiśampāyana vidhvaṃsa vṛttānta samanantaram 
SA_GK19_akadambu-1360	candrāpīḍamanaḥpīḍāṃ vayasyavirahodbhavām // AKad_7.04 //	candrāpīḍa manaḥ pīḍām vayasya viraha udbhavām 
SA_GK19_akadambu-1361	śaṅkamānā mahāśvetā tatsamāśvāsakāraṇam /	śaṅkamānā mahāśvetā tad samāśvāsa kāraṇam 
SA_GK19_akadambu-1362	kādambarīṃ parijñāya tadāgamanasatvarā // AKad_7.05 //	kādambarīm parijñāya tad āgamana satvarā 
SA_GK19_akadambu-1363	tasyās taralikāṃ gehaṃ śīghram āgamyatām iti /	tasyāḥ taralikām geham śīghram āgamyatām iti 
SA_GK19_akadambu-1364	saṃdiśya prāhiṇot sā ca tūrṇaṃ gatvā tathāvadat // AKad_7.06 //	saṃdiśya prāhiṇot sā ca tūrṇam gatvā tathā avadat 
SA_GK19_akadambu-1365	tilakam	tilakam 
SA_GK19_akadambu-1366	jātotsāhā mahāśvetāsaṃdeśena garīyasīm /	jāta utsāhā mahāśvetā saṃdeśena garīyasīm 
SA_GK19_akadambu-1367	gamanotkalikāṃ dadhre buddhau kādambarī tataḥ // AKad_7.07 //	gamana utkalikām dadhre buddhau kādambarī tatas 
SA_GK19_akadambu-1368	tāmbūlapaṭavāsādisaṃvidhānavidagdhayā /	tāmbūla paṭa vāsa ādi saṃvidhāna vidagdhayā 
SA_GK19_akadambu-1369	hṛdayaprakhyayā sakhyā sahitā madalekhayā // AKad_7.08 //	hṛdaya prakhyayā sakhyā sahitā mada lekhayā 
SA_GK19_akadambu-1370	patralekhāṃ puraskṛtya priyacarcāvicakṣaṇām /	patra lekhām puraskṛtya priya carcā vicakṣaṇām 
SA_GK19_akadambu-1371	keyūrakaṃ ca tatraiva dine tāṃ bhuvamāyayau // AKad_7.09 //	keyūrakam ca tatra eva dine tām bhuvam āyayau 
SA_GK19_akadambu-1372	āyāntyāś ca tadā tasyā durnimittaparamparā /	āyāntyāḥ ca tadā tasyāḥ durnimitta paramparā 
SA_GK19_akadambu-1373	prādurbabhūva bālāyā hṛdayotkampakāriṇī // AKad_7.10 //	prādurbabhūva bālāyāḥ hṛdaya utkampa kāriṇī 
SA_GK19_akadambu-1374	mahāśvetāśramopāntamāpadastaṃ gate ravau /	mahā śveta āśrama upāntam āpad astam gate ravau 
SA_GK19_akadambu-1375	udite ca niśānāthe saṃtaptakaruṇāhrade // AKad_7.11 //	udite ca niśānāthe saṃtapta karuṇā hrade 
SA_GK19_akadambu-1376	āsādya ca tam uddeśaṃ karuṇaṃ rodanadhvanim /	āsādya ca tam uddeśam karuṇam rodana dhvanim 
SA_GK19_akadambu-1377	vanāntakandarodbhūtapratiśabdam athāśṛṇot // AKad_7.12 //	vanānta kandara udbhūta pratiśabdam atha aśṛṇot 
SA_GK19_akadambu-1378	manye saiva mahāśvetāvartmanīyam upasthitā /	manye sā eva mahāśvetāvartmanīyam upasthitā 
SA_GK19_akadambu-1379	ity asau śaṅkamāneva viveśa drutam āśramam // AKad_7.13 //	iti asau śaṅkamānā iva viveśa drutam āśramam 
SA_GK19_akadambu-1380	tataḥ praviśya sāpaśyat prāṇanāthaṃ tathāsthitam /	tatas praviśya sā apaśyat prāṇanātham tathā āsthitam 
SA_GK19_akadambu-1381	mahāśvetāṃ ca tām ārtaninādaṃ rudatīṃ bhṛśam // AKad_7.14 //	mahā śvetām ca tām ārta ninādam rudatīm bhṛśam 
SA_GK19_akadambu-1382	tāmudvīkṣya mahāśvetāṃ vikasacchokavihvalā /	tām udvīkṣya mahā śvetām vikasat śoka vihvalā 
SA_GK19_akadambu-1383	nitāntatāḍitoraskaṃ rudatī moham āgamat // AKad_7.15 //	nitānta tāḍita uraskam rudatī moham āgamat 
SA_GK19_akadambu-1384	patralekhāpi tadrūpacandrāpīḍavilokinī /	patra lekhā api tad rūpa candrāpīḍa vilokinī 
SA_GK19_akadambu-1385	mumoca sahasā prajñāṃ nipatantī śilātake // AKad_7.16 //	mumoca sahasā prajñām nipatantī śilātake 
SA_GK19_akadambu-1386	kādambaryā tu dhairyeṇa pṛṣṭā taralikā tadā /	kādambaryā tu dhairyeṇa pṛṣṭā taralikā tadā 
SA_GK19_akadambu-1387	ācacakṣe yathāvṛttaṃ sarvaṃ tanmaraṇakramam // AKad_7.17 //	ācacakṣe yathāvṛttam sarvam tad maraṇa kramam 
SA_GK19_akadambu-1388	tad ākarṇya vihāyaiva vaiklavyaṃ strījanocitam /	tat ākarṇya vihāya eva vaiklavyam strī jana ucitam 
SA_GK19_akadambu-1389	labdhasaṃjñāṃ mahāśvetāṃ madalekhāṃ ca sāvadat // AKad_7.18 //	labdha saṃjñām mahā śvetām madalekhām ca sā avadat 
SA_GK19_akadambu-1390	saṃtatasthūladhāreṇa cirāt prabhṛti rohatā /	saṃtata sthūla dhāreṇa cirāt prabhṛti rohatā 
SA_GK19_akadambu-1391	khinnāham adhunānena rodanena garīyasā // AKad_7.19 //	khinnā aham adhunā anena rodanena garīyasā 
SA_GK19_akadambu-1392	yathāyogyena gacchāmi na hi śaknomi roditum /	yathāyogyena gacchāmi na hi śaknomi roditum 
SA_GK19_akadambu-1393	sakhi me darśitaḥ panthā nāthenaiva mahātmanā // AKad_7.20 //	sakhi me darśitaḥ panthāḥ nāthena eva mahātmanā 
SA_GK19_akadambu-1394	ayaṃ suhṛdviyogena nārodīdvilalāpa vā /	ayam suhṛd viyogena nā arodīt vilalāpa vā 
SA_GK19_akadambu-1395	prāṇāneva priyānaujjhītsa panthāḥ kva gato mama // AKad_7.21 //	prāṇān eva priyān aujjhīt sa panthāḥ kva gataḥ mama 
SA_GK19_akadambu-1396	yuktaṃ sakhi mahāśvete tava prāṇitum īdṛśam /	yuktam sakhi mahā śvete tava prāṇitum īdṛśam 
SA_GK19_akadambu-1397	jīvitā devatābhis tvaṃ punas tatsaṃgamāśayā // AKad_7.22 //	jīvitā devatābhiḥ tvam punar tad saṃgama āśayā 
SA_GK19_akadambu-1398	ahaṃ sarvaprakāraṃ tu vidhibhagnamanorathā /	aham sarva prakāram tu vidhi bhagna manorathā 
SA_GK19_akadambu-1399	karomi durbhagaiḥ prāṇaiḥ kiṃ kalyāṇabahiṣkṛtā // AKad_7.23 //	karomi durbhagaiḥ prāṇaiḥ kim kalyāṇa bahiṣkṛtā 
SA_GK19_akadambu-1400	madalekhe tathā kuryās tāto 'mbā ca kule sthitau /	madalekhe tathā kuryāḥ tātaḥ mbā ca kule sthitau 
SA_GK19_akadambu-1401	madviyogopatāpena yathā na dhṛtim ujjhataḥ // AKad_7.24 //	mad viyoga upatāpena yathā na dhṛtim ujjhataḥ 
SA_GK19_akadambu-1402	svayam evāsitavyaṃ tu madvāsabhavane tvayā /	svayam evā āsitavyam tu mad vāsa bhavane tvayā 
SA_GK19_akadambu-1403	yathā maṇigavākṣeṣu śerate noṇanābhayaḥ // AKad_7.25 //	yathā maṇi gavākṣeṣu śerate na ūṇa nābhayaḥ 
SA_GK19_akadambu-1404	kumāras tatra citrastho mayaiva likhitaḥ svayam /	kumāraḥ tatra citra sthaḥ mayā eva likhitaḥ svayam 
SA_GK19_akadambu-1405	rakṣaṇīyo yathā nāstam eti citrasthito 'py asau // AKad_7.26 //	rakṣaṇīyaḥ yathā na astam eti citra sthitaḥ pi asau 
SA_GK19_akadambu-1406	śayanīyaśirobhāge ratnabhittiniveśitaḥ /	śayanīya śiraḥ bhāge ratna bhitti niveśitaḥ 
SA_GK19_akadambu-1407	kāmadevapaṭaḥ kvāpi nikṣeptavyo vṛthārcitaḥ // AKad_7.27 //	kāmadeva paṭaḥ kvāpi nikṣeptavyaḥ vṛthak arcitaḥ 
SA_GK19_akadambu-1408	krīḍāparvatako deyaḥ praśāntāya tapasvine /	krīḍā parvatakaḥ deyaḥ praśāntāya tapasvine 
SA_GK19_akadambu-1409	tatroṣitaṃ kumāreṇa na hi so 'nyasya śobhate // AKad_7.28 //	tatra uṣitam kumāreṇa na hi saḥ nyasya śobhate 
SA_GK19_akadambu-1410	dīrghikārāmamadhye me padminīkhaṇḍamaṇḍitā /	dīrghikā ārāma madhye me padminī khaṇḍa maṇḍitā 
SA_GK19_akadambu-1411	tatrāste kṛtavāstavyaṃ rājahaṃsakadambakam // AKad_7.29 //	tatra āste kṛta vāstavyam rājahaṃsa kadambakam 
SA_GK19_akadambu-1412	dhārāyantraiḥ prapūrṇā ca krīḍāvāpī tadantike /	dhārāyantraiḥ prapūrṇā ca krīḍā vāpī tad antike 
SA_GK19_akadambu-1413	snehān mayā svayaṃ siktam asti līlāvanaṃ navam // AKad_7.30 //	snehāt mayā svayam siktam asti līlā vanam navam 
SA_GK19_akadambu-1414	tasmin kṛtanavodvāhā bakule mālatī mayā /	tasmin kṛta nava udvāhā bakule mālatī mayā 
SA_GK19_akadambu-1415	muktaḥ kaṅkaṇako nāsyā mocanīyas tvayaiva saḥ // AKad_7.31 //	muktaḥ kaṅkaṇakaḥ na asyāḥ mocanīyaḥ tvayā eva saḥ 
SA_GK19_akadambu-1416	mayā putrīkṛtaś cāsāv aśokatarubālakaḥ /	mayā putrīkṛtaḥ ca asau aśoka taru bālakaḥ 
SA_GK19_akadambu-1417	vardhanīyaḥ svahastāmbusekaiḥ stanyapayonibhaiḥ // AKad_7.32 //	vardhanīyaḥ sva hasta ambu sekaiḥ stanya payaḥ nibhaiḥ 
SA_GK19_akadambu-1418	gṛhe muhur apaśyantī mām asau capalekṣaṇā /	gṛhe muhur a paśyantī mām asau capala īkṣaṇā 
SA_GK19_akadambu-1419	nūnaṃ hariṇikā cāste prāpayes tāṃ ca kānanam // AKad_7.33 //	nūnam hariṇikā ca āste prāpayeḥ tām ca kānanam 
SA_GK19_akadambu-1420	śukaḥ sa parihāso me kālinī sā ca śārikā /	śukaḥ sa parihāsaḥ me kālinī sā ca śārikā 
SA_GK19_akadambu-1421	yathā na kalahāyete tathā kuryāḥ pratikṣaṇam // AKad_7.34 //	yathā na kalahāyete tathā kuryāḥ pratikṣaṇam 
SA_GK19_akadambu-1422	nityam eva madutsaṅgalālitā nakulāṅganā /	nityam eva mad utsaṅga lālitā nakula aṅganā 
SA_GK19_akadambu-1423	svāṅke śāyayitavyāsau yathā yāti na dūrataḥ // AKad_7.35 //	sva aṅke śāyayitavyā asau yathā yāti na dūratas 
SA_GK19_akadambu-1424	kiṃ kāryam athavā gehe cintayā dīrghayānayā /	kim kāryam athavā gehe cintayā dīrghayā anayā 
SA_GK19_akadambu-1425	sampādaya citām āśu prajvalajjātavedasam // AKad_7.36 //	sampādaya citām āśu prajvalat jātavedasam 
SA_GK19_akadambu-1426	keyūraka ciraṃ kiṃ mām atidīnām avekṣase /	keyūraka ciram kim mām ati dīnām avekṣase 
SA_GK19_akadambu-1427	uttiṣṭha cinu kāṣṭhāni samāhāra hutāśanam // AKad_7.37 //	uttiṣṭha cinu kāṣṭhāni samāhāra hutāśanam 
SA_GK19_akadambu-1428	lāvaṇyāmbumayo dehaḥ kriyate katham agnisāt /	lāvaṇya ambu mayaḥ dehaḥ kriyate katham agnisāt 
SA_GK19_akadambu-1429	kumāram amum ādāya patāmi varam ambhasi // AKad_7.38 //	kumāram amum ādāya patāmi varam ambhasi 
SA_GK19_akadambu-1430	kumāre mitraduḥkhena tatkṣaṇojjhitajīvite /	kumāre mitra duḥkhena tad kṣaṇa ujjhita jīvite 
SA_GK19_akadambu-1431	iyantam api jīvantī kālaṃ lajje 'ham ātmanā // AKad_7.39 //	iyantam api jīvantī kālam lajje ham ātmanā 
SA_GK19_akadambu-1432	draṣṭavyāsi kadety evam abhidhāyaiva māṃ gataḥ /	draṣṭavyā asi kadā iti evam abhidhāya eva mām gataḥ 
SA_GK19_akadambu-1433	seyaṃ cirayatīty evam adhunābhidadhīta saḥ // AKad_7.40 //	sā iyam cirayati iti evam adhunā abhidadhīta saḥ 
SA_GK19_akadambu-1434	iti kādambarīṃ sadyo maraṇavyavasāyinīm /	iti kādambarīm sadyas maraṇa vyavasāyinīm 
SA_GK19_akadambu-1435	śiśirajyotirālokya kampamāna ivābhavat // AKad_7.41 //	śiśirajyotiḥ ālokya kampamānaḥ iva abhavat 
SA_GK19_akadambu-1436	yena dugdhābdhikallolaplāvyamāna ivābhavat /	yena dugdha abdhi kallola plāvyamānaḥ iva abhavat 
SA_GK19_akadambu-1437	pravṛttadantavīṇaś ca sakalaḥ kanyakājanaḥ // AKad_7.42 //	pravṛtta danta vīṇaḥ ca sakalaḥ kanyakā janaḥ 
SA_GK19_akadambu-1438	atha divyākṛtiḥ ko 'pi puruṣo gaganasthitaḥ /	atha divya ākṛtiḥ kaḥ pi puruṣaḥ gagana sthitaḥ 
SA_GK19_akadambu-1439	garjadghanaghaṭādhīragambhīradhvanirabhyadhāt // AKad_7.43 //	garjat ghana ghaṭa adhīra gambhīra dhvaniḥ abhyadhāt 
SA_GK19_akadambu-1440	tvaṃ hi vatse mahāśvete pūrvamāśvāsitā mayā /	tvam hi vatse mahāśvete pūrvam āśvāsitā mayā 
SA_GK19_akadambu-1441	sthito madantike 'dyāpi puṇḍarīkastava priyaḥ // AKad_7.44 //	sthitaḥ mad antike dyā api puṇḍarīkaḥ tava priyaḥ 
SA_GK19_akadambu-1442	candrāpīḍas tv ayaṃ kiñcitkālaṃ nidrāyamāṇavat /	candrāpīḍaḥ tu ayam kiñcid kālam nidrāyamāṇa vat 
SA_GK19_akadambu-1443	atraivāvicalatkāntir āstāṃ kādambarīpriyaḥ // AKad_7.45 //	atrā eva a vicalat kāntiḥ āstām kādambarī priyaḥ 
SA_GK19_akadambu-1444	anena hi punar labdhanirāpāyasthirāyuṣā /	anena hi punar labdha nira apāya sthira āyuṣā 
SA_GK19_akadambu-1445	gāḍhakaṇṭhagrahānandaḥ kādambaryāḥ kariṣyate // AKad_7.46 //	gāḍha kaṇṭhagraha ānandaḥ kādambaryāḥ kariṣyate 
SA_GK19_akadambu-1446	bhavatyor ayam evāstu cittasampratyayo dṛḍhaḥ /	bhavatyoḥ ayam eva astu citta sampratyayaḥ dṛḍhaḥ 
SA_GK19_akadambu-1447	na sprakṣyati vikāro yad enaṃ bhūtasvabhāvajaḥ // AKad_7.47 //	na sprakṣyati vikāraḥ yat enam bhūta svabhāva jaḥ 
SA_GK19_akadambu-1448	ity uktvā jyotiṣā tena sahasaiva tirodadhe /	iti uktvā jyotiṣā tena sahasā eva tirodadhe 
SA_GK19_akadambu-1449	savismayas tadā cābhūd akhilaḥ kanyakājanaḥ // AKad_7.48 //	sa vismayaḥ tadā ca abhūt akhilaḥ kanyakā janaḥ 
SA_GK19_akadambu-1450	pattralekhā ca tenaiva jyotiṣo vacanena sā /	pattralekhā ca tena eva jyotiṣaḥ vacanena sā 
SA_GK19_akadambu-1451	labdhasaṃjñā samutthāya gatvā ca tvaritaiḥ padaiḥ // AKad_7.49 //	labdha saṃjñā samutthāya gatvā ca tvaritaiḥ padaiḥ 
SA_GK19_akadambu-1452	tam indrāyudhanāmānam aśvam ādāya kesarāt /	tam indrāyudha nāmānam aśvam ādāya kesarāt 
SA_GK19_akadambu-1453	tenaiva sahitāgādham aviśan madhyam ambhasaḥ // AKad_7.50 //	tena eva sahitā agādham aviśat madhyam ambhasaḥ 
SA_GK19_akadambu-1454	śaṅkiteva ca tāṃ vegayātāṃ taralikānvagāt /	śaṅkitā iva ca tām vega yātām taralikā anvagāt 
SA_GK19_akadambu-1455	sā dadarśa payomadhyād udgacchantaṃ kapiñjalam // AKad_7.51 //	sā dadarśa payaḥ madhyāt udgacchantam kapiñjalam 
SA_GK19_akadambu-1456	prasṛtya vyācacakṣe ha yathālokitamadbhutam /	prasṛtya vyācacakṣe ha yathā ālokitam adbhutam 
SA_GK19_akadambu-1457	tenāpi vismayastāsāṃ kanyānāṃ vavṛdhetarām // AKad_7.52 //	tena api vismayaḥ tāsām kanyānām vavṛdhetarām 
SA_GK19_akadambu-1458	atha bibhraj jaṭās tanvīḥ srutāmbukaṇadanturāḥ /	atha bibhrat jaṭāḥ tanvīḥ sruta ambu kaṇa danturāḥ 
SA_GK19_akadambu-1459	jalārdravalkalas tābhir adṛśyata kapiñjalaḥ // AKad_7.53 //	jala ārdra valkalaḥ tābhiḥ adṛśyata kapiñjalaḥ 
SA_GK19_akadambu-1460	svayam evopasṛtyāsau mahāśvetām abhāṣata /	svayam eva upasṛtya asau mahāśvetām abhāṣata 
SA_GK19_akadambu-1461	rājaputry api nāmāyaṃ pratyabhijñāyate janaḥ // AKad_7.54 //	rāja putrī api nāma ayam pratyabhijñāyate janaḥ 
SA_GK19_akadambu-1462	ahaṃ kapiñjalas tasya vayasyo dayitasya te /	aham kapiñjalaḥ tasya vayasyaḥ dayitasya te 
SA_GK19_akadambu-1463	cirāgamanadaurātmyād upālabhyo 'smi na tvayā // AKad_7.55 //	cira āgamana daurātmyāt upālabhyaḥ smi na tvayā 
SA_GK19_akadambu-1464	kādambaryā tvayā caitāḥ śrutāś candramaso giraḥ /	kādambaryā tvayā ca etāḥ śrutāḥ candramasaḥ giraḥ 
SA_GK19_akadambu-1465	madīyam api vṛttāntam adhunā śṛṇutaṃ yuvām // AKad_7.56 //	madīyam api vṛttāntam adhunā śṛṇutam yuvām 
SA_GK19_akadambu-1466	apy utkṣipya tathā nīte vayasye tena tatkṣaṇam /	api utkṣipya tathā nīte vayasye tena tad kṣaṇam 
SA_GK19_akadambu-1467	ahaṃ gaganam utplutya tam evānusarann agām // AKad_7.57 //	aham gaganam utplutya tam eva anusaran agām 
SA_GK19_akadambu-1468	tato 'sau dūram utplutya praviśya śaśimaṇḍalam /	tatas sau dūram utplutya praviśya śaśi maṇḍalam 
SA_GK19_akadambu-1469	paścād eva praviṣṭaṃ mām avalokyedam abravīt // AKad_7.58 //	paścāt eva praviṣṭam mām avalokya idam abravīt 
SA_GK19_akadambu-1470	kapiñjala mṛgāṅkaṃ māṃ viddhi so 'haṃ tavāmunā /	kapiñjala mṛgāṅkam mām viddhi saḥ ham tava amunā 
SA_GK19_akadambu-1471	vayasyena vṛthā śapto hemakūṭagate tvayi // AKad_7.59 //	vayasyena vṛthā śaptaḥ hemakūṭa gate tvayi 
SA_GK19_akadambu-1472	voḍhavyā lokayātrā hi lokapālatayā mayā /	voḍhavyā lokayātrā hi lokapāla tayā mayā 
SA_GK19_akadambu-1473	udito 'haṃ nije kāle tataḥ pravikiran karān // AKad_7.60 //	uditaḥ ham nije kāle tatas pravikiran karān 
SA_GK19_akadambu-1474	ayaṃ madaṃśusaṃsparśapravṛddhādhikamanmathaḥ /	ayam mad aṃśu saṃsparśa pravṛddha adhika manmathaḥ 
SA_GK19_akadambu-1475	kaṇṭopāntagalaprāṇo rūkṣaṃ māṃ vīkṣya śaptavān // AKad_7.61 //	kaṇṭa upānta gala prāṇaḥ rūkṣam mām vīkṣya śaptavān 
SA_GK19_akadambu-1476	yathādya virahārto 'hametya vyāpāditas tvayā /	yathā adya viraha ārtaḥ ham etya vyāpāditaḥ tvayā 
SA_GK19_akadambu-1477	mariṣyasi tathaiva tvamindo janmani janmani // AKad_7.62 //	mariṣyasi tathā eva tvam indo janmani janmani 
SA_GK19_akadambu-1478	pratiśapto mayāpyeṣa tvam apy evaṃ mariṣyasi /	pratiśaptaḥ mayā api eṣa tvam api evam mariṣyasi 
SA_GK19_akadambu-1479	madvad evety anāgaskaśāpatāpoditakrudhā // AKad_7.63 //	madvat evā iti anāgaska śāpa tāpa udita krudhā 
SA_GK19_akadambu-1480	tataḥ pratanumanyor me paritāpa ivābhavat /	tatas pratanumanyoḥ me paritāpaḥ iva abhavat 
SA_GK19_akadambu-1481	jāmātāyaṃ mahāśvetāsambandhād iti paśyataḥ // AKad_7.64 //	jāmātā ayam mahāśvetā sambandhāt iti paśyataḥ 
SA_GK19_akadambu-1482	kuryādapi pratīkāraṃ śvetaketurmahātapāḥ /	kuryāt api pratīkāram śvetaketuḥ mahā tapāḥ 
SA_GK19_akadambu-1483	śarīramasya rakṣāmi sāmṛtair aham aṃśubhiḥ // AKad_7.65 //	śarīram asya rakṣāmi sa amṛtaiḥ aham aṃśubhiḥ 
SA_GK19_akadambu-1484	ity utkṣipya mayehāyam ānītas tvaṃ ca satvaram /	iti utkṣipya mayā iha ayam ānītaḥ tvam ca sa tvaram 
SA_GK19_akadambu-1485	gatvā nivedayemaṃ tu vṛttāntaṃ śvetaketave // AKad_7.66 //	gatvā nivedaya imam tu vṛttāntam śvetaketave 
SA_GK19_akadambu-1486	iti candramaso vākyaṃ śrutvāhaṃ divamutpatan /	iti candramasaḥ vākyam śrutvā aham divam utpatan 
SA_GK19_akadambu-1487	tvaritaprasṛtaḥ kañcidvaimānikamalaṅghayam // AKad_7.67 //	tvarita prasṛtaḥ kañcid vaimānikam alaṅghayam 
SA_GK19_akadambu-1488	sa ca mām aśapat kopād aśveneva tapobalāt /	sa ca mām aśapat kopāt aśvena iva tapaḥ balāt 
SA_GK19_akadambu-1489	tvayāhaṃ laṅghitas tasmād aśva eva bhaviṣyasi // AKad_7.68 //	tvayā aham laṅghitaḥ tasmāt aśvaḥ eva bhaviṣyasi 
SA_GK19_akadambu-1490	sa mayā praṇipatyoktaḥ suhṛc chokāndhacetasaḥ /	sa mayā praṇipatya uktaḥ suhṛd śoka andha cetasaḥ 
SA_GK19_akadambu-1491	pramādān na tapodarpān mama tat saṃhara krudham // AKad_7.69 //	pramādāt na tapaḥ darpāt mama tat saṃhara krudham 
SA_GK19_akadambu-1492	sa tv abhāṣata datto 'yaṃ śāpo bhavati nānyathā /	sa tu abhāṣata dattaḥ yam śāpaḥ bhavati na anyathā 
SA_GK19_akadambu-1493	tārāpīḍasya putrārtham ujjayinyāṃ tapasyataḥ // AKad_7.70 //	tārāpīḍasya putra artham ujjayinyām tapasyataḥ 
SA_GK19_akadambu-1494	rājño yāsyati putratvaṃ candramāḥ sanidarśanam /	rājñaḥ yāsyati putra tvam candramāḥ sa nidarśanam 
SA_GK19_akadambu-1495	puṇḍarīkastadīyasya śukanāsasya mantriṇaḥ // AKad_7.71 //	puṇḍarīkaḥ tadīyasya śukanāsasya mantriṇaḥ 
SA_GK19_akadambu-1496	tārāpīḍasutasyendorgantā vāhanatāṃ bhavān /	tārāpīḍa sutasya indoḥ gantā vāhana tām bhavān 
SA_GK19_akadambu-1497	tasyāvasāne snātvaiva śāpasyānto bhaviṣyati // AKad_7.72 //	tasya avasāne snātvā eva śāpasya antaḥ bhaviṣyati 
SA_GK19_akadambu-1498	tad ākarṇyārṇave tūrṇam apataṃ śāpamūrchitaḥ /	tat ākarṇya arṇave tūrṇam apatam śāpa mūrchitaḥ 
SA_GK19_akadambu-1499	tato 'śvībhūta evāham udatiṣṭham ayonijaḥ // AKad_7.73 //	śvībhūtaḥ eva aham udatiṣṭham ayonijaḥ 
SA_GK19_akadambu-1500	smṛtis turagabhāve 'pi na me naṣṭā kadācana /	smṛtiḥ turaga bhāve na me naṣṭā kadācana 
SA_GK19_akadambu-1501	mamaivāyam ihānītaḥ kiṃnarānusṛtikramāt // AKad_7.74 //	mama eva ayam iha ānītaḥ kiṃnara anusṛti kramāt 
SA_GK19_akadambu-1502	vīpsānvitaś ca śāpo 'yaṃ parasparam abhūt tayoḥ /	vīpsā anvitaḥ ca śāpaḥ yam parasparam abhūt tayoḥ 
SA_GK19_akadambu-1503	dvitīyajanmayogena tayor bhāvyam ato dhruvam // AKad_7.75 //	dvitīya janma yogena tayoḥ bhāvyam atas dhruvam 
SA_GK19_akadambu-1504	tad gacchāmi yathāvṛttam ākhyātuṃ śvetaketave /	tat gacchāmi yathāvṛttam ākhyātum śvetaketave 
SA_GK19_akadambu-1505	dvitīyajanmagrahaṇaṃ kva tayoś ceti veditum // AKad_7.76 //	dvitīya janma grahaṇam kva tayoḥ ca iti veditum 
SA_GK19_akadambu-1506	kapiñjalakathātas taṃ vaiśampāyanavigraham /	kapiñjala kathātaḥ tam vaiśampāyana vigraham 
SA_GK19_akadambu-1507	puṇḍarīkaṃ parijñāya mahāśvetānvatapyata // AKad_7.77 //	puṇḍarīkam parijñāya mahāśveta anvatapyata 
SA_GK19_akadambu-1508	dvitīye 'py aham evāsya jātā janmani mṛtyave /	dvitīye pi aham eva asya jātā janmani mṛtyave 
SA_GK19_akadambu-1509	śapto madanurakto 'sau mayeti vilalāpa sā // AKad_7.78 //	śaptaḥ mad anuraktaḥ sau mayā iti vilalāpa sā 
SA_GK19_akadambu-1510	kapiñjalas tadā tv evaṃ rudatīṃ tām avārayat /	kapiñjalaḥ tadā tu evam rudatīm tām avārayat 
SA_GK19_akadambu-1511	abravīc cāvadhiḥ pūrṇaḥ prāyo duḥkhasya vartate // AKad_7.79 //	abravīt ca avadhiḥ pūrṇaḥ prāyas duḥkhasya vartate 
SA_GK19_akadambu-1512	alpenaiva hi kālena puṇḍarīkasya sasmitam /	alpena eva hi kālena puṇḍarīkasya sa smitam 
SA_GK19_akadambu-1513	akṣamālāṃ punaḥ pāṇipallave vinidhāsyasi // AKad_7.80 //	akṣamālām punar pāṇipallave vinidhāsyasi 
SA_GK19_akadambu-1514	kādambary api mādhuryamugdhasmitasudhāñcitaiḥ /	kādambarī api mādhurya mugdha smita sudhā āñcitaiḥ 
SA_GK19_akadambu-1515	pramodayiṣyate sāndraiś candrāpīḍasya bhāṣitaiḥ // AKad_7.81 //	pramodayiṣyate sāndraiḥ candrāpīḍasya bhāṣitaiḥ 
SA_GK19_akadambu-1516	kādambarī tam aprākṣīd bhagavan sā kva vartate /	kādambarī tam aprākṣīt bhagavan sā kva vartate 
SA_GK19_akadambu-1517	pattralekheti sa tv āha mayā nājñāyi tadgatiḥ // AKad_7.82 //	pattralekhā iti sa tu āha mayā na ajñāyi tad gatiḥ 
SA_GK19_akadambu-1518	ity uktvodapatad vyoma romakūpāmbuvipruṣaḥ /	iti uktvā udapatat vyoma romakūpa ambu vipruṣaḥ 
SA_GK19_akadambu-1519	acchodabindusaṃdigdhāḥ kirann atha kapiñjalaḥ // AKad_7.83 //	accha uda bindu saṃdigdhāḥ kiran atha kapiñjalaḥ 
SA_GK19_akadambu-1520	tasmin gate mahāśvetākādambaryau tathaiva tām /	tasmin gate mahāśvetā kādambaryau tathā eva tām 
SA_GK19_akadambu-1521	saśokavismayotkampe kathayā ninyatur niśām // AKad_7.84 //	sa śoka vismaya utkampe kathayā ninyatuḥ niśām 
SA_GK19_akadambu-1522	mahāśvetākathāvṛtte tatrāpy adhikaniścayā /	mahā śvetā kathā vṛtte tatra api adhika niścayā 
SA_GK19_akadambu-1523	kādambaryāḥ sthiraṃ citte sā pratyayam ajījanat // AKad_7.85 //	kādambaryāḥ sthiram citte sā pratyayam ajījanat 
SA_GK19_akadambu-1524	aparedyur atha sphītasphaṭikopalavedikām /	aparedyus atha sphīta sphaṭika upala vedikām 
SA_GK19_akadambu-1525	hṛdyām āropya karpūratuṣārakaṇadanturaiḥ // AKad_7.86 //	hṛdyām āropya karpūra tuṣāra kaṇa danturaiḥ 
SA_GK19_akadambu-1526	abhiṣicya jalaiḥ svacchair anulipya ca candanaiḥ /	abhiṣicya jalaiḥ svacchaiḥ anulipya ca candanaiḥ 
SA_GK19_akadambu-1527	ānarca candrāpīḍasya dehaṃ kādambarī ciram // AKad_7.87 //	ānarca candrāpīḍasya deham kādambarī ciram 
SA_GK19_akadambu-1528	yadi satyo 'yam āśvāsaḥ sarvaṃ svastham athānyathā /	yadi satyaḥ yam āśvāsaḥ sarvam svastham atha anyathā 
SA_GK19_akadambu-1529	kva gato me tadā mṛtyur ity antar niścikāya sā // AKad_7.88 //	kva gataḥ me tadā mṛtyuḥ iti antar niścikāya sā 
SA_GK19_akadambu-1530	jagāda ca mahāśvetām idānīṃ nanu na trape /	jagāda ca mahā śvetām idānīm nanu na trape 
SA_GK19_akadambu-1531	sakhīti vyāharantī tvāṃ duḥkhasabrahmacāriṇīm // AKad_7.89 //	sakhi iti vyāharantī tvām duḥkha sabrahmacāriṇīm 
SA_GK19_akadambu-1532	vidhinā vidadhānena samānasukhaduḥkhatām /	vidhinā vidadhānena samāna sukha duḥkha tām 
SA_GK19_akadambu-1533	āvayoś cirasaṃrūḍhaṃ sakhīprema na dūṣitam // AKad_7.90 //	āvayoḥ cira saṃrūḍham sakhī prema na dūṣitam 
SA_GK19_akadambu-1534	tataḥ prabhṛti sā mūrtim arcayantyāsta tāpasī /	tatas prabhṛti sā mūrtim arcayantī āsta tāpasī 
SA_GK19_akadambu-1535	candrāpīḍasya candrārdhacūḍasyeva divāniśam // AKad_7.91 //	candrāpīḍasya candra ardhacūḍasya iva divāniśam 
SA_GK19_akadambu-1536	divaseṣv atha gacchatsu nirvikāraśarīratām /	divaseṣu atha gacchatsu nirvikāra śarīra tām 
SA_GK19_akadambu-1537	candrāpīḍasya paśyantī sthirām āśāṃ babandha sā // AKad_7.92 //	candrāpīḍasya paśyantī sthirām āśām babandha sā 
SA_GK19_akadambu-1538	tataḥ senānyamā hūya balāhakam abhāṣata /	tatas senā nyamā hūya balāhakam abhāṣata 
SA_GK19_akadambu-1539	viditas tava sarvo 'rtho vṛttānto bahuvismayaḥ // AKad_7.93 //	viditaḥ tava sarvaḥ rthaḥ vṛttāntaḥ bahu vismayaḥ 
SA_GK19_akadambu-1540	dehakāntyavināśena jātaḥ sampratyayaś ca naḥ /	deha kānti avināśena jātaḥ sampratyayaḥ ca naḥ 
SA_GK19_akadambu-1541	arhasy ujjayinīṃ gantuṃ prabhor āśvāsakāraṇāt // AKad_7.94 //	arhasi ujjayinīm gantum prabhoḥ āśvāsa kāraṇāt 
SA_GK19_akadambu-1542	so 'bravīd devi tatrānyaṃ prajñātaṃ prahiṇomy aham /	saḥ bravīt devi tatra anyam prajñātam prahiṇomi aham 
SA_GK19_akadambu-1543	yuvarājam ihotsṛjya na gantuṃ svayam utsahe // AKad_7.95 //	yuvarājam iha utsṛjya na gantum svayam utsahe 
SA_GK19_akadambu-1544	tatas tvaritako nāma rājño nikaṭasevakaḥ /	tatas tvaritakaḥ nāma rājñaḥ nikaṭa sevakaḥ 
SA_GK19_akadambu-1545	prahitas tena lekhaś ca svahastalikhitākṣaraḥ // AKad_7.96 //	prahitaḥ tena lekhaḥ ca sva hasta likhita akṣaraḥ 
SA_GK19_akadambu-1546	sa gatvojjayinīṃ prāpya sarvaṃ rājñe nyavedayat /	sa gatvā ujjayinīm prāpya sarvam rājñe nyavedayat 
SA_GK19_akadambu-1547	rājā sāntaḥpurāmātyas tad aśrauṣīd yathākramam // AKad_7.97 //	rājā sa antaḥpura amātyaḥ tat aśrauṣīt yathākramam 
SA_GK19_akadambu-1548	tatas tanayahṛdbhaṅgaśrutivyāmūḍhacetanaḥ /	tatas tanaya hṛd bhaṅga śruti vyāmūḍha cetanaḥ 
SA_GK19_akadambu-1549	uttarasmiṃś ca vṛttānte na dṛḍhapratyayo 'bhavat // AKad_7.98 //	uttarasmin ca vṛttānte na dṛḍha pratyayaḥ bhavat 
SA_GK19_akadambu-1550	śukanāsas tu taṃ prāha karmavaicitryavedinaḥ /	śukanāsaḥ tu tam prāha karma vaicitrya vedinaḥ 
SA_GK19_akadambu-1551	śrutetihāsaśāstrasya deva ko 'tra tava bhramaḥ // AKad_7.99 //	śruta itihāsa śāstrasya deva kaḥ tra tava bhramaḥ 
SA_GK19_akadambu-1552	devatānām ṛṣīṇāṃ ca martyadehaparigrahaḥ /	devatānām ṛṣīṇām ca martya deha parigrahaḥ 
SA_GK19_akadambu-1553	śrūyate hi purāṇeṣu smṛtāv api ca paṭhyate // AKad_7.100 //	śrūyate hi purāṇeṣu smṛtau api ca paṭhyate 
SA_GK19_akadambu-1554	citrāś cātiśayāḥ puṃsām amānuṣajanocitāḥ /	citrāḥ ca atiśayāḥ puṃsām amānuṣa jana ucitāḥ 
SA_GK19_akadambu-1555	kim apy alaukikaṃ bījam anumāpayituṃ kṣamāḥ // AKad_7.101 //	kim api alaukikam bījam anumāpayitum kṣamāḥ 
SA_GK19_akadambu-1556	kumāraś ca guṇair indor atidūraṃ na bhidyate /	kumāraḥ ca guṇaiḥ indoḥ ati dūram na bhidyate 
SA_GK19_akadambu-1557	sā kāntir ākṛtiḥ śaktiḥ kva dṛṣṭā cānyamānuṣe // AKad_7.102 //	sā kāntiḥ ākṛtiḥ śaktiḥ kva dṛṣṭā ca anya mānuṣe 
SA_GK19_akadambu-1558	svapne devīmukhe dṛṣṭaś candramās tu viśaṃs tvayā /	svapne devī mukhe dṛṣṭaḥ candramāḥ tu viśan tvayā 
SA_GK19_akadambu-1559	mayā ca puṇḍarīkāṅkā brāhmaṇī samadṛśyata // AKad_7.103 //	mayā ca puṇḍarīkāṅkā brāhmaṇī samadṛśyata 
SA_GK19_akadambu-1560	śāpa eva tayor āsīd āvayos tu paro varaḥ /	śāpaḥ eva tayoḥ āsīt āvayoḥ tu paraḥ varaḥ 
SA_GK19_akadambu-1561	devatāḥ putratāṃ yānti yadgṛhe martyadharmiṇām // AKad_7.104 //	devatāḥ putra tām yānti yad gṛhe martya dharmiṇām 
SA_GK19_akadambu-1562	kapiñjalaḥ punas tādṛg aviluptagatir divi /	kapiñjalaḥ punar tādṛś avilupta gatiḥ divi 
SA_GK19_akadambu-1563	ācakṣīta kathaṃ mithyā turago nu kva tādṛśaḥ // AKad_7.105 //	ācakṣīta katham mithyā turagaḥ nu kva tādṛśaḥ 
SA_GK19_akadambu-1564	idaṃ kvānyatra dṛṣṭaṃ vā jīvitenojjhito 'pi yaḥ /	idam kva anyatra dṛṣṭam vā jīvitena ujjhitaḥ pi yaḥ 
SA_GK19_akadambu-1565	pañcabhūtātmako dehaḥ sa yad eti na vikriyām // AKad_7.106 //	pañcabhūta ātmakaḥ dehaḥ sa yat eti na vikriyām 
SA_GK19_akadambu-1566	brūyāttvaritako mithyā likhenmithyā balāhakaḥ /	brūyāt tvaritakaḥ mithyā likhet mithyā balāhakaḥ 
SA_GK19_akadambu-1567	suparīkṣitabhṛtyasya neyaṃ śaṅkā tavocitā // AKad_7.107 //	su parīkṣita bhṛtyasya nā iyam śaṅkā tava ucitā 
SA_GK19_akadambu-1568	vidadhatamasamollasatpramodaṃ jagad acirād avalokayiṣyasi tvam /	vidadhat amasama ullasat pramodam jagat acirāt avalokayiṣyasi tvam 
SA_GK19_akadambu-1569	śaśinam iva vidhuntudena muktaṃ vyapagataśāpakadarthanaṃ kumāram // AKad_7.108 //	śaśinam iva vidhuntudena muktam vyapagata śāpa kadarthanam kumāram 
SA_GK19_akadambu-1570	iti mantrivacāṃsi śṛṇvato 'pi svasutasnehavisaṃsthulasya rājñaḥ /	iti mantri vacāṃsi śṛṇvataḥ pi sva suta snehavisaṃsthulasya rājñaḥ 
SA_GK19_akadambu-1571	na dhṛtiṃ pratipadyate sma ceto gamane ca vyavasāyam ālalambe // AKad_7.109 //	na dhṛtim pratipadyate sma cetaḥ gamane ca vyavasāyam ālalambe 
SA_GK19_akadambu-1572	atha saha mahiṣībhir bāṣpapūrṇekṣaṇābhir nijasacivasameto 'gacchadacchodatīram /	atha saha mahiṣībhiḥ bāṣpa pūrṇa īkṣaṇābhiḥ nija saciva sametaḥ gacchat acchoda tīram 
SA_GK19_akadambu-1573	śithilitasakalāsthaḥ pārthivas taṃ ca yāntaṃ janapadapuralokaḥ sarva evānvagacchat // AKad_7.110 //	śithilita sakala āsthaḥ pārthivaḥ tam ca yāntam janapada pura lokaḥ sarvaḥ eva anvagacchat 
SA_GK19_akadambu-1574	tasmin gate 'tha vijanāpaṇavīthikāntā kāntārabhūr iva tadojjayinī babhūva /	tasmin gate vijana āpaṇa vīthikā antā kāntāra bhūḥ iva tadā ujjayinī babhūva 
SA_GK19_akadambu-1575	yāte divaṃ sakalalokamanobhirāme rāme yathā hatasamṛddhir abhūd ayodhyā // AKad_7.111 //	yāte divam sakala loka manaḥ abhirāme rāme yathā hata samṛddhiḥ abhūt ayodhyā 
SA_GK19_akadambu-1576	gatvā nṛpaḥ sutam avekṣya ciraṃ ruditvā tat tad vilapya saha tatra vilāsavatyā /	gatvā nṛpaḥ sutam avekṣya ciram ruditvā tat tat vilapya saha tatra vilāsavatyā 
SA_GK19_akadambu-1577	utsṛjya rājyavibhavaṃ yativad vyadhatta tatraiva valkaladharaḥ sthitim adya tāvat // AKad_7.112 //	utsṛjya rājya vibhavam yati vat vyadhatta tatra eva valkaladharaḥ sthitim adya tāvat 
SA_GK19_akadambu-1578	ity uktvā kṛtajṛmbhikaḥ kṣaṇam iva sthitvācacakṣe punar jābalir bhagavān aho bata rasād dīrghā kathā varṇitā /	iti uktvā kṛta jṛmbhikaḥ kṣaṇam iva sthitvā ācacakṣe punar jābaliḥ bhagavān aho bata rasāt dīrghā kathā varṇitā 
SA_GK19_akadambu-1579	tadyo 'sau śukanāsasūnur anayā śapto mahāśvetayā vaiśampāyana eṣa so 'dya śukatāṃ tenāgataḥ karmaṇā // AKad_7.113 //	tadyaḥ sau śukanāsa sūnuḥ anayā śaptaḥ mahā śvetayā vaiśampāyanaḥ eṣa saḥ dya śuka tām tena āgataḥ karmaṇā 
SA_GK19_akadambu-1580	api cāvinayena kopitaḥ śukanāso 'sya pitā yad abravīt /	api ca avinayena kopitaḥ śukanāsaḥ sya pitā yat abravīt 
SA_GK19_akadambu-1581	śuka eva vṛthā sa pāṭhitaḥ phalitaṃ tac ca vaco 'dya śāpavat // AKad_7.114 //	śukaḥ eva vṛthā sa pāṭhitaḥ phalitam tat ca vacaḥ śāpa vat 
SA_GK19_akadambu-1582	śrutvaitāṃ tu kathāṃ tapodhanagaṇaiḥ pṛṣṭaḥ punar vismitaiḥ ko hetur bhagavan yad asya madanas tāvān muner apy abhūt /	śrutvā etām tu kathām tapodhana gaṇaiḥ pṛṣṭaḥ punar vismitaiḥ kaḥ hetuḥ bhagavan yat asya madanaḥ tāvān muneḥ api abhūt 
SA_GK19_akadambu-1583	jābāliḥ punar āha nanv abhihitaṃ strīvīryataḥ kevalād utpanno 'yam ato rajasvalatayā nārīsvabhāvo 'bhavat // AKad_7.115 //	jābāliḥ punar āha nanu abhihitam strī vīryataḥ kevalāt utpannaḥ yam atas rajasvala tayā nārī svabhāvaḥ bhavat 
SA_GK19_akadambu-1584	viratavacasi tasminn etad uktvā maharṣau rajanir api samāptiṃ sā kathāvat prapede /	virata vacasi tasmin etat uktvā mahā ṛṣau rajaniḥ api samāptim sā kathāvat prapede 
SA_GK19_akadambu-1585	tadanu munijanenākāri pūrvāhṇasaṃdhyāsamayasamuciteṣu dhyānakāryeṣu siddhiḥ // AKad_7.116 //	tadanu muni janena akāri pūrvāhṇa saṃdhyā samaya samuciteṣu dhyāna kāryeṣu siddhiḥ 
SA_GK19_akadambu-1586	iti śrīvipaścidvarāgragaṇyācāryaśrībhaṭṭajayantasūnor abhinandasya kṛtau kādambarīkathāsāre saptamaḥ sargaḥ	iti śrī vipaścit vara agragaṇya ācārya śrī bhaṭṭa jayanta sūnoḥ abhinandasya kṛtau kādambarī kathā sāre saptamaḥ sargaḥ 
SA_GK19_akadambu-1587	aṣṭamaḥ sargaḥ	aṣṭamaḥ sargaḥ 
SA_GK19_akadambu-1588	atha māṃ śrutajābāliproktākhilakathākramam /	atha mām śruta jābāli prokta akhila kathā kramam 
SA_GK19_akadambu-1589	aspṛśad bālabhāve 'pi prāgjanmacaritasmṛtiḥ // AKad_8.1 //	aspṛśat bāla bhāve pi prāc janma carita smṛtiḥ 
SA_GK19_akadambu-1590	śvetaketusuto bhūtvā śukanāsasuto 'bhavam /	śvetaketu sutaḥ bhūtvā śukanāsa sutaḥ bhavam 
SA_GK19_akadambu-1591	sa vaiśampāyano 'dyāhaṃ jātaḥ putraḥ patattriṇaḥ // AKad_8.2 //	sa vaiśampāyanaḥ dyā aham jātaḥ putraḥ patattriṇaḥ 
SA_GK19_akadambu-1592	mama jātasmṛter vyaktā prāvartata sarasvatī /	mama jāta smṛteḥ vyaktā prāvartata sarasvatī 
SA_GK19_akadambu-1593	svayaṃ prāgjanmavidyāś ca hṛdayaṃ pratipedire // AKad_8.3 //	svayam prāc janma vidyāḥ ca hṛdayam pratipedire 
SA_GK19_akadambu-1594	yathaiva cānye saṃskārāḥ prāktanā mām upāgaman /	yathā eva ca anye saṃskārāḥ prāktanāḥ mām upāgaman 
SA_GK19_akadambu-1595	mahāśvetānurāgo 'pi tathaiva samupāgamat // AKad_8.4 //	mahāśveta anurāgaḥ tathā eva samupāgamat 
SA_GK19_akadambu-1596	athābhyadhikahārītasnehasaṃvardhitaḥ kramāt /	atha abhyadhika hārīta sneha saṃvardhitaḥ kramāt 
SA_GK19_akadambu-1597	gaganākramaṇe śaktim avāpaṃ jātapakṣatiḥ // AKad_8.5 //	gagana ākramaṇe śaktim avāpam jāta pakṣatiḥ 
SA_GK19_akadambu-1598	divaseṣv atha gacchatsu śanair ārūḍhayauvanaḥ /	divaseṣu atha gacchatsu śanais ārūḍha yauvanaḥ 
SA_GK19_akadambu-1599	gantum aicchaṃ mahāśvetāśramaṃ taddarśanotsukaḥ // AKad_8.6 //	gantum aiccham mahāśveta āśramam tad darśana utsukaḥ 
SA_GK19_akadambu-1600	acintayaṃ ca janmedaṃ vihagasyāpi yātu me /	acintayam ca janma idam vihagasya api yātu me 
SA_GK19_akadambu-1601	mahāśvetāśramopānte tarukoṭaraśāyinaḥ // AKad_8.7 //	mahāśveta āśrama upānte taru koṭara śāyinaḥ 
SA_GK19_akadambu-1602	ekadā tv atha jābāler āśramaṃ samupāgamat /	ekadā tu atha jābāleḥ āśramam samupāgamat 
SA_GK19_akadambu-1603	tātājñayā suhṛtsnehaparādhīnaḥ kapiñjalaḥ // AKad_8.8 //	tāta ājñayā suhṛd sneha para adhīnaḥ kapiñjalaḥ 
SA_GK19_akadambu-1604	sa ca papraccha hārītaṃ kva vaiśampāyanaḥ śukaḥ /	sa ca papraccha hārītam kva vaiśampāyanaḥ śukaḥ 
SA_GK19_akadambu-1605	utpannapratyabhijño 'ham ayam asmīty avādiṣam // AKad_8.9 //	utpanna pratyabhijñaḥ ham ayam asmi iti avādiṣam 
SA_GK19_akadambu-1606	tataś ciram arodīt sa svavakṣasi nidhāya mām /	tatas ciram arodīt sa sva vakṣasi nidhāya mām 
SA_GK19_akadambu-1607	vayasyapuṇḍarīkasya dhig iyaṃ vartate daśā // AKad_8.10 //	vayasya puṇḍarīkasya dhik iyam vartate daśā 
SA_GK19_akadambu-1608	mayāpi rudatokto 'sau kiṃ rodiṣi kapiñjala /	mayā api rudatā uktaḥ sau kim rodiṣi kapiñjala 
SA_GK19_akadambu-1609	tvayāpi matkṛte dṛṣṭā sakhe kaṣṭatarā daśā // AKad_8.11 //	tvayā api mad kṛte dṛṣṭā sakhe kaṣṭatarā daśā 
SA_GK19_akadambu-1610	kva heṣā kva japābhyāsaḥ kva paryāṇaṃ kva valkalam /	kva heṣā kva japa abhyāsaḥ kva paryāṇam kva valkalam 
SA_GK19_akadambu-1611	kvopavītaṃ kva vā valgā kva muniḥ kva turaṅgamaḥ // AKad_8.12 //	kva upavītam kva vā valgā kva muniḥ kva turaṅgamaḥ 
SA_GK19_akadambu-1612	tataḥ kṣaṇam iva sthitvā tātasaṃdeśam abravīt /	tatas kṣaṇam iva sthitvā tāta saṃdeśam abravīt 
SA_GK19_akadambu-1613	kapiñjalaḥ samāsena punar gamanasatvaraḥ // AKad_8.13 //	kapiñjalaḥ samāsena punar gamana satvaraḥ 
SA_GK19_akadambu-1614	tātas tvām ādideśaivaṃ vatsa doṣas tavātra kaḥ /	tātaḥ tvām ādideśa evam vatsa doṣaḥ tava atra kaḥ 
SA_GK19_akadambu-1615	rajovikṛtayo yuktāḥ śuddhastrībījajanmanām // AKad_8.14 //	rajaḥ vikṛtayaḥ yuktāḥ śuddha strī bīja janmanām 
SA_GK19_akadambu-1616	alpāyuṣaṃ viditvāpi jāte tvayi na yan mayā /	alpa āyuṣam viditvā api jāte tvayi na yat mayā 
SA_GK19_akadambu-1617	kṛtā pratikriyā tatra tadālasyaṃ hi māmakam // AKad_8.15 //	kṛtā pratikriyā tatra tad ālasyam hi māmakam 
SA_GK19_akadambu-1618	adyāyuṣkāmayāgas tu prastutaḥ sa samāpyate /	adya āyuṣkāma yāgaḥ tu prastutaḥ sa samāpyate 
SA_GK19_akadambu-1619	na yāvad bhavatā tāvan na gantavyam itaḥ kvacit // AKad_8.16 //	na yāvat bhavatā tāvat na gantavyam itas kvacid 
SA_GK19_akadambu-1620	ahaṃ tvadantike sthātum icchann api nivāritaḥ /	aham tvad antike sthātum icchan api nivāritaḥ 
SA_GK19_akadambu-1621	tātena tatra karmaikadeśaleśāṅgatāṃ gataḥ // AKad_8.17 //	tātena tatra karma eka deśa leśa aṅga tām gataḥ 
SA_GK19_akadambu-1622	ity ākhyāya pariṣvajya kriyābhyāvartanena mām /	iti ākhyāya pariṣvajya kriyā abhyāvartanena mām 
SA_GK19_akadambu-1623	krameṇāmantrya sa munīn pratasthe divam utpatan // AKad_8.18 //	krameṇa āmantrya sa munīn pratasthe divam utpatan 
SA_GK19_akadambu-1624	gṛhītatātādeśo 'pi kāle gacchaty ahaṃ balāt /	kāle gacchati aham balāt 
SA_GK19_akadambu-1625	nīto vāritavāmena kāmena vaśam ātmanaḥ // AKad_8.19 //	nītaḥ vārita vāmena kāmena vaśam ātmanaḥ 
SA_GK19_akadambu-1626	anubhūya ciraṃ tatra citrāḥ smarabibhīṣikāḥ /	anubhūya ciram tatra citrāḥ 
SA_GK19_akadambu-1627	akārṣaṃ dhiyam utkrāntagurvājño gamanaṃ prati // AKad_8.20 //	akārṣam dhiyam utkrānta guru ājñaḥ gamanam prati 
SA_GK19_akadambu-1628	ekadā tv āśramaṃ śūnyaṃ vīkṣya nirgatatāpasam /	ekadā tu āśramam śūnyam vīkṣya nirgata tāpasam 
SA_GK19_akadambu-1629	ekākī sahasoḍḍīya prasthito 'smy uttarāṃ diśam // AKad_8.21 //	ekākī sahasā uḍḍīya prasthitaḥ smi uttarām diśam 
SA_GK19_akadambu-1630	adūroḍḍīna evāham anabhyastādhvalaṅghanaḥ /	a dūra uḍḍīnaḥ eva aham an abhyasta adhva laṅghanaḥ 
SA_GK19_akadambu-1631	krāntas tṛṣā ca klāntyā ca jalaṃ kvacid atarkayam // AKad_8.22 //	krāntaḥ tṛṣā ca klāntyā ca jalam kvacid atarkayam 
SA_GK19_akadambu-1632	tataḥ kvāpi payaḥ pītvā kiñcid ādaśya cañcunā /	tatas kvāpi payaḥ pītvā kiñcid ādaśya cañcunā 
SA_GK19_akadambu-1633	viśrāntaye 'viśaṃ śrāntas taroḥ kasyāpi koṭare // AKad_8.23 //	viśrāntaye viśam śrāntaḥ taroḥ kasya api koṭare 
SA_GK19_akadambu-1634	kṣaṇaṃ tatra niṣaṇṇasya tadā me nidrayā manaḥ /	kṣaṇam tatra niṣaṇṇasya tadā me nidrayā manaḥ 
SA_GK19_akadambu-1635	gāḍhayā pāśapaṅktyā ca śarīrakam agṛhyata // AKad_8.24 //	gāḍhayā pāśa paṅktyā ca śarīrakam agṛhyata 
SA_GK19_akadambu-1636	atha suptotthito 'paśyam agrato nātidūragam /	atha supta utthitaḥ paśyam agratas na ati dūra gam 
SA_GK19_akadambu-1637	kṛtārtham iva mātaṅgayuvānaṃ mama bandhanāt // AKad_8.25 //	kṛtārtham iva mātaṅga yuvānam mama bandhanāt 
SA_GK19_akadambu-1638	ākṛtyā karmaṇā cāsya samarthyāpiśitārthitām /	ākṛtyā karmaṇā ca asya samarthyā piśita arthi tām 
SA_GK19_akadambu-1639	prārthanāpeśalaṃ kiñcid ātmamokṣārtham abhyadhām // AKad_8.26 //	prārthanā peśalam kiñcid ātma mokṣa artham abhyadhām 
SA_GK19_akadambu-1640	bhadra saumyākṛtis tvaṃ hi na māṃsārthīva dṛśyase /	bhadra saumya ākṛtiḥ tvam hi na māṃsa arthī iva dṛśyase 
SA_GK19_akadambu-1641	na hi māṃsārthino yuktaṃ nidrāchedapratīkṣaṇam // AKad_8.27 //	na hi māṃsa arthinaḥ yuktam nidrā cheda pratīkṣaṇam 
SA_GK19_akadambu-1642	tad unmuñcatu māṃ bhadraḥ sukhaṃ yāmi yathepsitam /	tat unmuñcatu mām bhadraḥ sukham yāmi yathā īpsitam 
SA_GK19_akadambu-1643	mayā baddhena ko 'rthas te kā vimuktena vā kṣatiḥ // AKad_8.28 //	mayā baddhena kaḥ rthaḥ te kā vimuktena vā kṣatiḥ 
SA_GK19_akadambu-1644	so 'bravīn na svatantreṇa gṛhīto 'si mayā śuka /	saḥ bravīt na svatantreṇa gṛhītaḥ si mayā śuka 
SA_GK19_akadambu-1645	prathitas tvaṃ hi jālāber āśrame suciraṃ sthitaḥ // AKad_8.29 //	prathitaḥ tvam hi jālābeḥ āśrame su ciram sthitaḥ 
SA_GK19_akadambu-1646	sa tvaṃ gato mama svāmiduhituḥ karṇagocaram /	sa tvam gataḥ mama svāmi duhituḥ karṇa gocaram 
SA_GK19_akadambu-1647	tanniyogād gṛhīto 'si katham unmucyase mayā // AKad_8.30 //	tad niyogāt gṛhītaḥ u si katham unmucyase mayā 
SA_GK19_akadambu-1648	punar ākhyām amuṃ saumya yuvāsi smaravedanām /	punar ākhyām amum saumya yuvāsi smara vedanām 
SA_GK19_akadambu-1649	jānāsi na priyotkaṇṭhākṛṣṭaṃ māṃ roddhum arhasi // AKad_8.31 //	jānāsi na priya utkaṇṭhā ākṛṣṭam mām roddhum arhasi 
SA_GK19_akadambu-1650	so 'bhāṣata na bhṛtyena taruṇenāpi śāsanam /	saḥ bhāṣata na bhṛtyena taruṇena api śāsanam 
SA_GK19_akadambu-1651	svāmino 'laṅghanīyaṃ tat kathaṃ tvāṃ tyaktum utsahe // AKad_8.32 //	svāminaḥ laṅghanīyam tat katham tvām tyaktum utsahe 
SA_GK19_akadambu-1652	avocaṃ punar apy enaṃ śāpāj jātismaro muniḥ /	avocam punar api enam śāpāt jātismaraḥ muniḥ 
SA_GK19_akadambu-1653	śukībhūto 'smi māṃ muñca paraṃ puṇyam avāpsyasi // AKad_8.33 //	śukībhūtaḥ smi mām muñca param puṇyam avāpsyasi 
SA_GK19_akadambu-1654	sa tvāha nāhaṃ jānāmi muniṃ gandharvameva vā /	sa tu āha na aham jānāmi munim gandharvam eva vā 
SA_GK19_akadambu-1655	rākṣasaṃ vā piśācaṃ vā nīta evāsi pakvaṇam // AKad_8.34 //	rākṣasam vā piśācam vā nītaḥ eva asi pakvaṇam 
SA_GK19_akadambu-1656	ity uktvādāya pāṇau mām anaiṣīt pakvaṇaṃ balāt /	iti uktvā ādāya pāṇau mām anaiṣīt pakvaṇam balāt 
SA_GK19_akadambu-1657	prāveśayac ca caṇḍālakumārīveśma kaśmalam // AKad_8.35 //	prāveśayat ca caṇḍāla kumārī veśma kaśmalam 
SA_GK19_akadambu-1658	dṛṣṭvā tadārdragomāṃsavasāsṛkpaṅkapicchalam /	dṛṣṭvā tat ārdra go māṃsa vasā asṛj paṅka picchalam 
SA_GK19_akadambu-1659	procchalatkrimi matprāṇair utkrāntam iva durbhagaiḥ // AKad_8.36 //	procchalat krimi mad prāṇaiḥ utkrāntam iva durbhagaiḥ 
SA_GK19_akadambu-1660	atha mātaṅgakanyāyai sa mām asyai nyavedayat /	atha mātaṅga kanyāyai sa mām asyai nyavedayat 
SA_GK19_akadambu-1661	svāminy ayam ihānītaḥ sa vaiśampāyanaḥ śukaḥ // AKad_8.37 //	svāmini ayam iha ānītaḥ sa vaiśampāyanaḥ śukaḥ 
SA_GK19_akadambu-1662	sākūtam iva māṃ vīkṣya snehabāṣpārdrayā dṛśā /	sa ākūtam iva mām vīkṣya sneha bāṣpa ārdrayā dṛśā 
SA_GK19_akadambu-1663	kṣaṇaṃ vakṣasi dhṛtvaiṣā nyakṣipad baddhapañjare // AKad_8.38 //	kṣaṇam vakṣasi dhṛtvā eṣā nyakṣipat baddha pañjare 
SA_GK19_akadambu-1664	tato 'timahatā cakre śokena hṛdi me padam /	cakre śokena hṛdi me padam 
SA_GK19_akadambu-1665	munir bhūtvādya caṇḍālyā ahaṃ krīḍāśukaḥ sthitaḥ // AKad_8.39 //	muniḥ bhūtvā adya caṇḍālyāḥ aham krīḍā śukaḥ sthitaḥ 
SA_GK19_akadambu-1666	vyaktāṃ vidadhatā vācaṃ jātiṃ smarayatā nijām /	vyaktām vidadhatā vācam jātim smarayatā nijām 
SA_GK19_akadambu-1667	aho jābālinā divyadṛṣṭināpakṛtaṃ mama // AKad_8.40 //	aho jābālinā divya dṛṣṭinā apakṛtam mama 
SA_GK19_akadambu-1668	aho bata mahat kaṣṭam aviṣahyam upasthitam /	aho bata mahat kaṣṭam aviṣahyam upasthitam 
SA_GK19_akadambu-1669	brāhmaṇena mayā neyaḥ kālaś caṇḍālaveśmani // AKad_8.41 //	brāhmaṇena mayā neyaḥ kālaḥ caṇḍāla veśmani 
SA_GK19_akadambu-1670	bhavatvanaśanenaiva tyajāmi hatajīvitam /	bhavatu anaśanena eva tyajāmi hata jīvitam 
SA_GK19_akadambu-1671	tāḍyamāno 'pi nāśnāmi na vācaṃ visṛjāmi ca // AKad_8.42 //	tāḍyamānaḥ na aśnāmi na vācam visṛjāmi ca 
SA_GK19_akadambu-1672	evamudvejitaiṣā māṃ hanyādvā yadi vā tyajet /	evam udvejitā eṣā mām hanyāt vā yadi vā tyajet 
SA_GK19_akadambu-1673	bhavaty ubhayathāpy eṣa panthāḥ śreyaskaro mama // AKad_8.43 //	bhavati ubhayathā api eṣa panthāḥ śreyaskaraḥ mama 
SA_GK19_akadambu-1674	ity upārūḍhasaṃkalpam upāhṛtaphalodakā /	iti upārūḍha saṃkalpam upāhṛta phala udakā 
SA_GK19_akadambu-1675	eṣā caṇḍālakanyā mām ākhyan madhurayā girā // AKad_8.44 //	eṣā caṇḍāla kanyā mām ākhyat madhurayā girā 
SA_GK19_akadambu-1676	phalāny aśāna pānīyam upayuṅkṣva kim īkṣase /	phalāni aśāna pānīyam upayuṅkṣva kim īkṣase 
SA_GK19_akadambu-1677	bhagnamaunavrato 'py adya kiṃ maunam avalambase // AKad_8.45 //	bhagna mauna vrataḥ api adya kim maunam avalambase 
SA_GK19_akadambu-1678	munir jātismaro 'si tvaṃ yadi ko 'pi tathāpi te /	muniḥ jātismaraḥ si tvam yadi kaḥ tathā api te 
SA_GK19_akadambu-1679	tiryagjātyucitā prāṇavṛttir evādya saṃmatā // AKad_8.46 //	tiryak jāti ucitā prāṇa vṛttiḥ eva adya saṃmatā 
SA_GK19_akadambu-1680	na tiryagadhikāraṃ hi śāstraṃ śāstravido viduḥ /	na tiryak adhikāram hi śāstram śāstra vidaḥ viduḥ 
SA_GK19_akadambu-1681	tiraścāṃ kva ca saṃskārāś cauḍopanayanādayaḥ // AKad_8.47 //	tiraścām kva ca saṃskārāḥ cauḍa upanayana ādayaḥ 
SA_GK19_akadambu-1682	bhakṣyābhakṣyavicārādi yadi cādya cikīrṣasi /	bhakṣya abhakṣya vicāra ādi yadi ca adya cikīrṣasi 
SA_GK19_akadambu-1683	tat kim ucchiṣṭaśaucādi nāśrame 'py āśritaṃ tvayā // AKad_8.48 //	tat kim ucchiṣṭa śauca ādi na āśrame pi āśritam tvayā 
SA_GK19_akadambu-1684	āpatkāle dvijātīnām apy anāśyaṃ na vidyate /	āpad kāle dvijātīnām api anāśyam na vidyate 
SA_GK19_akadambu-1685	hastād asmākam ādatta viśvāmitraḥ śvajāghanīm // AKad_8.49 //	hastāt asmākam ādatta viśvāmitraḥ śva jāghanīm 
SA_GK19_akadambu-1686	kṛtadvitropavāso 'pi jihāsur iva jīvitam /	kṛta dvitra upavāsaḥ pi jihāsuḥ iva jīvitam 
SA_GK19_akadambu-1687	lakṣyase vatsa mā maivaṃ kṛthā bhuṅkṣva phalodakam // AKad_8.50 //	lakṣyase vatsa mā mā evam kṛthāḥ bhuṅkṣva phala udakam 
SA_GK19_akadambu-1688	ity acaṇḍālasadṛśair vākyair astrījanocitaiḥ /	iti a caṇḍāla sadṛśaiḥ vākyaiḥ a strī jana ucitaiḥ 
SA_GK19_akadambu-1689	tasyā vismayamāno 'haṃ ciram evam acintayam // AKad_8.51 //	tasyāḥ vismayamānaḥ ham ciram evam acintayam 
SA_GK19_akadambu-1690	nūnam eṣā na caṇḍālī madvat kenāpi karmaṇā /	nūnam eṣā na caṇḍālī madvat kena api karmaṇā 
SA_GK19_akadambu-1691	manye gatim imāṃ prāptā madarthenaiva vā punaḥ // AKad_8.52 //	manye gatim imām prāptāḥ mad arthena eva vā punar 
SA_GK19_akadambu-1692	bibharty urasi māteva paśyati snigdhayā dṛśā /	bibharti urasi mātā iva paśyati snigdhayā dṛśā 
SA_GK19_akadambu-1693	vakti caivam ato 'muṣyāḥ karomi vacanaṃ varam // AKad_8.53 //	vakti ca evam atas muṣyāḥ karomi vacanam varam 
SA_GK19_akadambu-1694	iti matvāsṛjaṃ vācam abhavaṃ bhojanonmukhaḥ /	iti matvā asṛjam vācam abhavam bhojana unmukhaḥ 
SA_GK19_akadambu-1695	abhojayac ca mām eṣā jananīva dine dine // AKad_8.54 //	abhojayat ca mām eṣā jananī iva dine dine 
SA_GK19_akadambu-1696	tattvam asyāḥ parijñātum anvahaṃ prārthanāṃ vyadhām /	tattvam asyāḥ parijñātum anvaham prārthanām vyadhām 
SA_GK19_akadambu-1697	na tv eṣā prārthyamānāpi nijaṃ rūpam adīdṛśat // AKad_8.55 //	na tu eṣā prārthyamānā api nijam rūpam adīdṛśat 
SA_GK19_akadambu-1698	nityam āśaṅkamāno 'ham etāṃ kām api devatām /	nityam āśaṅkamānaḥ ham etām kām api devatām 
SA_GK19_akadambu-1699	poṣyamāṇo 'nayā kālam anaiṣaṃ tatra pakvaṇe // AKad_8.56 //	poṣyamāṇaḥ nayā kālam anaiṣam tatra pakvaṇe 
SA_GK19_akadambu-1700	ekadā ca triyāmānte parityakto 'smi nidrayā /	ekadā ca tri yāma ante parityaktaḥ smi nidrayā 
SA_GK19_akadambu-1701	adrākṣaṃ pakvaṇaṃ sarvam āryaprāyajanāvṛtam // AKad_8.57 //	adrākṣam pakvaṇam sarvam ārya prāya jana āvṛtam 
SA_GK19_akadambu-1702	ātmānaṃ ca navodārahemapañjaravarṇitam /	ātmānam ca nava udāra hema pañjara varṇitam 
SA_GK19_akadambu-1703	kanyakām īdṛśīṃ caitāṃ dṛṣṭā devena yādṛśī // AKad_8.58 //	kanyakām īdṛśīm ca etām dṛṣṭā devena yādṛśī 
SA_GK19_akadambu-1704	yugalakam	yugalakam 
SA_GK19_akadambu-1705	tat ko 'haṃ kim ahaṃ tatra rakṣitaś ciram enayā /	tat kaḥ ham kim aham tatra rakṣitaḥ ciram enayā 
SA_GK19_akadambu-1706	kasya hetor ihānīta iti rājan na vedmy aham // AKad_8.59 //	kasya hetoḥ iha ānītaḥ iti rājan na vedmi aham 
SA_GK19_akadambu-1707	ity ākarṇya kathām etāṃ vaiśampāyanavarṇitām /	iti ākarṇya kathām etām vaiśampāyana varṇitām 
SA_GK19_akadambu-1708	sa rājā śūdrakaḥ śayyāgṛhād aṅganam āgamat // AKad_8.60 //	sa rājā śūdrakaḥ śayyā gṛhāt aṅganam āgamat 
SA_GK19_akadambu-1709	sasambhramaṃ ca nirgatya tūrṇam ānāyayat punaḥ /	sa sambhramam ca nirgatya tūrṇam ānāyayat punar 
SA_GK19_akadambu-1710	āsthānāvasare dṛṣṭāṃ tāṃ mātaṅgakumārikām // AKad_8.61 //	āsthāna avasare dṛṣṭām tām mātaṅga kumārikām 
SA_GK19_akadambu-1711	atha sā praviśya vitatena tejasā dadatīva dikṣu śaradinducandrikām /	atha sā praviśya vitatena tejasā dadatī iva dikṣu śarad indu candrikām 
SA_GK19_akadambu-1712	jitāraveṇuravabhinnavallakīdhvaninā svareṇa gadituṃ pracakrame // AKad_8.62 //	jita āra veṇuḥ avabhinna vallakī dhvaninā svareṇa gaditum pracakrame 
SA_GK19_akadambu-1713	he rohiṇīramaṇa sarvakalāniketa tārāpate rajaninātha sudhānidhāna /	he rohiṇīramaṇa sarva kalā niketa tārāpate rajaninātha sudhā nidhāna 
SA_GK19_akadambu-1714	kādambarīrasaguṇeṣu nibaddhabhāvam ātmānam arpitaśarīram anusmarendoḥ // AKad_8.63 //	kādambarī rasa guṇeṣu nibaddha bhāvam ātmānam arpita śarīram anusmara indoḥ 
SA_GK19_akadambu-1715	māṃ ca viddhi śaśaketana śriyaṃ sāham asya jananī durātmanaḥ /	mām ca viddhi śaśaketana śriyam sā aham asya jananī durātmanaḥ 
SA_GK19_akadambu-1716	pūrvaceṣṭitam avaitv ato bhavān ity amuṃ tava samīpam ānayam // AKad_8.64 //	pūrva ceṣṭitam avaitu atas bhavān iti amum tava samīpam ānayam 
SA_GK19_akadambu-1717	ayam api guruśāsanāṃ vilaṅghya smaraparatantramanāḥ prayātukāmaḥ /	ayam api guru śāsanām vilaṅghya smara paratantra manāḥ prayātu kāmaḥ 
SA_GK19_akadambu-1718	avinayapariśaṅkinā tadānīm avikalayogadṛśā vyaloki pitrā // AKad_8.65 //	a vinaya pariśaṅkinā tadānīm avikala yoga dṛśā vyaloki pitrā 
SA_GK19_akadambu-1719	tasyājñayaivam anubhāvayituṃ vipākam āsannam eva guruśāsanalaṅghanasya /	tasya ājñayā evam anubhāvayitum vipākam āsannam eva guru śāsana laṅghanasya 
SA_GK19_akadambu-1720	atrāvatīrya vipine janasaṅgabhītyā mātaṅgabhaṅgim avalambya tathā sthitāsmi // AKad_8.66 //	atrā avatīrya vipine jana saṅga bhītyā mātaṅga bhaṅgim avalambya tathā sthitā asmi 
SA_GK19_akadambu-1721	gacchantam enaṃ viniyamya pāśais tīvrāṇi duḥkhāny anubhāvayantī /	gacchantam enam viniyamya pāśaiḥ tīvrāṇi duḥkhāni anubhāvayantī 
SA_GK19_akadambu-1722	śāpāvasānaṃ yuvayoḥ kratoś ca samāptim āsaṃ ciram īkṣamāṇā // AKad_8.67 //	śāpa avasānam yuvayoḥ kratoḥ ca samāptim āsam ciram īkṣamāṇā 
SA_GK19_akadambu-1723	muner avabhṛthāvadhiḥ pitur amuṣya siddhaḥ kratuḥ kṛtas tvam api saṃsmṛtasvatanur adya tacchāsanāt /	muneḥ avabhṛtha avadhiḥ pituḥ amuṣya siddhaḥ kratuḥ kṛtaḥ tvam api saṃsmṛta sva tanuḥ adya tad śāsanāt 
SA_GK19_akadambu-1724	tadujjhitamalīmasedṛśaśarīrayogau yuvāṃ nijena vapuṣādhunānubhavatāṃ priyāsaṃgamam // AKad_8.68 //	tad ujjhita malīmasa īdṛśa śarīra yogau yuvām nijena vapuṣā adhunā anubhavatām priyā saṃgamam 
SA_GK19_akadambu-1725	ity uktvoccair gamanarabhasapraślathībhūtabandhasragvisrastaiḥ kusumavidalair arcayitveva pṛthvīm /	iti uktvā uccais gamana rabhasa praślathībhūta bandha sraj visrastaiḥ kusuma vidalaiḥ arcayitvā iva pṛthvīm 
SA_GK19_akadambu-1726	dikcakraṃ ca pracalaraśanānūpurotthair ninādair āmantryeva drutam udapatad dyām asau divyakāntiḥ // AKad_8.69 //	diś cakram ca pracala raśanā nūpura utthaiḥ ninādaiḥ āmantrya iva drutam udapatat dyām asau divya kāntiḥ 
SA_GK19_akadambu-1727	svatanukāntitiraskṛtacandrikāṃ gaganam utpatitām avalokya tām /	sva tanu kānti tiraskṛta candrikām gaganam utpatitām avalokya tām 
SA_GK19_akadambu-1728	suciram ūrdhvaniveśitalocanaḥ kam api vismayam āpa jano 'khilaḥ // AKad_8.70 //	su ciram ūrdhva niveśita locanaḥ kam api vismayam āpa jano khilaḥ 
SA_GK19_akadambu-1729	athāsya rājño hṛdi śūdrakasya nirastadhairyādiguṇaprabandhaḥ /	atha asya rājñaḥ hṛdi śūdrakasya nirasta dhairya ādi guṇa prabandhaḥ 
SA_GK19_akadambu-1730	kādambarīsaṃsmaraṇānubandhalabdhāvakāśo madano jajṛmbhe // AKad_8.71 //	kādambarī saṃsmaraṇa anubandha labdha avakāśaḥ madanaḥ jajṛmbhe 
SA_GK19_akadambu-1731	na rājalakṣmīṃ bahu manyate sma norvīṃ na kīrtīṃ na sarasvatīṃ ca /	na rāja lakṣmīm bahu manyate sma na urvīm na kīrtīm na sarasvatīm ca 
SA_GK19_akadambu-1732	sa tadrasakṣība ivālalambe kādambarīm eva nitāntam antaḥ // AKad_8.72 //	sa tad rasa kṣībaḥ iva ālalambe kādambarīm eva nitāntam antar 
SA_GK19_akadambu-1733	parāṅmukhaḥ sparśaraseṣv ajasraṃ nādatta karṇau madhure 'pi sa dhvanau /	parāṅmukhaḥ sparśa raseṣu ajasram na adatta karṇau madhure sa dhvanau 
SA_GK19_akadambu-1734	jagāma nirlakṣyaniviṣṭalocanaḥ krameṇa sarvendriyavṛttiśūnyatām // AKad_8.73 //	jagāma nirlakṣya niviṣṭa locanaḥ krameṇa sarva indriya vṛtti śūnyatām 
SA_GK19_akadambu-1735	na guror upadeśam agrahīd bubudhe vastu tato na mūḍhadhīḥ /	na guroḥ upadeśam agrahīt bubudhe vastu tatas na mūḍha dhīḥ 
SA_GK19_akadambu-1736	yatate sma na tasya siddhaye na parispanditum apy apārayat // AKad_8.74 //	yatate sma na tasya siddhaye na parispanditum api apārayat 
SA_GK19_akadambu-1737	bhūtābhibhūta iva mūḍha iva krameṇa niḥsaṃjñatāṃ virahavedanayopanītaḥ /	bhūta abhibhūtaḥ iva mūḍhaḥ iva krameṇa niḥsaṃjña tām viraha vedanayā upanītaḥ 
SA_GK19_akadambu-1738	muktvā manobhavarujaṃ suciraṃ sa rājā prāṇān mumoca sahasaiva vihaṅgamo 'pi // AKad_8.75 //	muktvā manobhava rujam su ciram sa rājā prāṇān mumoca sahasā eva 
SA_GK19_akadambu-1739	jīvātmakaṃ cāndramasaṃ ca tejaḥ kṛtāspadaṃ tasya tanau yadāsīt /	jīva ātmakam cāndramasam ca tejaḥ kṛta āspadam tasya tanau yadā āsīt 
SA_GK19_akadambu-1740	tad eva saṃkrānamathānyadehe citrā hi viśvaprakṛter vikārāḥ // AKad_8.76 //	tat eva saṃkrānam atha anya dehe citrāḥ hi viśva prakṛteḥ vikārāḥ 
SA_GK19_akadambu-1741	atrāntare citrarathātmajāyās tanuṃ priyasyānvaham arcayantyāḥ /	atrā antare citraratha ātmajāyāḥ tanum priyasya anvaham arcayantyāḥ 
SA_GK19_akadambu-1742	tathaiva kālaḥ sumahānagacchad āchodatīre tapasi sthitāyāḥ // AKad_8.77 //	tathā eva kālaḥ su mahān agacchat āchoda tīre tapasi sthitāyāḥ 
SA_GK19_akadambu-1743	atha madhusamaye vijṛmbhite sā madanamahotsavavāsare sarāgam /	atha madhu samaye vijṛmbhite sā madana mahā utsava vāsare sa rāgam 
SA_GK19_akadambu-1744	malayajaghanasārahārapuṣpais tanum atimātram alañcakāra bhartuḥ // AKad_8.78 //	malaya jaghana sāra hāra puṣpaiḥ tanum atimātram alañcakāra bhartuḥ 
SA_GK19_akadambu-1745	taṃ vīkṣya tāpasadṛśāpi tadā jagāma kāmasya gocaram asau madhujṛmbhitasya /	tam vīkṣya tāpasa dṛśā api tadā jagāma kāmasya gocaram asau madhu jṛmbhitasya 
SA_GK19_akadambu-1746	ekākinī sapad dikṣu nidhāya cakṣuḥ kāntaṃ svapantam iva nirbharamāliliṅga // AKad_8.79 //	ekākinī sapat dikṣu nidhāya cakṣuḥ kāntam svapantam iva nirbharam āliliṅga 
SA_GK19_akadambu-1747	candrāpīḍaṃ sā ca jagrāha gāḍhaṃ kaṇṭhasthāne jīvitaṃ ca prapede /	candrāpīḍam sā ca jagrāha gāḍham kaṇṭha sthāne jīvitam ca prapede 
SA_GK19_akadambu-1748	tenāpūrvāṃ sā samullāsalakṣmīm induspṛṣṭā sindhuveleva bheje // AKad_8.80 //	tena apūrvām sā samullāsa lakṣmīm indu spṛṣṭā sindhu velā iva bheje 
SA_GK19_akadambu-1749	śilāśayyāṃ tyaktvā tadanu cirasuptotthita iva kṣaṇaṃ sthitvā jṛmbhālasavadanam unmīlya nayane /	śilā śayyām tyaktvā tadanu cira supta utthitaḥ iva kṣaṇam sthitvā jṛmbhā alasa vadanam unmīlya nayane 
SA_GK19_akadambu-1750	tataś candrāpīḍaḥ prahatamurajadhvānapaṭunā svareṇa svenaiva smitamadhuram āha priyatamām // AKad_8.81 //	tatas candrāpīḍaḥ prahata muraja dhvāna paṭunā svareṇa svena eva smita madhuram āha priyatamām 
SA_GK19_akadambu-1751	tvagamṛtaprabhave 'psarasāṃ kule sutanu janma samarthitavaty asi /	tvac amṛta prabhave psarasām kule su tanu janma asi 
SA_GK19_akadambu-1752	yad amunā parirambhalavena te sapadi jīvitam āpad ayaṃ janaḥ // AKad_8.82 //	yat amunā parirambha lavena te sapadi jīvitam āpat ayam janaḥ 
SA_GK19_akadambu-1753	mām anvabībhavad imām iyatīm avasthāṃ śāpaḥ kalaṅka iva kāntiharo dvitīyaḥ /	mām anvabībhavat imām iyatīm avasthām śāpaḥ kalaṅkaḥ iva kānti haraḥ dvitīyaḥ 
SA_GK19_akadambu-1754	tvadviprayogakṛta eva babhūva tāpas tanvaṅgi śūdrakatanor api mṛtyave me // AKad_8.83 //	tvad viprayoga kṛtaḥ eva babhūva tāpaḥ tanu aṅgi śūdraka tanoḥ api mṛtyave me 
SA_GK19_akadambu-1755	saṃrakṣitā tanur iyaṃ tu tava priyeti śāpaḥ kṛśodari virāmam avāpa pāpaḥ /	saṃrakṣitā tanuḥ iyam tu tava priyā iti śāpaḥ kṛśa udari virāmam avāpa pāpaḥ 
SA_GK19_akadambu-1756	adyaprabhṛty akhilam eva hi candralokaṃ śādhi svapādakṛtamudram imaṃ ca lokam // AKad_8.84 //	adya prabhṛti akhilam eva hi candra lokam śādhi sva pāda kṛta mudram imam ca lokam 
SA_GK19_akadambu-1757	sakhyāḥ priyaṃ pitṛtapobhir avāptadivyajīvaṃ kapiñjalakarārpitapāṇipadmam /	sakhyāḥ priyam pitṛ tapobhiḥ avāpta divya jīvam kapiñjala kara arpita pāṇi padmam 
SA_GK19_akadambu-1758	manmaṇḍalād avatarantam akhaṇḍakāntim āpāṇḍugaṇḍam avalokaya puṇḍarīkam // AKad_8.85 //	mad maṇḍalāt avatarantam akhaṇḍa kāntim āpāṇḍu gaṇḍam avalokaya puṇḍarīkam 
SA_GK19_akadambu-1759	kautūhalāt saha mayaiva gatendulokam ālokayiṣyasi kadācana pattralekhām /	kautūhalāt saha mayā eva gata indu lokam ālokayiṣyasi kadācana pattralekhām 
SA_GK19_akadambu-1760	kāpi priye sahacarī mama sā tatastyā mā te 'dya bhūt tadanavāptikṛto viṣādaḥ // AKad_8.86 //	kā api priye sahacarī mama sā tatas tyā mā te bhūt tad anavāpti kṛtaḥ viṣādaḥ 
SA_GK19_akadambu-1761	śrutveti tasya giram utsukatāṃ gatāsau romāñcakañcukamakṛtrimam udvahantī /	śrutvā iti tasya giram utsuka tām gatā asau romāñca kañcukam akṛtrimam udvahantī 
SA_GK19_akadambu-1762	kādambarī caraṇayor nipapāta patyur ānandabāṣpakaṇaśīkaritekṣaṇaśrīḥ // AKad_8.87 //	kādambarī caraṇayoḥ nipapāta patyuḥ ānanda bāṣpa kaṇa śīkarita īkṣaṇa śrīḥ 
SA_GK19_akadambu-1763	utthāya tvaritopasṛtya ca mahāśvetāṃ pariṣvajya sā pratyakṣīkṛtapuṇḍarīkapadavīṃ kṛtvā ca labdhotsavām /	utthāya tvaritā upasṛtya ca mahāśvetām pariṣvajya sā pratyakṣīkṛta puṇḍarīka padavīm kṛtvā ca labdha utsavām 
SA_GK19_akadambu-1764	diṣṭyā vardhayituṃ nyayuṅkta rabhasenāhūya keyūrakaṃ tārāpīḍatapovane parijanaṃ pitror gṛhe cāparam // AKad_8.88 //	diṣṭyā vardhayitum nyayuṅkta rabhasena āhūya keyūrakam tārāpīḍa tapovane parijanam pitroḥ gṛhe ca aparam 
SA_GK19_akadambu-1765	tārāpīḍaḥ kṛśapariṇato 'py āyayau tatra tūrṇasānandāntaḥpuraparijanāmātyavargānuyātaḥ /	tārāpīḍaḥ kṛśa pariṇataḥ pi āyayau tatra tūrṇa sa ānanda antaḥpura parijana amātya varga anuyātaḥ 
SA_GK19_akadambu-1766	tasmin kāle sakhisahacaraḥ puṇḍarīko 'pi nākāt kiñcillajjāvanatavadano vallabhāṃ svām upetaḥ // AKad_8.89 //	tasmin kāle sakhi sahacaraḥ puṇḍarīkaḥ pi nākāt kiñcid lajjā avanata vadanaḥ vallabhām svām upetaḥ 
SA_GK19_akadambu-1767	candrāpīḍaḥ svām api jānann atha mūrtiṃ tārāpīḍaṃ putravad eva praṇanāma /	candrāpīḍaḥ svām api jānan atha mūrtim tārāpīḍam putra vat eva praṇanāma 
SA_GK19_akadambu-1768	tadvat taṃ ca praśrayaśīlaḥ śukanāsaṃ dattānando 'vandata sarvāś ca janitrīḥ // AKad_8.90 //	tadvat tam ca praśraya śīlaḥ śukanāsam datta ānandaḥ vandata sarvāḥ ca janitrīḥ 
SA_GK19_akadambu-1769	māyā dhātur iyaṃ bhaved bhagavataḥ kiṃ śvetaketor idaṃ sāmarthyaṃ tapasām athendumahasām atrendrajālāyitam /	māyā dhātuḥ iyam bhavet bhagavataḥ kim śvetaketoḥ idam sāmarthyam tapasām atha indu mahasām atra indrajālāyitam 
SA_GK19_akadambu-1770	vaiśampāyana ity avedi yad asāv eko 'pi tadbandhubhir yac cāsau sa tu puṇḍarīka iti te tasmin bhave saṃsthitāḥ // AKad_8.91 //	vaiśampāyanaḥ iti avedi yat asau tad bandhubhiḥ yat ca asau sa tu puṇḍarīkaḥ iti te tasmin bhave saṃsthitāḥ 
SA_GK19_akadambu-1771	sa puṇḍarīko munir apy apaśyad ātmānam antaḥ śukanāsaputram /	sa puṇḍarīkaḥ muniḥ api apaśyat ātmānam antar śukanāsa putram 
SA_GK19_akadambu-1772	praṇamya bhūmau pitaraṃ krameṇa manoramādyā jananīr vavande // AKad_8.92 //	praṇamya bhūmau pitaram krameṇa manorama ādyāḥ jananīḥ vavande 
SA_GK19_akadambu-1773	atha vilāsavatī samanoramā stanayugasrutadugdhakaṇāvaliḥ /	atha vilāsavatī sa manoramā stana yuga sruta dugdha kaṇā āvaliḥ 
SA_GK19_akadambu-1774	sutavapuḥparirambhamahotsavaṃ phalitasarvamanoratham anvabhūt // AKad_8.93 //	suta vapuḥ parirambha mahā utsavam phalita sarva manoratham anvabhūt 
SA_GK19_akadambu-1775	tārāpīḍas tu pādānatam anavarataprasrutānandabāṣpaś candrāpīḍaṃ bhujābhyāṃ katham api sahasotthāpya kaṇṭhe gṛhītvā /	tārāpīḍaḥ tu pāda ānatam anavarata prasruta ānanda bāṣpaḥ candrāpīḍam bhujābhyām katham api sahasā utthāpya kaṇṭhe gṛhītvā 
SA_GK19_akadambu-1776	śāpenātrāvatīrṇo yadi tad api bhavān uttamo lokapālaḥ prakhyāpyeti pratīpaṃ praṇatatanur asāv asya pādau vavande // AKad_8.94 //	śāpena atrā avatīrṇaḥ yadi tat api bhavān uttamaḥ lokapālaḥ prakhyāpya iti pratīpam praṇata tanuḥ asau asya pādau vavande 
SA_GK19_akadambu-1777	tasmai nivedya nṛpacakram anicchate 'pi yatnāt kramopanatayā saha rājalakṣmyā /	tasmai nivedya nṛpa cakram an icchate yatnāt krama upanatayā saha rāja lakṣmyā 
SA_GK19_akadambu-1778	nojjhāñcakāra cirasaṃcitam āśramaṃ sat tatprārthito 'pi mahiṣīsahitaś caturtham // AKad_8.95 //	na ujjhāñcakāra cira saṃcitam āśramam sat tad prārthitaḥ mahiṣī sahitaḥ caturtham 
SA_GK19_akadambu-1779	ājagmus tatra valgatturagakhurapuṭoddhūtadhūlīkaḍāraiś cūḍāpratyuptabhāsvanmaṇiruciruciraiḥ śobhamānāḥ śirobhiḥ /	ājagmuḥ tatra valgat turaga khura puṭa uddhūta dhūlī kaḍāraiḥ cūḍā pratyupta bhāsvat maṇi ruci ruciraiḥ śobhamānāḥ śirobhiḥ 
SA_GK19_akadambu-1780	candrāpīḍendusaṃdarśanarabhasasamutphullalolekṣaṇābjā nirvyājautsukyasajjīkṛtaniratiśayopāyanāḥ pārthivendrāḥ // AKad_8.96 //	candrāpīḍa indu saṃdarśana rabhasa samutphulla lola īkṣaṇa abjāḥ nirvyāja autsukya sajjīkṛta niratiśaya upāyanāḥ pārthiva indrāḥ 
SA_GK19_akadambu-1781	saṃkalpādhikalābhaharṣarabhasojjṛmbhāvilolībhavadgandharvapramadākadambakṛtakrīḍākarāsphālanām /	saṃkalpa adhika lābha harṣa rabhasa ujjṛmbhā vilolībhavat gandharva pramadā kadamba kṛta krīḍā kara āsphālanām 
SA_GK19_akadambu-1782	sārdhaṃ citrarathas tato madirayā haṃsaś ca gauryā saha draṣṭuṃ nṛttamayīm iva vyavasitām ājagmatur medinīm // AKad_8.97 //	sārdham citrarathaḥ tatas madirayā haṃsaḥ ca gauryā saha draṣṭum nṛtta mayīm iva vyavasitām ājagmatuḥ medinīm 
SA_GK19_akadambu-1783	tābhyām etya nirasya tāpasatanucchāyāṃ duhitroḥ kṛte bhāsvatkautukamaṅgale navavadhūveṣe manohāriṇi /	tābhyām etya nirasya tāpasa tanucchāyām duhitroḥ kṛte bhāsvat kautukamaṅgale nava vadhū veṣe manohāriṇi 
SA_GK19_akadambu-1784	nirvṛtte ca samantrahomasubhagārambhe vivāhotsave tatrānyonyasamāgamapramuditāḥ sarve mudaṃ lebhire // AKad_8.98 //	nirvṛtte ca sa mantra homa subhaga ārambhe vivāha utsave tatra anyonya samāgama pramuditāḥ sarve mudam lebhire 
SA_GK19_akadambu-1785	iti vitatavilāsaḥ puṇḍarīkeṇa sākaṃ divi bhuvi ca vicitrodyānalīlāvihāraḥ /	iti vitata vilāsaḥ puṇḍarīkeṇa sākam divi bhuvi ca vicitra udyāna līlā vihāraḥ 
SA_GK19_akadambu-1786	abhimataphalasampadvardhamānābhinandaḥ śriyam abhajata candrāpīḍamūrtir mṛgāṅkaḥ // AKad_8.99 //	abhimata phala sampad vardhamāna abhinandaḥ śriyam abhajata candrāpīḍa mūrtiḥ mṛgāṅkaḥ 
SA_GK19_akadambu-1787	iti śrīsakalavipaściccakravartiśrībhaṭṭajayantasūnor abhinandasya kṛtau kādambarīkathāsāre 'ṣṭamaḥ sargaḥ //	iti śrī sakala vipaścit cakravarti śrī bhaṭṭa jayanta sūnoḥ abhinandasya kṛtau kādambarī kathā sāre ṣṭamaḥ sargaḥ 
