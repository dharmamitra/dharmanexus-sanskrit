[
  {
    "segmentnr":"SA_T06_bsa018:0",
    "original":"Atha Triṃśikāvijñaptikārikāḥ (Tvk)",
    "analyzed":"atha triṃśikā vijñapti kārikāḥ ",
    "folio":1
  },
  {
    "segmentnr":"SA_T06_bsa018:1",
    "original":"kṛtiriyamācāryavasubandhoḥ \/",
    "analyzed":"kṛtiḥ iyam ācārya vasubandhoḥ ",
    "folio":1
  },
  {
    "segmentnr":"SA_T06_bsa018:2",
    "original":"ātmadharmopacāro hi vividho yaḥ pravartate \/",
    "analyzed":"ātma dharma upacāraḥ hi vividhaḥ yaḥ pravartate ",
    "folio":1
  },
  {
    "segmentnr":"SA_T06_bsa018:3",
    "original":"vijñānapariṇāme 'sau pariṇāmaḥ sa ca tridhā \/\/ Tvk_1 \/\/",
    "analyzed":"vijñāna pariṇāme asau pariṇāmaḥ sa ca tridhā ",
    "folio":1
  },
  {
    "segmentnr":"SA_T06_bsa018:4",
    "original":"vipāko mananākhyaśca vijñaptirviṣayasya ca \/",
    "analyzed":"vipākaḥ manana ākhyaḥ ca vijñaptiḥ viṣayasya ca ",
    "folio":1
  },
  {
    "segmentnr":"SA_T06_bsa018:5",
    "original":"tatrālayākhyaṃ vijñānaṃ vipākaḥ sarvabījakam \/\/ Tvk_2 \/\/",
    "analyzed":"tatra ālaya ākhyam vijñānam vipākaḥ sarva bījakam ",
    "folio":1
  },
  {
    "segmentnr":"SA_T06_bsa018:6",
    "original":"asaṃviditakopādisthānavijñaptikaṃ ca tat \/",
    "analyzed":"a saṃvidita kopa ādi sthāna vijñaptikam ca tat ",
    "folio":1
  },
  {
    "segmentnr":"SA_T06_bsa018:7",
    "original":"sadā sparśamanaskāravitsañjñācetanānvitam \/\/ Tvk_3 \/\/",
    "analyzed":"sadā sparśa manaskāra vid sañjñā cetanā anvitam ",
    "folio":1
  },
  {
    "segmentnr":"SA_T06_bsa018:8",
    "original":"upekṣā vedanā tatrānivṛtāvyākṛtaṃ ca tat \/",
    "analyzed":"upekṣā vedanā tatra anivṛtā avyākṛtam ca tat ",
    "folio":1
  },
  {
    "segmentnr":"SA_T06_bsa018:9",
    "original":"tathā sparśādayastacca vartate srotasaughavat \/\/ Tvk_4 \/\/",
    "analyzed":"tathā sparśa ādayaḥ tat ca vartate srotasā ogha vat ",
    "folio":1
  },
  {
    "segmentnr":"SA_T06_bsa018:10",
    "original":"tasya vyāvṛtirarhatve tadāśritya pravartate \/",
    "analyzed":"tasya vyāvṛtiḥ arha tve tat āśritya pravartate ",
    "folio":2
  },
  {
    "segmentnr":"SA_T06_bsa018:11",
    "original":"tadālambaṃ manonāma vijñānaṃ mananātmakam \/\/ Tvk_5 \/\/",
    "analyzed":"tad ālambam manaḥ nāma vijñānam manana ātmakam ",
    "folio":2
  },
  {
    "segmentnr":"SA_T06_bsa018:12",
    "original":"kleśaiścaturbhiḥ sahitaṃ nivṛtāvyākṛtaiḥ sadā \/",
    "analyzed":"kleśaiḥ caturbhiḥ sahitam nivṛta avyākṛtaiḥ sadā ",
    "folio":2
  },
  {
    "segmentnr":"SA_T06_bsa018:13",
    "original":"ātmaduṣṭyātmamohātmamānātmasnehasañjñitaiḥ \/\/ Tvk_6 \/\/",
    "analyzed":"ātma duṣṭi ātma moha ātma māna ātma sneha sañjñitaiḥ ",
    "folio":2
  },
  {
    "segmentnr":"SA_T06_bsa018:14",
    "original":"yatrajastanmayairanyaiḥ sparśādyaiścārhato na tat \/",
    "analyzed":"yatra ajaḥ tad mayaiḥ anyaiḥ sparśa ādyaiḥ ca arhataḥ na tat ",
    "folio":2
  },
  {
    "segmentnr":"SA_T06_bsa018:15",
    "original":"na nirodhasamāpattau mārge lokottare na ca \/\/ Tvk_7 \/\/",
    "analyzed":"na nirodha samāpattau mārge lokottare na ca ",
    "folio":2
  },
  {
    "segmentnr":"SA_T06_bsa018:16",
    "original":"dvitīyaḥ pariṇāmo 'yaṃ tṛtīyaḥ ṣaḍvidhasya yā \/",
    "analyzed":"dvitīyaḥ pariṇāmaḥ ayam tṛtīyaḥ ṣaḍvidhasya yā ",
    "folio":2
  },
  {
    "segmentnr":"SA_T06_bsa018:17",
    "original":"viṣayasyopalabdhiḥ sā kuśalākuśalādvayā \/\/ Tvk_8 \/\/",
    "analyzed":"viṣayasya upalabdhiḥ sā kuśala akuśala advayā ",
    "folio":2
  },
  {
    "segmentnr":"SA_T06_bsa018:18",
    "original":"sarvatragairviniyataiḥ kuśalaiścaitasairasau \/",
    "analyzed":"sarvatragaiḥ viniyataiḥ kuśalaiḥ caitasaiḥ asau ",
    "folio":2
  },
  {
    "segmentnr":"SA_T06_bsa018:19",
    "original":"samprayuktā tathā kleśairūpakleśaistrivedanā \/\/ Tvk_9 \/\/",
    "analyzed":"samprayuktā tathā kleśaiḥ ūpa kleśaiḥ tri vedanā ",
    "folio":2
  },
  {
    "segmentnr":"SA_T06_bsa018:20",
    "original":"ādyāḥ sparśādayaśchandādhimokṣasmṛtayaḥ saha \/",
    "analyzed":"ādyāḥ sparśa ādayaḥ chanda adhimokṣa smṛtayaḥ saha ",
    "folio":3
  },
  {
    "segmentnr":"SA_T06_bsa018:21",
    "original":"samādhidhībhyāṃ niyatāḥ śraddhātha hrirapatrapā \/\/ Tvk_10 \/\/",
    "analyzed":"samādhi dhībhyām niyatāḥ śraddhā atha hriḥ apatrapā ",
    "folio":3
  },
  {
    "segmentnr":"SA_T06_bsa018:22",
    "original":"alobhādi trayaṃ vīryaṃ praśrabdhiḥ sāpramādikā \/",
    "analyzed":"alobha ādi trayam vīryam praśrabdhiḥ sā apramādikā ",
    "folio":3
  },
  {
    "segmentnr":"SA_T06_bsa018:23",
    "original":"ahiṃsā kuśalāḥ kleśā rāgapratighamūḍhayaḥ \/\/ Tvk_11 \/\/",
    "analyzed":"ahiṃsā kuśalāḥ kleśāḥ rāga pratigha mūḍhayaḥ ",
    "folio":3
  },
  {
    "segmentnr":"SA_T06_bsa018:24",
    "original":"mānadṛgvicikitsāśca krodhopanahane punaḥ \/",
    "analyzed":"māna dṛś vicikitsāḥ ca krodha upanahane punar ",
    "folio":3
  },
  {
    "segmentnr":"SA_T06_bsa018:25",
    "original":"mrakṣaḥ pradāśa īrṣyārtha mātsaryaṃ saha māyayā \/\/ Tvk_12 \/\/",
    "analyzed":"mrakṣaḥ pradāśaḥ īrṣyā artha mātsaryam saha māyayā ",
    "folio":3
  },
  {
    "segmentnr":"SA_T06_bsa018:26",
    "original":"śāṭhyaṃ mado 'vihiṃsāhrīratrapā styānamuddhavaḥ \/",
    "analyzed":"śāṭhyam madaḥ a vihiṃsā hrīḥ atrapā styānam uddhavaḥ ",
    "folio":3
  },
  {
    "segmentnr":"SA_T06_bsa018:27",
    "original":"āśraddhamatha kausīdyaṃ pramādo muṣitā smṛtiḥ \/\/ Tvk_13 \/\/",
    "analyzed":"āśraddham atha kausīdyam pramādaḥ muṣitā smṛtiḥ ",
    "folio":3
  },
  {
    "segmentnr":"SA_T06_bsa018:28",
    "original":"vikṣepo 'samprajanyaṃ ca kaukṛtyaṃ middhameva ca \/",
    "analyzed":"vikṣepaḥ asamprajanyam ca kaukṛtyam middham eva ca ",
    "folio":3
  },
  {
    "segmentnr":"SA_T06_bsa018:29",
    "original":"vitarkaśca vicāraścetyupakleśā dvaye dvidhā \/\/ Tvk_14 \/\/",
    "analyzed":"vitarkaḥ ca vicāraḥ ca iti upakleśāḥ dvaye dvidhā ",
    "folio":3
  },
  {
    "segmentnr":"SA_T06_bsa018:30",
    "original":"pañcānāṃ mūlavijñāne yathāpratyayamudbhavaḥ \/",
    "analyzed":"pañcānām mūla vijñāne yathāpratyayam udbhavaḥ ",
    "folio":4
  },
  {
    "segmentnr":"SA_T06_bsa018:31",
    "original":"vijñānānāṃ saha na vā taraṅgāṇāṃ yathā jale \/\/ Tvk_15 \/\/",
    "analyzed":"vijñānānām saha na vā taraṅgāṇām yathā jale ",
    "folio":4
  },
  {
    "segmentnr":"SA_T06_bsa018:32",
    "original":"manovijñānasambhūtiḥ sarvadāsañjñikādṛte \/",
    "analyzed":"manaḥ vijñāna sambhūtiḥ sarvadā āsañjñikāt ṛte ",
    "folio":4
  },
  {
    "segmentnr":"SA_T06_bsa018:33",
    "original":"samāpattidvayānmiddhānmūrchanādapyacittakāt \/\/ Tvk_16 \/\/",
    "analyzed":"samāpatti dvayāt middhāt mūrchanāt api acittakāt ",
    "folio":4
  },
  {
    "segmentnr":"SA_T06_bsa018:34",
    "original":"vijñānapariṇāmo 'yaṃ vikalpo yadvikalpyate \/",
    "analyzed":"vijñāna pariṇāmaḥ ayam vikalpaḥ yat vikalpyate ",
    "folio":4
  },
  {
    "segmentnr":"SA_T06_bsa018:35",
    "original":"tena tannāsti tenedaṃ sarvaṃ vijñaptimātrakam \/\/ Tvk_17 \/\/",
    "analyzed":"tena tat na asti tena idam sarvam vijñapti mātrakam ",
    "folio":4
  },
  {
    "segmentnr":"SA_T06_bsa018:36",
    "original":"sarvabījaṃ hi vijñānaṃ pariṇāmastathā tathā \/",
    "analyzed":"sarva bījam hi vijñānam pariṇāmaḥ tathā tathā ",
    "folio":4
  },
  {
    "segmentnr":"SA_T06_bsa018:37",
    "original":"yātyanyonyavaśād yena vikalpaḥ sa sa jāyate \/\/ Tvk_18 \/\/",
    "analyzed":"yāti anyonya vaśāt yena vikalpaḥ sa sa jāyate ",
    "folio":4
  },
  {
    "segmentnr":"SA_T06_bsa018:38",
    "original":"karmaṇo vāsanā grāhadvayavāsanayā saha \/",
    "analyzed":"karmaṇaḥ vāsanā grāha dvaya vāsanayā saha ",
    "folio":4
  },
  {
    "segmentnr":"SA_T06_bsa018:39",
    "original":"kṣīṇe pūrvavipāke 'nyadvipākaṃ janayanti tat \/\/ Tvk_19 \/\/",
    "analyzed":"kṣīṇe pūrva vipāke anyat vipākam janayanti tat ",
    "folio":4
  },
  {
    "segmentnr":"SA_T06_bsa018:40",
    "original":"yena yena vikalpena yadyad vastu vikalpyate \/",
    "analyzed":"yena yena vikalpena yat yat vastu vikalpyate ",
    "folio":5
  },
  {
    "segmentnr":"SA_T06_bsa018:41",
    "original":"parikalpita evāsau svabhāvo na sa vidyate \/\/ Tvk_20 \/\/",
    "analyzed":"parikalpitaḥ eva asau svabhāvaḥ na sa vidyate ",
    "folio":5
  },
  {
    "segmentnr":"SA_T06_bsa018:42",
    "original":"paratantrasvabhāvastu vikalpaḥ pratyayodbhavaḥ \/",
    "analyzed":"paratantra svabhāvaḥ tu vikalpaḥ pratyaya udbhavaḥ ",
    "folio":5
  },
  {
    "segmentnr":"SA_T06_bsa018:43",
    "original":"niṣpannastasya pūrveṇa sadā rahitatā tu yā \/\/ Tvk_21 \/\/",
    "analyzed":"niṣpannaḥ tasya pūrveṇa sadā rahita tā tu yā ",
    "folio":5
  },
  {
    "segmentnr":"SA_T06_bsa018:44",
    "original":"ata eva sa naivānyo nānanyaḥ paratantrataḥ \/",
    "analyzed":"atas eva sa na eva anyaḥ na ananyaḥ paratantrataḥ ",
    "folio":5
  },
  {
    "segmentnr":"SA_T06_bsa018:45",
    "original":"anityatādivad vācyo nādṛṣṭe 'smin sa dṛśyate \/\/ Tvk_22 \/\/",
    "analyzed":"anitya tā ādi vat vācyaḥ na adṛṣṭe asmin sa dṛśyate ",
    "folio":5
  },
  {
    "segmentnr":"SA_T06_bsa018:46",
    "original":"trividhasya svabhāvasya trividhāṃ niḥsvabhāvatām \/",
    "analyzed":"trividhasya svabhāvasya trividhām niḥsvabhāva tām ",
    "folio":5
  },
  {
    "segmentnr":"SA_T06_bsa018:47",
    "original":"sandhāya sarvadharmāṇāṃ deśitā niḥsvabhāvatā \/\/ Tvk_23 \/\/",
    "analyzed":"sandhāya sarva dharmāṇām deśitā niḥsvabhāva tā ",
    "folio":5
  },
  {
    "segmentnr":"SA_T06_bsa018:48",
    "original":"prathamo lakṣaṇenaiva niḥsvabhāvo 'paraḥ punaḥ \/",
    "analyzed":"prathamaḥ lakṣaṇena eva niḥsvabhāvaḥ aparaḥ punar ",
    "folio":5
  },
  {
    "segmentnr":"SA_T06_bsa018:49",
    "original":"na svayambhāva etasyetyaparā niḥsvabhāvatā \/\/ Tvk_24 \/\/",
    "analyzed":"na svayambhāvaḥ etasya iti aparā niḥsvabhāva tā ",
    "folio":5
  },
  {
    "segmentnr":"SA_T06_bsa018:50",
    "original":"dharmāṇāṃ paramārthaśca sa yatastathatāpi saḥ \/",
    "analyzed":"dharmāṇām parama arthaḥ ca sa yatas tathatā api saḥ ",
    "folio":6
  },
  {
    "segmentnr":"SA_T06_bsa018:51",
    "original":"sarvakālaṃ tathābhāvāt saiva vijñaptimātratā \/\/ Tvk_25 \/\/",
    "analyzed":"sarvakālam tathā bhāvāt sā eva vijñaptimātra tā ",
    "folio":6
  },
  {
    "segmentnr":"SA_T06_bsa018:52",
    "original":"yāvadvijñaptimātratve vijñānaṃ nāvatiṣṭhati \/",
    "analyzed":"yāvat vijñapti mātra tve vijñānam na avatiṣṭhati ",
    "folio":6
  },
  {
    "segmentnr":"SA_T06_bsa018:53",
    "original":"grāhadvayasyānuśayastāvanna vinivartate \/\/ Tvk_26 \/\/",
    "analyzed":"grāha dvayasya anuśayaḥ tāvat na vinivartate ",
    "folio":6
  },
  {
    "segmentnr":"SA_T06_bsa018:54",
    "original":"vijñaptimātramevedamityapi hayupalambhataḥ \/",
    "analyzed":"vijñaptimātram evā idam iti api haya upalambhataḥ ",
    "folio":6
  },
  {
    "segmentnr":"SA_T06_bsa018:55",
    "original":"sthāpayannagrataḥ kiñcit tanmātre nāvatiṣṭhate \/\/ Tvk_27 \/\/",
    "analyzed":"sthāpayan agratas kiñcid tad mātre na avatiṣṭhate ",
    "folio":6
  },
  {
    "segmentnr":"SA_T06_bsa018:56",
    "original":"yadālambanaṃ vijñānaṃ naivopalabhate tadā \/",
    "analyzed":"yad ālambanam vijñānam na eva upalabhate tadā ",
    "folio":6
  },
  {
    "segmentnr":"SA_T06_bsa018:57",
    "original":"sthitaṃ vijñānamātratve grāhyābhāve tadagrahāt \/\/ Tvk_28 \/\/",
    "analyzed":"sthitam vijñāna mātra tve grāhya abhāve tad agrahāt ",
    "folio":6
  },
  {
    "segmentnr":"SA_T06_bsa018:58",
    "original":"acitto 'nupalambho 'sau jñānaṃ lokottaraṃ ca tat \/",
    "analyzed":"acittaḥ anupalambhaḥ asau jñānam lokottaram ca tat ",
    "folio":6
  },
  {
    "segmentnr":"SA_T06_bsa018:59",
    "original":"āśrayasya parāvṛttirdvidhā dauṣṭhulyahānitaḥ \/\/ Tvk_29 \/\/",
    "analyzed":"āśrayasya parāvṛttiḥ dvidhā dauṣṭhulya hānitaḥ ",
    "folio":6
  },
  {
    "segmentnr":"SA_T06_bsa018:60",
    "original":"sa evānasravo dhāturacintyaḥ kuśalo dhruvaḥ \/",
    "analyzed":"saḥ eva anasravaḥ dhātuḥ acintyaḥ kuśalaḥ dhruvaḥ ",
    "folio":7
  },
  {
    "segmentnr":"SA_T06_bsa018:61",
    "original":"sukho vimuktikāyo 'sau dharmākhyo 'yaṃ mahāmuneḥ \/\/ Tvk_30 \/\/",
    "analyzed":"sukhaḥ vimukti kāyaḥ asau dharma ākhyaḥ ayam mahā muneḥ ",
    "folio":7
  },
  {
    "segmentnr":"SA_T06_bsa018:62",
    "original":"triṃśikāvijñaptikārikāḥ samāptāḥ \/",
    "analyzed":"triṃśikā vijñapti kārikāḥ samāptāḥ ",
    "folio":7
  },
  {
    "segmentnr":"SA_T06_bsa018:63",
    "original":"kṛtiriyamācāryavasubandhoḥ \/",
    "analyzed":"kṛtiḥ iyam ācārya vasubandhoḥ ",
    "folio":7
  }
]