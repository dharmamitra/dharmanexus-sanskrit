[
  {
    "segmentnr":"SA_GV05_brbiuppu:0",
    "original":"oṃ",
    "analyzed":"om ",
    "folio":1
  },
  {
    "segmentnr":"SA_GV05_brbiuppu:1",
    "original":"mano hi dvividhaṃ proktaṃ śuddhaṃ cāśuddham eva ca \/",
    "analyzed":"manaḥ hi dvividham proktam śuddham ca aśuddham eva ca ",
    "folio":1
  },
  {
    "segmentnr":"SA_GV05_brbiuppu:2",
    "original":"aśuddhaṃ kāmasaṃkalpaṃ śuddhaṃ kāmavivarjitam \/\/ BrbUp_1 \/\/",
    "analyzed":"aśuddham kāma saṃkalpam śuddham kāma vivarjitam ",
    "folio":1
  },
  {
    "segmentnr":"SA_GV05_brbiuppu:3",
    "original":"mana eva manuṣyāṇāṃ kāraṇaṃ bandhamokṣayoḥ \/",
    "analyzed":"manaḥ eva manuṣyāṇām kāraṇam bandha mokṣayoḥ ",
    "folio":1
  },
  {
    "segmentnr":"SA_GV05_brbiuppu:4",
    "original":"bandhāya viṣayāsaktaṃ muktyai nirviṣayaṃ smṛtam \/\/ BrbUp_2 \/\/",
    "analyzed":"bandhāya viṣaya āsaktam muktyai nirviṣayam smṛtam ",
    "folio":1
  },
  {
    "segmentnr":"SA_GV05_brbiuppu:5",
    "original":"yato nirviṣayasyāsya manaso muktir iṣyate \/",
    "analyzed":"yatas nirviṣayasya asya manasaḥ muktiḥ iṣyate ",
    "folio":1
  },
  {
    "segmentnr":"SA_GV05_brbiuppu:6",
    "original":"tasmān nirviṣayaṃ nityaṃ manaḥ kāryaṃ mumukṣuṇā \/\/ BrbUp_3 \/\/",
    "analyzed":"tasmāt nirviṣayam nityam manaḥ kāryam mumukṣuṇā ",
    "folio":1
  },
  {
    "segmentnr":"SA_GV05_brbiuppu:7",
    "original":"nirastaviṣayāsaṅgaṃ saṃniruddhaṃ mano hṛdi \/",
    "analyzed":"nirasta viṣaya āsaṅgam saṃniruddham manaḥ hṛdi ",
    "folio":1
  },
  {
    "segmentnr":"SA_GV05_brbiuppu:8",
    "original":"yadā yāty unmanībhāvaṃ tadā tat paramamadam \/\/ BrbUp_4 \/\/",
    "analyzed":"yadā yāti unmanībhāvam tadā tat parama madam ",
    "folio":1
  },
  {
    "segmentnr":"SA_GV05_brbiuppu:9",
    "original":"tāvad eva niroddhavyaṃ yāvaddhṛdi gataṃ kṣayam \/",
    "analyzed":"tāvat eva niroddhavyam yāvat hṛdi gatam kṣayam ",
    "folio":1
  },
  {
    "segmentnr":"SA_GV05_brbiuppu:10",
    "original":"etaj jñānaṃ ca mokṣaṃ ca ato 'nyo granthavistaraḥ \/\/ BrbUp_5 \/\/",
    "analyzed":"etat jñānam ca mokṣam ca atas anyaḥ grantha vistaraḥ ",
    "folio":2
  },
  {
    "segmentnr":"SA_GV05_brbiuppu:11",
    "original":"naiva cintyaṃ na cācintyam acintyaṃ cintyam eva ca \/",
    "analyzed":"na eva cintyam na ca acintyam acintyam cintyam eva ca ",
    "folio":2
  },
  {
    "segmentnr":"SA_GV05_brbiuppu:12",
    "original":"pakṣapātavinirmuktaṃ brahma sampadyate tadā \/\/ BrbUp_6 \/\/",
    "analyzed":"pakṣapāta vinirmuktam brahma sampadyate tadā ",
    "folio":2
  },
  {
    "segmentnr":"SA_GV05_brbiuppu:13",
    "original":"svareṇa saṃdhayed yogam asvaraṃ bhāvayet param \/",
    "analyzed":"svareṇa saṃdhayet yogam asvaram bhāvayet param ",
    "folio":2
  },
  {
    "segmentnr":"SA_GV05_brbiuppu:14",
    "original":"asvareṇa hi bhāvena bhāvo nābhāva iṣyate \/\/ BrbUp_7 \/\/",
    "analyzed":"a svareṇa hi bhāvena bhāvaḥ na abhāvaḥ iṣyate ",
    "folio":2
  },
  {
    "segmentnr":"SA_GV05_brbiuppu:15",
    "original":"tad eva niṣkalaṃ brahma nirvikalpaṃ nirañjanam \/",
    "analyzed":"tat eva niṣkalam brahma nirvikalpam nirañjanam ",
    "folio":2
  },
  {
    "segmentnr":"SA_GV05_brbiuppu:16",
    "original":"tad brahmāham iti jñātvā brahma sampadyate dhruvam \/\/ BrbUp_8 \/\/",
    "analyzed":"tat brahma aham iti jñātvā brahma sampadyate dhruvam ",
    "folio":2
  },
  {
    "segmentnr":"SA_GV05_brbiuppu:17",
    "original":"nirvikalpam anantaṃ ca hetudṛṣṭāntavarjitam \/",
    "analyzed":"nirvikalpam anantam ca hetu dṛṣṭānta varjitam ",
    "folio":2
  },
  {
    "segmentnr":"SA_GV05_brbiuppu:18",
    "original":"aprameyam anādyaṃ ca jñātvā ca paramaṃ śivam \/\/ BrbUp_9 \/\/",
    "analyzed":"aprameyam anādyam ca jñātvā ca paramam śivam ",
    "folio":2
  },
  {
    "segmentnr":"SA_GV05_brbiuppu:19",
    "original":"na nirodho na cotpattir na vandyo na ca śāsanam \/",
    "analyzed":"na nirodhaḥ na ca utpattiḥ na vandyaḥ na ca śāsanam ",
    "folio":2
  },
  {
    "segmentnr":"SA_GV05_brbiuppu:20",
    "original":"na mumukṣā na muktiś ca ity eṣā paramārthatā \/\/ BrbUp_10 \/\/",
    "analyzed":"na mumukṣā na muktiḥ ca iti eṣā parama artha tā ",
    "folio":3
  },
  {
    "segmentnr":"SA_GV05_brbiuppu:21",
    "original":"eka evātmā mantavyo jāgratsvapnasuṣuptiṣu \/",
    "analyzed":"ekaḥ eva ātmā mantavyaḥ jāgrat svapna suṣuptiṣu ",
    "folio":3
  },
  {
    "segmentnr":"SA_GV05_brbiuppu:22",
    "original":"sthānatrayād vyatītasya punarjanma na vidyate \/\/ BrbUp_11 \/\/",
    "analyzed":"sthāna trayāt vyatītasya punarjanma na vidyate ",
    "folio":3
  },
  {
    "segmentnr":"SA_GV05_brbiuppu:23",
    "original":"eka eva hi bhūtātmā bhūte bhūte vyavasthitaḥ \/",
    "analyzed":"ekaḥ eva hi bhūtātmā bhūte bhūte vyavasthitaḥ ",
    "folio":3
  },
  {
    "segmentnr":"SA_GV05_brbiuppu:24",
    "original":"ekadhā bahudhā caiva dṛśyate jalacandravat \/\/ BrbUp_12 \/\/",
    "analyzed":"ekadhā bahudhā ca eva dṛśyate jala candra vat ",
    "folio":3
  },
  {
    "segmentnr":"SA_GV05_brbiuppu:25",
    "original":"ghaṭasaṃbhṛtam ākāśaṃ līyamāne ghaṭe yathā \/",
    "analyzed":"ghaṭa saṃbhṛtam ākāśam līyamāne ghaṭe yathā ",
    "folio":3
  },
  {
    "segmentnr":"SA_GV05_brbiuppu:26",
    "original":"ghaṭo līyeta nākāśaṃ tadvaj jīvo ghaṭopamaḥ \/\/ BrbUp_13 \/\/",
    "analyzed":"ghaṭaḥ līyeta na ākāśam tadvat jīvaḥ ghaṭa upamaḥ ",
    "folio":3
  },
  {
    "segmentnr":"SA_GV05_brbiuppu:27",
    "original":"ghaṭavad vividhākāraṃ bhidyamānaṃ punaḥ punaḥ \/",
    "analyzed":"ghaṭa vat vividha ākāram bhidyamānam punar punar ",
    "folio":3
  },
  {
    "segmentnr":"SA_GV05_brbiuppu:28",
    "original":"tadbhagnaṃ na ca jānāti sa jānāti ca nityaśaḥ \/\/ BrbUp_14 \/\/",
    "analyzed":"tat bhagnam na ca jānāti sa jānāti ca nityaśas ",
    "folio":3
  },
  {
    "segmentnr":"SA_GV05_brbiuppu:29",
    "original":"śabdamāyāvṛto yāvat tāvat tiṣṭhati puṣkare \/",
    "analyzed":"śabda māyā āvṛtaḥ yāvat tāvat tiṣṭhati puṣkare ",
    "folio":3
  },
  {
    "segmentnr":"SA_GV05_brbiuppu:30",
    "original":"bhinne tamasi caikatvam ekam evānupaśyati \/\/ BrbUp_15 \/\/",
    "analyzed":"bhinne tamasi ca eka tvam ekam eva anupaśyati ",
    "folio":4
  },
  {
    "segmentnr":"SA_GV05_brbiuppu:31",
    "original":"śabdākṣaraṃ paraṃ brahma yasmin kṣīṇe yad akṣaram \/",
    "analyzed":"śabda akṣaram param brahma yasmin kṣīṇe yat akṣaram ",
    "folio":4
  },
  {
    "segmentnr":"SA_GV05_brbiuppu:32",
    "original":"tad vidvān akṣaraṃ dhyāyed yadīcchecchāntim ātmanaḥ \/\/ BrbUp_16 \/\/",
    "analyzed":"tat vidvān akṣaram dhyāyet yadi icchet śāntim ātmanaḥ ",
    "folio":4
  },
  {
    "segmentnr":"SA_GV05_brbiuppu:33",
    "original":"dve vidye veditavye tu śabdabrahma paraṃ ca yat \/",
    "analyzed":"dve vidye veditavye tu śabdabrahma param ca yat ",
    "folio":4
  },
  {
    "segmentnr":"SA_GV05_brbiuppu:34",
    "original":"śabdabrahmaṇi niṣṇātaḥ paraṃ brahmādhigacchati \/\/ BrbUp_17 \/\/",
    "analyzed":"śabdabrahmaṇi niṣṇātaḥ param brahma adhigacchati ",
    "folio":4
  },
  {
    "segmentnr":"SA_GV05_brbiuppu:35",
    "original":"grantham abhyasya medhāvī jñānavijñānatattvataḥ \/",
    "analyzed":"grantham abhyasya medhāvī jñāna vijñāna tattvataḥ ",
    "folio":4
  },
  {
    "segmentnr":"SA_GV05_brbiuppu:36",
    "original":"palālam iva dhānyārthī tyajed grantham aśeṣataḥ \/\/ BrbUp_18 \/\/",
    "analyzed":"palālam iva dhānya arthī tyajet grantham aśeṣatas ",
    "folio":4
  },
  {
    "segmentnr":"SA_GV05_brbiuppu:37",
    "original":"gavām anekavarṇānāṃ kṣīrasyāpy ekavarṇatā \/",
    "analyzed":"gavām aneka varṇānām kṣīrasya api eka varṇa tā ",
    "folio":4
  },
  {
    "segmentnr":"SA_GV05_brbiuppu:38",
    "original":"kṣīravat paśyate jñānaṃ liṅginas tu gavāṃ yathā \/\/ BrbUp_19 \/\/",
    "analyzed":"kṣīra vat paśyate jñānam liṅginaḥ tu gavām yathā ",
    "folio":4
  },
  {
    "segmentnr":"SA_GV05_brbiuppu:39",
    "original":"ghṛtam iva payasi nigūḍhaṃ bhūte bhūte ca vasati vijñānam \/",
    "analyzed":"ghṛtam iva payasi nigūḍham bhūte bhūte ca vasati vijñānam ",
    "folio":4
  },
  {
    "segmentnr":"SA_GV05_brbiuppu:40",
    "original":"satataṃ manthayitavyaṃ manasā manthānabhūtena \/\/ BrbUp_20 \/\/",
    "analyzed":"satatam manthayitavyam manasā manthāna bhūtena ",
    "folio":5
  },
  {
    "segmentnr":"SA_GV05_brbiuppu:41",
    "original":"jñānanetraṃ samādāya cared vahnim ataḥ param \/",
    "analyzed":"jñānanetram samādāya caret vahnim atas param ",
    "folio":5
  },
  {
    "segmentnr":"SA_GV05_brbiuppu:42",
    "original":"niṣkalaṃ nirmalaṃ śāntaṃ tad brahmāham iti smṛtam \/\/ BrbUp_21 \/\/",
    "analyzed":"niṣkalam nirmalam śāntam tat brahma aham iti smṛtam ",
    "folio":5
  },
  {
    "segmentnr":"SA_GV05_brbiuppu:43",
    "original":"sarvabhūtādhivāsaṃ ca yad bhūteṣu vasaty adhi \/",
    "analyzed":"sarva bhūta adhivāsam ca yat bhūteṣu vasati adhi ",
    "folio":5
  },
  {
    "segmentnr":"SA_GV05_brbiuppu:44",
    "original":"sarvānugrāhakatvena tad asmy ahaṃ vāsudeva \/\/ BrbUp_22 \/\/",
    "analyzed":"sarva anugrāhaka tvena tat asmi aham vāsudeva ",
    "folio":5
  }
]