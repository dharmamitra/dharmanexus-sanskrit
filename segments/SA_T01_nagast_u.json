[
  {
    "segmentnr":"SA_T01_nagast_u:0",
    "original":"pratītyajānāṃ bhāvānāṃ naiḥsvābhāvyaṃ jagāda yaḥ \/",
    "analyzed":"pratītya jānām bhāvānām naiḥsvābhāvyam jagāda yaḥ ",
    "folio":1
  },
  {
    "segmentnr":"SA_T01_nagast_u:1",
    "original":"taṃ namāmy asamajñānam acintyam anidarśanam \/\/ NagAst_01",
    "analyzed":"tam namāmi a sama jñānam a cintyam a nidarśanam ",
    "folio":1
  },
  {
    "segmentnr":"SA_T01_nagast_u:2",
    "original":"yathā tvayā mahāyāne dharmanairātmyam ātmanā \/",
    "analyzed":"yathā tvayā mahāyāne dharma nairātmyam ātmanā ",
    "folio":1
  },
  {
    "segmentnr":"SA_T01_nagast_u:3",
    "original":"viditaṃ deśitaṃ tadvad dhīmadbhyaḥ karuṇāvaśāt \/\/ NagAst_02",
    "analyzed":"viditam deśitam tadvat dhīmadbhyaḥ karuṇā vaśāt ",
    "folio":1
  },
  {
    "segmentnr":"SA_T01_nagast_u:4",
    "original":"pratyayebhyaḥ samutpannam anutpannaṃ tvayoditam \/",
    "analyzed":"pratyayebhyaḥ samutpannam anutpannam tvayā uditam ",
    "folio":1
  },
  {
    "segmentnr":"SA_T01_nagast_u:5",
    "original":"svabhāvena na taj jātam iti śūnyaṃ prakāśitam \/\/ NagAst_03",
    "analyzed":"svabhāvena na tat jātam iti śūnyam prakāśitam ",
    "folio":1
  },
  {
    "segmentnr":"SA_T01_nagast_u:6",
    "original":"yadvac chabdaṃ pratītyeha pratiśabdasamudbhavaḥ \/",
    "analyzed":"yadvat śabdam pratītya iha pratiśabda samudbhavaḥ ",
    "folio":1
  },
  {
    "segmentnr":"SA_T01_nagast_u:7",
    "original":"māyāmarīcivac cāpi tathā bhavasamudbhavaḥ \/\/ NagAst_04",
    "analyzed":"māyā marīci vat ca api tathā bhava samudbhavaḥ ",
    "folio":1
  },
  {
    "segmentnr":"SA_T01_nagast_u:8",
    "original":"māyāmarīcigandharvanagarapratibimbakāḥ \/",
    "analyzed":"māyā marīci gandharvanagara pratibimbakāḥ ",
    "folio":1
  },
  {
    "segmentnr":"SA_T01_nagast_u:9",
    "original":"yady ajātāḥ saha svapnair na syāt taddarśanādikam \/\/ NagAst_05",
    "analyzed":"yadi ajātāḥ saha svapnaiḥ na syāt tad darśana ādikam ",
    "folio":1
  },
  {
    "segmentnr":"SA_T01_nagast_u:10",
    "original":"hetupratyayasaṃbhūtā yathaite kṛtakāḥ smṛtāḥ \/",
    "analyzed":"hetu pratyaya saṃbhūtāḥ yathā ete kṛtakāḥ smṛtāḥ ",
    "folio":2
  },
  {
    "segmentnr":"SA_T01_nagast_u:11",
    "original":"tadvat pratyayajaṃ viśvaṃ tvayoktaṃ nātha sāṃvṛtam \/\/ NagAst_06",
    "analyzed":"tadvat pratyaya jam viśvam tvayā uktam nātha ",
    "folio":2
  },
  {
    "segmentnr":"SA_T01_nagast_u:12",
    "original":"asty etat kṛtakaṃ sarvaṃ yat kiṃcid bālalāpanam \/",
    "analyzed":"asti etat kṛtakam sarvam yat kiṃcid bāla lāpanam ",
    "folio":2
  },
  {
    "segmentnr":"SA_T01_nagast_u:13",
    "original":"riktamuṣṭipratīkāśam ayathārthaprakāśitam \/\/ NagAst_07",
    "analyzed":"rikta muṣṭi pratīkāśam ayathārtha prakāśitam ",
    "folio":2
  },
  {
    "segmentnr":"SA_T01_nagast_u:14",
    "original":"kṛtakaṃ vastu no jātaṃ tadā kiṃ vārtamānikam \/",
    "analyzed":"kṛtakam vastu no jātam tadā kim vārtamānikam ",
    "folio":2
  },
  {
    "segmentnr":"SA_T01_nagast_u:15",
    "original":"kasya nāśād atītaṃ syād utpitsuḥ kim apekṣate \/\/ NagAst_08",
    "analyzed":"kasya nāśāt atītam syāt utpitsuḥ kim apekṣate ",
    "folio":2
  },
  {
    "segmentnr":"SA_T01_nagast_u:16",
    "original":"svasmān na jāyate bhāvaḥ parasmān nobhayād api \/",
    "analyzed":"svasmāt na jāyate bhāvaḥ parasmāt na ubhayāt api ",
    "folio":2
  },
  {
    "segmentnr":"SA_T01_nagast_u:17",
    "original":"na san nāsan na sadasan kutaḥ kasyodayas tadā \/\/ NagAst_09",
    "analyzed":"na sat na asat na sat asan kutas kasya udayaḥ tadā ",
    "folio":2
  },
  {
    "segmentnr":"SA_T01_nagast_u:18",
    "original":"ajāte na svabhāvo 'sti kutaḥ svasmāt samudbhavaḥ \/",
    "analyzed":"ajāte na svabhāvaḥ asti kutas svasmāt samudbhavaḥ ",
    "folio":2
  },
  {
    "segmentnr":"SA_T01_nagast_u:19",
    "original":"svabhāvābhāvasiddhyaiva parasmād apy asaṃbhavah \/\/ NagAst_10",
    "analyzed":"svabhāva abhāva siddhyā eva parasmāt api ",
    "folio":2
  },
  {
    "segmentnr":"SA_T01_nagast_u:20",
    "original":"svatve sati paratvaṃ syāt paratve svatvam iṣyate \/",
    "analyzed":"sva tve sati para tvam syāt para tve sva tvam iṣyate ",
    "folio":3
  },
  {
    "segmentnr":"SA_T01_nagast_u:21",
    "original":"āpekṣikī tayoḥ siddhiḥ pārāvāram ivoditā \/\/ NagAst_11",
    "analyzed":"āpekṣikī tayoḥ siddhiḥ pārāvāram iva uditā ",
    "folio":3
  },
  {
    "segmentnr":"SA_T01_nagast_u:22",
    "original":"yadā nāpekṣate kiṃ cit kutaḥ kiṃ cit tadā bhavet \/",
    "analyzed":"yadā na apekṣate kim cit kutas kim cit tadā bhavet ",
    "folio":3
  },
  {
    "segmentnr":"SA_T01_nagast_u:23",
    "original":"yadā nāpekṣate dīrghaṃ kuto hrasvādikaṃ tadā \/\/ NagAst_12",
    "analyzed":"yadā na apekṣate dīrgham kutas hrasva ādikam tadā ",
    "folio":3
  },
  {
    "segmentnr":"SA_T01_nagast_u:24",
    "original":"astitve sati nāstitvaṃ dīrghe hrasvaṃ tathā sati \/",
    "analyzed":"astitve sati nāstitvam dīrghe hrasvam tathā sati ",
    "folio":3
  },
  {
    "segmentnr":"SA_T01_nagast_u:25",
    "original":"nāstitve sati cāstitvaṃ yat tasmād ubhayaṃ na sat \/\/ NagAst_13",
    "analyzed":"nāstitve sati ca astitvam yat tasmāt ubhayam na sat ",
    "folio":3
  },
  {
    "segmentnr":"SA_T01_nagast_u:26",
    "original":"ekatvaṃ ca tathānekam atītānāgatādi ca \/",
    "analyzed":"eka tvam ca tathā anekam atīta anāgata ādi ca ",
    "folio":3
  },
  {
    "segmentnr":"SA_T01_nagast_u:27",
    "original":"saṃkleśo vyavadānaṃ ca samyaṅmithyā svataḥ kutaḥ \/\/ NagAst_14",
    "analyzed":"saṃkleśaḥ vyavadānam ca samyak mithyā svatas kutas ",
    "folio":3
  },
  {
    "segmentnr":"SA_T01_nagast_u:28",
    "original":"svata eva hi yo nāsti bhāvaḥ sarvo 'sti kas tadā \/",
    "analyzed":"svatas eva hi yaḥ nā asti bhāvaḥ sarvaḥ asti kaḥ tadā ",
    "folio":3
  },
  {
    "segmentnr":"SA_T01_nagast_u:29",
    "original":"para ity ucyate yo 'yaṃ na vinā svasvabhāvataḥ \/\/ NagAst_15",
    "analyzed":"paraḥ iti ucyate yaḥ ayam na vinā sva svabhāvataḥ ",
    "folio":3
  },
  {
    "segmentnr":"SA_T01_nagast_u:30",
    "original":"na svabhāvo 'sti bhāvānāṃ parabhāvo 'sti no yadā \/",
    "analyzed":"na svabhāvaḥ asti bhāvānām para bhāvaḥ asti no yadā ",
    "folio":4
  },
  {
    "segmentnr":"SA_T01_nagast_u:31",
    "original":"bhāvagrahagrahāveśaḥ paratantro 'sti kas tadā \/\/ NagAst_16",
    "analyzed":"bhāva graha graha āveśaḥ paratantraḥ asti kaḥ tadā ",
    "folio":4
  },
  {
    "segmentnr":"SA_T01_nagast_u:32",
    "original":"ādāv eva samaṃ jātāḥ svabhāvena ca nirvṛtāḥ \/",
    "analyzed":"ādau eva samam jātāḥ svabhāvena ca nirvṛtāḥ ",
    "folio":4
  },
  {
    "segmentnr":"SA_T01_nagast_u:33",
    "original":"anutpannāś ca tattvena tasmād dharmās tvayoditāḥ \/\/ NagAst_17",
    "analyzed":"anutpannāḥ ca tattvena tasmāt dharmāḥ tvayā uditāḥ ",
    "folio":4
  },
  {
    "segmentnr":"SA_T01_nagast_u:34",
    "original":"niḥsvabhāvās tvayā dhīman rūpādyāḥ saṃprakāśitāḥ \/",
    "analyzed":"niḥsvabhāvāḥ tvayā dhīman rūpa ādyāḥ saṃprakāśitāḥ ",
    "folio":4
  },
  {
    "segmentnr":"SA_T01_nagast_u:35",
    "original":"phenabudbudamāyābhramarīcikadalīsamāḥ \/\/ NagAst_18",
    "analyzed":"phena budbuda māyā abhra marīci kadalī samāḥ ",
    "folio":4
  },
  {
    "segmentnr":"SA_T01_nagast_u:36",
    "original":"indriyair upalabdhaṃ yat tat tattvena bhaved yadi \/",
    "analyzed":"indriyaiḥ upalabdham yat tat tattvena bhavet yadi ",
    "folio":4
  },
  {
    "segmentnr":"SA_T01_nagast_u:37",
    "original":"jātās tattvavido bālās tattvajñānena kiṃ tadā \/\/ NagAst_19",
    "analyzed":"jātāḥ tattva vidaḥ bālāḥ tattva jñānena kim tadā ",
    "folio":4
  },
  {
    "segmentnr":"SA_T01_nagast_u:38",
    "original":"jaḍatvam apramāṇatvam athāvyākṛtatām api \/",
    "analyzed":"jaḍa tvam apramāṇa tvam atha avyākṛta tām api ",
    "folio":4
  },
  {
    "segmentnr":"SA_T01_nagast_u:39",
    "original":"viparītaparijñānam indriyānāṃ tvam ūcivān \/\/ NagAst_20",
    "analyzed":"viparīta parijñānam indriyānām tvam ūcivān ",
    "folio":4
  },
  {
    "segmentnr":"SA_T01_nagast_u:40",
    "original":"ajñānenāvṛto yena yathāvan na prapadyate \/",
    "analyzed":"ajñānena āvṛtaḥ yena yathāvat na prapadyate ",
    "folio":5
  },
  {
    "segmentnr":"SA_T01_nagast_u:41",
    "original":"lokas tena yathābhūtam iti matvā tvayoditam \/\/ NagAst_21",
    "analyzed":"lokaḥ tena yathābhūtam iti matvā tvayā uditam ",
    "folio":5
  },
  {
    "segmentnr":"SA_T01_nagast_u:42",
    "original":"astīti śāśvatī dṛṣtir nāstīty ucchedadarśanam \/",
    "analyzed":"asti iti śāśvatī dṛṣtiḥ na asti iti uccheda darśanam ",
    "folio":5
  },
  {
    "segmentnr":"SA_T01_nagast_u:43",
    "original":"tenāntadvayanirmukto dharmo 'yaṃ deśitas tvayā \/\/ NagAst_22",
    "analyzed":"tena anta dvaya nirmuktaḥ dharmaḥ ayam deśitaḥ tvayā ",
    "folio":5
  },
  {
    "segmentnr":"SA_T01_nagast_u:44",
    "original":"catuṣkoṭivinirmuktās tena dharmās tvayoditāḥ \/",
    "analyzed":"catuṣkoṭi vinirmuktāḥ tena dharmāḥ tvayā uditāḥ ",
    "folio":5
  },
  {
    "segmentnr":"SA_T01_nagast_u:45",
    "original":"vijñānasyāpy avijñeyā vācāṃ kim uta gocarāḥ \/\/ NagAst_23",
    "analyzed":"vijñānasya api a vijñeyāḥ vācām kim uta gocarāḥ ",
    "folio":5
  },
  {
    "segmentnr":"SA_T01_nagast_u:46",
    "original":"svapnendrajālikodbhūtaṃ dvicandrodvīkṣaṇaṃ yathā \/",
    "analyzed":"svapna indrajālika udbhūtam dvi candra udvīkṣaṇam yathā ",
    "folio":5
  },
  {
    "segmentnr":"SA_T01_nagast_u:47",
    "original":"bhūtaṃ tadvastu no bhūtaṃ tathā dṛṣṭaṃ jagat tvayā \/\/ NagAst_24",
    "analyzed":"bhūtam tat vastu no bhūtam tathā dṛṣṭam jagat tvayā ",
    "folio":5
  },
  {
    "segmentnr":"SA_T01_nagast_u:48",
    "original":"utpannaś ca sthito naṣṭaḥ svapne yadvat sutas tathā \/",
    "analyzed":"utpannaḥ ca sthitaḥ naṣṭaḥ svapne yadvat sutaḥ tathā ",
    "folio":5
  },
  {
    "segmentnr":"SA_T01_nagast_u:49",
    "original":"na cotpannaḥ sthito naṣṭa ukto loko 'rthatas tvayā \/\/ NagAst_25",
    "analyzed":"na ca utpannaḥ sthitaḥ naṣṭaḥ uktaḥ lokaḥ arthataḥ tvayā ",
    "folio":5
  },
  {
    "segmentnr":"SA_T01_nagast_u:50",
    "original":"kāraṇāt saṃbhavo dṛṣṭo yathā svapne tathetaraḥ \/",
    "analyzed":"kāraṇāt saṃbhavaḥ dṛṣṭaḥ yathā svapne tathā itaraḥ ",
    "folio":6
  },
  {
    "segmentnr":"SA_T01_nagast_u:51",
    "original":"saṃbhavaḥ sarvabhāvānāṃ vibhavo 'pi matas tathā \/\/ NagAst_26",
    "analyzed":"saṃbhavaḥ sarva bhāvānām vibhavaḥ api mataḥ tathā ",
    "folio":6
  },
  {
    "segmentnr":"SA_T01_nagast_u:52",
    "original":"rāgādijaṃ yathā duḥkhaṃ saṃkleśasaṃsṛtī tathā \/",
    "analyzed":"rāga ādi jam yathā duḥkham saṃkleśa saṃsṛtī tathā ",
    "folio":6
  },
  {
    "segmentnr":"SA_T01_nagast_u:53",
    "original":"saṃbhārapūraṇān muktiḥ svapnavad bhāṣitā tvayā \/\/ NagAst_27",
    "analyzed":"saṃbhāra pūraṇāt muktiḥ svapna vat bhāṣitā tvayā ",
    "folio":6
  },
  {
    "segmentnr":"SA_T01_nagast_u:54",
    "original":"jātaṃ tathaiva no jātam āgataṃ gatam ity api \/",
    "analyzed":"jātam tathā eva no jātam āgatam gatam iti api ",
    "folio":6
  },
  {
    "segmentnr":"SA_T01_nagast_u:55",
    "original":"baddho muktas tathā jñānī dvayam icchen na tattvavit \/\/ NagAst_28",
    "analyzed":"baddhaḥ muktaḥ tathā jñānī dvayam icchet na tattva vid ",
    "folio":6
  },
  {
    "segmentnr":"SA_T01_nagast_u:56",
    "original":"utpattir yasya naivāsti tasya kā nirvṛtir bhavet \/",
    "analyzed":"utpattiḥ yasya na evā asti tasya kā nirvṛtiḥ bhavet ",
    "folio":6
  },
  {
    "segmentnr":"SA_T01_nagast_u:57",
    "original":"māyāgajaprakāśatvād ādiśāntatvam arthataḥ \/\/ NagAst_29",
    "analyzed":"māyā gaja prakāśa tvāt ādi śānta tvam arthataḥ ",
    "folio":6
  },
  {
    "segmentnr":"SA_T01_nagast_u:58",
    "original":"utpanno 'pi na cotpanno yadvan māyāgajo mataḥ \/",
    "analyzed":"utpannaḥ api na ca utpannaḥ yadvat māyā gajaḥ mataḥ ",
    "folio":6
  },
  {
    "segmentnr":"SA_T01_nagast_u:59",
    "original":"utpannaṃ ca tathā viśvam anutpannaṃ ca tattvataḥ \/\/ NagAst_30",
    "analyzed":"utpannam ca tathā viśvam anutpannam ca tattvataḥ ",
    "folio":6
  },
  {
    "segmentnr":"SA_T01_nagast_u:60",
    "original":"ameyair aprameyānāṃ pratyekaṃ nirvṛtiḥ kṛtā \/",
    "analyzed":"ameyaiḥ aprameyānām pratyekam nirvṛtiḥ kṛtā ",
    "folio":7
  },
  {
    "segmentnr":"SA_T01_nagast_u:61",
    "original":"lokanāthair hi sattvānāṃ na kaś cin mocitaś ca taiḥ \/\/ NagAst_31",
    "analyzed":"lokanāthaiḥ hi sattvānām na kaḥ cit mocitaḥ ca taiḥ ",
    "folio":7
  },
  {
    "segmentnr":"SA_T01_nagast_u:62",
    "original":"te ca sattvāś ca no jātā ye nirvānti na te sphuṭam \/",
    "analyzed":"te ca sattvāḥ ca no jātāḥ ye nirvānti na te sphuṭam ",
    "folio":7
  },
  {
    "segmentnr":"SA_T01_nagast_u:63",
    "original":"na kaś cin mocitaḥ kaiś cid iti proktaṃ mahāmune \/\/ NagAst_32",
    "analyzed":"na kaḥ cit mocitaḥ kaiḥ cid iti proktam mahā mune ",
    "folio":7
  },
  {
    "segmentnr":"SA_T01_nagast_u:64",
    "original":"māyākārakṛtaṃ yadvad vastuśūnyaṃ tathetarat \/",
    "analyzed":"māyākāra kṛtam yadvat vastu śūnyam tathā itarat ",
    "folio":7
  },
  {
    "segmentnr":"SA_T01_nagast_u:65",
    "original":"vastuśūnyaṃ jagat sarvaṃ tvayoktaṃ kārakas tathā \/\/ NagAst_33",
    "analyzed":"vastu śūnyam jagat sarvam tvayā uktam kārakaḥ tathā ",
    "folio":7
  },
  {
    "segmentnr":"SA_T01_nagast_u:66",
    "original":"kārako 'pi kṛto 'nyena kṛtatvaṃ nātivartate \/",
    "analyzed":"kārakaḥ api kṛtaḥ anyena kṛta tvam na ativartate ",
    "folio":7
  },
  {
    "segmentnr":"SA_T01_nagast_u:67",
    "original":"atha vā tatkriyākartṛ kārakasya prasajyate \/\/ NagAst_34",
    "analyzed":"atha vā tad kriyā kartṛ kārakasya prasajyate ",
    "folio":7
  },
  {
    "segmentnr":"SA_T01_nagast_u:68",
    "original":"nāmamātraṃ jagat sarvam ity uccair bhāṣitaṃ tvayā \/",
    "analyzed":"nāma mātram jagat sarvam iti uccais bhāṣitam tvayā ",
    "folio":7
  },
  {
    "segmentnr":"SA_T01_nagast_u:69",
    "original":"abhidhānāt pṛthagbhūtam abhidheyaṃ na vidyate \/\/ NagAst_35",
    "analyzed":"abhidhānāt pṛthak bhūtam abhidheyam na vidyate ",
    "folio":7
  },
  {
    "segmentnr":"SA_T01_nagast_u:70",
    "original":"kalpanāmātram ity asmāt sarvadharmāḥ prakāśitāḥ \/",
    "analyzed":"kalpanā mātram iti asmāt sarva dharmāḥ prakāśitāḥ ",
    "folio":8
  },
  {
    "segmentnr":"SA_T01_nagast_u:71",
    "original":"kalpanāpy asatī proktā yayā śūnyaṃ vikalpyate \/\/ NagAst_36",
    "analyzed":"kalpanā api asatī proktā yayā śūnyam vikalpyate ",
    "folio":8
  },
  {
    "segmentnr":"SA_T01_nagast_u:72",
    "original":"bhāvābhāvadvayātītam anatītaṃ ca kutra cit \/",
    "analyzed":"bhāva abhāva dvaya atītam anatītam ca kutra cit ",
    "folio":8
  },
  {
    "segmentnr":"SA_T01_nagast_u:73",
    "original":"na ca jñānaṃ na ca jñeyaṃ na cāsti na ca nāsti yat \/\/ NagAst_37",
    "analyzed":"na ca jñānam na ca jñeyam na ca asti na ca na asti yat ",
    "folio":8
  },
  {
    "segmentnr":"SA_T01_nagast_u:74",
    "original":"yan na caikaṃ na cānekaṃ nobhayaṃ na ca nobhayam \/",
    "analyzed":"yat na ca ekam na ca anekam na ubhayam na ca na ubhayam ",
    "folio":8
  },
  {
    "segmentnr":"SA_T01_nagast_u:75",
    "original":"anālayam athāvyaktam acintyam anidarśanam \/\/ NagAst_38",
    "analyzed":"an ālayam atha avyaktam a cintyam a nidarśanam ",
    "folio":8
  },
  {
    "segmentnr":"SA_T01_nagast_u:76",
    "original":"yan nodeti na ca vyeti nocchedi na ca śāśvatam \/",
    "analyzed":"yat na udeti na ca vyeti na ucchedi na ca śāśvatam ",
    "folio":8
  },
  {
    "segmentnr":"SA_T01_nagast_u:77",
    "original":"tad ākāśapratīkāśaṃ nākṣarajñānagocaram \/\/ NagAst_39",
    "analyzed":"tat ākāśa pratīkāśam na akṣara jñāna gocaram ",
    "folio":8
  },
  {
    "segmentnr":"SA_T01_nagast_u:78",
    "original":"yaḥ pratītyasamutpādaḥ śūnyatā saiva te matā \/",
    "analyzed":"yaḥ pratītyasamutpādaḥ śūnyatā sā eva te matā ",
    "folio":8
  },
  {
    "segmentnr":"SA_T01_nagast_u:79",
    "original":"tathāvidhaś ca saddharmas tatsamaś ca tathāgataḥ \/\/ NagAst_40",
    "analyzed":"tathāvidhaḥ ca saddharmaḥ tad samaḥ ca tathāgataḥ ",
    "folio":8
  },
  {
    "segmentnr":"SA_T01_nagast_u:80",
    "original":"tat tattvaṃ paramārtho 'pi tathatā dravyam iṣyate \/",
    "analyzed":"tat tattvam parama arthaḥ api tathatā dravyam iṣyate ",
    "folio":9
  },
  {
    "segmentnr":"SA_T01_nagast_u:81",
    "original":"bhūtaṃ tad avisaṃvādi tadbodhād buddha ucyate \/\/ NagAst_41",
    "analyzed":"bhūtam tat avisaṃvādi tad bodhāt buddhaḥ ucyate ",
    "folio":9
  },
  {
    "segmentnr":"SA_T01_nagast_u:82",
    "original":"buddhānāṃ sattvadhātoś ca tenābhinnatvam arthataḥ \/",
    "analyzed":"buddhānām sattva dhātoḥ ca tena abhinna tvam arthataḥ ",
    "folio":9
  },
  {
    "segmentnr":"SA_T01_nagast_u:83",
    "original":"ātmanaś ca pareṣāṃ ca samatā tena te matā \/\/ NagAst_42",
    "analyzed":"ātmanaḥ ca pareṣām ca sama tā tena te matā ",
    "folio":9
  },
  {
    "segmentnr":"SA_T01_nagast_u:84",
    "original":"bhāvebhyaḥ śūnyatā nānyā na ca bhāvo 'sti tāṃ vinā \/",
    "analyzed":"bhāvebhyaḥ śūnyatā nā anyā na ca bhāvaḥ asti tām vinā ",
    "folio":9
  },
  {
    "segmentnr":"SA_T01_nagast_u:85",
    "original":"tasmāt pratītyajā bhāvās tvayā śūnyāḥ prakāśitāḥ \/\/ NagAst_43",
    "analyzed":"tasmāt pratītya jāḥ bhāvāḥ tvayā śūnyāḥ prakāśitāḥ ",
    "folio":9
  },
  {
    "segmentnr":"SA_T01_nagast_u:86",
    "original":"hetupratyayasaṃbhūtā paratantrā ca saṃvṛtiḥ \/",
    "analyzed":"hetu pratyaya saṃbhūtā paratantrā ca saṃvṛtiḥ ",
    "folio":9
  },
  {
    "segmentnr":"SA_T01_nagast_u:87",
    "original":"paratantra iti proktaḥ paramārthas tv akṛtrimaḥ \/\/ NagAst_44",
    "analyzed":"paratantraḥ iti proktaḥ parama arthaḥ tu akṛtrimaḥ ",
    "folio":9
  },
  {
    "segmentnr":"SA_T01_nagast_u:88",
    "original":"svabhāvaḥ prakṛtis tattvaṃ dravyaṃ vastu sad ity api \/",
    "analyzed":"svabhāvaḥ prakṛtiḥ tattvam dravyam vastu sat iti api ",
    "folio":9
  },
  {
    "segmentnr":"SA_T01_nagast_u:89",
    "original":"nāsti vai kapito bhāvo paratantras tu vidyate \/\/ NagAst_45",
    "analyzed":"na asti vai paratantraḥ tu vidyate ",
    "folio":9
  },
  {
    "segmentnr":"SA_T01_nagast_u:90",
    "original":"astīti kalpite bhāve samāropas tvayoditaḥ \/",
    "analyzed":"asti iti kalpite bhāve samāropaḥ tvayā uditaḥ ",
    "folio":10
  },
  {
    "segmentnr":"SA_T01_nagast_u:91",
    "original":"nāstīti kṛtakocchedād ucchedaś ca prakāśitaḥ \/\/ NagAst_46",
    "analyzed":"na asti iti kṛtaka ucchedāt ucchedaḥ ca prakāśitaḥ ",
    "folio":10
  },
  {
    "segmentnr":"SA_T01_nagast_u:92",
    "original":"tattvajñānena nocchedo na ca śāśvatatā matā \/",
    "analyzed":"tattva jñānena nā ucchedaḥ na ca śāśvata tā matā ",
    "folio":10
  },
  {
    "segmentnr":"SA_T01_nagast_u:93",
    "original":"vastuśūnyaṃ jagat sarvaṃ marīcipratimaṃ matam \/\/ NagAst_47",
    "analyzed":"vastu śūnyam jagat sarvam marīci pratimam matam ",
    "folio":10
  },
  {
    "segmentnr":"SA_T01_nagast_u:94",
    "original":"mṛgatṛṣṇājalaṃ yadvan nocchedi na ca śāśvatam \/",
    "analyzed":"mṛgatṛṣṇā jalam yadvat na ucchedi na ca śāśvatam ",
    "folio":10
  },
  {
    "segmentnr":"SA_T01_nagast_u:95",
    "original":"tadvat sarvaṃ jagat proktaṃ nocchedi na ca śāśvatam \/\/ NagAst_48",
    "analyzed":"tadvat sarvam jagat proktam na ucchedi na ca śāśvatam ",
    "folio":10
  },
  {
    "segmentnr":"SA_T01_nagast_u:96",
    "original":"dravyam utpadyate yasya tasyocchedādikaṃ bhavet \/",
    "analyzed":"dravyam utpadyate yasya tasya uccheda ādikam bhavet ",
    "folio":10
  },
  {
    "segmentnr":"SA_T01_nagast_u:97",
    "original":"antavān nāntavāṃś cāpi lokas tasya prasajyate \/\/ NagAst_49",
    "analyzed":"antavān na antavān ca api lokaḥ tasya prasajyate ",
    "folio":10
  },
  {
    "segmentnr":"SA_T01_nagast_u:98",
    "original":"jñāne sati yathā jñeyaṃ jñeye jñānaṃ tathā sati \/",
    "analyzed":"jñāne sati yathā jñeyam jñeye jñānam tathā sati ",
    "folio":10
  },
  {
    "segmentnr":"SA_T01_nagast_u:99",
    "original":"yatrobhayam anutpannam iti buddhaṃ tadāsti kim \/\/ NagAst_50",
    "analyzed":"yatra ubhayam anutpannam iti buddham tadā asti kim ",
    "folio":10
  },
  {
    "segmentnr":"SA_T01_nagast_u:100",
    "original":"iti māyādidṛṣtāntaiḥ sphuṭam uktvā bhiṣagvaraḥ \/",
    "analyzed":"iti māyā ādi dṛṣṭa antaiḥ sphuṭam uktvā bhiṣagvaraḥ ",
    "folio":11
  },
  {
    "segmentnr":"SA_T01_nagast_u:101",
    "original":"deśayām āsa saddharmaṃ sarvadṛṣṭicikitsakam \/\/ NagAst_51",
    "analyzed":"deśayām āsa saddharmam sarva dṛṣṭi cikitsakam ",
    "folio":11
  },
  {
    "segmentnr":"SA_T01_nagast_u:102",
    "original":"etat tat paramaṃ tattvaṃ niḥsvabhāvārthadeśanā \/",
    "analyzed":"etat tat paramam tattvam niḥsvabhāva artha deśanā ",
    "folio":11
  },
  {
    "segmentnr":"SA_T01_nagast_u:103",
    "original":"bhāvagrahagṛhītānāṃ cikitseyam anuttarā \/\/ NagAst_52",
    "analyzed":"bhāva graha gṛhītānām cikitsā iyam anuttarā ",
    "folio":11
  },
  {
    "segmentnr":"SA_T01_nagast_u:104",
    "original":"dharmayājñika tenaiva dharmayajño niruttaraḥ \/",
    "analyzed":"dharma yājñika tena eva dharma yajñaḥ niruttaraḥ ",
    "folio":11
  },
  {
    "segmentnr":"SA_T01_nagast_u:105",
    "original":"abhīkṣṇam iṣṭas trailokye niṣkapāṭo nirargalaḥ \/\/ NagAst_53",
    "analyzed":"abhīkṣṇam iṣṭaḥ trailokye niṣkapāṭaḥ nirargalaḥ ",
    "folio":11
  },
  {
    "segmentnr":"SA_T01_nagast_u:106",
    "original":"vastugrāhabhayocchedī kutīrthyamṛgabhīkaraḥ \/",
    "analyzed":"              ",
    "folio":11
  },
  {
    "segmentnr":"SA_T01_nagast_u:107",
    "original":"nairātmyasiṃhanādo 'yam adbhuto naditas tvayā \/\/ NagAst_54",
    "analyzed":"nairātmya siṃhanādaḥ ayam adbhutaḥ naditaḥ tvayā ",
    "folio":11
  },
  {
    "segmentnr":"SA_T01_nagast_u:108",
    "original":"śūnyatādharmagambhīrā dharmabherī parāhatā \/",
    "analyzed":"śūnyatā dharma gambhīrā dharma bherī parāhatā ",
    "folio":11
  },
  {
    "segmentnr":"SA_T01_nagast_u:109",
    "original":"naiḥsvābhāvyamahānādo dharmaśaṅkhaḥ prapūritaḥ \/\/ NagAst_55",
    "analyzed":"naiḥsvābhāvya mahā nādaḥ dharma śaṅkhaḥ prapūritaḥ ",
    "folio":11
  },
  {
    "segmentnr":"SA_T01_nagast_u:110",
    "original":"dharmayautukam ākhyātaṃ buddhānāṃ śāsanāmṛtam \/",
    "analyzed":"dharma yautukam ākhyātam buddhānām śāsana amṛtam ",
    "folio":12
  },
  {
    "segmentnr":"SA_T01_nagast_u:111",
    "original":"nītārtham iti nirdiṣṭaṃ dharmāṇāṃ śūnyataiva hi \/\/ NagAst_56",
    "analyzed":"nīta artham iti nirdiṣṭam dharmāṇām śūnyatā eva hi ",
    "folio":12
  },
  {
    "segmentnr":"SA_T01_nagast_u:112",
    "original":"yā tūtpādanirodhādisattvajīvādideśanā \/",
    "analyzed":"yā tu utpāda nirodha ādi sattva jīva ādi deśanā ",
    "folio":12
  },
  {
    "segmentnr":"SA_T01_nagast_u:113",
    "original":"neyārthā ca tvayā nātha bhāṣitā saṃvṛtiś ca sā \/\/ NagAst_57",
    "analyzed":"neya arthā ca tvayā nātha bhāṣitā saṃvṛtiḥ ca sā ",
    "folio":12
  },
  {
    "segmentnr":"SA_T01_nagast_u:114",
    "original":"prajñāpāramitāmbhodher yo 'tyantam pāram āgataḥ \/",
    "analyzed":"prajñāpāramitā ambhodheḥ yaḥ atyantam pāram āgataḥ ",
    "folio":12
  },
  {
    "segmentnr":"SA_T01_nagast_u:115",
    "original":"sa puṇyaguṇaratnāḍhyas tvadguṇārṇavapāragaḥ \/\/ NagAst_58",
    "analyzed":"sa puṇya guṇa ratna āḍhyaḥ tvad guṇa arṇava pāragaḥ ",
    "folio":12
  },
  {
    "segmentnr":"SA_T01_nagast_u:116",
    "original":"iti stutvā jagannātham acintyam anidarśanam \/",
    "analyzed":"iti stutvā jagannātham a cintyam a nidarśanam ",
    "folio":12
  },
  {
    "segmentnr":"SA_T01_nagast_u:117",
    "original":"yad avāptaṃ mayā puṇyaṃ tenāstu tvatsamaṃ jagat \/\/ NagAst_59",
    "analyzed":"yat avāptam mayā puṇyam tena astu tvad samam jagat ",
    "folio":12
  },
  {
    "segmentnr":"SA_T01_nagast_u:118",
    "original":"\/\/ ity acintyastavaḥ samāptaḥ \/\/ %%%%%%%%%%%%%%%%%%%%%%%%%%%%%%%%%%%%%%%%%%%%%%",
    "analyzed":"iti acintyastavaḥ samāptaḥ ",
    "folio":12
  },
  {
    "segmentnr":"SA_T01_nagast_u:119",
    "original":"Copyright (C) 2003 by Chr. Lindtner - Denmark",
    "analyzed":"copyright c by chr lindtner ",
    "folio":12
  }
]