segmentnr	original	analyzed
SA_GK19_bahcar5_pu-0	Bāṇa: Harṣacarita, Ucchvāsa V	bāṇa harṣa carita ucchvāsa 
SA_GK19_bahcar5_pu-1	niyatir vidhāya puṃsāṃ prathamaṃ sukham upari dāruṇaṃ duḥkham /	niyatiḥ vidhāya puṃsām prathamam sukham upari dāruṇam duḥkham 
SA_GK19_bahcar5_pu-2	kṛtvā lokaṃ taralā taḍid iva vajraṃ nipātayati // BaHcar_5.1 //	kṛtvā lokam taralā taḍit iva vajram nipātayati 
SA_GK19_bahcar5_pu-3	pātayati mahāpuruṣān samam eva bahūn anādareṇaiva /	pātayati mahā puruṣān samam eva bahūn anādareṇa eva 
SA_GK19_bahcar5_pu-4	parivartamāna ekaḥ kālaḥ śailān ivānantaḥ // BaHcar_5.2 //	parivartamānaḥ ekaḥ kālaḥ śailān iva anantaḥ 
SA_GK19_bahcar5_pu-5	atha kadācid rājā rājyavardhanaṃ kavacaharam āhūya hūṇān hantuṃ hariṇān iva harir	atha kadācid rājā rājyavardhanam kavaca haram āhūya hūṇān hantum hariṇān iva hariḥ 
SA_GK19_bahcar5_pu-6	hariṇeśakiśoram aparimitabalānuyātaṃ ciraṃtanair amātyair anuraktaiś ca mahāsāmantaiḥ	hariṇeśa kiśoram aparimita bala anuyātam ciraṃtanaiḥ amātyaiḥ anuraktaiḥ ca mahā sāmantaiḥ 
SA_GK19_bahcar5_pu-7	kṛtvā sābhisaram uttarāpathaṃ prāhiṇot.	kṛtvā sa abhisaram uttarāpatham prāhiṇot 
SA_GK19_bahcar5_pu-8	prayāntaṃ ca taṃ devo harṣaḥ katicit prayāṇakāni turaṅgamair anuvavrāja.	prayāntam ca tam devaḥ harṣaḥ katicid prayāṇakāni turaṅgamaiḥ anuvavrāja 
SA_GK19_bahcar5_pu-9	praviṣṭe ca kailāsaprabhābhāsinīṃ kakubhaṃ bhrātari vartamāno nave vayasi vikramarasānurodhini	praviṣṭe ca kailāsa prabhā bhāsinīm kakubham bhrātari vartamānaḥ nave vayasi vikrama rasa anurodhini 
SA_GK19_bahcar5_pu-10	kesariśarabhaśārdūlavarāhabahuleṣu tuṣāraśailopakaṇṭheṣūtkaṇṭhamānavanadevatākaṭākṣāṃśuśāritaśarīrakāntiḥ	kesari śarabha śārdūla varāha bahuleṣu tuṣāraśaila upakaṇṭheṣu utkaṇṭhamāna vana devatā kaṭākṣa aṃśu śārita śarīra kāntiḥ 
SA_GK19_bahcar5_pu-11	krīḍan mṛgayāṃ mṛgalocanaḥ katipayāny ahāni bahir eva vyalambata.	krīḍan mṛgayām mṛga locanaḥ katipayāni ahāni bahis eva vyalambata 
SA_GK19_bahcar5_pu-12	cakāra cākarṇāntākṛṣṭakārmukanirgatabhāsurabhallavarṣī svalpīyobhir eva divasair niḥśvāpadāny araṇyāni.	cakāra ca ā karṇa anta ākṛṣṭa kārmuka nirgata bhāsura bhalla varṣī su alpīyobhiḥ eva divasaiḥ niḥśvāpadāni araṇyāni 
SA_GK19_bahcar5_pu-13	ekadā tu vāsateyyās turīye yāme pratyuṣasyeva svapne caṭulajvālāpuñjapiñjarīkṛtasakalakukubhā durnivāreṇa davahutabhujā dahyamānaṃ kesariṇam	ekadā tu vāsateyyāḥ turīye yāme prati uṣasi eva svapne caṭula jvālā puñja piñjarīkṛta sakala kukubhā durnivāreṇa dava hutabhujā dahyamānam kesariṇam 
SA_GK19_bahcar5_pu-14	tasminn eva ca dāvadahane samutsṛjya śāvakān utplutya cātmānaṃ pātayantīṃ siṃhīm apaśyat.	tasmin eva ca dāva dahane samutsṛjya śāvakān utplutya ca ātmānam pātayantīm siṃhīm apaśyat 
SA_GK19_bahcar5_pu-15	āsīc cāsya cetasi loke hi lohebhyaḥ kaṭhinatarāḥ khalu snehamayā bandhanapāśā yad ākṛṣṭās tiryañco 'py evam ācāranti iti.	āsīt ca asya cetasi loke hi lohebhyaḥ kaṭhinatarāḥ khalu sneha mayāḥ bandhana pāśāḥ yat ākṛṣṭāḥ tiryañcaḥ pi evam ācāranti iti 
SA_GK19_bahcar5_pu-16	prabuddhasya cāsya muhurmuhur dakṣiṇetaram akṣi paspande.	prabuddhasya ca asya muhur muhur dakṣiṇetaram akṣi paspande 
SA_GK19_bahcar5_pu-17	gātreṣu cākasmād eva vepathur vipaprathe.	gātreṣu ca akasmāt eva vepathuḥ vipaprathe 
SA_GK19_bahcar5_pu-18	nirnimittam evāntarbandhanasthānāc cacāleva hṛdayam.	nirnimittam evā antar bandhana sthānāt cacāla iva hṛdayam 
SA_GK19_bahcar5_pu-19	akāraṇād eva cājāyata garīyasī duḥkhāsikā.	akāraṇāt eva ca ajāyata garīyasī duḥkha āsikā 
SA_GK19_bahcar5_pu-20	kim idam iti ca samutpannavividhavikalpavimathitamatir apagatadhṛtiś cintāvanamitavadanaḥ	kim idam iti ca samutpanna vividha vikalpa vimathita matiḥ apagata dhṛtiḥ cintā avanamita vadanaḥ 
SA_GK19_bahcar5_pu-21	stimitatārakeṇa cakṣuṣā samudbhidyamānasthalakamalinīvanām iva cakāra cakorekṣaṇaḥ kṣanaṃ kṣoṇīm.	stimita tārakeṇa cakṣuṣā samudbhidyamāna sthala kamalinī vanām iva cakāra cakora īkṣaṇaḥ kṣanam kṣoṇīm 
SA_GK19_bahcar5_pu-22	ahni ca tasmiñ śūnyenaiva ca cetasā cikrīḍa mṛgayām.	ahni ca tasmin śūnyena eva ca cetasā cikrīḍa mṛgayām 
SA_GK19_bahcar5_pu-23	ārohati ca haritahaye madhyam ahno bhavanam āgatyobhayato mandamandaṃ saṃvāhyamānatanutālavṛntaḥ	ārohati ca harita haye madhyam ahnaḥ bhavanam āgatya ubhayatas manda mandam saṃvāhyamāna tanu tālavṛntaḥ 
SA_GK19_bahcar5_pu-24	kṣititalavitatām atiśiśiramalayajarasalavalulitavapuṣam indudhavalopadhānadhāriṇīṃ	kṣiti tala vitatām ati śiśira malayaja rasa lava lulita vapuṣam indu dhavala upadhāna dhāriṇīm 
SA_GK19_bahcar5_pu-25	vetrapaṭṭikām adhiśayānaḥ sāśaṅka eva tasthau.	vetra paṭṭikām adhiśayānaḥ sa āśaṅkaḥ eva tasthau 
SA_GK19_bahcar5_pu-26	atha dūrād eva lekhagarbhayā nīlīrāgamecakarucā cīracīrikayā racitamuṇḍamālakaṃ śramātapābhyām	atha dūrāt eva lekha garbhayā nīlī rāga mecaka rucā cīracīrikayā racita muṇḍam ālakam śrama ātapābhyām 
SA_GK19_bahcar5_pu-27	āropyamāṇakāyakālimānam antargatena śokaśikhināṅgāratām iva nīyamānam atitvarāgamanadrutatarapadoddhūyamānadhūlirājivyājena	āropyamāṇa kāya kālimānam antargatena śoka śikhinā aṅgāra tām iva nīyamānam ati tvarā gamana drutatara pada uddhūyamāna dhūli rāji vyājena 
SA_GK19_bahcar5_pu-28	rājavārtāśravaṇakutūhalinyā medinyevānugamyamānam abhimukhapavanapreṅkhatpravitatottarīyapaṭaprāntavījyamānobhayapārśvam	rāja vārtā śravaṇa kutūhalinyā medinyā iva anugamyamānam abhimukha pavana preṅkhat pravitata uttarīya paṭa prānta vījyamāna ubhaya pārśvam 
SA_GK19_bahcar5_pu-29	atitvarayā kṛtapakṣam ivāśu parāpatantaṃ preryamāṇam iva pṛṣṭhataḥ svāmyādeśenākṛṣyamāṇam	ati tvarayā kṛta pakṣam iva āśu parāpatantam preryamāṇam iva pṛṣṭhatas svāmi ādeśena ākṛṣyamāṇam 
SA_GK19_bahcar5_pu-30	iva purastād āyataiḥ śramaśvāsamokṣaiḥ svidyallalāṭataṭaghaṭamānapratibimbakena kāryakautukād	iva purastāt āyataiḥ śrama śvāsa mokṣaiḥ svidyat lalāṭa taṭa ghaṭamāna pratibimbakena kārya kautukāt 
SA_GK19_bahcar5_pu-31	apahriyamāṇalekham iva bhāsvatā saṃbhramabhraṣṭair ivendriyaiḥ śūnyīkṛtaśarīraṃ lekhārpitaprayojanagauravād	apahriyamāṇa lekham iva bhāsvatā saṃbhrama bhraṣṭaiḥ iva indriyaiḥ śūnyīkṛta śarīram lekha arpita prayojana gauravāt 
SA_GK19_bahcar5_pu-32	iva same 'pi vartmani śūnyahṛdayatayā skhalantaṃ kālameghaśakalam iva patiṣyato durvārtāvajrasya	iva same vartmani śūnya hṛdaya tayā skhalantam kāla megha śakalam iva patiṣyataḥ durvārtā vajrasya 
SA_GK19_bahcar5_pu-33	dhūmapallavam iva jvaliṣyataḥ śokajvalanasya bījam iva phaliṣyato duṣkṛtaśāler animittabhūtadīrghādhvagaṃ	dhūma pallavam iva jvaliṣyataḥ śoka jvalanasya bījam iva phaliṣyataḥ duṣkṛta śāleḥ animitta bhūta dīrgha adhva gam 
SA_GK19_bahcar5_pu-34	kuraṅgakanāmānam āyantam adrākṣīt.	kuraṅgaka nāmānam āyantam adrākṣīt 
SA_GK19_bahcar5_pu-35	dṛṣṭvā ca pūrvanimittaparamparāvirbhāvitabhītir abhidyata hṛdayena.	dṛṣṭvā ca pūrva nimitta paramparā āvirbhāvita bhītiḥ abhidyata hṛdayena 
SA_GK19_bahcar5_pu-36	kuraṅgakas tu kṛtapraṇāmaḥ samupasṛtya prathamam ānanalagnaṃ viṣādam upaninye paścāl lekham.	kuraṅgakaḥ tu kṛta praṇāmaḥ samupasṛtya prathamam ānana lagnam viṣādam upaninye paścāt lekham 
SA_GK19_bahcar5_pu-37	taṃ ca devo harṣaḥ svayam evādāyāvācayat.	tam ca devaḥ harṣaḥ svayam evā ādāya avācayat 
SA_GK19_bahcar5_pu-38	lekhārthenaiva ca samaṃ gṛhītvā hṛdayena saṃtāpam avagraharūpo 'bhyadhāt.	lekha arthena eva ca samam gṛhītvā hṛdayena saṃtāpam avagraha rūpaḥ bhyadhāt 
SA_GK19_bahcar5_pu-39	kuraṅgaka kiṃ māndyaṃ tātasya iti.	kuraṅgaka kim māndyam tātasya iti 
SA_GK19_bahcar5_pu-40	sa cakṣuṣā bāṣpajalabindubhir mukhena ca khañjākṣaraiḥ kṣaradbhir yugapad ācacakṣe deva dāhajvaro mahān iti.	sa cakṣuṣā bāṣpa jala bindubhiḥ mukhena ca khañja akṣaraiḥ kṣaradbhiḥ yugapad ācacakṣe deva dāha jvaraḥ mahān iti 
SA_GK19_bahcar5_pu-41	tac cākarṇya sahasā sahasradhevāsya hṛdayaṃ paphāla.	tat ca ākarṇya sahasā sahasradhā iva asya hṛdayam paphāla 
SA_GK19_bahcar5_pu-42	kṛtācamanaś ca janayitur āyuṣkāmo 'parimitamaṇikanakarajatajātam ātmaparibarham aśeṣaṃ brāhmaṇasād akarot.	kṛta ācamanaḥ ca janayituḥ āyuṣkāmaḥ parimita maṇi kanaka rajata jātam ātma paribarham aśeṣam brāhmaṇasāt akarot 
SA_GK19_bahcar5_pu-43	abhukta evoccacāla.	a bhuktaḥ eva uccacāla 
SA_GK19_bahcar5_pu-44	dāpaya vājinaḥ paryāṇam iti ca puraḥsthitaṃ śiraḥkṛpāṇaṃ bibhrāṇaṃ babhāṇa yuvānam.	dāpaya vājinaḥ paryāṇam iti ca puras sthitam śiraḥ kṛpāṇam bibhrāṇam babhāṇa yuvānam 
SA_GK19_bahcar5_pu-45	vepamānahṛdayaś ca sasaṃbhramapradhāvitaparivardhakopanītam āruhya turaṅgam ekāky eva prāvartata.	vepamāna hṛdayaḥ ca sa saṃbhrama pradhāvita parivardhaka upanītam āruhya turaṅgam ekākī eva prāvartata 
SA_GK19_bahcar5_pu-46	akāṇḍaprayāṇasaṃjñāśaṅkhakṣubhitaṃ tu saṃbhramāt sajjībhūtam udbhūtamukharakhuraravabharitasakalabhuvanavivaram āgatyāgatya sarvābhyo digbhyo  #	akāṇḍa prayāṇa saṃjñā śaṅkha kṣubhitam tu saṃbhramāt sajjībhūtam udbhūta mukhara khura rava bharita sakala bhuvana vivaram āgatya āgatya sarvābhyaḥ digbhyaḥ 
SA_GK19_bahcar5_pu-47	dhāvamānam aśvo 'yam aḍhaukata.	dhāvamānam aśvaḥ yam aḍhaukata 
SA_GK19_bahcar5_pu-48	prasthitasya cāsya pradakṣiṇetaraṃ prayānto vināśam upasthitaṃ rājasiṃhasya hariṇāḥ prakaṭayāṃbabhūvuḥ.	prasthitasya ca asya pradakṣiṇetaram prayāntaḥ vināśam upasthitam rāja siṃhasya hariṇāḥ prakaṭayāṃbabhūvuḥ 
SA_GK19_bahcar5_pu-49	aśiśiraraśmimaṇḍalābhimukhaś ca hṛdayam avadārayann iva dāvaśuṣke dāruṇi dāruṇaṃ rarāṇa vāyasaḥ.	aśiśira raśmi maṇḍala abhimukhaḥ ca hṛdayam avadārayan iva dāva śuṣke dāruṇi dāruṇam rarāṇa vāyasaḥ 
SA_GK19_bahcar5_pu-50	kajjalamaya iva bahudivasam upacitabahalamalapaṭalamalinitatanur abhimukham ājagāma śikhipicchālāñchano nagnāṭakaḥ.	kajjala mayaḥ iva bahu divasam upacita bahala mala paṭala malinita tanuḥ abhimukham ājagāma śikhi picchā lāñchanaḥ nagnāṭakaḥ 
SA_GK19_bahcar5_pu-51	durnimittair anabhinandyamānagamanaś ca nitarām aśaṅkata.	durnimittaiḥ an abhinandyamāna gamanaḥ ca nitarām aśaṅkata 
SA_GK19_bahcar5_pu-52	hṛdayena pitṛsnehāhitamradimnā ca tat tad upekṣamāṇas turaṅgamaskandhabaddhalakṣyaṃ	hṛdayena pitṛ sneha āhita mradimnā ca tat tat upekṣamāṇaḥ turaṅgama skandha baddha lakṣyam 
SA_GK19_bahcar5_pu-53	cakṣur avicalaṃ dadhāno duḥkham avasitahasitasaṃkathas tūṣṇīṃbhūtena bhūpālalokenānugamyamāno	cakṣuḥ avicalam dadhānaḥ duḥkham avasita hasita saṃkathaḥ tūṣṇīṃbhūtena bhūpāla lokena anugamyamānaḥ 
SA_GK19_bahcar5_pu-54	bahuyojanasaṃpiṇḍitam adhvānam ekenaivāhnā samalaṅghayat.	bahu yojana saṃpiṇḍitam adhvānam ekena eva ahnā samalaṅghayat 
SA_GK19_bahcar5_pu-55	upalabdhanarendramāndyavārtāviṣaṇṇa iva naṣṭatejasy adhomukhībhavati bhagavati bhānumati bhaṇḍipramukhena praṇayinā rājaputralokena bahuśo  #	upalabdha narendra māndya vārtā viṣaṇṇaḥ iva naṣṭa tejasi adhomukhībhavati bhagavati bhānumati bhaṇḍi pramukhena praṇayinā rāja putra lokena bahuśas 
SA_GK19_bahcar5_pu-56	vijñāpyamāno 'pi nāhāram akarot.	vijñāpyamānaḥ pi na āhāram akarot 
SA_GK19_bahcar5_pu-57	puraḥpravṛttapratīhāragṛhyamāṇagrāmīṇaparamparāprakaṭitapraguṇavartmā ca vahann eva ninye niśām.	puras pravṛtta pratīhāra gṛhyamāṇa grāmīṇa paramparā prakaṭita praguṇa vartmā ca vahan eva ninye niśām 
SA_GK19_bahcar5_pu-58	anyasminn ahani madhyaṃdine vigatajayaśabdam astamitatūryanādam upasaṃhṛtagītam utsāritotsavam	anyasmin ahani madhyaṃdine vigata jaya śabdam astamita tūrya nādam upasaṃhṛta gītam utsārita utsavam 
SA_GK19_bahcar5_pu-59	apragītacāraṇam aprasāritāpaṇapaṇyaṃ sthānasthāneṣu pavanabalakuṭilābhiḥ koṭihomadhūmalekhābhir	a pragīta cāraṇam a prasārita āpaṇa paṇyam sthāna sthāneṣu pavana bala kuṭilābhiḥ koṭi homa dhūma lekhābhiḥ 
SA_GK19_bahcar5_pu-60	ullasantībhir yamamahiṣaviṣāṇakoṭibhir ivollikhyamānaṃ kṛtāntapāśavāgurābhir iva	ullasantībhiḥ yama mahiṣa viṣāṇa koṭibhiḥ iva ullikhyamānam kṛtānta pāśa vāgurābhiḥ iva 
SA_GK19_bahcar5_pu-61	veṣṭyamānam upari kālamahiṣālaṃkārakālāyasakiṅkiṇībhir iva kaṭu kvaṇantībhir divasaṃ	veṣṭyamānam upari kāla mahiṣa alaṃkāra kālāyasa kiṅkiṇībhiḥ iva kaṭu kvaṇantībhiḥ divasam 
SA_GK19_bahcar5_pu-62	vāyasamaṇḍalībhir bhramantībhir āvedyamānapratyāsannāśubhaṃ kvacit pratiśāyitasnigdhabāndhavārādhyamānāhirbudhnaṃ	vāyasa maṇḍalībhiḥ bhramantībhiḥ āvedyamāna pratyāsanna aśubham kvacid pratiśāyita snigdha bāndhava ārādhyamāna ahiḥ budhnam 
SA_GK19_bahcar5_pu-63	kvacid dīpikādahyamānakulaputrakaprasādyamānamātṛmaṇḍalaṃ kvacin muṇḍopahāraharaṇodyatadraviḍaprārthyamānāmardakaṃ	kvacid dīpikā dahyamāna kula putraka prasādyamāna mātṛ maṇḍalam kvacid muṇḍa upahāra haraṇa udyata draviḍa prārthyamāna āmardakam 
SA_GK19_bahcar5_pu-64	kvacid āndhroddhriyamānabāhuvapropayācyamānacaṇḍikam anyatra śirovidhṛtavilīyamānagaladgugguluvikalanavasevakānunīyamānamahākālam	kvacid āndhra uddhriyamāna bāhu vapra upayācyamāna caṇḍikam anyatra śiraḥ vidhṛta vilīyamāna galat guggulu vikala nava sevaka anunīyamāna mahā kālam 
SA_GK19_bahcar5_pu-65	aparatra niśitaśastrīnikṛttātmamāṃsahomaprasaktāptavargam aparatra prakāśanarapatikumārakakriyamāṇamahāmāṃsavikrayaprakramam	aparatra niśita śastrī nikṛtta ātma māṃsa homa prasakta āpta vargam aparatra prakāśa narapati kumāraka kriyamāṇa mahāmāṃsa vikraya prakramam 
SA_GK19_bahcar5_pu-66	upahatam iva śmaśānapāṃśubhir amaṅgalair iva parigṛhītaṃ yātudhānair iva vidhvastaṃ	upahatam iva śmaśāna pāṃśubhiḥ amaṅgalaiḥ iva parigṛhītam yātudhānaiḥ iva vidhvastam 
SA_GK19_bahcar5_pu-67	kalikāleneva kavalitaṃ pāpapaṭalair iva saṃchāditam adharmavikṣepair iva luṇṭhitam	kali kālena iva kavalitam pāpa paṭalaiḥ iva saṃchāditam adharma vikṣepaiḥ iva luṇṭhitam 
SA_GK19_bahcar5_pu-68	anityatādhikārair ivākrāntaṃ niyativilāsair ivātmīkṛtaṃ śūnyam iva suptam iva muṣitam	anityatā adhikāraiḥ iva ākrāntam niyati vilāsaiḥ iva ātmīkṛtam śūnyam iva suptam iva muṣitam 
SA_GK19_bahcar5_pu-69	iva vilakṣitam iva chalitam iva mūrcchitam iva skandhāvāraṃ samāsasāda.	iva vilakṣitam iva chalitam iva mūrcchitam iva skandhāvāram samāsasāda 
SA_GK19_bahcar5_pu-70	praviśann eva ca vipaṇivartmani kutūhalākulabahalabālakaparivṛtam ūrdhvayaṣṭiviṣkambhavitate	praviśan eva ca vipaṇi vartmani kutūhala ākula bahala bālaka parivṛtam ūrdhva yaṣṭi viṣkambha vitate 
SA_GK19_bahcar5_pu-71	vāmahastavartini bhīṣaṇamahiṣādhirūḍhapretanāthasanāthe citravati paṭe paralokavyatikaram	vāma hasta vartini bhīṣaṇa mahiṣa adhirūḍha preta nātha sanāthe citravati paṭe para loka vyatikaram 
SA_GK19_bahcar5_pu-72	itarakarakalitena śarakāṇḍena kathayantaṃ yamapaṭṭikaṃ dadarśa.	itara kara kalitena śara kāṇḍena kathayantam yama paṭṭikam dadarśa 
SA_GK19_bahcar5_pu-73	tenaiva ca gīyamānaṃ ślokam aśṛṇot.	tena eva ca gīyamānam ślokam aśṛṇot 
SA_GK19_bahcar5_pu-74	mātāpitṛsahasrāṇi putradāraśatāni ca /	mātā pitṛ sahasrāṇi putra dāra śatāni ca 
SA_GK19_bahcar5_pu-75	yuge yuge vyatītāni kasya te kasya vā bhavān // BaHcar_5.3 // iti.	yuge yuge vyatītāni kasya te kasya vā bhavān iti 
SA_GK19_bahcar5_pu-76	tena cādhikataram avadīryamāṇahṛdayaḥ krameṇa rājadvāraṃ pratiṣiddhasakalalokapraveśaṃ yayau.	tena ca adhikataram avadīryamāṇa hṛdayaḥ krameṇa rājadvāram pratiṣiddha sakala loka praveśam yayau 
SA_GK19_bahcar5_pu-77	turagād avatīrṇaś cābhyantarān niṣkrāmantam aprasannamukharāgam unmuktam ivendriyaiḥ suṣeṇanāmānaṃ vaidyakumārakam adrākṣīt.	turagāt avatīrṇaḥ ca abhyantarāt niṣkrāmantam a prasanna mukha rāgam unmuktam iva indriyaiḥ suṣeṇa nāmānam vaidya kumārakam adrākṣīt 
SA_GK19_bahcar5_pu-78	kṛtanamaskāraṃ ca tam aprākṣīt.	kṛta namaskāram ca tam aprākṣīt 
SA_GK19_bahcar5_pu-79	suṣeṇa asti tātasya viśeṣo na vā iti.	suṣeṇa asti tātasya viśeṣaḥ na vā iti 
SA_GK19_bahcar5_pu-80	so 'bravīt: nāstīdānīṃ yadi bhavet kumāraṃ dṛṣṭvā iti.	saḥ bravīt na asti idānīm yadi bhavet kumāram dṛṣṭvā iti 
SA_GK19_bahcar5_pu-81	mandaṃ mandaṃ dvārapālaiḥ praṇamyamānaś ca dīyamānasarvasvaṃ pūjyamānakuladevataṃ	mandam mandam dvārapālaiḥ praṇamyamānaḥ ca dīyamāna sarva svam pūjyamāna kula devatam 
SA_GK19_bahcar5_pu-82	prārabdhāmṛtacarupacanakriyaṃ kriyamāṇaṣaḍāhutihomaṃ hūyamānapṛṣadājyalavaliptapracaladūrvāpallavaṃ	prārabdha amṛta caru pacana kriyam kriyamāṇa ṣaṣ āhuti homam hūyamāna pṛṣadājya lava lipta pracala dūrvā pallavam 
SA_GK19_bahcar5_pu-83	paṭhyamānamahāmāyūrīpravartyamānagṛhaśāntinirvartyamānabhūtarakṣābalividhānaṃ prayatavipraprastutasaṃhitājapaṃ	paṭhyamāna mahāmāyūrī pravartyamāna gṛha śānti nirvartyamāna bhūta rakṣā bali vidhānam prayata vipra prastuta saṃhitā japam 
SA_GK19_bahcar5_pu-84	japyamānarudraikādaśīśabdāyamānaśivagṛham atiśuciśaivasaṃpādyamānavirūpākṣakṣīrakalaśasahasrasnapanam	japyamāna rudra ekādaśī śabdāyamāna śiva gṛham ati śuci śaiva saṃpādyamāna virūpākṣa kṣīra kalaśa sahasra snapanam 
SA_GK19_bahcar5_pu-85	ajiropaviṣṭaiś cānāsāditasvāmidarśanadūyamānamānasair abhyantaraniṣpatitanikaṭavartiparijananivedyamānavārtair	ajira upaviṣṭaiḥ ca an āsādita svāmi darśana dūyamāna mānasaiḥ abhyantara niṣpatita nikaṭa varti parijana nivedyamāna vārtaiḥ 
SA_GK19_bahcar5_pu-86	vārtībhūtasnānabhojanaśayanair ujjhitātmasaṃskāramalinaveśair likhitair iva niścalair	vārtī bhūta snāna bhojana śayanaiḥ ujjhita ātma saṃskāra malina veśaiḥ likhitaiḥ iva niścalaiḥ 
SA_GK19_bahcar5_pu-87	narapatibhir nīyamānanaktaṃdivaṃ duḥkhadīnavadanena ca praghaṇeṣu baddhamaṇḍalenopāṃśuvyāhṛtaiḥ	narapatibhiḥ nīyamāna naktaṃdivam duḥkha dīna vadanena ca praghaṇeṣu baddha maṇḍalena upāṃśu vyāhṛtaiḥ 
SA_GK19_bahcar5_pu-88	kenacic cikitsakadoṣān udbhāvayatā kenacid asādhyavyādhilakṣaṇapadāni paṭhatā kenacid	kenacid cikitsaka doṣān udbhāvayatā kenacid asādhya vyādhi lakṣaṇa padāni paṭhatā kenacid 
SA_GK19_bahcar5_pu-89	duḥsvapnān āvedayatā kenacit paśācavārtāṃ vivṛṇvatā kenacit kārtāntikādeśān prakāśayatā	duḥsvapnān āvedayatā kenacid paśāca vārtām vivṛṇvatā kenacid kārtāntika ādeśān prakāśayatā 
SA_GK19_bahcar5_pu-90	kenacid upaliṅgāni gāyatā anyenānityatāṃ bhāvayatā saṃsāraṃ cāpavadatā kalikālavilasitāni	kenacid upaliṅgāni gāyatā anyena anitya tām bhāvayatā saṃsāram ca apavadatā kali kāla vilasitāni 
SA_GK19_bahcar5_pu-91	ca nindatā daivaṃ copālabhamānenāpareṇa dharmāya kupyatā rājakuladevatāś cādhikṣipatā	ca nindatā daivam ca upālabhamānena apareṇa dharmāya kupyatā rāja kula devatāḥ ca adhikṣipatā 
SA_GK19_bahcar5_pu-92	apareṇa kliṣṭakulaputrakabhāgyāni garhayatā bāhyaparijanena kathyamānakaṣṭapārthivāvasthaṃ rājakulaṃ viveśa.	apareṇa kliṣṭa kula putraka bhāgyāni garhayatā bāhya parijanena kathyamāna kaṣṭa pārthiva avastham rāja kulam viveśa 
SA_GK19_bahcar5_pu-93	aviralabāṣpapayaḥpariplutalocanena pitṛparijanena vīkṣyamāṇo vividhauṣadhidravyadravagandhagarbham	avirala bāṣpa payaḥ paripluta locanena pitṛ parijanena vīkṣyamāṇaḥ vividha auṣadhi dravya drava gandha garbham 
SA_GK19_bahcar5_pu-94	utkvathatāṃ kvāthānāṃ sarpiṣāṃ tailānāṃ ca prapacyamānānāṃ gandham ājighrann avāpa	utkvathatām kvāthānām sarpiṣām tailānām ca prapacyamānānām gandham ājighran avāpa 
SA_GK19_bahcar5_pu-95	tṛtīyaṃ kakṣyāntaram.	tṛtīyam kakṣyā antaram 
SA_GK19_bahcar5_pu-96	tatra cātiniḥśabde gṛhāvagrahaṇīgrāhibahuvetriṇi triguṇatiraskariṇītirohitasuvīthīpathe	tatra ca ati niḥśabde gṛha avagrahaṇī grāhi bahu vetriṇi triguṇa tiraskariṇī tirohita su vīthī pathe 
SA_GK19_bahcar5_pu-97	pihitapakṣadvārake parihṛtakavāṭaraṭite ghaṭitagavākṣarakṣitamaruti dūyamānaparicārake	pihita pakṣa dvārake parihṛta kavāṭa raṭite ghaṭita gavākṣa rakṣita maruti dūyamāna paricārake 
SA_GK19_bahcar5_pu-98	caraṇatāḍanasvanatsopānaprakupitapratīhāre nibhṛtasaṃjñānirdiśyamānasakalakarmaṇi	caraṇa tāḍana svanat sopāna prakupita pratīhāre nibhṛta saṃjñā nirdiśyamāna sakala karmaṇi 
SA_GK19_bahcar5_pu-99	nātinikaṭopaviṣṭakaṅkaṭini koṇasthitāhvānacakitācamanakavāhini caṃdraśālikālīnamūkamaulaloke	na ati nikaṭa upaviṣṭa kaṅkaṭini koṇa sthita āhvāna cakita ācamanaka vāhini caṃdraśāli kālīna mūka maula loke 
SA_GK19_bahcar5_pu-100	mahādhividhurabāndhavāṅganāvargagṛhītapracchannapragrīvake saṃjavanapuñjitodvignaparijane	mahā adhi vidhura bāndhava aṅganā varga gṛhīta pracchanna pragrīvake saṃjavana puñjita udvigna parijane 
SA_GK19_bahcar5_pu-101	praviṣṭakatipayapraṇayini gambhīrajvarārambhabhītabhiṣaji durmanāyamānamanttriṇi	praviṣṭa katipaya praṇayini gambhīra jvara ārambha bhīta bhiṣaji durmanāyamāna manttriṇi 
SA_GK19_bahcar5_pu-102	mandāyamānapurodhasi sīdatsuhṛdi vidrāṇavipaściti saṃtaptāptasāmante vicittacāmaragrāhiṇi	mandāyamāna purodhasi sīdat suhṛdi vidrāṇa vipaściti saṃtapta āpta sāmante vicitta cāmara grāhiṇi 
SA_GK19_bahcar5_pu-103	duḥkhakṣāmaśirorakṣiṇi kṣīyamāṇaprasādavittakamanorathasaṃpadi svāmibhaktiparityaktāhārahīyamānabalavikalavallabhabhūbhṛti	duḥkha kṣāma śiraḥ rakṣiṇi kṣīyamāṇa prasāda vittaka manoratha saṃpadi svāmi bhakti parityakta āhāra hīyamāna bala vikala vallabha bhūbhṛti 
SA_GK19_bahcar5_pu-104	kṣititalapatitasakalarajanījāgarūkarājaputrakumārake kulakramāgatakulaputranivahohyamānaśuci	kṣiti tala patita sakala rajanī jāgarūka rāja putra kumārake kula krama āgata kula putra nivaha uhyamāna śuci 
SA_GK19_bahcar5_pu-105	śokasaṃkucitakañcukini nirānandanandini niḥśvasannirāśāsannasevake niḥsṛtatāmbūladhūsarādharavārayoṣiti	śoka saṃkucita kañcukini nirānanda nandini niḥśvasat nirāśa āsanna sevake niḥsṛta tāmbūla dhūsara adhara vāra yoṣiti 
SA_GK19_bahcar5_pu-106	vilakṣavaidyopadiśyamānapathyāharaṇāvahitapaurogave 'nujīvipīyamānoccacaṣakadhārāvārivinodyamānāsyaśoṣaruji	vilakṣa vaidya upadiśyamāna pathyā haraṇa avahita paurogave nujī vipīyamāna ucca caṣaka dhārā vāri vinodyamāna āsya śoṣa ruji 
SA_GK19_bahcar5_pu-107	rājābhilāṣabhojyamānabahubhuji bheṣajasāmagrīsaṃpādanavyagrasamagravyavahāriṇi muhurmuhurāhūyamānatoyakarmāntikānumitaghorāturatṛṣi	rāja abhilāṣa bhojyamāna bahu bhuji bheṣaja sāmagrī saṃpādana vyagra samagra vyavahāriṇi muhur muhur āhūyamāna toya karma antika anumita ghora ātura tṛṣi 
SA_GK19_bahcar5_pu-108	tuṣāraparikaritakarakaśiśirīkriyamāṇodaśviti śvetārdrakarpaṭārpitakarpūraparāgaśītalīkṛtaśalāke	tuṣāra parikarita karaka śiśirīkriyamāṇa udaśviti śveta ārdra karpaṭa arpita karpūra parāga śītalīkṛta śalāke 
SA_GK19_bahcar5_pu-109	nāśyānapaṅkilipyamānanavabhāṇḍagatagaṇḍūṣagrahaṇamastuni timyatkomalakamalinīpalāśaprāvṛtamṛdumṛṇālake	na āśyāna paṅki lipyamāna nava bhāṇḍa gata gaṇḍūṣa grahaṇa mastuni timyat komala kamalinī palāśa prāvṛta mṛdu mṛṇālake 
SA_GK19_bahcar5_pu-110	sanālanīlotpalapūlīsanāthasalilapānabhājanabhuvi dhārānipātanirvārpyamāṇakvathitāmbhasi	sa nāla nīlotpala pūlī sanātha salila pāna bhājana bhuvi dhārā nipāta nirvā arpyamāṇa kvathita ambhasi 
SA_GK19_bahcar5_pu-111	paṭupāṭalaśarkarāmodamuci mañcakāśritasikatilakarkarīviśrāntāntaracakṣuṣi saralaśevālavalayitagaladgolayantrake	paṭu pāṭala śarkarā āmoda muci mañcaka āśrita sikatila karkarī viśrānta antara cakṣuṣi sarala śevāla valayita galat gola yantrake 
SA_GK19_bahcar5_pu-112	galvarkaśālājirollāsitalājasaktunipītamasārapārīparigṛhītakarkaśarkare śiśirauṣadharasacūrṇāvakīrṇasphaṭikaśuktiśaṅkhasaṃcaye	galvarka śālā ajira ullāsita lāja saktu nipīta masārapārī parigṛhīta karka śarkare śiśira auṣadha rasa cūrṇa avakīrṇa sphaṭika śukti śaṅkha saṃcaye 
SA_GK19_bahcar5_pu-113	saṃcitapracuraprācīnāmalakamātuluṅgadrākṣādāḍimādiphale pratigrāhitavipraviprakīryamāṇaśāntyudakavipruṣi	saṃcita pracura prācīna āmalaka mātuluṅga drākṣā dāḍima ādi phale pratigrāhita vipra viprakīryamāṇa śāntyudaka vipruṣi 
SA_GK19_bahcar5_pu-114	preṣyāpreṣyamāṇalalāṭalepopadigdhadṛṣadi dhavalagṛhe sthitaṃ paralokavijayāya nīrājyamāṇam	preṣya a preṣyamāṇa lalāṭa lepa upadigdha dṛṣadi dhavala gṛhe sthitam para loka vijayāya nīrājyamāṇam 
SA_GK19_bahcar5_pu-115	iva jvarajvalanenānavarataparivartanaistaraṅgiṇi śayanīye śeṣam iva viṣoṣmaṇā kṣīrodanvati	iva jvara jvalanena anavarata parivartanaiḥ taraṅgiṇi śayanīye śeṣam iva viṣa ūṣmaṇā kṣīra udanvati 
SA_GK19_bahcar5_pu-116	viceṣṭamānaṃ muktāphalavālukādhūlidhavalitaṃ jaladhim iva kṣayakāle śuṣyantaṃ kālena	viceṣṭamānam muktāphala vālukā dhūli dhavalitam jaladhim iva kṣaya kāle śuṣyantam kālena 
SA_GK19_bahcar5_pu-117	kailāsam iva daśānanenoddhriyamāṇam aviratacandanacarcāparāṇāṃ paricārikāṇām atyuṣṇāvayavasparśabhasmībhūtodarair	kailāsam iva daśānanena uddhriyamāṇam avirata candana carcā parāṇām paricārikāṇām ati uṣṇa avayava sparśa bhasmībhūta udaraiḥ 
SA_GK19_bahcar5_pu-118	iva dhavalaiḥ karaiḥ spṛśyamānaṃ lokāntaraprasthitaṃ sthāsnunā svayaśaseva candanānulepanacchalenāpṛcchyamānam	iva dhavalaiḥ karaiḥ spṛśyamānam loka antara prasthitam sthāsnunā sva yaśasā iva candana anulepana chalena āpṛcchyamānam 
SA_GK19_bahcar5_pu-119	avicchinnadīyamānakamalakumudendīvaradalaṃ kālakaṭākṣapatanaśabalam iva śarīram udvahantaṃ	avicchinna dīyamāna kamala kumuda indīvara dalam kāla kaṭākṣa patana śabalam iva śarīram udvahantam 
SA_GK19_bahcar5_pu-120	nibiḍadukūlapaṭṭanipīḍitakeśāntakathyamānakaṣṭavedanānubandhaṃ mūrdhānaṃ dhārayantaṃ	nibiḍa dukūla paṭṭa nipīḍita keśānta kathyamāna kaṣṭa vedanā anubandham mūrdhānam dhārayantam 
SA_GK19_bahcar5_pu-121	durdharavedanonnamannīlaśirājālakakarālena ca kālāṅgulilikhyamānalekhākhyātamaraṇāvadhidivasasaṃkhyāneneva	durdhara vedanā unnamat nīla sirā jālaka karālena ca kāla aṅguli likhyamāna lekhā ākhyāta maraṇa avadhi divasa saṃkhyānena iva 
SA_GK19_bahcar5_pu-122	lalāṭaphalakena bhayam upajanayantam āsannayamadarśanodvegād iva ca kiṃcidantaḥpraviṣṭatārakaṃ	lalāṭa phalakena bhayam upajanayantam āsanna yama darśana udvegāt iva ca kiṃcid antar praviṣṭa tārakam 
SA_GK19_bahcar5_pu-123	cakṣur dadhānaṃ śuṣyaddaśanapaṅktiprasṛtadhūsaradīdhititaraṅgiṇīṃ mṛgatṛṣṇikām ivoṣṇāṃ	cakṣuḥ dadhānam śuṣyat daśana paṅkti prasṛta dhūsara dīdhiti taraṅgiṇīm mṛgatṛṣṇikām iva uṣṇām 
SA_GK19_bahcar5_pu-124	niḥśvāsaparamparām udvahantam atyuṣṇaniḥśvāsadagdhayeva śyāmāyamānayā rasanayā nivedyamānadāruṇasaṃnipātārambham	niḥśvāsa paramparām udvahantam ati uṣṇa niḥśvāsa dagdhayā iva śyāmāyamānayā rasanayā nivedyamāna dāruṇa saṃnipāta ārambham 
SA_GK19_bahcar5_pu-125	uraḥsthalasthāpitamaṇimauktikahāracandanacandrakāntaṃ kṛtāntadūtadarśanayogyam ivātmānaṃ	uraḥ sthala sthāpita maṇi mauktika hāra candana candrakāntam kṛtānta dūta darśana yogyam iva ātmānam 
SA_GK19_bahcar5_pu-126	kurvāṇam aṅgabhaṅgavalanotkṣiptabhujayugalaṃ paryastahastanakhamayūkhair dhārāgṛham	kurvāṇam aṅga bhaṅga valana utkṣipta bhuja yugalam paryasta hasta nakha mayūkhaiḥ dhārāgṛham 
SA_GK19_bahcar5_pu-127	iva tāpaśāntaye racayantaṃ nediṣṭhasalilamaṇikuṭṭimādarśodareṣu nipatadbhiḥ pratibimbair	iva tāpa śāntaye racayantam nediṣṭha salila maṇi kuṭṭim ādarśa udareṣu nipatadbhiḥ pratibimbaiḥ 
SA_GK19_bahcar5_pu-128	api saṃtāpātiśayam iva kathayantaṃ spṛṣantīṃ praṇayinīm iva viśvāsabhūmiṃ mūrcchām	api saṃtāpa atiśayam iva kathayantam spṛṣantīm praṇayinīm iva viśvāsa bhūmim mūrcchām 
SA_GK19_bahcar5_pu-129	api bahu manyamānam antakāhvānākṣarair iva sabhayabhiṣagdṛṣṭair ariṣṭair āviṣṭaṃ	api bahu manyamānam antaka āhvāna akṣaraiḥ iva sa bhaya bhiṣaj dṛṣṭaiḥ ariṣṭaiḥ āviṣṭam 
SA_GK19_bahcar5_pu-130	mahāprasthānakāle svasaṃtāpasaṃtānam āptahṛdayeṣu saṃcārayantam aratiparigṛhītam	mahāprasthāna kāle sva saṃtāpa saṃtānam āpta hṛdayeṣu saṃcārayantam arati parigṛhītam 
SA_GK19_bahcar5_pu-131	īrṣyayeva chāyayā vimucyamānam udyogam ivopadravāṇaṃ sarvāstramokṣam iva kṣāmatāyā	īrṣyayā iva chāyayā vimucyamānam udyogam iva upadravāṇam sarva astra mokṣam iva kṣāma tāyā 
SA_GK19_bahcar5_pu-132	hastīkṛtaṃ vihastatayā viṣayīkṛtaṃ vaiṣamyeṇa kṣetrīkṛtaṃ kṣayeṇa gocarīkṛtaṃ glānyā	hastīkṛtam vihasta tayā viṣayīkṛtam vaiṣamyeṇa kṣetrīkṛtam kṣayeṇa gocarīkṛtam glānyā 
SA_GK19_bahcar5_pu-133	daṣṭaṃ duḥkhāsikayā ātmīkṛtam asvāsthyena vidheyīkṛtaṃ vyādhinā kroḍīkṛtaṃ kālena	daṣṭam duḥkhāsikayā ātmīkṛtam asvāsthyena vidheyīkṛtam vyādhinā kroḍīkṛtam kālena 
SA_GK19_bahcar5_pu-134	lakṣyīkṛtaṃ dakṣiṇāśayā pītam iva pīḍābhir jagdham iva jāgareṇa nigīrṇam iva vaivarṇyena	lakṣyīkṛtam dakṣiṇa āśayā pītam iva pīḍābhiḥ jagdham iva jāgareṇa nigīrṇam iva vaivarṇyena 
SA_GK19_bahcar5_pu-135	grāsīkṛtam iva gātrabhaṅgena hriyamāṇam iva vipadbhir vaṇṭyamānam iva vedanābhir	grāsīkṛtam iva gātra bhaṅgena hriyamāṇam iva vipadbhiḥ vaṇṭyamānam iva vedanābhiḥ 
SA_GK19_bahcar5_pu-136	luṇṭhyamānam iva duḥkhair āditsitaṃ daivena nirūpitaṃ niyatyā samāghrātam anityatvena	luṇṭhyamānam iva duḥkhaiḥ āditsitam daivena nirūpitam niyatyā samāghrātam anitya tvena 
SA_GK19_bahcar5_pu-137	abhibhūyamānam abhāvena parikalitaṃ parāsutayā dattāvakāśaṃ kleśasya nivāsaṃ vaimanasyasya	abhibhūyamānam abhāvena parikalitam parāsu tayā datta avakāśam kleśasya nivāsam vaimanasyasya 
SA_GK19_bahcar5_pu-138	samīpe kālasya antike 'ntyocchvāsasya mukhe mahāpravāsasya dvāri dīrghanidrāyāḥ jihvāgre	samīpe kālasya antike ntya ucchvāsasya mukhe mahāpravāsasya dvāri dīrghanidrāyāḥ jihvā agre 
SA_GK19_bahcar5_pu-139	jīviteśasya vartamānaṃ viralaṃ vāci calitaṃ cetasi vihvalaṃ vapuṣi kṣīṇam āyuṣi pracuraṃ	jīvita īśasya vartamānam viralam vāci calitam cetasi vihvalam vapuṣi kṣīṇam āyuṣi pracuram 
SA_GK19_bahcar5_pu-140	pralāpe saṃtataṃ śvasite jitaṃ jṛmbhikābhiḥ parādhīnam ādhibhir anubaddham anubandhikābhiḥ	pralāpe saṃtatam śvasite jitam jṛmbhikābhiḥ para adhīnam ādhibhiḥ anubaddham anubandhikābhiḥ 
SA_GK19_bahcar5_pu-141	pārśvāpaviṣṭayā cānavaratarodanocchūnanayanayā gṛhītacāmarikayāpi niḥśvasitair eva	pārśva apaviṣṭayā ca anavarata rodana ucchūna nayanayā gṛhīta cāmarikayā api niḥśvasitaiḥ eva 
SA_GK19_bahcar5_pu-142	vījayantyā vividhauṣadhidhūlidhūsaritaśarīrayā muhur muhur āryaputra svapiṣi iti	vījayantyā vividha oṣadhi dhūli dhūsarita śarīrayā muhur muhur āryaputra svapiṣi iti 
SA_GK19_bahcar5_pu-143	vyāharantyā devyā yaśomatyā śirasi vakṣasi ca spṛśyamānaṃ pitaram adrākṣīt.	vyāharantyā devyā yaśomatyā śirasi vakṣasi ca spṛśyamānam pitaram adrākṣīt 
SA_GK19_bahcar5_pu-144	dṛṣṭvā ca prathamaduḥkhasaṃpātamathyamānamatir āśaṅkita iva bhāgadheyebhyaḥ samabhavat.	dṛṣṭvā ca prathama duḥkha saṃpāta mathyamāna matiḥ āśaṅkitaḥ iva bhāgadheyebhyaḥ samabhavat 
SA_GK19_bahcar5_pu-145	antakapuravartinam eva ca pitaram amanyata.	antaka pura vartinam eva ca pitaram amanyata 
SA_GK19_bahcar5_pu-146	nirākṛta iva cāntaḥkaraṇena kṣaṇam āsīt.	nirākṛtaḥ iva ca antaḥkaraṇena kṣaṇam āsīt 
SA_GK19_bahcar5_pu-147	avadhūtaś ca dhairyeṇa kṣetrīkṛtaḥ kṣobheṇa riktīkṛto ratyā viṣayīkṛto viṣādena pāvakamayam	avadhūtaḥ ca dhairyeṇa kṣetrīkṛtaḥ kṣobheṇa riktīkṛtaḥ ratyā viṣayīkṛtaḥ viṣādena pāvaka mayam 
SA_GK19_bahcar5_pu-148	iva hṛdayam udvahan viṣamavidūṣitānīva muhyantīndriyāṇi bibhrāṇas tamasā rasātalam	iva hṛdayam udvahan viṣama vidūṣitāni iva muhyanti indriyāṇi bibhrāṇaḥ tamasā rasātalam 
SA_GK19_bahcar5_pu-149	api viśeṣayan śūnyatvenākāśam apy atiśayāno nāvindata kartavyam.	api viśeṣayan śūnya tvena ākāśam api atiśayānaḥ na avindata kartavyam 
SA_GK19_bahcar5_pu-150	pasparśa ca hṛdayena bhiyam uttamāṅgena ca gām.	pasparśa ca hṛdayena bhiyam uttamāṅgena ca gām 
SA_GK19_bahcar5_pu-151	avanipatis tu dūrād eva dṛṣṭvātidayitaṃ tanayaṃ tadavastho 'pi nirbharasnehāvarjitaḥ pradhāvamāno manasā prasārya bhujau ehy ehi ity āhvayan  #	avanipatiḥ tu dūrāt eva dṛṣṭvā ati dayitam tanayam tad avasthaḥ nirbhara sneha āvarjitaḥ pradhāvamānaḥ manasā prasārya bhujau ehi ehi iti āhvayan 
SA_GK19_bahcar5_pu-152	śarīrārdhena śayanād udagāt.	śarīra ardhena śayanāt udagāt 
SA_GK19_bahcar5_pu-153	sasaṃbhramam upasṛtaṃ cainaṃ vinayāvanamram unnamayya balād urasi niveśya viśann	sa saṃbhramam upasṛtam ca enam vinaya avanamram unnamayya balāt urasi niveśya viśan 
SA_GK19_bahcar5_pu-154	iva premṇā niśākaramaṇḍalamadhyaṃ majjann ivāmṛtamaye mahāsarasi snāpayann iva mahati	iva premṇā niśākara maṇḍala madhyam majjan iva amṛta maye mahā sarasi snāpayan iva mahati 
SA_GK19_bahcar5_pu-155	haricandanarasaprasravaṇe 'bhiṣicyamāna iva tuṣārādridraveṇa pīḍayann aṅgair aṅgāni	haricandana rasa prasravaṇe bhiṣicyamānaḥ iva tuṣārādri draveṇa pīḍayan aṅgaiḥ aṅgāni 
SA_GK19_bahcar5_pu-156	kapolena kapolam avaghaṭṭayan nimīlayan pakṣmāgragrathitājasrāsravisrāviṇī vilocane	kapolena kapolam avaghaṭṭayan nimīlayan pakṣma agra grathita ajasra asra visrāviṇī vilocane 
SA_GK19_bahcar5_pu-157	vismṛtajvarasaṃjvaraḥ suciram āliliṅga.	vismṛta jvara saṃjvaraḥ su ciram āliliṅga 
SA_GK19_bahcar5_pu-158	kathaṃ kathamapi cirād vimuktam apasṛtya kṛtanamaskāraṃ praṇatajananīkam upāgatam āsīnaṃ ca śayanāntike pibann iva vigatanimeṣaniścalena cakṣuṣā	katham katham api cirāt vimuktam apasṛtya kṛta namaskāram praṇata jana anīkam upāgatam āsīnam ca śayana antike piban iva vigata nimeṣa niścalena cakṣuṣā 
SA_GK19_bahcar5_pu-159	pasparśa ca punaḥ punar vepathumatā pāṇitalena kṣayakṣāmakaṇṭhaś ca kṛcchrād ivāvadīt:	pasparśa ca punar punar vepathumatā pāṇi talena kṣaya kṣāma kaṇṭhaḥ ca kṛcchrāt iva avadīt 
SA_GK19_bahcar5_pu-160	vatsa kṛśo 'si iti.	vatsa kṛśaḥ si iti 
SA_GK19_bahcar5_pu-161	bhaṇḍis tv akathayat:	bhaṇḍiḥ tu akathayat 
SA_GK19_bahcar5_pu-162	deva tṛtīyam ahaḥ kṛtāhārasyāsyādya iti.	deva tṛtīyam ahar kṛta āhārasya asya ādyaḥ iti 
SA_GK19_bahcar5_pu-163	tac chrutvā bāṣpavegagṛhyamāṇākṣaraṃ kathaṃ katham apy āyataṃ niḥśvasyovāca vatsa jānāmi tvāṃ pitṛpriyam atimṛduhṛdayam.	tat śrutvā bāṣpa vega gṛhyamāṇa akṣaram katham katham api āyatam niḥśvasya uvāca vatsa jānāmi tvām pitṛ priyam ati mṛdu hṛdayam 
SA_GK19_bahcar5_pu-164	īdṛśeṣu vidhurayati dhīmato 'pi dhiyam.	īdṛśeṣu vidhurayati dhīmataḥ pi dhiyam 
SA_GK19_bahcar5_pu-165	atidurdharo bāndhavasnehaḥ sarvapramāthī.	ati durdharaḥ bāndhava snehaḥ sarva pramāthī 
SA_GK19_bahcar5_pu-166	yato nārhasy ātmānaṃ śuce dātum.	yatas na arhasi ātmānam śuce dātum 
SA_GK19_bahcar5_pu-167	uddāmamahādāhajvaradagdho 'pi dahye khalv aham adhikataram anenāyuṣmadādhinā.	uddāma mahā dāha jvara dagdhaḥ dahye khalu aham adhikataram anena āyuṣmat ādhinā 
SA_GK19_bahcar5_pu-168	niśitam iva śastraṃ takṣṇoti māṃ tvadīyas tanimā.	niśitam iva śastram takṣṇoti mām tvadīyaḥ tanimā 
SA_GK19_bahcar5_pu-169	sukhaṃ ca rājyaṃ ca vaṃśaś ca prāṇāś ca paralokaś ca tvayi me sthitāḥ.	sukham ca rājyam ca vaṃśaḥ ca prāṇāḥ ca para lokaḥ ca tvayi me sthitāḥ 
SA_GK19_bahcar5_pu-170	yathā mama tathā sarvāsāṃ prajānām.	yathā mama tathā sarvāsām prajānām 
SA_GK19_bahcar5_pu-171	tvadvidhānāṃ pīḍāḥ pīḍayanti sakalam eva bhuvanatalam.	tvadvidhānām pīḍāḥ pīḍayanti sakalam eva bhuvana talam 
SA_GK19_bahcar5_pu-172	na ny alpapuṇyabhājāṃ vaṃśam alaṃkurvanti bhavādṛśāḥ phalam asyānekajanmāntaropārjitasyākaluṣasya karmaṇaḥ.	na ni alpa puṇya bhājām vaṃśam alaṃkurvanti bhavādṛśāḥ phalam asya aneka janma antara upārjitasya akaluṣasya karmaṇaḥ 
SA_GK19_bahcar5_pu-173	karatalagatam iva kathayanti caturṇām apy arṇavānām ādhipatyaṃ te lakṣaṇāni.	kara tala gatam iva kathayanti caturṇām api arṇavānām ādhipatyam te lakṣaṇāni 
SA_GK19_bahcar5_pu-174	tvajjanmanaiva kṛtārtho 'smi.	tvad janmanā eva kṛtārthaḥ smi 
SA_GK19_bahcar5_pu-175	nirabhilāṣo 'smi jīvitavye.	nirabhilāṣaḥ smi jīvitavye 
SA_GK19_bahcar5_pu-176	bhiṣaganurodhaḥ pāyayati mām auṣadham.	bhiṣaj anurodhaḥ pāyayati mām auṣadham 
SA_GK19_bahcar5_pu-177	api ca vatsa sarvaprajāpuṇyaiḥ sakalabhuvanatalaparipālanārtham utpatsyamānānāṃ bhavādṛśāṃ janmagrahaṇopāyaḥ pitarau.	api ca vatsa sarva prajā puṇyaiḥ sakala bhuvana tala paripālana artham utpatsyamānānām bhavādṛśām janma grahaṇa upāyaḥ pitarau 
SA_GK19_bahcar5_pu-178	prajābhis tu bandhumanto rājāno na jñātibhiḥ.	prajābhiḥ tu bandhumantaḥ rājānaḥ na jñātibhiḥ 
SA_GK19_bahcar5_pu-179	tad uttiṣṭha.	tat uttiṣṭha 
SA_GK19_bahcar5_pu-180	kuru punar eva sarvāḥ kriyāḥ.	kuru punar eva sarvāḥ kriyāḥ 
SA_GK19_bahcar5_pu-181	kṛtāhāre ca tvayy aham api svayam upayokṣye pathyam ity evam abhihitasya cāsya dhakṣyann iva hṛdayam atitarāṃ śokānalaḥ saṃdudhukṣe.	kṛta āhāre ca tvayi aham api svayam upayokṣye pathyam iti evam abhihitasya ca asya dhakṣyan iva hṛdayam atitarām śoka analaḥ saṃdudhukṣe 
SA_GK19_bahcar5_pu-182	kṣaṇamātraṃ ca sthitvā pitrā punar āhārārtham ādiśyamāno dhavalagṛhād avatatāra.	kṣaṇa mātram ca sthitvā pitrā punar āhāra artham ādiśyamānaḥ dhavalagṛhāt avatatāra 
SA_GK19_bahcar5_pu-183	cakāra ca cetasi akāṇḍe khalv ayaṃ samupasthito mahāpralayo vyabhra iva vajrapātaḥ.	cakāra ca cetasi akāṇḍe khalu ayam samupasthitaḥ mahāpralayaḥ vyabhraḥ iva vajrapātaḥ 
SA_GK19_bahcar5_pu-184	sāmānyo 'pi tāvac chokaḥ socchvāsaṃ maraṇam anupadiṣṭauṣadho mahāvyādhir abhasmīkaraṇo	sāmānyaḥ pi tāvat śokaḥ sa ucchvāsam maraṇam an upadiṣṭa auṣadhaḥ mahā vyādhiḥ a bhasmīkaraṇaḥ 
SA_GK19_bahcar5_pu-185	'gnipraveśo 'nuparatasyaiva narakavāso nirjyotiraṅgāravarṣam aśakalīkaraṇaṃ krakacadāraṇam	agnipraveśaḥ nu paratasya eva naraka vāsaḥ nirjyotiḥ aṅgāra varṣam a śakalīkaraṇam krakaca dāraṇam 
SA_GK19_bahcar5_pu-186	avraṇo vajrasūcīpātaḥ.	a vraṇaḥ vajra sūcī pātaḥ 
SA_GK19_bahcar5_pu-187	kim uta viśeṣaśritaḥ.	kim uta viśeṣa śritaḥ 
SA_GK19_bahcar5_pu-188	kim atra karavāṇi iti.	kim atra karavāṇi iti 
SA_GK19_bahcar5_pu-189	rājapuruṣeṇādhiṣṭhitaś ca gatvā svadhāma dhūmamayān iva kṛtāśrupātān agnimayān iva janitahṛdayadāhān viṣamayān iva dattamūrcchāvegān.	rāja puruṣeṇa adhiṣṭhitaḥ ca gatvā sva dhāma dhūma mayān iva kṛta aśru pātān agni mayān iva janita hṛdaya dāhān viṣa mayān iva datta mūrcchā vegān 
SA_GK19_bahcar5_pu-190	mahāpātakamayān ivotpāditaghṛṇān kṣāramayān ivānītavedanān katicit kavalān agṛhṇāt.	mahāpātaka mayān iva utpādita ghṛṇān kṣāra mayān iva ānīta vedanān katicid kavalān agṛhṇāt 
SA_GK19_bahcar5_pu-191	ācāmaṃś ca cāmaragrāhiṇam ādideśa.	ācāman ca cāmara grāhiṇam ādideśa 
SA_GK19_bahcar5_pu-192	vijñāyāgaccha katham āste tāta iti.	vijñāya āgaccha katham āste tātaḥ iti 
SA_GK19_bahcar5_pu-193	gatvā ca pratinivṛttya ca deva tathaiva iti vijñāpitas tenāgṛhītatāmbūla evottāmyatā	gatvā ca pratinivṛttya ca deva tathā eva iti vijñāpitaḥ tena a gṛhīta tāmbūlaḥ evā uttāmyatā 
SA_GK19_bahcar5_pu-194	manasāstābhilāṣiṇi savitari sarvān āhūyopahvare vaidyān kim asminn evaṃvidhe vidheyam	manasā asta abhilāṣiṇi savitari sarvān āhūya upahvare vaidyān kim asmin evaṃvidhe vidheyam 
SA_GK19_bahcar5_pu-195	adhunā iti viṣaṇṇahṛdayaḥ papraccha.	adhunā iti viṣaṇṇa hṛdayaḥ papraccha 
SA_GK19_bahcar5_pu-196	te tu vyajñāpayan deva dhairyam avalambasva.	te tu vyajñāpayan deva dhairyam avalambasva 
SA_GK19_bahcar5_pu-197	katipayair eva vāsaraiḥ punaḥ svāṃ prakṛtim āpannaṃ svasthaṃ śroṣyasi pitaram iti.	katipayaiḥ eva vāsaraiḥ punar svām prakṛtim āpannam svastham śroṣyasi pitaram iti 
SA_GK19_bahcar5_pu-198	teṣāṃ tu bhiṣajāṃ madhye paunarvasavo yuvāṣṭādaśavarṣadeśīyas tasminn eva rājakule	teṣām tu bhiṣajām madhye paunarvasavaḥ yuvā aṣṭādaśa varṣa deśīyaḥ tasmin eva rājakule 
SA_GK19_bahcar5_pu-199	kulakramāgato gataḥ paramparām aṣṭāṅgasyāyurvedasya bhūbhujā sutanirviśeṣaṃ lālitaḥ	kula krama āgataḥ gataḥ paramparām aṣṭa aṅgasya āyurvedasya bhūbhujā suta nirviśeṣam lālitaḥ 
SA_GK19_bahcar5_pu-200	prakṛtyaivātipaṭīyasyā prajñayā yathāvadvijñātā vyādhisvarūpāṇāṃ rasāyano nāma vaidyakumārakaḥ	prakṛtyā eva ati paṭīyasyā prajñayā yathāvat vijñātā vyādhi svarūpāṇām rasāyanaḥ nāma vaidya kumārakaḥ 
SA_GK19_bahcar5_pu-201	sāsras tuṣṇīm adhomukho 'bhūt.	sa asraḥ tuṣṇīm adhomukhaḥ bhūt 
SA_GK19_bahcar5_pu-202	pṛṣṭaś ca rājasūnunā sakhe rasāyana kathaya tathyaṃ yad asādhv iva paśyasi iti.	pṛṣṭaḥ ca rāja sūnunā sakhe rasāyana kathaya tathyam yat asādhu iva paśyasi iti 
SA_GK19_bahcar5_pu-203	so 'bravīt: deva śvaḥ prabhāte yathāvasthitam āvedayitāsmi iti.	saḥ bravīt deva śvas prabhāte yathāvasthitam āvedayitāsmi iti 
SA_GK19_bahcar5_pu-204	atraiva cāntare bhavanakamalinīpālaḥ kokam āśvāsayann aparavaktram uccair apaṭhat.	atrā eva ca antare bhavana kamalinī pālaḥ kokam āśvāsayan apara vaktram uccais apaṭhat 
SA_GK19_bahcar5_pu-205	vihaga kuru dṛḍhaṃ manaḥ svayaṃ tyaja śucam āssva vivekavartmani /	vihaga kuru dṛḍham manaḥ svayam tyaja śucam āssva viveka vartmani 
SA_GK19_bahcar5_pu-206	saha kamalasarojinīśriyā śrayati sumeruśiro virocanaḥ // BaHcar_5.4 //	saha kamala sarojinī śriyā śrayati sumeru śiraḥ virocanaḥ 
SA_GK19_bahcar5_pu-207	tac cākarṇya vāṇnimittajñaḥ pitari sutarāṃ jīvitāśāṃ śithilīcakāra.	tat ca ākarṇya vāc nimitta jñaḥ pitari sutarām jīvita āśām śithilīcakāra 
SA_GK19_bahcar5_pu-208	gateṣu ca bhiṣakṣu kṣatadhṛtiḥ kṣapāmukhe kṣitipālasamīpam eva punar āruroha.	gateṣu ca bhiṣakṣu kṣatadhṛtiḥ kṣapā mukhe kṣitipāla samīpam eva punar āruroha 
SA_GK19_bahcar5_pu-209	tatra ca dāho mahān.	tatra ca dāhaḥ mahān 
SA_GK19_bahcar5_pu-210	āhara hārān hariṇi.	āhara hārān hariṇi 
SA_GK19_bahcar5_pu-211	maṇidarpaṇān me dehe dehi vaidehi.	maṇi darpaṇān me dehe dehi vaidehi 
SA_GK19_bahcar5_pu-212	himalavair limpa lalāṭaṃ līlāvati.	hima lavaiḥ limpa lalāṭam līlāvati 
SA_GK19_bahcar5_pu-213	ghanasārakṣodadhūlīr nidhehi dhavalākṣi.	ghanasāra kṣoda dhūlīḥ nidhehi dhavala akṣi 
SA_GK19_bahcar5_pu-214	nikṣipa cakṣuṣi candrakāntaṃ kāntimati.	nikṣipa cakṣuṣi candrakāntam kāntimati 
SA_GK19_bahcar5_pu-215	kapole kalaya kuvalayaṃ kalāvati.	kapole kalaya kuvalayam kalāvati 
SA_GK19_bahcar5_pu-216	candanacarcāṃ racaya cārumati.	candana carcām racaya cārumati 
SA_GK19_bahcar5_pu-217	pāṭaya paṭamārutaṃ pāṭalike.	pāṭaya paṭa mārutam pāṭalike 
SA_GK19_bahcar5_pu-218	mandaya dāham indumati aravindair janaya jalārdrayā mudaṃ madirāvati samupanaya mṛṇālāni	mandaya dāham indumati aravindaiḥ janaya jala ārdrayā mudam madirāvati samupanaya mṛṇālāni 
SA_GK19_bahcar5_pu-219	mālati taralaya tālavṛntam āvantike mūrdhānaṃ dhāvamānaṃ badhāna bandhumati kandharāṃ	mālati taralaya tālavṛntam āvantike mūrdhānam dhāvamānam badhāna bandhumati kandharām 
SA_GK19_bahcar5_pu-220	dhāraya dhāraṇike urasi saśīkaraṃ karaṃ kuru kuraṅgavati saṃvāhaya bāhū balāhike	dhāraya dhāraṇike urasi sa śīkaram karam kuru kuraṅgavati saṃvāhaya bāhū balāhike 
SA_GK19_bahcar5_pu-221	pīḍaya pādau padmāvati gṛhāṇa gāḍham aṅgam anaṅgasene kā velā vartate vilāsavati	pīḍaya pādau padmāvati gṛhāṇa gāḍham aṅgam anaṅgasene kā velā vartate vilāsavati 
SA_GK19_bahcar5_pu-222	naiti nidrā kathā kathaya kumudvati ity evaṃ prāyān pitur ālāpān anavaratam ākarṇayan	nā eti nidrā kathā kathaya kumudvati iti evam prāyān pituḥ ālāpān anavaratam ākarṇayan 
SA_GK19_bahcar5_pu-223	dūyamānahṛdayo duḥkhadīrghāṃ jāgrad eva niśām anaiṣīt.	dūyamāna hṛdayaḥ duḥkha dīrghām jāgrat eva niśām anaiṣīt 
SA_GK19_bahcar5_pu-224	uṣasi cāvatīrya rājadvāradeśopasarpiṇā parivardhakenopasthāpite 'pi turaṅge caraṇābhyām evājagāma svamandiram.	uṣasi ca avatīrya rāja dvāra deśa upasarpiṇā parivardhakena upasthāpite turaṅge caraṇābhyām eva ājagāma sva mandiram 
SA_GK19_bahcar5_pu-225	tatra ca tvaramāṇo bhrātur āgamanārtham upary upari kṣiprapātino dīrghādhvagān atijavinaś coṣṭrapālān prāhiṇot.	tatra ca tvaramāṇaḥ bhrātuḥ āgamana artham upari upari kṣipra pātinaḥ dīrgha adhva gān ati javinaḥ ca uṣṭra pālān prāhiṇot 
SA_GK19_bahcar5_pu-226	prakṣālitavadanaś ca parijanenopanitam api pratikarma nāgrahīt.	prakṣālita vadanaḥ ca parijanena upanitam api pratikarma nā agrahīt 
SA_GK19_bahcar5_pu-227	agrataḥ sthitānāṃ rājaputrayūnāṃ vimanasāṃ rasāyano rasāyana iti jalpitam avyaktam aśrauṣīt.	agratas sthitānām rāja putra yūnām vimanasām rasāyanaḥ rasāyanaḥ iti jalpitam avyaktam aśrauṣīt 
SA_GK19_bahcar5_pu-228	paryapṛcchac ca tān bhadrāḥ kiṃ rasāyana iti.	paryapṛcchat ca tān bhadrāḥ kim rasāyane iti 
SA_GK19_bahcar5_pu-229	pṛṣṭāś ca te sarve samam eva tūṣṇīṃbabhūvuḥ.	pṛṣṭāḥ ca te sarve samam eva tūṣṇīṃbabhūvuḥ 
SA_GK19_bahcar5_pu-230	bhūyo bhūyaś cānubadhyamānā duḥkhena kathaṃ katham apy ācacakṣire deva pāvakaṃ praviṣṭa iti.	bhūyas bhūyas ca anubadhyamānāḥ duḥkhena katham katham api ācacakṣire deva pāvakam praviṣṭaḥ iti 
SA_GK19_bahcar5_pu-231	tac ca śrutvā pluṣṭa ivāntastāpena sadyo vivarṇatām agāt.	tat ca śrutvā pluṣṭaḥ iva antar tāpena sadyas vivarṇa tām agāt 
SA_GK19_bahcar5_pu-232	utpāṭyamānam iva ca na śaśāka śokāndhaṃ dhārayituṃ hṛdayam.	utpāṭyamānam iva ca na śaśāka śoka andham dhārayitum hṛdayam 
SA_GK19_bahcar5_pu-233	āsīc cāsya cetasi kāmaṃ svayaṃ na bhavati na tu śrāvayaty apriyaṃ vacanam aratikaram itara ivābhijāto janaḥ.	āsīt ca asya cetasi kāmam svayam na bhavati na tu śrāvayati apriyam vacanam arati karam itaraḥ iva abhijātaḥ janaḥ 
SA_GK19_bahcar5_pu-234	kṛcchre ca yathānenānuṣṭhitam ujjvalīkṛtam adhikataraṃ jvalanapraveśena kalyāṇaprakṛti kārtasvaram iva kaulaputram asyeti.	kṛcchre ca yathā anena anuṣṭhitam ujjvalīkṛtam adhikataram jvalana praveśena kalyāṇa prakṛti kārtasvaram iva kaulaputram asya iti 
SA_GK19_bahcar5_pu-235	punaś cācintayat samucitam evāthavā snehasyedam.	punar ca acintayat samucitam evā athavā snehasya idam 
SA_GK19_bahcar5_pu-236	kim asya tāto na tātaḥ kiṃ vāmbā na jananī vayaṃ na bhrātaraḥ.	kim asya tātaḥ na tātaḥ kim vā ambā na jananī vayam na bhrātaraḥ 
SA_GK19_bahcar5_pu-237	anyasminn api tāvat svāmini durlabhībhavati bhavanty asavo dhriyamāṇā hrīhetavo loke kim utāmṛtamaye 'nujīvināṃ nirvyājabāndhave 'vandhyaprasāde  #	anyasmin api tāvat svāmini durlabhībhavati bhavanti asavaḥ dhriyamāṇāḥ hrī hetavaḥ loke kim uta amṛta maye nu jīvinām nirvyāja bāndhave vandhya prasāde 
SA_GK19_bahcar5_pu-238	sugṛhītanāmni tāte.	su gṛhīta nāmni tāte 
SA_GK19_bahcar5_pu-239	saṃprati sāṃpratam ācaritam anenātmānaṃ dahatā.	saṃprati sāṃpratam ācaritam anena ātmānam dahatā 
SA_GK19_bahcar5_pu-240	kiṃ vāsyākalpam avasthitasya stheyaso yaśomayasya dahyate.	kim vā asya akalpam avasthitasya stheyasaḥ yaśaḥ mayasya dahyate 
SA_GK19_bahcar5_pu-241	patitaḥ sa kevalaṃ dahane.	patitaḥ sa kevalam dahane 
SA_GK19_bahcar5_pu-242	dagdhās tu vayam.	dagdhāḥ tu vayam 
SA_GK19_bahcar5_pu-243	dhanyaḥ khalv asāv agraṇīḥ puṇyabhājām.	dhanyaḥ khalu asau agraṇīḥ puṇya bhājām 
SA_GK19_bahcar5_pu-244	apuṇyabhāk tv idam eva rājakulaṃ kulaputreṇa yat tādṛśā viyuktam.	apuṇya bhāj tu idam eva rāja kulam kula putreṇa yat tādṛśā viyuktam 
SA_GK19_bahcar5_pu-245	api ca mamāpi kaḥ khalv eteṣāṃ prāṇānāṃ kāryātibhāraḥ kṛtyaśeṣo vā kā vā vyāpṛtatā yena nādyāpi niṣṭhurāḥ prāṇāḥ pratiṣṭhante.	api ca mama api kaḥ khalu eteṣām prāṇānām kārya atibhāraḥ kṛtya śeṣaḥ vā kā vā vyāpṛta tā yena na adya api niṣṭhurāḥ prāṇāḥ pratiṣṭhante 
SA_GK19_bahcar5_pu-246	ko vāntarāyo hṛdayasya yena sahasradhā na dalatīti.	kaḥ vā antarāyaḥ hṛdayasya yena sahasradhā na dalati iti 
SA_GK19_bahcar5_pu-247	duḥkhārtaś ca na jagāma rājasadma.	duḥkha ārtaḥ ca na jagāma rāja sadma 
SA_GK19_bahcar5_pu-248	samutsasarja ca sarvakāryāṇi.	samutsasarja ca sarva kāryāṇi 
SA_GK19_bahcar5_pu-249	śayanīye nipatyottarīyavāsasā sottamāṅgam ātmān avaguṇṭhyātiṣṭhat.	śayanīye nipatya uttarīya vāsasā sa uttamāṅgam ātmān avaguṇṭhya atiṣṭhat 
SA_GK19_bahcar5_pu-250	itthaṃbhūte ca deve harṣe rājani ca tadavasthe sarvasyaiva lokasya kapoleṣu kīlitā	itthaṃbhūte ca deve harṣe rājani ca tad avasthe sarvasya eva lokasya kapoleṣu kīlitā 
SA_GK19_bahcar5_pu-251	iva karā locaneṣu lepyamayya ivāśrusrutayo nāsāgreṣu grathitā iva dṛṣṭayaḥ karṇeṣūtkīrṇā	iva karāḥ locaneṣu lepya mayyaḥ iva aśru srutayaḥ nāsā agreṣu grathitāḥ iva dṛṣṭayaḥ karṇeṣu utkīrṇā 
SA_GK19_bahcar5_pu-252	iva ruditadhvanayo jihvāsu sahajānīva hā kaṣṭāni lapaneṣu pallavitānīva śvasitāni	iva rudita dhvanayaḥ jihvāsu sahajāni iva hā kaṣṭāni lapaneṣu pallavitāni iva śvasitāni 
SA_GK19_bahcar5_pu-253	adhareṣu likhitānīva paridevitapadāni hṛdayeṣu nidhānīkṛtānīva duḥkhāny abhavan.	adhareṣu likhitāni iva paridevita padāni hṛdayeṣu nidhānīkṛtāni iva duḥkhāni abhavan 
SA_GK19_bahcar5_pu-254	uṣṇāśrudāhabhīteva nābhajata netrodarāṇi nidrā.	uṣṇa aśru dāha bhītā iva nā abhajata netra udarāṇi nidrā 
SA_GK19_bahcar5_pu-255	niḥśvāsavātavidhūtā iva vyalīyanta hāsāḥ.	niḥśvāsa vāta vidhūtāḥ iva vyalīyanta hāsāḥ 
SA_GK19_bahcar5_pu-256	niravaśeṣadagdheva ca saṃtāpena na pravartata vāṇī.	niravaśeṣa dagdhā iva ca saṃtāpena na pravartata vāṇī 
SA_GK19_bahcar5_pu-257	kathāsv api nāśrūyanta parihāsāḥ.	kathāsu api na aśrūyanta parihāsāḥ 
SA_GK19_bahcar5_pu-258	kvāpy agamann iti nājñāyanta gītagoṣṭhyaḥ.	kvāpi agaman iti na ajñāyanta gīta goṣṭhyaḥ 
SA_GK19_bahcar5_pu-259	janmāntarātītānīva nāsmaryanta lāsyāni.	janma antara atītāni iva nā asmaryanta lāsyāni 
SA_GK19_bahcar5_pu-260	svapne 'pi nāgṛhyanta prasādhanāni.	svapne pi na agṛhyanta prasādhanāni 
SA_GK19_bahcar5_pu-261	vārtāpi nālabhyatopabhogānām.	vārtā api na a labhya tā upabhogānām 
SA_GK19_bahcar5_pu-262	nāmāpi nākīrtyatāhārasya.	nāma api na akīrtyata āhārasya 
SA_GK19_bahcar5_pu-263	khapuṣpapratimāny āsann āpānamaṇḍalāni.	kha puṣpa pratimāni āsan āpāna maṇḍalāni 
SA_GK19_bahcar5_pu-264	lokāntaram ivānīyanta bandivācaḥ.	loka antaram iva anīyanta bandi vācaḥ 
SA_GK19_bahcar5_pu-265	yugāntara ivāvartanta nivṛttayaḥ.	yuga antare iva avartanta nivṛttayaḥ 
SA_GK19_bahcar5_pu-266	punar ivādahyata śokāgninā makaraketuḥ.	punar iva adahyata śoka agninā makaraketuḥ 
SA_GK19_bahcar5_pu-267	divāpi nāmucyanta śayanāni.	divā api na amucyanta śayanāni 
SA_GK19_bahcar5_pu-268	śanaiḥ śanaiś ca mahāpuruṣavinipātapiśunāḥ samaṃ samantāt samudabhavan bhuvane bhūyāṃso bhūpater abhāvāya bhayam utpādayanto bhūtānāṃ mahotpātāḥ.	śanais śanais ca mahāpuruṣa vinipāta piśunāḥ samam samantāt samudabhavan bhuvane bhūyāṃsaḥ bhūpateḥ abhāvāya bhayam utpādayantaḥ bhūtānām mahā utpātāḥ 
SA_GK19_bahcar5_pu-269	tathā hi dolāyamānasakalakulācalacakravālā patyā sārdhaṃ gantukāmeva prathamam acalad dharitrī.	tathā hi dolāyamāna sakala kula acala cakravālā patyā sārdham gantu kāmā iva prathamam acalat dharitrī 
SA_GK19_bahcar5_pu-270	dhānvantarer ivāntare tasmin smarantaḥ parasparāsphālanavācālavīcayo vijughūrṇire 'rṇavāḥ.	dhānvantareḥ iva antare tasmin smarantaḥ paraspara āsphālana vācāla vīcayaḥ vijughūrṇire rṇavāḥ 
SA_GK19_bahcar5_pu-271	bhūbhṛdabhāvabhītānāṃ vitataśikhikalāpavikaṭakuṭilāḥ keśapāśā ivordhvībabhūvur dhūmaketavaḥ kakubhām.	bhūbhṛt abhāva bhītānām vitata śikhi kalāpa vikaṭa kuṭilāḥ keśapāśāḥ iva ūrdhvībabhūvuḥ dhūmaketavaḥ kakubhām 
SA_GK19_bahcar5_pu-272	dhūmaketukarālitadiṅmukhaṃ dikpālārabdhāyuṣkāmahomadhūmadhūmram ivābhavad bhuvanam.	dhūmaketu karālita diṅmukham dikpāla ārabdha āyuṣkāma homa dhūma dhūmram iva abhavat bhuvanam 
SA_GK19_bahcar5_pu-273	bhraṣṭabhāsi taptakālāyasakumbhababhruṇi bhānumaṇḍale bhayaṃkarakabandhakāyavyājena ko 'pi pārthivaprāṇitārthī puruṣopahāram ivopajahāra.	bhraṣṭa bhāsi tapta kālāyasa kumbha babhruṇi bhānu maṇḍale bhayaṃkara kabandha kāya vyājena kaḥ pi pārthiva prāṇita arthī puruṣa upahāram iva upajahāra 
SA_GK19_bahcar5_pu-274	jvalitapariveṣamaṇḍalābhogabhāsvaro jighṛkṣājṛmbhamāṇasvarbhānubhayād uparacitāgniprākāra iva pratyadṛśyata śvetabhānuḥ.	jvalita pariveṣa maṇḍala ābhoga bhāsvaraḥ jighṛkṣā jṛmbhamāṇa svarbhānu bhayāt uparacita agni prākāraḥ iva pratyadṛśyata śvetabhānuḥ 
SA_GK19_bahcar5_pu-275	avanipatipratāpaprasādhitāḥ prathamatarakṛtapāvakapraveśā ivādahyantānuraktā diśaḥ.	avanipati pratāpa prasādhitāḥ prathamatara kṛta pāvaka praveśāḥ iva adahyanta anuraktāḥ diśaḥ 
SA_GK19_bahcar5_pu-276	srutaśoṇitaśīkarāsārāruṇitatanur anumaraṇāya prāvṛtapāṭalāṃśukapaṭevādṛśyata vasudhāvadhūḥ.	sruta śoṇita śīkara āsāra aruṇita tanuḥ anumaraṇāya prāvṛta pāṭalā aṃśuka paṭā iva adṛśyata vasudhā vadhūḥ 
SA_GK19_bahcar5_pu-277	narādhipavināśasaṃbhramabhītair lokapālair iva kālāyasakavāṭapuṭair akālakālameghapaṭalair arudhyanta digdvārāṇi.	narādhipa vināśa saṃbhrama bhītaiḥ lokapālaiḥ iva kālāyasa kavāṭa puṭaiḥ akāla kāla megha paṭalaiḥ arudhyanta diś dvārāṇi 
SA_GK19_bahcar5_pu-278	pretapatiprayāṇaprahatāḥ paṭavaḥ paṭahā ivāraṭanto hṛdayasphoṭanāḥ pasphāyire nipatatāṃ nirghātānāṃ ghorā ghananirghoṣāḥ.	pretapati prayāṇa prahatāḥ paṭavaḥ paṭahāḥ iva āraṭantaḥ hṛdaya sphoṭanāḥ pasphāyire nipatatām nirghātānām ghorāḥ ghana nirghoṣāḥ 
SA_GK19_bahcar5_pu-279	nikaṭībhavadyamamahiṣakhurapuṭodbhūtā iva dyumaṇidhāma dhūsarīcakruḥ kramelakakacakapilāḥ pāṃśuvṛṣṭayaḥ.	nikaṭībhavat yama mahiṣa khura puṭa udbhūtāḥ iva dyumaṇi dhāma dhūsarīcakruḥ kramelaka kaca kapilāḥ pāṃśu vṛṣṭayaḥ 
SA_GK19_bahcar5_pu-280	virasavirāviṇīnām unmukhīnāṃ śikhino jvālāḥ pratīcchantya iva patantīr ulkā nabhaso vavāśire śivānāṃ rājayaḥ.	virasa virāviṇīnām unmukhīnām śikhinaḥ jvālāḥ pratīcchantyaḥ iva patantīḥ ulkāḥ nabhasaḥ vavāśire śivānām rājayaḥ 
SA_GK19_bahcar5_pu-281	rājadhāmani dhūmāyamānakabarīvibhāgavibhāvitavikārāḥ prakīrṇakeśapāśaprakāśitaśokā iva prākāśanta pratimāḥ kuladevatānām.	rājadhāmani dhūmāyamāna kabarī vibhāga vibhāvita vikārāḥ prakīrṇa keśa pāśa prakāśita śokāḥ iva prākāśanta pratimāḥ kuladevatānām 
SA_GK19_bahcar5_pu-282	upasiṃhāsanam ākulaṃ kālarātrividhūyamānavṛjinaveṇībandhavibhramaṃ bibhrāṇaṃ babhrāma bhrāmaraṃ paṭalam.	upa siṃhāsanam ākulam kālarātri vidhūyamāna vṛjina veṇī bandha vibhramam bibhrāṇam babhrāma bhrāmaram paṭalam 
SA_GK19_bahcar5_pu-283	aṭatām antaḥpurasyopari kṣaṇam api na śaśāma vyākrośī vāyasānām.	aṭatām antaḥpurasya upari kṣaṇam api na śaśāma vyākrośī vāyasānām 
SA_GK19_bahcar5_pu-284	śvetātapatramaṇḍalamadhyāj jīvitam iva rājyasya sarasapiśitapiṇḍalohitaṃ cañcaccañcur	śveta ātapatra maṇḍala madhyāt jīvitam iva rājyasya sa rasa piśita piṇḍa lohitam cañcat cañcuḥ 
SA_GK19_bahcar5_pu-285	uccair uccakhāna khaṇḍaṃ māṇikyasya kūjajjaradgṛdhro mahotpātadūyamānaś ca katham api nināya niśām.	uccais uccakhāna khaṇḍam māṇikyasya kūjat jarat gṛdhraḥ mahā utpāta dūyamānaḥ ca katham api nināya niśām 
SA_GK19_bahcar5_pu-286	anyasminn ahani samīpam asya rājakulād drutagativiśaviśīryamāṇālaṃkārajhāṃkāriṇī	anyasmin ahani samīpam asya rājakulāt druta gati viśa viśīryamāṇa alaṃkāra jhāṃkāriṇī 
SA_GK19_bahcar5_pu-287	vijayaghoṣeṇeva viṣādasyākulacaraṇacalattulākoṭikvaṇitavācālitābhir udgrīvābhiḥ kiṃ	vijaya ghoṣeṇa iva viṣādasya ākula caraṇa calat tulā koṭi kvaṇita vā ācālitābhiḥ ud grīvābhiḥ kim 
SA_GK19_bahcar5_pu-288	kim etad iti pṛcchyamāneva dūrād eva bhavanahaṃsībhiḥ skhalitaviśālaśroṇiśiñjānaraśanānurāviṇībhiś	kim etat iti pṛcchyamānā iva dūrāt eva bhavana haṃsībhiḥ skhalita viśāla śroṇi śiñjāna raśanā anurāviṇībhiḥ 
SA_GK19_bahcar5_pu-289	ca bāṣpāndhā samupadiśyamānamārgeva gṛhasārasībhir adṛṣṭakavāṭapaṭṭasaṃghaṭṭasphuṭitalalāṭapaṭṭarudhirapaṭalena	ca bāṣpa andhā samupadiśyamāna mārgā iva gṛha sārasībhiḥ adṛṣṭa kavāṭa paṭṭa saṃghaṭṭa sphuṭita lalāṭa paṭṭa rudhira paṭalena 
SA_GK19_bahcar5_pu-290	paṭānteneva raktāṃśukasya mukham ācchādya prarudatī saṃtāpabalavilīnakanakavalayarasadhārām	paṭa antena iva rakta aṃśukasya mukham ācchādya prarudatī saṃtāpa bala vilīna kanaka valaya rasa dhārām 
SA_GK19_bahcar5_pu-291	iva vetralatām utsṛjantī mukhamaruttaraṅgitām uttarīyāṃśukapaṭīṃ sphurantī phaṇinīva	iva vetra latām utsṛjantī mukha marut taraṅgitām uttarīya aṃśuka paṭīm sphurantī phaṇinī iva 
SA_GK19_bahcar5_pu-292	nirmokamañjarīm ākarṣantī namrāṃsasraṃsinānilavilolena nīlatamena tamālapallavacīracīvareṇeva	nirmoka mañjarīm ākarṣantī namra aṃsa sraṃsinā anila vilolena nīlatamena tamāla pallava cīra cīvareṇa iva 
SA_GK19_bahcar5_pu-293	śokocitena dhammillaracanārahitena śiroruhasaṃcayena cañcatā prāvṛtakucā kucatāḍanapīḍayā	śoka ucitena dhammilla racanā rahitena śiroruha saṃcayena cañcatā prāvṛta kucā kuca tāḍana pīḍayā 
SA_GK19_bahcar5_pu-294	samucchūnātāmraśyāmatalaṃ muhur muhur atyuṣṇāśrupramārjanapradagdham iva karakisalayaṃ	samucchūna ātāmra śyāma talam muhur muhur ati uṣṇa aśru pramārjana pradagdham iva kara kisalayam 
SA_GK19_bahcar5_pu-295	dhunānā cakṣurnirjhare śīryati snapayantīva śokāgnipraveśāya svakapolatalapratibimbitam	dhunānā cakṣuḥ nirjhare śīryati snapayantī iva śoka agni praveśāya sva kapola tala pratibimbitam 
SA_GK19_bahcar5_pu-296	āsannalokaṃ lolalocanapravṛttais taralais tārakāṃśubhiḥ śyāmāyamānam ātmaduḥkhena	āsanna lokam lola locana pravṛttaiḥ taralaiḥ tārakā aṃśubhiḥ śyāmāyamānam ātma duḥkhena 
SA_GK19_bahcar5_pu-297	divasam api dahantīva kva kumāraḥ kva kumāra iti pratipuruṣaṃ pṛcchantī veleti nāmnā	divasam api dahantī iva kva kumāraḥ kva kumāraḥ iti prati puruṣam pṛcchantī velā iti nāmnā 
SA_GK19_bahcar5_pu-298	yaśomatyāḥ pratīhāryājagāma.	yaśomatyāḥ pratīhārī ājagāma 
SA_GK19_bahcar5_pu-299	viṣaṇṇalokalocanapratyudgatā copasṛtya kuṭṭimanyastahastayugalā galantībhiḥ siñcantīva	viṣaṇṇa loka locana pratyudgatā ca upasṛtya kuṭṭima nyasta hasta yugalā galantībhiḥ siñcantī iva 
SA_GK19_bahcar5_pu-300	śuṣyantaṃ daśanadīdhitidhārābhir ādhūsaram adharam adhomukhī vijñāpitavatī deva paritrāyasva paritrāyasva.	śuṣyantam daśana dīdhiti dhārābhiḥ ādhūsaram adharam adhomukhī vijñāpitavatī deva paritrāyasva paritrāyasva 
SA_GK19_bahcar5_pu-301	jīvaty eva bhartari kim apy adhyavasitaṃ devyā iti.	jīvati eva bhartari kim api adhyavasitam devyāḥ iti 
SA_GK19_bahcar5_pu-302	tatas tad aparam ākarṇya cyuta iva sattvena druta iva duḥkhena ācānta iva cintayā tulita iva tāpena aṅgīkṛta ivāṅgenāpratipattir āsīt.	tatas tat aparam ākarṇya cyutaḥ iva sattvena drutaḥ iva duḥkhena ācāntaḥ iva cintayā tulitaḥ iva tāpena aṅgīkṛtaḥ iva aṅgena apratipattiḥ āsīt 
SA_GK19_bahcar5_pu-303	āsīc cāsya cetasi pratipannasaṃjñasya bahuśo 'pi hṛdaye duḥkhābhiṣaṅgo nipatann aśmanīva	āsīt ca asya cetasi pratipanna saṃjñasya bahuśas pi hṛdaye duḥkha abhiṣaṅgaḥ nipatan aśmani iva 
SA_GK19_bahcar5_pu-304	lohaprahāraḥ kaṭhine hutabhujam utthāpayati na tu bhasmasātkaroti me niranukrośasya kāyam iti.	loha prahāraḥ kaṭhine hutabhujam utthāpayati na tu bhasmasātkaroti me niranukrośasya kāyam iti 
SA_GK19_bahcar5_pu-305	utthāya ca tvaramāṇo 'ntaḥpuram agāt.	utthāya ca tvaramāṇaḥ ntaḥpuram agāt 
SA_GK19_bahcar5_pu-306	tatra ca martum udyatānāṃ rājamahiṣīṇām aśṛṇod durād eva tāta cūta cintayātmānaṃ pravasati te jananī.	tatra ca martum udyatānām rāja mahiṣīṇām aśṛṇot durāt eva tāta cūta cintaya ātmānam pravasati te jananī 
SA_GK19_bahcar5_pu-307	vatsa jātīguccha gacchāmy āpṛcchasva mām.	vatsa jātīguccha gacchāmi āpṛcchasva mām 
SA_GK19_bahcar5_pu-308	mayā vinādyānāthā bhavasi bhagini bhavanadāḍimalate.	mayā vinādya anāthā bhavasi bhagini bhavana dāḍima late 
SA_GK19_bahcar5_pu-309	raktāśoka marṣaṇīyāḥ pādaprahārāḥ karṇapūrapallavabhaṅgāparādhāś ca.	rakta aśoka marṣaṇīyāḥ pāda prahārāḥ karṇapūra pallava bhaṅga aparādhāḥ ca 
SA_GK19_bahcar5_pu-310	putraka antaḥpurabālabakulaka vāruṇīgaṇḍūṣagrahaṇadurlalita dṛṣṭo 'si.	putraka antaḥpura bāla bakulaka vāruṇī gaṇḍūṣa grahaṇa durlalita 
SA_GK19_bahcar5_pu-311	vatse priyaṅgulatike gāḍham āliṅga māṃ durlabhā bhavāmi te.	vatse priyaṅgu latike gāḍham āliṅga mām durlabhā bhavāmi te 
SA_GK19_bahcar5_pu-312	bhadra bhavanadvārasahakāraka dātavyo nivāpatoyāñjalir apatyam asi.	bhadra bhavana dvāra sahakāraka dātavyaḥ nivāpa toya añjaliḥ apatyam asi 
SA_GK19_bahcar5_pu-313	bhrātaḥ pañjaraśuka yathā na vismarasi māṃ kiṃ vyāharasi dūrībhūtāsmi te śārike svapne naḥ samāgamaḥ punar bhūyāt.	bhrātar pañjara śuka yathā na vismarasi mām kim vyāharasi dūrībhūtā asmi te śārike svapne naḥ samāgamaḥ punar bhūyāt 
SA_GK19_bahcar5_pu-314	mātar mārgalagnaṃ kasya samarpayāmi gṛhamayūrakam amba sutaval lālanīyam idaṃ haṃsamithunaṃ mandapuṇyayā mayā na saṃbhāvito 'sya cakravākayugalasya	mātar mārga lagnam kasya samarpayāmi gṛha mayūrakam amba suta vat lālanīyam idam haṃsa mithunam mandapuṇyayā mayā na cakravāka yugalasya 
SA_GK19_bahcar5_pu-315	mātṛvatsale nivartasva.	mātṛ vatsale nivartasva 
SA_GK19_bahcar5_pu-316	gṛhahariṇike samupanaya sauvidallavallabhavallakīṃ pariṣvaje tāvad enām.	gṛha hariṇike samupanaya sauvidalla vallabha vallakīm pariṣvaje tāvat enām 
SA_GK19_bahcar5_pu-317	candrasene sudṛṣṭaḥ kriyatām ayaṃ janaḥ.	candrasene su dṛṣṭaḥ kriyatām ayam janaḥ 
SA_GK19_bahcar5_pu-318	bindumati iyaṃ te 'ntyā vandanā.	bindumati iyam te ntyā vandanā 
SA_GK19_bahcar5_pu-319	ceṭi muñca caraṇau.	ceṭi muñca caraṇau 
SA_GK19_bahcar5_pu-320	ārye kātyāyanike kiṃ rodiṣi nītāsmi daivena.	ārye kātyāyanike kim rodiṣi nītā asmi daivena 
SA_GK19_bahcar5_pu-321	tāta kañcukin kiṃ mām alakṣaṇāṃ pradakṣiṇīkaroṣi.	tāta kañcukin kim mām alakṣaṇām pradakṣiṇīkaroṣi 
SA_GK19_bahcar5_pu-322	dhātreyi dhārayātmānaṃ kiṃ pādayoḥ patasi.	dhātreyi dhāraya ātmānam kim pādayoḥ patasi 
SA_GK19_bahcar5_pu-323	bhagini gṛhāṇa mām apaścimāṃ kaṇṭhe kaṣṭaṃ na dṛṣṭā priyasakhī malayavatī.	bhagini gṛhāṇa mām apaścimām kaṇṭhe kaṣṭam na dṛṣṭā priya sakhī malayavatī 
SA_GK19_bahcar5_pu-324	kuraṅgavati ayam āmantraṇāñjaliḥ.	kuraṅgavati ayam āmantraṇa añjaliḥ 
SA_GK19_bahcar5_pu-325	sānumati ayam antyaḥ praṇāmaḥ.	sānumati ayam antyaḥ praṇāmaḥ 
SA_GK19_bahcar5_pu-326	kuvalayavati eṣa te 'vasānapariṣvaṅgaḥ.	kuvalayavati eṣa te vasāna pariṣvaṅgaḥ 
SA_GK19_bahcar5_pu-327	sakhyaḥ kṣantavyāḥ praṇayakalahā ity evaṃprāyān ālāpān.	sakhyaḥ kṣantavyāḥ praṇaya kalahāḥ iti evaṃprāyān ālāpān 
SA_GK19_bahcar5_pu-328	dahyamānaśravaṇaś ca taiḥ praviśann eva niryāntīṃ dattasarvasvāpateyāṃ gṛhītamaraṇaprasādhanāṃ	dahyamāna śravaṇaḥ ca taiḥ praviśan eva niryāntīm datta sarva svāpateyām gṛhīta maraṇa prasādhanām 
SA_GK19_bahcar5_pu-329	jānakīm iva jātavedasaṃ patyuḥ puraḥ pravekṣyantīṃ pratyagrasnānārdradehatayā śriyam	jānakīm iva jātavedasam patyuḥ puras pravekṣyantīm pratyagra snāna ārdra deha tayā śriyam 
SA_GK19_bahcar5_pu-330	iva bhagavatīṃ sadyaḥ samudrād utthitāṃ kusumbhababhruṇī vāsasī divam iva tejasī	iva bhagavatīm sadyas samudrāt utthitām kusumbha babhruṇī vāsasī divam iva tejasī 
SA_GK19_bahcar5_pu-331	sāṃdhye dadhānāṃ tāmbūladigdharāgāndhakārādharaprabhāpaṭapāṭalaṃ paṭṭāṃśukam iva	sāṃdhye dadhānām tāmbūla digdha rāga andhakāra adhara prabhā paṭa pāṭalam paṭṭāṃśukam iva 
SA_GK19_bahcar5_pu-332	vidhavāmaraṇacihnam aṅgalagnam udvahantīṃ raktakaṇṭhasūtreṇa kucāntarāvalambinā sphuṭitahṛdayavigalitarudhiradhārāśaṅkāṃ	vidhavā maraṇa cihnam aṅga lagnam udvahantīm rakta kaṇṭha sūtreṇa kuca antara avalambinā sphuṭita hṛdaya vigalita rudhira dhārā śaṅkām 
SA_GK19_bahcar5_pu-333	kurvantīṃ tiryakkuṭilakuṇḍalakoṭikaṇṭakākṛṣṭatantunā hāreṇa valitena sitāṃśukapāśeneva	kurvantīm tiryak kuṭila kuṇḍala koṭi kaṇṭaka ākṛṣṭa tantunā hāreṇa valitena sita aṃśuka pāśena iva 
SA_GK19_bahcar5_pu-334	kaṇṭham utpīḍayantīṃ sarasakuṅkumāṅgarāgatayā kavalitām iva didhakṣatā citārciṣmatā	kaṇṭham utpīḍayantīm sarasa kuṅkuma aṅgarāga tayā kavalitām iva didhakṣatā citā arciṣmatā 
SA_GK19_bahcar5_pu-335	citānalārcanakusumair iva dhavaladhavalair aśrubindubhir aṃśukotsaṅgam āpūrayantīṃ	citā anala arcana kusumaiḥ iva dhavala dhavalaiḥ aśru bindubhiḥ aṃśuka utsaṅgam āpūrayantīm 
SA_GK19_bahcar5_pu-336	gṛhadevatāmantraṇabalim iva valayair vigaladbhiḥ pade pade vikirantīm āprapadīnāṃ	gṛha devatā mantraṇa balim iva valayaiḥ vigaladbhiḥ pade pade vikirantīm āprapadīnām 
SA_GK19_bahcar5_pu-337	kaṇṭhe guṇakusumamālāṃ yamadolām ivārūḍhām antarguñjanmadhukaramukhareṇāmantryamāṇalocanotpalām	kaṇṭhe guṇa kusuma mālām yama dolām iva ārūḍhām antar guñjat madhukara mukhareṇa āmantryamāṇa locana utpalām 
SA_GK19_bahcar5_pu-338	iva karṇotpalena pradakṣiṇīkriyamāṇam iva maṇinūpurabandhubhir baddhamaṇḍalaṃ bhramadbhir	iva karṇa utpalena pradakṣiṇīkriyamāṇam iva maṇi nūpura bandhubhiḥ baddha maṇḍalam bhramadbhiḥ 
SA_GK19_bahcar5_pu-339	bhavanahaṃsaiḥ saṃnihitaprāṇasamaṃ maraṇāya cittam iva citraphalakam avicalaṃ dhārayantīm	bhavana haṃsaiḥ saṃnihita prāṇa samam maraṇāya cittam iva citra phalakam avicalam dhārayantīm 
SA_GK19_bahcar5_pu-340	arcābaddhoddhūyamānadhavalapuṣpadāmakāṃ pativratāpatākām iva patiprāsayaṣṭim iṣṭām	arcā baddha uddhūyamāna dhavala puṣpa dāmakām pativratā patākām iva pati prāsa yaṣṭim iṣṭām 
SA_GK19_bahcar5_pu-341	upagūhamānāṃ bandhor iva nijacāritrasya dhavalasya nṛpātapatrasya puro netrodakam	upagūhamānām bandhoḥ iva nija cāritrasya dhavalasya nṛ pāta patrasya puras netra udakam 
SA_GK19_bahcar5_pu-342	utsṛjantīṃ patyuḥ pādapatanasamudvamadabhyadhikabāṣpāmbhaḥpravāhapratiruddhadṛśaḥ	utsṛjantīm patyuḥ pāda patana samudvamat abhyadhika bāṣpa ambhaḥ pravāha pratiruddha dṛśaḥ 
SA_GK19_bahcar5_pu-343	katham api pratipannādeśān sacivān saṃdiśantīm anunayanivartitavidhuravṛddhabandhuvargavardhamānadhvanibhir	katham api pratipanna ādeśān sacivān saṃdiśantīm anunaya nivartita vidhura vṛddha bandhu varga vardhamāna dhvanibhiḥ 
SA_GK19_bahcar5_pu-344	gṛhākrandair ākṛṣyamāṇaśravaṇāṃ bhartṛbhāṣitanibhaiḥ pañjarasiṃhabṛṃhitair hriyamāṇahṛdayāṃ	gṛha ākrandaiḥ ākṛṣyamāṇa śravaṇām bhartṛ bhāṣita nibhaiḥ pañjara siṃha bṛṃhitaiḥ hriyamāṇa hṛdayām 
SA_GK19_bahcar5_pu-345	dhātryā bhartṛbhaktyā ca nijayā prasādhitāṃ mūrcchayā jaratyā ca saṃstutayā dhāryamāṇāṃ	dhātryā bhartṛ bhaktyā ca nijayā prasādhitām mūrcchayā jaratyā ca saṃstutayā dhāryamāṇām 
SA_GK19_bahcar5_pu-346	sakhyā pīḍayā ca vyasanasaṃgatayā samāliṅgitāṃ parijanena saṃtāpena ca gṛhītasarvāvayavena	sakhyā pīḍayā ca vyasana saṃgatayā samāliṅgitām parijanena saṃtāpena ca gṛhīta sarva avayavena 
SA_GK19_bahcar5_pu-347	parītāṃ kulaputrocchvasitaiś ca mahattarair adhiṣṭhitāṃ kañcukibhir duḥkhaiś cātivṛddhair	parītām kula putra ucchvasitaiḥ ca mahattaraiḥ adhiṣṭhitām kañcukibhiḥ duḥkhaiḥ ca ati vṛddhaiḥ 
SA_GK19_bahcar5_pu-348	anugatāṃ bhūpālavallabhān kauleyakān api sāsram ālokayantīṃ sapatnīnām api pādayoḥ	anugatām bhūpāla vallabhān kauleyakān api sa asram ālokayantīm sapatnīnām api pādayoḥ 
SA_GK19_bahcar5_pu-349	patantīṃ citraputrikām apy āmantrayamāṇāṃ gṛhapatatriṇām apy añjaliṃ purastād uparacayantīṃ	patantīm citraputrikām api āmantrayamāṇām gṛha patatriṇām api añjalim purastāt uparacayantīm 
SA_GK19_bahcar5_pu-350	paśūn apy āpṛcchyamānāṃ bhavanapādapān api pariṣvajyamānāṃ mātaraṃ dadarśa.	paśūn api āpṛcchyamānām bhavana pādapān api pariṣvajyamānām mātaram dadarśa 
SA_GK19_bahcar5_pu-351	dūrād eva ca bāṣpāyamāṇadṛṣṭir abhyadhāt:	dūrāt eva ca bāṣpāyamāṇa dṛṣṭiḥ abhyadhāt 
SA_GK19_bahcar5_pu-352	amba tvam api māṃ mandapuṇyaṃ tyajasi prasīda nivartasva ity abhidadhāna eva ca sasneham iva nūpuramaṇimarīcibhiś cumbyamānacūḍaś caraṇayor	amba tvam api mām manda puṇyam tyajasi prasīda nivartasva iti abhidadhānaḥ eva ca sa sneham iva nūpura maṇi marīcibhiḥ cumbyamāna cūḍaḥ caraṇayoḥ 
SA_GK19_bahcar5_pu-353	devī tu yaśomatī tathā tiṣṭhati pāpanihitaśirasi vimanasi kanīyasi preyasi tanaye	devī tu yaśomatī tathā tiṣṭhati pāpa nihita śirasi vimanasi kanīyasi preyasi tanaye 
SA_GK19_bahcar5_pu-354	guruṇā giriṇevodvegāvegenāvaṣṭabhyamānā mūrcchāndhatamasaṃ rasātalam iva praviśantī	guruṇā giriṇā iva udvega āvegena avaṣṭabhyamānā mūrcchā andha tamasam rasātalam iva praviśantī 
SA_GK19_bahcar5_pu-355	bāṣpapravāheṇeva ciranirodhasaṃpiṇḍitena snehasaṃbhāreṇa nirbharāvirbhūtenābhibhūyamānā	bāṣpa pravāheṇa iva cira nirodha saṃpiṇḍitena sneha saṃbhāreṇa nirbhara āvirbhūtena abhibhūyamānā 
SA_GK19_bahcar5_pu-356	kṛtaprayatnāpi nivārayituṃ na śaśāka bāṣpotpatanam.	kṛta prayatnā api nivārayitum na śaśāka bāṣpa utpatanam 
SA_GK19_bahcar5_pu-357	utkaṭakucotkampaprakaṭitāsahyaśokākūtā ca gadgadikāgṛhyamāṇagalavikalā niḥsāmānyamanyutaralīkriyamāṇādharoddeśā	utkaṭa kuca utkampa prakaṭita asahya śoka ākūtā ca gadgadikā gṛhyamāṇa gala vikalā niḥsāmānya manyu taralīkriyamāṇa adhara uddeśā 
SA_GK19_bahcar5_pu-358	punaruktasphuraṇanibiḍitanāsāpuṭā nimīlya nayane nayanāmbhaḥsekaplavena plāvayantī	punar ukta sphuraṇa nibiḍita nāsā puṭā nimīlya nayane nayana ambhaḥ seka plavena plāvayantī 
SA_GK19_bahcar5_pu-359	vimalau kapolau saṃcchādya karanakhamayūkhamālākhacitatanunā tanvantaranirgacchadacchāsrasrotasevāṃśukapaṭāntena	vimalau kapolau saṃcchādya kara nakha mayūkha mālā khacita tanunā tanu antara nirgacchat accha asra srotasā iva aṃśuka paṭa antena 
SA_GK19_bahcar5_pu-360	kiṃcid uttānitaṃ vadanenduṃ dūyamānamānasā smarantī prasnutastanī prasavadivasād	kiṃcid uttānitam vadana indum dūyamāna mānasā smarantī prasnuta stanī prasava divasāt 
SA_GK19_bahcar5_pu-361	ārabhya sakalam aṅkaśāyinaḥ śaiśavam asya jñātigṛhagatahṛdayā amba tāta na paśyataṃ	ārabhya sakalam aṅka śāyinaḥ śaiśavam asya jñāti gṛha gata hṛdayā amba tāta na 
SA_GK19_bahcar5_pu-362	pāpāṃ paralokaprasthitāṃ mām evam atiduḥkhitām iti muhur muhur ākrandatī pitarau	pāpām para loka prasthitām mām evam ati duḥkhitām iti muhur muhur ākrandatī pitarau 
SA_GK19_bahcar5_pu-363	hā vatsa viśrāntabhāgadheyayā na dṛṣṭo 'si iti preṣṭhaṃ jyeṣṭhaṃ tanayam asaṃnihitaṃ	hā vatsa viśrānta bhāgadheyayā na iti preṣṭham jyeṣṭham tanayam asaṃnihitam 
SA_GK19_bahcar5_pu-364	krośantī anāthā jātā iti śvaśurakulavartinīṃ duhitaram anuśocantī niṣkaruṇa kim aparāddhaṃ	krośantī anāthā jātā iti śvaśura kula vartinīm duhitaram anuśocantī niṣkaruṇa kim aparāddham 
SA_GK19_bahcar5_pu-365	tavāmunā janena iti daivam upālabhamānā nāsti matsamā sīmantinī duḥkhabhāginī iti	tava amunā janena iti daivam upālabhamānā na asti mad samā sīmantinī duḥkha bhāginī iti 
SA_GK19_bahcar5_pu-366	nindantī bahuvidham ātmānaṃ muṣitāsmi kṛtānta nṛśaṃsa tvayā ity akāṇḍe kṛtāntaṃ garhamāṇā	nindantī bahuvidham ātmānam muṣitā asmi kṛtānta nṛśaṃsa tvayā iti akāṇḍe kṛtāntam garhamāṇā 
SA_GK19_bahcar5_pu-367	muktakaṇṭham aticiraṃ prākṛtapramadeva prārodīt.	mukta kaṇṭham ati ciram prākṛta pramadā iva prārodīt 
SA_GK19_bahcar5_pu-368	praśānte ca manyuvege sasneham utthāpayām āsa sutam.	praśānte ca manyu vege sa sneham utthāpayām āsa sutam 
SA_GK19_bahcar5_pu-369	hastena cāsya praruditasya pakṣmapālīpuñjyamānāśrukaṇanivahāṃ drutām ivādhikataraṃ kṣarantīṃ dṛṣṭim unmamārja.	hastena ca asya praruditasya pakṣma pālī puñjyamāna aśru kaṇa nivahām drutām iva adhikataram kṣarantīm dṛṣṭim unmamārja 
SA_GK19_bahcar5_pu-370	svayam api kaṭhorarāgaparipīyamānena dhavalimnā mucyamānodare kvathadaśrusravatparyante	svayam api kaṭhora rāga paripīyamānena dhavalimnā mucyamāna udare kvathat aśru sravat paryante 
SA_GK19_bahcar5_pu-371	śuklaśīkaratāratārakitapakṣmaṇī sūkṣmatarāśrubinduparipāṭīpatanānubandhavidhure locane	śukla śīkara tāra tārakita pakṣmaṇī sūkṣmatara aśru bindu paripāṭī patana anubandha vidhure locane 
SA_GK19_bahcar5_pu-372	punaḥ punar āpūryamāṇe pramṛjya bāṣpārdragaṇḍagṛhītāṃ ca śravaṇaśikharam āropya śokalambām	punar punar āpūryamāṇe pramṛjya bāṣpa ārdra gaṇḍa gṛhītām ca śravaṇa śikharam āropya śoka lambām 
SA_GK19_bahcar5_pu-373	alakalatām adhaḥsrastavilolabālikāvyākulitāṃ ca samutsārya tiraścīṃ cikurasaṭām aśrupravāhapūritam	alaka latām adhas srasta vilola bālikā vyākulitām ca samutsārya tiraścīm cikura saṭām aśru pravāha pūritam 
SA_GK19_bahcar5_pu-374	ārdraṃ ca kiṃcic cyutam utkṣipya hastena stanottarīyaṃ taraṅgitam iva nakhāṃśupaṭalena	ārdram ca kiṃcid cyutam utkṣipya hastena stana uttarīyam taraṅgitam iva nakha aṃśu paṭalena 
SA_GK19_bahcar5_pu-375	magnāṃśukapaṭāntatanutāmralekhālāñchitalāvaṇyakuñjikāvarjitarājatarājahaṃsāsyasamudgīrṇena	magna aṃśuka paṭa anta tanu tāmra lekhā lāñchita lāvaṇya kuñjikā varjita rājata rājahaṃsa āsya samudgīrṇena 
SA_GK19_bahcar5_pu-376	payasā prakṣālya mukhakamalaṃ kalamūkalokavidhṛte vāsaḥśakale śucini samunmṛjjya	payasā prakṣālya mukha kamalam kala mūka loka vidhṛte vāsaḥ śakale śucini samunmṛjjya 
SA_GK19_bahcar5_pu-377	pāṇī sutavadanavinihitanibhṛtanayanayugalā ciraṃ sthitvā punaḥ punar āyataṃ niḥśvasyāvādīt:	pāṇī suta vadana vinihita nibhṛta nayana yugalā ciram sthitvā punar punar āyatam niḥśvasya avādīt 
SA_GK19_bahcar5_pu-378	vatsa nāsti na priyo nirguṇo vā parityāgārho vā.	vatsa nā asti na priyaḥ nirguṇaḥ vā parityāga arhaḥ vā 
SA_GK19_bahcar5_pu-379	stanyenaiva saha tvayā pītaṃ me hṛdayam.	stanyena eva saha tvayā pītam me hṛdayam 
SA_GK19_bahcar5_pu-380	asmiṃś ca samaye prabhūtaprabhuprasādāntaritā tvāṃ na paśyati dṛṣṭiḥ.	asmin ca samaye prabhūta prabhu prasāda antaritā tvām na paśyati dṛṣṭiḥ 
SA_GK19_bahcar5_pu-381	api ca putraka puruṣāntaravilokanavyasaninī rājyopakaraṇam akaruṇā vā nāsmi lakṣmīḥ kṣamā vā.	api ca putraka puruṣa antara vilokana vyasaninī rājya upakaraṇam akaruṇā vā nā asmi lakṣmīḥ kṣamā vā 
SA_GK19_bahcar5_pu-382	kulakalatram asmi cāritramātradhanā dharmadhavale kule jātā.	kula kalatram asmi cāritra mātra dhanā dharma dhavale kule jātā 
SA_GK19_bahcar5_pu-383	kiṃ vismṛto 'si māṃ samaraśataśauṇḍasya puruṣaprakāṇḍasya kesariṇa iva kesariṇīṃ gṛhiṇīm.	kim vismṛtaḥ u si mām samara śata śauṇḍasya puruṣa prakāṇḍasya kesariṇaḥ iva kesariṇīm gṛhiṇīm 
SA_GK19_bahcar5_pu-384	vīrajā vīrajāyā vīrajananī ca mādṛśī parākramakrayakrītā katham anyathā kuryāt.	vīra jā vīra jāyā vīra jananī ca mādṛśī parākrama kraya krītā katham anyathā kuryāt 
SA_GK19_bahcar5_pu-385	evaṃvidhena pitrā te bharatabhagīrathanābhāganibhena narendravṛndārakeṇa gṛhītaḥ pāṇiḥ.	evaṃvidhena pitrā te bharata bhagīratha nābhāga nibhena narendra vṛndārakeṇa gṛhītaḥ pāṇiḥ 
SA_GK19_bahcar5_pu-386	āsevitaḥ sevāsaṃbhrāntānantasāmantasīmantinīsamāvarjitajāmbūnadaghaṭābhiṣekaḥ śirasā.	āsevitaḥ sevā saṃbhrānta ananta sāmanta sīmantinī samāvarjita jāmbūnada ghaṭa abhiṣekaḥ śirasā 
SA_GK19_bahcar5_pu-387	labdho manorathadurlabho mahādevīpaṭṭabandhasatkāralābho lalāṭena.	labdhaḥ manoratha durlabhaḥ mahādevī paṭṭabandha satkāra lābhaḥ lalāṭena 
SA_GK19_bahcar5_pu-388	āpītau yuṣmadvidhaiḥ putrair amitrakalatrabandivṛndavidhūyamānacāmaramaruccalacīnāṃśukadharau payodharau.	āpītau yuṣmadvidhaiḥ putraiḥ amitra kalatra bandi vṛnda vidhūyamāna cāmara marut cala cīna aṃśuka dharau payodharau 
SA_GK19_bahcar5_pu-389	sapatnīnāṃ śiraḥsu nihitaṃ namannikhilakaṭakakuṭumbinīkirīṭamāṇikyamālārcitaṃ caraṇayugalakam.	sapatnīnām śiraḥsu nihitam namat nikhila kaṭaka kuṭumbinī kirīṭa māṇikya mālā arcitam caraṇa yugalakam 
SA_GK19_bahcar5_pu-390	evaṃ kṛtārthasarvāvayavā kim aparam apekṣe kṣīṇapuṇyā martum avidhavaiva vāñchāmi.	evam kṛtārtha sarva avayavā kim aparam apekṣe kṣīṇa puṇyā martum a vidhavā eva vāñchāmi 
SA_GK19_bahcar5_pu-391	na ca śaknomi dagdhasya svabhartur āryaputravirahitā ratir iva nirarthakān pralāpān kartum.	na ca śaknomi dagdhasya sva bhartuḥ ārya putra virahitā ratiḥ iva nirarthakān pralāpān kartum 
SA_GK19_bahcar5_pu-392	pituś ca te pādadhūlir iva prathamaṃ gaganagamanam āvedayantī bahumatā bhaviṣyāmi śūrānurāgiṇīnāṃ surāṅganānām.	pituḥ ca te pāda dhūliḥ iva prathamam gagana gamanam āvedayantī bahu matā bhaviṣyāmi śūra anurāgiṇīnām sura aṅganānām 
SA_GK19_bahcar5_pu-393	pratyagradṛṣṭadāruṇaduḥkhadagdhāyāś ca me kiṃ dhakṣyati dhūmadhvajaḥ.	pratyagra dṛṣṭa dāruṇa duḥkha dagdhāyāḥ ca me kim dhakṣyati dhūmadhvajaḥ 
SA_GK19_bahcar5_pu-394	maraṇāc ca me jīvitam evāsmin samaye sāhasam.	maraṇāt ca me jīvitam eva asmin samaye sāhasam 
SA_GK19_bahcar5_pu-395	atiśīlaḥ patiśokānalād akṣayasnehendhanād asmād analaḥ.	atiśīlaḥ pati śoka analāt akṣaya sneha indhanāt asmāt analaḥ 
SA_GK19_bahcar5_pu-396	kailāsakalpe pravasati jīveśvare jarattṛṇakaṇikālaghīyasi jīvite lobha iti kva ghaṭate	kailāsa kalpe pravasati jīveśvare jarat tṛṇa kaṇikā alaghīyasi jīvite lobhaḥ iti kva ghaṭate 
SA_GK19_bahcar5_pu-397	'pi ca jīvantīm api māṃ narapatimaraṇāvadhīraṇamahāpātakinīṃ na sprakṣyanti putra putrarājyasukhāni.	ca jīvantīm api mām narapati maraṇa avadhīraṇa mahāpātakinīm na sprakṣyanti putra putra rājya sukhāni 
SA_GK19_bahcar5_pu-398	duḥkhadagdhānāṃ ca bhūtir amaṅgalā cāpraśastā ca nirupayogā ca bhavati.	duḥkha dagdhānām ca bhūtiḥ amaṅgalā ca apraśastā ca nirupayogā ca bhavati 
SA_GK19_bahcar5_pu-399	vatsa viśvastānāṃ yaśasā sthātum icchāmi loke na vapuṣā.	vatsa viśvastānām yaśasā sthātum icchāmi loke na vapuṣā 
SA_GK19_bahcar5_pu-400	tad aham eva tvāṃ tāvat tāta prasādayāmi na punar manorathaprātikūlyena kadarthanīyāsmi.	tat aham eva tvām tāvat tāta prasādayāmi na punar manoratha prātikūlyena kadarthanīyā asmi 
SA_GK19_bahcar5_pu-401	ity uktvā pādayor apatat.	iti uktvā pādayoḥ apatat 
SA_GK19_bahcar5_pu-402	sa tu sasaṃbhramam apanīya caraṇayugalam avanamitatanur ubhayakaravidhṛtavapuṣam avanitalagataśirasam udanamayan mātaram.	sa tu sa saṃbhramam apanīya caraṇa yugalam avanamita tanuḥ ubhaya kara vidhṛta vapuṣam avani tala gata śirasam udanamayat mātaram 
SA_GK19_bahcar5_pu-403	durnivāratāṃ ca śucaḥ samavadhārya kulayoṣiducitāṃ ca tām eva śreyasīṃ manyamānaḥ kriyāṃ kṛtaniścayāṃ ca tāṃ jñātvā tūṣṇīm adhomukho 'bhavat.	durnivāra tām ca śucaḥ samavadhārya kula yoṣit ucitām ca tām eva śreyasīm manyamānaḥ kriyām kṛta niścayām ca tām jñātvā tūṣṇīm adhomukhaḥ bhavat 
SA_GK19_bahcar5_pu-404	abhinandanti hi snehakātarāpi kulīnatā deśakālānurūpam.	abhinandanti hi sneha kātarā api kulīna tā deśa kāla anurūpam 
SA_GK19_bahcar5_pu-405	devy api yaśomatī pariṣvajya samāghrāya ca śirasi nirgatya caraṇābhyām eva cāntaḥpurāt paurākrandapratiśabdanirbharābhir uparudhyamāneva digbhiḥ  #	devī api yaśomatī pariṣvajya samāghrāya ca śirasi nirgatya caraṇābhyām eva ca antaḥpurāt paura ākranda pratiśabda nirbharābhiḥ uparudhyamānā iva digbhiḥ 
SA_GK19_bahcar5_pu-406	sarasvatītīraṃ yayau.	sarasvatī tīram yayau 
SA_GK19_bahcar5_pu-407	tatra ca strīsvabhāvakātarair dṛṣṭipātaiḥ pravikasitaraktapaṅkajapuñjair ivārcayitvā bhagavantaṃ bhānumantam iva mūrtir aindavī citrabhānuṃ	tatra ca strī svabhāva kātaraiḥ dṛṣṭipātaiḥ pravikasita rakta paṅkaja puñjaiḥ iva arcayitvā bhagavantam bhānumantam iva mūrtiḥ aindavī citrabhānum 
SA_GK19_bahcar5_pu-408	itaro 'pi mātṛmaraṇavihvalo bandhuvargaparivṛtaḥ pituḥ pārśvaṃ prāyāt.	itaraḥ pi mātṛ maraṇa vihvalaḥ bandhu varga parivṛtaḥ pituḥ pārśvam prāyāt 
SA_GK19_bahcar5_pu-409	apaśyac ca svalpāvaśeṣaprāṇavṛttiṃ parivartyamānatārakaṃ tārakarājam ivāstam abhilaṣantaṃ janayitāram.	apaśyat ca su alpa avaśeṣa prāṇa vṛttim parivartyamāna tārakam tāraka rājam iva astam abhilaṣantam janayitāram 
SA_GK19_bahcar5_pu-410	asahyaśokodrekābhidrutaś ca tyājitaḥ snehena dhairyam.	asahya śoka udreka abhidrutaḥ ca tyājitaḥ snehena dhairyam 
SA_GK19_bahcar5_pu-411	āśliṣyāsya sakaladurmadamahīpālamaulimālālālitau pādapadmāv antastāpān mukhacandram	āśliṣya asya sakala durmada mahīpāla mauli mālā lālitau pāda padmau antar tāpāt mukha candram 
SA_GK19_bahcar5_pu-412	iva dravībhavantaṃ daśanajyotsnājālam iva jalatām āpadyamānaṃ locanalāvaṇyam iva	iva dravībhavantam daśana jyotsnā jālam iva jala tām āpadyamānam locana lāvaṇyam iva 
SA_GK19_bahcar5_pu-413	vilīyamānaṃ mukhasudhārasam iva syandamānam acchāccham aśrusrotasāṃ saṃtānaṃ mahāmeghamayavilocana	vilīyamānam mukha sudhā rasam iva syandamānam accha accham aśru srotasām saṃtānam mahā megha maya vilocana 
SA_GK19_bahcar5_pu-414	iva varṣan nitaravadvimuktārāvaś ciraṃ ruroda.	iva varṣan nitara vat vimukta ārāvaḥ ciram ruroda 
SA_GK19_bahcar5_pu-415	rājā tu tam uparudhyamānadṛṣṭir avirataruditaśabdāśritaśravaṇaḥ pratyabhijñāya śanaiḥ śanair avādīt.	rājā tu tam uparudhyamāna dṛṣṭiḥ avirata rudita śabda āśrita śravaṇaḥ pratyabhijñāya śanais śanais avādīt 
SA_GK19_bahcar5_pu-416	putra nārhasy evaṃ bhavitum.	putra na arhasi evam bhavitum 
SA_GK19_bahcar5_pu-417	bhavadvidhā na hy amahāsattvāḥ.	bhavadvidhāḥ na hi a mahāsattvāḥ 
SA_GK19_bahcar5_pu-418	mahāsattvatā hi prathamam avalambanaṃ lokasya paścād rājavījitā.	mahāsattva tā hi prathamam avalambanam lokasya paścāt rāja vījitā 
SA_GK19_bahcar5_pu-419	sattvavatāṃ cāgraṇīḥ sarvātiśayāśritaḥ kva bhavān kva vaiklavyaṃ kulapradīpo 'si iti divasakarasadṛśatejasas te laghūkaraṇam iva.	sattvavatām ca agraṇīḥ sarva atiśaya āśritaḥ kva bhavān kva vaiklavyam iti divasakara sadṛśa tejasaḥ te laghūkaraṇam iva 
SA_GK19_bahcar5_pu-420	puruṣasiṃho 'si iti śauryapaṭuprajñopabṛṃhitaparākramasya nindeva.	iti śaurya paṭu prajñā upabṛṃhita parākramasya nindā iva 
SA_GK19_bahcar5_pu-421	kṣitir iyaṃ tava iti lakṣaṇākhyātacakravartipadasya punaruktam iva.	kṣitiḥ iyam tava iti lakṣaṇa ākhyāta cakravarti padasya punaruktam iva 
SA_GK19_bahcar5_pu-422	gṛhyatāṃ śrīr iti svayam eva śriyā parigṛhītasya viparītam iva.	gṛhyatām śrīḥ iti svayam eva śriyā parigṛhītasya viparītam iva 
SA_GK19_bahcar5_pu-423	adhyāsyatām ayaṃ loka ity ubhayalokavijigīṣor apuṣkalam iva.	adhyāsyatām ayam lokaḥ iti ubhaya loka vijigīṣoḥ a puṣkalam iva 
SA_GK19_bahcar5_pu-424	svīkriyatāṃ kośa iti śaśikaranikaranirmalayaśaḥsaṃcayaikābhiniveśino nirupayogam iva.	svīkriyatām kośaḥ iti śaśi kara nikara nirmala yaśaḥ saṃcaya eka abhiniveśinaḥ nirupayogam iva 
SA_GK19_bahcar5_pu-425	ātmīkriyatāṃ rājakam iti guṇagaṇātmīkṛtajagato gatārtham iva.	ātmīkriyatām rājakam iti guṇa gaṇa ātmīkṛta jagataḥ gata artham iva 
SA_GK19_bahcar5_pu-426	uhyatāṃ rājyabhāra iti bhuvanatrayabhāravahanocitasyānucitaviyoga iva.	uhyatām rājya bhāraḥ iti bhuvanatraya bhāra vahana ucitasya anucita viyoge iva 
SA_GK19_bahcar5_pu-427	prajāḥ parirakṣyantām iti dīrghadordaṇḍārgalitadiṅmukhasyānuvāda iva.	prajāḥ parirakṣyantām iti dīrgha dos daṇḍa argalita diṅmukhasya anuvādaḥ iva 
SA_GK19_bahcar5_pu-428	parijanaḥ paripālyatām iti lokapālopamasyānuṣaṅgikam iva.	parijanaḥ paripālyatām iti lokapāla upamasya ānuṣaṅgikam iva 
SA_GK19_bahcar5_pu-429	sātatyena śastrābhyāsaḥ kārya iti dhanurguṇakiṇakalaṅkakālīkṛtaprakoṣṭhasya kim ādiśyate.	sātatyena śastra abhyāsaḥ kāryaḥ iti dhanuḥ guṇa kiṇa kalaṅka kālīkṛta prakoṣṭhasya kim ādiśyate 
SA_GK19_bahcar5_pu-430	nigrāhyatāṃ cāpalajātam iti nūtanataravayasi nigṛhītendriyasya niravakāśeva me vāṇī.	nigrāhyatām cāpala jātam iti nūtanatara vayasi nigṛhīta indriyasya niravakāśā iva me vāṇī 
SA_GK19_bahcar5_pu-431	niravaśeṣatāṃ śatravo neyā iti sahajasya tejasa eveyaṃ cintā.	niravaśeṣa tām śatravaḥ neyāḥ iti sahajasya tejasaḥ evā iyam cintā 
SA_GK19_bahcar5_pu-432	ity evaṃ vadann evāpunarunmīlanāya nimimīla rājasiṃho locane pratyapadyata ca pūṣātmajaḥ.	iti evam vadan evā apunar unmīlanāya nimimīla rāja siṃhaḥ locane pratyapadyata ca pūṣa ātmajaḥ 
SA_GK19_bahcar5_pu-433	asminn evāntare pūṣāpy āyuṣeva tejasā vyayujyata tataś ca lajjamāna iva narapatijīvitāpaharaṇajanitād ātmajāparādhād adhomukhaḥ samabhavat.	asmin eva antare pūṣā api āyuṣā iva tejasā vyayujyata tatas ca lajjamānaḥ iva narapati jīvita apaharaṇa janitāt ātmaja aparādhāt adhomukhaḥ samabhavat 
SA_GK19_bahcar5_pu-434	bhūpālābhāvaśokaśikhinevāntastāpyamānas tāmratāṃ prapede.	bhūpāla abhāva śoka śikhinā iva antar tāpyamānaḥ tāmra tām prapede 
SA_GK19_bahcar5_pu-435	mandaṃ mandam apriyapraśnārtham iva laukikīṃ sthitim anuvartamāno 'vātarad divaḥ.	mandam mandam apriya praśna artham iva laukikīm sthitim anuvartamānaḥ vā atarat divaḥ 
SA_GK19_bahcar5_pu-436	ditsur iva janeśāya jalāñjalim aparajalanidhisamīpam upasasarpa.	ditsuḥ iva janeśāya jala añjalim apara jalanidhi samīpam upasasarpa 
SA_GK19_bahcar5_pu-437	sadyodattajalāñjalir duḥkhadahanadagdham iva karasahasram ālohitam ādhatta.	sadyas datta jala añjaliḥ duḥkha dahana dagdham iva kara sahasram ālohitam ādhatta 
SA_GK19_bahcar5_pu-438	evaṃ ca mahānarādhipanidhananidhīyamānavipulavairagya iva śāntavapuṣi viśati giriguhāgahvaraṃ	evam ca mahā narādhipa nidhana nidhīyamāna vipula vairagye iva śānta vapuṣi viśati giri guhā gahvaram 
SA_GK19_bahcar5_pu-439	gabhastimālini samupohyamānamahājanāśrudurdinārdrīkṛta iva nirvārtyātape rodanatāmrasakalalokalocanaruceva	gabhastimālini samupohyamāna mahājana aśru durdina ārdrīkṛte iva nirvārtyā ātape rodana tāmra sakala loka locana rucā iva 
SA_GK19_bahcar5_pu-440	lohitāyati jagati uṣṇāyamānānekanaraniḥśvāsasaṃtāpapluṣṭa iva ca nīlāyamāne divase	lohitāyati jagati uṣṇāyamāna aneka nara niḥśvāsa saṃtāpa pluṣṭe iva ca nīlāyamāne divase 
SA_GK19_bahcar5_pu-441	nṛpānugamanapracalitayeva lakṣmyā mucyamānāsu kamalinīṣu patiśuceva parivṛtacchāyāyāṃ	nṛpa anugamana pracalitayā iva lakṣmyā mucyamānāsu kamalinīṣu pati śucā iva parivṛta chāyāyām 
SA_GK19_bahcar5_pu-442	śyāmāyamānāyāṃ bhuvi kulapatreṣv iva parityaktakalatreṣu kṛtakaruṇapralāpeṣu vanāntān	śyāmāyamānāyām bhuvi kula patreṣu iva parityakta kalatreṣu kṛta karuṇa pralāpeṣu vanāntān 
SA_GK19_bahcar5_pu-443	āśrayatsu duḥkhiteṣu cakravākeṣu chatrabhaṅgabhīteṣv iva nigūḍhakośeṣu kuśeśayeṣu	āśrayatsu duḥkhiteṣu cakravākeṣu chatra bhaṅga bhīteṣu iva nigūḍha kośeṣu kuśeśayeṣu 
SA_GK19_bahcar5_pu-444	sphuṭitadigvadhūhṛdayarudhirapaṭalaplava iva galite raktātape krameṇa ca lokāntaram	sphuṭita diś vadhū hṛdaya rudhira paṭala plave iva galite rakta ātape krameṇa ca loka antaram 
SA_GK19_bahcar5_pu-445	upagatavaty anurāgaśeṣe jāte tejasām adhīśe.	upagatavati anurāga śeṣe jāte tejasām adhīśe 
SA_GK19_bahcar5_pu-446	gaganatalavitanyamānabahalarāgapāṭalāyāṃ pretapatākāyām iva pravṛttāyāṃ saṃdhyāyāṃ	gagana tala vitanyamāna bahala rāga pāṭalāyām preta patākāyām iva pravṛttāyām saṃdhyāyām 
SA_GK19_bahcar5_pu-447	śavaśibikālaṃkārakṛṣṇacāmaramālāsv iva sphurantīṣu darśanapratikūlāsu timiralekhāsu	śava śibikā alaṃkāra kṛṣṇa cāmara mālāsu iva sphurantīṣu darśana pratikūlāsu timira lekhāsu 
SA_GK19_bahcar5_pu-448	asitāgurukālakāṣṭhāyāṃ kenāpi citāyām iva racitāyāṃ rajanyāṃ dantāmalapatraprasādhitakarṇikāsu	asita aguru kālakāṣṭhāyām kena api citāyām iva racitāyām rajanyām danta amala patra prasādhita karṇikāsu 
SA_GK19_bahcar5_pu-449	kesaramālākalpitamuṇḍamālikāsu anumartum ivodyatāsu prahasitamukhīṣu kumudalakṣmīṣu	kesara mālā kalpita muṇḍa mālikāsu anumartum iva udyatāsu prahasita mukhīṣu kumuda lakṣmīṣu 
SA_GK19_bahcar5_pu-450	avatarattridaśavimānakiṅkiṇīkvaṇita iva śrūyamāṇe śākhiśikharakulāyalīyamānaśakunikulakūjite	avatarat tridaśa vimāna kiṅkiṇī kvaṇite iva śrūyamāṇe śākhi śikhara kulāya līyamāna śakuni kula kūjite 
SA_GK19_bahcar5_pu-451	nākapathaprasthitapārthivapratyudgatapuruhūtātapatra iva pūrvasyāṃ diśi dṛśyamāne	nāka patha prasthita pārthiva pratyudgata puruhūta ātapatre iva pūrvasyām diśi dṛśyamāne 
SA_GK19_bahcar5_pu-452	candramasi narendraḥ svayaṃ samarpitaskandhair gṛhītvā śavaśibikāṃ śibisamaḥ sāmantaiḥ	candramasi narendraḥ svayam samarpita skandhaiḥ gṛhītvā śava śibikām śibi samaḥ sāmantaiḥ 
SA_GK19_bahcar5_pu-453	pauraiś ca purohitapuraḥsaraiḥ saritaṃ sarasvatīṃ nītvā narapatisamucitāyāṃ citāyāṃ	pauraiḥ ca purohita puraḥsaraiḥ saritam sarasvatīm nītvā narapati samucitāyām citāyām 
SA_GK19_bahcar5_pu-454	hutāśasatkriyayā yaśaḥśeṣatām anīyata.	hutāśa satkriyayā yaśaḥ śeṣa tām anīyata 
SA_GK19_bahcar5_pu-455	devo 'pi harṣaḥ puñjībhūtena sakaleneva jīvalokena lokena rājakulasaṃbaddhenāśeṣeṇa	devaḥ pi harṣaḥ puñjībhūtena sakalena iva jīvalokena lokena rāja kula saṃbaddhena aśeṣeṇa 
SA_GK19_bahcar5_pu-456	śokamūkena parivṛto 'ntarvartināpi śokānalataptena snehadraveṇa bahir iva sicyamāno	śoka mūkena parivṛtaḥ ntarvartinā api śoka anala taptena sneha draveṇa bahis iva sicyamānaḥ 
SA_GK19_bahcar5_pu-457	nirvyavadhānāyāṃ dharaṇyām upaviṣṭa eva tāṃ niśīthinīṃ bhīmarathībhīmām akhilāṃ sarājako jajāgāra.	nirvyavadhānāyām dharaṇyām upaviṣṭaḥ eva tām niśīthinīm bhīma rathī bhīmām akhilām sa rājakaḥ jajāgāra 
SA_GK19_bahcar5_pu-458	ajani cāsya cetasi tāte dūrībhūte saṃpraty etāvān khalu jīvaloko lokasya bhagnāḥ	ajani ca asya cetasi tāte dūrībhūte saṃprati etāvān khalu jīva lokaḥ lokasya bhagnāḥ 
SA_GK19_bahcar5_pu-459	panthāno manorathānāṃ khilībhūtāni bhūtisthānāni sthagitāny ānandasya dvārāṇi suptā	panthānaḥ manorathānām khilībhūtāni bhūti sthānāni sthagitāni ānandasya dvārāṇi suptā 
SA_GK19_bahcar5_pu-460	satyavāditā luptā lokayātrā vilīnā bāhuśālitā pralīnā priyālāpitā proṣitāḥ puruṣakāravihāravikārāḥ	satya vādi tā luptā lokayātrā vilīnā bāhuśāli tā pralīnā priya ālāpi tā proṣitāḥ puruṣakāra vihāra vikārāḥ 
SA_GK19_bahcar5_pu-461	samāptā samaraśauṇḍatā dhvastā paraguṇaprītir viśrāntā viśvāsabhūmayo 'padāny apadānāni	samāptā samara śauṇḍa tā dhvastā para guṇa prītiḥ viśrāntā padāni apadānāni 
SA_GK19_bahcar5_pu-462	nirupayogāni śāstrāṇi niravalambanā vikramaikarasatā kathāvaśeṣā viśeṣajñatā dadātu	nirupayogāni śāstrāṇi niravalambanā vikrama eka rasa tā kathā avaśeṣā viśeṣa jña tā dadātu 
SA_GK19_bahcar5_pu-463	jano jalāñjalim aurjityāya pratipadyatāṃ pravrajyāṃ prajāpālatā badhnātu vaidhavyaveṇīṃ	janaḥ jala añjalim aurjityāya pratipadyatām pravrajyām prajā pāla tā badhnātu vaidhavya veṇīm 
SA_GK19_bahcar5_pu-464	varamanuṣyatā samāśrayatu rājaśrīr āśramapadaṃ paridhattāṃ dhavale vāsasī vasumatī	vara manuṣya tā samāśrayatu rāja śrīḥ āśrama padam paridhattām dhavale vāsasī vasumatī 
SA_GK19_bahcar5_pu-465	vahatu valkale vilāsitā tapasyatu tapovaneṣu tejasvitā prāvṛṇotu cīvare vīratā kva	vahatu valkale vilāsi tā tapasyatu tapovaneṣu tejasvi tā prāvṛṇotu cīvare vīra tā kva 
SA_GK19_bahcar5_pu-466	gamyatāṃ punas tasya kṛte kṛtajñatayā kva punaḥ prāpsyati tādṛśān mahāpuruṣanirmāṇaparamāṇūn	gamyatām punar tasya kṛte kṛtajña tayā kva punar prāpsyati tādṛśān mahāpuruṣa nirmāṇa paramāṇūn 
SA_GK19_bahcar5_pu-467	parameṣṭhī śūnyāḥ saṃvṛttā daśa diśo guṇānāṃ jagaj jātam andhakāraṃ dharmasya niṣphalam	parameṣṭhī śūnyāḥ saṃvṛttāḥ daśa diśaḥ guṇānām jagat jātam andhakāram dharmasya niṣphalam 
SA_GK19_bahcar5_pu-468	adhunā janma śastropajīvinām.	adhunā janma śastra upajīvinām 
SA_GK19_bahcar5_pu-469	tātena vinā kutas tyās tādṛśyo divasam asamasamararasasamārabdhakalahakathākaṇṭakitasubhaṭakapolabhittayo vīragoṣṭhyaḥ.	tātena vinā kutas tyāḥ tādṛśyaḥ divasam asama samara rasa samārabdha kalaha kathā kaṇṭakita su bhaṭa kapolabhittayaḥ vīragoṣṭhyaḥ 
SA_GK19_bahcar5_pu-470	api nāma svapne 'pi dṛśyeta dīrgharaktanayanaṃ punas tanmukhasarojaṃ janmāntare 'pi punaḥ pariṣvajyeta tallohastambhābhyadhikagarimagarbhaṃ	api nāma svapne dṛśyeta dīrgha rakta nayanam punar tat mukha sarojam janmāntare pi punar pariṣvajyeta tat loha stambha abhyadhika garima garbham 
SA_GK19_bahcar5_pu-471	lokāntare 'pi putrety ālapataḥ punaḥ punaḥ śrūyeta sā sudhārasam udgirantī mathyamānakṣīrasāgarodgāragambhīrā bhāratīti.	loka antare pi putra iti ālapataḥ punar punar śrūyeta sā sudhā rasam udgirantī mathyamāna kṣīrasāgara udgāra gambhīrā bhāratī iti 
SA_GK19_bahcar5_pu-472	etāni cānyāni ca cintayata evāsya katham api sā kṣayam iyāya yāminī.	etāni ca anyāni ca cintayataḥ evā asya katham api sā kṣayam iyāya yāminī 
SA_GK19_bahcar5_pu-473	tataḥ śuceva muktakaṇṭham āraṭatsu kṛkavākakuleṣu gṛhagiritaruśikharebhyaḥ pātayatsv	tatas śucā iva mukta kaṇṭham āraṭatsu kṛkavāka kuleṣu gṛha giri taru śikharebhyaḥ pātayatsu 
SA_GK19_bahcar5_pu-474	ātmānaṃ mandiramayūreṣu parityaktanijanivāseṣu ca vanāya prasthiteṣu patraratheṣu	ātmānam mandira mayūreṣu parityakta nija nivāseṣu ca vanāya prasthiteṣu patraratheṣu 
SA_GK19_bahcar5_pu-475	sadyastanūbhūte tāmyati tamasi mandībhūtātmasneheṣv abhāvam abhilaṣatsu pradīpeṣu	sadyas tanūbhūte tāmyati tamasi mandībhūta ātma sneheṣu abhāvam abhilaṣatsu pradīpeṣu 
SA_GK19_bahcar5_pu-476	sphuradaruṇakiraṇavalkalaprāvṛtavapuṣi pravrajyām iva pratipanne nabhasi prabhātasamayena	sphurat aruṇa kiraṇa valkala prāvṛta vapuṣi pravrajyām iva pratipanne nabhasi prabhāta samayena 
SA_GK19_bahcar5_pu-477	samuttīryamāṇāsu pārthivāsthiśakalakalāsv iva kalaviṅkakaṃdharādhūsarāsu tārakāsu	samuttīryamāṇāsu pārthiva asthi śakala kalāsu iva kalaviṅka kaṃdharā dhūsarāsu tārakāsu 
SA_GK19_bahcar5_pu-478	bhūbhṛddhātugarbhakumbhadhāriṣu vividhasaraḥsarittīrthābhimukheṣu prasthiteṣu vanakarikuleṣu	bhūbhṛt dhātu garbha kumbha dhāriṣu vividha saraḥ sarit tīrtha abhimukheṣu prasthiteṣu vana kari kuleṣu 
SA_GK19_bahcar5_pu-479	śāvaśucisikthapaṭalapāṇḍure piṇḍa ivāparapayonidhipulinaparisare pātyamāne śaśini	śāva śuci siktha paṭala pāṇḍure piṇḍe iva apara payonidhi pulina parisare pātyamāne śaśini 
SA_GK19_bahcar5_pu-480	krameṇa ca nṛpacitānaladhūmavisaradhūsarīkṛtatejasīva narapatiśokapāvakadāhakiraṇakalaṅkakālīkṛtacetasīva	krameṇa ca nṛpa citā anala dhūma visara dhūsarīkṛta tejasi iva narapati śoka pāvaka dāha kiraṇa kalaṅka kālīkṛta cetasi iva 
SA_GK19_bahcar5_pu-481	proṣitasamastāntaḥpurapuraṃdhrimukhacandravṛndodvegavidrāṇavapuṣīva prathamāstamitarohiṇīraṇaraṇakavimanasīva	proṣita samasta antaḥpura puraṃdhri mukha candra vṛnda udvega vidrāṇa vapuṣi iva prathama astamita rohiṇī raṇa raṇa kavi manasi iva 
SA_GK19_bahcar5_pu-482	cāstamupagate rājanikare rājatīva deve divam ārūḍhe savitari parivṛtte rājya iva	ca astam upagate rāja nikare rājati iva deve divam ārūḍhe savitari parivṛtte rājye iva 
SA_GK19_bahcar5_pu-483	rajanīprabandhe prabuddharājahaṃsamaṇḍalaprabodhyamānaḥ paṅkajākara iva cacāla snānāya devo harṣaḥ.	rajanī prabandhe prabuddha rājahaṃsa maṇḍala prabodhyamānaḥ paṅkaja ākaraḥ iva cacāla snānāya devaḥ harṣaḥ 
SA_GK19_bahcar5_pu-484	tataś ca nūpuraravavirāmamūkamandamandirahaṃseṣu śokākulakatipayakañcukimātrāvaśeṣeṣu	tatas ca nūpura rava virāma mūka manda mandira haṃseṣu śoka ākula katipaya kañcuki mātra avaśeṣeṣu 
SA_GK19_bahcar5_pu-485	śuddhānteṣu patitayūthapa iva vanagajayūthe kakṣyāntaravartini pitṛparijane viṣādiny	śuddhānteṣu patita yūthape iva vana gaja yūthe kakṣyā antara vartini pitṛ parijane viṣādini 
SA_GK19_bahcar5_pu-486	uparirudanniṣādini ca stambhaniṣaṇṇe niṣpandamande rājakuñjare mandurāpālakākrandakathite	upari rudat niṣādini ca stambha niṣaṇṇe niṣpanda mande rāja kuñjare mandurā pālaka ākranda kathite 
SA_GK19_bahcar5_pu-487	cājirabhāji rājavājini viśrāntajayaśabdakalakale ca śūnye ca mahāsthānamaṇḍape dahyamānadṛṣṭir	ca ajira bhāji rāja vājini viśrānta jaya śabda kalakale ca śūnye ca mahā sthāna maṇḍape dahyamāna dṛṣṭiḥ 
SA_GK19_bahcar5_pu-488	nirjagāma rājakulāt.	nirjagāma rājakulāt 
SA_GK19_bahcar5_pu-489	agāc ca sarasvatītīram.	agāt ca sarasvatī tīram 
SA_GK19_bahcar5_pu-490	tasyāṃ snātvā pitre dadāv udakam.	tasyām snātvā pitre dadau udakam 
SA_GK19_bahcar5_pu-491	apasnātaś cāniṣpīḍitamaulir eva paridhāyodgamanīyadukūlavāsasī niḥśvāsaparo nirātapatro	apasnātaḥ ca a niṣpīḍita mauliḥ eva paridhāya udgamanīya dukūla vāsasī niḥśvāsa paraḥ 
SA_GK19_bahcar5_pu-492	nirutsāraṇaḥ samupanīte 'pi saptau caraṇābhyām eva nāsāgrāsaktena raktatāmarasatāmreṇa	nirutsāraṇaḥ samupanīte saptau caraṇābhyām eva nāsā agra āsaktena rakta tāmarasa tāmreṇa 
SA_GK19_bahcar5_pu-493	cakṣuṣā hṛdayāvaśeṣasyāpi pitur dāhaśaṅkayā śokāgnim iva udgirann atāmbūlasyāpi suciraprakṣālitasya	cakṣuṣā hṛdaya avaśeṣasya api pituḥ dāha śaṅkayā śoka agnim iva udgiran a tāmbūlasya api su cira prakṣālitasya 
SA_GK19_bahcar5_pu-494	kalpatarukisalayakomalasyeva svabhāvapāṭalasyādharasyādharapallavasya prabhayā māṃsarudhirakavalān	kalpataru kisalaya komalasya iva svabhāva pāṭalasya adharasya adhara pallavasya prabhayā māṃsa rudhira kavalān 
SA_GK19_bahcar5_pu-495	iva hṛdayābhighātād udvamann uṣṇaniḥśvāsamokṣair bhavanam ājagāma.	iva hṛdaya abhighātāt udvaman uṣṇa niḥśvāsa mokṣaiḥ bhavanam ājagāma 
SA_GK19_bahcar5_pu-496	rājavallabhās tu bhṛtyāḥ suhṛdaḥ sacivāś ca tasminn evāhani nirgatya priyaṃ putradāram	rāja vallabhāḥ tu bhṛtyāḥ suhṛdaḥ sacivāḥ ca tasmin eva ahani nirgatya priyam putra dāram 
SA_GK19_bahcar5_pu-497	utsṛjyodbāṣpair bandhubhir vāryamāṇā api bahunṛpaguṇagaṇahṛtahṛdayāḥ kecid ātmānaṃ	utsṛjya udbāṣpaiḥ bandhubhiḥ vāryamāṇāḥ api bahu nṛpa guṇa gaṇa hṛta hṛdayāḥ kecid ātmānam 
SA_GK19_bahcar5_pu-498	bhṛguṣu babandhuḥ kecit tatraiva tīrtheṣu tasthuḥ kecid anaśanair āstīrṇatṛṇakuśā	bhṛguṣu babandhuḥ kecid tatra eva tīrtheṣu tasthuḥ kecid anaśanaiḥ āstīrṇa tṛṇa kuśā 
SA_GK19_bahcar5_pu-499	vyathamānamānasāḥ śucam asamām aśamayan kecic chalabhā iva vaiśvānaraṃ śokāvegavivaśā	vyathamāna mānasāḥ śucam asamām aśamayan kecid śalabhāḥ iva vaiśvānaram śoka āvega vivaśā 
SA_GK19_bahcar5_pu-500	viviśuḥ kecid dāruṇaduḥkhadahanadahyamānahṛdayā gṛhītavācas tuṣāraśikhariṇaṃ śaraṇam	viviśuḥ kecid dāruṇa duḥkha dahana dahyamāna hṛdayāḥ gṛhīta vācaḥ tuṣāra śikhariṇam śaraṇam 
SA_GK19_bahcar5_pu-501	upāyayuḥ kecid vindhyopatyakāsu vanakarikulakaraśīkarāsārasicyamānatanavaḥ pallavaśayanaśāyinaḥ	upāyayuḥ kecid vindhya upatyakāsu vana kari kula kara śīkara āsāra sicyamāna tanavaḥ pallava śayana śāyinaḥ 
SA_GK19_bahcar5_pu-502	saṃtāpam aśamayan kecit saṃnihitān api viṣayān utsṛjya sevāvimukhāḥ paricchinnaiḥ	saṃtāpam aśamayan kecid saṃnihitān api viṣayān utsṛjya sevā vimukhāḥ paricchinnaiḥ 
SA_GK19_bahcar5_pu-503	piṇḍakair aṭavībhuvaḥ śūnyā jagṛhuḥ kecit pavanāśanā dharmadhanā dhamaddhamanayo	piṇḍakaiḥ aṭavī bhuvaḥ śūnyāḥ jagṛhuḥ kecid pavanāśanāḥ dharmadhanāḥ dhamat dhamanayoḥ 
SA_GK19_bahcar5_pu-504	munayo babhūvuḥ kecid gṛhītakāṣāyāḥ kāpilaṃ matam adhijagire giriṣu kecid ācoṭitacūḍāmaṇiṣu	munayaḥ babhūvuḥ kecid gṛhīta kāṣāyāḥ kāpilam matam adhijagire giriṣu kecid ācoṭita cūḍāmaṇiṣu 
SA_GK19_bahcar5_pu-505	śiraḥsu śaraṇīkṛtadhūrjaṭayo jaṭā jaghaṭire.	śiraḥsu śaraṇīkṛta dhūrjaṭayaḥ jaṭāḥ jaghaṭire 
SA_GK19_bahcar5_pu-506	apare paripāṭalapralambacīvarāmbarasaṃvītāḥ svāmyanurāgam ujjvalaṃ cakruḥ.	apare paripāṭala pralamba cīvara ambara saṃvītāḥ svāmi anurāgam ujjvalam cakruḥ 
SA_GK19_bahcar5_pu-507	anye tapovanahariṇajihvāñcalollihyamānamūrtayo jarāṃ yayuḥ.	anye tapaḥ vana hariṇa jihvā añcala ullihyamāna mūrtayaḥ jarām yayuḥ 
SA_GK19_bahcar5_pu-508	apare punaḥ pāṇipallavapramṛṣṭair ātāmrarāgair nayanapuṭaiḥ kamaṇḍalubhiś ca vāri vahanto gṛhītavratā muṇḍā viceruḥ.	apare punar pāṇi pallava pramṛṣṭaiḥ ātāmra rāgaiḥ nayana puṭaiḥ kamaṇḍalubhiḥ ca vāri vahantaḥ gṛhīta vratāḥ muṇḍāḥ viceruḥ 
SA_GK19_bahcar5_pu-509	devam api harṣaṃ tadavasthaṃ pitṛśokavihvalīkṛtaṃ śriyaṃ śāpa iti mahīṃ mahāpātakam	devam api harṣam tad avastham pitṛ śoka vihvalīkṛtam śriyam śāpaḥ iti mahīm mahāpātakam 
SA_GK19_bahcar5_pu-510	iti rājyaṃ roga iti bhogān bhujaṅgā iti nilayaṃ niraya iti bandhuṃ bandhanam iti	iti rājyam rogaḥ iti bhogān bhujaṅgāḥ iti nilayam niraye iti bandhum bandhanam iti 
SA_GK19_bahcar5_pu-511	jīvitam ayaśa iti dehaṃ droha iti kalyatāṃ kalaṅka iti āyur apuṇyaphalam iti āhāraṃ	jīvitam ayaśaḥ iti deham drohaḥ iti kalyatām kalaṅkaḥ iti āyuḥ apuṇya phalam iti āhāram 
SA_GK19_bahcar5_pu-512	viṣam iti viṣam amṛtam iti candanaṃ dahana iti kāmaṃ krakaca iti hṛdayasphoṭanam	viṣam iti viṣam amṛtam iti candanam dahanaḥ iti kāmam krakacaḥ iti hṛdaya sphoṭanam 
SA_GK19_bahcar5_pu-513	abhyudaya iti ca manyamānaṃ sarvāsu kriyāsu vimukhaṃ pitṛpitāmahaparigrahāgatāś ciraṃtanāḥ	abhyudayaḥ iti ca manyamānam sarvāsu kriyāsu vimukham pitṛ pitāmaha parigraha āgatāḥ ciraṃtanāḥ 
SA_GK19_bahcar5_pu-514	kulaputrāḥ vaṃśakramāhitagauravāś ca grāhyagiro guravaḥ śrutismṛtītihāsaviśāradāś	kula putrāḥ vaṃśa krama āhita gauravāḥ ca grāhya giraḥ guravaḥ śruti smṛti itihāsa viśāradāḥ 
SA_GK19_bahcar5_pu-515	ca jaraddvijātayaḥ śrutābhijanaśīlaśālino mūrdhābhiṣiktāś cāmātyā rājāno yathāvadadhigatātmatattvāś	ca jarat dvijātayaḥ śruta abhijana śīla śālinaḥ mūrdhābhiṣiktāḥ ca amātyāḥ rājānaḥ yathāvat adhigata ātma tattvāḥ 
SA_GK19_bahcar5_pu-516	ca saṃstutā maskariṇaḥ samaduḥkhasukhāś ca munayaḥ saṃsārāsāratvakathanakuśalā brahmavādinaḥ	ca saṃstutāḥ maskariṇaḥ sama duḥkha sukhāḥ ca munayaḥ saṃsāra asāra tva kathana kuśalāḥ brahma vādinaḥ 
SA_GK19_bahcar5_pu-517	śokāpanayananipuṇāś ca paurāṇikāḥ paryavārayan.	śoka apanayana nipuṇāḥ ca paurāṇikāḥ paryavārayan 
SA_GK19_bahcar5_pu-518	asvatantrīkṛtaś ca tair manasāpi nālabhata śokānupravaṇam ācaritum.	a svatantrīkṛtaḥ ca taiḥ manasā api nā alabhata śoka anupravaṇam ācaritum 
SA_GK19_bahcar5_pu-519	pracuramitrānunīyamānaś ca sanābhibhiḥ kathaṃ katham apy āhārādikāsu kriyāsv ābhimukhyam abhajata.	pracura mitra anunīyamānaḥ ca sanābhibhiḥ katham katham api āhāra ādikāsu kriyāsu ābhimukhyam abhajata 
SA_GK19_bahcar5_pu-520	bhrātṛgatahṛdayaś cācintayat:	bhrātṛ gata hṛdayaḥ ca acintayat 
SA_GK19_bahcar5_pu-521	api nāma tātasya maraṇaṃ mahāpralayasadṛśam idam upaśrutya āryo bāṣpajalasnāto na gṛhṇīyād valkale.	api nāma tātasya maraṇam mahāpralaya sadṛśam idam upaśrutya āryaḥ bāṣpa jala snātaḥ na gṛhṇīyāt valkale 
SA_GK19_bahcar5_pu-522	nāśrayed vā rājarṣir āśramapadam.	na āśrayet vā rājarṣiḥ āśrama padam 
SA_GK19_bahcar5_pu-523	na viśed vā puruṣasiṃho giriguhām.	na viśet vā puruṣa siṃhaḥ giri guhām 
SA_GK19_bahcar5_pu-524	aśrusalilanirbharabharitanayananalinayugalo vā paśyed anāthāṃ pṛthivīm.	aśru salila nirbhara bharita nayana nalina yugalaḥ vā paśyet anāthām pṛthivīm 
SA_GK19_bahcar5_pu-525	prathamavyasanaviṣamavihvalaḥ smared ātmānaṃ vā puruṣottamaḥ.	prathama vyasana viṣama vihvalaḥ smaret ātmānam vā puruṣa uttamaḥ 
SA_GK19_bahcar5_pu-526	anityatayā janitavairāgyo vā na nirākuryād upasarpantīṃ rājyalakṣmīm.	anitya tayā janita vairāgyaḥ vā na nirākuryāt upasarpantīm rājya lakṣmīm 
SA_GK19_bahcar5_pu-527	dāruṇaduḥkhadahanaprajvalitadeho vā pratipadyetābhiṣekam.	dāruṇa duḥkha dahana prajvalita dehaḥ vā pratipadyeta abhiṣekam 
SA_GK19_bahcar5_pu-528	ihāgato vā rājabhir abhidhīyamāno na parācīnatām ācared iti.	iha āgataḥ vā rājabhiḥ abhidhīyamānaḥ na parācīna tām ācaret iti 
SA_GK19_bahcar5_pu-529	atipitṛpakṣapātī khalv āryaḥ.	ati pitṛ pakṣapātī khalu āryaḥ 
SA_GK19_bahcar5_pu-530	sarvadā tātaślāghayā mām abhidhatte tāta harṣa kasyacid abhūd bhaviṣyati vā punaḥ	sarvadā tāta ślāghayā mām abhidhatte tāta harṣa kasyacid abhūt bhaviṣyati vā punar 
SA_GK19_bahcar5_pu-531	kāñcanatālataruprāṃśu kāyapramāṇam idam īdṛk ca divasakaraprītyā divasamunmukhavikasitaṃ mukhamahākamalam.	kāñcana tāla taru prāṃśu kāya pramāṇam idam īdṛś ca divasakara prītyā divasam unmukha vikasitam mukha mahā kamalam 
SA_GK19_bahcar5_pu-532	etau ca vajrastambhabhāsvarau bhujakāṇḍau.	etau ca vajra stambha bhāsvarau bhuja kāṇḍau 
SA_GK19_bahcar5_pu-533	ete ca hasitamadālasahaladharavibhramā vilāsāḥ ko 'nyo mānī vikrānto vadānyo vā iti.	ete ca hasita mada alasa haladhara vibhramāḥ vilāsāḥ kaḥ nyaḥ mānī vikrāntaḥ vadānyaḥ vā iti 
SA_GK19_bahcar5_pu-534	etāni cānyāni ca cintayan darśanotsukahṛdayo bhrātur āgamanam udīkṣamāṇaḥ kathaṃ katham apy atiṣṭhad iti.	etāni ca anyāni ca cintayan darśana utsuka hṛdayaḥ bhrātuḥ āgamanam udīkṣamāṇaḥ katham katham api atiṣṭhat iti 
SA_GK19_bahcar5_pu-535	iti mahākaviśrībāṇabhaṭṭakṛtau harṣacarite mahārājamaraṇavarṇanaṃ nāma pañcama ucchvāsaḥ.	iti mahā kavi śrī bāṇabhaṭṭa kṛtau harṣacarite mahārājamaraṇavarṇanam nāma pañcamaḥ ucchvāsaḥ 
