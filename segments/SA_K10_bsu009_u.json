[
  {
    "segmentnr":"SA_K10_bsu009_u:0",
    "original":"Ārya Maitreyavyākaraṇaṃ",
    "analyzed":"ārya maitreya vyākaraṇam ",
    "folio":1
  },
  {
    "segmentnr":"SA_K10_bsu009_u:1",
    "original":"namaḥ āryamaitreyāya \/",
    "analyzed":"namaḥ ārya maitreyāya ",
    "folio":1
  },
  {
    "segmentnr":"SA_K10_bsu009_u:2",
    "original":"śāriputro mahāprajñaḥ dharmasenāpatibibhuḥ \/",
    "analyzed":"śāriputraḥ mahā prajñaḥ ",
    "folio":1
  },
  {
    "segmentnr":"SA_K10_bsu009_u:3",
    "original":"lokānāmanukampāya śāstāraṃ paryapṛcchata \/\/ Mvyā_1 \/\/",
    "analyzed":"lokānām anukampāya śāstāram paryapṛcchata ",
    "folio":1
  },
  {
    "segmentnr":"SA_K10_bsu009_u:4",
    "original":"sūtrāntare purā 'khyātaṃ yaṃ lokanāyakasya ca \/",
    "analyzed":"sūtra antare purā akhyātam yam loka nāyakasya ca ",
    "folio":1
  },
  {
    "segmentnr":"SA_K10_bsu009_u:5",
    "original":"buddhasyānāgatasya hi maitreyanāma śāsanaṃ \/\/ Mvyā_2 \/\/",
    "analyzed":"buddhasya anāgatasya hi maitreya nāma śāsanam ",
    "folio":1
  },
  {
    "segmentnr":"SA_K10_bsu009_u:6",
    "original":"vyākhyāhi tadvalaṃ cāpi ṛddhiṃ sarvārthavardhanaṃ \/",
    "analyzed":"vyākhyāhi tat valam ca api ṛddhim sarva artha vardhanam ",
    "folio":1
  },
  {
    "segmentnr":"SA_K10_bsu009_u:7",
    "original":"śrotumicchāma eva ca nāyakasya narottama \/\/ Mvyā_3 \/\/",
    "analyzed":"śrotum icchāmaḥ eva ca nāyakasya nara uttama ",
    "folio":1
  },
  {
    "segmentnr":"SA_K10_bsu009_u:8",
    "original":"tacchrutvā bhagavānāha śṛṇu naravarasya tvaṃ \/",
    "analyzed":"tat śrutvā bhagavān āha śṛṇu nara varasya tvam ",
    "folio":1
  },
  {
    "segmentnr":"SA_K10_bsu009_u:9",
    "original":"tasya maitreyabuddhasya vibhavaṃ vyākṛtaṃ mayā \/\/ Mvyā_4 \/\/",
    "analyzed":"tasya maitreya buddhasya vibhavam vyākṛtam mayā ",
    "folio":1
  },
  {
    "segmentnr":"SA_K10_bsu009_u:10",
    "original":"śukṣyanti ca tadārnavāḥ samantāt bahuyojanāḥ \/",
    "analyzed":"śukṣyanti ca tadā ārnavāḥ samantāt bahu yojanāḥ ",
    "folio":2
  },
  {
    "segmentnr":"SA_K10_bsu009_u:11",
    "original":"pratipādyā bhaviṣyanti mārgāśca cakravartinaḥ \/\/ Mvyā_5 \/\/",
    "analyzed":"pratipādyāḥ bhaviṣyanti mārgāḥ ca cakravartinaḥ ",
    "folio":2
  },
  {
    "segmentnr":"SA_K10_bsu009_u:12",
    "original":"jambudvīpaṃ samantataḥ āyatanaṃ tadāhi ca \/",
    "analyzed":"jambudvīpam samantataḥ āyatanam tadā ahi ca ",
    "folio":2
  },
  {
    "segmentnr":"SA_K10_bsu009_u:13",
    "original":"āvāsaṃ sarvabhūtānāṃ daśasahasrayojanam \/\/ Mvyā_6 \/\/",
    "analyzed":"āvāsam sarva bhūtānām daśa sahasra yojanam ",
    "folio":2
  },
  {
    "segmentnr":"SA_K10_bsu009_u:14",
    "original":"narāstaddeśikāśca hi bhaviṣyanti śubhaṅkarāḥ \/",
    "analyzed":"narāḥ tad deśikāḥ ca hi bhaviṣyanti śubhaṅkarāḥ ",
    "folio":2
  },
  {
    "segmentnr":"SA_K10_bsu009_u:15",
    "original":"ahiṃsakāśca nirdaṇḍyāḥ susamṛddhāśca subhagāḥ \/\/ Mvyā_7 \/\/",
    "analyzed":"ahiṃsakāḥ ca nirdaṇḍyāḥ su samṛddhāḥ ca subhagāḥ ",
    "folio":2
  },
  {
    "segmentnr":"SA_K10_bsu009_u:16",
    "original":"niṣkaṇṭakaśca bhūsthalaṃ samatalaṃ hi śyāmalaṃ \/",
    "analyzed":"niṣkaṇṭakaḥ ca bhū sthalam sama talam hi śyāmalam ",
    "folio":2
  },
  {
    "segmentnr":"SA_K10_bsu009_u:17",
    "original":"unnamāvanamaśritaṃ mṛdutūla 'picopamaṃ \/\/ Mvyā_8 \/\/",
    "analyzed":"unnama avanam aśritam mṛdu tūla ",
    "folio":2
  },
  {
    "segmentnr":"SA_K10_bsu009_u:18",
    "original":"gandhaśāli janiṣyate kṛṣṭimṛte ca madhuraṃ \/",
    "analyzed":"gandha śāli janiṣyate kṛṣṭi mṛte ca madhuram ",
    "folio":2
  },
  {
    "segmentnr":"SA_K10_bsu009_u:19",
    "original":"nānāvarṇābhilaṅkṛtā bhaviṣyanti cailadrumāḥ \/\/ Mvyā_9 \/\/",
    "analyzed":"nānā varṇa abhilaṅkṛtāḥ bhaviṣyanti caila drumāḥ ",
    "folio":2
  },
  {
    "segmentnr":"SA_K10_bsu009_u:20",
    "original":"drumāśca krośavistṛtā patrapuṣpaphalānatāḥ \/",
    "analyzed":"drumāḥ ca krośa vistṛtā patra puṣpa phala ānatāḥ ",
    "folio":3
  },
  {
    "segmentnr":"SA_K10_bsu009_u:21",
    "original":"sahasrāśītimātraśca āyustadā bhaviṣyati \/\/ Mvyā_10 \/\/",
    "analyzed":"sahasra aśīti mātraḥ ca āyuḥ tadā bhaviṣyati ",
    "folio":3
  },
  {
    "segmentnr":"SA_K10_bsu009_u:22",
    "original":"varṇavantaḥ bhaviṣyanti balavanto mahākāyāḥ \/",
    "analyzed":"varṇavantaḥ bhaviṣyanti balavantaḥ mahā kāyāḥ ",
    "folio":3
  },
  {
    "segmentnr":"SA_K10_bsu009_u:23",
    "original":"sattvāḥ dakṣāśca niṣkleśā nirdoṣā dirghajīvinaḥ \/\/ Mvyā_11 \/\/",
    "analyzed":"sattvāḥ dakṣāḥ ca niṣkleśāḥ nirdoṣāḥ dirgha jīvinaḥ ",
    "folio":3
  },
  {
    "segmentnr":"SA_K10_bsu009_u:24",
    "original":"rogatrayaṃ bhaviṣyati kāmojarā 'gnimāndyañca \/",
    "analyzed":"roga trayam bhaviṣyati kāma ujarā agnimāndyam ca ",
    "folio":3
  },
  {
    "segmentnr":"SA_K10_bsu009_u:25",
    "original":"pañcaśatatame varṣe pariṇītā ca dārikā \/\/ Mvyā_12 \/\/",
    "analyzed":"pañca śatatame varṣe pariṇītā ca dārikā ",
    "folio":3
  },
  {
    "segmentnr":"SA_K10_bsu009_u:26",
    "original":"tadā ketumatī nāma purī tatra bhaviṣyati \/",
    "analyzed":"tadā ketumatī nāma purī tatra bhaviṣyati ",
    "folio":3
  },
  {
    "segmentnr":"SA_K10_bsu009_u:27",
    "original":"sattvānāñca nivāsanaṃ prāṇināṃ hitakāriṇāṃ \/\/ Mvyā_13 \/\/",
    "analyzed":"sattvānām ca nivāsanam prāṇinām hita kāriṇām ",
    "folio":3
  },
  {
    "segmentnr":"SA_K10_bsu009_u:28",
    "original":"dīrghā dvādaśayaujana sapta vistāraśo hyasau \/",
    "analyzed":"dīrghā sapta vistāraśaḥ hi asau ",
    "folio":3
  },
  {
    "segmentnr":"SA_K10_bsu009_u:29",
    "original":"nagaraṃ puṇyavacca tat viśuddhañca manoramaṃ \/\/ Mvyā_14 \/\/",
    "analyzed":"nagaram puṇyavat ca tat viśuddham ca manoramam ",
    "folio":3
  },
  {
    "segmentnr":"SA_K10_bsu009_u:30",
    "original":"saptaratnamayāḥ prāṃśuprākārāḥ krośavistṛtāḥ \/",
    "analyzed":"sapta ratna mayāḥ prāṃśu prākārāḥ krośa vistṛtāḥ ",
    "folio":4
  },
  {
    "segmentnr":"SA_K10_bsu009_u:31",
    "original":"nānāratnavibhūṣitagopuratoraṇānyapi \/\/ Mvyā_15 \/\/",
    "analyzed":"nānā ratna vibhūṣita gopura toraṇāni api ",
    "folio":4
  },
  {
    "segmentnr":"SA_K10_bsu009_u:32",
    "original":"iṣṭakairnimitāśca te ratnamayairbhaviṣyanti \/",
    "analyzed":"iṣṭakaiḥ nimitāḥ ca te ratna mayaiḥ bhaviṣyanti ",
    "folio":4
  },
  {
    "segmentnr":"SA_K10_bsu009_u:33",
    "original":"padmotpalasamācchanāḥ parikhā haṃsaśobhitā \/\/ Mvyā_16 \/\/",
    "analyzed":"parikhā haṃsa śobhitā ",
    "folio":4
  },
  {
    "segmentnr":"SA_K10_bsu009_u:34",
    "original":"mālairhi pariveṣṭitaṃ saptatālaismamantataḥ \/",
    "analyzed":"mālaiḥ hi pariveṣṭitam sapta tālaiḥ mama antatas ",
    "folio":4
  },
  {
    "segmentnr":"SA_K10_bsu009_u:35",
    "original":"catūratnamayāstālāḥ kiṅkinījālaśobhitāḥ \/\/ Mvyā_17 \/\/",
    "analyzed":"catur ratna mayāḥ tālāḥ kiṅkinī jāla śobhitāḥ ",
    "folio":4
  },
  {
    "segmentnr":"SA_K10_bsu009_u:36",
    "original":"tattālebhyonilājjātaḥ śabdaścaiva manoramaḥ \/",
    "analyzed":"tad tālebhyaḥ nilāt jātaḥ śabdaḥ ca eva manoramaḥ ",
    "folio":4
  },
  {
    "segmentnr":"SA_K10_bsu009_u:37",
    "original":"sumadhuro yathā tūryaṃ tacca pañcāṅgasaṃyutaṃ \/\/ Mvyā_18 \/\/",
    "analyzed":"su madhuraḥ yathā tūryam tat ca pañcāṅga saṃyutam ",
    "folio":4
  },
  {
    "segmentnr":"SA_K10_bsu009_u:38",
    "original":"nagare 'smin narāśca ye viśrāmasukhakāminaḥ \/",
    "analyzed":"nagare asmin narāḥ ca ye viśrāma sukha kāminaḥ ",
    "folio":4
  },
  {
    "segmentnr":"SA_K10_bsu009_u:39",
    "original":"prahṛṣṭābhirabhiṣyante tālaśabdaiśca te tadā \/\/ Mvyā_19 \/\/",
    "analyzed":"prahṛṣṭābhiḥ abhiṣyante tāla śabdaiḥ ca te tadā ",
    "folio":4
  },
  {
    "segmentnr":"SA_K10_bsu009_u:40",
    "original":"nagaramapi tatkṛtamutpalakumudākīrṇaṃ \/",
    "analyzed":"nagaram api tat kṛtam utpala kumuda ākīrṇam ",
    "folio":5
  },
  {
    "segmentnr":"SA_K10_bsu009_u:41",
    "original":"taḍāgopavanodyānaṃ trayametadbhaviṣyati \/\/ Mvyā_20 \/\/",
    "analyzed":"taḍāga upavana udyānam trayam etat bhaviṣyati ",
    "folio":5
  },
  {
    "segmentnr":"SA_K10_bsu009_u:42",
    "original":"śaṅkhonāma nṛpastatra mahātejā bhaviṣyati \/",
    "analyzed":"śaṅkhaḥ nāma nṛpaḥ tatra mahā tejāḥ bhaviṣyati ",
    "folio":5
  },
  {
    "segmentnr":"SA_K10_bsu009_u:43",
    "original":"caturdvīrpādhipeśvaraścakravarttī mahābalaḥ \/\/ Mvyā_21 \/\/",
    "analyzed":"            ",
    "folio":5
  },
  {
    "segmentnr":"SA_K10_bsu009_u:44",
    "original":"saptaratnasamanvitaścaturaṅgabalādhipaḥ \/",
    "analyzed":"sapta ratna samanvitaḥ caturaṅga bala adhipaḥ ",
    "folio":5
  },
  {
    "segmentnr":"SA_K10_bsu009_u:45",
    "original":"sahasraṃ hi janiṣyante putrāstadāsya bhūpateḥ \/\/ Mvyā_22 \/\/",
    "analyzed":"sahasram hi janiṣyante putrāḥ tadā asya bhūpateḥ ",
    "folio":5
  },
  {
    "segmentnr":"SA_K10_bsu009_u:46",
    "original":"pṛthivīṃ sāgarāntāñca sa paripālayiṣyati \/",
    "analyzed":"pṛthivīm sāgara antāt ca sa paripālayiṣyati ",
    "folio":5
  },
  {
    "segmentnr":"SA_K10_bsu009_u:47",
    "original":"yathādharmadaṇḍeṇa narādhipo hi tadyathā \/\/ Mvyā_23 \/\/",
    "analyzed":"yathā dharma daṇḍeṇa narādhipaḥ hi tat yathā ",
    "folio":5
  },
  {
    "segmentnr":"SA_K10_bsu009_u:48",
    "original":"caturmahānidhistadā śaṅkhākhyasya ca bhūpateḥ \/",
    "analyzed":"catur mahā nidhiḥ tadā śaṅkha ākhyasya ca bhūpateḥ ",
    "folio":5
  },
  {
    "segmentnr":"SA_K10_bsu009_u:49",
    "original":"ratnānāṃ śatakoṭīnāṃ rājñastadā hi lokyate \/\/ Mvyā_24 \/\/",
    "analyzed":"ratnānām śata koṭīnām rājñaḥ tadā hi lokyate ",
    "folio":5
  },
  {
    "segmentnr":"SA_K10_bsu009_u:50",
    "original":"piṅgalaśca kaliṅgeṣu mithilāyām ca pāṇḍukaḥ \/",
    "analyzed":"piṅgalaḥ ca kaliṅgeṣu mithilāyām ca pāṇḍukaḥ ",
    "folio":6
  },
  {
    "segmentnr":"SA_K10_bsu009_u:51",
    "original":"elapatraśca gāndhāre śaṃkho vārāṇasīpure \/\/ Mvyā_25 \/\/",
    "analyzed":"elapatraḥ ca gāndhāre śaṃkhaḥ vārāṇasī pure ",
    "folio":6
  },
  {
    "segmentnr":"SA_K10_bsu009_u:52",
    "original":"caturbhirebhinidhibhissa rājā susamanvitaḥ \/",
    "analyzed":"caturbhiḥ ebhiḥ nidhibhiḥ sa rājā su samanvitaḥ ",
    "folio":6
  },
  {
    "segmentnr":"SA_K10_bsu009_u:53",
    "original":"bhaviṣyati mahāvīraḥ śatapuṇyabaloditaḥ \/\/ Mvyā_26 \/\/",
    "analyzed":"bhaviṣyati mahā vīraḥ śata puṇya bala uditaḥ ",
    "folio":6
  },
  {
    "segmentnr":"SA_K10_bsu009_u:54",
    "original":"brāhmaṇastasya rājñāśca subrahmaṇaḥ purohitaḥ \/",
    "analyzed":"brāhmaṇaḥ tasya rājñāḥ ca subrahmaṇaḥ purohitaḥ ",
    "folio":6
  },
  {
    "segmentnr":"SA_K10_bsu009_u:55",
    "original":"bahuśrutaścaturvedastasyopādhyāyo bhaviṣyati \/\/ Mvyā_27 \/\/",
    "analyzed":"bahu śrutaḥ catur vedaḥ tasya upādhyāyaḥ bhaviṣyati ",
    "folio":6
  },
  {
    "segmentnr":"SA_K10_bsu009_u:56",
    "original":"adhyāpako mantradharaḥ smṛtimān vedapāragaḥ \/",
    "analyzed":"adhyāpakaḥ mantra dharaḥ smṛtimān vedapāragaḥ ",
    "folio":6
  },
  {
    "segmentnr":"SA_K10_bsu009_u:57",
    "original":"kaiṭabhe sanighaṇṭe ca padavyākaraṇe tathā \/\/ Mvyā_28 \/\/",
    "analyzed":"kaiṭabhe sa nighaṇṭe ca pada vyākaraṇe tathā ",
    "folio":6
  },
  {
    "segmentnr":"SA_K10_bsu009_u:58",
    "original":"tadā brahmāvatī nāma tasya bhāryā bhaviṣyati \/",
    "analyzed":"tadā brahmāvatī nāma tasya bhāryā bhaviṣyati ",
    "folio":6
  },
  {
    "segmentnr":"SA_K10_bsu009_u:59",
    "original":"darśanīyā prāsādikā abhirūpā yaśasvinī \/\/ Mvyā_29 \/\/",
    "analyzed":"darśanīyā prāsādikā abhirūpā yaśasvinī ",
    "folio":6
  },
  {
    "segmentnr":"SA_K10_bsu009_u:60",
    "original":"tuṣitebhyaścayavitvā tu maitreyo hyagrapugdalaḥ \/",
    "analyzed":"tuṣitebhyaḥ ca yavitvā tu maitreyaḥ hi agra puc dalaḥ ",
    "folio":7
  },
  {
    "segmentnr":"SA_K10_bsu009_u:61",
    "original":"tasyāḥ kukṣau sa niyataṃ pratisandhiṃ grahīṣyati \/\/ Mvyā_30 \/\/",
    "analyzed":"tasyāḥ kukṣau sa niyatam pratisandhim grahīṣyati ",
    "folio":7
  },
  {
    "segmentnr":"SA_K10_bsu009_u:62",
    "original":"daśamāsāṃśca nikhilāṃ dhārayitvā mahādyūtiṃ \/",
    "analyzed":"daśa māsān ca nikhilām dhārayitvā mahā dyūtim ",
    "folio":7
  },
  {
    "segmentnr":"SA_K10_bsu009_u:63",
    "original":"supuṣpitesminnudyāne maitreyajananī tataḥ \/\/ Mvyā_31 \/\/",
    "analyzed":"su puṣpite ismin udyāne maitreya jananī tatas ",
    "folio":7
  },
  {
    "segmentnr":"SA_K10_bsu009_u:64",
    "original":"na niṣaṇṇā nipannā vā sthitā sā dharmacāriṇī \/",
    "analyzed":"na niṣaṇṇā nipannā vā sthitā sā dharma cāriṇī ",
    "folio":7
  },
  {
    "segmentnr":"SA_K10_bsu009_u:65",
    "original":"drumasya śākhāmālamvya maitreyaṃ janayiṣyati \/\/ Mvyā_32 \/\/",
    "analyzed":"drumasya śākhām ālambya maitreyam janayiṣyati ",
    "folio":7
  },
  {
    "segmentnr":"SA_K10_bsu009_u:66",
    "original":"niṣkramiṣyati pārśvena dakṣiṇena narottamaḥ \/",
    "analyzed":"niṣkramiṣyati pārśvena dakṣiṇena narottamaḥ ",
    "folio":7
  },
  {
    "segmentnr":"SA_K10_bsu009_u:67",
    "original":"abhrakūṭādyathā sūryo nirgataśca prabhāvyate \/\/ Mvyā_32* \/\/",
    "analyzed":"abhra kūṭāt yathā sūryaḥ nirgataḥ ca prabhāvyate ",
    "folio":7
  },
  {
    "segmentnr":"SA_K10_bsu009_u:68",
    "original":"alipto garbhapaṅkena kuśeśayamivāmvunā \/",
    "analyzed":"a liptaḥ garbha paṅkena kuśeśayam iva amvunā ",
    "folio":7
  },
  {
    "segmentnr":"SA_K10_bsu009_u:69",
    "original":"traidhātukamidaṃ sarvaṃ prabhayā pūrayiṣyati \/\/ Mvyā_33 \/\/",
    "analyzed":"traidhātukam idam sarvam prabhayā pūrayiṣyati ",
    "folio":7
  },
  {
    "segmentnr":"SA_K10_bsu009_u:70",
    "original":"prīto 'tha taṃ sahasrākṣo devarājā śacīpatiḥ \/",
    "analyzed":"prītaḥ atha tam sahasrākṣaḥ devarājā śacīpatiḥ ",
    "folio":8
  },
  {
    "segmentnr":"SA_K10_bsu009_u:71",
    "original":"jāyamānaṃ grahītā ca maitreyaṃ dvipadottamam \/\/ Mvyā_34 \/\/",
    "analyzed":"jāyamānam grahītā ca maitreyam dvipada uttamam ",
    "folio":8
  },
  {
    "segmentnr":"SA_K10_bsu009_u:72",
    "original":"padāni jātamātraśca saptāsau prakamiṣyati \/",
    "analyzed":"padāni jāta mātraḥ ca sapta asau prakamiṣyati ",
    "folio":8
  },
  {
    "segmentnr":"SA_K10_bsu009_u:73",
    "original":"pade pade nidhānañca padmaṃ padmaṃ bhaviṣyati \/\/ Mvyā_35 \/\/",
    "analyzed":"pade pade nidhānam ca padmam padmam bhaviṣyati ",
    "folio":8
  },
  {
    "segmentnr":"SA_K10_bsu009_u:74",
    "original":"diśaścatasraścodvīkṣya vācaṃ pravyāhariṣyati \/",
    "analyzed":"diśaḥ catasraḥ ca udvīkṣya vācam pravyāhariṣyati ",
    "folio":8
  },
  {
    "segmentnr":"SA_K10_bsu009_u:75",
    "original":"iyaṃ me paścimā jāti nāsti bhūyaḥ punarbhavaḥ \/",
    "analyzed":"iyam me paścimā jāti na asti bhūyas punarbhavaḥ ",
    "folio":8
  },
  {
    "segmentnr":"SA_K10_bsu009_u:76",
    "original":"na punarabhā gamiṣyāmi nirvāsyāmi nirāsravaḥ \/\/ Mvyā_36 \/\/",
    "analyzed":"na punar abhāḥ gamiṣyāmi nirvāsyāmi nirāsravaḥ ",
    "folio":8
  },
  {
    "segmentnr":"SA_K10_bsu009_u:77",
    "original":"saṃsārārṇavamagnānāṃ sattvānāṃ duḥkhabhāgināṃ \/",
    "analyzed":"saṃsāra arṇava magnānām sattvānām duḥkha bhāginām ",
    "folio":8
  },
  {
    "segmentnr":"SA_K10_bsu009_u:78",
    "original":"tṛṣṇābandhanabaddhānāṃ kariṣyāmi vimocanam \/\/ Mvyā_37 \/\/",
    "analyzed":"tṛṣṇā bandhana baddhānām kariṣyāmi vimocanam ",
    "folio":8
  },
  {
    "segmentnr":"SA_K10_bsu009_u:79",
    "original":"śvetaṃ cāsya surāśchatraṃ dhārayiṣyanti mūrdhani \/",
    "analyzed":"śvetam ca asya surāḥ chatram dhārayiṣyanti mūrdhani ",
    "folio":8
  },
  {
    "segmentnr":"SA_K10_bsu009_u:80",
    "original":"śītoṣṇavāridhārābhyāṃ nāgendrau snāpayiṣyataḥ \/\/ Mvyā_38 \/\/",
    "analyzed":"śīta uṣṇa vāri dhārābhyām nāga indrau snāpayiṣyataḥ ",
    "folio":9
  },
  {
    "segmentnr":"SA_K10_bsu009_u:81",
    "original":"pratigṛhya ca taṃ dhātrī dvātriṃśadvaralakṣaṇam \/",
    "analyzed":"pratigṛhya ca tam dhātrī dvātriṃśat vara lakṣaṇam ",
    "folio":9
  },
  {
    "segmentnr":"SA_K10_bsu009_u:82",
    "original":"śriyā jvalantaṃ maitreyaṃ mātre samupaneṣyati \/\/ Mvyā_39 \/\/",
    "analyzed":"śriyā jvalantam maitreyam mātre samupaneṣyati ",
    "folio":9
  },
  {
    "segmentnr":"SA_K10_bsu009_u:83",
    "original":"manoramāṃ ca śivikāṃ nānāratnavibhūṣitāṃ \/",
    "analyzed":"manoramām ca śivikām nānā ratna vibhūṣitām ",
    "folio":9
  },
  {
    "segmentnr":"SA_K10_bsu009_u:84",
    "original":"ārūḍhāṃ putrasahitāṃ vahiṣyanti ca devatā \/\/ Mvyā_40 \/\/",
    "analyzed":"ārūḍhām putra sahitām vahiṣyanti ca devatā ",
    "folio":9
  },
  {
    "segmentnr":"SA_K10_bsu009_u:85",
    "original":"tatastūrya sahasreṣu vādyamāneṣu tatpuraṃ \/",
    "analyzed":"tatas tūrya sahasreṣu vādyamāneṣu tat puram ",
    "folio":9
  },
  {
    "segmentnr":"SA_K10_bsu009_u:86",
    "original":"praviṣṭamātre maitreye puṣpavarṣaṃ patiṣyati \/\/ Mvyā_41 \/\/",
    "analyzed":"praviṣṭa mātre maitreye puṣpa varṣam patiṣyati ",
    "folio":9
  },
  {
    "segmentnr":"SA_K10_bsu009_u:87",
    "original":"dṛṣṭaivaṃ putraṃ subrahmā dvātriṃśadvaralakṣaṇam \/",
    "analyzed":"dṛṣṭā evam putram subrahmā dvātriṃśat vara lakṣaṇam ",
    "folio":9
  },
  {
    "segmentnr":"SA_K10_bsu009_u:88",
    "original":"pratyavīkṣātha mantreṣu tadā prīto bhaviṣyati \/\/ Mvyā_42 \/\/",
    "analyzed":"pratyavīkṣa atha mantreṣu tadā prītaḥ bhaviṣyati ",
    "folio":9
  },
  {
    "segmentnr":"SA_K10_bsu009_u:89",
    "original":"gatidvayaṃ kumārasya yathā mantreṣu dṛśyate \/",
    "analyzed":"gati dvayam kumārasya yathā mantreṣu dṛśyate ",
    "folio":9
  },
  {
    "segmentnr":"SA_K10_bsu009_u:90",
    "original":"narādhipaścakravarttī buddho vā dvipadottamaḥ \/\/ Mvyā_43 \/\/",
    "analyzed":"narādhipaḥ cakravarttī buddhaḥ vā dvipada uttamaḥ ",
    "folio":10
  },
  {
    "segmentnr":"SA_K10_bsu009_u:91",
    "original":"sa ca yauvanasaṃprāpto maitreyaḥ puruṣottamaḥ \/",
    "analyzed":"sa ca yauvana saṃprāptaḥ maitreyaḥ puruṣa uttamaḥ ",
    "folio":10
  },
  {
    "segmentnr":"SA_K10_bsu009_u:92",
    "original":"cintayiṣyati dharmātmā duḥkhitā khalviyaṃ prajāḥ \/\/ Mvyā_44 \/\/",
    "analyzed":"cintayiṣyati dharma ātmā duḥkhitā khalu iyam prajāḥ ",
    "folio":10
  },
  {
    "segmentnr":"SA_K10_bsu009_u:93",
    "original":"brahmakharo mahāghoṣo hemavarṇo mahādyutiḥ \/",
    "analyzed":"brahma kharaḥ mahā ghoṣaḥ hema varṇaḥ mahā dyutiḥ ",
    "folio":10
  },
  {
    "segmentnr":"SA_K10_bsu009_u:94",
    "original":"viśālavakṣaḥ pīnāṃsaḥ padmapatranibhekṣaṇaḥ \/\/ Mvyā_45 \/\/",
    "analyzed":"viśāla vakṣaḥ pīna aṃsaḥ padma patra nibha īkṣaṇaḥ ",
    "folio":10
  },
  {
    "segmentnr":"SA_K10_bsu009_u:95",
    "original":"hastaḥ pañcāśaducchrāya tasya kāyo bhaviṣyati \/",
    "analyzed":"hastaḥ tasya kāyaḥ bhaviṣyati ",
    "folio":10
  },
  {
    "segmentnr":"SA_K10_bsu009_u:96",
    "original":"visṛtaśca tato 'rddheṇa śubhavarṇasamucchrayaḥ \/\/ Mvyā_46 \/\/",
    "analyzed":"visṛtaḥ ca tatas arddheṇa śubha varṇa samucchrayaḥ ",
    "folio":10
  },
  {
    "segmentnr":"SA_K10_bsu009_u:97",
    "original":"aśītibhiścaturbhiśca sahasraiḥ saṃpuraskṛtaḥ \/",
    "analyzed":"aśītibhiḥ caturbhiḥ ca sahasraiḥ saṃpuraskṛtaḥ ",
    "folio":10
  },
  {
    "segmentnr":"SA_K10_bsu009_u:98",
    "original":"mānavānāṃ sa maitreyo mantrānadhyāpayiṣyati \/\/ Mvyā_47 \/\/",
    "analyzed":"mānavānām sa maitreyaḥ mantrān adhyāpayiṣyati ",
    "folio":10
  },
  {
    "segmentnr":"SA_K10_bsu009_u:99",
    "original":"atha śaṃkho narapatiḥ yūpamucchrāpayiṣyati \/",
    "analyzed":"atha śaṃkhaḥ narapatiḥ yūpam ucchrāpayiṣyati ",
    "folio":10
  },
  {
    "segmentnr":"SA_K10_bsu009_u:100",
    "original":"tiryañca ṣoḍaśavyāmaṃ ūrddhva vyāmasahasrakam \/\/ Mvyā_48 \/\/",
    "analyzed":"tiryañca ṣoḍaśa vyāmam ūrddhva vyāma sahasrakam ",
    "folio":11
  },
  {
    "segmentnr":"SA_K10_bsu009_u:101",
    "original":"sa taṃ yūpaṃ narapatirnānāratnavibhūṣitaṃ \/",
    "analyzed":"sa tam yūpam narapatiḥ nānā ratna vibhūṣitam ",
    "folio":11
  },
  {
    "segmentnr":"SA_K10_bsu009_u:102",
    "original":"pradāsyati dvijātibhyo yajñaṃ kṛtvā puraḥsaraṃ \/\/ Mvyā_49 \/\/",
    "analyzed":"pradāsyati dvijātibhyaḥ yajñam kṛtvā puraḥsaram ",
    "folio":11
  },
  {
    "segmentnr":"SA_K10_bsu009_u:103",
    "original":"tañca ratnamayaṃ yūpaṃ dattamātraṃ manoramaṃ \/",
    "analyzed":"tat ca ratna mayam yūpam datta mātram manoramam ",
    "folio":11
  },
  {
    "segmentnr":"SA_K10_bsu009_u:104",
    "original":"brāhmaṇāṇāṃ sahasrāṇi vikiriṣyanti tatkṣaṇāt \/\/ Mvyā_50 \/\/",
    "analyzed":"brāhmaṇāṇām sahasrāṇi vikiriṣyanti tad kṣaṇāt ",
    "folio":11
  },
  {
    "segmentnr":"SA_K10_bsu009_u:105",
    "original":"yūpasyatasya maitreyo dṛṣṭvā caitāmanityatāṃ \/",
    "analyzed":"yūpasyatasya maitreyaḥ dṛṣṭvā ca etām anitya tām ",
    "folio":11
  },
  {
    "segmentnr":"SA_K10_bsu009_u:106",
    "original":"kṛtasraṃ vicintya saṃsāraṃ pravrajyāṃ rocayiṣyati \/\/ Mvyā_51 \/\/",
    "analyzed":"vicintya saṃsāram pravrajyām rocayiṣyati ",
    "folio":11
  },
  {
    "segmentnr":"SA_K10_bsu009_u:107",
    "original":"yatvahaṃ pravrajitveha spṛśeyamamṛtaṃ padaṃ \/",
    "analyzed":"yatu aham pravrajitvā iha spṛśeyam amṛtam padam ",
    "folio":11
  },
  {
    "segmentnr":"SA_K10_bsu009_u:108",
    "original":"vimocayeyaṃ janatāṃ vyādhimṛtyujarābhayāt \/\/ Mvyā_52 \/\/",
    "analyzed":"vimocayeyam janatām vyādhi mṛtyu jarā bhayāt ",
    "folio":11
  },
  {
    "segmentnr":"SA_K10_bsu009_u:109",
    "original":"aśītibhiḥ sahasraissa caturbhiśca puraskṛtaḥ \/",
    "analyzed":"aśītibhiḥ sahasraiḥ sa caturbhiḥ ca puraskṛtaḥ ",
    "folio":11
  },
  {
    "segmentnr":"SA_K10_bsu009_u:110",
    "original":"niṣkramiṣyati maitreyaḥ pravrajyāmagrapugdalaḥ \/\/ Mvyā_53 \/\/",
    "analyzed":"niṣkramiṣyati maitreyaḥ pravrajyām agra pugdalaḥ ",
    "folio":12
  },
  {
    "segmentnr":"SA_K10_bsu009_u:111",
    "original":"nāgavṛkṣastadā tasya bodhivṛkṣo bhaviṣyati \/",
    "analyzed":"nāgavṛkṣaḥ tadā tasya bodhivṛkṣaḥ bhaviṣyati ",
    "folio":12
  },
  {
    "segmentnr":"SA_K10_bsu009_u:112",
    "original":"pañcāśadyojanānyasya śākhā ūrddhaṃ samucchritāḥ \/\/ Mvyā_54 \/\/",
    "analyzed":"pañcāśat yojanāni asya śākhāḥ ūrddham samucchritāḥ ",
    "folio":12
  },
  {
    "segmentnr":"SA_K10_bsu009_u:113",
    "original":"niṣadya tasya cādhastānmaitreyaḥ puruṣottamaḥ \/",
    "analyzed":"niṣadya tasya ca adhastāt maitreyaḥ puruṣottamaḥ ",
    "folio":12
  },
  {
    "segmentnr":"SA_K10_bsu009_u:114",
    "original":"anuttarāṃ śivāṃ bodhiṃ samavāpsyati nāyakaḥ \/\/ Mvyā_55 \/\/",
    "analyzed":"anuttarām śivām bodhim samavāpsyati nāyakaḥ ",
    "folio":12
  },
  {
    "segmentnr":"SA_K10_bsu009_u:115",
    "original":"yasyāmeva ca rātrau sa pravrajyāṃ niṣkramiṣyati \/",
    "analyzed":"yasyām eva ca rātrau sa pravrajyām niṣkramiṣyati ",
    "folio":12
  },
  {
    "segmentnr":"SA_K10_bsu009_u:116",
    "original":"tasyāṃ eva ca rātrau hi parāṃ bodhimavāpsyati \/\/ Mvyā_56 \/\/",
    "analyzed":"tasyām eva ca rātrau hi parām bodhim avāpsyati ",
    "folio":12
  },
  {
    "segmentnr":"SA_K10_bsu009_u:117",
    "original":"aṣṭāṅgopetayā vācā tataḥ sa puruṣottamaḥ \/",
    "analyzed":"aṣṭāṅga upetayā vācā tatas sa puruṣottamaḥ ",
    "folio":12
  },
  {
    "segmentnr":"SA_K10_bsu009_u:118",
    "original":"deśayiṣyati saddharmaṃ sarvaduḥkhāpahaṃ śivam \/\/ Mvyā_57 \/\/",
    "analyzed":"deśayiṣyati saddharmam sarva duḥkha apaham śivam ",
    "folio":12
  },
  {
    "segmentnr":"SA_K10_bsu009_u:119",
    "original":"prasannāṃ janatāṃ dṛṣṭvā satyāni kathayiṣyati \/",
    "analyzed":"prasannām janatām dṛṣṭvā satyāni kathayiṣyati ",
    "folio":12
  },
  {
    "segmentnr":"SA_K10_bsu009_u:120",
    "original":"duḥkhaṃ duḥkhasamutpādaṃ duḥkhasya samatikramaṃ \/\/ Mvyā_58 \/\/",
    "analyzed":"duḥkham duḥkha samutpādam duḥkhasya samatikramam ",
    "folio":13
  },
  {
    "segmentnr":"SA_K10_bsu009_u:121",
    "original":"āryaṃ cāṣṭāṅgikaṃ mārgaṃ kṣemaṃ nirvāṇagāminaṃ \/",
    "analyzed":"āryam ca aṣṭa āṅgikam mārgam kṣemam nirvāṇa gāminam ",
    "folio":13
  },
  {
    "segmentnr":"SA_K10_bsu009_u:122",
    "original":"taṃ cāpi dharmaṃ saṃśrutya pratipatsyanti śāsane \/\/ Mvyā_59 \/\/",
    "analyzed":"tam ca api dharmam saṃśrutya pratipatsyanti śāsane ",
    "folio":13
  },
  {
    "segmentnr":"SA_K10_bsu009_u:123",
    "original":"udyāne puṣpasaṃcchanne sannipāto bhaviṣyati \/",
    "analyzed":"udyāne puṣpa saṃcchanne sannipātaḥ bhaviṣyati ",
    "folio":13
  },
  {
    "segmentnr":"SA_K10_bsu009_u:124",
    "original":"pūrṇaṃ ca yojanaśataṃ parṣattasya bhaviṣyati \/\/ Mvyā_60 \/\/",
    "analyzed":"pūrṇam ca yojana śatam parṣad tasya bhaviṣyati ",
    "folio":13
  },
  {
    "segmentnr":"SA_K10_bsu009_u:125",
    "original":"śrutvā narapati rājā śaṅkho nāma mahāyaśāḥ \/",
    "analyzed":"śrutvā narapatiḥ rājā śaṅkhaḥ nāma mahā yaśāḥ ",
    "folio":13
  },
  {
    "segmentnr":"SA_K10_bsu009_u:126",
    "original":"datvā dānamasaṃkhyeyaṃ pravrajyāṃ niṣkramiṣyati \/\/ Mvyā_61 \/\/",
    "analyzed":"da tvā dānam asaṃkhyeyam pravrajyām niṣkramiṣyati ",
    "folio":13
  },
  {
    "segmentnr":"SA_K10_bsu009_u:127",
    "original":"aśītibhiścaturbhiśca sahasraiḥ parivāritaḥ \/",
    "analyzed":"aśītibhiḥ caturbhiḥ ca sahasraiḥ parivāritaḥ ",
    "folio":13
  },
  {
    "segmentnr":"SA_K10_bsu009_u:128",
    "original":"narādhipo viniṣkramya pravrajyāmupayāsyati \/\/ Mvyā_62 \/\/",
    "analyzed":"narādhipaḥ viniṣkramya pravrajyām upayāsyati ",
    "folio":13
  },
  {
    "segmentnr":"SA_K10_bsu009_u:129",
    "original":"anenaiva pramāṇena mānavānāṃ puraskṛtaḥ \/",
    "analyzed":"anena eva pramāṇena mānavānām puraskṛtaḥ ",
    "folio":13
  },
  {
    "segmentnr":"SA_K10_bsu009_u:130",
    "original":"maitreyasya pitā tatra pravrajyāṃ niṣkramiṣyati \/\/ Mvyā_63 \/\/",
    "analyzed":"maitreyasya pitā tatra pravrajyām niṣkramiṣyati ",
    "folio":14
  },
  {
    "segmentnr":"SA_K10_bsu009_u:131",
    "original":"tato gṛhapatistatra sudhano nāma viśrutaḥ \/",
    "analyzed":"tatas gṛhapatiḥ tatra sudhanaḥ nāma viśrutaḥ ",
    "folio":14
  },
  {
    "segmentnr":"SA_K10_bsu009_u:132",
    "original":"pravrajiṣyati śuddhātmā maitreyasyānuśāsane \/\/ Mvyā_64 \/\/",
    "analyzed":"pravrajiṣyati śuddha ātmā maitreyasya anuśāsane ",
    "folio":14
  },
  {
    "segmentnr":"SA_K10_bsu009_u:133",
    "original":"strīratnamatha śaṅkhasya viśākhā nāma viśrutā \/",
    "analyzed":"strī ratnam atha śaṅkhasya viśākhā nāma viśrutā ",
    "folio":14
  },
  {
    "segmentnr":"SA_K10_bsu009_u:134",
    "original":"aśītibhiścaturbhiśca sahasraiḥ saṃpuraṣkṛtā \/\/",
    "analyzed":"aśītibhiḥ caturbhiḥ ca sahasraiḥ saṃpuraṣkṛtā ",
    "folio":14
  },
  {
    "segmentnr":"SA_K10_bsu009_u:135",
    "original":"nārīṇāmabhiniṣkramya pravrajyāṃ rocayiṣyati \/\/ Mvyā_65 \/\/",
    "analyzed":"nārīṇām abhiniṣkramya pravrajyām rocayiṣyati ",
    "folio":14
  },
  {
    "segmentnr":"SA_K10_bsu009_u:136",
    "original":"prāṇinaḥ tatra samaye sahasrāṇi śatāni ca \/",
    "analyzed":"prāṇinaḥ tatra samaye sahasrāṇi śatāni ca ",
    "folio":14
  },
  {
    "segmentnr":"SA_K10_bsu009_u:137",
    "original":"pravrajyāmupayāsyanti maitreyasyānuśāsane \/\/ Mvyā_66 \/\/",
    "analyzed":"pravrajyām upayāsyanti maitreyasya anuśāsane ",
    "folio":14
  },
  {
    "segmentnr":"SA_K10_bsu009_u:138",
    "original":"supuṣpite 'sminnudyāne sannipāto bhaviṣyati \/",
    "analyzed":"su puṣpite asmin udyāne sannipātaḥ bhaviṣyati ",
    "folio":14
  },
  {
    "segmentnr":"SA_K10_bsu009_u:139",
    "original":"samantato yojanaśataṃ parṣat tasya bhaviṣyati \/\/ Mvyā_67 \/\/",
    "analyzed":"samantataḥ yojana śatam parṣad tasya bhaviṣyati ",
    "folio":14
  },
  {
    "segmentnr":"SA_K10_bsu009_u:140",
    "original":"tataḥ kāruṇikaḥ śāstā maitreyaḥ puruṣottamaḥ \/",
    "analyzed":"tatas kāruṇikaḥ śāstā maitreyaḥ puruṣottamaḥ ",
    "folio":15
  },
  {
    "segmentnr":"SA_K10_bsu009_u:141",
    "original":"samitiṃ vyavalokyātha imamarthaṃ pravakṣayati \/\/ Mvyā_68 \/\/",
    "analyzed":"samitim vyavalokya atha imam artham ",
    "folio":15
  },
  {
    "segmentnr":"SA_K10_bsu009_u:142",
    "original":"sarvete śākyasiṃhena guṇiśreṣṭheṇa trāyinā \/",
    "analyzed":"sarvete śākyasiṃhena guṇi śreṣṭheṇa trāyinā ",
    "folio":15
  },
  {
    "segmentnr":"SA_K10_bsu009_u:143",
    "original":"arthato lokanāthena dṛṣṭvā saddharmadhātunā \/",
    "analyzed":"arthataḥ lokanāthena dṛṣṭvā saddharmadhātunā ",
    "folio":15
  },
  {
    "segmentnr":"SA_K10_bsu009_u:144",
    "original":"ropitā mokṣamārgeṇa vikṣiptā mama śāsane \/\/ Mvyā_69 \/\/",
    "analyzed":"ropitāḥ mokṣa mārgeṇa vikṣiptāḥ mama śāsane ",
    "folio":15
  },
  {
    "segmentnr":"SA_K10_bsu009_u:145",
    "original":"chatradhvajapatākābhirgandhamālyavilepanaiḥ \/",
    "analyzed":"chatra dhvaja patākābhiḥ gandha mālya vilepanaiḥ ",
    "folio":15
  },
  {
    "segmentnr":"SA_K10_bsu009_u:146",
    "original":"kṛtvā stūpeṣu satkāraṃ āgatā hi mamāntikam \/\/ Mvyā_70 \/\/",
    "analyzed":"kṛtvā stūpeṣu satkāram āgatāḥ hi mama antikam ",
    "folio":15
  },
  {
    "segmentnr":"SA_K10_bsu009_u:147",
    "original":"saṃghe datvā ca dānāni cīvaraṃ pānabhojanaṃ \/",
    "analyzed":"saṃghe da tvā ca dānāni cīvaram pāna bhojanam ",
    "folio":15
  },
  {
    "segmentnr":"SA_K10_bsu009_u:148",
    "original":"vividhaṃ glānabhaiṣajyaṃ āgatā hi mamāntikam \/\/ Mvyā_71 \/\/",
    "analyzed":"vividham glāna bhaiṣajyam āgatāḥ hi mama antikam ",
    "folio":15
  },
  {
    "segmentnr":"SA_K10_bsu009_u:149",
    "original":"kuṃkumodakasekaṃ ca candanenānulepanaṃ \/",
    "analyzed":"kuṃkuma udaka sekam ca candanena anulepanam ",
    "folio":15
  },
  {
    "segmentnr":"SA_K10_bsu009_u:150",
    "original":"datvā śākyamuneḥ stūpeṣvāgatā hi mamāntikam \/\/ Mvyā_72 \/\/",
    "analyzed":"da tvā śākyamuneḥ stūpeṣu āgatāḥ hi mama antikam ",
    "folio":16
  },
  {
    "segmentnr":"SA_K10_bsu009_u:151",
    "original":"śikṣāpadāni cādhāya śākyasiṃhasya śāsane \/",
    "analyzed":"śikṣā padāni ca ādhāya śākyasiṃhasya śāsane ",
    "folio":16
  },
  {
    "segmentnr":"SA_K10_bsu009_u:152",
    "original":"paripālaya yathābhūtaṃ āgatā hi mamāntikam \/\/ Mvyā_73 \/\/",
    "analyzed":"paripālaya yathābhūtam āgatā hi mama antikam ",
    "folio":16
  },
  {
    "segmentnr":"SA_K10_bsu009_u:153",
    "original":"upoṣadhaṃ upoṣyeha āryamaṣṭāṅgikaṃ śubhaṃ \/",
    "analyzed":"upoṣadham upoṣya iha āryam aṣṭa āṅgikam śubham ",
    "folio":16
  },
  {
    "segmentnr":"SA_K10_bsu009_u:154",
    "original":"caturdaśīṃ pañcadaśīṃ pakṣasyehāṣṭamīṃ tathā \/",
    "analyzed":"caturdaśīm pañcadaśīm pakṣasya iha aṣṭamīm tathā ",
    "folio":16
  },
  {
    "segmentnr":"SA_K10_bsu009_u:155",
    "original":"prātihārikapakṣaṃ cāṣyaṣṭāṅgaṃ susamāhitaṃ \/\/ Mvyā_74 \/\/",
    "analyzed":"prātihārika pakṣam ca aṣi aṣṭa aṅgam su samāhitam ",
    "folio":16
  },
  {
    "segmentnr":"SA_K10_bsu009_u:156",
    "original":"śīlāni ca samādāya saṃprāptāni ca śāsanam \/",
    "analyzed":"śīlāni ca samādāya saṃprāptāni ca śāsanam ",
    "folio":16
  },
  {
    "segmentnr":"SA_K10_bsu009_u:157",
    "original":"buddhaṃ dharmeṃ ca saṃghaṃ ca sattvāste śāsanaṃ gatāḥ \/\/",
    "analyzed":"buddham ca saṃgham ca sattvāḥ te śāsanam gatāḥ ",
    "folio":16
  },
  {
    "segmentnr":"SA_K10_bsu009_u:158",
    "original":"kṛtvā ca kuśalaṃ karma macchāsanamupāgatāḥ \/\/ Mvyā_75 \/\/",
    "analyzed":"kṛtvā ca kuśalam karma mad śāsanam upāgatāḥ ",
    "folio":16
  },
  {
    "segmentnr":"SA_K10_bsu009_u:159",
    "original":"tenaite preṣitāḥ sattvā pratiṣṭāśca mayāpyamī \/",
    "analyzed":"tena ete preṣitāḥ pratiṣṭāḥ ca mayā api amī ",
    "folio":16
  },
  {
    "segmentnr":"SA_K10_bsu009_u:160",
    "original":"gaṇiśreṣṭheṇa muninā parītā bhūrimedhasā \/\/ Mvyā_76 \/\/",
    "analyzed":"gaṇi śreṣṭheṇa muninā parītāḥ bhūri medhasā ",
    "folio":17
  },
  {
    "segmentnr":"SA_K10_bsu009_u:161",
    "original":"prasannāṃ janatāṃ dṛṣṭvā satyāni kathayiṣyati \/",
    "analyzed":"prasannām janatām dṛṣṭvā satyāni kathayiṣyati ",
    "folio":17
  },
  {
    "segmentnr":"SA_K10_bsu009_u:162",
    "original":"śrutvā ca te tato dharmaṃ prāpsyanti padamuttamam \/\/ Mvyā_77 \/\/",
    "analyzed":"śrutvā ca te tatas dharmam prāpsyanti padam uttamam ",
    "folio":17
  },
  {
    "segmentnr":"SA_K10_bsu009_u:163",
    "original":"prātihāryatrayeṇāsau śrāvakānvinayiṣyati \/",
    "analyzed":"prātihārya trayeṇa asau śrāvakān vinayiṣyati ",
    "folio":17
  },
  {
    "segmentnr":"SA_K10_bsu009_u:164",
    "original":"sarvete āsravāstatra kṣipayiṣyanti suratāḥ \/\/ Mvyā_78 \/\/",
    "analyzed":"sarve ete āsravāḥ tatra kṣipayiṣyanti suratāḥ ",
    "folio":17
  },
  {
    "segmentnr":"SA_K10_bsu009_u:165",
    "original":"prathamaḥ sannipātosya śrāvakāṇāṃ bhaviṣyati \/",
    "analyzed":"prathamaḥ sannipātaḥ asya śrāvakāṇām bhaviṣyati ",
    "folio":17
  },
  {
    "segmentnr":"SA_K10_bsu009_u:166",
    "original":"pūrṇāḥ ṣaṇṇavatikoṭyaḥ śrāvakāṇāṃ bhavacchidāṃ \/\/ Mvyā_79 \/\/",
    "analyzed":"pūrṇāḥ ṣaṇṇavati koṭyaḥ śrāvakāṇām bhavat chidām ",
    "folio":17
  },
  {
    "segmentnr":"SA_K10_bsu009_u:167",
    "original":"dvitīyaḥ sannipātosya śrāvakāṇāṃ bhaviṣyati \/",
    "analyzed":"dvitīyaḥ sannipātaḥ asya śrāvakāṇām bhaviṣyati ",
    "folio":17
  },
  {
    "segmentnr":"SA_K10_bsu009_u:168",
    "original":"pūrṇāścaturnavati koṭyaḥ śāntānāṃ bhūrimedhasāṃ \/\/ Mvyā_80 \/\/",
    "analyzed":"pūrṇāḥ caturnavati koṭyaḥ śāntānām bhūri medhasām ",
    "folio":17
  },
  {
    "segmentnr":"SA_K10_bsu009_u:169",
    "original":"tṛtīyaḥ sannipātosya śrāvakāṇāṃ bhaviṣyati \/",
    "analyzed":"tṛtīyaḥ sannipātaḥ asya śrāvakāṇām bhaviṣyati ",
    "folio":17
  },
  {
    "segmentnr":"SA_K10_bsu009_u:170",
    "original":"pūrṇāḥ dvāviṃśati koṭyaḥ śāntānāṃ śāntacetasāṃ \/\/ Mvyā_81 \/\/",
    "analyzed":"pūrṇāḥ dvāviṃśati koṭyaḥ śāntānām śānta cetasām ",
    "folio":18
  },
  {
    "segmentnr":"SA_K10_bsu009_u:171",
    "original":"dharmacakraṃ pravartyātha vinīya suramānuṣān \/",
    "analyzed":"dharma cakram pravartya atha vinīya sura mānuṣān ",
    "folio":18
  },
  {
    "segmentnr":"SA_K10_bsu009_u:172",
    "original":"sārdhaṃ śrāvakasaṃgheṇa pure piṇḍaṃ cariṣyati \/\/ Mvyā_82 \/\/",
    "analyzed":"sārdham śrāvaka saṃgheṇa pure piṇḍam cariṣyati ",
    "folio":18
  },
  {
    "segmentnr":"SA_K10_bsu009_u:173",
    "original":"tataḥ praviśatastasyāṃ ramyāṃ ketumatīṃ purīṃ \/",
    "analyzed":"tatas praviśataḥ tasyām ramyām ketumatīm purīm ",
    "folio":18
  },
  {
    "segmentnr":"SA_K10_bsu009_u:174",
    "original":"māndārakāṇi puṣpāṇi patiṣyanti purottame \/\/",
    "analyzed":"māndārakāṇi puṣpāṇi patiṣyanti pura uttame ",
    "folio":18
  },
  {
    "segmentnr":"SA_K10_bsu009_u:175",
    "original":"devatāḥ prakiriṣyanti tasmin puragate munau \/\/ Mvyā_83 \/\/",
    "analyzed":"devatāḥ tasmin pura gate munau ",
    "folio":18
  },
  {
    "segmentnr":"SA_K10_bsu009_u:176",
    "original":"catvāraśca mahārājā śakraśca tridaśādhipaḥ \/",
    "analyzed":"catvāraḥ ca mahā rājā śakraḥ ca tridaśādhipaḥ ",
    "folio":18
  },
  {
    "segmentnr":"SA_K10_bsu009_u:177",
    "original":"brahmā devagaṇaiḥ sārdhaṃ pūjāṃ tasya kariṣyati \/\/ Mvyā_84 \/\/",
    "analyzed":"brahmā deva gaṇaiḥ sārdham pūjām tasya kariṣyati ",
    "folio":18
  },
  {
    "segmentnr":"SA_K10_bsu009_u:178",
    "original":"utpalaṃ kumudaṃ padmaṃ puṇḍarīkaṃ sugandhikaṃ \/",
    "analyzed":"utpalam kumudam padmam puṇḍarīkam sugandhikam ",
    "folio":18
  },
  {
    "segmentnr":"SA_K10_bsu009_u:179",
    "original":"aguruṃ candanaṃ cāpi divyaṃ mālyaṃ patiṣyati \/\/ Mvyā_85 \/\/",
    "analyzed":"agurum candanam ca api divyam mālyam patiṣyati ",
    "folio":18
  },
  {
    "segmentnr":"SA_K10_bsu009_u:180",
    "original":"cailakṣepaṃ kariṣyanti devaputrā maharddhikāḥ \/",
    "analyzed":"caila kṣepam kariṣyanti devaputrāḥ maharddhikāḥ ",
    "folio":19
  },
  {
    "segmentnr":"SA_K10_bsu009_u:181",
    "original":"taṃ lokanāthamudvīkṣapa praviśantaṃ purottamam \/\/ Mvyā_86 \/\/",
    "analyzed":"tam loka nātham udvīkṣapa praviśantam pura uttamam ",
    "folio":19
  },
  {
    "segmentnr":"SA_K10_bsu009_u:182",
    "original":"divyaśca tūryanirghoṣo divyaṃ mālyaṃ patiṣyati \/",
    "analyzed":"divyaḥ ca tūrya nirghoṣaḥ divyam mālyam patiṣyati ",
    "folio":19
  },
  {
    "segmentnr":"SA_K10_bsu009_u:183",
    "original":"devatā prakiriṣyanti tasmin puragate munau \/\/ Mvyā_87 \/\/",
    "analyzed":"devatā tasmin pura gate munau ",
    "folio":19
  },
  {
    "segmentnr":"SA_K10_bsu009_u:184",
    "original":"ye tu ketumatīṃ kecit vāsayaṣyanti mānuṣāḥ \/",
    "analyzed":"ye tu ketumatīm kecid vāsayaṣyanti mānuṣāḥ ",
    "folio":19
  },
  {
    "segmentnr":"SA_K10_bsu009_u:185",
    "original":"tepi taṃ pūjayiṣyanti praviśantaṃ purottamam \/\/ Mvyā_88 \/\/",
    "analyzed":"te api tam pūjayiṣyanti praviśantam pura uttamam ",
    "folio":19
  },
  {
    "segmentnr":"SA_K10_bsu009_u:186",
    "original":"pathi bhūmyāstaraṃ tatra mṛdutūlapicopamam \/",
    "analyzed":"pathi bhūmi āstaram tatra mṛdu tūla picā upamam ",
    "folio":19
  },
  {
    "segmentnr":"SA_K10_bsu009_u:187",
    "original":"vicitrañca śubhaṃ mālyaṃ vikiriṣyanti te tadā \/\/ Mvyā_89 \/\/",
    "analyzed":"vicitram ca śubham mālyam vikiriṣyanti te tadā ",
    "folio":19
  },
  {
    "segmentnr":"SA_K10_bsu009_u:188",
    "original":"chatradhvajapatākabhirarcayiṣyanti mānuṣāḥ \/",
    "analyzed":"chatra dhvaja patākabhiḥ arcayiṣyanti mānuṣāḥ ",
    "folio":19
  },
  {
    "segmentnr":"SA_K10_bsu009_u:189",
    "original":"śubhaiśca tūryanirghoṣaiḥ prasannamanaso narāḥ \/\/ Mvyā_90 \/\/",
    "analyzed":"śubhaiḥ ca tūrya nirghoṣaiḥ prasanna manasaḥ narāḥ ",
    "folio":19
  },
  {
    "segmentnr":"SA_K10_bsu009_u:190",
    "original":"taṃ ca śakraḥ sahasrākṣo devarājaḥ śacīpatiḥ \/",
    "analyzed":"tam ca śakraḥ sahasrākṣaḥ devarājaḥ śacīpatiḥ ",
    "folio":20
  },
  {
    "segmentnr":"SA_K10_bsu009_u:191",
    "original":"prahṛṣṭaḥ prāñjalirbhūtvā maitreyaṃ stoṣyate jinam \/\/ Mvyā_91 \/\/",
    "analyzed":"prahṛṣṭaḥ prāñjaliḥ bhūtvā maitreyam stoṣyate jinam ",
    "folio":20
  },
  {
    "segmentnr":"SA_K10_bsu009_u:192",
    "original":"namaste puruṣājanya namaste puruṣottama \/",
    "analyzed":"namaḥ te puruṣa ajanya namaḥ te puruṣottama ",
    "folio":20
  },
  {
    "segmentnr":"SA_K10_bsu009_u:193",
    "original":"anukampasva janatāṃ bhagavannagrapugdala \/\/ Mvyā_92 \/\/",
    "analyzed":"anukampasva janatām bhagavan agrapugdala ",
    "folio":20
  },
  {
    "segmentnr":"SA_K10_bsu009_u:194",
    "original":"maharddhiko devaputrastasya māro bhaviṣyati \/",
    "analyzed":"maharddhikaḥ devaputraḥ tasya māraḥ bhaviṣyati ",
    "folio":20
  },
  {
    "segmentnr":"SA_K10_bsu009_u:195",
    "original":"sa cāpi prāñjalirbhūtvā stoṣyate lokanāyakam \/\/ Mvyā_93 \/\/",
    "analyzed":"sa ca api prāñjaliḥ bhūtvā stoṣyate loka nāyakam ",
    "folio":20
  },
  {
    "segmentnr":"SA_K10_bsu009_u:196",
    "original":"śuddhāvāsa sahasraiśca bahubhiḥ parivāritaḥ \/",
    "analyzed":"śuddhāvāsa sahasraiḥ ca bahubhiḥ parivāritaḥ ",
    "folio":20
  },
  {
    "segmentnr":"SA_K10_bsu009_u:197",
    "original":"pravekṣyate ca maitreyo lokanātho vināyakaḥ \/\/ Mvyā_94 \/\/",
    "analyzed":"pravekṣyate ca maitreyaḥ loka nāthaḥ vināyakaḥ ",
    "folio":20
  },
  {
    "segmentnr":"SA_K10_bsu009_u:198",
    "original":"brāhmaṇaparivāreṇa brahmā cāpi girāsphuṭam \/",
    "analyzed":"brāhmaṇa parivāreṇa brahmā ca api girā asphuṭam ",
    "folio":20
  },
  {
    "segmentnr":"SA_K10_bsu009_u:199",
    "original":"kathayiṣyati saddharmaṃ brāhmaṃ ghoṣamudīrayan \/\/ Mvyā_95 \/\/",
    "analyzed":"kathayiṣyati saddharmam brāhmam ghoṣam udīrayan ",
    "folio":20
  },
  {
    "segmentnr":"SA_K10_bsu009_u:200",
    "original":"ākīrṇā pṛthivī sarvā arhadbhiśca bhaviṣyati \/",
    "analyzed":"ākīrṇā pṛthivī sarvā arhadbhiḥ ca bhaviṣyati ",
    "folio":21
  },
  {
    "segmentnr":"SA_K10_bsu009_u:201",
    "original":"kṣīṇāśravairvāntadoṣaiḥ prahīṇabhavabandhanaiḥ \/\/ Mvyā_96 \/\/",
    "analyzed":"kṣīṇa āśravaiḥ vānta doṣaiḥ prahīṇa bhava bandhanaiḥ ",
    "folio":21
  },
  {
    "segmentnr":"SA_K10_bsu009_u:202",
    "original":"hṛṣṭā devamanuṣyāśca gandharvā yakṣarākṣasāḥ \/",
    "analyzed":"hṛṣṭāḥ deva manuṣyāḥ ca gandharvāḥ yakṣa rākṣasāḥ ",
    "folio":21
  },
  {
    "segmentnr":"SA_K10_bsu009_u:203",
    "original":"śāstuḥ pūjāṃ kariṣyanti nāgāścāpi maharddhikāḥ \/\/ Mvyā_97 \/\/",
    "analyzed":"śāstuḥ pūjām kariṣyanti nāgāḥ ca api maharddhikāḥ ",
    "folio":21
  },
  {
    "segmentnr":"SA_K10_bsu009_u:204",
    "original":"te vai nūnaṃ bhaviṣyanti cyānaghācchinnasaṃśayāḥ \/",
    "analyzed":"te vai nūnam bhaviṣyanti ",
    "folio":21
  },
  {
    "segmentnr":"SA_K10_bsu009_u:205",
    "original":"utkṣiptaparikhāḥ dhīrā anādānā nirutsakāḥ \/\/",
    "analyzed":"utkṣipta parikhāḥ dhīrāḥ anādānāḥ nirutsakāḥ ",
    "folio":21
  },
  {
    "segmentnr":"SA_K10_bsu009_u:206",
    "original":"brahmacaryañcariṣyanti maitreyasyānuśāsane \/\/ Mvyā_98 \/\/",
    "analyzed":"brahmacaryan cariṣyanti maitreyasya anuśāsane ",
    "folio":21
  },
  {
    "segmentnr":"SA_K10_bsu009_u:207",
    "original":"te 'pi nūnaṃ bhaviṣyanti amamā aparigrahāḥ \/",
    "analyzed":"te api nūnam bhaviṣyanti amamāḥ aparigrahāḥ ",
    "folio":21
  },
  {
    "segmentnr":"SA_K10_bsu009_u:208",
    "original":"ajātarūparajatā aniketā asaṃstavāḥ \/",
    "analyzed":"a jāta rūpa rajatāḥ aniketāḥ a saṃstavāḥ ",
    "folio":21
  },
  {
    "segmentnr":"SA_K10_bsu009_u:209",
    "original":"brahmacaryañcariṣyanti ye maitreyānuśāsane \/\/ Mvyā_99 \/\/",
    "analyzed":"brahmacaryan cariṣyanti ye maitreya anuśāsane ",
    "folio":21
  },
  {
    "segmentnr":"SA_K10_bsu009_u:210",
    "original":"te vai pāraṃ gamiṣyanti chitvā jālameva bhujāt \/",
    "analyzed":"te vai pāram gamiṣyanti chitvā jālam eva bhujāt ",
    "folio":22
  },
  {
    "segmentnr":"SA_K10_bsu009_u:211",
    "original":"dhyānāni copasaṃpadya prītisaukhyasamanvitāḥ \/",
    "analyzed":"dhyānāni ca upasaṃpadya prīti saukhya samanvitāḥ ",
    "folio":22
  },
  {
    "segmentnr":"SA_K10_bsu009_u:212",
    "original":"brahmacaryañcariṣyanti maitreyasyānuśāsane \/\/ Mvyā_100 \/\/",
    "analyzed":"brahmacaryan cariṣyanti maitreyasya anuśāsane ",
    "folio":22
  },
  {
    "segmentnr":"SA_K10_bsu009_u:213",
    "original":"ṣaṣṭhiṃ varṣa sahasrāṇi maitreyo dvipadottamaḥ \/",
    "analyzed":"sahasrāṇi maitreyaḥ dvipada uttamaḥ ",
    "folio":22
  },
  {
    "segmentnr":"SA_K10_bsu009_u:214",
    "original":"deśayiṣyati saddharmaṃ śāstā lokānukampayā \/\/ Mvyā_101 \/\/",
    "analyzed":"deśayiṣyati saddharmam śāstā loka anukampayā ",
    "folio":22
  },
  {
    "segmentnr":"SA_K10_bsu009_u:215",
    "original":"śatāni ca sahasrāṇi prāṇiṇāṃ sa vināyakaḥ \/",
    "analyzed":"śatāni ca sahasrāṇi prāṇiṇām sa vināyakaḥ ",
    "folio":22
  },
  {
    "segmentnr":"SA_K10_bsu009_u:216",
    "original":"vinīya dharmakāyena tato nirvāṇameṣyati \/\/ Mvyā_102 \/\/",
    "analyzed":"vinīya dharmakāyena tatas nirvāṇam eṣyati ",
    "folio":22
  },
  {
    "segmentnr":"SA_K10_bsu009_u:217",
    "original":"tasmiṃśca nirvṛte dhīre maitreye dvipadottame \/",
    "analyzed":"tasmin ca nirvṛte dhīre maitreye dvipada uttame ",
    "folio":22
  },
  {
    "segmentnr":"SA_K10_bsu009_u:218",
    "original":"daśavarṣasahasrāṇi saddharmaṃ sthāsyati kṣitau \/\/ Mvyā_103 \/\/",
    "analyzed":"daśa varṣa sahasrāṇi saddharmam sthāsyati kṣitau ",
    "folio":22
  },
  {
    "segmentnr":"SA_K10_bsu009_u:219",
    "original":"prasādayati cittāni tasmācchākyamunau jine \/",
    "analyzed":"prasādayati cittāni tasmāt śākyamunau jine ",
    "folio":22
  },
  {
    "segmentnr":"SA_K10_bsu009_u:220",
    "original":"tatodṛkṣatha maitreyaṃ saṃbuddhaṃ dvipadottamam \/\/ Mvyā_104 \/\/",
    "analyzed":"tatas udṛkṣatha maitreyam saṃbuddham dvipada uttamam ",
    "folio":23
  },
  {
    "segmentnr":"SA_K10_bsu009_u:221",
    "original":"tasmāddharme ca buddhe ca saṃghe cāpi gaṇottame \/",
    "analyzed":"tasmāt dharme ca buddhe ca saṃghe ca api gaṇa uttame ",
    "folio":23
  },
  {
    "segmentnr":"SA_K10_bsu009_u:222",
    "original":"prasādayati cittāni bhaviṣyati maharddhikaṃ \/\/ Mvyā_105 \/\/",
    "analyzed":"prasādayati cittāni bhaviṣyati maharddhikam ",
    "folio":23
  },
  {
    "segmentnr":"SA_K10_bsu009_u:223",
    "original":"taṃ tādṛśaṃ kāruṇikaṃ maitreyaṃ dvipadottamaṃ \/",
    "analyzed":"tam tādṛśam kāruṇikam maitreyam dvipada uttamam ",
    "folio":23
  },
  {
    "segmentnr":"SA_K10_bsu009_u:224",
    "original":"ārādhayitvā kālena tato nirvāṇameṣyatha \/\/ Mvyā_106 \/\/",
    "analyzed":"ārādhayitvā kālena tatas nirvāṇam eṣyatha ",
    "folio":23
  },
  {
    "segmentnr":"SA_K10_bsu009_u:225",
    "original":"idamāścaryakaṃ śrutvā dṛṣṭvā ca vibhavānalpikāṃ \/",
    "analyzed":"idam āścaryakam śrutvā dṛṣṭvā ca vibhava analpikām ",
    "folio":23
  },
  {
    "segmentnr":"SA_K10_bsu009_u:226",
    "original":"ko vidvānna prasīdeta api kṛṣṇāsu jātiṣu \/\/ Mvyā_107 \/\/",
    "analyzed":"kaḥ vidvān na prasīdeta api kṛṣṇāsu jātiṣu ",
    "folio":23
  },
  {
    "segmentnr":"SA_K10_bsu009_u:227",
    "original":"tasmādihātmakāmena māhātmayamabhikāṃkṣatāḥ \/",
    "analyzed":"tasmāt iha ātma kāmena māhātmayam abhikāṃkṣatāḥ ",
    "folio":23
  },
  {
    "segmentnr":"SA_K10_bsu009_u:228",
    "original":"saddharmo gurukarttavyaḥ smaratā buddhaśāsanam \/\/ Mvyā_108 \/\/",
    "analyzed":"saddharmaḥ gurukarttavyaḥ smaratā buddha śāsanam ",
    "folio":23
  },
  {
    "segmentnr":"SA_K10_bsu009_u:229",
    "original":"\/\/ maitreyavyākaraṇaṃ samāptaṃ \/\/",
    "analyzed":"maitreya vyākaraṇam samāptam ",
    "folio":23
  }
]