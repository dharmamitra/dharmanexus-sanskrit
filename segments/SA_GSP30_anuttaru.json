[
  {
    "segmentnr":"SA_GSP30_anuttaru-0",
    "original":"saṃkrāmo 'tra na bhāvanā na ca kathāyuktir na carcā na ca",
    "analyzed":"saṃkrāmaḥ u tra na bhāvanā na ca kathā yuktiḥ na carcā na ca "
  },
  {
    "segmentnr":"SA_GSP30_anuttaru-1",
    "original":"dhyānaṃ vā na ca dhāraṇā na ca japābhyāsaprayāso na ca \/",
    "analyzed":"dhyānam vā na ca dhāraṇā na ca japa abhyāsa prayāsaḥ na ca "
  },
  {
    "segmentnr":"SA_GSP30_anuttaru-2",
    "original":"tat kiṃ nāma suniścitaṃ vada paraṃ satyaṃ ca tacchrūyatāṃ",
    "analyzed":"tat kim nāma su niścitam vada param satyam ca tat śrūyatām "
  },
  {
    "segmentnr":"SA_GSP30_anuttaru-3",
    "original":"na tyāgī na parigrahī bhaja sukhaṃ sarvaṃ yathāvasthitaḥ \/\/ 1 \/\/",
    "analyzed":"na tyāgī na parigrahī bhaja sukham sarvam yathā avasthitaḥ "
  },
  {
    "segmentnr":"SA_GSP30_anuttaru-4",
    "original":"saṃsāro 'sti na tattvatas tanubhṛtāṃ bandhasya vārtaiva kā",
    "analyzed":"saṃsāraḥ asti na tattvataḥ tanubhṛtām bandhasya vārtā eva kā "
  },
  {
    "segmentnr":"SA_GSP30_anuttaru-5",
    "original":"bandho yasya na jātu tasya vitathā muktasya muktikriyā \/",
    "analyzed":"bandhaḥ yasya na jātu tasya vitathā muktasya mukti kriyā "
  },
  {
    "segmentnr":"SA_GSP30_anuttaru-6",
    "original":"mithyāmohakṛd eṣa rajjubhujagacchāyāpiśācabhramo mā kiṃcit tyaja",
    "analyzed":"mithyā moha kṛt eṣa rajju bhujaga chāyā piśāca bhramaḥ mā kiṃcid tyaja "
  },
  {
    "segmentnr":"SA_GSP30_anuttaru-7",
    "original":"mā gṛhāṇa vihara [1] svastho yathāvasthitaḥ \/\/ 2 \/\/",
    "analyzed":"mā gṛhāṇa vihara svasthaḥ yathā avasthitaḥ "
  },
  {
    "segmentnr":"SA_GSP30_anuttaru-8",
    "original":"pūjapūjakapūjyabhedasaraṇiḥ keyaṃ kathānuttare saṃkrāmaḥ",
    "analyzed":"pūja pūjaka pūjya bheda saraṇiḥ kā iyam kathā anuttare saṃkrāmaḥ "
  },
  {
    "segmentnr":"SA_GSP30_anuttaru-9",
    "original":"kila kasya kena vidadhe ko vā praveśakramaḥ \/",
    "analyzed":"kila kasya kena vidadhe kaḥ vā praveśa kramaḥ "
  },
  {
    "segmentnr":"SA_GSP30_anuttaru-10",
    "original":"māyeyam na cidadvayāt paratayā bhinnāpy aho vartate sarvaṃ",
    "analyzed":"māyā iyam na cit advayāt para tayā bhinnā api aho vartate sarvam "
  },
  {
    "segmentnr":"SA_GSP30_anuttaru-11",
    "original":"svānubhavasvabhāvavimalaṃ cintāṃ vṛthā mā kṛthāḥ \/\/ 3 \/\/",
    "analyzed":"sva anubhava svabhāva vimalam cintām vṛthā mā kṛthāḥ "
  },
  {
    "segmentnr":"SA_GSP30_anuttaru-12",
    "original":"ānando 'tra na vittamadhyamadavan naivāṅganāsaṅgavat",
    "analyzed":"ānandaḥ tra na na eva aṅganā saṅgavat "
  },
  {
    "segmentnr":"SA_GSP30_anuttaru-13",
    "original":"dīpārkendukṛtaprabhāprakaravan naiva prakāśodayaḥ \/",
    "analyzed":"dīpa arka indu kṛta prabhā prakara vat nā eva prakāśa udayaḥ "
  },
  {
    "segmentnr":"SA_GSP30_anuttaru-14",
    "original":"harṣaḥ saṃbhṛtabhedamuktisukhabhūr bhārāvatāropamaḥ",
    "analyzed":"harṣaḥ saṃbhṛta bheda mukti sukha bhūḥ bhāra avatāra upamaḥ "
  },
  {
    "segmentnr":"SA_GSP30_anuttaru-15",
    "original":"sarvādvaitapadasya vismṛtanidheḥ prāptiḥ prakāśodayaḥ \/\/ 4 \/\/",
    "analyzed":"            "
  },
  {
    "segmentnr":"SA_GSP30_anuttaru-16",
    "original":"rāgadveṣasukhāsukhodayalayāhaṅkāradainyādayo ye bhāvāḥ",
    "analyzed":"rāga dveṣa sukha asukha udaya laya ahaṅkāra dainya ādayaḥ ye bhāvāḥ "
  },
  {
    "segmentnr":"SA_GSP30_anuttaru-17",
    "original":"pravibhānti viśvavapuṣo bhinnasvabhāvā na te \/",
    "analyzed":"pravibhānti viśva vapuṣaḥ bhinna svabhāvāḥ na te "
  },
  {
    "segmentnr":"SA_GSP30_anuttaru-18",
    "original":"vyaktiṃ paśyasi yasya yasya sahasā tattattadekātmatāsaṃvidrūpam",
    "analyzed":"vyaktim paśyasi yasya yasya sahasā tat tat tad eka ātma tā saṃvid rūpam "
  },
  {
    "segmentnr":"SA_GSP30_anuttaru-19",
    "original":"avekṣya kiṃ na ramase tadbhāvanānirbharaḥ \/\/ 5 \/\/",
    "analyzed":"avekṣya kim na ramase tad bhāvanā nirbharaḥ "
  },
  {
    "segmentnr":"SA_GSP30_anuttaru-20",
    "original":"pūrvābhāvabhavakriyā hi sahasā bhāvāḥ sadā 'smin bhave",
    "analyzed":"pūrva abhāva bhava kriyāḥ hi sahasā bhāvāḥ sadā smin bhave "
  },
  {
    "segmentnr":"SA_GSP30_anuttaru-21",
    "original":"madhyākāravikārasaṃkaravatāṃ teṣāṃ kutaḥ satyatā \/",
    "analyzed":"madhya ākāra vikāra saṃkaravatām teṣām kutas satyatā "
  },
  {
    "segmentnr":"SA_GSP30_anuttaru-22",
    "original":"niḥsatye capale prapañcanicaye svapnabhrame peśale",
    "analyzed":"niḥsatye capale prapañca nicaye svapna bhrame peśale "
  },
  {
    "segmentnr":"SA_GSP30_anuttaru-23",
    "original":"śaṅkātaṅkakalaṅkayuktikalanātītaḥ prabuddho bhava \/\/ 6 \/\/",
    "analyzed":"śaṅkā ātaṅka kalaṅka yukti kalanā atītaḥ prabuddhaḥ bhava "
  },
  {
    "segmentnr":"SA_GSP30_anuttaru-24",
    "original":"bhāvānāṃ na samudbhavo 'sti sahajas tvadbhāvitā bhānty amī",
    "analyzed":"bhāvānām na samudbhavaḥ sti sahajaḥ tvad bhāvitāḥ bhānti amī "
  },
  {
    "segmentnr":"SA_GSP30_anuttaru-25",
    "original":"niḥsatyā api satyatām anubhavabhrāntyā bhajanti kṣaṇam \/",
    "analyzed":"niḥsatyāḥ api satya tām anubhava bhrāntyā bhajanti kṣaṇam "
  },
  {
    "segmentnr":"SA_GSP30_anuttaru-26",
    "original":"tvatsaṅkalpaja eṣa viśvamahimā nāsty asya janmānyataḥ",
    "analyzed":"tvad saṅkalpa jaḥ eṣa viśva mahimā na asti asya janma anyatas "
  },
  {
    "segmentnr":"SA_GSP30_anuttaru-27",
    "original":"tasmāt tvaṃ vibhavena bhāsi bhuvaneṣv ekopy anekātmakaḥ \/\/ 7 \/\/",
    "analyzed":"tasmāt tvam vibhavena bhāsi bhuvaneṣu ekaḥ upi aneka ātmakaḥ "
  },
  {
    "segmentnr":"SA_GSP30_anuttaru-28",
    "original":"yat satyaṃ yad asatyam alpabahulaṃ nityaṃ na nityaṃ ca yat",
    "analyzed":"yat satyam yat asatyam alpa bahulam nityam na nityam ca yat "
  },
  {
    "segmentnr":"SA_GSP30_anuttaru-29",
    "original":"yan māyāmalinaṃ yad ātmavimalaṃ ciddarpaṇe rājate \/",
    "analyzed":"yat māyā malinam yat ātma vimalam cit darpaṇe rājate "
  },
  {
    "segmentnr":"SA_GSP30_anuttaru-30",
    "original":"tat sarvaṃ svavimarśasaṃvidudayād rūpaprakāśātmakaṃ jñātvā",
    "analyzed":"tat sarvam sva vimarśa saṃvid udayāt rūpa prakāśa ātmakam jñātvā "
  },
  {
    "segmentnr":"SA_GSP30_anuttaru-31",
    "original":"svānubhavādhirūḍhamahimā viśveśvaratvaṃ bhaja \/\/ 8 \/\/",
    "analyzed":"sva anubhava adhirūḍha mahimā viśveśvara tvam bhaja "
  },
  {
    "segmentnr":"SA_GSP30_anuttaru-32",
    "original":"\/\/ iti śrīmadācāryābhinavaguptapādair viracitānuttarāṣṭikā samāptā \/\/",
    "analyzed":"iti śrīmat ācārya abhinavagupta pādaiḥ viracitā anuttarā aṣṭikā samāptā "
  },
  {
    "segmentnr":"SA_GSP30_anuttaru-33",
    "original":"[1] var. vilasa @------------------------------------------------------------------------",
    "analyzed":"var vilasa "
  },
  {
    "segmentnr":"SA_GSP30_anuttaru-34",
    "original":"Gandharva-nagaram \/",
    "analyzed":"gandharvanagaram "
  },
  {
    "segmentnr":"SA_GSP30_anuttaru-35",
    "original":"DSO Sanskrit Archive",
    "analyzed":"dso sanskrit archive "
  }
]