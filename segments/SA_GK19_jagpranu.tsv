segmentnr	original	analyzed
SA_GK19_jagpranu-0	paṇḍitarājaśrījagannāthaviracitaṃ prāṇābharaṇam /	               
SA_GK19_jagpranu-1	tatkṛtayaiva ṭippaṇyā sametam /	tad kṛtayā eva ṭippaṇyā sametam 
SA_GK19_jagpranu-2	vidvāṃso vasudhātale paravacaḥślāghāsu vācaṃyamā bhūpālāḥ kamalāvilāsamadironmīlanmadāghūrṇitāḥ /	vidvāṃsaḥ vasudhā tale para vacaḥ ślāghāsu vācaṃyamāḥ bhūpālāḥ kamalā vilāsa madirā unmīlat mada āghūrṇitāḥ 
SA_GK19_jagpranu-3	āsye ghāsyati kasya lāsyamadhunā dhanyasya kāmālasasvarvāmādharamādhurīmadharayanvācāṃ vilāso mama // JPran_1 //	āsye gha asyati kasya lāsyam adhunā dhanyasya kāma alasa svar vāma adhara mādhurīm adharayan vācām vilāsaḥ mama 
SA_GK19_jagpranu-4	vidvāṃsa ityādi prāyadarśanābhiprāyametat /	vidvāṃsaḥ ityādi prāya darśana abhiprāyam etat 
SA_GK19_jagpranu-5	tena sahṛdayairna manāgapi vimanāyitavyam /	tena sahṛdayaiḥ na manāk api vimanāyitavyam 
SA_GK19_jagpranu-6	bhāvadhvaniścāyam /	bhāva dhvaniḥ ca ayam 
SA_GK19_jagpranu-7	uttarārdhapratipādyārthālambanāyā etatpadyaprayogānubhāvāyāḥ kavigatacintāyāḥ prādhānyenābhivyakteḥ /	uttara ardha pratipādya artha ālambanāyāḥ etad padya prayoga anubhāvāyāḥ kavi gata cintāyāḥ prādhānyena abhivyakteḥ 
SA_GK19_jagpranu-8	anupāttobhayanimittako vyatirekaḥ sphuṭo 'laṃkāraḥ /	anupātta ubhaya nimittakaḥ vyatirekaḥ sphuṭaḥ laṃkāraḥ 
SA_GK19_jagpranu-9	kāmālasatvaṃ vāmāviśeṣamadharamādhurīprakarṣakam //	                
SA_GK19_jagpranu-10	vidrāṇaiva guṇajñatā samudito bhūyānasūyābharaḥ kālo 'yaṃ kalirājagāma jagatīlāvaṇyakukṣiṃbhariḥ /	guṇa jña tā samuditaḥ bhūyān asūyā bharaḥ kālaḥ yam kaliḥ ājagāma jagatī lāvaṇya kukṣiṃbhariḥ 
SA_GK19_jagpranu-11	evaṃ bhāvanayā madīyakavite maunaṃ kimālambase jāgartu kṣitimaṇḍale ciramiha śrīkāmarūpeśvaraḥ // JPran_2 //	evam bhāvanayā madīya kavite maunam kim ālambase jāgartu kṣiti maṇḍale ciram iha śrī kāmarūpa īśvaraḥ 
SA_GK19_jagpranu-12	kavigatarājaviṣayakaratibhāvadhvaniścāyam /	kavi gata rāja viṣayaka rati bhāva dhvaniḥ ca ayam 
SA_GK19_jagpranu-13	ita ūrdhvamayameva ā caramapadyamanuvartayiṣyate /	itas ūrdhvam ayam eva ā carama padyam anuvartayiṣyate 
SA_GK19_jagpranu-14	asya cātra maunānubhāvito varṇanīyālambano nirvedo guṇa iti preyolaṃkārāspadam /	asya ca atra mauna anubhāvitaḥ varṇanīya ālambanaḥ nirvedaḥ guṇaḥ iti preyaḥ ulaṃkāra āspadam 
SA_GK19_jagpranu-15	atra cācetanāyāṃ kavitāyāṃ cetanatvādhyavasāyamūlāsaṃbandhe saṃbandhātmikātiśayoktirvivakṣitā /	atra ca acetanāyām kavi tāyām cetana tva adhyavasāya mūla asaṃbandhe saṃbandha ātmikā atiśayoktiḥ vivakṣitā 
SA_GK19_jagpranu-16	tena bhāvanāmaunanirvedānāṃ saṃbodhanasya ca nānupapattiḥ //	tena bhāvanā mauna nirvedānām saṃbodhanasya ca nā anupapattiḥ 
SA_GK19_jagpranu-17	pārīndrāṇāṃ ghurīṇairavanitalaguhāgarbhataḥ saṃpatadbhiḥ svāpabhraṃśāparādhapracalitanayanaprāntamākarṇyamānaḥ /	pāri indrāṇām ghurīṇaiḥ avani tala guhā garbhataḥ saṃpatadbhiḥ sva apabhraṃśa aparādha pracalita nayana prāntam ākarṇyamānaḥ 
SA_GK19_jagpranu-18	tvatprasthānāntarudyatpralayajaladharadhvānadhikkāradhīro ghṛṣṭakṣīrodatīro jagati vijayate dundubhidvandvanādaḥ // JPran_3 //	tvad prasthāna antar udyat pralaya jaladhara dhvāna dhikkāra dhīraḥ ghṛṣṭa kṣīra uda tīraḥ jagati vijayate dundubhi dvandva nādaḥ 
SA_GK19_jagpranu-19	atra rājālambanasya tādṛśanādaśravaṇoddīpitasya nayanapracalanānubhāvitasya giriguhāgarbhotpatanābhivyaktenāmarṣeṇa	atra rāja ālambanasya tādṛśa nāda śravaṇa uddīpitasya nayana pracalana anubhāvitasya giri guhā garbha utpatana abhivyaktena amarṣeṇa 
SA_GK19_jagpranu-20	saṃcāriṇā paripoṣitasya pārīndragatotsāhasya sthāyino rājaviṣayakaratibhāvāṅgatvādrasālaṃkāratvam /	saṃcāriṇā paripoṣitasya pāri indra gata utsāhasya sthāyinaḥ rāja viṣayaka rati bhāva aṅga tvāt rasālaṃkāra tvam 
SA_GK19_jagpranu-21	yadāhuḥ -	yat āhuḥ 
SA_GK19_jagpranu-22	'pradhāne 'nyatra vākyārthe yatrāṅgaṃ tu rasādayaḥ /	pradhāne vākya arthe yatra aṅgam tu rasa ādayaḥ 
SA_GK19_jagpranu-23	kāvye tasminnalaṃkāro rasādiriti me matiḥ'; //	kāvye tasmin alaṃkāraḥ rasa ādiḥ iti me matiḥ 
SA_GK19_jagpranu-24	iti /	iti 
SA_GK19_jagpranu-25	tṛtīyacaturthacaraṇayostu sphuṭāveva vyatirekātiśayau /	tṛtīya caturtha caraṇayoḥ tu sphuṭau eva vyatireka atiśayau 
SA_GK19_jagpranu-26	ghṛṣṭāśabdena tādṛśanādo velācalapratibaddhatvādagre na gataḥ /	ghṛṣṭā śabdena tādṛśa nādaḥ velā acala pratibaddha tvāt agre na gataḥ 
SA_GK19_jagpranu-27	anyathā lokālokācalamapi spṛśediti gamyate /	anyathā lokāloka acalam api spṛśet iti gamyate 
SA_GK19_jagpranu-28	eva mṛṣṭeti noktam /	eva mṛṣṭā iti na uktam 
SA_GK19_jagpranu-29	tathā sati śaithilyapratyayāpatteḥ //	tathā sati śaithilya pratyaya āpatteḥ 
SA_GK19_jagpranu-30	kiṃ brūmastava vīratāṃ vayamamī yasmindharākhaṇḍala krīḍākuṇḍalitabhru śoṇanayanaṃ dormaṇḍalaṃ paśyati /	kim brūmaḥ tava vīra tām vayam amī yasmin dharā khaṇḍala krīḍā kuṇḍalita bhru śoṇa nayanam dos maṇḍalam paśyati 
SA_GK19_jagpranu-31	māṇikyāvalikāntidanturatarairbhūṣāsahasrotkarairvindhyāraṇyaguhāgṛhāvaniruhāstatkālamullāsitāḥ // JPran_4 //	māṇikya āvali kānti danturataraiḥ bhūṣā sahasra utkaraiḥ vindhya araṇya guhā gṛha avaniruhāḥ tad kālam ullāsitāḥ 
SA_GK19_jagpranu-32	atra vindhyāraṇyagatānāṃ guhāgṛhāṇāmavaniruhāṃ ca vindhyagatānāṃ guhāgṛhāṇāmaraṇyagatānāmavaniruhāṇāṃ	atra vindhya araṇya gatānām guhāgṛhāṇām avaniruhām ca vindhya gatānām guhāgṛhāṇām araṇya gatānām avaniruhāṇām 
SA_GK19_jagpranu-33	vā bhūṣaṇena kāryeṇāprastutena tvadarinārīṇāṃ svanagarāṇi parityajya niśi guhāgṛheṣu	vā bhūṣaṇena kāryeṇa aprastutena tvad ari nārīṇām sva nagarāṇi parityajya niśi guhā gṛheṣu 
SA_GK19_jagpranu-34	tarutaleṣu ca vinyasya sakalābharaṇāni kṛtaśayanānāṃ prātastvadāgamanasaṃbhrameṇa	taru taleṣu ca vinyasya sakala ābharaṇāni kṛta śayanānām prātar tvad āgamana saṃbhrameṇa 
SA_GK19_jagpranu-35	tatkarmakaṃ vismaraṇaṃ bhāravaśātparityāgo vā prastuto gamyata ityaprastutapraśaṃsā /	tad karmakam vismaraṇam bhāra vaśāt parityāgaḥ vā prastutaḥ gamyate iti aprastuta praśaṃsā 
SA_GK19_jagpranu-36	kāryasya yathākathaṃcitprastutatve tu paryāyoktamalaṃkāraḥ //	kāryasya yathā kathaṃcid prastuta tve tu paryāyoktam alaṃkāraḥ 
SA_GK19_jagpranu-37	māhātmyasya paro 'vadhirnijagṛhaṃ gambhīratāyāḥ pitā ratnānāmahameka eva bhuvane ko vāparo mādṛśaḥ /	māhātmyasya paraḥ vadhiḥ nija gṛham gambhīra tāyāḥ pitā ratnānām aham ekaḥ eva bhuvane kaḥ vā aparaḥ mādṛśaḥ 
SA_GK19_jagpranu-38	ityevaṃ paricintya mā sma sahasā garvāndhakāraṃ gamo dugdhābdhe bhavatā samo vijayate śrīprāṇanārāyaṇaḥ // JPran_5 //	iti evam paricintya mā sma sahasā garva andhakāram gamaḥ dugdha abdhe bhavatā samaḥ vijayate śrī prāṇanārāyaṇaḥ 
SA_GK19_jagpranu-39	atropamānasya guṇaviśeṣaprayuktasādṛśyābhāvanibandhanamutkarṣaṃ parihartuṃ varṇyamānasādṛśyātmakaḥ pratīpālaṃkārabhedaḥ /	atra upamānasya guṇa viśeṣa prayukta sādṛśya abhāva nibandhanam utkarṣam parihartum varṇyamāna sādṛśya ātmakaḥ pratīpa alaṃkāra bhedaḥ 
SA_GK19_jagpranu-40	sa copamāviśeṣa ityeke /	sa ca upamā viśeṣaḥ iti eke 
SA_GK19_jagpranu-41	vicchittivailakṣaṇyādatirikta evetyapare //	vicchitti vailakṣaṇyāt atiriktaḥ eva iti apare 
SA_GK19_jagpranu-42	tattvo janma sitāṃśuśekharatanujyotsnānimagnātmano dugdhāmbhonidhimugdhavīcivalayaiḥ sākaṃ parikrīḍanam /	tattvaḥ janma sitāṃśu śekhara tanu jyotsnā nimagna ātmanaḥ dugdha ambhonidhi mugdha vīci valayaiḥ sākam parikrīḍanam 
SA_GK19_jagpranu-43	saṃvāsaḥ suralokasindhupuline vādaḥ sudhāṃśoḥ karaiḥ kasmānnojjvalimānamañcatutamāṃ deva tvadīyaṃ yaśaḥ // JPran_6 //	saṃvāsaḥ sura loka sindhu puline vādaḥ sudhāṃśoḥ karaiḥ kasmāt nā ujjvalimānam añcatutamām deva tvadīyam yaśaḥ 
SA_GK19_jagpranu-44	atra yaśasi dhavalatātiśayastaddharmisaṃbandhaprayuktatvena kathita iti samasya viṣayaḥ /	atra yaśasi dhavala tā atiśayaḥ tad dharmi saṃbandha prayukta tvena kathitaḥ iti samasya viṣayaḥ 
SA_GK19_jagpranu-45	aṃśukṛtaścandre tatkṛtaśca bhagavati bhagavatkṛtaśca rājanītyevamuttarottaramupacīyamāno rājagata utkarṣaḥ pratīyata iti sāraviṣayaḥ //	aṃśu kṛtaḥ candre tad kṛtaḥ ca bhagavati bhagavat kṛtaḥ ca rājani iti evam uttarottaram upacīyamānaḥ rāja gataḥ utkarṣaḥ pratīyate iti sāra viṣayaḥ 
SA_GK19_jagpranu-46	ābadhnāsyalakānnirasyasitamāṃ colaṃ rasākāṅkṣayā laṅkāyāvaśatāṃ tanoṣi kuruṣe jaṅghālalāṭakṣatam /	ābadhnāsi alakān colam rasa ākāṅkṣayā laṅkāyāḥ avaśa tām tanoṣi kuruṣe jaṅghā lalāṭa kṣatam 
SA_GK19_jagpranu-47	pratyaṅgaṃ parimardanirdayamaho cetaḥ samālambase vāmānāṃ viṣaye nṛpendra bhavataḥ prāgalbhyamadbhutam // JPran_7 //	pratyaṅgam parimarda nirdayam aho cetaḥ samālambase vāmānām viṣaye nṛpa indra bhavataḥ prāgalbhyam adbhutam 
SA_GK19_jagpranu-48	atra prakṛtidharmigatayoḥ prakṛtāprakṛtayoḥ prakṛtayoreva vā vṛttāntayoḥ śleṣaḥ /	atra prakṛti dharmi gatayoḥ prakṛta aprakṛtayoḥ prakṛtayoḥ eva vā vṛttāntayoḥ śleṣaḥ 
SA_GK19_jagpranu-49	sa ca ṣaṭsu sthaleṣu śabdanānātvanibandhano dvayoścārthanānātvanibandhanaḥ /	sa ca ṣaṭsu sthaleṣu śabda nānātva nibandhanaḥ dvayoḥ ca artha nānātva nibandhanaḥ 
SA_GK19_jagpranu-50	dvāvapyetau śabdālaṃkārāviti prāñcaḥ /	dvau api etau śabda alaṃkārau iti prāñcaḥ 
SA_GK19_jagpranu-51	ādyo jatukāṣṭhanyāyena śabdaśleṣaṇācchabdālaṃkāraḥ,	ādyaḥ jatu kāṣṭha nyāyena śabda śleṣaṇāt śabdālaṃkāraḥ 
SA_GK19_jagpranu-52	dvitīyastvekavṛntagataphaladvayanyāyenārthaśleṣaṇādarthālaṃkāra iti navyāḥ //	dvitīyaḥ tu eka vṛnta gata phala dvaya nyāyena artha śleṣaṇāt arthālaṃkāraḥ iti navyāḥ 
SA_GK19_jagpranu-53	deva tvāṃ paritaḥ stavantu kavayo lobhena kiṃ tāvatā stavyastvaṃ bhavitāsi yasya taruṇaścāpapratāpo 'niśam /	deva tvām paritas stavantu kavayaḥ lobhena kim tāvatā stavyaḥ tvam bhavitāsi yasya taruṇaḥ cāpa pratāpaḥ niśam 
SA_GK19_jagpranu-54	kroḍāntaḥ kurutetarāṃ vasumatīmāśāḥ samāliṅgati dyāṃ cumbatyamarāvatī ca sahasā gacchatyagamyāmapi // JPran_8 //	kroḍa antar kurutetarām vasumatīm āśāḥ samāliṅgati dyām cumbati amarāvatī ca sahasā gacchati agamyām api 
SA_GK19_jagpranu-55	atra pratāpagataḥ pṛthivyādisaṃbandho liṅgaviśeṣāvacchinnatattatsādhāraṇaviśeṣaṇābhivyaktakāmukavṛttāntābhinnatayā	atra pratāpa gataḥ pṛthivī ādi saṃbandhaḥ liṅga viśeṣa avacchinna tad tad sādhāraṇa viśeṣaṇa abhivyakta kāmuka vṛttānta abhinnatayā 
SA_GK19_jagpranu-56	sthita iti samāsoktiḥ kāryarūpadharmaprayuktaśuddhasādhāraṇyena viśeṣaṇasāmyamālambya pravṛttā /	sthitaḥ iti samāsoktiḥ kārya rūpa dharma prayukta śuddha sādhāraṇyena viśeṣaṇa sāmyam ālambya pravṛttā 
SA_GK19_jagpranu-57	sā ca nindotthāpakatvādadvyājastutau guṇaḥ //	sā ca nindā utthāpaka tvāt ad vyāja stutau guṇaḥ 
SA_GK19_jagpranu-58	lokānāṃ vipadaṃ dhunoṣi kuruṣe saṃpattimatyutkaṭāmityalpetarajalpitairjaḍadhiyāṃ bhūpāla mā gā madam /	lokānām vipadam dhunoṣi kuruṣe saṃpattimatī utkaṭām iti alpa itara jalpitaiḥ jaḍa dhiyām bhūpāla mā gāḥ madam 
SA_GK19_jagpranu-59	yatkīrtistava vallabhā laghutarabrahmāṇḍabhāṇḍodare piṇḍīkṛtya mahonnatāmapi tanuṃ kaṣṭena hā vartate // JPran_9 //	yat kīrtiḥ tava vallabhā laghutara brahmāṇḍa bhāṇḍa udare piṇḍīkṛtya mahā unnatām api tanum kaṣṭena hā vartate 
SA_GK19_jagpranu-60	atrāpi prāgvat /	atra api prāgvat 
SA_GK19_jagpranu-61	paraṃ tvādhārādheyānyataravistṛtatvasiddhiphalakānyataranyūnatvakalpanātsādhikālaṃkāro 'pi tasyāṃ guṇaḥ //	param tu ādhāra ādheya anyatara vistṛta tva siddhi phalaka anyatara nyūna tva kalpanāt sādhika alaṃkāraḥ api tasyām guṇaḥ 
SA_GK19_jagpranu-62	kṣoṇīṃ śāsati mayyupadravalavaḥ kasyāpi na syāditi prauḍhaṃ vyāharato vacastava kathaṃ deva pratīmo vayam /	kṣoṇīm śāsati mayi upadrava lavaḥ kasya api na syāt iti prauḍham vyāharataḥ vacaḥ tava katham deva pratīmaḥ vayam 
SA_GK19_jagpranu-63	pratyakṣaṃ bhavato vipakṣanivahairdyāmutpatadbhiḥ krudhā yadyuṣmatkulakoṭimūlapuruṣo nirbhidyate bhāskaraḥ // JPran_10 //	pratyakṣam bhavataḥ vipakṣa nivahaiḥ dyām utpatadbhiḥ krudhā yat yuṣmad kula koṭi mūla puruṣaḥ nirbhidyate bhāskaraḥ 
SA_GK19_jagpranu-64	iha tvadhikasamāsoktibhyāmanāliṅgitaiva sā [vyājastutiḥ] //	iha tu adhika samāsoktibhyām anāliṅgitā eva sā vyāja stutiḥ 
SA_GK19_jagpranu-65	āsvādena raso rasena kavitā kāvyena vaṇī tayā lokāntaḥkaraṇānurāgarasikaḥ sabhyaḥ sabhā cāmunā /	āsvādena rasaḥ rasena kavi tā kāvyena vaṇī tayā loka antaḥkaraṇa anurāga rasikaḥ sabhyaḥ sabhā ca amunā 
SA_GK19_jagpranu-66	dāridryānaladahyamānajagatīpīyūṣadhārādhara kṣoṇīnātha tathā bhavāṃśca bhavatā bhūmaṇḍalaṃ bhāsate // JPran_11 //	dāridrya anala dahyamāna jagatī pīyūṣa dhārādhara kṣoṇīnātha tathā bhavān ca bhavatā bhū maṇḍalam bhāsate 
SA_GK19_jagpranu-67	mālādīpakametaditi prāñcaḥ /	mālādīpakam etat iti prāñcaḥ 
SA_GK19_jagpranu-68	dīpakasya sādṛśyamūlakatāniyamānna mālādīpakamapi tvekāvalībheda iti tu vayam //	dīpakasya sādṛśya mūlaka tā niyamāt na mālā dīpakam api tu eka āvalī bhedaḥ iti tu vayam 
SA_GK19_jagpranu-69	amlāyanyadarātikairavakulānyamlāsiṣuḥ satvaraṃ dainyadhvāntakadambakāni parito neśustamāṃ tāmasāḥ /	amlāyan yat arāti kairava kulāni amlāsiṣuḥ sa tvaram dainya dhvānta kadambakāni paritas neśuḥ tamām tāmasāḥ 
SA_GK19_jagpranu-70	sanmārgāḥ prasaranti sādhunalinānyullāsamātanvate tanmanye bhavataḥ pratāpatapano deva prabhātonmukhaḥ // JPran_12 //	sat mārgāḥ prasaranti sādhu nalināni ullāsam ātanvate tat manye bhavataḥ pratāpa tapanaḥ deva prabhāta unmukhaḥ 
SA_GK19_jagpranu-71	iha rūpakaniṣpāditaliṅgakamanumānaṃ nimittavirahādutprekṣāyā ayogādvācakamanumitiparam //	iha rūpaka niṣpādita liṅgakam anumānam nimitta virahāt utprekṣāyāḥ ayogāt vācakam anumiti param 
SA_GK19_jagpranu-72	utkṣiptāḥ kabarībharaṃ vivalitāḥ pārśvadvayaṃ nyakkṛtāḥ pādāmbhojayugaṃ ruṣā parihṛtā dūreṇa celāñcalam /	utkṣiptāḥ kabarī bharam vivalitāḥ pārśva dvayam nyakkṛtāḥ pāda ambhoja yugam ruṣā parihṛtāḥ dūreṇa cela añcalam 
SA_GK19_jagpranu-73	gṛhṇanti tvarayā bhavatpratibhaṭakṣmāpālavāmabhruvāṃ yāntīnāṃ gahaneṣu kaṇṭakacitāḥ ke ke na bhūmīrūhāḥ // JPran_13 //	gṛhṇanti tvarayā bhavat pratibhaṭa kṣmāpāla vāma bhruvām yāntīnām gahaneṣu kaṇṭaka citāḥ ke ke na bhūmīrūhāḥ 
SA_GK19_jagpranu-74	atra kaṇṭakacitatvena kabarīgrahaṇādeḥ saṃkīrṇatvātkāryadharmāntarā saṃkīrṇaśuddhasādhāraṇyena viśeṣaṇasāmyamālambya pravṛttā samāsoktiḥ //	atra kaṇṭaka cita tvena kabarī grahaṇa ādeḥ saṃkīrṇa tvāt kārya dharma antarā saṃkīrṇa śuddha sādhāraṇyena viśeṣaṇa sāmyam ālambya pravṛttā samāsoktiḥ 
SA_GK19_jagpranu-75	dṛṣṭiḥ saṃbhṛtamaṅgalā budhamayī deva tvadīyā sabhā kāvyasyāśrayabhūtamāsyamaruṇādhāro 'dharaḥ sundaraḥ /	dṛṣṭiḥ saṃbhṛta maṅgalā budha mayī deva tvadīyā sabhā kāvyasya āśraya bhūtam āsyam aruṇa ādhāraḥ dharaḥ sundaraḥ 
SA_GK19_jagpranu-76	krodhaste 'śanimūrudāradhiṣaṇa svāntaṃ tu somāspadaṃ rājannūnamanūnavikrama bhavānsarvagrahālambanam // JPran_14 //	krodhaḥ te śani mūru dāra dhiṣaṇa svāntam tu soma āspadam rājan ūnam anūna vikrama bhavān sarva graha ālambanam 
SA_GK19_jagpranu-77	atrotprekṣyamānasarvagrahālambanatvasya samānādhikaraṇeṣu dharmeṣu tattadgrahāśritāṅgakatveṣu	atra utprekṣyamāna sarva graha ālambana tvasya samāna adhikaraṇeṣu dharmeṣu tad tad graha āśrita aṅgaka tveṣu 
SA_GK19_jagpranu-78	viśeṣaṇībhūtaistattadgrahaiḥ saha viṣayasya rājño kalyāṇāśrayatvādiṣu viśeṣaṇānāṃ	viśeṣaṇībhūtaiḥ tad tad grahaiḥ saha viṣayasya rājñaḥ kalyāṇa āśraya tva ādiṣu viśeṣaṇānām 
SA_GK19_jagpranu-79	kalyāṇādīnāṃ śleṣeṇābhedasaṃpādanadvārā tādṛśadharmasādhāraṇatāsaṃpattau tannimittakotprekṣāsiddhiḥ //	kalyāṇa ādīnām śleṣeṇa abheda saṃpādana dvārā tādṛśa dharma sādhāraṇa tā saṃpattau tad nimittaka utprekṣā siddhiḥ 
SA_GK19_jagpranu-80	sṛṣṭiḥ sṛṣṭibhuvā purā kila paritrātuṃ jaganmaṇḍalaṃ tvaṃ caṇḍātapanirdayaṃ tapasi yajjvālājaṭālaiḥ karaiḥ /	sṛṣṭiḥ sṛṣṭibhuvā purā kila paritrātum jagat maṇḍalam tvam caṇḍa ātapa nirdayam tapasi yat jvālā jaṭālaiḥ karaiḥ 
SA_GK19_jagpranu-81	saṃrambhāruṇalocano raṇabhuvi prasthātukāmo 'dhunā jānīmo bhavatā na hanta viditaḥ śrīkāmarūpeśvaraḥ // JPran_15 //	saṃrambha aruṇa locanaḥ raṇa bhuvi prasthātu kāmaḥ dhunā jānīmaḥ bhavatā na hanta viditaḥ śrī kāmarūpa īśvaraḥ 
SA_GK19_jagpranu-82	atra rājavarṇanāṅgatvena raverbhayotpādane varṇyatvena prastute sākṣāttadananuguṇatvenāprastutena prasthānena sākṣāttadanuguṇaṃ ripukartṛkaṃ  #	atra rāja varṇanā aṅgatvena raveḥ bhaya utpādane varṇya tvena prastute sākṣāt tad ananuguṇa tvena aprastutena prasthānena sākṣāt tad anuguṇam ripu kartṛkam 
SA_GK19_jagpranu-83	sūryamaṇḍalabhedanaṃ kāryaṃ gamyate //	sūrya maṇḍala bhedanam kāryam gamyate 
SA_GK19_jagpranu-84	āyātā kamalāsanasya bhavanāddraṣṭuṃ trilokītalaṃ gīrvāṇeṣu dināni kānicidaho nītvā punaḥ kautukāt /	āyātā kamalāsanasya bhavanāt draṣṭum trilokī talam gīrvāṇeṣu dināni kānicid ahar nītvā punar kautukāt 
SA_GK19_jagpranu-85	bhrāntvā bhūvalaye mahākavikulopāsyā tavāsyāmbuje rājansaṃprati satyadhāmani girāṃ devī sukhaṃ vartate // JPran_16 //	bhrāntvā bhū valaye mahā kavi kula upāsyā tava asya ambuje rājan saṃprati satya dhāmani girām devī sukham vartate 
SA_GK19_jagpranu-86	atraikasyādheyasyānekādhārasaṃbandhātparyāyaḥ /	atra ekasya ādheyasya aneka ādhāra saṃbandhāt paryāyaḥ 
SA_GK19_jagpranu-87	tatra prathamacaraṇagatamadhikaraṇamārthaviśleṣāvadhikapañcamyā viśleṣasyopaśleṣāpekṣatvenaupaśleṣikādhikaraṇasyākṣepagamyatvāt /	tatra prathama caraṇa gatam adhikaraṇam ārtha viśleṣa avadhika pañcamyā viśleṣasya upaśleṣa apekṣa tvena aupaśleṣika adhikaraṇasya ākṣepa gamya tvāt 
SA_GK19_jagpranu-88	satyadhāmanīti śleṣabhittikābhedādhyavasānena mukhasya satyalokatāsiddhau sukhavartanasiddhiḥ //	satya dhāmani iti śleṣa bhittikā bheda adhyavasānena mukhasya satya loka tā siddhau sukha vartana siddhiḥ 
SA_GK19_jagpranu-89	vidvaddainyatamastrimūrtirathavā vairīndravaṃśāṭavīdāvāgniḥ kimaho mahojjvalayaśaḥśītāṃśudugdhāmbudhiḥ /	vidvat dainyatamaḥ trimūrtiḥ athavā vairi indra vaṃśa aṭavī dāva agniḥ kim aho mahā ujjvala yaśaḥ śītāṃśu dugdha ambudhiḥ 
SA_GK19_jagpranu-90	kiṃ vānaṅgabhujaṃgadaṣṭavanitājīvāturevaṃ nṛṇāṃ keṣāmeṣa narādhipo na janayatyalpetarāḥ kalpanāḥ // JPran_17 //	kim vā anaṅga bhujaṃga daṣṭa vanitā jīva ātuḥ evam nṛṇām keṣām eṣa narādhipaḥ na janayati alpa itarāḥ kalpanāḥ 
SA_GK19_jagpranu-91	atra koṭīnāmāropāntaramūlakatvātparamparitasaṃśayaḥ sa cāhāryaḥ,	atra koṭīnām āropa antara mūlaka tvāt paramparita saṃśayaḥ sa ca āhāryaḥ 
SA_GK19_jagpranu-92	mūlāropasya tathātvāt /	mūla āropasya tathā tvāt 
SA_GK19_jagpranu-93	kavāviva kavinibaddhapramātrantare 'pyāhāryabuddheravirodhāt //	kavau iva kavi nibaddha pramātṛ antare pi āhārya buddheḥ avirodhāt 
SA_GK19_jagpranu-94	nadanti madadantinaḥ parilasanti vājivrajāḥ paṭhanti birudāvalīmahitamandire bandinaḥ /	nadanti mada dantinaḥ parilasanti vāji vrajāḥ paṭhanti biruda āvalī mahita mandire bandinaḥ 
SA_GK19_jagpranu-95	idaṃ tadavadhi prabho yadavadhi pravṛddhā na te yugāntadahanopamā nayanakoṇaśoṇadyutiḥ // JPran_18 //	idam tat avadhi prabho yad avadhi pravṛddhā na te yugānta dahana upamā nayana koṇa śoṇa dyutiḥ 
SA_GK19_jagpranu-96	atra mukhyārthasya rājaviṣayāyāḥ kaviraterupakārakasya yadaiva tava kopodayastadaiva	atra mukhya arthasya rāja viṣayāyāḥ kavi rateḥ upakārakasya yadā eva tava kopa udayaḥ tadā eva 
SA_GK19_jagpranu-97	tava ripūṇāṃ saṃpado bhasmasādbhaviṣyantīti vastuna upakārikā nayanakoṇaśoṇadyuteryugāntadahanopamā //	tava ripūṇām saṃpadaḥ bhasmasāt bhaviṣyanti iti vastunaḥ upakārikā nayana koṇa śoṇa dyuteḥ yugānta dahana upamā 
SA_GK19_jagpranu-98	mayi tvadupamāvidhau vasumatīśa vācaṃyame na varṇayati māmayaṃ kaviriti krudhaṃ mā kṛthāḥ /	mayi tvad upamā vidhau vasumatī īśa vācaṃyame na varṇayati mām ayam kaviḥ iti krudham mā kṛthāḥ 
SA_GK19_jagpranu-99	carācaramidaṃ jagajjanayato vidhermānase padaṃ na vidadhetarāṃ tava samo dvitīyo naraḥ // JPran_19 //	carācaram idam jagat janayataḥ vidheḥ mānase padam na vidadhetarām tava samaḥ dvitīyaḥ naraḥ 
SA_GK19_jagpranu-100	atra tvatsamo 'nyo nāstīti pratyayādupamānaluptopamā vyaṅgyeti prāñcaḥ /	atra tvad samaḥ nyaḥ na asti iti pratyayāt upamāna lupta upamā vyaṅgyā iti prāñcaḥ 
SA_GK19_jagpranu-101	sarvathaiva sāmyasyāpratiṣṭhānānneyamupamā /	sarvathā eva sāmyasya apratiṣṭhānāt na iyam upamā 
SA_GK19_jagpranu-102	anyathā vyatirekasyāpi tattvāpatteḥ /	anyathā vyatirekasya api tattva āpatteḥ 
SA_GK19_jagpranu-103	'ḍhuṃḍhollanto marisasi kaṃṭakakaliāiṃ keaivaṇāiṃ /	marisasi kaṃṭaka kaliāim 
SA_GK19_jagpranu-104	mālaikusumasaricchaṃ bhamara bhamaṃto ṇa pāvesi //	mālai kusuma sariccham bhamara bhamantaḥ na pāvesi 
SA_GK19_jagpranu-105	'; ityatra tu na prāpsyasītyuktvā kvacittvadagocare sthale bhaviṣyatīti pratīteḥ sādṛśyapratiṣṭhānālluptopamāstu /	iti atra tu na prāpsyasi iti uktvā kvacid tvad agocare sthale bhaviṣyati iti pratīteḥ sādṛśya pratiṣṭhānāt luptopamā astu 
SA_GK19_jagpranu-106	tasmādasamālaṃkāra evāyamiti tu navyāḥ //	tasmāt asama alaṃkāraḥ eva ayam iti tu navyāḥ 
SA_GK19_jagpranu-107	bhujabhramitapaṭṭiśoddalitadṛptadantāvalaṃ bhavantamarimaṇḍalakrathana paśyataḥ saṃgare /	bhuja bhramita paṭṭiśa uddalita dṛpta dantāvalam bhavantam ari maṇḍala krathana paśyataḥ saṃgare 
SA_GK19_jagpranu-108	karālakuliśāhatisphuṭavibhinnavindhyācalo na kasya hṛdayaṃ jhaṭityadhiruroha jambhāhitaḥ // JPran_20 //	karāla kuliśa āhati sphuṭa vibhinna vindhya acalaḥ na kasya hṛdayam jhaṭiti adhiruroha jambha āhitaḥ 
SA_GK19_jagpranu-109	atra smaraṇālaṃkāraḥ paraṃtu lakṣyaḥ //	atra smaraṇa alaṃkāraḥ paraṃtu lakṣyaḥ 
SA_GK19_jagpranu-110	yamaḥ pratimahībhṛtāṃ hutavaho 'si tannīvṛtāṃ satāṃ khalu yudhiṣṭhiro dhanapatirdhanākāṅkṣiṇām /	yamaḥ prati mahībhṛtām hutavahaḥ si tat nīvṛtām satām khalu yudhiṣṭhiraḥ dhanapatiḥ dhana ākāṅkṣiṇām 
SA_GK19_jagpranu-111	gṛhaṃ śaraṇamicchatāṃ kuliśakoṭibhirnirmitaṃ tvameka iha bhūtale bahuvidho vidhātrā kṛtaḥ // JPran_21 //	gṛham śaraṇam icchatām kuliśa koṭibhiḥ nirmitam tvam ekaḥ iha bhū tale bahuvidhaḥ vidhātrā kṛtaḥ 
SA_GK19_jagpranu-112	atra kavinā yamatvādinā rūpeṇa rājño rūpavataḥ karaṇādrūpakeṇa vipakṣabhūpālādīnāmetasminnāgate	atra kavinā yama tva ādinā rūpeṇa rājñaḥ rūpavataḥ karaṇāt rūpakeṇa vipakṣa bhūpāla ādīnām etasmin āgate 
SA_GK19_jagpranu-113	yamatvādinā bhrānterapi saṃbhavādbhrāntimatā tairevānekairgrahītṛbhiranekairdharmairullekhanādullekhaviśeṣeṇa	yama tva ādinā bhrānteḥ api saṃbhavāt bhrāntimatā taiḥ eva anekaiḥ grahītṛbhiḥ anekaiḥ dharmaiḥ ullekhanāt ullekha viśeṣeṇa 
SA_GK19_jagpranu-114	ca saha saṃkīrṇo 'pi saṃbandhiṣaṣṭhyantabhedaprayuktavarṇyānekavidhatvaka ullekhaḥ //	ca saha ullekhaḥ 
SA_GK19_jagpranu-115	dvinetra iva vāsavo mitakaro vivasvāniva dvitīya iva candramāḥ śritavapurmanobhūriva /	dvi netraḥ iva vāsavaḥ mita karaḥ vivasvān iva dvitīyaḥ iva candramāḥ śrita vapuḥ manobhūḥ iva 
SA_GK19_jagpranu-116	narākṛtirivāmbudhirgururiva kṣamāmāgato nuto nikhilabhūsurairjayati kāmarūpeśvaraḥ // JPran_22 //	nara ākṛtiḥ iva ambudhiḥ guruḥ iva kṣamām āgataḥ nutaḥ nikhila bhūsuraiḥ jayati kāmarūpa īśvaraḥ 
SA_GK19_jagpranu-117	atra rājagatānāṃ dvinetratvādīnāṃ vāsavāditādātmyavirodhināṃ virodhanivartanāya viṣayiṣu vāsavādiṣvāropeṇa sādhāraṇīkaraṇāttannimittakotprekṣā	atra rāja gatānām dvinetra tva ādīnām vāsava ādi tādātmya virodhinām virodha nivartanāya viṣayiṣu vāsava ādiṣu āropeṇa sādhāraṇīkaraṇāt tad nimittakā utprekṣā 
SA_GK19_jagpranu-118	sā ceha mālārūpā /	sā ca iha mālā rūpā 
SA_GK19_jagpranu-119	na cātropamā śakyarūpaṇā /	na ca atra upamā śakya rūpaṇā 
SA_GK19_jagpranu-120	dvinetratvādyukterniṣprayojanakatvāpatteḥ /	dvi netra tva ādi ukteḥ niṣprayojanaka tva āpatteḥ 
SA_GK19_jagpranu-121	na copamāniṣpādakaṃ teṣāṃ sādhāraṇyaṃ tadabhāve 'pi paramaiśvaryādibhiḥ pratīyamānaistasyā niṣpatteḥ /	na ca upamā niṣpādakam teṣām sādhāraṇyam tad abhāve pi parama aiśvarya ādibhiḥ pratīyamānaiḥ tasyāḥ niṣpatteḥ 
SA_GK19_jagpranu-122	asundaratvenopamāniṣpādakatayā kaveranabhipretatvācca /	asundara tvena upamā niṣpādaka tayā kaveḥ anabhipreta tvāt ca 
SA_GK19_jagpranu-123	evaṃ dvitīyādīnāṃ candrādiṣvāropo 'pyupamāyāṃ satyāmanarthaka eva syāt //	evam dvitīya ādīnām candra ādiṣu āropaḥ u pi upamāyām satyām anarthakaḥ eva syāt 
SA_GK19_jagpranu-124	dīnavrāte dayārdrā nikhilaripukule nirdayā kiṃ ca mṛdvī kāvyālāpeṣu tarkaprativacanavidhau karkaśatvaṃ dadhānā /	dīna vrāte dayā ārdrā nikhila ripu kule nirdayā kim ca mṛdvī kāvya ālāpeṣu tarka prativacana vidhau karkaśa tvam dadhānā 
SA_GK19_jagpranu-125	lubdhā dharmeṣvalubdhā vasuni paravipaddarśane kāṃdiśīkā rājannājanmaramya sphurati bahuvidhā tāvakī cittavṛttiḥ // JPran_23 //	lubdhā dharmeṣu alubdhā vasuni para vipad darśane kāṃdiśīkā rājan ā janma ramya sphurati bahuvidhā tāvakī citta vṛttiḥ 
SA_GK19_jagpranu-126	atra viṣayānekatvaprayuktacittavṛtteranekavidhatvamityullekhaḥ /	atra viṣaya aneka tva prayukta cittavṛtteḥ anekavidha tvam iti ullekhaḥ 
SA_GK19_jagpranu-127	tatra ca tadīyacittavṛttitvenaikatvādhyavasānaṃ tantram //	tatra ca tadīya cittavṛtti tvena ekatva adhyavasānam tantram 
SA_GK19_jagpranu-128	devāḥ ke pūrvadevāḥ samiti mama naraḥ santi ke vā purastādeva jalpanti tāvatpratibhaṭapṛtanāvartinaḥ kṣatravīrāḥ /	devāḥ ke pūrvadevāḥ samiti mama naraḥ santi ke vā purastāt eva jalpanti tāvat pratibhaṭa pṛtanā vartinaḥ kṣatra vīrāḥ 
SA_GK19_jagpranu-129	yāvannāyāti rājannayanaviṣayatāmantakatrāsimūrtermugdhāriprāṇadugdhāśanamasṛṇarucistvatkṛpāṇo bhujaṃgaḥ // JPran_24 //	yāvat na āyāti rājan nayana viṣaya tām antaka trāsi mūrteḥ mugdha ari prāṇa dugdha aśana masṛṇa ruciḥ tvad kṛpāṇaḥ bhujaṃgaḥ 
SA_GK19_jagpranu-130	atra śuddhaparamparitarūpakam //	atra śuddha paramparita rūpakam 
SA_GK19_jagpranu-131	prācīsaṃdhyāsamudyanmahimadinamaṇermānamāṇikyakāntirjvālāmālā karālā kavalitajagataḥ krodhakālānalasya /	prācī saṃdhyā samudyat mahima dinamaṇeḥ māna māṇikya kāntiḥ jvālā mālā karālā kavalita jagataḥ krodha kāla analasya 
SA_GK19_jagpranu-132	āśākāntāpadāmbhoruhatalavigalanmañjulākṣārasābhā sā bhāti kṣoṇiśobhākaraṇa tava dṛśoḥ saṃgare śoṇimaśrīḥ // JPran_25 //	āśā kāntā pada ambhoruha tala vigalat mañjula akṣā rasa ābhā sā bhāti kṣoṇi śobhā karaṇa tava dṛśoḥ saṃgare śoṇima śrīḥ 
SA_GK19_jagpranu-133	atrāpi tadeva paraṃtu mālātmakam //	atrā api tat eva paraṃtu mālā ātmakam 
SA_GK19_jagpranu-134	tvāṃ sundarīnivahaniṣṭhuradhairyagarvanirvāsanaikarasikaṃ samare nirīkṣya /	tvām sundarī nivaha niṣṭhura dhairya garva nirvāsana eka rasikam samare nirīkṣya 
SA_GK19_jagpranu-135	kā vā ripukṣitibhṛtāṃ bata rājalakṣmīḥ svāmivratatvamapariskhalitaṃ babhāra // JPran_26 //	kā vā ripu kṣitibhṛtām bata rāja lakṣmīḥ svāmi vrata tvam apariskhalitam babhāra 
SA_GK19_jagpranu-136	atra śatrūṇāṃ rājyalakṣmīstvāṃ prāpteti vivakṣito 'rthaḥ pātivratyaskhalitarūpeṇābhihita iti paryāyoktam /	atra śatrūṇām rājya lakṣmīḥ tvām prāptā iti vivakṣitaḥ rthaḥ pātivratya skhalita rūpeṇa abhihitaḥ iti paryāya uktam 
SA_GK19_jagpranu-137	tacca rājyalakṣmyā nāyikātvasiddhyarthaṃ samāsoktimapekṣata iti sā tatra guṇaḥ //	tat ca rājya lakṣmyāḥ nāyikā tva siddhi artham samāsoktim apekṣate iti sā tatra guṇaḥ 
SA_GK19_jagpranu-138	nāsatyayogo vacaneṣu kīrtau tathārjunaḥ karmaṇi cāpi dharmaḥ /	na asatya yogaḥ vacaneṣu kīrtau tathā arjunaḥ karmaṇi ca api dharmaḥ 
SA_GK19_jagpranu-139	citte jagatprāṇabhavo yadāste vaśaṃvadāste kimu pānḍuputrāḥ // JPran_27 //	citte jagat prāṇa bhavaḥ yadā āste vaśaṃvadāḥ te kimu pānḍu putrāḥ 
SA_GK19_jagpranu-140	atra pāṇḍuputreṣu viṣayeṣu rājavaśaṃvadatādātmyotprekṣāyāṃ rājāśritatvarūpo viṣayidharmaḥ	atra pāṇḍu putreṣu viṣayeṣu rāja vaśaṃvada tādātmya utprekṣāyām rāja āśrita tva rūpaḥ viṣayi dharmaḥ 
SA_GK19_jagpranu-141	śleṣeṇa viṣayāṇāṃ tadāśritānāṃ cāsatyābhāvaśuklagunapuṇyaparameśvarāṇāmabhedasaṃpādanadvārā	śleṣeṇa viṣayāṇām tad āśritānām ca asatya abhāva śukla guna puṇya parameśvarāṇām abheda saṃpādana dvārā 
SA_GK19_jagpranu-142	viṣayasādhāraṇīkṛtaḥ //	viṣaya sādhāraṇīkṛtaḥ 
SA_GK19_jagpranu-143	manthācalabhramaṇaveghavaśaṃvadā ye dugdhāmbudherudapatannaṇavaḥ sudhāyāḥ /	mantha acala bhramaṇa vegha vaśaṃvadāḥ ye dugdha ambudheḥ udapatan aṇavaḥ sudhāyāḥ 
SA_GK19_jagpranu-144	tairekatāmupagatairvividhauṣadhībhirdhātā sasarja tava deva dayādṛgantān // JPran_28 //	taiḥ eka tām upagataiḥ vividha auṣadhībhiḥ dhātā sasarja tava deva dayā dṛś antān 
SA_GK19_jagpranu-145	atra dṛganteṣu na kevalaṃ saṃjīvakatvādayo 'mṛtamātraguṇa eva kaverbubodhayiṣitā api tu nikhilajanavaśīkāratvādayo 'nye 'pīti sudhākaṇeṣvoṣadhīsaṃsargo  #	atra dṛś anteṣu na kevalam saṃjīvaka tva ādayaḥ mṛta mātra guṇaḥ eva kaveḥ bubodhayiṣitāḥ api tu nikhila jana vaśīkāra tva ādayaḥ nye pi iti sudhā kaṇeṣu oṣadhī saṃsargaḥ 
SA_GK19_jagpranu-146	'tiśayārthamupāttaḥ //	tiśaya artham upāttaḥ 
SA_GK19_jagpranu-147	keśairvadhūnāmatha sarvakoṣaiḥ prāṇaiśca sākaṃ pratibhūpatīnām /	keśaiḥ vadhūnām atha sarva koṣaiḥ prāṇaiḥ ca sākam pratibhū patīnām 
SA_GK19_jagpranu-148	tvayā raṇe niṣkaruṇena gāḍhaṃ cāpasya jīvā cakṛṣe javena // JPran_29 //	tvayā raṇe niṣkaruṇena gāḍham cāpasya jīvā cakṛṣe javena 
SA_GK19_jagpranu-149	atra cāpakarṣaṇakāryāṇānāṃ keśākarṣaṇādīnāṃ paurvāparyaviparyayātmanātiśayenānuprāṇitā sahoktiḥ //	atra ca apakarṣaṇa kāryāṇānām keśa ākarṣaṇa ādīnām paurvāparya viparyaya ātmanā atiśayena anuprāṇitā sahoktiḥ 
SA_GK19_jagpranu-150	mahendratulyaṃ kavayo bhavantaṃ vadantu kiṃ tāniha vārayāmaḥ /	mahendra tulyam kavayaḥ bhavantam vadantu kim tān iha vārayāmaḥ 
SA_GK19_jagpranu-151	bhavānsahasraiḥ samupāsyamānaḥ kathaṃ samānastridaśādhipena // JPran_30 //	bhavān sahasraiḥ samupāsyamānaḥ katham samānaḥ tridaśādhipena 
SA_GK19_jagpranu-152	atra śleṣotthāpitatridaśatvasaṃkhyāmādāya vyatireka upāttobhayanimittakaḥ //	atra śleṣa utthāpita tridaśa tva saṃkhyām ādāya vyatirekaḥ upātta ubhaya nimittakaḥ 
SA_GK19_jagpranu-153	sa tu varṣatu vāri vāridastvamudārāśaya ratnavarṣaṇaḥ /	sa tu varṣatu vāri vāridaḥ tvam udāra āśaya ratna varṣaṇaḥ 
SA_GK19_jagpranu-154	sa kuhūrajanīmalīmasastvamihāntarbahireva nirmalaḥ // JPran_31 //	sa kuhū rajanī malīmasaḥ tvam iha antar bahis eva nirmalaḥ 
SA_GK19_jagpranu-155	atrāpi sa eva paraṃ tu śleṣo 'trānutthāpako niṣidhyamānaṃ sāmyaṃ ca na śābdamiti viśeṣaḥ //	atrā api saḥ eva param tu śleṣaḥ niṣidhyamānam sāmyam ca na śābdam iti viśeṣaḥ 
SA_GK19_jagpranu-156	katipayairniraṇāyi janādhipastadaparairudaṭaṅki dhanādhipaḥ /	katipayaiḥ niraṇāyi janādhipaḥ tad aparaiḥ udaṭaṅki dhanādhipaḥ 
SA_GK19_jagpranu-157	ajani kevalameṣa girāṃ patirbhuvi madekamate kamateśvaraḥ // JPran_32 //	ajani kevalam eṣa girām patiḥ bhuvi mad eka mate kamata īśvaraḥ 
SA_GK19_jagpranu-158	atra nāyaṃ rājā kiṃ tu girāṃ patirityākārāpahnutiḥ /	atra na ayam rājā kim tu girām patiḥ iti ākāra apahnutiḥ 
SA_GK19_jagpranu-159	tatra niṣedhabhāgaḥ paramatattvoktyā pūrvārdhena gamyate /	tatra niṣedha bhāgaḥ parama tattva uktyā pūrva ardhena gamyate 
SA_GK19_jagpranu-160	āropāṃśastūttarārdhena //	āropa aṃśaḥ tu uttara ardhena 
SA_GK19_jagpranu-161	makarapratimairmahābhaṭaiḥ kavibhī ratnanibhaiḥ samanvitaḥ /	makara pratimaiḥ mahā bhaṭaiḥ kavibhiḥ ratna nibhaiḥ samanvitaḥ 
SA_GK19_jagpranu-162	kavitāmṛtakīrticandrayostvamihorvīramaṇāsi bhājanam // JPran_33 //	kavi tā amṛta kīrti candrayoḥ tvam iha urvī ramaṇā asi bhājanam 
SA_GK19_jagpranu-163	atra rājño jaladhyupamāyāḥ śabdenābhidhāne 'pyaṅgopamābhirākṣepādekadeśavivartinyupamā tenottarārdha upamitasamāsa eva /	atra rājñaḥ jaladhi upamāyāḥ śabdena abhidhāne pi aṅga upamābhiḥ ākṣepāt eka deśa vivartinī upamā tena uttara ardhaḥ upamita samāsaḥ eva 
SA_GK19_jagpranu-164	viśeṣaṇasamāsavedyasya tādātmyasya prakṛte 'nupayogāt //	viśeṣaṇa samāsa vedyasya tādātmyasya prakṛte n upayogāt 
SA_GK19_jagpranu-165	puraḥ purastādaribhūpatīnāṃ bhavanti bhūvallabha bhasmaśeṣāḥ /	puras purastāt ari bhūpatīnām bhavanti bhūvallabha bhasma śeṣāḥ 
SA_GK19_jagpranu-166	anantaraṃ te bhrukuṭīviṭaṅkātpatanti roṣānalavisphuliṅgāḥ // JPran_34 //	anantaram te bhrukuṭī viṭaṅkāt patanti roṣa anala visphuliṅgāḥ 
SA_GK19_jagpranu-167	atra prayojakātiśayakṛtaḥ prayojyaśaighryātiśayo gamyaḥ /	atra prayojaka atiśaya kṛtaḥ prayojya śaighrya atiśayaḥ gamyaḥ 
SA_GK19_jagpranu-168	kāryakāraṇapaurvāparyaviparyayarūpā ceyamatiśayoktiḥ //	kārya kāraṇa paurvāparya viparyaya rūpā ca iyam atiśayoktiḥ 
SA_GK19_jagpranu-169	bhuvanatritaye 'pi mānavaiḥ paripūrṇe vibudhaiśca dānavaiḥ /	bhuvana tritaye mānavaiḥ paripūrṇe vibudhaiḥ ca dānavaiḥ 
SA_GK19_jagpranu-170	na bhaviṣyati nāsti nābhavannṛpa yaste bhajate tulāspadam // JPran_35 //	na bhaviṣyati nā asti nā abhavat nṛpa yaḥ te bhajate tulā āspadam 
SA_GK19_jagpranu-171	atropamānaluptopameti prāñcaḥ /	atra upamāna lupta upamā iti prāñcaḥ 
SA_GK19_jagpranu-172	asamākhyamalaṃkārāntaramiti tu vayam //	asama ākhyam alaṃkāra antaram iti tu vayam 
SA_GK19_jagpranu-173	pīyūṣayūṣakalpāmalpāmapi te giraṃ nipītavatām /	pīyūṣa yūṣa kalpām alpām api te giram nipītavatām 
SA_GK19_jagpranu-174	toṣāya kalpate no yoṣādharabimbamadhurimodrekaḥ // JPran_36 //	toṣāya kalpate naḥ yoṣādhara bimba madhurima udrekaḥ 
SA_GK19_jagpranu-175	atra saṃbandhe 'pyasaṃbandha ityatiśayoktibhedaḥ /	atra saṃbandhe pi asaṃbandhaḥ iti atiśayokti bhedaḥ 
SA_GK19_jagpranu-176	upameyopamānaviśeṣaṇābhyāmalpatvodriktatvābhyāmalpayāpi saha bhūyānapi madhurimā sāmyaṃ kartuṃ yatrānīśastatra kiṃ vācyaṃ bhūyasyeti vailakṣaṇyātmā  #	upameya upamāna viśeṣaṇābhyām alpatva udrikta tvābhyām alpayā api saha bhūyān api madhurimā sāmyam kartum yatra anīśaḥ tatra kim vācyam bhūyasya iti vailakṣaṇya ātmā 
SA_GK19_jagpranu-177	vyatirekaśca //	vyatirekaḥ ca 
SA_GK19_jagpranu-178	bhāsayati vyomasthā jagadakhilaṃ kumudinīrvikāsayati /	bhāsayati vyoma sthā jagat akhilam kumudinīḥ vikāsayati 
SA_GK19_jagpranu-179	kīrtistava dharaṇigatā sagarasutāyāsamaphalatāṃ nayate // JPran_37 //	kīrtiḥ tava dharaṇi gatā sagara sutāya asama phala tām nayate 
SA_GK19_jagpranu-180	atra vyajamānacandrikārūpakasaṃkīrṇa ullekhadhvaniḥ //	atra vyajamāna candrikā rūpaka saṃkīrṇaḥ ullekha dhvaniḥ 
SA_GK19_jagpranu-181	bhāgyena saha ripūṇāmuttiṣṭhasi viṣṭarātkṛdhāviṣṭaḥ /	bhāgyena saha ripūṇām uttiṣṭhasi viṣṭarāt kṛdhā āviṣṭaḥ 
SA_GK19_jagpranu-182	sahasaiva patasi teṣu kṣitiśāsana mṛtyunā sākam // JPran_38 //	sahasā eva patasi teṣu kṣitiśāsana mṛtyunā sākam 
SA_GK19_jagpranu-183	'keśairvadhūnām';	keśaiḥ vadhūnām 
SA_GK19_jagpranu-184	ityatra karmaṇaḥ sahoktiḥ /	iti atra karmaṇaḥ sahoktiḥ 
SA_GK19_jagpranu-185	iha tu karturiti viśeṣaḥ //	iha tu kartuḥ iti viśeṣaḥ 
SA_GK19_jagpranu-186	tvayi pākaśāsanasame śāsati sakalaṃ vasuṃdharāvalayam /	tvayi pākaśāsana same śāsati sakalam vasuṃdharā valayam 
SA_GK19_jagpranu-187	vipine vairivadhūnāṃ varṣanti vilocanāni ca dināni // JPran_39 //	vipine vairi vadhūnām varṣanti vilocanāni ca dināni 
SA_GK19_jagpranu-188	atra varṣavadācarantītyācārakvibantena śleṣācchleṣamūlikā tulyayogitā /	atra varṣa vat ācaranti iti ācāra kvip antena śleṣāt śleṣa mūlikā tulya yogitā 
SA_GK19_jagpranu-189	ripukāminīvarṇanaviṣayatvenopamānopameyayordvayorapi prakṛtatvāt //	ripu kāminī varṇana viṣaya tvena upamāna upameyayoḥ dvayoḥ api prakṛta tvāt 
SA_GK19_jagpranu-190	ahitāpakaraṇabheṣaja naranātha bhavānkarasthito yasya /	ahita apakaraṇa bheṣaja naranātha bhavān kara sthitaḥ yasya 
SA_GK19_jagpranu-191	tasya kuto 'hibhayaṃ syādakhilāmapi medinīṃ carataḥ // JPran_40 //	tasya kutas hi bhayam syāt akhilām api medinīm carataḥ 
SA_GK19_jagpranu-192	atra śleṣaniveditasya sarpabhayābhāvasyopapādakatayopāttasya rājani bheṣajatādātmyāropasyāpyupapādakatayā	atra śleṣa niveditasya sarpa bhaya abhāvasya upapādaka tayā upāttasya rājani bheṣaja tādātmya āropasya api upapādaka tayā 
SA_GK19_jagpranu-193	sthitaṃ rājasaṃbandhini dviṣadapakaraṇarūpe dharme śleṣaniveditasarpatāpakaraṇatādātmyamiti	sthitam rāja saṃbandhini dviṣat apakaraṇa rūpe dharme śleṣa nivedita sarpata apakaraṇa tādātmyam iti 
SA_GK19_jagpranu-194	prathamacaraṇe śliṣṭaparamparitarūpakaṃ tṛtīye tu śleṣa eva /	prathama caraṇe śliṣṭa paramparita rūpakam tṛtīye tu śleṣaḥ eva 
SA_GK19_jagpranu-195	kuvalayalakṣmīṃ harate tava kīrtistatra kiṃ citram /	kuvalaya lakṣmīm harate tava kīrtiḥ tatra kim citram 
SA_GK19_jagpranu-196	yasmānnidānamasyā lokanamasyāṅghripaṅkajo hi bhavān // JPran_41 //	yasmāt nidānam asyāḥ loka namasya aṅghri paṅkajaḥ hi bhavān 
SA_GK19_jagpranu-197	atrotpādakasamānaguṇatvādutpādyasyotpādakasaṃsargānurūpaḥ samālaṃkāraviśeṣaḥ /	atra utpādaka samāna guṇa tvāt utpādyasya utpādaka saṃsarga anurūpaḥ sama alaṃkāra viśeṣaḥ 
SA_GK19_jagpranu-198	śleṣaścāsminguṇaḥ //	śleṣaḥ ca asmin guṇaḥ 
SA_GK19_jagpranu-199	dṛṣṭaḥ sadasi cedugrāścandracandanacandrikāḥ /	dṛṣṭaḥ sadasi ced ugrāḥ candra candana candrikāḥ 
SA_GK19_jagpranu-200	atha tvaṃ saṃgare saumyāḥ śeṣakālānalāsayaḥ // JPran_42 //	atha tvam saṃgare saumyāḥ śeṣa kāla anala asayaḥ 
SA_GK19_jagpranu-201	atra dṛṣṭaḥ sadasīti vākye tvamityasyāpakarṣaṇāt,	atra dṛṣṭaḥ sadasi iti vākye tvam iti asya apakarṣaṇāt 
SA_GK19_jagpranu-202	atha tvaṃ saṃgara ityatra ca tvamityasyānuvartanādvākyayoḥ padavinimayātmālaṃkāraḥ pūrvārdhe /	atha tvam saṃgare iti atra ca tvam iti asya anuvartanāt vākyayoḥ pada vinimaya ātma alaṃkāraḥ pūrva ardhe 
SA_GK19_jagpranu-203	uttarārdhe prakṛtānekadharmasaṃbandhāttulyayogitā /	uttara ardhe prakṛta aneka dharma saṃbandhāt tulya yogi tā 
SA_GK19_jagpranu-204	upameyasyotkṛṣṭaguṇatvasiddhaya upamānasya tadviruddhaguṇakalpanātmakenālaṃkārāntareṇa śabalitā //	upameyasya utkṛṣṭa guṇa tva siddhaye upamānasya tad viruddha guṇa kalpanā ātmakena alaṃkāra antareṇa śabali tā 
SA_GK19_jagpranu-205	apāre khalu saṃsāre vidhinaiko 'rjunaḥ kṛtaḥ /	apāre khalu saṃsāre vidhinā ekaḥ rjunaḥ kṛtaḥ 
SA_GK19_jagpranu-206	kīrtyā nirmalayā bhūpa tvayā sarve 'rjunāḥ kṛtāḥ // JPran_43 //	kīrtyā nirmalayā bhūpa tvayā sarve rjunāḥ kṛtāḥ 
SA_GK19_jagpranu-207	iha śleṣamūlo vyatirekaḥ //	iha śleṣa mūlaḥ vyatirekaḥ 
SA_GK19_jagpranu-208	dadhīcibalikarṇeṣu himahemācalābdhiṣu /	dadhīci bali karṇeṣu hima hema acala abdhiṣu 
SA_GK19_jagpranu-209	adātṛtvamadhairyaṃ ca dṛṣṭe bhavati bhāsate // JPran_44 //	a dātṛ tvam adhairyam ca dṛṣṭe bhavati bhāsate 
SA_GK19_jagpranu-210	atrāpi saiva tathāvidhā /	atrā api sā eva tathāvidhā 
SA_GK19_jagpranu-211	yathāsaṃkhyasaṃkarastu viśeṣaḥ //	yathā saṃkhya saṃkaraḥ tu viśeṣaḥ 
SA_GK19_jagpranu-212	śāsati tvayi he rājannakhaṇḍāvanimaṇḍalam /	śāsati tvayi he rājan akhaṇḍa avani maṇḍalam 
SA_GK19_jagpranu-213	na manāgapi niścinte maṇḍale śatrumittrayoḥ // JPran_45 //	na manāk api niścinte maṇḍale śatru mittrayoḥ 
SA_GK19_jagpranu-214	ihāpi tulyayogitā mittraśabdaśleṣotthāpitā vyājastutiśca //	iha api tulya yogitā mittra śabda śleṣa utthāpitā vyāja stutiḥ ca 
SA_GK19_jagpranu-215	bhānuragniryamo vāyaṃ baliḥ karṇo 'thavā śibiḥ /	bhānuḥ agniḥ yamaḥ vā ayam baliḥ śibiḥ 
SA_GK19_jagpranu-216	pratyarthino 'rthinaścetthaṃ tvayi yānti vikalpanām // JPran_46 //	pratyarthinaḥ rthinaḥ ca ittham tvayi yānti vikalpanām 
SA_GK19_jagpranu-217	iha tu saṃśaya ullekhāliṅgitaḥ //	iha tu saṃśayaḥ ullekha āliṅgitaḥ 
SA_GK19_jagpranu-218	kamalāvāsakāsāraḥ kṣamādhṛtiphaṇīśvaraḥ /	               
SA_GK19_jagpranu-219	bhavānkuvalayasyendurānandayati mānavān // JPran_47 //	bhavān kuvalayasya induḥ ānandayati mānavān 
SA_GK19_jagpranu-220	iha śliṣṭaparamparitaṃ rūpakaṃ mālārūpam //	iha śliṣṭa paramparitam rūpakam mālā rūpam 
SA_GK19_jagpranu-221	gagane candrikāyante himāyante himācale /	gagane candrikāyante himāyante himācale 
SA_GK19_jagpranu-222	pṛthivyāṃ sāgarāyante bhūpāla tava kīrtayaḥ // JPran_48 //	pṛthivyām sāgarāyante bhūpāla tava kīrtayaḥ 
SA_GK19_jagpranu-223	iha mālopamāliṅgita ullekhaḥ //	iha mālā upamā āliṅgitaḥ ullekhaḥ 
SA_GK19_jagpranu-224	mṛgatāṃ harayanmadhye vṛkṣatāṃ ca paṭīrayan /	mṛga tām harayan madhye vṛkṣa tām ca 
SA_GK19_jagpranu-225	nakṣatratāṃ mahīpānāṃ tvamindavasi bhūpate // JPran_49 //	nakṣatra tām mahīpānām tvam indo asi bhūpate 
SA_GK19_jagpranu-226	iha śuddhaparamparitā mālārūpopamā /	iha śuddha paramparitā mālā rūpa upamā 
SA_GK19_jagpranu-227	ācārakvibantācchatari rūpāṇi /	ācāra kvip antāt śatari rūpāṇi 
SA_GK19_jagpranu-228	tiṅi caikam [indavasi] //	tiṅi ca ekam indu vasi 
SA_GK19_jagpranu-229	madhye sudhāsamdurasya sitāmayagṛhodare /	madhye sudhā samdurasya sitā maya gṛha udare 
SA_GK19_jagpranu-230	pūrṇenduviṣṭare deva sthātuṃ yogyāstavoktayaḥ // JPran_50 //	pūrṇa indu viṣṭare deva sthātum yogyāḥ tava uktayaḥ 
SA_GK19_jagpranu-231	atra trayāṇāṃ sudhāsamudrādīnāṃ viśeṣaṇaviśeṣyabhāvena madhurimaṇi parāṃ kāṣṭhāmadhirūḍhe	atra trayāṇām sudhā samudra ādīnām viśeṣaṇa viśeṣya bhāvena madhurimaṇi parām kāṣṭhām adhirūḍhe 
SA_GK19_jagpranu-232	tvadīyoktipadasaṃbandho yukto na tu viśakalita ityatiśāyakāsadviśeṣaṇanibandhanaḥ prauḍhoktiḥ //	tvadīya ukti pada saṃbandhaḥ yuktaḥ na tu viśakalitaḥ iti atiśāyaka asat viśeṣaṇa nibandhanaḥ prauḍhā uktiḥ 
SA_GK19_jagpranu-233	amṛtalaharīcandrajyotsnāramāvadanāmbujānyadharitavato nirmaryādaprasādamahāmbudheḥ /	nirmaryāda prasāda mahā ambudheḥ 
SA_GK19_jagpranu-234	ubhayavadayaṃ deva tvattaḥ kathaṃ paramolbaṇaḥ pralayadahanajvālājālākulo mahasāṃ gaṇaḥ // JPran_51 //	ubhaya vat ayam deva tvattaḥ katham parama ulbaṇaḥ pralaya dahana jvālā jāla ākulaḥ mahasām gaṇaḥ 
SA_GK19_jagpranu-235	atra kāraṇaguṇaviruddhasvaguṇasya kāryasyotpatterviṣamālaṃkāraḥ /	atra kāraṇa guṇa viruddha sva guṇasya kāryasya utpatteḥ viṣama alaṃkāraḥ 
SA_GK19_jagpranu-236	amṛtalaharyādīnāṃ trayāṇāmadharīkaraṇātmanā vyatirekeṇa saṃjīvakatvaparamaśītalatvaviśuddhatvasaundaryāṇāmatiśayo gamyate /	amṛta lahari ādīnām trayāṇām adharīkaraṇa ātmanā vyatirekeṇa saṃjīvaka tva parama śītala tva viśuddha tva saundaryāṇām atiśayaḥ gamyate 
SA_GK19_jagpranu-237	evameṣu padyeṣu saṃbhavanto 'pyanye 'laṃkārāḥ sphuṭatvānna vivecitāḥ /	evam eṣu padyeṣu pi anye laṃkārāḥ sphuṭa tvāt na vivecitāḥ 
SA_GK19_jagpranu-238	sahṛdayānāṃ prītyāvaśyakaṃ kiṃcidvyākhyātamanyattu tairevollāsanīyamityalaṃ pallavitena //	sahṛdayānām prīti āvaśyakam kiṃcid vyākhyātam anyat tu taiḥ evā ullāsanīyam iti alam pallavitena 
SA_GK19_jagpranu-239	tailaṅgānvayamaṅgalālayamahālakṣmīdayālalitaḥ śrīmatperamabhaṭṭasūnuraniśaṃ vidvallalāṭaṃtapaḥ /	tailaṅga anvaya maṅgala ālaya mahā lakṣmī dayā lalitaḥ śrīmat perama bhaṭṭa sūnuḥ aniśam vidvas lalāṭaṃtapaḥ 
SA_GK19_jagpranu-240	saṃtuṣṭaḥ kamatādhipasya kavitāmākarṇya tadvarṇanaṃ śrīmatpaṇḍitarājapaṇḍitajagannātho vyadhāsīdidam // JPran_52 //	saṃtuṣṭaḥ kamatā adhipasya kavi tām ākarṇya tad varṇanam śrīmat paṇḍita rāja paṇḍita jagannāthaḥ vyadhāsīt idam 
SA_GK19_jagpranu-241	dordaṇḍadvayakuṇḍalīkṛtalasatkodaṇḍācaṇḍāśugadhvastoddaṇḍavipakṣamaṇḍalamiha tvāṃ vīkṣya madhyeraṇam /	dordaṇḍa dvaya kuṇḍalīkṛta lasat kodaṇḍa a caṇḍa āśuga dhvasta uddaṇḍa vipakṣa maṇḍalam iha tvām vīkṣya madhya īraṇam 
SA_GK19_jagpranu-242	valgadgāṇḍivamuktakāṇḍavalayajvālāvalītāṇḍavabhraśyatkhāṇḍavaruṣṭapāṇḍavamaho ko na kṣitīśaḥ smaret // JPran_53 //	valgat gāṇḍiva mukta kāṇḍa valaya jvālā āvalī tāṇḍava bhraśyat khāṇḍava ruṣṭa pāṇḍavam aho kaḥ na kṣitīśaḥ smaret 
SA_GK19_jagpranu-243	atra smaraṇālaṃkāraḥ /	atra smaraṇa alaṃkāraḥ 
SA_GK19_jagpranu-244	bhāva iti tu na bhrāmitavyam /	bhāvaḥ iti tu na bhrāmitavyam 
SA_GK19_jagpranu-245	sādṛśyamūlakatvātanmūlakatvābhyāṃ bhāvatvālaṃkāratvayoriha vyavasthiteḥ śabdavedyatvācca //	sādṛśya mūlaka tva a tad mūlaka tvābhyām bhāva tva alaṃkāra tvayoḥ iha vyavasthiteḥ śabda vedya tvāt ca 
SA_GK19_jagpranu-246	iti paṇḍitarājaśrījagannāthaviracitaṃ prāṇābharaṇaṃ tatkṛtayaiva ṭippaṇyā sametaṃ samāptam /	iti paṇḍita rāja śrī jagannātha viracitam prāṇa ābharaṇam tad kṛtayā eva ṭippaṇyā sametam samāptam 
