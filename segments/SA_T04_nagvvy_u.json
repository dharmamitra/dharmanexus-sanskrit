[
  {
    "segmentnr":"SA_T04_nagvvy_u:0",
    "original":"Vigrahavyāvartanī-kārikā \/\/",
    "analyzed":"       ",
    "folio":1
  },
  {
    "segmentnr":"SA_T04_nagvvy_u:1",
    "original":"sarveṣāṃ bhāvānāṃ sarvatra na vidyate svabhāvaś cet \/",
    "analyzed":"sarveṣām bhāvānām sarvatra na vidyate svabhāvaḥ ced ",
    "folio":1
  },
  {
    "segmentnr":"SA_T04_nagvvy_u:2",
    "original":"tvadvacanam asvabhāvaṃ na nivartayituṃ svabhāvam alam \/\/ NagVvy_01",
    "analyzed":"tvad vacanam asvabhāvam na nivartayitum svabhāvam alam ",
    "folio":1
  },
  {
    "segmentnr":"SA_T04_nagvvy_u:3",
    "original":"atha savabhāvam etad vākyaṃ pūrvā hatā pratijñā te \/",
    "analyzed":"atha sava bhāvam etat vākyam pūrvā hatā pratijñā te ",
    "folio":1
  },
  {
    "segmentnr":"SA_T04_nagvvy_u:4",
    "original":"vaiṣamikatvaṃ tasmin viśeṣahetuś ca vaktavyaḥ \/\/ NagVvy_02",
    "analyzed":"vaiṣamika tvam tasmin viśeṣa hetuḥ ca vaktavyaḥ ",
    "folio":1
  },
  {
    "segmentnr":"SA_T04_nagvvy_u:5",
    "original":"mā śabdavad ity etat syāt te buddhir na caitad upapannam \/",
    "analyzed":"mā śabdavat iti etat syāt te buddhiḥ na ca etat upapannam ",
    "folio":1
  },
  {
    "segmentnr":"SA_T04_nagvvy_u:6",
    "original":"śabdena hy atra satā bhaviṣyato vāraṇaṃ tasya \/\/ NagVvy_03",
    "analyzed":"śabdena hi atra satā bhaviṣyataḥ vāraṇam tasya ",
    "folio":1
  },
  {
    "segmentnr":"SA_T04_nagvvy_u:7",
    "original":"pratiṣedhapratiṣedho 'py evam iti mataṃ bhavet tad asad eva \/",
    "analyzed":"pratiṣedha pratiṣedhaḥ api evam iti matam bhavet tat asat eva ",
    "folio":1
  },
  {
    "segmentnr":"SA_T04_nagvvy_u:8",
    "original":"evaṃ tava pratijñā lakṣaṅato dūṣyate na mama \/\/ NagVvy_04",
    "analyzed":"evam tava pratijñā lakṣaṅataḥ dūṣyate na mama ",
    "folio":1
  },
  {
    "segmentnr":"SA_T04_nagvvy_u:9",
    "original":"pratyakṣeṇa hi tāvad yady upalabhya vinivartayasi bhāvān \/",
    "analyzed":"pratyakṣeṇa hi tāvat yadi upalabhya vinivartayasi bhāvān ",
    "folio":1
  },
  {
    "segmentnr":"SA_T04_nagvvy_u:10",
    "original":"tan nāsti pratyakṣaṃ bhāvā yenopalabhyante \/\/ NagVvy_05",
    "analyzed":"tat na asti pratyakṣam bhāvāḥ yena upalabhyante ",
    "folio":2
  },
  {
    "segmentnr":"SA_T04_nagvvy_u:11",
    "original":"anumānaṃ pratyuktaṃ pratyakṣeṇāgamopamāne ca \/",
    "analyzed":"anumānam pratyuktam pratyakṣeṇa āgama upamāne ca ",
    "folio":2
  },
  {
    "segmentnr":"SA_T04_nagvvy_u:12",
    "original":"anumānāgamasādhyā ye 'rthā dṛṣṭāntasādhyāś ca \/\/ NagVvy_06",
    "analyzed":"anumāna āgama sādhyāḥ ye arthāḥ dṛṣṭānta sādhyāḥ ca ",
    "folio":2
  },
  {
    "segmentnr":"SA_T04_nagvvy_u:13",
    "original":"kuśalānāṃ dharmāvasthāvidaś ca manyante \/",
    "analyzed":"kuśalānām dharma avasthā vidaḥ ca manyante ",
    "folio":2
  },
  {
    "segmentnr":"SA_T04_nagvvy_u:14",
    "original":"kuśalaṃ janāḥ svabhāvaṃ śeṣeṣv apy eṣa viniyogaḥ \/\/ NagVvy_07",
    "analyzed":"kuśalam janāḥ svabhāvam śeṣeṣu api eṣa viniyogaḥ ",
    "folio":2
  },
  {
    "segmentnr":"SA_T04_nagvvy_u:15",
    "original":"nairyāṇikasvabhāvo dharmā nairyāṇikāś ca ye teṣām \/",
    "analyzed":"nairyāṇika svabhāvaḥ dharmāḥ nairyāṇikāḥ ca ye teṣām ",
    "folio":2
  },
  {
    "segmentnr":"SA_T04_nagvvy_u:16",
    "original":"dharmāvasthoktānām evaṃ anairyāṇikādīnām \/\/ NagVvy_08",
    "analyzed":"dharma avasthā uktānām evam anairyāṇika ādīnām ",
    "folio":2
  },
  {
    "segmentnr":"SA_T04_nagvvy_u:17",
    "original":"yadi ca na bhavet svabhāvo dharmāṇāṃ niḥsvabhāva ity evam \/",
    "analyzed":"yadi ca na bhavet svabhāvaḥ dharmāṇām niḥsvabhāvaḥ iti evam ",
    "folio":2
  },
  {
    "segmentnr":"SA_T04_nagvvy_u:18",
    "original":"nāmāpi bhaven naivaṃ nāma hi nirvastukaṃ nāsti \/\/ NagVvy_09",
    "analyzed":"nāma api bhavet na evam nāma hi nirvastukam na asti ",
    "folio":2
  },
  {
    "segmentnr":"SA_T04_nagvvy_u:19",
    "original":"atha vidyate svabhāvaḥ sa ca dharmāṇāṃ na vidyate tasmāt \/",
    "analyzed":"atha vidyate svabhāvaḥ sa ca dharmāṇām na vidyate tasmāt ",
    "folio":2
  },
  {
    "segmentnr":"SA_T04_nagvvy_u:20",
    "original":"dharmair vinā svabhāvaḥ sa yasya tad yuktam upadeṣṭum \/\/ NagVvy_10",
    "analyzed":"dharmaiḥ vinā svabhāvaḥ sa yasya tat yuktam upadeṣṭum ",
    "folio":3
  },
  {
    "segmentnr":"SA_T04_nagvvy_u:21",
    "original":"sata eva pratiṣedho nāsti ghaṭo geha ity ayaṃ yasmāt \/",
    "analyzed":"sataḥ eva pratiṣedhaḥ na asti ghaṭaḥ gehe iti ayam yasmāt ",
    "folio":3
  },
  {
    "segmentnr":"SA_T04_nagvvy_u:22",
    "original":"dṛṣṭaḥ pratiṣedho 'yaṃ sataḥ svabhāvasya te tasmāt \/\/ NagVvy_11",
    "analyzed":"dṛṣṭaḥ pratiṣedhaḥ ayam sataḥ svabhāvasya te tasmāt ",
    "folio":3
  },
  {
    "segmentnr":"SA_T04_nagvvy_u:23",
    "original":"atha nāsti sa svabhāvaḥ kiṃ nu pratiṣidhyate tvayānena \/",
    "analyzed":"atha nā asti sa svabhāvaḥ kim nu pratiṣidhyate tvayā anena ",
    "folio":3
  },
  {
    "segmentnr":"SA_T04_nagvvy_u:24",
    "original":"vacanenarte vacanāt pratiṣedhaḥ sidhyate hy asataḥ \/\/ NagVvy_12",
    "analyzed":"vacanena ṛte vacanāt pratiṣedhaḥ sidhyate hi asataḥ ",
    "folio":3
  },
  {
    "segmentnr":"SA_T04_nagvvy_u:25",
    "original":"bālānāṃ iva mithyā mṛgatṛṣnāyāṃ yathājalagrāhaḥ \/",
    "analyzed":"bālānām iva mithyā mṛgatṛṣnāyām yathā ajalagrāhaḥ ",
    "folio":3
  },
  {
    "segmentnr":"SA_T04_nagvvy_u:26",
    "original":"evaṃ mithyāgrāhaḥ syāt te pratiṣedhyato hy asataḥ \/\/ NagVvy_13",
    "analyzed":"evam mithyā grāhaḥ syāt te pratiṣedhyataḥ hi asataḥ ",
    "folio":3
  },
  {
    "segmentnr":"SA_T04_nagvvy_u:27",
    "original":"nanv evaṃ saty asti grāho grāhyaṃ ca tadgrahītā ca \/",
    "analyzed":"nanu evam sati asti grāhaḥ grāhyam ca tad grahītā ca ",
    "folio":3
  },
  {
    "segmentnr":"SA_T04_nagvvy_u:28",
    "original":"pratiṣedhaḥ pratiṣedhyaṃ pratiṣeddhā ceti ṣaṭkaṃ tat \/\/ NagVvy_14",
    "analyzed":"pratiṣedhaḥ pratiṣedhyam pratiṣeddhā ca iti ṣaṭkam tat ",
    "folio":3
  },
  {
    "segmentnr":"SA_T04_nagvvy_u:29",
    "original":"atha naivāsti grāho naiva grāhyaṃ na ca grahītāraḥ \/",
    "analyzed":"atha na eva asti grāhaḥ na eva grāhyam na ca grahītāraḥ ",
    "folio":3
  },
  {
    "segmentnr":"SA_T04_nagvvy_u:30",
    "original":"pratiṣedhaḥ pratiṣedhyaṃ pratiṣeddhāro nanu sa santi \/\/ NagVvy_15",
    "analyzed":"pratiṣedhaḥ pratiṣedhyam pratiṣeddhāraḥ nanu sa santi ",
    "folio":4
  },
  {
    "segmentnr":"SA_T04_nagvvy_u:31",
    "original":"pratiṣedhaḥ pratiṣedhyaṃ pratiṣeddhāraś ca yadyuta na santi \/",
    "analyzed":"pratiṣedhaḥ pratiṣedhyam pratiṣeddhāraḥ ca yadi uta na santi ",
    "folio":4
  },
  {
    "segmentnr":"SA_T04_nagvvy_u:32",
    "original":"siddhā hi sarvabhāvās teṣam eva svabhāvaś ca \/\/ NagVvy_16",
    "analyzed":"siddhāḥ hi sarva bhāvāḥ teṣam eva svabhāvaḥ ca ",
    "folio":4
  },
  {
    "segmentnr":"SA_T04_nagvvy_u:33",
    "original":"hetoś ca te na siddhir naiḥsvābhāvyāt kuto hi te hetuḥ \/",
    "analyzed":"hetoḥ ca te na siddhiḥ naiḥsvābhāvyāt kutas hi te hetuḥ ",
    "folio":4
  },
  {
    "segmentnr":"SA_T04_nagvvy_u:34",
    "original":"nirhetukasya siddhir na copapannāsya te 'rthasya \/\/ NagVvy_17",
    "analyzed":"nirhetukasya siddhiḥ na ca upapannā asya te arthasya ",
    "folio":4
  },
  {
    "segmentnr":"SA_T04_nagvvy_u:35",
    "original":"yadi cāhetoḥ siddhiḥ svabhāvavinivartanasya te bhavati \/",
    "analyzed":"yadi ca ahetoḥ siddhiḥ svabhāva vinivartanasya te bhavati ",
    "folio":4
  },
  {
    "segmentnr":"SA_T04_nagvvy_u:36",
    "original":"svābhāvyasyāstitvaṃ mamāpi nirhetukaṃ siddham \/\/ NagVvy_18",
    "analyzed":"svābhāvyasya astitvam mama api nirhetukam siddham ",
    "folio":4
  },
  {
    "segmentnr":"SA_T04_nagvvy_u:37",
    "original":"atha hetor astitvaṃ bhāvāsvābhāvyam ity anupapannam \/",
    "analyzed":"atha hetoḥ astitvam bhāva asvābhāvyam iti anupapannam ",
    "folio":4
  },
  {
    "segmentnr":"SA_T04_nagvvy_u:38",
    "original":"lokeṣu niḥsvabhāvo na hi kaś cana vidyate bhāvaḥ \/\/ NagVvy_19",
    "analyzed":"lokeṣu niḥsvabhāvaḥ na hi kaḥ cana vidyate bhāvaḥ ",
    "folio":4
  },
  {
    "segmentnr":"SA_T04_nagvvy_u:39",
    "original":"pūrvaṃ cet pratiṣedhaḥ paścāt pratiṣedhyam ity anupapannam \/",
    "analyzed":"pūrvam ced pratiṣedhaḥ paścāt pratiṣedhyam iti anupapannam ",
    "folio":4
  },
  {
    "segmentnr":"SA_T04_nagvvy_u:40",
    "original":"paścāc cānupapanno yugapac ca yataḥ svabhāvaḥ san \/\/ NagVvy_20",
    "analyzed":"paścāt ca anupapannaḥ yugapad ca yatas svabhāvaḥ san ",
    "folio":5
  },
  {
    "segmentnr":"SA_T04_nagvvy_u:41",
    "original":"hetupratyayasāmagryāṃ ca pṛthak cāpi madvaco na yadi \/",
    "analyzed":"hetu pratyaya sāmagryām ca pṛthak ca api mad vacaḥ na yadi ",
    "folio":5
  },
  {
    "segmentnr":"SA_T04_nagvvy_u:42",
    "original":"manu śūnyatvaṃ siddhaṃ bhāvānām asvabhāvatvāt \/\/ NagVvy_21",
    "analyzed":"manu śūnyatvam siddham bhāvānām asvabhāva tvāt ",
    "folio":5
  },
  {
    "segmentnr":"SA_T04_nagvvy_u:43",
    "original":"yaś ca pratītyabhāvo bhāvānāṃ śūnyateti sā proktā \/",
    "analyzed":"yaḥ ca pratītyabhāvaḥ bhāvānām śūnyatā iti sā proktā ",
    "folio":5
  },
  {
    "segmentnr":"SA_T04_nagvvy_u:44",
    "original":"yaś pratītyabhāvo bhavati hi tasyāsvabhāvatvam \/\/ NagVvy_22",
    "analyzed":"yaḥ pratīti abhāvaḥ bhavati hi tasya asvabhāva tvam ",
    "folio":5
  },
  {
    "segmentnr":"SA_T04_nagvvy_u:45",
    "original":"nirmitako nirmitakaṃ māyāpuruṣaḥ svamāyayā sṛṣṭam \/",
    "analyzed":"nirmitakaḥ nirmitakam māyā puruṣaḥ sva māyayā sṛṣṭam ",
    "folio":5
  },
  {
    "segmentnr":"SA_T04_nagvvy_u:46",
    "original":"pratiṣedhayeta yadvat pratiṣedho 'yaṃ tathaiva syāt \/\/ NagVvy_23",
    "analyzed":"pratiṣedhayeta yadvat pratiṣedhaḥ ayam tathā eva syāt ",
    "folio":5
  },
  {
    "segmentnr":"SA_T04_nagvvy_u:47",
    "original":"na svābhāvikam etad vākyaṃ tasmān na vādahānir me \/",
    "analyzed":"na svābhāvikam etat vākyam tasmāt na vāda hāniḥ me ",
    "folio":5
  },
  {
    "segmentnr":"SA_T04_nagvvy_u:48",
    "original":"nāsti ca vaiṣamikatvaṃ viśeṣahetuś ca na nigadyaḥ \/\/ NagVvy_24",
    "analyzed":"na asti ca vaiṣamika tvam viśeṣa hetuḥ ca na nigadyaḥ ",
    "folio":5
  },
  {
    "segmentnr":"SA_T04_nagvvy_u:49",
    "original":"mā śabdavad iti nāyaṃ dṛṣṭānto yas tvayā samārabdhaḥ \/",
    "analyzed":"mā śabda vat iti na ayam dṛṣṭāntaḥ yaḥ tvayā samārabdhaḥ ",
    "folio":5
  },
  {
    "segmentnr":"SA_T04_nagvvy_u:50",
    "original":"śabdena hi tac chabdasya vāraṇaṃ naivam etac ca \/\/ NagVvy_25",
    "analyzed":"śabdena hi tat śabdasya vāraṇam na evam etat ca ",
    "folio":6
  },
  {
    "segmentnr":"SA_T04_nagvvy_u:51",
    "original":"naiḥsvābhāvyānāṃ cen naiḥsvābhāvyena vāraṇaṃ yadi hi \/",
    "analyzed":"naiḥsvābhāvyānām ced naiḥsvābhāvyena vāraṇam yadi hi ",
    "folio":6
  },
  {
    "segmentnr":"SA_T04_nagvvy_u:52",
    "original":"naiḥsvābhāvyanivṛttau svābhāvyaṃ hi prasiddhaṃ syāt \/\/ NagVvy_26",
    "analyzed":"naiḥsvābhāvya nivṛttau svābhāvyam hi prasiddham syāt ",
    "folio":6
  },
  {
    "segmentnr":"SA_T04_nagvvy_u:53",
    "original":"atha vā nirmitakāyāṃ yathā striyāṃ strīyam ity asadgrāham \/",
    "analyzed":"atha vā nirmitakāyām yathā striyām strī iyam iti asat grāham ",
    "folio":6
  },
  {
    "segmentnr":"SA_T04_nagvvy_u:54",
    "original":"nirmitakaḥ pratihanyāt kasya cid evaṃ bhaved etat \/\/ NagVvy_27",
    "analyzed":"nirmitakaḥ pratihanyāt kasya cit evam bhavet etat ",
    "folio":6
  },
  {
    "segmentnr":"SA_T04_nagvvy_u:55",
    "original":"atha vā sādhyasamo 'yaṃ hetur na hi vidyate dhvaneḥ sattā \/",
    "analyzed":"atha vā sādhyasamaḥ ayam hetuḥ na hi vidyate dhvaneḥ sattā ",
    "folio":6
  },
  {
    "segmentnr":"SA_T04_nagvvy_u:56",
    "original":"saṃvyavahāraṃ ca vayaṃ nānabhyupagamya kathayāmaḥ \/\/ NagVvy_28",
    "analyzed":"saṃvyavahāram ca vayam na an abhyupagamya kathayāmaḥ ",
    "folio":6
  },
  {
    "segmentnr":"SA_T04_nagvvy_u:57",
    "original":"yadi kā cana pratijñā syān me tata eṣa me bhaved doṣaḥ \/",
    "analyzed":"yadi kā cana pratijñā syāt me tatas eṣa me bhavet doṣaḥ ",
    "folio":6
  },
  {
    "segmentnr":"SA_T04_nagvvy_u:58",
    "original":"nāsti ca mama pratijñā tasmān naivāsti me doṣaḥ \/\/ NagVvy_29",
    "analyzed":"na asti ca mama pratijñā tasmāt na eva asti me doṣaḥ ",
    "folio":6
  },
  {
    "segmentnr":"SA_T04_nagvvy_u:59",
    "original":"yadi kiṃ cid upalabheyaṃ pravartayeyaṃ nivartayeyaṃ vā \/",
    "analyzed":"yadi kim cit upalabheyam pravartayeyam nivartayeyam vā ",
    "folio":6
  },
  {
    "segmentnr":"SA_T04_nagvvy_u:60",
    "original":"pratyakṣādibhir arthais tadabhāvān me 'nupālambhaḥ \/\/ NagVvy_30",
    "analyzed":"pratyakṣa ādibhiḥ arthaiḥ tad abhāvāt me anupālambhaḥ ",
    "folio":7
  },
  {
    "segmentnr":"SA_T04_nagvvy_u:61",
    "original":"yadi ca pramāṇatas te teṣāṃ teṣāṃ prasiddhir arthānām \/",
    "analyzed":"yadi ca pramāṇataḥ te teṣām teṣām prasiddhiḥ arthānām ",
    "folio":7
  },
  {
    "segmentnr":"SA_T04_nagvvy_u:62",
    "original":"teṣāṃ punaḥ prasiddhiṃ brūhi kathaṃ te pramāṇānām \/\/ NagVvy_31",
    "analyzed":"teṣām punar prasiddhim brūhi katham te pramāṇānām ",
    "folio":7
  },
  {
    "segmentnr":"SA_T04_nagvvy_u:63",
    "original":"anyair yadi pramāṇaiḥ pramāṇasiddhir bhavet tad anavasthā \/",
    "analyzed":"anyaiḥ yadi pramāṇaiḥ pramāṇa siddhiḥ bhavet tat anavasthā ",
    "folio":7
  },
  {
    "segmentnr":"SA_T04_nagvvy_u:64",
    "original":"nādeḥ siddhis tatrāsti naiva madhyasya nāntasya \/\/ NagVvy_32",
    "analyzed":"na ādeḥ siddhiḥ tatra asti na eva madhyasya na antasya ",
    "folio":7
  },
  {
    "segmentnr":"SA_T04_nagvvy_u:65",
    "original":"teṣām atha pramāṇair vinā prasiddhir vihīyate vādaḥ \/",
    "analyzed":"teṣām atha pramāṇaiḥ vinā prasiddhiḥ vihīyate vādaḥ ",
    "folio":7
  },
  {
    "segmentnr":"SA_T04_nagvvy_u:66",
    "original":"vaiṣamikatvaṃ tasmin viśeṣahetuś ca vaktavyaḥ \/\/ NagVvy_33",
    "analyzed":"vaiṣamika tvam tasmin viśeṣa hetuḥ ca vaktavyaḥ ",
    "folio":7
  },
  {
    "segmentnr":"SA_T04_nagvvy_u:67",
    "original":"viṣamopanyāso 'yaṃ na hy ātmānaṃ prakāśayaty agniḥ \/",
    "analyzed":"viṣama upanyāsaḥ ayam na hi ātmānam prakāśayati agniḥ ",
    "folio":7
  },
  {
    "segmentnr":"SA_T04_nagvvy_u:68",
    "original":"na hi tasyānupalabdhir dṛṣṭā tamasīva kumbhasya \/\/ NagVvy_34",
    "analyzed":"na hi tasya anupalabdhiḥ dṛṣṭā tamasi iva kumbhasya ",
    "folio":7
  },
  {
    "segmentnr":"SA_T04_nagvvy_u:69",
    "original":"yadi ca svātmānam ayaṃ tvadvacanena prakāśayaty agniḥ \/",
    "analyzed":"yadi ca sva ātmānam ayam tvad vacanena prakāśayati agniḥ ",
    "folio":7
  },
  {
    "segmentnr":"SA_T04_nagvvy_u:70",
    "original":"param iva nanv ātmānaṃ svaṃ paridhakṣyaty api hutāśaḥ \/\/ NagVvy_35",
    "analyzed":"param iva nanu ātmānam svam paridhakṣyati api hutāśaḥ ",
    "folio":8
  },
  {
    "segmentnr":"SA_T04_nagvvy_u:71",
    "original":"yadi ca svaparātmānau tvadvacanena prakāśayaty agniḥ \/",
    "analyzed":"yadi ca sva para ātmānau tvad vacanena prakāśayati agniḥ ",
    "folio":8
  },
  {
    "segmentnr":"SA_T04_nagvvy_u:72",
    "original":"pracchādayiṣyati tamaḥ svaparātmānau hutāśa iva \/\/ NagVvy_36",
    "analyzed":"pracchādayiṣyati tamaḥ sva para ātmānau hutāśaḥ iva ",
    "folio":8
  },
  {
    "segmentnr":"SA_T04_nagvvy_u:73",
    "original":"nāsti tamaś ca jvalane yatra ca tiṣṭhati parātmani jvalanaḥ \/",
    "analyzed":"na asti tamaḥ ca jvalane yatra ca tiṣṭhati parātmani jvalanaḥ ",
    "folio":8
  },
  {
    "segmentnr":"SA_T04_nagvvy_u:74",
    "original":"kurute kathaṃ prakāśaṃ sa hi prakāśo 'ndhakāravadhaḥ \/\/ NagVvy_37",
    "analyzed":"kurute katham prakāśam sa hi prakāśaḥ andhakāra vadhaḥ ",
    "folio":8
  },
  {
    "segmentnr":"SA_T04_nagvvy_u:75",
    "original":"utpadyamāna eva prakāśayaty agnir ity asadvādaḥ \/",
    "analyzed":"utpadyamānaḥ eva prakāśayati agniḥ iti asat vādaḥ ",
    "folio":8
  },
  {
    "segmentnr":"SA_T04_nagvvy_u:76",
    "original":"utpadyamāna eva prāpnoti tamo na hi hutāśaḥ \/\/ NagVvy_38",
    "analyzed":"utpadyamānaḥ eva prāpnoti tamaḥ na hi hutāśaḥ ",
    "folio":8
  },
  {
    "segmentnr":"SA_T04_nagvvy_u:77",
    "original":"aprāpto 'pi jvalano yadi vā punar andhakāram upahanyāt \/",
    "analyzed":"a prāptaḥ api jvalanaḥ yadi vā punar andhakāram upahanyāt ",
    "folio":8
  },
  {
    "segmentnr":"SA_T04_nagvvy_u:78",
    "original":"sarveṣu lokadhātuṣu tamo 'yam iha saṃsthito hanyāt \/\/ NagVvy_39",
    "analyzed":"sarveṣu lokadhātuṣu tamaḥ ayam iha saṃsthitaḥ hanyāt ",
    "folio":8
  },
  {
    "segmentnr":"SA_T04_nagvvy_u:79",
    "original":"yadi svataś ca pramāṇasiddhir anapekṣya tava prameyāṇi \/",
    "analyzed":"yadi svatas ca pramāṇa siddhiḥ an apekṣya tava prameyāṇi ",
    "folio":8
  },
  {
    "segmentnr":"SA_T04_nagvvy_u:80",
    "original":"bhavati pramāṇasiddhir na parāpekṣā svataḥsiddhiḥ \/\/ NagVvy_40",
    "analyzed":"bhavati pramāṇa siddhiḥ na para apekṣā svatas siddhiḥ ",
    "folio":9
  },
  {
    "segmentnr":"SA_T04_nagvvy_u:81",
    "original":"anapekṣya hi prameyān arthān yadi te pramāṇasiddhir iti \/",
    "analyzed":"an apekṣya hi prameyān arthān yadi te pramāṇa siddhiḥ iti ",
    "folio":9
  },
  {
    "segmentnr":"SA_T04_nagvvy_u:82",
    "original":"na bhavanti kasya cid evam imāni tāni pramāṇāni \/\/ NagVvy_41",
    "analyzed":"na bhavanti kasya cit evam imāni tāni pramāṇāni ",
    "folio":9
  },
  {
    "segmentnr":"SA_T04_nagvvy_u:83",
    "original":"atha matam apekṣya siddhis teṣām ity atra bhavati ko doṣaḥ \/",
    "analyzed":"atha matam apekṣya siddhiḥ teṣām iti atra bhavati kaḥ doṣaḥ ",
    "folio":9
  },
  {
    "segmentnr":"SA_T04_nagvvy_u:84",
    "original":"siddhasya sādhanaṃ syān nāsiddho 'pekṣate hy anyat \/\/ NagVvy_42",
    "analyzed":"siddhasya sādhanam syāt na asiddhaḥ apekṣate hi anyat ",
    "folio":9
  },
  {
    "segmentnr":"SA_T04_nagvvy_u:85",
    "original":"sidhyanti hi prameyāṇy apekṣya yadi sarvathā pramāṇāni \/",
    "analyzed":"sidhyanti hi prameyāṇi apekṣya yadi sarvathā pramāṇāni ",
    "folio":9
  },
  {
    "segmentnr":"SA_T04_nagvvy_u:86",
    "original":"bhavati prameyasiddhir nāpekṣyaiva pramāṇāni \/\/ NagVvy_43",
    "analyzed":"bhavati prameya siddhiḥ na apekṣya eva pramāṇāni ",
    "folio":9
  },
  {
    "segmentnr":"SA_T04_nagvvy_u:87",
    "original":"yadi ca prameyasiddhir nāpekṣyaiva bhavati pramāṇāni \/",
    "analyzed":"yadi ca prameya siddhiḥ na apekṣya eva bhavati pramāṇāni ",
    "folio":9
  },
  {
    "segmentnr":"SA_T04_nagvvy_u:88",
    "original":"kiṃ te pramāṇasiddhyā tāni yadarthaṃ prasiddhaṃ tat \/\/ NagVvy_44",
    "analyzed":"kim te pramāṇa siddhyā tāni yat artham prasiddham tat ",
    "folio":9
  },
  {
    "segmentnr":"SA_T04_nagvvy_u:89",
    "original":"atha tu pramāṇasiddhir bhavaty apekṣyaiva te prameyāṇi \/",
    "analyzed":"atha tu pramāṇa siddhiḥ bhavati apekṣya eva te prameyāṇi ",
    "folio":9
  },
  {
    "segmentnr":"SA_T04_nagvvy_u:90",
    "original":"vyatyaya evaṃ sati te dhruvaṃ pramāṇaprameyāṇām \/\/ NagVvy_45",
    "analyzed":"vyatyaye evam sati te dhruvam pramāṇa prameyāṇām ",
    "folio":10
  },
  {
    "segmentnr":"SA_T04_nagvvy_u:91",
    "original":"atha te pramāṇasiddhyā prameyasiddhiḥ prameyasiddhyā ca \/",
    "analyzed":"atha te pramāṇa siddhyā prameya siddhiḥ prameya siddhyā ca ",
    "folio":10
  },
  {
    "segmentnr":"SA_T04_nagvvy_u:92",
    "original":"bhavati pramāṇasiddhir nāsty ubhayasyāpi te siddhiḥ \/\/ NagVvy_46",
    "analyzed":"bhavati pramāṇa siddhiḥ na asti ubhayasya api te siddhiḥ ",
    "folio":10
  },
  {
    "segmentnr":"SA_T04_nagvvy_u:93",
    "original":"sidhyanti hi pramāṇair yadi prameyāṇi tāni tair eva \/",
    "analyzed":"sidhyanti hi pramāṇaiḥ yadi prameyāṇi tāni taiḥ eva ",
    "folio":10
  },
  {
    "segmentnr":"SA_T04_nagvvy_u:94",
    "original":"sādhyāni ca prameyais tāni kathaṃ sādhayiṣyanti \/\/ NagVvy_47",
    "analyzed":"sādhyāni ca prameyaiḥ tāni katham sādhayiṣyanti ",
    "folio":10
  },
  {
    "segmentnr":"SA_T04_nagvvy_u:95",
    "original":"sidhyanti ca prameyair yadi pramāṇāni tāni tair eva \/",
    "analyzed":"sidhyanti ca prameyaiḥ yadi pramāṇāni tāni taiḥ eva ",
    "folio":10
  },
  {
    "segmentnr":"SA_T04_nagvvy_u:96",
    "original":"sādhyāni ca pramāṇais tāni kathaṃ sādhayiṣyanti \/\/ NagVvy_48",
    "analyzed":"sādhyāni ca pramāṇaiḥ tāni katham sādhayiṣyanti ",
    "folio":10
  },
  {
    "segmentnr":"SA_T04_nagvvy_u:97",
    "original":"pitrā yady utpādyaḥ putro yadi tena caiva putreṇa \/",
    "analyzed":"pitrā yadi utpādyaḥ putraḥ yadi tena ca eva putreṇa ",
    "folio":10
  },
  {
    "segmentnr":"SA_T04_nagvvy_u:98",
    "original":"utpādyaḥ sa yadi pitā vada tatrotpādayati kaḥ kam \/\/ NagVvy_49",
    "analyzed":"utpādyaḥ sa yadi pitā vada tatra utpādayati kaḥ kam ",
    "folio":10
  },
  {
    "segmentnr":"SA_T04_nagvvy_u:99",
    "original":"kaś ca pitā kaḥ putras tatra tvaṃ brūhi tāv ubhāv api ca \/",
    "analyzed":"kaḥ ca pitā kaḥ putraḥ tatra tvam brūhi tau ubhau api ca ",
    "folio":10
  },
  {
    "segmentnr":"SA_T04_nagvvy_u:100",
    "original":"pitṛputralakṣaṇadharau yato bhavati no 'tra saṃdehaḥ \/\/ NagVvy_50",
    "analyzed":"pitṛ putra lakṣaṇa dharau yatas bhavati no atra saṃdehaḥ ",
    "folio":11
  },
  {
    "segmentnr":"SA_T04_nagvvy_u:101",
    "original":"naiva svataḥ prasiddhir na parasparataḥ parapramāṇair vā \/",
    "analyzed":"na eva svatas prasiddhiḥ na parasparataḥ para pramāṇaiḥ vā ",
    "folio":11
  },
  {
    "segmentnr":"SA_T04_nagvvy_u:102",
    "original":"na bhavati na ca prameyair na cāpy akasmāt pramāṇānāṃ \/\/ NagVvy_51",
    "analyzed":"na bhavati na ca prameyaiḥ na ca api akasmāt pramāṇānām ",
    "folio":11
  },
  {
    "segmentnr":"SA_T04_nagvvy_u:103",
    "original":"kuśalānāṃ dharmāṇāṃ dharmāvasthāvido bruvīran yat \/",
    "analyzed":"kuśalānām dharmāṇām dharma avasthā vidaḥ bruvīran yat ",
    "folio":11
  },
  {
    "segmentnr":"SA_T04_nagvvy_u:104",
    "original":"kuśalaṃ svabhāvam evaṃ pravibhāgenābhidheyaḥ syāt \/\/ NagVvy_52",
    "analyzed":"kuśalam svabhāvam evam pravibhāgena abhidheyaḥ syāt ",
    "folio":11
  },
  {
    "segmentnr":"SA_T04_nagvvy_u:105",
    "original":"yadi ca pratīya kuśalaḥ svabhāva utpadyate sa kuśalānām \/",
    "analyzed":"yadi ca pratīya kuśalaḥ svabhāvaḥ utpadyate sa kuśalānām ",
    "folio":11
  },
  {
    "segmentnr":"SA_T04_nagvvy_u:106",
    "original":"dharmāṇāṃ parabhāvaḥ svabhāva evaṃ kathaṃ bhavati \/\/ NagVvy_53",
    "analyzed":"dharmāṇām para bhāvaḥ svabhāvaḥ evam katham bhavati ",
    "folio":11
  },
  {
    "segmentnr":"SA_T04_nagvvy_u:107",
    "original":"atha na pratītya kiṃ cit svabhāva utpadyate sa kuśalānām \/",
    "analyzed":"atha na pratītya kim cit svabhāvaḥ utpadyate sa kuśalānām ",
    "folio":11
  },
  {
    "segmentnr":"SA_T04_nagvvy_u:108",
    "original":"dharmāṇam evaṃ syād vāso na brahmacaryasya \/\/ NagVvy_54",
    "analyzed":"dharmāṇam evam syāt vāsaḥ na brahmacaryasya ",
    "folio":11
  },
  {
    "segmentnr":"SA_T04_nagvvy_u:109",
    "original":"nādharmo dharmo vā saṃvyavahārāś ca laukikā na syuḥ \/",
    "analyzed":"na adharmaḥ dharmaḥ vā saṃvyavahārāḥ ca laukikāḥ na syuḥ ",
    "folio":11
  },
  {
    "segmentnr":"SA_T04_nagvvy_u:110",
    "original":"nityāś ca sasvabhāvāḥ syur nityatvād ahetumataḥ \/\/ NagVvy_55",
    "analyzed":"nityāḥ ca sa svabhāvāḥ syuḥ nitya tvāt ahetumataḥ ",
    "folio":12
  },
  {
    "segmentnr":"SA_T04_nagvvy_u:111",
    "original":"evam akuśaleṣv avyākṛteṣu nairyāṇikādiṣu ca doṣaḥ \/",
    "analyzed":"evam akuśaleṣu avyākṛteṣu nairyāṇika ādiṣu ca doṣaḥ ",
    "folio":12
  },
  {
    "segmentnr":"SA_T04_nagvvy_u:112",
    "original":"tasmāt sarvaṃ saṃskṛtam asaṃskṛtaṃ te bhavaty eva \/\/ NagVvy_56",
    "analyzed":"tasmāt sarvam saṃskṛtam a saṃskṛtam te bhavati eva ",
    "folio":12
  },
  {
    "segmentnr":"SA_T04_nagvvy_u:113",
    "original":"yaḥ sadbhūtaṃ nāmātra brūyāt sasvabhāva ity evam \/",
    "analyzed":"yaḥ sadbhūtam nāma atra brūyāt sa svabhāvaḥ iti evam ",
    "folio":12
  },
  {
    "segmentnr":"SA_T04_nagvvy_u:114",
    "original":"bhavatā prativaktavyo nāma brūmaś ca na vayaṃ sat \/\/ NagVvy_57",
    "analyzed":"bhavatā prativaktavyaḥ nāma brūmaḥ ca na vayam sat ",
    "folio":12
  },
  {
    "segmentnr":"SA_T04_nagvvy_u:115",
    "original":"nāmāsad iti ca yad idaṃ tat kiṃ nu sato bhavaty utāpy asataḥ \/",
    "analyzed":"nāma asat iti ca yat idam tat kim nu sataḥ bhavati uta api asataḥ ",
    "folio":12
  },
  {
    "segmentnr":"SA_T04_nagvvy_u:116",
    "original":"yadi hi sato yady asato dvidhāpi te hīyate vādaḥ \/\/ NagVvy_58",
    "analyzed":"yadi hi sataḥ yadi asataḥ dvidhā api te hīyate vādaḥ ",
    "folio":12
  },
  {
    "segmentnr":"SA_T04_nagvvy_u:117",
    "original":"sarveṣāṃ bhāvānāṃ śūnyatvaṃ copapāditaṃ pūrvam \/",
    "analyzed":"sarveṣām bhāvānām śūnyatvam ca upapāditam pūrvam ",
    "folio":12
  },
  {
    "segmentnr":"SA_T04_nagvvy_u:118",
    "original":"sa upālambhas tasmād bhavaty ayaṃ cāpratijñāyāḥ \/\/ NagVvy_59",
    "analyzed":"saḥ upālambhaḥ tasmāt bhavati ayam ca apratijñāyāḥ ",
    "folio":12
  },
  {
    "segmentnr":"SA_T04_nagvvy_u:119",
    "original":"atha vidyate svabhāvaḥ sa ca dharmāṇāṃ na vidyata itīdam \/",
    "analyzed":"atha vidyate svabhāvaḥ sa ca dharmāṇām na vidyate iti idam ",
    "folio":12
  },
  {
    "segmentnr":"SA_T04_nagvvy_u:120",
    "original":"āśaṅkitaṃ yad uktaṃ bhavaty anāśaṅkitaṃ tac ca \/\/ NagVvy_60",
    "analyzed":"āśaṅkitam yat uktam bhavati an āśaṅkitam tat ca ",
    "folio":13
  },
  {
    "segmentnr":"SA_T04_nagvvy_u:121",
    "original":"sata eva pratiṣedho yadi śūnyatvaṃ nanu prasiddham idam \/",
    "analyzed":"sataḥ eva pratiṣedhaḥ yadi śūnyatvam nanu prasiddham idam ",
    "folio":13
  },
  {
    "segmentnr":"SA_T04_nagvvy_u:122",
    "original":"pratiṣedhayate hi bhavān bhāvānāṃ niḥsvabhāvatvam \/\/ NagVvy_61",
    "analyzed":"pratiṣedhayate hi bhavān bhāvānām niḥsvabhāva tvam ",
    "folio":13
  },
  {
    "segmentnr":"SA_T04_nagvvy_u:123",
    "original":"pratiṣedhayase 'tha tvaṃ śūnyatvaṃ tac ca nāsti śūnyatvam \/",
    "analyzed":"pratiṣedhayase atha tvam śūnyatvam tat ca na asti śūnyatvam ",
    "folio":13
  },
  {
    "segmentnr":"SA_T04_nagvvy_u:124",
    "original":"pratiṣedhaḥ sata iti te nanv eṣa vihīyate vādaḥ \/\/ NagVvy_62",
    "analyzed":"pratiṣedhaḥ sataḥ iti te nanu eṣa vihīyate vādaḥ ",
    "folio":13
  },
  {
    "segmentnr":"SA_T04_nagvvy_u:125",
    "original":"pratiṣedhayāmi nāhaṃ kiṃ cit pratiṣedhyam asti na ca kiṃ cit \/",
    "analyzed":"pratiṣedhayāmi na aham kim cit pratiṣedhyam asti na ca kim cit ",
    "folio":13
  },
  {
    "segmentnr":"SA_T04_nagvvy_u:126",
    "original":"tasmāt pratiṣedhayasīty adhilaya eṣa tvayā kriyate \/\/ NagVvy_63",
    "analyzed":"tasmāt pratiṣedhayasi iti adhilayaḥ eṣa tvayā kriyate  \/",
    "folio":13
  },
  {
    "segmentnr":"SA_T04_nagvvy_u:127",
    "original":"yac cāharte vacanād asataḥ pratiṣedhavacanasiddhir iti \/",
    "analyzed":"yat ca āharte vacanāt asataḥ pratiṣedha vacana siddhiḥ iti ",
    "folio":13
  },
  {
    "segmentnr":"SA_T04_nagvvy_u:128",
    "original":"atra jñāpayate vāg asad iti tan na pratinihanti \/\/ NagVvy_64",
    "analyzed":"atra jñāpayate vāc asat iti tat na pratinihanti ",
    "folio":13
  },
  {
    "segmentnr":"SA_T04_nagvvy_u:129",
    "original":"mṛgatṛṣṇādṛṣṭānte yaḥ punar uktas tvayā mahāṃś carcaḥ \/",
    "analyzed":"mṛgatṛṣṇā dṛṣṭānte yaḥ punar uktaḥ tvayā mahān carcaḥ ",
    "folio":13
  },
  {
    "segmentnr":"SA_T04_nagvvy_u:130",
    "original":"tatrāpi nirṇayaṃ śṛṇu yathā sa dṛṣṭānta upapannaḥ \/\/ NagVvy_65",
    "analyzed":"tatra api nirṇayam śṛṇu yathā sa dṛṣṭānte upapannaḥ ",
    "folio":14
  },
  {
    "segmentnr":"SA_T04_nagvvy_u:131",
    "original":"sa yadi svabhāvataḥ syād grāho na syāt pratītya saṃbhūtaḥ \/",
    "analyzed":"sa yadi svabhāvataḥ syāt grāhaḥ na syāt pratītya saṃbhūtaḥ ",
    "folio":14
  },
  {
    "segmentnr":"SA_T04_nagvvy_u:132",
    "original":"yaś ca pratītya bhavati grāho nanu śūnyatā saiva \/\/ NagVvy_66",
    "analyzed":"yaḥ ca pratītya bhavati grāhaḥ nanu śūnyatā sā eva ",
    "folio":14
  },
  {
    "segmentnr":"SA_T04_nagvvy_u:133",
    "original":"yadi ca svabhāvataḥ syād grāhaḥ kas taṃ nivartayed grāham \/",
    "analyzed":"yadi ca svabhāvataḥ syāt grāhaḥ kaḥ tam nivartayet grāham ",
    "folio":14
  },
  {
    "segmentnr":"SA_T04_nagvvy_u:134",
    "original":"śeṣeṣv apy eṣa viddhis tasmād eṣo 'nupālambhaḥ \/\/ NagVvy_67",
    "analyzed":"śeṣeṣu api eṣa viddhiḥ tasmāt eṣaḥ an upālambhaḥ ",
    "folio":14
  },
  {
    "segmentnr":"SA_T04_nagvvy_u:135",
    "original":"etena hetvabhāvaḥ pratyuktaḥ pūrvam eva sa samatvāt \/",
    "analyzed":"etena hetu abhāvaḥ pratyuktaḥ pūrvam eva sa sama tvāt ",
    "folio":14
  },
  {
    "segmentnr":"SA_T04_nagvvy_u:136",
    "original":"mṛgatṛṣṇādṛṣṭāntavyāvṛttividhau ya uktaḥ prāk \/\/ NagVvy_68",
    "analyzed":"mṛgatṛṣṇā dṛṣṭānta vyāvṛtti vidhau yaḥ uktaḥ prāk ",
    "folio":14
  },
  {
    "segmentnr":"SA_T04_nagvvy_u:137",
    "original":"yas traikālye hetuḥ pratyuktaḥ pūrvam eva sa samatvāt \/",
    "analyzed":"yaḥ traikālye hetuḥ pratyuktaḥ pūrvam eva sa sama tvāt ",
    "folio":14
  },
  {
    "segmentnr":"SA_T04_nagvvy_u:138",
    "original":"traikālyapratihetuś ca śūnyatāvādināṃ prāptaḥ \/\/ NagVvy_69",
    "analyzed":"traikālya pratihetuḥ ca śūnyatā vādinām prāptaḥ ",
    "folio":14
  },
  {
    "segmentnr":"SA_T04_nagvvy_u:139",
    "original":"prabhavati ca śūnyateyaṃ yasya prabhavanti tasya sarvārthāḥ \/",
    "analyzed":"prabhavati ca śūnyatā iyam yasya prabhavanti tasya sarva arthāḥ ",
    "folio":14
  },
  {
    "segmentnr":"SA_T04_nagvvy_u:140",
    "original":"prabhavati na tasya kiṃ cin na prabhavati śūnyatā yasya \/\/ NagVvy_70",
    "analyzed":"prabhavati na tasya kim cit na prabhavati śūnyatā yasya ",
    "folio":15
  },
  {
    "segmentnr":"SA_T04_nagvvy_u:141",
    "original":"yaḥ śūnyatāṃ pratītyasamutpādaṃ madhyamāṃ pratipadaṃ ca \/",
    "analyzed":"yaḥ śūnyatām pratītyasamutpādam madhyamām pratipadam ca ",
    "folio":15
  },
  {
    "segmentnr":"SA_T04_nagvvy_u:142",
    "original":"ekārthāṃ nijagāda praṇamāmi tam apratimabuddham \/\/ NagVvy_71 %%%%%%%%%%%%%%%%%%%%%%%%%%%%%%%%%%%%%%%%%%%%%%",
    "analyzed":"eka arthām nijagāda praṇamāmi tam apratima buddham ",
    "folio":15
  },
  {
    "segmentnr":"SA_T04_nagvvy_u:143",
    "original":"Copyright (C) 2003 by Chr. Lindtner - Denmark",
    "analyzed":"copyright c by chr lindtner ",
    "folio":15
  }
]