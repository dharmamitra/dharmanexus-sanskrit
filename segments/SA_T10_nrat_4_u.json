[
  {
    "segmentnr":"SA_T10_nrat_4_u:0",
    "original":"[ 15a ] adharmam anyāyyam api prāyo rājā 'nujīvibhiḥ \/",
    "analyzed":"            "
  },
  {
    "segmentnr":"SA_T10_nrat_4_u:1",
    "original":"ācaran stūyate tasmāt kṛcchrād vetti kṣamā 'kṣamaṃ \/\/ RATNA_04.01",
    "analyzed":"ācaran stūyate tasmāt kṛcchrāt vetti kṣamā akṣamam "
  },
  {
    "segmentnr":"SA_T10_nrat_4_u:2",
    "original":"anyo 'pi tāvad yaḥ kaścid durvacaḥ kṣamam apriyam \/",
    "analyzed":"anyaḥ api tāvat yaḥ kaścid durvacaḥ kṣamam apriyam "
  },
  {
    "segmentnr":"SA_T10_nrat_4_u:3",
    "original":"kimu rājā mahābhaumas tvaṃ mayā bhikṣuṇā satā \/\/ RATNA_04.02",
    "analyzed":"kimu rājā mahābhaumaḥ tvam mayā bhikṣuṇā satā "
  },
  {
    "segmentnr":"SA_T10_nrat_4_u:4",
    "original":"tvatkṛtād eva tu snehāj jagatām anukampayā \/",
    "analyzed":"tvad kṛtāt eva tu snehāt jagatām anukampayā "
  },
  {
    "segmentnr":"SA_T10_nrat_4_u:5",
    "original":"aham eko vadāmi tvāṃ pathyam apy apriyaṃ bhṛśaṃ \/\/ RATNA_04.03",
    "analyzed":"aham ekaḥ vadāmi tvām pathyam api apriyam bhṛśam "
  },
  {
    "segmentnr":"SA_T10_nrat_4_u:6",
    "original":"satyaṃ ślakṣṇārthavat pathyaṃ śiṣyaḥ kāle 'nukampayā \/",
    "analyzed":"satyam ślakṣṇa arthavat pathyam śiṣyaḥ kāle anukampayā "
  },
  {
    "segmentnr":"SA_T10_nrat_4_u:7",
    "original":"vācya ity āha bhagavāṃs tad evam abhidhīyase \/\/ RATNA_04.04",
    "analyzed":"vācyaḥ iti āha bhagavān tat evam abhidhīyase "
  },
  {
    "segmentnr":"SA_T10_nrat_4_u:8",
    "original":"akrodhe satyavākye ca ślāghyamāṇo yadi sthitaḥ \/",
    "analyzed":"akrodhe satya vākye ca ślāghyamāṇaḥ yadi sthitaḥ "
  },
  {
    "segmentnr":"SA_T10_nrat_4_u:9",
    "original":"śravyaṃ samparigṛhṇīyāt sattoyaṃ snāpyamānavat \/\/ RATNA_04.05",
    "analyzed":"śravyam samparigṛhṇīyāt sat toyam snāpyamāna vat "
  },
  {
    "segmentnr":"SA_T10_nrat_4_u:10",
    "original":"tasya me vadato vākyaṃ tvam ihāmutra ca kṣamaṃ \/",
    "analyzed":"tasya me vadataḥ vākyam tvam iha amutra ca kṣamam "
  },
  {
    "segmentnr":"SA_T10_nrat_4_u:11",
    "original":"jñātvā kuru hitāyedam ātmano jagato 'pi ca \/\/ RATNA_04.06",
    "analyzed":"jñātvā kuru hitāya idam ātmanaḥ jagataḥ api ca "
  },
  {
    "segmentnr":"SA_T10_nrat_4_u:12",
    "original":"yācakebhyaḥ purā dānāt prāpyārthāṃś cen na dāsyasi \/",
    "analyzed":"yācakebhyaḥ purā dānāt prāpya arthān ced na dāsyasi "
  },
  {
    "segmentnr":"SA_T10_nrat_4_u:13",
    "original":"akṛtajñatvalobhābhyāṃ nārthān punar avāpsyasi \/\/ RATNA_04.07",
    "analyzed":"akṛtajña tva lobhābhyām na arthān punar avāpsyasi "
  },
  {
    "segmentnr":"SA_T10_nrat_4_u:14",
    "original":"iha pathy adanaṃ loke na vahaty abhṛto bhṛtaḥ \/",
    "analyzed":"iha pathi adanam loke na vahati abhṛtaḥ bhṛtaḥ "
  },
  {
    "segmentnr":"SA_T10_nrat_4_u:15",
    "original":"yācakas tv abhṛto 'mutra hīnaḥ śataguṇadvahaḥ \/\/ RATNA_04.08",
    "analyzed":"yācakaḥ tu a bhṛtaḥ amutra hīnaḥ śataguṇa dvahaḥ "
  },
  {
    "segmentnr":"SA_T10_nrat_4_u:16",
    "original":"udāracittaḥ satataṃ bhavodārakriyārataḥ \/",
    "analyzed":"udāra cittaḥ satatam bhava udāra kriyā rataḥ "
  },
  {
    "segmentnr":"SA_T10_nrat_4_u:17",
    "original":"udārakarmaṇaḥ sarvam udāraṃ jāyate phalam \/\/ RATNA_04.09",
    "analyzed":"udāra karmaṇaḥ sarvam udāram jāyate phalam "
  },
  {
    "segmentnr":"SA_T10_nrat_4_u:18",
    "original":"manorathair api klībair anālīḍhaṃ narādhipaiḥ \/",
    "analyzed":"manorathaiḥ api klībaiḥ an ālīḍham narādhipaiḥ "
  },
  {
    "segmentnr":"SA_T10_nrat_4_u:19",
    "original":"kuru dharmāspadaṃ śrīmat khyātaṃ ratnatrayāspadam \/\/ RATNA_04.10",
    "analyzed":"kuru dharma āspadam śrīmat khyātam ratna traya āspadam "
  },
  {
    "segmentnr":"SA_T10_nrat_4_u:20",
    "original":"sāmantarājaromāñcakaraṃ dharmāspadaṃ na yat \/",
    "analyzed":"sāmanta rāja romāñca karam dharma āspadam na yat "
  },
  {
    "segmentnr":"SA_T10_nrat_4_u:21",
    "original":"mṛtyasyāpy apraśasyatvād rājaṃs tad akṛtaṃ varam \/\/ RATNA_04.11",
    "analyzed":"mṛtyasya api apraśasya tvāt rājan tat akṛtam varam "
  },
  {
    "segmentnr":"SA_T10_nrat_4_u:22",
    "original":"atyaudāryād [ 15b ] udārāṇāṃ vismayotsāhavardhaṇam \/",
    "analyzed":"ati audāryāt udārāṇām vismaya utsāha vardhaṇam "
  },
  {
    "segmentnr":"SA_T10_nrat_4_u:23",
    "original":"utsāhaghnaṃ ca mandānāṃ sarvasvenāpi kāraya \/\/ RATNA_04.12",
    "analyzed":"utsāha ghnam ca mandānām sarva svena api kāraya "
  },
  {
    "segmentnr":"SA_T10_nrat_4_u:24",
    "original":"utsṛjyāmutra gantavyaṃ sarvasvam avaśena te \/",
    "analyzed":"utsṛjya amutra gantavyam sarva svam avaśena te "
  },
  {
    "segmentnr":"SA_T10_nrat_4_u:25",
    "original":"dharme niyuktaṃ yāty eva purastāt sarvam eva tat \/\/ RATNA_04.13",
    "analyzed":"dharme niyuktam yāti eva purastāt sarvam eva tat  \/"
  },
  {
    "segmentnr":"SA_T10_nrat_4_u:26",
    "original":"sarvasvaṃ pūrvanṛpateḥ nṛpasya vaśam āgataṃ \/",
    "analyzed":"sarva svam pūrva nṛpateḥ nṛpasya vaśam āgatam "
  },
  {
    "segmentnr":"SA_T10_nrat_4_u:27",
    "original":"kiṃ pūrvakasya dharmāya sukhāya yaśase 'pi vā \/\/ RATNA_04.14",
    "analyzed":"kim pūrvakasya dharmāya sukhāya yaśase api vā "
  },
  {
    "segmentnr":"SA_T10_nrat_4_u:28",
    "original":"bhuktād arthād iha sukhaṃ dattāt pāratrikaṃ sukham \/",
    "analyzed":"bhuktāt arthāt iha sukham dattāt pāratrikam sukham "
  },
  {
    "segmentnr":"SA_T10_nrat_4_u:29",
    "original":"abhuktādattanaṣṭatvād duḥkham eva kutaḥ sukhaṃ \/\/ RATNA_04.15",
    "analyzed":"abhukta a datta naṣṭa tvāt duḥkham eva kutas sukham "
  },
  {
    "segmentnr":"SA_T10_nrat_4_u:30",
    "original":"vinaśyan sacivair dātum asvātantryān na śakyasi \/",
    "analyzed":"vinaśyan sacivaiḥ dātum asvātantryāt na śakyasi "
  },
  {
    "segmentnr":"SA_T10_nrat_4_u:31",
    "original":"āpatichedaniḥsnehair navarājapriyaiṣibhiḥ \/\/ RATNA_04.16",
    "analyzed":"ā pati cheda niḥsnehaiḥ nava rāja priya eṣibhiḥ "
  },
  {
    "segmentnr":"SA_T10_nrat_4_u:32",
    "original":"sarvasvenāpy ataḥ svasthaḥ śīghraṃ dharmāspadaṃ kuru \/",
    "analyzed":"sarva svena api atas svasthaḥ śīghram dharma āspadam kuru "
  },
  {
    "segmentnr":"SA_T10_nrat_4_u:33",
    "original":"mṛtyupratyayamadhyasthaḥ pravātasthapradīpavat \/\/ RATNA_04.17",
    "analyzed":"mṛtyu pratyaya madhya sthaḥ pravāta stha pradīpa vat "
  },
  {
    "segmentnr":"SA_T10_nrat_4_u:34",
    "original":"dharmādhikārā ye cānye pūrvarājapravartitāḥ \/",
    "analyzed":"dharma adhikārāḥ ye ca anye pūrva rāja pravartitāḥ "
  },
  {
    "segmentnr":"SA_T10_nrat_4_u:35",
    "original":"devadroṇyādayas te 'pi pravartyantāṃ yathā sthitāḥ \/\/ RATNA_04.18",
    "analyzed":"devadroṇī ādayaḥ te api pravartyantām yathā sthitāḥ "
  },
  {
    "segmentnr":"SA_T10_nrat_4_u:36",
    "original":"ahiṃsakaiḥ śubhācārair vratasthair atithipriyaiḥ \/",
    "analyzed":"ahiṃsakaiḥ śubha ācāraiḥ vrata sthaiḥ atithi priyaiḥ "
  },
  {
    "segmentnr":"SA_T10_nrat_4_u:37",
    "original":"sarvakṣamair akalahair bhajyeraṃs taiḥ sado(dya)taiḥ \/\/ RATNA_04.19",
    "analyzed":"sarva kṣamaiḥ a kalahaiḥ bhajyeran taiḥ sadā udyataiḥ "
  },
  {
    "segmentnr":"SA_T10_nrat_4_u:38",
    "original":"andhavyādhitahīnāṅgadīnānāthavanīpakāḥ \/",
    "analyzed":"andha vyādhita hīna aṅga dīna anātha vanīpakāḥ "
  },
  {
    "segmentnr":"SA_T10_nrat_4_u:39",
    "original":"te 'py annapānaṃ sāmyena labherann avighaṭṭitāḥ \/\/ RATNA_04.20",
    "analyzed":"te api anna pānam sāmyena labheran a vighaṭṭitāḥ "
  },
  {
    "segmentnr":"SA_T10_nrat_4_u:40",
    "original":"anarthīnām api satāṃ dhārmikāṇāṃ anugrahān \/",
    "analyzed":"anarthīnām api satām dhārmikāṇām anugrahān "
  },
  {
    "segmentnr":"SA_T10_nrat_4_u:41",
    "original":"apy anyarājyasaṃsthānām anurūpān pravarttaya \/\/ RATNA_04.21",
    "analyzed":"api anya rājya saṃsthānām anurūpān pravarttaya "
  },
  {
    "segmentnr":"SA_T10_nrat_4_u:42",
    "original":"sarvadharmādhikāreṣu dharmādhikṛtam utthitaṃ \/",
    "analyzed":"sarva dharma adhikāreṣu dharma adhikṛtam utthitam "
  },
  {
    "segmentnr":"SA_T10_nrat_4_u:43",
    "original":"alubdhaṃ paṇḍitaṃ dharmyaṃ kuru teṣām abādhakaṃ \/\/ RATNA_04.22",
    "analyzed":"alubdham paṇḍitam dharmyam kuru teṣām abādhakam "
  },
  {
    "segmentnr":"SA_T10_nrat_4_u:44",
    "original":"nītijñān dhārmikān snigdhān śucīn bhaktān akātarān \/",
    "analyzed":"nīti jñān dhārmikān snigdhān śucīn bhaktān akātarān "
  },
  {
    "segmentnr":"SA_T10_nrat_4_u:45",
    "original":"kulinān śīlasampannān [ 16a ] kṛtajñān sacivān kuru \/\/ RATNA_04.23",
    "analyzed":"kulinān śīla sampannān    kṛtajñān sacivān kuru "
  },
  {
    "segmentnr":"SA_T10_nrat_4_u:46",
    "original":"akṣudrāṃs tyāginaḥ śūrān snigdhān sambhoginaḥ sthirān \/",
    "analyzed":"akṣudrān tyāginaḥ śūrān snigdhān sambhoginaḥ sthirān "
  },
  {
    "segmentnr":"SA_T10_nrat_4_u:47",
    "original":"kuru nityāpramattāṃs ca dhārmikān daṇḍanāyakān \/\/ RATNA_04.24",
    "analyzed":"kuru nitya apramattān ca dhārmikān daṇḍa nāyakān "
  },
  {
    "segmentnr":"SA_T10_nrat_4_u:48",
    "original":"dharmaśīlān śucīn dakṣān kāryajñān śāstrakovidān \/",
    "analyzed":"dharma śīlān śucīn dakṣān kārya jñān śāstra kovidān "
  },
  {
    "segmentnr":"SA_T10_nrat_4_u:49",
    "original":"kṛtavṛttīn samān snigdhān vṛddhān adhikṛtan kuru \/\/ RATNA_04.25",
    "analyzed":"kṛtavṛttīn samān snigdhān vṛddhān adhikṛtan kuru "
  },
  {
    "segmentnr":"SA_T10_nrat_4_u:50",
    "original":"pratimāsaṃ ca tebhyas tvaṃ sarvam āyavyayaṃ śṛṇu \/",
    "analyzed":"pratimāsam ca tebhyaḥ tvam sarvam āya vyayam śṛṇu "
  },
  {
    "segmentnr":"SA_T10_nrat_4_u:51",
    "original":"śrutvā dharmādhikārādyaṃ kāryaṃ sarvaṃ svayaṃ vada \/\/ RATNA_04.26",
    "analyzed":"śrutvā dharma adhikāra ādyam kāryam sarvam svayam vada "
  },
  {
    "segmentnr":"SA_T10_nrat_4_u:52",
    "original":"dharmārthaṃ yadi te rājyaṃ na kīrtyarthaṃ na kāmataḥ \/",
    "analyzed":"dharma artham yadi te rājyam na kīrti artham na kāmataḥ "
  },
  {
    "segmentnr":"SA_T10_nrat_4_u:53",
    "original":"tataḥ saphalam atyartham anarthārtham ato 'nyathā \/\/ RATNA_04.27",
    "analyzed":"tatas saphalam atyartham anartha artham atas anyathā "
  },
  {
    "segmentnr":"SA_T10_nrat_4_u:54",
    "original":"parasparāmiṣībhūte loke 'smin prāyaśo nṛpa \/",
    "analyzed":"paraspara āmiṣībhūte loke asmin prāyaśas nṛpa "
  },
  {
    "segmentnr":"SA_T10_nrat_4_u:55",
    "original":"yathā rājyaṃ ca dharmaś ca bhavet tava tathā śṛṇu \/\/ RATNA_04.28",
    "analyzed":"yathā rājyam ca dharmaḥ ca bhavet tava tathā śṛṇu "
  },
  {
    "segmentnr":"SA_T10_nrat_4_u:56",
    "original":"jñānavṛddhā kule jātā nyāyajñāḥ pāpabhīravaḥ \/",
    "analyzed":"jñāna vṛddhā kule jātāḥ nyāya jñāḥ pāpa bhīravaḥ "
  },
  {
    "segmentnr":"SA_T10_nrat_4_u:57",
    "original":"sametā bahavo nityaṃ santu te kāryadarśinaḥ \/\/ RATNA_04.29",
    "analyzed":"sametāḥ bahavaḥ nityam santu te kārya darśinaḥ "
  },
  {
    "segmentnr":"SA_T10_nrat_4_u:58",
    "original":"daṇḍabandhaprahārādīn kuryus te nyāyato 'pi cet \/",
    "analyzed":"daṇḍa bandha prahāra ādīn kuryuḥ te nyāyataḥ api ced "
  },
  {
    "segmentnr":"SA_T10_nrat_4_u:59",
    "original":"kārunyārdraḥ sadā bhūtvā tvam anugrahavān bhava \/\/ RATNA_04.30",
    "analyzed":"sadā bhūtvā tvam anugrahavān bhava "
  },
  {
    "segmentnr":"SA_T10_nrat_4_u:60",
    "original":"hitāyaiva tvayā cittam unnāmyaṃ sarvadehinām \/",
    "analyzed":"hitāya eva tvayā cittam unnāmyam sarva dehinām "
  },
  {
    "segmentnr":"SA_T10_nrat_4_u:61",
    "original":"kāruṇyāt satataṃ rājaṃs tīvrapāpakṛtām api \/\/ RATNA_04.31",
    "analyzed":"kāruṇyāt satatam rājan tīvra pāpa kṛtām api "
  },
  {
    "segmentnr":"SA_T10_nrat_4_u:62",
    "original":"tīvrapāpeṣu hiṃsreṣu kṛpā kāryā viśeṣataḥ \/",
    "analyzed":"tīvra pāpeṣu hiṃsreṣu kṛpā kāryā viśeṣataḥ "
  },
  {
    "segmentnr":"SA_T10_nrat_4_u:63",
    "original":"ta eva hi kṛpāsthānam hatāmāno mahātmanām \/\/ RATNA_04.32",
    "analyzed":"te eva hi kṛpā sthānam hata amānaḥ mahātmanām "
  },
  {
    "segmentnr":"SA_T10_nrat_4_u:64",
    "original":"pratyahaṃ pañcarātram vā baddhān kṣīnān vimocaya \/",
    "analyzed":"pratyaham pañca rātram vā baddhān kṣīnān vimocaya "
  },
  {
    "segmentnr":"SA_T10_nrat_4_u:65",
    "original":"śeṣān api yathāyogaṃ mā kāṃścit naiva mocaya \/\/ RATNA_04.33",
    "analyzed":"śeṣān api yathāyogam mā kāṃścid na eva mocaya "
  },
  {
    "segmentnr":"SA_T10_nrat_4_u:66",
    "original":"yeṣv amokṣaṇacittaṃ te jāyate teṣv asaṃvaraḥ \/",
    "analyzed":"yeṣu a mokṣaṇa cittam te jāyate teṣu a saṃvaraḥ "
  },
  {
    "segmentnr":"SA_T10_nrat_4_u:67",
    "original":"tasmād asaṃvarāt pāpam ajasram upacīyate \/\/ RATNA_04.34",
    "analyzed":"tasmāt a saṃvarāt pāpam ajasram upacīyate "
  },
  {
    "segmentnr":"SA_T10_nrat_4_u:68",
    "original":"[ 16b ] yāvac ca na vimucyeraṃs tāvat syuḥ sukhabandhanāḥ \/",
    "analyzed":"  ca na vimucyeran tāvat syuḥ     "
  },
  {
    "segmentnr":"SA_T10_nrat_4_u:69",
    "original":"nāpitasnānapānānnabhaiṣajyavasanānvitāḥ \/\/ RATNA_04.35",
    "analyzed":"nāpita snāna pāna anna bhaiṣajya vasana anvitāḥ "
  },
  {
    "segmentnr":"SA_T10_nrat_4_u:70",
    "original":"apātreṣv iva putreṣu pātrīkaraṇakāṅkṣayā \/",
    "analyzed":"apātreṣu iva putreṣu pātrīkaraṇa kāṅkṣayā "
  },
  {
    "segmentnr":"SA_T10_nrat_4_u:71",
    "original":"kāruṇy [ āt tāḍanam kāryaṃ na dveṣān ] nārthalipsayā \/\/ RATNA_04.36",
    "analyzed":"kāruṇī tāḍanam kāryam na dveṣāt na artha lipsayā "
  },
  {
    "segmentnr":"SA_T10_nrat_4_u:72",
    "original":"vimṛśya saṃyag vijñāya praduṣṭān ghātakān api \/",
    "analyzed":"vimṛśya saṃyak vijñāya praduṣṭān ghātakān api "
  },
  {
    "segmentnr":"SA_T10_nrat_4_u:73",
    "original":"ahatvā 'pīḍayitvā ca kuru nirviṣayān narān \/\/ RATNA_04.37",
    "analyzed":"a hatvā a pīḍayitvā ca kuru nirviṣayān narān "
  },
  {
    "segmentnr":"SA_T10_nrat_4_u:74",
    "original":"svatantraḥ paśya sarvaṃ ca viṣayaṃ cāracakṣuṣā \/",
    "analyzed":"svatantraḥ paśya sarvam ca viṣayam cāra cakṣuṣā "
  },
  {
    "segmentnr":"SA_T10_nrat_4_u:75",
    "original":"nityāpramattaḥ smṛtimān kuru kāryaṃ ca dhārmikaṃ \/\/ RATNA_04.38",
    "analyzed":"nitya apramattaḥ smṛtimān kuru kāryam ca dhārmikam "
  },
  {
    "segmentnr":"SA_T10_nrat_4_u:76",
    "original":"pradānamānasatkārair guṇasthān satataṃ bhaja \/",
    "analyzed":"pradāna māna satkāraiḥ guṇa sthān satatam bhaja "
  },
  {
    "segmentnr":"SA_T10_nrat_4_u:77",
    "original":"udārair anurūpais tu śeṣān api yathāvidhi \/\/ RATNA_04.39",
    "analyzed":"udāraiḥ anurūpaiḥ tu śeṣān api yathāvidhi "
  },
  {
    "segmentnr":"SA_T10_nrat_4_u:78",
    "original":"sammānasphītakusumaḥ sampradānamahāphalaḥ \/",
    "analyzed":"             "
  },
  {
    "segmentnr":"SA_T10_nrat_4_u:79",
    "original":"rājavṛkṣaḥ kṣamācchāyaḥ sevyate bhṛtyaprakṣibhiḥ \/\/ RATNA_04.40",
    "analyzed":"rājavṛkṣaḥ kṣamā chāyaḥ sevyate bhṛtya prakṣibhiḥ "
  },
  {
    "segmentnr":"SA_T10_nrat_4_u:80",
    "original":"tyāgaśīlamayo rājā tejasvī bhavati priyaḥ \/",
    "analyzed":"tyāga śīla mayaḥ rājā tejasvī bhavati priyaḥ "
  },
  {
    "segmentnr":"SA_T10_nrat_4_u:81",
    "original":"śarkarāmodako yadvad elāmaricakarkaśaḥ \/\/ RATNA_04.41",
    "analyzed":"           "
  },
  {
    "segmentnr":"SA_T10_nrat_4_u:82",
    "original":"mātsyanyāyaś ca te naivaṃ nyāyād rājyaṃ bhaviṣyati \/",
    "analyzed":"mātsya nyāyaḥ ca te na evam nyāyāt rājyam bhaviṣyati "
  },
  {
    "segmentnr":"SA_T10_nrat_4_u:83",
    "original":"na cānyāyo na vā 'dharmo dharmaś caivaṃ bhaviṣyati \/\/ RATNA_04.42",
    "analyzed":"na ca anyāyaḥ na vā adharmaḥ dharmaḥ ca evam bhaviṣyati "
  },
  {
    "segmentnr":"SA_T10_nrat_4_u:84",
    "original":"paralokāt tvayā rājyaṃ nānītaṃ nāpi neṣyasi \/",
    "analyzed":"para lokāt tvayā rājyam na ānītam na api neṣyasi "
  },
  {
    "segmentnr":"SA_T10_nrat_4_u:85",
    "original":"dharmāt prāptam ato 'syārthe nādharmaṃ kartum arhasi \/\/ RATNA_04.43",
    "analyzed":"dharmāt prāptam atas asya arthe na adharmam kartum arhasi "
  },
  {
    "segmentnr":"SA_T10_nrat_4_u:86",
    "original":"rājyena bhāṇḍamūlyena duḥkhabhāṇḍaparamparām \/",
    "analyzed":"rājyena bhāṇḍamūlyena duḥkha bhāṇḍa paramparām "
  },
  {
    "segmentnr":"SA_T10_nrat_4_u:87",
    "original":"rājan yathā nārjayasi prayatnaḥ kriyatāṃ tathā \/\/ RATNA_04.44",
    "analyzed":"rājan yathā na arjayasi prayatnaḥ kriyatām tathā "
  },
  {
    "segmentnr":"SA_T10_nrat_4_u:88",
    "original":"rājyena bhāṇḍamūlyena rājyabhāṇḍaparamparāṃ \/",
    "analyzed":"rājyena bhāṇḍamūlyena rājya bhāṇḍa paramparām "
  },
  {
    "segmentnr":"SA_T10_nrat_4_u:89",
    "original":"rājan yathā nirviśasi prayatnaḥ kriyatāṃ tathā \/\/ RATNA_04.45",
    "analyzed":"rājan yathā nirviśasi prayatnaḥ kriyatām tathā "
  },
  {
    "segmentnr":"SA_T10_nrat_4_u:90",
    "original":"caturdvīpām api prāpya pṛthivīṃ cakravartinaḥ [ 17a ] \/",
    "analyzed":"catur dvīpām api prāpya pṛthivīm cakravartinaḥ "
  },
  {
    "segmentnr":"SA_T10_nrat_4_u:91",
    "original":"śārīraṃ mānasaṃ caiva sukhadvayam idaṃ matam \/\/ RATNA_04.46",
    "analyzed":"śārīram mānasam ca eva sukha dvayam idam matam "
  },
  {
    "segmentnr":"SA_T10_nrat_4_u:92",
    "original":"duḥkhapratikriyāmātraṃ śārīraṃ vedanāsukhaṃ \/",
    "analyzed":"duḥkha pratikriyā mātram śārīram vedanā sukham "
  },
  {
    "segmentnr":"SA_T10_nrat_4_u:93",
    "original":"saṃjñāmayaṃ mānasaṃ tu kevalaṃ kaplpanākṛtaṃ \/\/ RATNA_04.47",
    "analyzed":"saṃjñā mayam mānasam tu kevalam "
  },
  {
    "segmentnr":"SA_T10_nrat_4_u:94",
    "original":"duḥkhapratikriyāmātraṃ kalpanāmātram eva ca \/",
    "analyzed":"duḥkha pratikriyā mātram kalpanā mātram eva ca "
  },
  {
    "segmentnr":"SA_T10_nrat_4_u:95",
    "original":"lokasya sukhasarvasvaṃ vyartham etad ato 'rthataḥ \/\/ RATNA_04.48",
    "analyzed":"lokasya sukha sarvasvam vyartham etat atas arthataḥ "
  },
  {
    "segmentnr":"SA_T10_nrat_4_u:96",
    "original":"dvīpadeśapurāvāsapradeśasānavāsasāṃ \/",
    "analyzed":"dvīpa deśa pura āvāsa pradeśa sāna vāsasām "
  },
  {
    "segmentnr":"SA_T10_nrat_4_u:97",
    "original":"śayyā 'nnapānahastyastyaśvastrīṇāṃ caikaikabhogyatā \/\/ RATNA_04.49",
    "analyzed":"śayyā anna pāna hasti asti aśva strīṇām ca ekaika bhogya tā "
  },
  {
    "segmentnr":"SA_T10_nrat_4_u:98",
    "original":"yadā ca yatra cittaṃ syāt tadānena sukhaṃ kila \/",
    "analyzed":"yadā ca yatra cittam syāt tadā anena sukham kila "
  },
  {
    "segmentnr":"SA_T10_nrat_4_u:99",
    "original":"śeṣāṇām amanaskārāt teṣāṃ vyarthatvam arthataḥ \/\/ RATNA_04.50",
    "analyzed":"śeṣāṇām a manaskārāt teṣām vyartha tvam arthataḥ "
  },
  {
    "segmentnr":"SA_T10_nrat_4_u:100",
    "original":"viṣayān pañcabhiḥ pañca cakṣurādibhir indriyaiḥ \/",
    "analyzed":"viṣayān pañcabhiḥ pañca cakṣuḥ ādibhiḥ indriyaiḥ "
  },
  {
    "segmentnr":"SA_T10_nrat_4_u:101",
    "original":"na kalpayati yed gṛhṇan nāsmāt teṣu tadā sukhaṃ \/\/ RATNA_04.51",
    "analyzed":"na kalpayati yā id gṛhṇan na asmāt teṣu tadā sukham "
  },
  {
    "segmentnr":"SA_T10_nrat_4_u:102",
    "original":"jānīte viṣayaṃ yaṃ yaṃ yena yenendriyeṇa ca \/",
    "analyzed":"jānīte viṣayam yam yam yena yena indriyeṇa ca "
  },
  {
    "segmentnr":"SA_T10_nrat_4_u:103",
    "original":"tadā na śeṣaiḥ śeṣāṇi vyarthāny eva yatas tadā \/\/ RATNA_04.52",
    "analyzed":"tadā na śeṣaiḥ śeṣāṇi vyarthāni eva yatas tadā "
  },
  {
    "segmentnr":"SA_T10_nrat_4_u:104",
    "original":"indriyair upalabdhasya viṣayasyākṛtiṃ manaḥ \/",
    "analyzed":"indriyaiḥ upalabdhasya viṣayasya ākṛtim manaḥ "
  },
  {
    "segmentnr":"SA_T10_nrat_4_u:105",
    "original":"upalabhya vyatītasya kalpayan manyate sukhaṃ \/\/ RATNA_04.53",
    "analyzed":"upalabhya vyatītasya kalpayan manyate sukham "
  },
  {
    "segmentnr":"SA_T10_nrat_4_u:106",
    "original":"ekam arthaṃ vijānāti yady apy ekam ihendriyaṃ \/",
    "analyzed":"ekam artham vijānāti yadi api ekam iha indriyam "
  },
  {
    "segmentnr":"SA_T10_nrat_4_u:107",
    "original":"tad apy arthaṃ vinā vyarthaṃ vyartho 'rtho 'pi ca tad vinā \/\/ RATNA_04.54",
    "analyzed":"tat api artham vinā vyartham vyarthaḥ arthaḥ api ca tat vinā "
  },
  {
    "segmentnr":"SA_T10_nrat_4_u:108",
    "original":"pratītya mātāpitarau yathoktaḥ putrasambhavaḥ \/",
    "analyzed":"pratītya mātā pitarau yathā uktaḥ putra sambhavaḥ "
  },
  {
    "segmentnr":"SA_T10_nrat_4_u:109",
    "original":"cakṣūrūpe pratītyaivam ukto vijñānasaṃbhavah \/\/ RATNA_04.55",
    "analyzed":"cakṣuḥ rūpe pratītya evam uktaḥ vijñāna saṃbhavaḥ "
  },
  {
    "segmentnr":"SA_T10_nrat_4_u:110",
    "original":"atītānāgatā vyarthāḥ viṣayāḥ sārdham indriyaiḥ \/",
    "analyzed":"atīta anāgatāḥ vyarthāḥ viṣayāḥ sārdham indriyaiḥ "
  },
  {
    "segmentnr":"SA_T10_nrat_4_u:111",
    "original":"taddvayānatiriktatvād vyarthā ye 'pi ca sāmpratāḥ \/\/ RATNA_04.56",
    "analyzed":"tad dvaya anatirikta tvāt vyarthāḥ ye api ca sāmpratāḥ "
  },
  {
    "segmentnr":"SA_T10_nrat_4_u:112",
    "original":"alātacakraṃ gṛhṇāti yathā cakṣur viparyayāt \/",
    "analyzed":"alāta cakram gṛhṇāti yathā cakṣuḥ viparyayāt "
  },
  {
    "segmentnr":"SA_T10_nrat_4_u:113",
    "original":"tathendriyāṇi [ 17b ] gṛhṇanti viṣayān sāmpratān iva \/\/ RATNA_04.57",
    "analyzed":"tathā indriyāṇi   gṛhṇanti viṣayān sāmpratān iva "
  },
  {
    "segmentnr":"SA_T10_nrat_4_u:114",
    "original":"indriyāṇīndriyārthāś ca pañcabhūtamayā matāḥ \/",
    "analyzed":"indriyāṇi indriya arthāḥ ca pañcabhūta mayāḥ matāḥ "
  },
  {
    "segmentnr":"SA_T10_nrat_4_u:115",
    "original":"pratisvaṃ bhūtavaiyarthyād eṣāṃ vyarthatvam arthataḥ \/\/ RATNA_04.58",
    "analyzed":"pratisvam bhūta vaiyarthyāt eṣām vyartha tvam arthataḥ "
  },
  {
    "segmentnr":"SA_T10_nrat_4_u:116",
    "original":"nirindhano 'gnir bhūtānāṃ vinirbhāge prasajyate \/",
    "analyzed":"nirindhanaḥ agniḥ bhūtānām vinirbhāge prasajyate "
  },
  {
    "segmentnr":"SA_T10_nrat_4_u:117",
    "original":"saṃparke lakṣaṇābhāvaḥ śeṣeṣv apy eṣa nirṇayaḥ \/\/ RATNA_04.59",
    "analyzed":"saṃparke lakṣaṇa abhāvaḥ śeṣeṣu api eṣa nirṇayaḥ "
  },
  {
    "segmentnr":"SA_T10_nrat_4_u:118",
    "original":"evaṃ dvidhāpi bhūtānāṃ vyarthatvāt saṅgatir vṛthā \/",
    "analyzed":"evam dvidhā api bhūtānām vyartha tvāt saṅgatiḥ vṛthā "
  },
  {
    "segmentnr":"SA_T10_nrat_4_u:119",
    "original":"vyarthatvāt saṅgateś caivaṃ rūpaṃ vyartham ato 'rthataḥ \/\/ RATNA_04.60",
    "analyzed":"vyartha tvāt saṅgateḥ ca evam rūpam vyartham atas arthataḥ "
  },
  {
    "segmentnr":"SA_T10_nrat_4_u:120",
    "original":"vijñānavedanāsaṃjñāsaṃskārāṇām ca sarvaśaḥ \/",
    "analyzed":"vijñāna vedanā saṃjñā saṃskārāṇām ca sarvaśas "
  },
  {
    "segmentnr":"SA_T10_nrat_4_u:121",
    "original":"pratyekam ātmavaiyarthyād vaiyarthyaṃ paramārthataḥ \/\/ RATNA_04.61",
    "analyzed":"pratyekam ātma vaiyarthyāt vaiyarthyam paramārthataḥ "
  },
  {
    "segmentnr":"SA_T10_nrat_4_u:122",
    "original":"sukhābhimāno duḥkhasya pratīkāre yathārthataḥ \/",
    "analyzed":"sukha abhimānaḥ duḥkhasya pratīkāre yathārthataḥ "
  },
  {
    "segmentnr":"SA_T10_nrat_4_u:123",
    "original":"tathā duhkhābhimāno 'pi sukhasya pratighātajaḥ \/\/ RATNA_04.62",
    "analyzed":"tathā duhkha abhimānaḥ api sukhasya pratighāta jaḥ "
  },
  {
    "segmentnr":"SA_T10_nrat_4_u:124",
    "original":"sukhe saṃyogatṛṣṇaivaṃ naiḥsvābhāvyāt prahīyate \/",
    "analyzed":"sukhe saṃyoga tṛṣṇā evam naiḥsvābhāvyāt prahīyate "
  },
  {
    "segmentnr":"SA_T10_nrat_4_u:125",
    "original":"duḥkhe viyogatṛṣṇā ca paśyatāṃ muktir ity ataḥ \/\/ RATNA_04.63",
    "analyzed":"duḥkhe viyoga tṛṣṇā ca paśyatām muktiḥ iti atas "
  },
  {
    "segmentnr":"SA_T10_nrat_4_u:126",
    "original":"kaḥ paśyatīti cec cittaṃ vyavahāreṇa kathyate \/",
    "analyzed":"kaḥ paśyati iti ced cittam vyavahāreṇa kathyate "
  },
  {
    "segmentnr":"SA_T10_nrat_4_u:127",
    "original":"na hi caittaṃ vinā cittaṃ vyarthatvān na saheṣyate \/\/ RATNA_04.64",
    "analyzed":"na hi caittam vinā cittam vyartha tvāt na saha iṣyate "
  },
  {
    "segmentnr":"SA_T10_nrat_4_u:128",
    "original":"vyartham evaṃ jagan matvā yāthābhūtyān nirāspadaḥ \/",
    "analyzed":"vyartham evam jagat matvā yāthābhūtyāt nirāspadaḥ "
  },
  {
    "segmentnr":"SA_T10_nrat_4_u:129",
    "original":"nirvāti nirupādāno nirupādānavahnivat \/\/ RATNA_04.65",
    "analyzed":"nirvāti nirupādānaḥ nirupādāna vahni vat "
  },
  {
    "segmentnr":"SA_T10_nrat_4_u:130",
    "original":"bodhisattvo 'pi dṛṣṭvaivaṃ sambodhau niyato mataḥ \/",
    "analyzed":"bodhisattvaḥ api dṛṣṭvā evam sambodhau niyataḥ mataḥ "
  },
  {
    "segmentnr":"SA_T10_nrat_4_u:131",
    "original":"kevalaṃ tv asya kāruṇyād ābodher bhavasaṃtatiḥ \/\/ RATNA_04.66",
    "analyzed":"kevalam tu asya kāruṇyāt ābodheḥ bhava saṃtatiḥ "
  },
  {
    "segmentnr":"SA_T10_nrat_4_u:132",
    "original":"bodhisattvasya saṃbhāro mahāyāne tathāgataiḥ \/",
    "analyzed":"bodhisattvasya saṃbhāraḥ mahāyāne tathāgataiḥ "
  },
  {
    "segmentnr":"SA_T10_nrat_4_u:133",
    "original":"nirdiṣṭaḥ sa tu sammūḍhaiḥ pradviṣṭaiś caiva nindyate \/\/ RATNA_04.67",
    "analyzed":"nirdiṣṭaḥ sa tu sammūḍhaiḥ pradviṣṭaiḥ ca eva nindyate "
  },
  {
    "segmentnr":"SA_T10_nrat_4_u:134",
    "original":"guṇadoṣānabhijño vā doṣasaṃjñī guṇeṣu vā \/",
    "analyzed":"guṇa doṣa anabhijñaḥ vā doṣa saṃjñī guṇeṣu vā "
  },
  {
    "segmentnr":"SA_T10_nrat_4_u:135",
    "original":"athavāpi guṇadveṣī mahāyānasya nindakaḥ \/\/ RATNA_04.68",
    "analyzed":"athavā api guṇa dveṣī mahāyānasya nindakaḥ "
  },
  {
    "segmentnr":"SA_T10_nrat_4_u:136",
    "original":"paropaghātino [ 18a ] doṣān parānugrahiṇo guṇān \/",
    "analyzed":"para upaghātinaḥ doṣān para anugrahiṇaḥ guṇān "
  },
  {
    "segmentnr":"SA_T10_nrat_4_u:137",
    "original":"jñātvocyate guṇadveṣī mahāyānasya nindakaḥ \/\/ RATNA_04.69",
    "analyzed":"jñātvā ucyate guṇa dveṣī mahāyānasya nindakaḥ "
  },
  {
    "segmentnr":"SA_T10_nrat_4_u:138",
    "original":"yat svārthanirapekṣatvāt parāthaikarasapriyaṃ \/",
    "analyzed":"                  "
  },
  {
    "segmentnr":"SA_T10_nrat_4_u:139",
    "original":"guṇākaraṃ mahāyānaṃ tad dveṣī tena dahyate \/\/ RATNA_04.70",
    "analyzed":"guṇa ākaram mahāyānam tat dveṣī tena dahyate "
  },
  {
    "segmentnr":"SA_T10_nrat_4_u:140",
    "original":"śrāddho 'pi durgṛhītena dviṣyāt kruddho 'thavetaraḥ \/",
    "analyzed":"śrāddhaḥ api durgṛhītena dviṣyāt kruddhaḥ athavā itaraḥ "
  },
  {
    "segmentnr":"SA_T10_nrat_4_u:141",
    "original":"śrāddho 'pi dagdha ity uktaḥ kā cintā dveṣabandhure \/\/ RATNA_04.71",
    "analyzed":"śrāddhaḥ api dagdhaḥ iti uktaḥ kā cintā dveṣa bandhure "
  },
  {
    "segmentnr":"SA_T10_nrat_4_u:142",
    "original":"viṣeṇāpi viṣaṃ hanyād yathaivoktaṃ cikitsakaiḥ \/",
    "analyzed":"viṣeṇa api viṣam hanyāt yathā eva uktam cikitsakaiḥ "
  },
  {
    "segmentnr":"SA_T10_nrat_4_u:143",
    "original":"duḥkhenāpy ahitaṃ hanyād ity ukte kiṃ virudhyate \/\/ RATNA_04.72",
    "analyzed":"duḥkhena api ahitam hanyāt iti ukte kim virudhyate "
  },
  {
    "segmentnr":"SA_T10_nrat_4_u:144",
    "original":"manaḥpūrvaṅgamā dharmā manaḥśreṣṭhā iti śruteḥ \/",
    "analyzed":"manaḥ pūrvaṅgamāḥ dharmāḥ manaḥ śreṣṭhāḥ iti śruteḥ "
  },
  {
    "segmentnr":"SA_T10_nrat_4_u:145",
    "original":"hitaṃ hitamanāḥ kurvan duḥkenāpy ahitaṃ kathaṃ \/\/ RATNA_04.73",
    "analyzed":"hitam hita manāḥ kurvan duḥkena api ahitam katham "
  },
  {
    "segmentnr":"SA_T10_nrat_4_u:146",
    "original":"duḥkham apy āyatīpathyaṃ kāryaṃ kimu sukhaṃ hitaṃ \/",
    "analyzed":"duḥkham api āyatī pathyam kāryam kimu sukham hitam "
  },
  {
    "segmentnr":"SA_T10_nrat_4_u:147",
    "original":"ātmanaś ca pareṣāṃ ca dharma eṣa sanātanaḥ \/\/ RATNA_04.74",
    "analyzed":"ātmanaḥ ca pareṣām ca dharmaḥ eṣa sanātanaḥ "
  },
  {
    "segmentnr":"SA_T10_nrat_4_u:148",
    "original":"mātrāsukhaparityāgāt paścāc ced vipulaṃ sukhaṃ \/",
    "analyzed":"mātrā sukha parityāgāt paścāt ced vipulam sukham "
  },
  {
    "segmentnr":"SA_T10_nrat_4_u:149",
    "original":"tyajen mātrāsukhaṃ dhīraḥ saṃpaśyan vipulaṃ sukhaṃ \/\/ RATNA_04.75",
    "analyzed":"tyajet mātrā sukham dhīraḥ saṃpaśyan vipulam sukham "
  },
  {
    "segmentnr":"SA_T10_nrat_4_u:150",
    "original":"na mṛṣyate ca yady etat kaṭubhaiṣajyadāyinaḥ \/",
    "analyzed":"na mṛṣyate ca yadi etat kaṭu bhaiṣajya dāyinaḥ "
  },
  {
    "segmentnr":"SA_T10_nrat_4_u:151",
    "original":"tataś cikitsakādyāś ca hatā naivaṃ ca yujyate \/\/ RATNA_04.76",
    "analyzed":"tatas cikitsaka ādyāḥ ca hatāḥ nā evam ca yujyate "
  },
  {
    "segmentnr":"SA_T10_nrat_4_u:152",
    "original":"apathyam api yad dṛṣṭaṃ tat pathyaṃ paṇḍitaiḥ kvacit \/",
    "analyzed":"apathyam api yat dṛṣṭam tat pathyam paṇḍitaiḥ kvacid "
  },
  {
    "segmentnr":"SA_T10_nrat_4_u:153",
    "original":"utsargaś cāpavādaś ca sarvaśāstreṣu śaṃsyate \/\/ RATNA_04.77",
    "analyzed":"utsargaḥ ca apavādaḥ ca sarva śāstreṣu śaṃsyate "
  },
  {
    "segmentnr":"SA_T10_nrat_4_u:154",
    "original":"karuṇāpūrvakāḥ sarve niṣyandā jñānanirmalāḥ \/",
    "analyzed":"karuṇā pūrvakāḥ sarve nisyandāḥ jñāna nirmalāḥ "
  },
  {
    "segmentnr":"SA_T10_nrat_4_u:155",
    "original":"uktā yatra mahāyāne kas tan nindet sacetanaḥ \/\/ RATNA_04.78",
    "analyzed":"uktāḥ yatra mahāyāne kaḥ tat nindet sa cetanaḥ "
  },
  {
    "segmentnr":"SA_T10_nrat_4_u:156",
    "original":"atyaudāryātigāmbhīryād viṣaṇṇair akṛtātmabhiḥ \/",
    "analyzed":"ati audārya ati gāmbhīryāt viṣaṇṇaiḥ akṛtātmabhiḥ "
  },
  {
    "segmentnr":"SA_T10_nrat_4_u:157",
    "original":"nindyate 'dya mahāyānaṃ mohāt svaparavairibhiḥ \/\/ RATNA_04.79",
    "analyzed":"nindyate adya mahāyānam mohāt sva para vairibhiḥ "
  },
  {
    "segmentnr":"SA_T10_nrat_4_u:158",
    "original":"dānaśīlakṣamāvīryadhyānaprajñākṛpātmakaṃ [ 18b ] \/",
    "analyzed":"dāna śīla kṣamā vīrya dhyāna prajñā kṛpā ātmakam "
  },
  {
    "segmentnr":"SA_T10_nrat_4_u:159",
    "original":"mahāyānam atas tasmin kasmād durbhāṣitaṃ vacaḥ \/\/ RATNA_04.80",
    "analyzed":"mahāyānam atas tasmin kasmāt durbhāṣitam vacaḥ "
  },
  {
    "segmentnr":"SA_T10_nrat_4_u:160",
    "original":"parārtho dānaśīlābhyāṃ kṣāntyā vīryeṇa cātmanaḥ \/",
    "analyzed":"parārthaḥ dāna śīlābhyām kṣāntyā vīryeṇa ca ātmanaḥ "
  },
  {
    "segmentnr":"SA_T10_nrat_4_u:161",
    "original":"dhyānaṃ prajñā ca mokṣāya mahāyānārthasaṃgrahaḥ \/\/ RATNA_04.81",
    "analyzed":"dhyānam prajñā ca mokṣāya mahāyāna artha saṃgrahaḥ "
  },
  {
    "segmentnr":"SA_T10_nrat_4_u:162",
    "original":"parā [ tmahita ] mokṣārthāḥ saṃkṣepād buddhaśāsanaṃ \/",
    "analyzed":"parā mokṣa arthāḥ saṃkṣepāt buddha śāsanam "
  },
  {
    "segmentnr":"SA_T10_nrat_4_u:163",
    "original":"te saṭpāramitāgarbhās tasmād bauddham idaṃ vacaḥ \/\/ RATNA_04.82",
    "analyzed":"te saṭ pāramitā garbhāḥ tasmāt bauddham idam vacaḥ "
  },
  {
    "segmentnr":"SA_T10_nrat_4_u:164",
    "original":"puṇyajñānamayo yatra buddhair bodher mahāpathaḥ \/",
    "analyzed":"puṇya jñāna mayaḥ yatra buddhaiḥ bodheḥ mahā pathaḥ "
  },
  {
    "segmentnr":"SA_T10_nrat_4_u:165",
    "original":"deśitas tan mahāyānam ajñānād vai na dṛśyate \/\/ RATNA_04.83",
    "analyzed":"deśitaḥ tat mahāyānam ajñānāt vai na dṛśyate "
  },
  {
    "segmentnr":"SA_T10_nrat_4_u:166",
    "original":"kham ivācintyaguṇatvād ukto 'cintyaguṇo jinaḥ \/",
    "analyzed":"kham iva acintya guṇa tvāt uktaḥ acintya guṇaḥ jinaḥ "
  },
  {
    "segmentnr":"SA_T10_nrat_4_u:167",
    "original":"mahāyāne yato buddhamāhātmyaṃ kṣamyatām idam \/\/ RATNA_04.84",
    "analyzed":"mahāyāne yatas buddha māhātmyam kṣamyatām idam "
  },
  {
    "segmentnr":"SA_T10_nrat_4_u:168",
    "original":"āryaśāradvatasyāpi śīlamātre 'py agocaraḥ \/",
    "analyzed":"ārya śāradvatasya api śīla mātre api agocaraḥ "
  },
  {
    "segmentnr":"SA_T10_nrat_4_u:169",
    "original":"yasmāt tad buddhamāhātmyam acintyaṃ kiṃ na mṛṣyate \/\/ RATNA_04.85",
    "analyzed":"yasmāt tat buddha māhātmyam acintyam kim na mṛṣyate "
  },
  {
    "segmentnr":"SA_T10_nrat_4_u:170",
    "original":"anutpādo mahāyāne pareṣāṃ śūnyātā kṣayaḥ \/",
    "analyzed":"anutpādaḥ mahāyāne pareṣām śūnyātā kṣayaḥ "
  },
  {
    "segmentnr":"SA_T10_nrat_4_u:171",
    "original":"kṣayānutpādāyoś caikyam arthataḥ kṣamyatāṃ yataḥ \/\/ RATNA_04.86",
    "analyzed":"kṣaya anutpāda ayoḥ ca aikyam arthataḥ kṣamyatām yatas "
  },
  {
    "segmentnr":"SA_T10_nrat_4_u:172",
    "original":"śūnyatābuddhamāhātmyam evaṃ yuktyānupaśyatāṃ \/",
    "analyzed":"śūnyatā buddha māhātmyam evam yuktyā anupaśyatām "
  },
  {
    "segmentnr":"SA_T10_nrat_4_u:173",
    "original":"mahāyānetaroktāni na sameyuḥ kathaṃ satāṃ \/\/ RATNA_04.87",
    "analyzed":"mahāyāna itara uktāni na sameyuḥ katham satām "
  },
  {
    "segmentnr":"SA_T10_nrat_4_u:174",
    "original":"tathāgatābhisandhyoktāny asukhaṃ jñātum ity ataḥ \/",
    "analyzed":"tathāgata abhisandhyā uktāni asukham jñātum iti atas "
  },
  {
    "segmentnr":"SA_T10_nrat_4_u:175",
    "original":"ekayānatriyānoktād ātmā rakṣya upekṣayā \/\/ RATNA_04.88",
    "analyzed":"eka yāna tri yāna uktāt ātmā rakṣyaḥ upekṣayā "
  },
  {
    "segmentnr":"SA_T10_nrat_4_u:176",
    "original":"upekṣayā hi nāpuṇyam dveṣāt pāpaṃ kutaḥ śubhaṃ \/",
    "analyzed":"upekṣayā hi na apuṇyam dveṣāt pāpam kutas śubham "
  },
  {
    "segmentnr":"SA_T10_nrat_4_u:177",
    "original":"mahāyāne yato dveṣo nātmakāmaiḥ kṛto 'rhati \/\/ RATNA_04.89",
    "analyzed":"mahāyāne yatas dveṣaḥ na ātma kāmaiḥ kṛtaḥ arhati "
  },
  {
    "segmentnr":"SA_T10_nrat_4_u:178",
    "original":"na bodhisattvapraṇidhir na caryāpariṇāmanā \/",
    "analyzed":"na bodhisattva praṇidhiḥ na caryā pariṇāmanā "
  },
  {
    "segmentnr":"SA_T10_nrat_4_u:179",
    "original":"uktāḥ śrāvakayāne 'smād bodhisattvaḥ kutas tataḥ \/\/ RATNA_04.90",
    "analyzed":"uktāḥ śrāvaka yāne asmāt bodhisattvaḥ kutas tatas "
  },
  {
    "segmentnr":"SA_T10_nrat_4_u:180",
    "original":"adhiṣṭhānāni noktāni [ 19a ] bodhisattvasya bodhaye \/",
    "analyzed":"adhiṣṭhānāni na uktāni bodhisattvasya bodhaye "
  },
  {
    "segmentnr":"SA_T10_nrat_4_u:181",
    "original":"buddhair anyat pramāṇaṃ ca ko 'smin arthe jinādhikaḥ \/\/ RATNA_04.91",
    "analyzed":"buddhaiḥ anyat pramāṇam ca kaḥ asmin arthe jina adhikaḥ "
  },
  {
    "segmentnr":"SA_T10_nrat_4_u:182",
    "original":"adhiṣṭānāryasatyārthabodhipakṣopasaṃhitāt \/",
    "analyzed":"adhiṣṭāna ārya satya artha bodhi pakṣa upasaṃhitāt "
  },
  {
    "segmentnr":"SA_T10_nrat_4_u:183",
    "original":"mārgāc chrāvakasāmānyād bauddhaṃ kenādhikaṃ phalaṃ \/\/ RATNA_04.92",
    "analyzed":"mārgāt śrāvaka sāmānyāt bauddham kena adhikam phalam "
  },
  {
    "segmentnr":"SA_T10_nrat_4_u:184",
    "original":"bodhicaryāpratiṣṭhārthaṃ na sūtre bhāṣitaṃ vacaḥ \/",
    "analyzed":"bodhi caryā pratiṣṭhā artham na sūtre bhāṣitam vacaḥ "
  },
  {
    "segmentnr":"SA_T10_nrat_4_u:185",
    "original":"bhāṣitaṃ ca mahāyāne grāhyam asmād vicakṣaṇaiḥ \/\/ RATNA_04.93",
    "analyzed":"bhāṣitam ca mahāyāne grāhyam asmāt vicakṣaṇaiḥ "
  },
  {
    "segmentnr":"SA_T10_nrat_4_u:186",
    "original":"yathaiva vaiyākaraṇo mātṛkām api pāṭhayet \/",
    "analyzed":"yathā eva vaiyākaraṇaḥ mātṛkām api pāṭhayet "
  },
  {
    "segmentnr":"SA_T10_nrat_4_u:187",
    "original":"buddho 'vadat tathā dharmaṃ vineyānāṃ yathākṣamaṃ \/\/ RATNA_04.94",
    "analyzed":"buddhaḥ avadat tathā dharmam vineyānām yathākṣamam "
  },
  {
    "segmentnr":"SA_T10_nrat_4_u:188",
    "original":"keṣāṃcid avadad dharmaṃ pāpebhyo vinivṛttaye \/",
    "analyzed":"keṣāṃcid avadat dharmam pāpebhyaḥ vinivṛttaye "
  },
  {
    "segmentnr":"SA_T10_nrat_4_u:189",
    "original":"keṣāṃcit puṇyasiddhyarthaṃ keṣāṃcid dvayaniḥśritaṃ \/\/ RATNA_04.95",
    "analyzed":"keṣāṃcid puṇya siddhi artham keṣāṃcid dvaya niḥśritam "
  },
  {
    "segmentnr":"SA_T10_nrat_4_u:190",
    "original":"dvayāniśritam ekeṣāṃ gāmbhīraṃ bhīrubhīṣaṇaṃ \/",
    "analyzed":"dvaya a niśritam ekeṣām gāmbhīram bhīru bhīṣaṇam "
  },
  {
    "segmentnr":"SA_T10_nrat_4_u:191",
    "original":"śūnyatākaruṇāgarbham ekeṣāṃ bodhisādhanaṃ \/\/ RATNA_04.96",
    "analyzed":"śūnyatā karuṇā garbham ekeṣām bodhi sādhanam "
  },
  {
    "segmentnr":"SA_T10_nrat_4_u:192",
    "original":"iti sadbhir mahāyāne kartavyaḥ pratighakṣayaḥ \/",
    "analyzed":"iti sadbhiḥ mahāyāne kartavyaḥ pratigha kṣayaḥ "
  },
  {
    "segmentnr":"SA_T10_nrat_4_u:193",
    "original":"prasādaś cādhikaḥ kāryaḥ saṃyaksaṃbodhisiddhaye \/\/ RATNA_04.97",
    "analyzed":"prasādaḥ ca adhikaḥ kāryaḥ saṃyak saṃbodhi siddhaye "
  },
  {
    "segmentnr":"SA_T10_nrat_4_u:194",
    "original":"mahāyānaprasādena taduktācaraneṇa ca \/",
    "analyzed":"mahāyāna prasādena tad ukta ācaraneṇa ca "
  },
  {
    "segmentnr":"SA_T10_nrat_4_u:195",
    "original":"prāpyate 'nuttarā bodhiḥ sarvasaukhyāni cāntarā \/\/ RATNA_04.98",
    "analyzed":"prāpyate anuttarā bodhiḥ sarva saukhyāni ca antarā "
  },
  {
    "segmentnr":"SA_T10_nrat_4_u:196",
    "original":"dānaśīlakṣamāsatyaṃ gṛhasthasya viśeṣataḥ \/",
    "analyzed":"dāna śīla kṣamā satyam gṛhasthasya viśeṣataḥ "
  },
  {
    "segmentnr":"SA_T10_nrat_4_u:197",
    "original":"dharma uktaḥ kṛpāgarbhaḥ sa sātmīkriyatāṃ dṛḍhaṃ \/\/ RATNA_04.99",
    "analyzed":"dharmaḥ uktaḥ kṛpā garbhaḥ sa sātmīkriyatām dṛḍham "
  },
  {
    "segmentnr":"SA_T10_nrat_4_u:198",
    "original":"atha lokasya vaidharmyād rājyaṃ dharmeṇa duṣkaraṃ \/",
    "analyzed":"atha lokasya vaidharmyāt rājyam dharmeṇa duṣkaram "
  },
  {
    "segmentnr":"SA_T10_nrat_4_u:199",
    "original":"tato dharmayaśo 'rthaṃ te prayujyādhigamaḥ kṣamaḥ \/\/ RATNA_04.100",
    "analyzed":"tatas dharma yaśaḥ artham te prayujya adhigamaḥ kṣamaḥ "
  },
  {
    "segmentnr":"SA_T10_nrat_4_u:200",
    "original":"ratnāvalyām rājavṛttopadeśe nāma caturthaḥ paricchedaḥ \/ %%%%%%%%%%%%%%%%%%%%%%%%%%%%%%%%%%%%%%%%%%%%%%",
    "analyzed":"ratnāvalyām rājavṛttopadeśe nāma caturthaḥ paricchedaḥ "
  },
  {
    "segmentnr":"SA_T10_nrat_4_u:201",
    "original":"Copyright (C) 2003 by R.B. Mahoney - Christchurch - New Zealand",
    "analyzed":"copyright c by rb mahoney christchurch new zealand "
  }
]