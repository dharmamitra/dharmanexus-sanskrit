segmentnr	original	analyzed
SA_GK19_appvairu-0	śrīmadappayadīkṣitaviracitaṃ vairāgyaśatakam /	śrīmat appaya dīkṣita viracitam vairāgyaśatakam 
SA_GK19_appvairu-1	āste kaścana bhikṣuḥ saṃgṛhṇannavyayāni daśa /	āste kaścana bhikṣuḥ saṃgṛhṇan avyayāni daśa 
SA_GK19_appvairu-2	na mametyavyayayugalaṃ yācāmastaṃ kimastyanyat // AppVs_1 //	na mama iti avyaya yugalam yācāmaḥ tam kim asti anyat 
SA_GK19_appvairu-3	dhīsacivaṃ dhairyabalaṃ saṃkalpavirodhi śāntidhanam /	dhī sacivam dhairya balam saṃkalpa virodhi śānti dhanam 
SA_GK19_appvairu-4	viśvatrayaviṣayamidaṃ vairāgyaṃ nāma sāmrājyam // AppVs_2 //	viśva traya viṣayam idam vairāgyam nāma sāmrājyam 
SA_GK19_appvairu-5	rājño bibheti loko rājānaḥ punarito 'pi vairibhyaḥ /	rājñaḥ bibheti lokaḥ rājānaḥ punar itas vairibhyaḥ 
SA_GK19_appvairu-6	ā brahmaṇaḥ kṛtāntādakutobhayamaspṛhārājyam // AppVs_3 //	ā brahmaṇaḥ kṛtāntāt akutobhayam aspṛhā rājyam 
SA_GK19_appvairu-7	bhikṣāpradā jananyaḥ pitaro guravaḥ kumārakāḥ śiṣyāḥ /	bhikṣā pradāḥ jananyaḥ pitaraḥ guravaḥ kumārakāḥ śiṣyāḥ 
SA_GK19_appvairu-8	ekāntaramaṇahetuḥ śāntirdayitā viraktasya // AppVs_4 //	ekānta ramaṇa hetuḥ śāntiḥ dayitā viraktasya 
SA_GK19_appvairu-9	ye na kimapi ceṣṭante kāryapratikaryayorvirahāt /	ye na kim api ceṣṭante kārya pratikaryayoḥ virahāt 
SA_GK19_appvairu-10	santasta eva muktāḥ saṃdehe gautamaḥ sākṣī // AppVs_5 //	santaḥ te eva muktāḥ saṃdehe gautamaḥ sākṣī 
SA_GK19_appvairu-11	patatu nabhaḥ sphuṭatu mahī calantu girayo milantu vāridhayaḥ /	patatu nabhaḥ sphuṭatu mahī calantu girayaḥ milantu vāridhayaḥ 
SA_GK19_appvairu-12	adharottaramastu jagatkā hānirvītarāgasya // AppVs_6 //	adhara uttaram astu jagat kā hāniḥ vīta rāgasya 
SA_GK19_appvairu-13	ke corāḥ ke piśunāha ke ripavaḥ ke 'pi dāyādāḥ /	ke corāḥ ke ke ripavaḥ ke dāyādāḥ 
SA_GK19_appvairu-14	jagadakhilaṃ tasya vaśe yasya vaśe syādidaṃ cetaḥ // AppVs_7 //	jagat akhilam tasya vaśe yasya vaśe syāt idam cetaḥ 
SA_GK19_appvairu-15	viṣayā upatiṣṭhantāṃ viṣayairvā samavayantu karaṇāni /	viṣayāḥ upatiṣṭhantām viṣayaiḥ vā samavayantu karaṇāni 
SA_GK19_appvairu-16	āntaramekaṃ karaṇaṃ śāntaṃ yadi kā tataścintā // AppVs_8 //	āntaram ekam karaṇam śāntam yadi kā tatas cintā 
SA_GK19_appvairu-17	kiṃ viṣayānparihartuṃ vastavyaṃ merukaṃdareṣvabudhaiḥ /	kim viṣayān parihartum vastavyam meru kaṃdareṣu abudhaiḥ 
SA_GK19_appvairu-18	nahyadbhiranāsektuṃ dhātuṣu rohanti padmāni // AppVs_9 //	na hi adbhiḥ an āsektum dhātuṣu rohanti padmāni 
SA_GK19_appvairu-19	ajñānamiha nidānaṃ prāgrūpaṃ jananameva bhavaroge /	ajñānam iha nidānam prāgrūpam jananam eva bhava roge 
SA_GK19_appvairu-20	paripākaḥ saṃsaraṇaṃ bhaiṣajyaṃ naiṣṭhikī śāntiḥ // AppVs_10 //	paripākaḥ saṃsaraṇam bhaiṣajyam naiṣṭhikī śāntiḥ 
SA_GK19_appvairu-21	svenopabhuktamarthaṃ sūkarajātismaro manuṣya iva /	svena upabhuktam artham sūkara jāti smaraḥ manuṣyaḥ iva 
SA_GK19_appvairu-22	dūre jugupsamāno dhīro vairāgyamadriyate // AppVs_11 //	dūre jugupsamānaḥ dhīraḥ vairāgyam adriyate 
SA_GK19_appvairu-23	śaiśavamiva kaumāre tattaruṇimnīva sa iva vṛddhatve /	śaiśavam iva kaumāre tat taruṇimni iva saḥ iva vṛddha tve 
SA_GK19_appvairu-24	na svadate dhīrāṇāṃ kāmasya viceṣṭitaṃ śāntau // AppVs_12 //	na svadate dhīrāṇām kāmasya viceṣṭitam śāntau 
SA_GK19_appvairu-25	śataśaḥ parīkṣya viṣayānsadyo jahati kvacitkvaciddhavyāḥ /	śataśas parīkṣya viṣayān sadyas jahati kvacid kvacid havyāḥ 
SA_GK19_appvairu-26	kākā iva vāntāśanamanye tāneva sevante // AppVs_13 //	kākāḥ iva vānta aśanam anye tān eva sevante 
SA_GK19_appvairu-27	caramau mātāpitarau caramā gṛhiṇī sutāścaramāḥ /	caramau mātā pitarau caramā gṛhiṇī sutāḥ caramāḥ 
SA_GK19_appvairu-28	kartavye 'pi premaṇi kathamiha dhīrā virajyante // AppVs_14 //	kartavye pi premaṇi katham iha dhīrāḥ virajyante 
SA_GK19_appvairu-29	tṛṇavadbhramanti capalāḥ strīnāmani caṇḍamārute calati /	tṛṇa vat bhramanti capalāḥ strī nāmani caṇḍa mārute calati 
SA_GK19_appvairu-30	dharaṇidharā iva santastatra na kiṃcitprakampante // AppVs_15 //	dharaṇidharāḥ iva santaḥ tatra na kiṃcid prakampante 
SA_GK19_appvairu-31	kāmijanaparamabhogye kāmasukhe dhārayanti bībhatsam /	kāmi jana parama bhogye kāma sukhe dhārayanti bībhatsam 
SA_GK19_appvairu-32	santaḥ śamasukharasikāḥ sudhāśanāḥ sūkarānna iva // AppVs_16 //	santaḥ śama sukha rasikāḥ sudhā aśanāḥ sūkara anne iva 
SA_GK19_appvairu-33	vikṣepamātrabhājo vikāsakāṣṭāgatajñānāḥ /	vikṣepa mātra bhājaḥ vikāsa kāṣṭa āgata jñānāḥ 
SA_GK19_appvairu-34	svasyāpi ceṣṭitāni svayamīkṣante parasyeva // AppVs_17 //	svasya api ceṣṭitāni svayam īkṣante parasya iva 
SA_GK19_appvairu-35	asthāne 'bhiniviṣṭānmūrkhānasthāna eva saṃtuṣṭān /	asthāne bhiniviṣṭān mūrkhān asthāne eva saṃtuṣṭān 
SA_GK19_appvairu-36	anuvartante dhīrāḥ pitara iva krīḍato bālān // AppVs_18 //	anuvartante dhīrāḥ pitaraḥ iva krīḍataḥ bālān 
SA_GK19_appvairu-37	puṣṇati puruṣe salilairmuṣṇati puṣpaṃ phalaṃ ca tarava iva /	puṣṇati puruṣe salilaiḥ muṣṇati puṣpam phalam ca taravaḥ iva 
SA_GK19_appvairu-38	vartante santaḥ samamupakartari cāpakartari ca // AppVs_19 //	vartante santaḥ samam upakartari ca apakartari ca 
SA_GK19_appvairu-39	nityānityavivekaḥ sarveṣāṃ ghaṭaghaṭatvayorāste /	nitya anitya vivekaḥ sarveṣām ghaṭa ghaṭa tvayoḥ āste 
SA_GK19_appvairu-40	sa viveko yaḥ śāntikṛdaviveko 'nyaḥ samasto 'pi // AppVs_20 //	sa vivekaḥ yaḥ śānti kṛt avivekaḥ 
SA_GK19_appvairu-41	anadhigate kāmasukhe kālena yathā pravartate taruṇaḥ /	anadhigate kāma sukhe kālena yathā pravartate taruṇaḥ 
SA_GK19_appvairu-42	evaṃ brahmasukhe 'pi pravartate ko 'pi bhāgyavaśāt // AppVs_21 //	evam brahma sukhe pi pravartate kaḥ pi bhāgya vaśāt 
SA_GK19_appvairu-43	putraguṇāḥ svātantrye dāraguṇāścādhivedanāvasare /	putra guṇāḥ svātantrye dāra guṇāḥ ca adhivedana avasare 
SA_GK19_appvairu-44	bhrātṛguṇā dāyavidhau draṣṭavyā mokṣyamāṇena // AppVs_22 //	bhrātṛ guṇāḥ dāya vidhau draṣṭavyāḥ mokṣyamāṇena 
SA_GK19_appvairu-45	kā me gatiriti pṛcchati caramaśvāse 'pi yaḥ svārtham /	kā me gatiḥ iti pṛcchati carama śvāse pi yaḥ sva artham 
SA_GK19_appvairu-46	tasya janasyāpi kṛte pāpāḥ pāpāni kurvanti // AppVs_23 //	tasya janasya api kṛte pāpāḥ pāpāni kurvanti 
SA_GK19_appvairu-47	pitṛbhiḥ kalahāyante putrānadhyāpayanti pitṛbhaktim /	pitṛbhiḥ kalahāyante putrān adhyāpayanti pitṛ bhaktim 
SA_GK19_appvairu-48	paradārānupayantaḥ paṭhanti śāstrāṇi dāreṣu // AppVs_24 //	para dārān upayantaḥ paṭhanti śāstrāṇi dāreṣu 
SA_GK19_appvairu-49	śāntiralabhyāduparatirapātrabhāvaḥ pratigrahanivṛttiḥ /	śāntiḥ alabhyāt uparatiḥ apātra bhāvaḥ pratigraha nivṛttiḥ 
SA_GK19_appvairu-50	kṣāntirdurbalateti ca nivṛttidharmāḥ kalāvete // AppVs_25 //	kṣāntiḥ durbala tā iti ca nivṛtti dharmāḥ kalau ete 
SA_GK19_appvairu-51	nītijñā niyatijñā vedajñā api bhavanti śāstrajñāḥ /	nīti jñāḥ niyati jñāḥ veda jñāḥ api bhavanti śāstra jñāḥ 
SA_GK19_appvairu-52	brahmajñā api labhyāḥ svājñānajñānino viralāḥ // AppVs_26 //	brahma jñāḥ api labhyāḥ sva ajñāna jñāninaḥ viralāḥ 
SA_GK19_appvairu-53	kalikaluṣe manasi sve kathamiva jagadārjavaṃ labhate /	kali kaluṣe manasi sve katham iva jagat ārjavam labhate 
SA_GK19_appvairu-54	cakṣurdoṣe jāgrati candradvitvaṃ kuto yātu // AppVs_27 //	cakṣuḥ doṣe jāgrati candra dvi tvam kutas yātu 
SA_GK19_appvairu-55	viṣayānanukūlayituṃ viṣayiṇi hṛdaye vidhīyatāṃ yatnaḥ /	viṣayān anukūlayitum viṣayiṇi hṛdaye vidhīyatām yatnaḥ 
SA_GK19_appvairu-56	dṛśi deyamauṣadhaṃ ko dṛśye dattvā sukhī bhavati // AppVs_28 //	dṛśi deyam auṣadham kaḥ dṛśye dattvā sukhī bhavati 
SA_GK19_appvairu-57	dārāḥ putreṣu ratāḥ putrāḥ pitṛdhanaparigrahavyagrāḥ /	dārāḥ putreṣu ratāḥ putrāḥ pitṛ dhana parigraha vyagrāḥ 
SA_GK19_appvairu-58	rodanaśaraṇā jananī paralokagatasya ko bandhuḥ // AppVs_29 //	rodana śaraṇā jananī para loka gatasya kaḥ bandhuḥ 
SA_GK19_appvairu-59	paśyanti mriyamāṇānmariṣyato 'numimate smaranti mṛtān /	paśyanti mriyamāṇān mariṣyataḥ numimate smaranti mṛtān 
SA_GK19_appvairu-60	kathayante caivamasacceṣṭante nityavattu param // AppVs_30 //	kathayante ca evam asat ceṣṭante nitya vat tu param 
SA_GK19_appvairu-61	kalahāyante mūḍhāḥ kaḥ pratibhūḥ śvaḥ prabhāta iti /	kalahāyante mūḍhāḥ kaḥ pratibhūḥ śvas prabhāte iti 
SA_GK19_appvairu-62	tasyāmeva rajanyāṃ kaḥ pratibhūḥ svasya sattāyām // AppVs_31 //	tasyām eva rajanyām kaḥ pratibhūḥ svasya sattāyām 
SA_GK19_appvairu-63	kulyāḥ kṛtā viśālāḥ kuḍyānyupalairnibaddhāni /	kulyāḥ kṛtāḥ viśālāḥ kuḍyāni upalaiḥ nibaddhāni 
SA_GK19_appvairu-64	krītā balino mahipāḥ kṛtakṛtyāḥ sma iti manyante // AppVs_32 //	krītāḥ balinaḥ mahipāḥ kṛtakṛtyāḥ smaḥ iti manyante 
SA_GK19_appvairu-65	ā prapadamā śiraskaṃ cāntaḥ kalimalamalīmase vapuṣi /	ā prapadam ā śiraskam ca antar kali mala malīmase vapuṣi 
SA_GK19_appvairu-66	viphalaṃ gaṅgājalamapi madyaghaṭe darbhamuṣṭiriva // AppVs_33 //	viphalam gaṅgā jalam api madya ghaṭe darbha muṣṭiḥ iva 
SA_GK19_appvairu-67	daṇḍyaṃ yatsukhahetoḥ puṣṇanti janāḥ kathaṃ tadeva vapuḥ /	daṇḍyam yat sukha hetoḥ puṣṇanti janāḥ katham tat eva vapuḥ 
SA_GK19_appvairu-68	nahi śarkarābhilāṣibhirikṣoḥ kāṇḍāni pūjyante // AppVs_34 //	nahi śarkarā abhilāṣibhiḥ ikṣoḥ kāṇḍāni pūjyante 
SA_GK19_appvairu-69	prāyo muhyati cetaḥ prāṇabhṛtaḥ prāṇanirgamāvasare /	prāyas muhyati cetaḥ prāṇabhṛtaḥ prāṇa nirgama avasare 
SA_GK19_appvairu-70	puṇyena yadi na muhyati putrāneva smaranmriyate // AppVs_35 //	puṇyena yadi na muhyati putrān eva smaran mriyate 
SA_GK19_appvairu-71	śamayitumaudaramagniṃ saṃsārākhyāmbudhau nimajjanti /	śamayitum audaram agnim saṃsāra ākhya ambudhau nimajjanti 
SA_GK19_appvairu-72	tuhinavyathānivṛttyai nahi veśmani pāvako deyaḥ // AppVs_36 //	tuhina vyathā nivṛttyai nahi veśmani pāvakaḥ deyaḥ 
SA_GK19_appvairu-73	āhṛtya parityaktā janayantyarthāḥ sukhābhāsam /	āhṛtya parityaktāḥ janayanti arthāḥ sukha ābhāsam 
SA_GK19_appvairu-74	atyantaparityaktāḥ paramānandāya kalpante // AppVs_37 //	atyanta parityaktāḥ parama ānandāya kalpante 
SA_GK19_appvairu-75	arthānāmadhikānāṃ rājñā caureṇa vā nāśaḥ /	arthānām adhikānām rājñā caureṇa vā nāśaḥ 
SA_GK19_appvairu-76	anne khalvatimukte vamanaṃ vā syādvireko vā // AppVs_38 //	anne khalu ati mukte vamanam vā syāt virekaḥ vā 
SA_GK19_appvairu-77	praṇamati parisāntvayati[praṇi]patati sadā paribhramati /	praṇamati parisāntvayati praṇipatati sadā paribhramati 
SA_GK19_appvairu-78	āviṣṭa iva piśācyā puruṣastṛṣṇāvaśaṃ yātaḥ // AppVs_39 //	āviṣṭaḥ iva piśācyā puruṣaḥ tṛṣṇā vaśam yātaḥ 
SA_GK19_appvairu-79	jananādṛṣṭātpitarau putrā jāmātaro 'pyayādṛṣṭāt /	janana adṛṣṭāt pitarau putrāḥ jāmātaraḥ 
SA_GK19_appvairu-80	kalahādṛṣṭājjñātaya iti nirṇīte kimeṣṭavyam // AppVs_40 //	kalaha adṛṣṭāt jñātayaḥ iti nirṇīte kim eṣṭavyam 
SA_GK19_appvairu-81	svapituḥ paralokāya svayamanudivasaṃ yadācarati /	sva pituḥ para lokāya svayam anudivasam yat ācarati 
SA_GK19_appvairu-82	kriyatāmidamupamānaṃ kiṃ nālaṃ putravairāgye // AppVs_41 //	kriyatām idam upamānam kim na alam putra vairāgye 
SA_GK19_appvairu-83	ananugate dāridrye kimanugataṃ lakṣaṇaṃ dṛṣṭam /	ananugate dāridrye kim anugatam lakṣaṇam dṛṣṭam 
SA_GK19_appvairu-84	kāmasyāpūrtiryadi kṛpaṇaṃ jagadā caturvadanāt // AppVs_42 //	kāmasya āpūrtiḥ yadi kṛpaṇam catur vadanāt 
SA_GK19_appvairu-85	na khalu dhanatvaṃ jātiryasya yadiṣṭaṃ tadeva tasya dhanam /	na khalu dhana tvam jātiḥ yasya yat iṣṭam tat eva tasya dhanam 
SA_GK19_appvairu-86	tattadiva pāmarāṇāmākiṃcanyaṃ dhanaṃ viduṣām // AppVs_43 //	tat tat iva pāmarāṇām ākiṃcanyam dhanam viduṣām 
SA_GK19_appvairu-87	svīkriyate yadi tṛṣṇā svīkartavyaṃ jagatsamastamapi /	svīkriyate yadi tṛṣṇā svīkartavyam jagat samastam api 
SA_GK19_appvairu-88	svīkriyate yadi śāntiḥ svātmāpi svasya bhavati na vā // AppVs_44 //	svīkriyate yadi śāntiḥ svātmā api svasya bhavati na vā 
SA_GK19_appvairu-89	yaddātāraṃ vaśayati yatparijanamasya sāntvayati /	yat dātāram vaśayati yat parijanam asya sāntvayati 
SA_GK19_appvairu-90	yadapatrapate nāntarbhāvālābhaḥ sa kasya samaḥ // AppVs_45 //	yat apatrapate na antarbhāva alābhaḥ sa kasya samaḥ 
SA_GK19_appvairu-91	prādeśamātramudaraṃ paripūrayituṃ kiyānayaṃ yatnaḥ /	prādeśa mātram udaram paripūrayitum kiyān ayam yatnaḥ 
SA_GK19_appvairu-92	culakenāmbhaḥ pātuṃ svanitavyaḥ kiṃ taṭāko 'pi // AppVs_46 //	culakena ambhaḥ pātum svanitavyaḥ kim 
SA_GK19_appvairu-93	yāmārdhamasaṃskārādyāmadvayamanaśanācca suvyakte /	yāma ardham a saṃskārāt yāma dvayam anaśanāt ca su vyakte 
SA_GK19_appvairu-94	śārīre saundarye 'pyabhiniviśante kiyanmūḍhāḥ // AppVs_47 //	śārīre saundarye pi abhiniviśante kiyat mūḍhāḥ 
SA_GK19_appvairu-95	vandhyetyāhustaruṇīṃ jaratīti parityajanti bahuputrām /	vandhyā iti āhuḥ taruṇīm jarati iti parityajanti bahu putrām 
SA_GK19_appvairu-96	abhinindantyalpasutāṃ kā gṛhiṇī kāmino hṛdyā // AppVs_48 //	abhinindanti alpa sutām kā gṛhiṇī kāminaḥ hṛdyā 
SA_GK19_appvairu-97	yānti śucamakṛtadārā dve bhārye neti kṛtadārāḥ /	yānti śucam akṛtadārāḥ dve bhārye na iti kṛtadārāḥ 
SA_GK19_appvairu-98	te paradārā neti strībhistṛptānna paśyāmaḥ // AppVs_49 //	te para dārāḥ na iti strībhiḥ tṛptān na paśyāmaḥ 
SA_GK19_appvairu-99	madanasyājñākaraṇe manye jagadakhilamekarūpamidam /	madanasya ājñā karaṇe manye jagat akhilam eka rūpam idam 
SA_GK19_appvairu-100	tiryañca iti narā iti devā ityanyato bhedaḥ // AppVs_50 //	tiryañcaḥ iti narāḥ iti devāḥ iti anyatas bhedaḥ 
SA_GK19_appvairu-101	śukravimokasthānaṃ malamūtratyāgadeśavatkimapi /	śukra vimoka sthānam mala mūtratyāga deśa vat kim api 
SA_GK19_appvairu-102	striya iti vihitaṃ vidhinā kiyadatra janā nimajjanti // AppVs_51 //	striyaḥ iti vihitam vidhinā kiyat atra janāḥ nimajjanti 
SA_GK19_appvairu-103	vedānadhītya vidhivanmīmāṃsitvā tadarthaṃ ca /	vedān adhītya vidhivat mīmāṃsitvā tad artham ca 
SA_GK19_appvairu-104	dārāḥ kartavyā iti kenedaṃ prahasanaṃ kathitam // AppVs_52 //	dārāḥ kartavyāḥ iti kena idam prahasanam kathitam 
SA_GK19_appvairu-105	duḥkhenopārjyante pālyante pratyahaṃ ca lālyante /	duḥkhena upārjyante pālyante pratyaham ca lālyante 
SA_GK19_appvairu-106	vāmāḥ striyo vimūḍhairupabhuñjānāḥ sukhaṃ viguṇam // AppVs_53 //	vāmāḥ striyaḥ vimūḍhaiḥ upabhuñjānāḥ sukham viguṇam 
SA_GK19_appvairu-107	aśnīta pibata svādata jāgrata saṃviśata tiṣṭhata vā /	aśnīta pibata svādata jāgrata saṃviśata tiṣṭhata vā 
SA_GK19_appvairu-108	sakṛdapi cintayatāhnaḥ sāvadhiko dehabandha iti // AppVs_54 //	sakṛt api cintayata ahnaḥ saḥ avadhikaḥ deha bandhaḥ iti 
SA_GK19_appvairu-109	kiṃ vijitayā pṛthivyā kiṃ kāñcanabhūbhṛtā karasthena /	kim vijitayā pṛthivyā kim kāñcana bhūbhṛtā kara sthena 
SA_GK19_appvairu-110	kiṃ divyābhiḥ strībhirmartavye brahmaṇā likhite // AppVs_55 //	kim divyābhiḥ strībhiḥ martavye brahmaṇā likhite 
SA_GK19_appvairu-111	jīvati katicinnimiṣānkaticitteṣu śrutīradhīta iva /	jīvati katicid nimiṣān katicid teṣu śrutīḥ adhīte iva 
SA_GK19_appvairu-112	tāvatsaivākulayati tantrāṇi navāni cātanute // AppVs_56 //	tāvat sā eva ākulayati tantrāṇi navāni ca ātanute 
SA_GK19_appvairu-113	svalpo jīvanakālaḥ svalpā dhīḥ paricayaḥ svalpaḥ /	su alpaḥ jīvana kālaḥ su alpā dhīḥ paricayaḥ su alpaḥ 
SA_GK19_appvairu-114	tadapi tarema kathaṃcicchrutayo yadi nopajāyante // AppVs_57 //	tat api tarema kathaṃcid śrutayaḥ yadi na upajāyante 
SA_GK19_appvairu-115	kuta āgataṃ na jāne kva nu vā gantavyamidamapi na jāne /	kutas āgatam na jāne kva nu vā gantavyam idam api na jāne 
SA_GK19_appvairu-116	saṃcarasi kvedānīṃ saṃsārapathe mahātamasi // AppVs_58 //	saṃcarasi kva idānīm saṃsāra pathe mahā tamasi 
SA_GK19_appvairu-117	tamasāvṛttāścarantaḥ savidhe dūre ca nāvayantyarthān /	tamasā āvṛttāḥ carantaḥ savidhe dūre ca nāvayanti arthān 
SA_GK19_appvairu-118	avayanti tu vispaṣṭaṃ taḍitābhihate śirasi mūḍhāḥ // AppVs_59 //	avayanti tu vispaṣṭam taḍitā abhihate śirasi mūḍhāḥ 
SA_GK19_appvairu-119	nimiṣantyatra taruṇyastatra taruṇyo na nimiṣanti /	nimiṣanti atra taruṇyaḥ tatra taruṇyaḥ na nimiṣanti 
SA_GK19_appvairu-120	īdṛkṣo hi viśeṣaḥ svargaḥ svarga iti kiṃ tatra // AppVs_60 //	īdṛkṣaḥ hi viśeṣaḥ svargaḥ svargaḥ iti kim tatra 
SA_GK19_appvairu-121	kopo maitrāvaruṇeḥ śāpo vā tārkikasya muneḥ /	kopaḥ maitrāvaruṇeḥ śāpaḥ vā tārkikasya muneḥ 
SA_GK19_appvairu-122	saṃsmaryate yadi sakṛcchatrorapi māstu śakrapadam // AppVs_61 //	saṃsmaryate yadi sakṛt śatroḥ api mā astu śakra padam 
SA_GK19_appvairu-123	gacchatyamarāvatyāṃ gacchatu caturānanasya vā nagare /	gacchati amarāvatyām gacchatu caturānanasya vā nagare 
SA_GK19_appvairu-124	punarāgantavyaṃ yadi puṃsā kiṃ sādhitaṃ bhavati // AppVs_62 //	punar āgantavyam yadi puṃsā kim sādhitam bhavati 
SA_GK19_appvairu-125	bhuktā bahavo dārā labdhāḥ putrāśca pautrāśca /	bhuktāḥ bahavaḥ dārāḥ labdhāḥ putrāḥ ca pautrāḥ ca 
SA_GK19_appvairu-126	nītaṃ śatamapyāyuḥ satyaṃ vada martumasti manaḥ // AppVs_63 //	nītam śatam api āyuḥ satyam vada martum asti manaḥ 
SA_GK19_appvairu-127	viśleṣaṇasvabhāvānpaśyanviṣayānkaroti ko mamatām /	viśleṣaṇa svabhāvān paśyan viṣayān karoti kaḥ mamatām 
SA_GK19_appvairu-128	naśyadavasthāpannaṃ kaḥ krīṇīte dhanairaśvam // AppVs_64 //	naśyat avasthā āpannam kaḥ krīṇīte dhanaiḥ aśvam 
SA_GK19_appvairu-129	annābhāve mṛtyuḥ śālibhirannāni śālayo vṛṣṭyā /	anna abhāve mṛtyuḥ śālibhiḥ annāni śālayaḥ vṛṣṭyā 
SA_GK19_appvairu-130	vṛṣṭistapaseti vadannamṛtyave tattapaścaratu // AppVs_65 //	vṛṣṭiḥ tapasā iti vadan amṛtyave tat tapaḥ caratu 
SA_GK19_appvairu-131	kiṃ na nigṛhṇanti manaḥ kiṃ na bhajante janāḥ śivaṃ śaraṇam /	kim na nigṛhṇanti manaḥ kim na bhajante janāḥ śivam śaraṇam 
SA_GK19_appvairu-132	abhisaṃdhibhedamātrānmokṣopāye na badhyante // AppVs_66 //	abhisaṃdhi bheda mātrāt mokṣa upāye na badhyante 
SA_GK19_appvairu-133	bhogāya pāmarāṇāṃ yogāya vivekināṃ śarīramidam /	bhogāya pāmarāṇām yogāya vivekinām śarīram idam 
SA_GK19_appvairu-134	bhogāya ca yogāya ca na kalpate durvidagdhānām // AppVs_67 //	bhogāya ca yogāya ca na kalpate durvidagdhānām 
SA_GK19_appvairu-135	brāhmaṇacaṇḍālā ityāha muniryanmahāpathikān /	brāhmaṇa caṇḍālāḥ iti āha muniḥ yat mahā pathikān 
SA_GK19_appvairu-136	bhavamārgamahāpathikānadhikṛtyaiva pravartitaṃ caitat // AppVs_68 //	bhava mārga mahā pathikān adhikṛtya eva pravartitam ca etat 
SA_GK19_appvairu-137	ekadvāḥ kṣitipatiṣu dvitrā deveṣu pañcaṣā druhiṇe /	ekadvāḥ kṣitipatiṣu dvitrāḥ deveṣu pañcaṣāḥ druhiṇe 
SA_GK19_appvairu-138	etāvanto jagati brahmānandārṇavasya kaṇāḥ // AppVs_69 //	etāvantaḥ jagati brahma ānanda arṇavasya kaṇāḥ 
SA_GK19_appvairu-139	ajñānenāpihite vijñāne karma kiṃ kurute /	ajñānena apihite vijñāne karma kim kurute 
SA_GK19_appvairu-140	vikale cakṣuṣi tamasā vyādāya mukhaṃ kimīkṣeta // AppVs_70 //	vikale cakṣuṣi tamasā vyādāya mukham kim īkṣeta 
SA_GK19_appvairu-141	atikaluṣamāśunaśvaramāpātasphuraṇamanabhilāṣakaram /	ati kaluṣam āśu naśvaram āpāta sphuraṇam anabhilāṣa karam 
SA_GK19_appvairu-142	api hṛṣyanti janāḥ kathamavalambya jñānakhadyotam // AppVs_71 //	api hṛṣyanti janāḥ katham avalambya jñāna khadyotam 
SA_GK19_appvairu-143	ayutaṃ niyutaṃ vāpi pradiśantu prākṛtāya bhogāya /	ayutam niyutam vā api pradiśantu prākṛtāya bhogāya 
SA_GK19_appvairu-144	krīṇanti na bilvadalaiḥ kaivalyaṃ pañcaṣairmūḍhāḥ // AppVs_72 //	krīṇanti na bilva dalaiḥ kaivalyam pañcaṣaiḥ mūḍhāḥ 
SA_GK19_appvairu-145	yāvatkila ceṣṭante tāvatpāśe nibadhyate granthiḥ /	yāvat kila ceṣṭante tāvat pāśe nibadhyate granthiḥ 
SA_GK19_appvairu-146	nibhṛtaṃ yadi vartante kālena sraṃsate pāśaḥ // AppVs_73 //	nibhṛtam yadi vartante kālena sraṃsate pāśaḥ 
SA_GK19_appvairu-147	uparundhanti śvāsānmunayo nāśnanti na pibanti /	uparundhanti śvāsān munayaḥ na aśnanti na pibanti 
SA_GK19_appvairu-148	stūyante sujanaiḥ kiṃ kaṇṭhe kurvanti kanakapāśamime // AppVs_74 //	stūyante su janaiḥ kim kaṇṭhe kurvanti kanaka pāśam ime 
SA_GK19_appvairu-149	kāmaṃ janāḥ smayante kailāsavilāsavarṇanāvasare /	kāmam janāḥ smayante kailāsa vilāsa varṇanā avasare 
SA_GK19_appvairu-150	sādhanakathanāvasare sācīkurvanti vaktrāṇi // AppVs_75 //	sādhana kathana avasare sācīkurvanti vaktrāṇi 
SA_GK19_appvairu-151	vaṅgāḥ kathamaṅgāḥ kathamityanuyuṅkte vṛthā deśān /	vaṅgāḥ katham aṅgāḥ katham iti anuyuṅkte vṛthā deśān 
SA_GK19_appvairu-152	kīdṛkkṛtāntapuramiti ko 'pi na jijñāsate lokaḥ // AppVs_76 //	kīdṛś kṛtānta puram iti kaḥ pi na jijñāsate lokaḥ 
SA_GK19_appvairu-153	tyaktavyo mamakārastyaktuṃ yadi śakyate nāsau /	tyaktavyaḥ mamakāraḥ tyaktum yadi śakyate na asau 
SA_GK19_appvairu-154	kartavyo mamakāraḥ kiṃ tu sa sarvatra kartavyaḥ // AppVs_77 //	kartavyaḥ mamakāraḥ kim tu sa sarvatra kartavyaḥ 
SA_GK19_appvairu-155	putrā iti dārā iti poṣyānmūrkho janānbrūte /	putrāḥ iti dārāḥ iti poṣyān mūrkhaḥ janān brūte 
SA_GK19_appvairu-156	andhe tamasi nimajjannātmā poṣya iti nāvaiti // AppVs_78 //	andhe tamasi nimajjan ātmā poṣyaḥ iti na avaiti 
SA_GK19_appvairu-157	yaccintitamadhigarbhaṃ yacca ciraṃ cintitaṃ narake /	yat cintitam adhigarbham yat ca ciram cintitam narake 
SA_GK19_appvairu-158	viṣayānilasaṃsargānmamṛje tatsarvamekapade // AppVs_79 //	viṣaya anila saṃsargāt mamṛje tat sarvam eka pade 
SA_GK19_appvairu-159	bāhyagatāgataśīlā prāṇasya śvāsalakṣaṇā vṛttiḥ /	bāhya gata agata śīlā prāṇasya śvāsa lakṣaṇā vṛttiḥ 
SA_GK19_appvairu-160	karṣati manaso vṛttiṃ kulaṭeva kulastriyaṃ mugdhām // AppVs_80 //	karṣati manasaḥ vṛttim kulaṭā iva kula striyam mugdhām 
SA_GK19_appvairu-161	atigambhīramanāvilamakṣobhyamadṛṣṭapāramavilaṅghyam /	ati gambhīram anāvilam akṣobhyam adṛṣṭa pāram avilaṅghyam 
SA_GK19_appvairu-162	aviralataraṅgasaṃkulamaikṣiṣi vijñānasāgaraṃ mahatām // AppVs_81 //	avirala taraṅga saṃkulam aikṣiṣi vijñāna sāgaram mahatām 
SA_GK19_appvairu-163	ghoraṃ bhavamapahātuṃ kecidaghoraṃ prapadyante /	ghoram bhavam apahātum kecid aghoram prapadyante 
SA_GK19_appvairu-164	saṃsaraṇakātarāṇāṃ saṃśaraṇaṃ śāṃbhavī śaktiḥ // AppVs_82 //	saṃsaraṇa kātarāṇām saṃśaraṇam śāṃbhavī śaktiḥ 
SA_GK19_appvairu-165	pāśo yadi moktavyaḥ paśupatirevopasartavyaḥ /	pāśaḥ yadi moktavyaḥ paśupatiḥ eva upasartavyaḥ 
SA_GK19_appvairu-166	na khalu vyatimucyante paśavaḥ pāśena saṃbaddhāḥ // AppVs_83 //	na khalu vyatimucyante paśavaḥ pāśena saṃbaddhāḥ 
SA_GK19_appvairu-167	alamalamanubhūtābhirmātṛbhiralamastu pitṛbhiśca /	alam alam anubhūtābhiḥ mātṛbhiḥ alam astu pitṛbhiḥ ca 
SA_GK19_appvairu-168	bhavitavyaṃ yadi nityavadarthaṃ mātuḥ pituścāstu // AppVs_84 //	bhavitavyam yadi nitya vat artham mātuḥ pituḥ ca astu 
SA_GK19_appvairu-169	dhanyāste bahudevāḥ svāmini yeṣāṃ na durbhikṣam /	dhanyāḥ te bahu devāḥ svāmini yeṣām na durbhikṣam 
SA_GK19_appvairu-170	jātu na jānīmo vayamekaṃ taṃ svāminaṃ pūrṇam // AppVs_85 //	jātu na jānīmaḥ vayam ekam tam svāminam pūrṇam 
SA_GK19_appvairu-171	santu bṛhanto devāḥ kiṃ tu na tānnantumīhate cetaḥ /	santu bṛhantaḥ devāḥ kim tu na tān nantum īhate cetaḥ 
SA_GK19_appvairu-172	āḍhyavadānyanyāyādantakajitameva cintayenmanasi // AppVs_86 //	āḍhya vadānya nyāyāt antakajitam eva cintayet manasi 
SA_GK19_appvairu-173	nidhyāyasi viṣayasukhaṃ na dhyāyasi viṣamamasya paripākam /	nidhyāyasi viṣaya sukham na dhyāyasi viṣamam asya paripākam 
SA_GK19_appvairu-174	bandhuṃ tameva cintaya baddhuṃ moktuṃ ca yaḥ kṣamate // AppVs_87 //	bandhum tam eva cintaya baddhum moktum ca yaḥ kṣamate 
SA_GK19_appvairu-175	sadanaṃ gurūpasadanaṃ śaraṇaṃ pañcākṣarīpuraścaraṇam /	sadanam guru upasadanam śaraṇam pañcākṣarī puraścaraṇam 
SA_GK19_appvairu-176	dhanamabhilāṣanirodhanamantyāśramavartināṃ puṃsām // AppVs_88 //	dhanam abhilāṣa nirodhanam antya āśrama vartinām puṃsām 
SA_GK19_appvairu-177	kau pitarau kaḥ putraḥ kaḥ svāmī yaḥ prapañcasya /	kau pitarau kaḥ putraḥ kaḥ svāmī yaḥ prapañcasya 
SA_GK19_appvairu-178	pratyastamite bhede kimidaṃ kimidamiti vipraśnaḥ // AppVs_89 //	pratyastam ite bhede kim idam kim idam iti vipraśnaḥ 
SA_GK19_appvairu-179	sa vidhiryatte vidadhati sa pratiṣedho yato nivartante /	sa vidhiḥ yat te vidadhati sa pratiṣedhaḥ yatas nivartante 
SA_GK19_appvairu-180	sopaniṣadyadbruvate śaivāśravamartino dhīrāḥ // AppVs_90 //	sa upaniṣad yat bruvate śaiva āśrava martinaḥ dhīrāḥ 
SA_GK19_appvairu-181	tyaja saṃsāramasāraṃ bhaja śaraṇaṃ pārvatīramaṇam /	tyaja saṃsāram asāram bhaja śaraṇam pārvatī ramaṇam 
SA_GK19_appvairu-182	viśvasihi śrutiśikharaṃ viśvamidaṃ tava nideśakaram // AppVs_91 //	viśvasihi śruti śikharam viśvam idam tava nideśa karam 
SA_GK19_appvairu-183	bhavyamabhavyaṃ vā naḥ pralikhatu vedhāḥ sudurmedhāḥ /	bhavyam abhavyam vā naḥ pralikhatu vedhāḥ su durmedhāḥ 
SA_GK19_appvairu-184	savyamasavyaṃ vā naḥ śaraṇaṃ caraṇaṃ maheśasya // AppVs_92 //	savyam asavyam vā naḥ śaraṇam caraṇam maheśasya 
SA_GK19_appvairu-185	vedhāḥ kathaṃ hariḥ kathamiti tu praśne vayaṃ mūkāḥ /	vedhāḥ katham hariḥ katham iti tu praśne vayam mūkāḥ 
SA_GK19_appvairu-186	śivamekaṃ jānīmo na śivādanyaṃ vijānīmaḥ // AppVs_93 //	śivam ekam jānīmaḥ na śivāt anyam vijānīmaḥ 
SA_GK19_appvairu-187	dāruṇamasipattravanaṃ dāruṇatamamandhatāmisram /	dāruṇam asipattravanam dāruṇatamam andhatāmisram 
SA_GK19_appvairu-188	kā vā tataḥ kṣatirnaḥ śaivā vayamā caturvadanāt // AppVs_94 //	kā vā tatas kṣatiḥ naḥ śaivāḥ catur vadanāt 
SA_GK19_appvairu-189	kṛtadīkṣo ghoramakhe kulakūṭastho bharadvājaḥ /	kṛta dīkṣaḥ ghora makhe kula kūṭa sthaḥ bharadvājaḥ 
SA_GK19_appvairu-190	vidyeśvareṣu kaścana pitāmaho na iti visrambhaḥ // AppVs_95 //	vidyeśvareṣu kaścana pitāmahaḥ naḥ iti visrambhaḥ 
SA_GK19_appvairu-191	kalahaḥ kadāpi māstviti kalitaśarīraikyayoḥ śivayoḥ /	kalahaḥ kadāpi mā astu iti kalita śarīra aikyayoḥ śivayoḥ 
SA_GK19_appvairu-192	ahamasmyahamasmīti prāptaḥ kalaho mama trāṇe // AppVs_96 //	aham asmi aham asmi iti prāptaḥ kalahaḥ mama trāṇe 
SA_GK19_appvairu-193	narakāyāpi na bhogānnarādhamāyāpi nānyasurān /	narakāya api na bhogān nara adhamāya api nā anya surān 
SA_GK19_appvairu-194	manyante katicidamī māheśvaramāśritā yogam // AppVs_97 //	manyante katicid amī māheśvaram āśritāḥ yogam 
SA_GK19_appvairu-195	jñātuṃ hātuṃ viṣayaṃ śrotuṃ mantuṃ gṛhītumātmānam /	jñātum hātum viṣayam śrotum mantum gṛhītum ātmānam 
SA_GK19_appvairu-196	vatsā yadi na hi ghaṭate tatsādhayatāvimuktāya // AppVs_98 //	vatsā yadi na hi ghaṭate tat sādhayata avimuktāya 
SA_GK19_appvairu-197	sāṃkhyaṃ yogaṃ nigamā bhaktiḥ karma pratītiriti /	sāṃkhyam yogam nigamāḥ bhaktiḥ karma pratītiḥ iti 
SA_GK19_appvairu-198	ekatra sakalametatkevalamavimuktamekatra // AppVs_99 //	ekatra sakalam etat kevalam avimuktam ekatra 
SA_GK19_appvairu-199	baddhaḥ kaste vakṣyati mukto muktiṃ vijānāti /	baddhaḥ kaḥ te vakṣyati muktaḥ muktim vijānāti 
SA_GK19_appvairu-200	yāsyasi cedavimuktaṃ jñāsyasi viśveśvarasya mukhāt // AppVs_100 //	yāsyasi ced avimuktam jñāsyasi viśveśvarasya mukhāt 
SA_GK19_appvairu-201	na gṛhītaṃ śrutihṛdayaṃ na ca na gṛhītaṃ pariplavaṃ hṛdayam /	na gṛhītam śruti hṛdayam na ca na gṛhītam pariplavam hṛdayam 
SA_GK19_appvairu-202	icchāmi ca dhāma paraṃ gacchāmi tu viśvanāthapurīm // AppVs_101 //	icchāmi ca dhāma param gacchāmi tu viśvanātha purīm 
SA_GK19_appvairu-203	iti śrīmadappayadīkṣitaviracitaṃ vairāgyaśatakaṃ saṃpūrṇam /	iti śrīmat appaya dīkṣita viracitam vairāgyaśatakam saṃpūrṇam 
