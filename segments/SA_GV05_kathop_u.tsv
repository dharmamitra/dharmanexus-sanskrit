segmentnr	original	analyzed
SA_GV05_kathop_u-0	kaṭhopaniṣat	kaṭhopaniṣad 
SA_GV05_kathop_u-1	uśan ha vai vājaśravasaḥ sarvavedasaṃ dadau /	uśan ha vai vājaśravasaḥ sarvavedasam dadau 
SA_GV05_kathop_u-2	tasya ha naciketā nāma putra āsa // KaU_1.1 //	tasya ha naciketāḥ nāma putraḥ āsa 
SA_GV05_kathop_u-3	taṃ ha kumāraṃ santaṃ dakṣiṇāsu nīyamānāsu śraddhāviveśa /	tam ha kumāram santam dakṣiṇāsu nīyamānāsu śraddhā āviveśa 
SA_GV05_kathop_u-4	so 'manyata // KaU_1.2 //	saḥ manyata 
SA_GV05_kathop_u-5	pītodakā jagdhatṛṇā dugdhadohā nirindriyāḥ /	pīta udakāḥ jagdha tṛṇāḥ dugdha dohāḥ nirindriyāḥ 
SA_GV05_kathop_u-6	anandā nāma te lokās tān sa gacchati tā dadat // KaU_1.3 //	anandāḥ nāma te lokāḥ tān sa gacchati tā dadat 
SA_GV05_kathop_u-7	sa hovāca pitaraṃ tata kasmai māṃ dāsyasīti /	sa ha uvāca pitaram tata kasmai mām dāsyasi iti 
SA_GV05_kathop_u-8	dvitīyaṃ tṛtīyam /	dvitīyam tṛtīyam 
SA_GV05_kathop_u-9	taṃ hovāca mṛtyave tvā dadāmīti // KaU_1.4 //	tam ha uvāca mṛtyave tvā dadāmi iti 
SA_GV05_kathop_u-10	bahūnām emi prathamo bahūnām emi madhyamaḥ /	bahūnām emi prathamaḥ bahūnām emi madhyamaḥ 
SA_GV05_kathop_u-11	kiṃ svid yamasya kartavyaṃ yan mayādya kariṣyati // KaU_1.5 //	kim svid yamasya kartavyam yat mayā adya kariṣyati 
SA_GV05_kathop_u-12	anupaśya yathā pūrve pratipaśya tathāpare /	anupaśya yathā pūrve pratipaśya tathā apare 
SA_GV05_kathop_u-13	sasyam iva martyaḥ pacyate sasyam ivājāyate punaḥ // KaU_1.6 //	sasyam iva martyaḥ pacyate sasyam iva ājāyate punar 
SA_GV05_kathop_u-14	vaiśvānaraḥ praviśati atithir brāhmaṇo gṛhān /	vaiśvānaraḥ praviśati atithiḥ brāhmaṇaḥ gṛhān 
SA_GV05_kathop_u-15	tasyaitāṃ śāntiṃ kurvanti hara vaivasvatodakam // KaU_1.7 //	tasya etām śāntim kurvanti hara vaivasvata udakam 
SA_GV05_kathop_u-16	āśāpratīkṣe saṃgataṃ sūnṛtāṃ ca iṣṭāpūrte putrapaśūṃś ca sarvān /	āśā pratīkṣe saṃgatam sūnṛtām ca iṣṭāpūrte putra paśūn ca sarvān 
SA_GV05_kathop_u-17	etad vṛṅkte puruṣasyālpamedhaso yasyānaśnan vasati brāhmaṇo gṛhe // KaU_1.8 //	etat vṛṅkte puruṣasya alpamedhasaḥ yasya an aśnan vasati brāhmaṇaḥ gṛhe 
SA_GV05_kathop_u-18	tisro rātrīr yad avatsīr gṛhe me anaśnan brahmann atithir namasyaḥ /	tisraḥ rātrīḥ yat gṛhe me an aśnan brahman atithiḥ namasyaḥ 
SA_GV05_kathop_u-19	namas te 'stu brahman svasti me 'stu tasmāt prati trīn varān vṛṇīṣva // KaU_1.9 //	namaḥ te stu brahman svasti me stu tasmāt prati trīn varān vṛṇīṣva 
SA_GV05_kathop_u-20	śāntasaṅkalpaḥ sumanā yathā syād vītamanyur gautamo mābhi mṛtyo /	śānta saṅkalpaḥ su manāḥ yathā syāt vīta manyuḥ gautamaḥ mā abhi mṛtyo 
SA_GV05_kathop_u-21	tvatprasṛṣṭaṃ mābhivadet pratīta etat trayāṇāṃ prathamaṃ varaṃ vṛṇe // KaU_1.10 //	tvad prasṛṣṭam mā abhivadet pratītaḥ etat trayāṇām prathamam varam vṛṇe 
SA_GV05_kathop_u-22	yathā purastād bhavitā pratīta auddālakir āruṇir matprasṛṣṭaḥ /	yathā purastāt bhavitā pratīta auddālakiḥ āruṇiḥ mad prasṛṣṭaḥ 
SA_GV05_kathop_u-23	sukhaṃ rātrīḥ śayitā vītamanyus tvāṃ dadṛśivān mṛtyumukhāt pramuktam // KaU_1.11 //	sukham rātrīḥ śayitā vīta manyuḥ tvām dadṛśivān mṛtyu mukhāt pramuktam 
SA_GV05_kathop_u-24	svarge loke na bhayaṃ kiṃcanāsti na tatra tvaṃ na jarayā bibheti /	svarge loke na bhayam kiṃcana asti na tatra tvam na jarayā bibheti 
SA_GV05_kathop_u-25	ubhe tīrtvā aśanāyāpipāse śokātigo modate svargaloke // KaU_1.12 //	ubhe tīrtvā aśanāyā pipāse śoka atigaḥ modate svarga loke 
SA_GV05_kathop_u-26	sa tvam agniṃ svargyam adhyeṣi mṛtyo prabrūhi taṃ śraddadhānāya mahyam /	sa tvam agnim svargyam adhyeṣi mṛtyo prabrūhi tam śraddadhānāya mahyam 
SA_GV05_kathop_u-27	svargalokā amṛtatvaṃ bhajanta etad dvitīyena vṛṇe vareṇa // KaU_1.13 //	svarga lokāḥ amṛta tvam bhajante etat dvitīyena vṛṇe vareṇa 
SA_GV05_kathop_u-28	pra te bravīmi tad u me nibodha svargyam agniṃ naciketaḥ prajānan /	pra te bravīmi tat u me nibodha svargyam agnim naciketaḥ prajānan 
SA_GV05_kathop_u-29	anantalokāptim atho pratiṣṭhāṃ viddhi tvam etaṃ nihitaṃ guhāyām // KaU_1.14 //	ananta loka āptim atha u pratiṣṭhām viddhi tvam etam nihitam guhāyām 
SA_GV05_kathop_u-30	lokādim agniṃ tam uvāca tasmai yā iṣṭakā yāvatīr vā yathā vā /	loka ādim agnim tam uvāca tasmai yāḥ iṣṭakāḥ yāvatīḥ vā yathā vā 
SA_GV05_kathop_u-31	sa cāpi tat pratyavadad yathoktam athāsya mṛtyuḥ punar āha tuṣṭaḥ // KaU_1.15 //	sa ca api tat pratyavadat yathā uktam atha asya mṛtyuḥ punar āha tuṣṭaḥ 
SA_GV05_kathop_u-32	tam abravīt prīyamāṇo mahātmā varaṃ tavehādya dadāmi bhūyaḥ /	tam abravīt prīyamāṇaḥ mahātmā varam tava iha adya dadāmi bhūyas 
SA_GV05_kathop_u-33	tavaiva nāmnā bhavitāyam agniḥ sṛṅkāṃ cemām anekarūpāṃ gṛhāṇa // KaU_1.16 //	tava eva nāmnā bhavitā ayam agniḥ sṛṅkām ca imām aneka rūpām gṛhāṇa 
SA_GV05_kathop_u-34	triṇāciketas tribhir etya sandhiṃ trikarmakṛt tarati janmamṛtyū /	triṇāciketaḥ tribhiḥ etya sandhim tri karma kṛt tarati janma mṛtyū 
SA_GV05_kathop_u-35	brahmajajñaṃ devam īḍyaṃ viditvā nicāyyemāṃ śāntim atyantam eti // KaU_1.17 //	devam īḍyam viditvā nicāyya imām śāntim atyantam eti 
SA_GV05_kathop_u-36	triṇāciketas trayam etad viditvā ya evaṃ vidvāṃś cinute nāciketam /	triṇāciketaḥ trayam etat viditvā yaḥ evam vidvān cinute nāciketam 
SA_GV05_kathop_u-37	sa mṛtyupāśān purataḥ praṇodya śokātigo modate svargaloke // KaU_1.18 //	sa mṛtyu pāśān puratas praṇodya śoka atigaḥ modate svarga loke 
SA_GV05_kathop_u-38	eṣa te 'gnir naciketaḥ svargyo yam avṛṇīthā dvitīyena vareṇa /	eṣa te gniḥ naciketaḥ svargyaḥ yam avṛṇīthāḥ dvitīyena vareṇa 
SA_GV05_kathop_u-39	etam agniṃ tavaiva pravakṣyanti janāsas tṛtīyaṃ varaṃ naciketo vṛṇīṣva // KaU_1.19 //	etam agnim tava eva pravakṣyanti janāsaḥ tṛtīyam varam naciketaḥ vṛṇīṣva 
SA_GV05_kathop_u-40	yeyaṃ prete vicikitsā manuṣye astīty eke nāyam astīti caike /	yā iyam prete vicikitsā manuṣye asti iti eke na ayam asti iti ca eke 
SA_GV05_kathop_u-41	etad vidyām anuśiṣṭas tvayāhaṃ varāṇām eṣa varas tṛtīyaḥ // KaU_1.20 //	etat vidyām anuśiṣṭaḥ tvayā aham varāṇām eṣa varaḥ tṛtīyaḥ 
SA_GV05_kathop_u-42	devair atrāpi vicikitsitaṃ purā na hi sujñeyam aṇur eṣa dharmaḥ /	devaiḥ atrā api vicikitsitam purā na hi su jñeyam aṇuḥ eṣa dharmaḥ 
SA_GV05_kathop_u-43	anyaṃ varaṃ naciketo vṛṇīṣva mā moparotsīr ati mā sṛjainam // KaU_1.21 //	anyam varam naciketaḥ vṛṇīṣva mā mā uparotsīḥ ati mā sṛja enam 
SA_GV05_kathop_u-44	devair atrāpi vicikitsitaṃ kila tvaṃ ca mṛtyo yan na sujñeyam āttha /	devaiḥ atrā api vicikitsitam kila tvam ca mṛtyo yat na su jñeyam āttha 
SA_GV05_kathop_u-45	vaktā cāsya tvādṛg anyo na labhyo nānyo varas tulya etasya kaścit // KaU_1.22 //	vaktā ca asya tvādṛś anyaḥ na labhyaḥ na anyaḥ varaḥ tulyaḥ etasya kaścid 
SA_GV05_kathop_u-46	śatāyuṣaḥ putrapautrān vṛṇīṣva bahūn paśūn hastihiraṇyam aśvān /	śata āyuṣaḥ putra pautrān vṛṇīṣva bahūn paśūn hasti hiraṇyam aśvān 
SA_GV05_kathop_u-47	bhūmer mahad āyatanaṃ vṛṇīṣva svayaṃ ca jīva śarado yāvad icchasi // KaU_1.23 //	bhūmeḥ mahat āyatanam vṛṇīṣva svayam ca jīva śaradaḥ yāvat icchasi 
SA_GV05_kathop_u-48	etat tulyaṃ yadi manyase varaṃ vṛṇīṣva vittaṃ cirajīvikāṃ ca /	etat tulyam yadi manyase varam vṛṇīṣva vittam cira jīvikām ca 
SA_GV05_kathop_u-49	mahābhūmau naciketas tvam edhi kāmānāṃ tvā kāmabhājaṃ karomi // KaU_1.24 //	mahā bhūmau naciketaḥ tvam edhi kāmānām tvā kāma bhājam karomi 
SA_GV05_kathop_u-50	ye ye kāmā durlabhā martyaloke sarvān kāmāṃś chandataḥ prārthayasva /	ye ye kāmāḥ durlabhāḥ martya loke sarvān kāmān chandataḥ prārthayasva 
SA_GV05_kathop_u-51	imā rāmāḥ sarathāḥ satūryā na hīdṛśā lambhanīyā manuṣyaiḥ /	imāḥ rāmāḥ sa rathāḥ sa tūryāḥ na hi īdṛśāḥ lambhanīyāḥ manuṣyaiḥ 
SA_GV05_kathop_u-52	ābhir matprattābhiḥ paricārayasva naciketo maraṇaṃ mānuprākṣīḥ // KaU_1.25 //	ābhiḥ mad prattābhiḥ paricārayasva naciketaḥ maraṇam mā anuprākṣīḥ 
SA_GV05_kathop_u-53	śvobhāvā martyasya yad antakaitat sarvendriyāṇāṃ jarayanti tejaḥ /	śvobhāvāḥ martyasya yat antaka etat sarva indriyāṇām jarayanti tejaḥ 
SA_GV05_kathop_u-54	api sarvaṃ jīvitam alpam eva tavaiva vāhās tava nṛtyagīte // KaU_1.26 //	api sarvam jīvitam alpam eva tava eva vāhāḥ tava nṛtya gīte 
SA_GV05_kathop_u-55	na vittena tarpaṇīyo manuṣyo lapsyāmahe vittam adrākṣma cet tvā /	na vittena tarpaṇīyaḥ manuṣyaḥ lapsyāmahe vittam adrākṣma ced tvā 
SA_GV05_kathop_u-56	jīviṣyāmo yāvad īśiṣyasi tvaṃ varas tu me varaṇīyaḥ sa eva // KaU_1.27 //	jīviṣyāmaḥ yāvat īśiṣyasi tvam varaḥ tu me varaṇīyaḥ saḥ eva 
SA_GV05_kathop_u-57	ajīryatām amṛtānām upetya jīryan martyaḥ kvadhaḥsthaḥ prajānan /	ajīryatām amṛtānām upetya jīryan martyaḥ ku adhaḥsthaḥ prajānan 
SA_GV05_kathop_u-58	abhidhyāyan varṇaratipramodān atidīrghe jīvite ko rameta // KaU_1.28 //	abhidhyāyan varṇa rati pramodān ati dīrghe jīvite kaḥ rameta 
SA_GV05_kathop_u-59	yasminn idaṃ vicikitsanti mṛtyo yat sāmparāye mahati brūhi nas tat /	yasmin idam vicikitsanti mṛtyo yat sāmparāye mahati brūhi naḥ tat 
SA_GV05_kathop_u-60	yo 'yaṃ varo gūḍham anupraviṣṭo nānyaṃ tasmān naciketā vṛṇīte // KaU_1.29 //	yaḥ yam varaḥ gūḍham anupraviṣṭaḥ na anyam tasmāt naciketāḥ vṛṇīte 
SA_GV05_kathop_u-61	// iti prathamā vallī //	iti prathamā vallī 
SA_GV05_kathop_u-62	anyac chreyo 'nyad utaiva preyas te ubhe nānārthe puruṣaṃ sinītaḥ /	anyat śreyaḥ nyat uta eva preyaḥ te ubhe nānā arthe puruṣam sinītaḥ 
SA_GV05_kathop_u-63	tayoḥ śreya ādadānasya sādhu bhavati hīyate 'rthād ya u preyo vṛṇīte // KaU_2.1 //	tayoḥ śreyaḥ ādadānasya sādhu bhavati hīyate rthāt yaḥ u preyaḥ vṛṇīte 
SA_GV05_kathop_u-64	śreyaś ca preyaś ca manuṣyam etas tau saṃparītya vivinakti dhīraḥ /	śreyaḥ ca preyaḥ ca manuṣyam etaḥ tau saṃparītya vivinakti dhīraḥ 
SA_GV05_kathop_u-65	śreyo hi dhīro 'bhi preyaso vṛṇīte preyo mando yogakṣemād vṛṇīte // KaU_2.2 //	śreyaḥ hi dhīraḥ bhi preyasaḥ vṛṇīte preyaḥ mandaḥ yogakṣemāt vṛṇīte 
SA_GV05_kathop_u-66	sa tvaṃ priyān priyarūpāṃś ca kāmān abhidhyāyan naciketo 'tyasrākṣīḥ /	sa tvam priyān priya rūpān ca kāmān abhidhyāyan naciketaḥ tyasrākṣīḥ 
SA_GV05_kathop_u-67	naitāṃ sṛṅkāṃ vittamayīm avāpto yasyāṃ majjanti bahavo manuṣyāḥ // KaU_2.3 //	na etām sṛṅkām vitta mayīm avāptaḥ yasyām majjanti bahavaḥ manuṣyāḥ 
SA_GV05_kathop_u-68	dūram ete viparīte viṣūcī avidyā yā ca vidyeti jñātā /	dūram ete viparīte viṣūcī avidyā yā ca vidyā iti jñātā 
SA_GV05_kathop_u-69	vidyābhīpsinaṃ naciketasaṃ manye na tvā kāmā bahavo 'lolupanta // KaU_2.4 //	vidyā abhīpsinam naciketasam manye na tvā kāmāḥ bahavaḥ lolupanta 
SA_GV05_kathop_u-70	avidyāyām antare vartamānāḥ svayaṃ dhīrāḥ paṇḍitaṃ manyamānāḥ /	avidyāyām antare vartamānāḥ svayam dhīrāḥ paṇḍitam manyamānāḥ 
SA_GV05_kathop_u-71	dandramyamāṇāḥ pariyanti mūḍhā andhenaiva nīyamānā yathāndhāḥ // KaU_2.5 //	pariyanti mūḍhāḥ andhena eva nīyamānāḥ yathā andhāḥ 
SA_GV05_kathop_u-72	na sāmparāyaḥ pratibhāti bālaṃ pramādyantaṃ vittamohena mūḍham /	na sāmparāyaḥ pratibhāti bālam pramādyantam vitta mohena mūḍham 
SA_GV05_kathop_u-73	ayaṃ loko nāsti para iti mānī punaḥ punar vaśam āpadyate me // KaU_2.6 //	ayam lokaḥ na asti paraḥ iti mānī punar punar vaśam āpadyate me 
SA_GV05_kathop_u-74	śravaṇāyāpi bahubhir yo na labhyaḥ śṛṇvanto 'pi bahavo yaṃ na vidyuḥ /	śravaṇāya api bahubhiḥ yaḥ na labhyaḥ śṛṇvantaḥ pi bahavaḥ yam na vidyuḥ 
SA_GV05_kathop_u-75	āścaryo vaktā kuśalo 'sya labdhā āścaryo jñātā kuśalānuśiṣṭaḥ // KaU_2.7 //	āścaryaḥ vaktā kuśalaḥ sya labdhā āścaryaḥ jñātā kuśala anuśiṣṭaḥ 
SA_GV05_kathop_u-76	na nareṇāvareṇa prokta eṣa suvijñeyo bahudhā cintyamānaḥ /	na nareṇa avareṇa proktaḥ eṣa su vijñeyaḥ bahudhā cintyamānaḥ 
SA_GV05_kathop_u-77	ananyaprokte gatir atra nāsty aṇīyān hy atarkyam aṇupramāṇāt // KaU_2.8 //	an anya prokte gatiḥ atra na asti aṇīyān hi atarkyam aṇu pramāṇāt 
SA_GV05_kathop_u-78	naiṣā tarkeṇa matir āpaneyā proktānyenaiva sujñānāya preṣṭha /	nā eṣā tarkeṇa matiḥ āpaneyā proktā anyena eva su jñānāya preṣṭha 
SA_GV05_kathop_u-79	yāṃ tvam āpaḥ satyadhṛtir batāsi tvādṛṅ no bhūyān naciketaḥ preṣṭā // KaU_2.9 //	yām tvam āpaḥ satya dhṛtiḥ bata asi tvādṛś naḥ bhūyāt naciketaḥ 
SA_GV05_kathop_u-80	jānāmy ahaṃ śevadhir ity anityaṃ na hy adhruvaiḥ prāpyate hi dhruvaṃ tat /	jānāmi aham śevadhiḥ iti anityam na hi adhruvaiḥ prāpyate hi dhruvam tat 
SA_GV05_kathop_u-81	tato mayā nāciketaś cito 'gnir anityair dravyaiḥ prāptavān asmi nityam // KaU_2.10 //	tatas mayā nāciketaḥ citaḥ gniḥ anityaiḥ dravyaiḥ prāptavān asmi nityam 
SA_GV05_kathop_u-82	kāmasya āptiṃ jagataḥ pratiṣṭhāṃ krator anantyam abhayasya pāram /	kāmasya āptim jagataḥ pratiṣṭhām kratoḥ anantyam abhayasya pāram 
SA_GV05_kathop_u-83	stomamahad urugāyaṃ pratiṣṭhāṃ dṛṣṭvā dhṛtyā dhīro naciketo 'tyasrākṣīḥ // KaU_2.11 //	stoma mahat uru gāyam pratiṣṭhām dṛṣṭvā dhṛtyā dhīraḥ naciketaḥ tyasrākṣīḥ 
SA_GV05_kathop_u-84	taṃ durdarśaṃ gūḍham anupraviṣṭaṃ guhāhitaṃ gahvareṣṭhaṃ purāṇam /	tam durdarśam gūḍham anupraviṣṭam guhā hitam gahvareṣṭham purāṇam 
SA_GV05_kathop_u-85	adhyātmayogādhigamena devaṃ matvā dhīro harṣaśokau jahāti // KaU_2.12 //	adhyātma yoga adhigamena devam matvā dhīraḥ harṣa śokau jahāti 
SA_GV05_kathop_u-86	etac chrutvā saṃparigṛhya martyaḥ pravṛhya dharmyam aṇum etam āpya /	etat śrutvā saṃparigṛhya martyaḥ pravṛhya dharmyam aṇum etam āpya 
SA_GV05_kathop_u-87	sa modate modanīyaṃ hi labdhvā vivṛtaṃ sadma naciketasaṃ manye // KaU_2.13 //	sa modate modanīyam hi labdhvā vivṛtam sadma naciketasam manye 
SA_GV05_kathop_u-88	anyatra dharmād anyatrādharmād anyatrāsmāt kṛtākṛtāt /	anyatra dharmāt anyatra adharmāt anyatra asmāt kṛta akṛtāt 
SA_GV05_kathop_u-89	anyatra bhūtāc ca bhavyāc ca yat tat paśyasi tad vada // KaU_2.14 //	anyatra bhūtāt ca bhavyāt ca yat tat paśyasi tat vada 
SA_GV05_kathop_u-90	sarve vedā yat padam āmananti tapāṃsi sarvāṇi ca yad vadanti /	sarve vedāḥ yat padam āmananti tapāṃsi sarvāṇi ca yat vadanti 
SA_GV05_kathop_u-91	yad icchanto brahmacaryaṃ caranti tat te padaṃ saṃgraheṇa bravīmi //	yat icchantaḥ brahmacaryam caranti tat te padam saṃgraheṇa bravīmi 
SA_GV05_kathop_u-92	om ity etat // KaU_2.15 //	om iti etat 
SA_GV05_kathop_u-93	etad dhy evākṣaraṃ brahma etad dhy evākṣaraṃ param /	etat hi eva akṣaram brahma etat hi eva akṣaram param 
SA_GV05_kathop_u-94	etad dhy evākṣaraṃ jñātvā yo yad icchati tasya tat // KaU_2.16 //	etat hi eva akṣaram jñātvā yaḥ yat icchati tasya tat 
SA_GV05_kathop_u-95	etad ālambanaṃ śreṣṭham etad ālambanaṃ param /	etat ālambanam śreṣṭham etat ālambanam param 
SA_GV05_kathop_u-96	etad ālambanaṃ jñātvā brahmaloke mahīyate // KaU_2.17 //	etat ālambanam jñātvā brahma loke mahīyate 
SA_GV05_kathop_u-97	na jāyate mriyate vā vipaścin nāyaṃ kutaścin na babhūva kaścit /	na jāyate mriyate vā vipaścit na ayam kutaścid na babhūva kaścid 
SA_GV05_kathop_u-98	ajo nityaḥ śāśvato 'yaṃ purāṇo na hanyate hanyamāne śarīre // KaU_2.18 //	ajaḥ nityaḥ śāśvataḥ yam purāṇaḥ na hanyate hanyamāne śarīre 
SA_GV05_kathop_u-99	hantā cen manyate hantuṃ hataś cen manyate hatam /	hantā ced manyate hantum hataḥ ced manyate hatam 
SA_GV05_kathop_u-100	ubhau tau na vijānīto nāyaṃ hanti na hanyate // KaU_2.19 //	ubhau tau na vijānītaḥ na ayam hanti na hanyate 
SA_GV05_kathop_u-101	aṇor aṇīyān mahato mahīyān ātmāsya jantor nihito guhāyām /	aṇoḥ aṇīyān mahataḥ mahīyān ātmā asya jantoḥ nihitaḥ guhāyām 
SA_GV05_kathop_u-102	tam akratuḥ paśyati vītaśoko dhātuprasādān mahimānam ātmanaḥ // KaU_2.20 //	tam akratuḥ paśyati vīta śokaḥ dhātu prasādāt mahimānam ātmanaḥ 
SA_GV05_kathop_u-103	āsīno dūraṃ vrajati śayāno yāti sarvataḥ /	āsīnaḥ dūram vrajati śayānaḥ yāti sarvatas 
SA_GV05_kathop_u-104	kas taṃ madāmadaṃ devaṃ mad anyo jñātum arhati // KaU_2.21 //	kaḥ tam madāmadam devam mat anyaḥ jñātum arhati 
SA_GV05_kathop_u-105	aśarīraṃ śarīreṣu anavastheṣv avasthitam /	aśarīram śarīreṣu anavastheṣu avasthitam 
SA_GV05_kathop_u-106	mahāntaṃ vibhum ātmānaṃ matvā dhīro na śocati // KaU_2.22 //	mahāntam vibhum ātmānam matvā dhīraḥ na śocati 
SA_GV05_kathop_u-107	nāyam ātmā pravacanena labhyo na medhayā na bahunā śrutena /	na ayam ātmā pravacanena labhyaḥ na medhayā na bahunā śrutena 
SA_GV05_kathop_u-108	yam evaiṣa vṛṇute tena labhyas tasyaiṣa ātmā vivṛṇute tanūṃ svām // KaU_2.23 //	yam eva eṣa vṛṇute tena labhyaḥ tasya eṣaḥ ātmā vivṛṇute tanūm svām 
SA_GV05_kathop_u-109	nāvirato duścaritān nāśānto nāsamāhitaḥ /	na a virataḥ duścaritāt na a śāntaḥ na a samāhitaḥ 
SA_GV05_kathop_u-110	nāśāntamānaso vāpi prajñānenainam āpnuyāt // KaU_2.24 //	na a śānta mānasaḥ vā api prajñānena enam āpnuyāt 
SA_GV05_kathop_u-111	yasya brahma ca kṣatraṃ ca ubhe bhavata odanaḥ /	yasya brahma ca kṣatram ca ubhe bhavataḥ odanaḥ 
SA_GV05_kathop_u-112	mṛtyur yasyopasecanaṃ ka itthā veda yatra saḥ // KaU_2.25 //	mṛtyuḥ yasya upasecanam kaḥ itthā veda yatra saḥ 
SA_GV05_kathop_u-113	// iti dvitīyā vallī //	iti dvitīyā vallī 
SA_GV05_kathop_u-114	ṛtaṃ pibantau sukṛtasya loke guhāṃ praviṣṭau parame parārdhe /	ṛtam pibantau sukṛtasya loke guhām praviṣṭau parame parārdhe 
SA_GV05_kathop_u-115	chāyātapau brahmavido vadanti pañcāgnayo ye ca triṇāciketāḥ // KaU_3.1 //	chāyā ātapau brahma vidaḥ vadanti pañca agnayaḥ ye ca triṇāciketāḥ 
SA_GV05_kathop_u-116	yaḥ setur ījānānām akṣaraṃ brahma yat param /	yaḥ setuḥ ījānānām akṣaram brahma yat param 
SA_GV05_kathop_u-117	abhayaṃ titīrṣatāṃ pāraṃ nāciketaṃ śakemahi // KaU_3.2 //	abhayam titīrṣatām pāram nāciketam śakemahi 
SA_GV05_kathop_u-118	ātmānaṃ rathinaṃ viddhi śarīraṃ ratham eva tu /	ātmānam rathinam viddhi śarīram ratham eva tu 
SA_GV05_kathop_u-119	buddhiṃ tu sārathiṃ viddhi manaḥ pragraham eva ca // KaU_3.3 //	buddhim tu sārathim viddhi manaḥ pragraham eva ca 
SA_GV05_kathop_u-120	indriyāṇi hayān āhur viṣayāṃs teṣu gocarān /	indriyāṇi hayān āhuḥ viṣayān teṣu gocarān 
SA_GV05_kathop_u-121	ātmendriyamanoyuktaṃ bhoktety āhur manīṣiṇaḥ // KaU_3.4 //	ātma indriya manaḥ yuktam bhoktā iti āhuḥ manīṣiṇaḥ 
SA_GV05_kathop_u-122	yas tv avijñānavān bhavaty ayuktena manasā sadā /	yaḥ tu a vijñānavān bhavati ayuktena manasā sadā 
SA_GV05_kathop_u-123	tasyendriyāṇy avaśyāni duṣṭāśvā iva sāratheḥ // KaU_3.5 //	tasya indriyāṇi avaśyāni duṣṭa aśvāḥ iva sāratheḥ 
SA_GV05_kathop_u-124	yas tu vijñānavān bhavati yuktena manasā sadā /	yaḥ tu vijñānavān bhavati yuktena manasā sadā 
SA_GV05_kathop_u-125	tasyendriyāṇi vaśyāni sadaśvā iva sāratheḥ // KaU_3.6 //	tasya indriyāṇi vaśyāni sat aśvāḥ iva sāratheḥ 
SA_GV05_kathop_u-126	yas tv avijñānavān bhavaty amanaskaḥ sadāśuciḥ /	yaḥ tu a vijñānavān bhavati amanaskaḥ sadā aśuciḥ 
SA_GV05_kathop_u-127	na sa tat padam āpnoti saṃsāraṃ cādhigacchati // KaU_3.7 //	na sa tat padam āpnoti saṃsāram ca adhigacchati 
SA_GV05_kathop_u-128	yas tu vijñānavān bhavati samanaskaḥ sadā śuciḥ /	yaḥ tu vijñānavān bhavati samanaskaḥ sadā śuciḥ 
SA_GV05_kathop_u-129	sa tu tat padam āpnoti yasmād bhūyo na jāyate // KaU_3.8 //	sa tu tat padam āpnoti yasmāt bhūyas na jāyate 
SA_GV05_kathop_u-130	vijñānasārathir yas tu manaḥ pragrahavān naraḥ /	vijñāna sārathiḥ yaḥ tu manaḥ pragrahavān naraḥ 
SA_GV05_kathop_u-131	so 'dhvanaḥ pāram āpnoti tad viṣṇoḥ paramaṃ padam // KaU_3.9 //	saḥ dhvanaḥ pāram āpnoti tat viṣṇoḥ paramam padam 
SA_GV05_kathop_u-132	indriyebhyaḥ parā hy arthā arthebhyaś ca paraṃ manaḥ /	indriyebhyaḥ parāḥ hi arthāḥ arthebhyaḥ ca param manaḥ 
SA_GV05_kathop_u-133	manasas tu parā buddhir buddher ātmā mahān paraḥ // KaU_3.10 //	manasaḥ tu parā buddhiḥ buddheḥ ātmā mahān paraḥ 
SA_GV05_kathop_u-134	mahataḥ param avyaktam avyaktāt puruṣaḥ paraḥ /	mahataḥ param avyaktam avyaktāt puruṣaḥ paraḥ 
SA_GV05_kathop_u-135	puruśān na paraṃ kiṃcit sā kāṣṭhā sā parā gatiḥ // KaU_3.11 //	puruśās na param kiṃcid sā kāṣṭhā sā parā gatiḥ 
SA_GV05_kathop_u-136	eṣa sarveṣu bhūteṣu gūḍho 'tmā na prakāśate /	eṣa sarveṣu bhūteṣu gūḍhaḥ ā ātmā na prakāśate 
SA_GV05_kathop_u-137	dṛṣyate tv agryayā buddhyā sūkṣmayā sūkṣmadarśibhiḥ // KaU_3.12 //	dṛṣyate tu agryayā buddhyā sūkṣmayā sūkṣma darśibhiḥ 
SA_GV05_kathop_u-138	yacched vāṅmanasī prājñas tad yacchej jñāna ātmani /	yacchet vāc manasī prājñaḥ tat yacchet jñāne ātmani 
SA_GV05_kathop_u-139	jñānam ātmani mahati niyacchet tad yacchec chānta ātmani // KaU_3.13 //	jñānam ātmani mahati niyacchet tat yacchet śānte ātmani 
SA_GV05_kathop_u-140	uttiṣṭhata jāgrata prāpya varān nibodhata /	uttiṣṭhata jāgrata prāpya varān nibodhata 
SA_GV05_kathop_u-141	kṣurasya dhārā niśitā duratyayā durgaṃ pathas tat kavayo vadanti // KaU_3.14 //	kṣurasya dhārā niśitā duratyayā durgam pathaḥ tat kavayaḥ vadanti 
SA_GV05_kathop_u-142	aśabdam asparśam arūpam avyayaṃ tathārasaṃ nityam agandhavac ca yat /	a śabdam a sparśam a rūpam avyayam tathā arasam nityam a gandhavat ca yat 
SA_GV05_kathop_u-143	anādy anantaṃ mahataḥ paraṃ dhruvaṃ nicāyya tan mṛtyumukhāt pramucyate // KaU_3.15 //	anādi anantam mahataḥ param dhruvam nicāyya tat mṛtyu mukhāt pramucyate 
SA_GV05_kathop_u-144	nāciketam upākhyānaṃ mṛtyuproktaṃ sanātanam /	nāciketam upākhyānam mṛtyu proktam sanātanam 
SA_GV05_kathop_u-145	uktvā śrutvā ca medhāvī brahmaloke mahīyate // KaU_3.16 //	uktvā śrutvā ca medhāvī brahma loke mahīyate 
SA_GV05_kathop_u-146	ya imaṃ paramaṃ guhyaṃ śrāvayed brahmasaṃsadi /	yaḥ imam paramam guhyam śrāvayet brahma saṃsadi 
SA_GV05_kathop_u-147	prayataḥ śrāddhakāle vā tad ānantyāya kalpate /	prayataḥ śrāddha kāle vā tat ānantyāya kalpate 
SA_GV05_kathop_u-148	tad ānantyāya kalpata iti // KaU_3.17 //	tat ānantyāya kalpate iti 
SA_GV05_kathop_u-149	// iti tṛtīyā vallī //	iti tṛtīyā vallī 
SA_GV05_kathop_u-150	parāñci khāni vyatṛṇat svayaṃbhūs tasmāt parāṅ paśyati nāntarātman /	parāñci khāni vyatṛṇat svayaṃbhūḥ tasmāt parāṅ paśyati na antarātman 
SA_GV05_kathop_u-151	kaścid dhīraḥ pratyag ātmānam aikṣad āvṛttacakṣur amṛtatvam icchan // KaU_4.1 //	kaścid dhīraḥ pratyak ātmānam aikṣat āvṛtta cakṣuḥ amṛta tvam icchan 
SA_GV05_kathop_u-152	parācaḥ kāmān anuyanti bālās te mṛtyor yanti vitatasya pāśam /	parācaḥ kāmān anuyanti bālāḥ te mṛtyoḥ yanti vitatasya pāśam 
SA_GV05_kathop_u-153	atha dhīrā amṛtatvaṃ viditvā dhruvam adhruveṣv iha na prārthayante // KaU_4.2 //	atha dhīrāḥ amṛta tvam viditvā dhruvam adhruveṣu iha na prārthayante 
SA_GV05_kathop_u-154	yena rūpaṃ rasaṃ gandhaṃ śabdān sparśīṃś ca maithunān /	yena rūpam rasam gandham śabdān sparśīn ca maithunān 
SA_GV05_kathop_u-155	etenaiva vijānāti kim atra pariśiṣyate //	etena eva vijānāti kim atra pariśiṣyate 
SA_GV05_kathop_u-156	etad vai tat // KaU_4.3 //	etat vai tat 
SA_GV05_kathop_u-157	svapnāntaṃ jāgaritāntaṃ cobhau yenānupaśyati /	svapna antam jāgarita antam ca ubhau yena anupaśyati 
SA_GV05_kathop_u-158	mahāntaṃ vibhum ātmānaṃ matvā dhīro na śocati // KaU_4.4 //	mahāntam vibhum ātmānam matvā dhīraḥ na śocati 
SA_GV05_kathop_u-159	ya imaṃ madhvadaṃ veda ātmānaṃ jīvam antikāt /	yaḥ imam madhvadam veda ātmānam jīvam antikāt 
SA_GV05_kathop_u-160	īśānaṃ bhūtabhavyasya na tato vijugupsate //	īśānam bhūta bhavyasya na tatas vijugupsate 
SA_GV05_kathop_u-161	etad vai tat // KaU_4.5 //	etat vai tat 
SA_GV05_kathop_u-162	yaḥ pūrvaṃ tapaso jātam adbhyaḥ pūrvam ajāyata /	yaḥ pūrvam tapasaḥ jātam adbhyaḥ pūrvam ajāyata 
SA_GV05_kathop_u-163	guhāṃ praviśya tiṣṭhantaṃ yo bhūtebhir vyapaśyata //	guhām praviśya tiṣṭhantam yaḥ bhūtebhiḥ vyapaśyata 
SA_GV05_kathop_u-164	etad vai tat // KaU_4.6 //	etat vai tat 
SA_GV05_kathop_u-165	yā prāṇena saṃbhavati aditir devatāmayī /	yā prāṇena saṃbhavati aditiḥ devatā mayī 
SA_GV05_kathop_u-166	guhāṃ praviśya tiṣṭhantīṃ yā bhūtebhir vyajāyata //	guhām praviśya tiṣṭhantīm yā bhūtebhiḥ vyajāyata 
SA_GV05_kathop_u-167	etad vai tat // KaU_4.7 //	etat vai tat 
SA_GV05_kathop_u-168	araṇyor nihito jātavedā garbha iva subhṛto garbhiṇībhiḥ /	araṇyoḥ nihitaḥ jātavedāḥ garbhaḥ iva su bhṛtaḥ garbhiṇībhiḥ 
SA_GV05_kathop_u-169	divediva īḍyo jāgṛvadbhir haviṣmadbhir manuṣyebhir agniḥ //	dive dive īḍyaḥ jāgṛvadbhiḥ haviṣmadbhiḥ manuṣyebhiḥ agniḥ 
SA_GV05_kathop_u-170	etad vai tat // KaU_4.8 //	etat vai tat 
SA_GV05_kathop_u-171	yataś codeti sūryo astaṃ yatra ca gacchati /	yatas ca udeti sūryaḥ astam yatra ca gacchati 
SA_GV05_kathop_u-172	taṃ devāḥ sarve arpitās tad u nātyeti kaścana //	tam devāḥ sarve arpitāḥ tat u na atyeti kaścana 
SA_GV05_kathop_u-173	etad vai tat // KaU_4.9 //	etat vai tat 
SA_GV05_kathop_u-174	yad eveha tad amutra yad amutra tad anv iha /	yat eva iha tat amutra yat amutra tat anu iha 
SA_GV05_kathop_u-175	mṛtyoḥ sa mṛtyum āpnoti ya iha nāneva paśyati // KaU_4.10 //	mṛtyoḥ sa mṛtyum āpnoti yaḥ iha nānā iva paśyati 
SA_GV05_kathop_u-176	manasaivedam āptavyaṃ neha nānāsti kiṃcana /	manasā eva idam āptavyam na iha nānā asti kiṃcana 
SA_GV05_kathop_u-177	mṛtyoḥ sa mṛtyuṃ gacchati ya iha nāneva paśyati // KaU_4.11 //	mṛtyoḥ sa mṛtyum gacchati yaḥ iha nānā iva paśyati 
SA_GV05_kathop_u-178	aṅguṣṭhamātraḥ puruṣo madhya ātmani tiṣṭhati /	aṅguṣṭha mātraḥ puruṣaḥ madhye ātmani tiṣṭhati 
SA_GV05_kathop_u-179	īśāno bhūtabhavyasya na tato vijugupsate //	īśānaḥ bhūta bhavyasya na tatas vijugupsate 
SA_GV05_kathop_u-180	etad vai tat // KaU_4.12 //	etat vai tat 
SA_GV05_kathop_u-181	aṅguṣṭhamātraḥ puruṣo jyotir iva adhūmakaḥ /	aṅguṣṭha mātraḥ puruṣaḥ jyotiḥ iva adhūmakaḥ 
SA_GV05_kathop_u-182	īśāno bhūtabhavyasya sa evādya sa u śvaḥ //	īśānaḥ bhūta bhavyasya saḥ eva adya saḥ u śvas 
SA_GV05_kathop_u-183	etad vai tat // KaU_4.13 //	etat vai tat 
SA_GV05_kathop_u-184	yathodakaṃ durge vṛṣṭaṃ parvateṣu vidhāvati /	yathā udakam durge vṛṣṭam parvateṣu vidhāvati 
SA_GV05_kathop_u-185	evaṃ dharmān pṛthak paśyaṃs tān evānu vidhāvati // KaU_4.14 //	evam dharmān pṛthak paśyan tān eva anu vidhāvati 
SA_GV05_kathop_u-186	yathodakaṃ śuddhe śuddham āsiktaṃ tādṛg eva bhavati /	yathā udakam śuddhe śuddham āsiktam tādṛś eva bhavati 
SA_GV05_kathop_u-187	evaṃ muner vijānata ātmā bhavati gautama // KaU_4.15 //	evam muneḥ vijānataḥ ātmā bhavati gautama 
SA_GV05_kathop_u-188	// iti caturthī vallī //	iti caturthī vallī 
SA_GV05_kathop_u-189	puram ekādaśadvāram ajasyāvakracetasaḥ /	puram ekādaśa dvāram ajasya a vakra cetasaḥ 
SA_GV05_kathop_u-190	anuṣṭhāya na śocati vimuktaś ca vimucyate //	anuṣṭhāya na śocati vimuktaḥ ca vimucyate 
SA_GV05_kathop_u-191	etad vai tat // KaU_5.1 //	etat vai tat 
SA_GV05_kathop_u-192	haṃsaḥ śuciṣad vasur antarikṣasad dhotā vediṣad atithir duroṇasat /	haṃsaḥ śuci sad vasuḥ antarikṣa sad hotā vedi sad atithiḥ duroṇa sad 
SA_GV05_kathop_u-193	nṛṣad varasad ṛtasad vyomasad abjā gojā ṛtajā adrijā ṛtaṃ bṛhat // KaU_5.2 //	nṛṣad vara sad ṛta sad vyoma sad ap jāḥ go jāḥ ṛta jāḥ adri jāḥ ṛtam bṛhat 
SA_GV05_kathop_u-194	ūrdhvaṃ prāṇam unnayati apānaṃ pratyag asyati /	ūrdhvam prāṇam unnayati apānam pratyak asyati 
SA_GV05_kathop_u-195	madhye vāmanam āsīnaṃ viśve devā upāsate // KaU_5.3 //	madhye vāmanam āsīnam viśve devāḥ upāsate 
SA_GV05_kathop_u-196	asya visraṃsamānasya śarīrasthasya dehinaḥ /	asya visraṃsamānasya śarīra sthasya dehinaḥ 
SA_GV05_kathop_u-197	dehād vimucyamānasya kim atra pariśiṣyate //	dehāt vimucyamānasya kim atra pariśiṣyate 
SA_GV05_kathop_u-198	etad vai tat // KaU_5.4 //	etat vai tat 
SA_GV05_kathop_u-199	na prāṇena nāpānena martyo jīvati kaścana /	na prāṇena na apānena martyaḥ jīvati kaścana 
SA_GV05_kathop_u-200	itareṇa tu jīvanti yasminn etāv upāśritau // KaU_5.5 //	itareṇa tu jīvanti yasmin etau upāśritau 
SA_GV05_kathop_u-201	hanta ta idaṃ pravakṣyāmi guhyaṃ brahma sanātanam /	hanta te idam pravakṣyāmi guhyam brahma sanātanam 
SA_GV05_kathop_u-202	yathā ca maraṇaṃ prāpya ātmā bhavati gautama // KaU_5.6 //	yathā ca maraṇam prāpya ātmā bhavati gautama 
SA_GV05_kathop_u-203	yonim anye prapadyante śarīratvāya dehinaḥ /	yonim anye prapadyante śarīra tvāya dehinaḥ 
SA_GV05_kathop_u-204	sthāṇum anye 'nusaṃyanti yathākarma yathāśrutam // KaU_5.7 //	sthāṇum anye nusaṃyanti yathākarma yathāśrutam 
SA_GV05_kathop_u-205	ya eṣa supteṣu jāgarti kāmaṃ kāmaṃ puruṣo nirmimāṇaḥ /	yaḥ eṣa supteṣu jāgarti kāmam kāmam puruṣaḥ nirmimāṇaḥ 
SA_GV05_kathop_u-206	tad eva śukraṃ tad brahma tad evāmṛtam ucyate /	tat eva śukram tat brahma tat eva amṛtam ucyate 
SA_GV05_kathop_u-207	tasmiṃl lokāḥ śritāḥ sarve tad u nātyeti kaścana //	tasmin lokāḥ śritāḥ sarve tat u na atyeti kaścana 
SA_GV05_kathop_u-208	etad vai tat // KaU_5.8 //	etat vai tat 
SA_GV05_kathop_u-209	agnir yathaiko bhuvanaṃ praviṣṭo rūpaṃ rūpaṃ pratirūpo babhūva /	agniḥ yathā ekaḥ bhuvanam praviṣṭaḥ rūpam rūpam pratirūpaḥ babhūva 
SA_GV05_kathop_u-210	ekas tathā sarvabhūtāntarātmā rūpaṃ rūpaṃ pratirūpo bahiś ca // KaU_5.9 //	ekaḥ tathā sarva bhūta antarātmā rūpam rūpam pratirūpaḥ bahis ca 
SA_GV05_kathop_u-211	vāyur yathaiko bhuvanaṃ praviṣṭo rūpaṃ rūpaṃ pratirūpo babhūva /	vāyuḥ yathā ekaḥ bhuvanam praviṣṭaḥ rūpam rūpam pratirūpaḥ babhūva 
SA_GV05_kathop_u-212	ekas tathā sarvabhūtāntarātmā rūpaṃ rūpaṃ pratirūpo bahiś ca // KaU_5.10 //	ekaḥ tathā sarva bhūta antarātmā rūpam rūpam pratirūpaḥ bahis ca 
SA_GV05_kathop_u-213	sūryo yathā sarvalokasya cakṣur na lipyate cākṣuṣair bāhyadoṣaiḥ /	sūryaḥ yathā sarva lokasya cakṣuḥ na lipyate cākṣuṣaiḥ bāhya doṣaiḥ 
SA_GV05_kathop_u-214	ekas tathā sarvabhūtāntarātmā na lipyate lokaduḥkhena bāhyaḥ // KaU_5.11 //	ekaḥ tathā sarva bhūta antarātmā na lipyate loka duḥkhena bāhyaḥ 
SA_GV05_kathop_u-215	eko vaśī sarvabhūtāntarātmā ekaṃ rūpaṃ bahudhā yaḥ karoti /	ekaḥ vaśī sarva bhūta antarātmā ekam rūpam bahudhā yaḥ karoti 
SA_GV05_kathop_u-216	tam ātmasthaṃ ye 'nupaśyanti dhīrās teṣāṃ sukhaṃ śāśvataṃ netareṣām // KaU_5.12 //	tam ātma stham ye nupaśyanti dhīrāḥ teṣām sukham śāśvatam na itareṣām 
SA_GV05_kathop_u-217	nityo 'nityānāṃ cetanaś cetanānām eko bahūnāṃ yo vidadhāti kāmān /	nityaḥ nityānām cetanaḥ cetanānām ekaḥ bahūnām yaḥ vidadhāti kāmān 
SA_GV05_kathop_u-218	tam ātmasthaṃ ye 'nupaśyanti dhīrās teṣaṃ śāntiḥ śāśvatī netareṣām // KaU_5.13 //	tam ātma stham ye nupaśyanti dhīrāḥ teṣam śāntiḥ śāśvatī na itareṣām 
SA_GV05_kathop_u-219	tad etad iti manyante 'nirdeśyaṃ paramaṃ sukham /	tat etat iti manyante nirdeśyam paramam sukham 
SA_GV05_kathop_u-220	kathaṃ nu tad vijānīyāṃ kim u bhāti vibhāti vā // KaU_5.14 //	katham nu tat vijānīyām kim u bhāti vibhāti vā 
SA_GV05_kathop_u-221	na tatra sūryo bhāti na candratārakaṃ nemā vidyuto bhānti kuto 'yam agniḥ /	na tatra sūryaḥ bhāti na candra tārakam na imāḥ vidyutaḥ bhānti kutas yam agniḥ 
SA_GV05_kathop_u-222	tam eva bhāntam anu bhāti sarvaṃ tasya bhāsā sarvam idaṃ vibhāti // KaU_5.15 //	tam eva anu bhāti sarvam tasya bhāsā sarvam idam vibhāti 
SA_GV05_kathop_u-223	// iti pañcamī vallī //	iti pañcamī vallī 
SA_GV05_kathop_u-224	ūrdhvamūlo avākśākha eṣo 'śvatthaḥ sanātanaḥ /	ūrdhva mūlaḥ avāc śākhaḥ eṣaḥ u śvatthaḥ sanātanaḥ 
SA_GV05_kathop_u-225	tad eva śukraṃ tad brahma tad evāmṛtam ucyate /	tat eva śukram tat brahma tat eva amṛtam ucyate 
SA_GV05_kathop_u-226	tasmiṃl lokāḥ śritāḥ sarve tad u nātyeti kaścana //	tasmin lokāḥ śritāḥ sarve tat u na atyeti kaścana 
SA_GV05_kathop_u-227	etad vai tat // KaU_6.1 //	etat vai tat 
SA_GV05_kathop_u-228	yad idaṃ kiṃca jagat sarvaṃ prāṇa ejati niḥsṛtam /	yat idam kiṃca jagat sarvam prāṇaḥ ejati niḥsṛtam 
SA_GV05_kathop_u-229	mahad bhayaṃ vajram udyataṃ ya etad vidur amṛtās te bhavanti // KaU_6.2 //	mahat bhayam vajram udyatam ye etat viduḥ amṛtāḥ te bhavanti 
SA_GV05_kathop_u-230	bhayād asyāgnis tapati bhayāt tapati sūryaḥ /	bhayāt asya agniḥ tapati bhayāt tapati sūryaḥ 
SA_GV05_kathop_u-231	bhayād indraś ca vāyuś ca mṛtyur dhāvati pañcamaḥ // KaU_6.3 //	bhayāt indraḥ ca vāyuḥ ca mṛtyuḥ dhāvati pañcamaḥ 
SA_GV05_kathop_u-232	iha ced aśakad boddhuṃ prākśarīrasya visrasaḥ /	iha ced aśakat boddhum prāk śarīrasya visrasaḥ 
SA_GV05_kathop_u-233	tataḥ sargeṣu lokeṣu śarīratvāya kalpate // KaU_6.4 //	tatas sargeṣu lokeṣu śarīra tvāya kalpate 
SA_GV05_kathop_u-234	yathādarśe tathātmani yathā svapne tathā pitṛloke /	yathā ādarśe tathā ātmani yathā svapne tathā pitṛ loke 
SA_GV05_kathop_u-235	yathāpsu parīva dadṛśe tathā gandharvaloke chāyātapayor iva brahmaloke // KaU_6.5 //	yathā apsu pari iva dadṛśe tathā gandharva loke chāyā ātapayoḥ iva brahma loke 
SA_GV05_kathop_u-236	indriyāṇāṃ pṛthagbhāvam udayāstamayau ca yat /	indriyāṇām pṛthagbhāvam udaya astamayau ca yat 
SA_GV05_kathop_u-237	pṛthag utpadyamānānāṃ matvā dhīro na śocati // KaU_6.6 //	pṛthak utpadyamānānām matvā dhīraḥ na śocati 
SA_GV05_kathop_u-238	indriyebhyaḥ paraṃ mano manasaḥ sattvam uttamam /	indriyebhyaḥ param manaḥ manasaḥ sattvam uttamam 
SA_GV05_kathop_u-239	sattvād adhi mahānātmā mahato 'vyaktam uttamam // KaU_6.7 //	sattvāt adhi mahān ātmā mahataḥ vyaktam uttamam 
SA_GV05_kathop_u-240	avyaktāt tu paraḥ puruṣo vyāpako 'liṅga eva ca /	avyaktāt tu paraḥ puruṣaḥ vyāpakaḥ liṅgaḥ eva ca 
SA_GV05_kathop_u-241	yaṃ jñātvā mucyate jantur amṛtatvaṃ ca gacchati // KaU_6.8 //	yam jñātvā mucyate jantuḥ amṛta tvam ca gacchati 
SA_GV05_kathop_u-242	na saṃdṛśe tiṣṭhati rūpam asya na cakṣuṣā paśyati kaścanainam /	na saṃdṛśe tiṣṭhati rūpam asya na cakṣuṣā paśyati kaścana enam 
SA_GV05_kathop_u-243	hṛdā manīṣā manasābhikḷpto ya etad vidur amṛtās te bhavanti // KaU_6.9 //	hṛdā manīṣā manasā abhikḷptaḥ ye etat viduḥ amṛtāḥ te bhavanti 
SA_GV05_kathop_u-244	yadā pañcāvatiṣṭhante jñānāni manasā saha /	yadā pañca avatiṣṭhante jñānāni manasā saha 
SA_GV05_kathop_u-245	buddhiś ca na viceṣṭati tām āhuḥ paramāṃ gatim // KaU_6.10 //	buddhiḥ ca na viceṣṭati tām āhuḥ paramām gatim 
SA_GV05_kathop_u-246	tāṃ yogam iti manyante sthirām indriyadhāraṇām /	tām yogam iti manyante sthirām indriya dhāraṇām 
SA_GV05_kathop_u-247	apramattas tadā bhavati yogo hi prabhavāpyayau // KaU_6.11 //	apramattaḥ tadā bhavati yogaḥ hi prabhava apyayau 
SA_GV05_kathop_u-248	naiva vācā na manasā prāptuṃ śakyo na cakṣuṣā /	na eva vācā na manasā prāptum śakyaḥ na cakṣuṣā 
SA_GV05_kathop_u-249	astīti bruvato 'nyatra kathaṃ tad upalabhyate // KaU_6.12 //	asti iti bruvataḥ nyatra katham tat upalabhyate 
SA_GV05_kathop_u-250	astīty evopalabdhavyas tattvabhāvena cobhayoḥ /	asti iti evā upalabdhavyaḥ tattva bhāvena ca ubhayoḥ 
SA_GV05_kathop_u-251	astīty evopalabdhasya tattvabhāvaḥ prasīdati // KaU_6.13 //	asti iti eva upalabdhasya tattva bhāvaḥ prasīdati 
SA_GV05_kathop_u-252	yadā sarve pramucyante kāmā ye 'sya hṛdi śritāḥ /	yadā sarve pramucyante kāmāḥ ye sya hṛdi śritāḥ 
SA_GV05_kathop_u-253	atha martyo 'mṛto bhavaty atra brahma samaśnute // KaU_6.14 //	atha martyaḥ mṛtaḥ bhavati atra brahma samaśnute 
SA_GV05_kathop_u-254	yadā sarve prabhidyante hṛdayasyeha granthayaḥ /	yadā sarve prabhidyante hṛdayasya iha granthayaḥ 
SA_GV05_kathop_u-255	atha martyo 'mṛto bhavaty etāvad dhy anuśāsanam // KaU_6.15 //	atha martyaḥ mṛtaḥ bhavati etāvat hi anuśāsanam 
SA_GV05_kathop_u-256	śataṃ caikā ca hṛdayasya nāḍyas tāsāṃ mūrdhānam abhiniḥsṛtaikā /	śatam ca ekā ca hṛdayasya nāḍyaḥ tāsām mūrdhānam abhiniḥsṛtā ekā 
SA_GV05_kathop_u-257	tayordhvam āyann amṛtatvam eti viṣvaṅṅ anyā utkramaṇe bhavati // KaU_6.16 //	tayā ūrdhvam āyan amṛta tvam eti viṣvaṅ anyā utkramaṇe bhavati 
SA_GV05_kathop_u-258	aṅguṣṭhamātraḥ puruṣo 'ntarātmā sadā janānāṃ hṛdaye saṃniviṣṭaḥ /	aṅguṣṭha mātraḥ puruṣaḥ ntarātmā sadā janānām hṛdaye saṃniviṣṭaḥ 
SA_GV05_kathop_u-259	taṃ svāc charīrāt pravṛhen muñjād iveṣīkāṃ dhairyeṇa /	tam svāt śarīrāt pravṛhet muñjāt iva iṣīkām dhairyeṇa 
SA_GV05_kathop_u-260	taṃ vidyāc chukram amṛtaṃ taṃ vidyāc chukram amṛtam iti // KaU_6.17 //	tam vidyāt śukram amṛtam tam vidyāt śukram amṛtam iti 
SA_GV05_kathop_u-261	mṛtyuproktāṃ naciketo 'tha labdhvā vidyām etāṃ yogavidhiṃ ca kṛtsnam /	mṛtyu proktām labdhvā vidyām etām yoga vidhim ca kṛtsnam 
SA_GV05_kathop_u-262	brahmaprāpto virajo 'bhūd vimṛtyur anyo 'py evaṃ yo vid adhyātmam eva // KaU_6.18 //	brahma prāptaḥ virajaḥ bhūt vimṛtyuḥ evam yaḥ vid adhyātmam eva 
SA_GV05_kathop_u-263	// iti ṣaṣṭhī vallī //	iti ṣaṣṭhī vallī 
SA_GV05_kathop_u-264	// iti kaṭhopaniṣat //	iti kaṭhopaniṣad 
