[
  {
    "segmentnr":"SA_T04_bsa040_u:0",
    "original":"Cittotpādasaṃvaravidhikramaḥ",
    "analyzed":"          ",
    "folio":1
  },
  {
    "segmentnr":"SA_T04_bsa040_u:1",
    "original":"namo mañjuśriye kumārabhūtāya",
    "analyzed":"namaḥ mañjuśriye kumāra bhūtāya ",
    "folio":1
  },
  {
    "segmentnr":"SA_T04_bsa040_u:2",
    "original":"sarvadurgatito hīnaṃ sarvāvaraṇavarjitam \/",
    "analyzed":"sarva durgatitaḥ hīnam sarva āvaraṇa varjitam ",
    "folio":1
  },
  {
    "segmentnr":"SA_T04_bsa040_u:3",
    "original":"bodhicittaṃ namasyāmi sambuddhapadadāyakam \/\/ 1 \/\/",
    "analyzed":"bodhi cittam namasyāmi sambuddha pada dāyakam ",
    "folio":1
  },
  {
    "segmentnr":"SA_T04_bsa040_u:4",
    "original":"sambuddhaṃ cāpi saddharma bodhisattvagaṇānapi \/",
    "analyzed":"sambuddham ca api saddharma bodhisattva gaṇān api ",
    "folio":1
  },
  {
    "segmentnr":"SA_T04_bsa040_u:5",
    "original":"likhāmi bodhisattvānāṃ yathāvad saṃvarakramam \/\/ 2 \/\/",
    "analyzed":"likhāmi bodhisattvānām yathāvat saṃvara kramam ",
    "folio":1
  },
  {
    "segmentnr":"SA_T04_bsa040_u:6",
    "original":"tatra prathamaṃ sarvabuddha-bodhisattvavandanā-pūjādi-vidhipūrvakam,",
    "analyzed":"tatra prathamam sarva buddha bodhisattva vandanā pūjā ādi vidhi pūrvakam ",
    "folio":1
  },
  {
    "segmentnr":"SA_T04_bsa040_u:7",
    "original":"kalyāṇamitre śāstṛsaṃjñām utpādya evam adhyeṣitavyam- yathā pūrvatathāgatārhat-samyaksambuddhaiḥ",
    "analyzed":"kalyāṇa mitre śāstṛ saṃjñām utpādya evam adhyeṣitavyam yathā pūrva tathāgata arhat samyaksambuddhaiḥ ",
    "folio":1
  },
  {
    "segmentnr":"SA_T04_bsa040_u:8",
    "original":"mahābhūmisthitabodhisattvaiśca pūrvam anuttarasamyaksambodhau cittotpādaḥ kṛtaḥ tathā",
    "analyzed":"mahā bhūmi sthita bodhisattvaiḥ ca pūrvam anuttara samyaksambodhau citta utpādaḥ kṛtaḥ tathā ",
    "folio":1
  },
  {
    "segmentnr":"SA_T04_bsa040_u:9",
    "original":"evaṃ nāmno mamāpi ācāryo 'nuttarasamyaksambodhau cittam utpādayed iti triḥ vadet \/",
    "analyzed":"evam nāmnaḥ mama api ācāryaḥ anuttara samyaksambodhau cittam utpādayet iti tris vadet ",
    "folio":1
  },
  {
    "segmentnr":"SA_T04_bsa040_u:10",
    "original":"evam adhyeṣya triśaraṇagamanam- samanvāhara ācārya \/",
    "analyzed":"evam adhyeṣya triśaraṇagamanam samanvāhara ācārya ",
    "folio":2
  },
  {
    "segmentnr":"SA_T04_bsa040_u:11",
    "original":"ahamevaṃnāmā etatkālaprabhṛti yāvadbodhimaṇḍaṃ dvipadānāṃ śreṣṭhaṃ buddhaṃ bhagavantaṃ śaraṇaṃ gacchāmi \/",
    "analyzed":"aham evaṃnāmā etad kāla prabhṛti yāvat bodhimaṇḍam dvipadānām śreṣṭham buddham bhagavantam śaraṇam gacchāmi ",
    "folio":2
  },
  {
    "segmentnr":"SA_T04_bsa040_u:12",
    "original":"samanvāhara ācārya \/",
    "analyzed":"samanvāhara ācārya ",
    "folio":2
  },
  {
    "segmentnr":"SA_T04_bsa040_u:13",
    "original":"ahamevaṃnāmā etatkālaprabhṛti yāvadbodhimaṇḍaṃ dharmāṇāmuttamaṃ śāntavirāgaṃ dharma śaraṇaṃ gacchāmi \/",
    "analyzed":"aham evaṃnāmā etad kāla prabhṛti yāvat bodhimaṇḍam dharmāṇām uttamam śānta virāgam dharma śaraṇam gacchāmi ",
    "folio":2
  },
  {
    "segmentnr":"SA_T04_bsa040_u:14",
    "original":"samanvāhara ācārya \/",
    "analyzed":"samanvāhara ācārya ",
    "folio":2
  },
  {
    "segmentnr":"SA_T04_bsa040_u:15",
    "original":"ahamevaṃnāmā etatkālaprabhṛti yāvadbodhimaṇḍaṃ gaṇānāmuttamaṃ āryabodhisattvāvaivartikabodhisattvasaṃghaṃ śaraṇaṃ gacchāmi iti triḥ vadet \/",
    "analyzed":"aham evaṃnāmā etad kāla prabhṛti yāvat bodhimaṇḍam gaṇānām uttamam ārya bodhisattva avaivartika bodhisattva saṃgham śaraṇam gacchāmi iti tris vadet ",
    "folio":2
  },
  {
    "segmentnr":"SA_T04_bsa040_u:16",
    "original":"evaṃ viśiṣṭaṃ śaraṇagamanaṃ kṛttvā bhagavantaṃ śākyamuniṃ,",
    "analyzed":"evam viśiṣṭam śaraṇa gamanam kṛttvā bhagavantam śākyamunim ",
    "folio":2
  },
  {
    "segmentnr":"SA_T04_bsa040_u:17",
    "original":"daśadiśāṃ sarvabuddhān bodhisattvāṃśca manasā ālambya praṇamanaṃ yathālabdhaṃ pūjādikaṃ ca kuryāt \/",
    "analyzed":"daśa diśām sarva buddhān bodhisattvān ca manasā ālambya praṇamanam yathālabdham pūjā ādikam ca kuryāt ",
    "folio":2
  },
  {
    "segmentnr":"SA_T04_bsa040_u:18",
    "original":"ācāryam sammukhaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya utkuṭukāsano 'pi vā kṛtāñjaliḥ cittam utpādayet \/",
    "analyzed":"ācāryam sammukham kṛtvā dakṣiṇam jānu maṇḍalam pṛthivyām pratiṣṭhāpya utkuṭuka āsanaḥ api vā kṛtāñjaliḥ cittam utpādayet ",
    "folio":2
  },
  {
    "segmentnr":"SA_T04_bsa040_u:19",
    "original":"daśadigavasthitāḥ sarve buddhabodhisattvāḥ\/",
    "analyzed":"daśa diś avasthitāḥ sarve buddha bodhisattvāḥ ",
    "folio":2
  },
  {
    "segmentnr":"SA_T04_bsa040_u:20",
    "original":"mām samanvāharata \/",
    "analyzed":"mām samanvāharata ",
    "folio":3
  },
  {
    "segmentnr":"SA_T04_bsa040_u:21",
    "original":"ācārya\/",
    "analyzed":"ācārya ",
    "folio":3
  },
  {
    "segmentnr":"SA_T04_bsa040_u:22",
    "original":"samanvāhara \/",
    "analyzed":"samanvāhara ",
    "folio":3
  },
  {
    "segmentnr":"SA_T04_bsa040_u:23",
    "original":"ahamevaṃnāmā- asyāṃ jātāvanyāsu vā jātiṣvanavarāgre vā dāna-śīla-bhāvanāyaṃ kuśalamūlaṃ",
    "analyzed":"aham evaṃnāmā asyām jātau anyāsu vā jātiṣu an avara agre vā dāna śīla bhāvanā ayam kuśala mūlam ",
    "folio":3
  },
  {
    "segmentnr":"SA_T04_bsa040_u:24",
    "original":"mayā kṛtaṃ syāt kāritaṃ kriyamāṇaṃ vā anumoditaṃ bhavet taiḥ kuśalamūlaiḥ yathā pūrvakaiḥ",
    "analyzed":"mayā kṛtam syāt kāritam kriyamāṇam vā anumoditam bhavet taiḥ kuśala mūlaiḥ yathā pūrvakaiḥ ",
    "folio":3
  },
  {
    "segmentnr":"SA_T04_bsa040_u:25",
    "original":"tathāgatārhatsamyaksambuddhaiḥ mahābhūmipraviṣṭaiḥ mahābodhisattvaiśca anuttarasaṃyaksambodhau",
    "analyzed":"tathāgata arhat samyaksambuddhaiḥ mahā bhūmi praviṣṭaiḥ mahā bodhisattvaiḥ ca anuttara saṃyaksambodhau ",
    "folio":3
  },
  {
    "segmentnr":"SA_T04_bsa040_u:26",
    "original":"cittamutpāditaṃ tathā evaṃnāmā ahamapi etatkālaprabhṛti yāvadbodhimaṇḍaṃ anuttarasamyakmahāsambodhau",
    "analyzed":"cittam utpāditam tathā evaṃnāmā aham api etad kāla prabhṛti yāvat bodhimaṇḍam anuttara samyak mahā sambodhau ",
    "folio":3
  },
  {
    "segmentnr":"SA_T04_bsa040_u:27",
    "original":"cittam utpādayeyam \/",
    "analyzed":"cittam utpādayeyam ",
    "folio":3
  },
  {
    "segmentnr":"SA_T04_bsa040_u:28",
    "original":"atīrṇān sattvān tārayeyam \/",
    "analyzed":"a tīrṇān sattvān tārayeyam ",
    "folio":3
  },
  {
    "segmentnr":"SA_T04_bsa040_u:29",
    "original":"amuktasattvān mocayeyam \/",
    "analyzed":"amukta sattvān mocayeyam ",
    "folio":3
  },
  {
    "segmentnr":"SA_T04_bsa040_u:30",
    "original":"anāśvastān āśvāsayeyam \/",
    "analyzed":"an āśvastān āśvāsayeyam ",
    "folio":4
  },
  {
    "segmentnr":"SA_T04_bsa040_u:31",
    "original":"aparinirvṛtān parinirvāpayeyam \/",
    "analyzed":"a parinirvṛtān parinirvāpayeyam ",
    "folio":4
  },
  {
    "segmentnr":"SA_T04_bsa040_u:32",
    "original":"evaṃ triḥ vadet \/",
    "analyzed":"evam tris vadet ",
    "folio":4
  },
  {
    "segmentnr":"SA_T04_bsa040_u:33",
    "original":"tathaiva ācāryābhāve 'pi svayaṃ bodhicittotpādavidhiḥ- tathāgataśākyamuniṃ daśadiksarvatathāgatāṃśca",
    "analyzed":"tathā eva ācārya abhāve api svayam bodhi citta utpāda vidhiḥ tathāgata śākyamunim daśa diś sarva tathāgatān ca ",
    "folio":4
  },
  {
    "segmentnr":"SA_T04_bsa040_u:34",
    "original":"manasā vicintya vandanā-pūjādividhiṃ ca kṛtvā adhyeṣaṇāsahitamācāryapadavirahitaśaraṇagamanādikramaṃ",
    "analyzed":"manasā vicintya vandanā pūjā ādi vidhim ca kṛtvā adhyeṣaṇā sahitam ācārya pada virahita śaraṇa gamana ādi kramam ",
    "folio":4
  },
  {
    "segmentnr":"SA_T04_bsa040_u:35",
    "original":"pūrvavad niṣpādayet \/",
    "analyzed":"pūrvavat niṣpādayet ",
    "folio":4
  },
  {
    "segmentnr":"SA_T04_bsa040_u:36",
    "original":"evaṃ utpannacittaḥ pudgalaḥ bodhicittavṛddhyartha antaśo divā trivāraṃ rātrau ca trivāraṃ-",
    "analyzed":"evam utpanna cittaḥ pudgalaḥ bodhi citta vṛddhi artha antaśas divā tri vāram rātrau ca tri vāram ",
    "folio":4
  },
  {
    "segmentnr":"SA_T04_bsa040_u:37",
    "original":"buddhaṃ ca dharmañca gaṇottamaṃ ca yāvaddhi bodhiṃ śaraṇaṃ gato 'smi \/",
    "analyzed":"buddham ca dharmam ca gaṇa uttamam ca yāvat hi bodhim śaraṇam gataḥ asmi ",
    "folio":4
  },
  {
    "segmentnr":"SA_T04_bsa040_u:38",
    "original":"dānādikṛtyaiśca kṛtairmayaibhiḥ buddho bhaveyaṃ jagato hitāya \/\/ 3 \/\/",
    "analyzed":"dāna ādi kṛtyaiḥ ca kṛtaiḥ mayā ebhiḥ buddhaḥ bhaveyam jagataḥ hitāya ",
    "folio":4
  },
  {
    "segmentnr":"SA_T04_bsa040_u:39",
    "original":"iti bodhicittamutpādayet \/",
    "analyzed":"iti bodhi cittam utpādayet ",
    "folio":4
  },
  {
    "segmentnr":"SA_T04_bsa040_u:40",
    "original":"bodhicittavyāghātakebhyaścaturbhyo rdharmebhyo vyāvṛtto bhavet \/",
    "analyzed":"bodhi citta vyāghātakebhyaḥ caturbhyaḥ dharmebhyaḥ vyāvṛttaḥ bhavet ",
    "folio":5
  },
  {
    "segmentnr":"SA_T04_bsa040_u:41",
    "original":"katame catvāraḥ?",
    "analyzed":"katame catvāraḥ ",
    "folio":5
  },
  {
    "segmentnr":"SA_T04_bsa040_u:42",
    "original":"gurudakṣiṇīyavisaṃvādanam,",
    "analyzed":"guru dakṣiṇīya visaṃvādanam ",
    "folio":5
  },
  {
    "segmentnr":"SA_T04_bsa040_u:43",
    "original":"pareṣu akaukṛtyasthānīyeṣu kaukṛtyopādanam,",
    "analyzed":"pareṣu akaukṛtya sthānīyeṣu kaukṛtya upādanam ",
    "folio":5
  },
  {
    "segmentnr":"SA_T04_bsa040_u:44",
    "original":"utpannacittebhyo bodhisattvebhyo dveṣeṇa avarṇabhāṣaṇam,",
    "analyzed":"utpanna cittebhyaḥ bodhisattvebhyaḥ dveṣeṇa avarṇa bhāṣaṇam ",
    "folio":5
  },
  {
    "segmentnr":"SA_T04_bsa040_u:45",
    "original":"sarvasattveṣu māyāśāṭhyācaraṇañca \/",
    "analyzed":"sarva sattveṣu māyā śāṭhya ācaraṇam ca ",
    "folio":5
  },
  {
    "segmentnr":"SA_T04_bsa040_u:46",
    "original":"bodhicittāvyāghātakān caturdharmān śikṣeta \/",
    "analyzed":"bodhi citta a vyāghātakān catuḥ dharmān śikṣeta ",
    "folio":5
  },
  {
    "segmentnr":"SA_T04_bsa040_u:47",
    "original":"katamāṃścaturaḥ?",
    "analyzed":"katamān caturaḥ ",
    "folio":5
  },
  {
    "segmentnr":"SA_T04_bsa040_u:48",
    "original":"jīvitasyāpi hetoḥ prajānan amṛṣāvādam,",
    "analyzed":"jīvitasya api hetoḥ prajānan amṛṣāvādam ",
    "folio":5
  },
  {
    "segmentnr":"SA_T04_bsa040_u:49",
    "original":"sarvasattveṣu adhyāśayaviśuddhyā sthitiḥ na māyāśāṭhyena,",
    "analyzed":"sarva sattveṣu adhyāśaya viśuddhyā sthitiḥ na māyā śāṭhyena ",
    "folio":5
  },
  {
    "segmentnr":"SA_T04_bsa040_u:50",
    "original":"utpannacitteṣu bodhisattveṣu",
    "analyzed":"utpanna citteṣu bodhisattveṣu ",
    "folio":6
  },
  {
    "segmentnr":"SA_T04_bsa040_u:51",
    "original":"śāstṛsaṃjñāmutpādya daśasu dikṣu samyagguṇākhyānam,",
    "analyzed":"śāstṛ saṃjñām utpādya daśasu dikṣu samyak guṇa ākhyānam ",
    "folio":6
  },
  {
    "segmentnr":"SA_T04_bsa040_u:52",
    "original":"ye sattvāḥ kuśale sthāpitāḥ teṣām anuttarasamyaksambodhau sthāpanaṃ na tu śrāvakapratyekabuddhatveṣviti \/",
    "analyzed":"ye sattvāḥ kuśale sthāpitāḥ teṣām anuttara samyaksambodhau sthāpanam na tu śrāvaka pratyekabuddha tveṣu iti ",
    "folio":6
  },
  {
    "segmentnr":"SA_T04_bsa040_u:53",
    "original":"viśeṣeṇābhijñāṃ śīghraṃ labdhukāmo bodhisattvaḥ ārya-avalokiteśvara-paripṛcchā-saptadharmaka-nāma-mahāyānasūtraṃ śikṣeta \/",
    "analyzed":"viśeṣeṇa abhijñām śīghram labdhu kāmaḥ bodhisattvaḥ ārya avalokiteśvara paripṛcchā sapta dharmaka nāma mahāyāna sūtram śikṣeta ",
    "folio":6
  },
  {
    "segmentnr":"SA_T04_bsa040_u:54",
    "original":"bodhicittotpādānuśaṃsā tu “gaṇḍavyūhasūtrā“-dibhyo jñātavyā \/",
    "analyzed":"bodhi citta utpāda anuśaṃsā tu gaṇḍavyūha sūtra ādibhyaḥ jñātavyā ",
    "folio":6
  },
  {
    "segmentnr":"SA_T04_bsa040_u:55",
    "original":"tatra prathamaṃ vidhivad utpannabodhicittasya bodhisattvasya sarvabodhisattvaśīlaśikṣāṃ suśikṣitukāmanayā bodhisattvaṃ bodhisattvasaṃvarasthitaṃ,",
    "analyzed":"tatra prathamam vidhivat utpanna bodhi cittasya bodhisattvasya sarva bodhisattva śīla śikṣām su śikṣitu kāmanayā bodhisattvam bodhisattva saṃvara sthitam ",
    "folio":6
  },
  {
    "segmentnr":"SA_T04_bsa040_u:56",
    "original":"bodhisattvasaṃvaravidhijñaṃ bodhisattvasaṃvarapradānena śiṣyānugrahasamartha kalyāṇamitraṃ namaskṛtya taccaraṇe nipatya adhyeṣaṇā- “ācārya\/",
    "analyzed":"bodhisattva saṃvara vidhi jñam bodhisattva saṃvara pradānena śiṣya anugraha samartha kalyāṇa mitram namaskṛtya tad caraṇe nipatya adhyeṣaṇā ācārya ",
    "folio":6
  },
  {
    "segmentnr":"SA_T04_bsa040_u:57",
    "original":"tavāhaṃ bodhisattvaśīlasaṃvarasamādānamākāṃkṣāmyādātuṃ tadarhasyanuparodhena muhūrtamasmākamanukampayā dātuṃ śrotuñca“,",
    "analyzed":"tava aham bodhisattva śīla saṃvara samādānam ākāṃkṣāmi ādātum tat arhasi an uparodhena muhūrtam asmākam anukampayā dātum śrotum ca ",
    "folio":6
  },
  {
    "segmentnr":"SA_T04_bsa040_u:58",
    "original":"“ityevaṃ trivāraṃ adhyeṣitavyam \/",
    "analyzed":"iti evam tri vāram adhyeṣitavyam ",
    "folio":6
  },
  {
    "segmentnr":"SA_T04_bsa040_u:59",
    "original":"“kulaputra\/ tvaṃ śrṛṇu \/",
    "analyzed":"kula putra tvam śrṛṇu ",
    "folio":6
  },
  {
    "segmentnr":"SA_T04_bsa040_u:60",
    "original":"tvam evaṃ sattvān anuttīrṇān uttārya,",
    "analyzed":"tvam evam sattvān an uttīrṇān uttārya ",
    "folio":7
  },
  {
    "segmentnr":"SA_T04_bsa040_u:61",
    "original":"amuktān mocayitvā,",
    "analyzed":"a muktān mocayitvā ",
    "folio":7
  },
  {
    "segmentnr":"SA_T04_bsa040_u:62",
    "original":"anāśvatān āśvāsya,",
    "analyzed":"anāśvatān āśvāsya ",
    "folio":7
  },
  {
    "segmentnr":"SA_T04_bsa040_u:63",
    "original":"aparinirvṛttān parinirvāpya,",
    "analyzed":"a parinirvṛttān parinirvāpya ",
    "folio":7
  },
  {
    "segmentnr":"SA_T04_bsa040_u:64",
    "original":"buddhavaṃśānucchedam icchasi?",
    "analyzed":"buddha vaṃśa an ucchedam icchasi ",
    "folio":7
  },
  {
    "segmentnr":"SA_T04_bsa040_u:65",
    "original":"tatastvaṃ cittotpādadārḍhya samādānadārḍhyañca kuru \/",
    "analyzed":"tatas tvam citta utpāda dārḍhya samādāna dārḍhyam ca kuru ",
    "folio":7
  },
  {
    "segmentnr":"SA_T04_bsa040_u:66",
    "original":"“na tvanyaiḥ saha pratispardhāhetave \/",
    "analyzed":"na tu anyaiḥ saha pratispardhā hetave ",
    "folio":7
  },
  {
    "segmentnr":"SA_T04_bsa040_u:67",
    "original":"nānyairbalād grāhito 'si?",
    "analyzed":"na anyaiḥ balāt grāhitaḥ asi ",
    "folio":7
  },
  {
    "segmentnr":"SA_T04_bsa040_u:68",
    "original":"evaṃ pṛcchet \/",
    "analyzed":"evam pṛcchet ",
    "folio":7
  },
  {
    "segmentnr":"SA_T04_bsa040_u:69",
    "original":"tatpaścāt tathāgataśākyamuneḥ niṣiktāṃ pratimāṃ paṭacitram vā purato 'vasthāpya tathāgataśākyamunyādīn daśadiksarvalokadhātvavasthitān sarvabuddhabodhisattvān  #",
    "analyzed":"tad paścāt tathāgata śākyamuneḥ niṣiktām pratimām paṭa citram vā puratas avasthāpya tathāgata śākyamuni ādīn daśa diś sarva lokadhātu avasthitān sarva buddha bodhisattvān ",
    "folio":7
  },
  {
    "segmentnr":"SA_T04_bsa040_u:70",
    "original":"purato bhāvayet \/",
    "analyzed":"puratas bhāvayet ",
    "folio":8
  },
  {
    "segmentnr":"SA_T04_bsa040_u:71",
    "original":"yathāśakti bāhyapañcapūjayā pūjāṃ vandanaṃ ca kuryāt \/",
    "analyzed":"yathāśakti bāhya pañca pūjayā pūjām vandanam ca kuryāt ",
    "folio":8
  },
  {
    "segmentnr":"SA_T04_bsa040_u:72",
    "original":"tadanantaraṃ kalyāṇamitram uccāsanasthitaṃ śāstṛsaṃjñayā namaskṛtya dakṣiṇaṃ jānumaṇḍalaṃ",
    "analyzed":"tad anantaram kalyāṇamitram ucca āsana sthitam śāstṛ saṃjñayā namaskṛtya dakṣiṇam jānu maṇḍalam ",
    "folio":8
  },
  {
    "segmentnr":"SA_T04_bsa040_u:73",
    "original":"pṛthivyāṃ pratiṣṭhāpya utkuṭukāsanena vāpi kṛtāñjaliḥ kalyāṇamitraṃ bodhisattvasaṃvaragrahaṇāya evam adhyeṣayet-",
    "analyzed":"pṛthivyām pratiṣṭhāpya utkuṭuka āsanena vā api kṛtāñjaliḥ kalyāṇa mitram bodhisattva saṃvara grahaṇāya evam adhyeṣayet ",
    "folio":8
  },
  {
    "segmentnr":"SA_T04_bsa040_u:74",
    "original":"“ācāryo bodhisattvaśīlasaṃvarasamādānaṃ me śīghraṃ dadātu” ityevaṃ trivāraṃ kalyāṇamitram adhyeṣeta \/",
    "analyzed":"ācāryaḥ bodhisattva śīla saṃvara samādānam me śīghram dadātu iti evam tri vāram kalyāṇamitram adhyeṣeta ",
    "folio":8
  },
  {
    "segmentnr":"SA_T04_bsa040_u:75",
    "original":"tataḥ kalyāṇamitra upaviṣṭa utthito vāpi saḥ bodhisattvasaṃvaragrāhakaṃ taṃ evaṃ paripṛcchet- “evaṃnāmā tvaṃ bodhisattvo 'si bodhau ca kṛtapraṇidhānaḥ",
    "analyzed":"tatas kalyāṇa mitraḥ upaviṣṭaḥ utthitaḥ vā api saḥ bodhisattva saṃvara grāhakam tam evam paripṛcchet evaṃnāmā tvam bodhisattvaḥ asi bodhau ca kṛta praṇidhānaḥ ",
    "folio":8
  },
  {
    "segmentnr":"SA_T04_bsa040_u:76",
    "original":"evaṃ pṛṣṭe sati tena grāhakabodhisattvenāpi āmeti pratijñātavyam” \/",
    "analyzed":"evam pṛṣṭe sati tena grāhaka bodhisattvena api āma iti pratijñātavyam ",
    "folio":8
  },
  {
    "segmentnr":"SA_T04_bsa040_u:77",
    "original":"tataḥ 'akṣayāprameyānuttarapuṇyamahānidhibhūtaḥ sarvabuddhaguṇaratnākaro bodhisattvasaṃvaro 'cireṇa adhigamyata' iti cintayan cittaprasādāt  #",
    "analyzed":"tatas akṣaya aprameya anuttara puṇya mahā nidhi bhūtaḥ sarva buddha guṇa ratna ākaraḥ bodhisattva saṃvaraḥ acireṇa adhigamyate iti cintayan citta prasādāt ",
    "folio":8
  },
  {
    "segmentnr":"SA_T04_bsa040_u:78",
    "original":"saharṣa tūṣṇībhūya kṛtāñjalistiṣṭhet \/",
    "analyzed":"sa harṣa tūṣṇībhūya kṛtāñjaliḥ tiṣṭhet ",
    "folio":8
  },
  {
    "segmentnr":"SA_T04_bsa040_u:79",
    "original":"atha sa kalyāṇamitraḥ trikālasarvabodhisattvasarvaśikṣāpadāni sarvañca śīlaṃsaṃvaraśīlaṃ ,",
    "analyzed":"atha sa kalyāṇamitraḥ tri kāla sarva bodhisattva sarva śikṣā padāni sarvañca śīlam saṃvara śīlam ",
    "folio":8
  },
  {
    "segmentnr":"SA_T04_bsa040_u:80",
    "original":"kuśaladharmasaṅgrāhakaśīlaṃ,",
    "analyzed":"kuśala dharma saṅgrāhaka śīlam ",
    "folio":9
  },
  {
    "segmentnr":"SA_T04_bsa040_u:81",
    "original":"sattvārthakriyāśīlañca samāsataḥ śiṣyam ababodhya- “sarvabodhisattvaśikṣāpadāni tāni ca sarvabodhisattvaśīlāni kiṃ mattaḥ gṛhītukāmo 'si” evaṃ  #",
    "analyzed":"sattva artha kriyā śīlam ca samāsatas śiṣyam ababodhya sarva bodhisattva śikṣā padāni tāni ca sarva bodhisattva śīlāni kim mattaḥ gṛhītu kāmaḥ asi evam ",
    "folio":9
  },
  {
    "segmentnr":"SA_T04_bsa040_u:82",
    "original":"śiṣyaṃ pṛcchet \/",
    "analyzed":"śiṣyam pṛcchet ",
    "folio":9
  },
  {
    "segmentnr":"SA_T04_bsa040_u:83",
    "original":"tasmin tathā “gṛhītukāmo 'smi” iti pratijñāte sati bodhisattvasaṃvaro dātavyaḥ \/",
    "analyzed":"tasmin tathā gṛhītu kāmaḥ asmi iti pratijñāte sati bodhisattva saṃvaraḥ dātavyaḥ ",
    "folio":9
  },
  {
    "segmentnr":"SA_T04_bsa040_u:84",
    "original":"tvamevaṃnāmā bhadanta āyuṣmān kulaputro vā mat bodhisattva ityeva saṃjñakāt “sarvāṇi",
    "analyzed":"tvam evaṃnāmā bhadanta āyuṣmān kula putraḥ vā mat bodhisattvaḥ iti eva saṃjñakāt sarvāṇi ",
    "folio":9
  },
  {
    "segmentnr":"SA_T04_bsa040_u:85",
    "original":"bodhisattvaśikṣāpadāni sarvañca bodhisattvaśīlaṃ saṃvaraśīlaṃ kuśaladharmasaṃgrāhakaśīlaṃ",
    "analyzed":"bodhisattva śikṣā padāni sarvañca bodhisattva śīlam saṃvara śīlam kuśala dharma saṃgrāhaka śīlam ",
    "folio":9
  },
  {
    "segmentnr":"SA_T04_bsa040_u:86",
    "original":"sattvārthakriyāśīlañca \/",
    "analyzed":"sattva artha kriyā śīlam ca ",
    "folio":9
  },
  {
    "segmentnr":"SA_T04_bsa040_u:87",
    "original":"yāni śikṣāpadāni yacchīlamatītānāṃ sarvabodhisattvānāmabhūt \/",
    "analyzed":"yāni śikṣā padāni yat śīlam atītānām sarva bodhisattvānām abhūt ",
    "folio":9
  },
  {
    "segmentnr":"SA_T04_bsa040_u:88",
    "original":"yāni śikṣāpadāni yacchīlamanāgatānāṃ sarvabodhisattvānāṃ bhaviṣyati \/",
    "analyzed":"yāni śikṣā padāni yat śīlam anāgatānām sarva bodhisattvānām bhaviṣyati ",
    "folio":9
  },
  {
    "segmentnr":"SA_T04_bsa040_u:89",
    "original":"yāni śikṣāpadāni yacchīlametarhi daśasu dikṣu pratyutpannānāṃ sarvabodhisattvānāṃ bhavati \/",
    "analyzed":"yāni śikṣā padāni yat śīlam etarhi daśasu dikṣu pratyutpannānām sarva bodhisattvānām bhavati ",
    "folio":9
  },
  {
    "segmentnr":"SA_T04_bsa040_u:90",
    "original":"yeṣu śikṣāpadeśu yacchīle 'tītāḥ sarvabodhisattvāḥ śikṣitavantaḥ \/",
    "analyzed":"yeṣu śikṣā padeṣu yad śīle atītāḥ sarva bodhisattvāḥ śikṣitavantaḥ ",
    "folio":10
  },
  {
    "segmentnr":"SA_T04_bsa040_u:91",
    "original":"anāgatāḥ sarvabodhisattvāḥ śikṣiṣyante \/",
    "analyzed":"anāgatāḥ sarva bodhisattvāḥ śikṣiṣyante ",
    "folio":10
  },
  {
    "segmentnr":"SA_T04_bsa040_u:92",
    "original":"pratyutpannāḥ sarvabodhisattvāḥ śikṣante \/",
    "analyzed":"pratyutpannāḥ sarva bodhisattvāḥ śikṣante ",
    "folio":10
  },
  {
    "segmentnr":"SA_T04_bsa040_u:93",
    "original":"tena pratigṛhṇāmīti pratijñātavyam” \/",
    "analyzed":"tena pratigṛhṇāmi iti pratijñātavyam ",
    "folio":10
  },
  {
    "segmentnr":"SA_T04_bsa040_u:94",
    "original":"evam ācāryeṇa trivāraṃ “grahīṣyasi kiṃ” iti uktvā śiṣyeṇa “ām sugṛhīṣyāmi” iti trivāraṃ abhihite saṃvaraṃ samādadyāt \/",
    "analyzed":"evam ācāryeṇa tri vāram grahīṣyasi kim iti uktvā śiṣyeṇa ām su gṛhīṣyāmi iti tri vāram abhihite saṃvaram samādadyāt ",
    "folio":10
  },
  {
    "segmentnr":"SA_T04_bsa040_u:95",
    "original":"tataḥ sa kalyāṇamitraḥ śiṣyāya bodhisattvasaṃvaraṃ sattvā daśadiksarvabuddhabodhisattvebhyaḥ",
    "analyzed":"tatas sa kalyāṇamitraḥ śiṣyāya bodhisattva saṃvaram sattvāḥ daśa diś sarva buddha bodhisattvebhyaḥ ",
    "folio":10
  },
  {
    "segmentnr":"SA_T04_bsa040_u:96",
    "original":"pañcāṅganamaskārapūrva kṛtāñjaliḥ evaṃ trivāraṃ vadet- “pratīgṛhītamanena evaṃnāmnā",
    "analyzed":"kṛtāñjaliḥ evam tri vāram vadet pratīgṛhītam anena evaṃnāmnā ",
    "folio":10
  },
  {
    "segmentnr":"SA_T04_bsa040_u:97",
    "original":"bodhisattvena mama evaṃnāmno bodhisattvasyāntikād yāvat trirapi bodhisattvaśīlasaṃvarasamādānam \/",
    "analyzed":"bodhisattvena mama evaṃnāmnaḥ bodhisattvasya antikāt yāvat tris api bodhisattva śīla saṃvara samādānam ",
    "folio":10
  },
  {
    "segmentnr":"SA_T04_bsa040_u:98",
    "original":"so 'hamevaṃnāmātmānaṃ sākṣibhūtamasyaitannāmno bodhisattvasya paramāryāṇāṃ viparokṣāṇāmapi",
    "analyzed":"saḥ aham evaṃnāmā ātmānam sākṣi bhūtam asya etad nāmnaḥ bodhisattvasya parama āryāṇām viparokṣāṇām api ",
    "folio":10
  },
  {
    "segmentnr":"SA_T04_bsa040_u:99",
    "original":"sarvatra sarvasattvāviparokṣabuddhīnāṃ daśasu dikṣvanantāparyanteṣu lokadhātuṣvārocayāmyasmin",
    "analyzed":"sarvatra sarva sattva a viparokṣa buddhīnām daśasu dikṣu ananta aparyanteṣu lokadhātuṣu ārocayāmi asmin ",
    "folio":10
  },
  {
    "segmentnr":"SA_T04_bsa040_u:100",
    "original":"bodhisattvaśīlasaṃvarasamādānam” \/",
    "analyzed":"bodhisattva śīla saṃvara samādānam ",
    "folio":11
  },
  {
    "segmentnr":"SA_T04_bsa040_u:101",
    "original":"iti trivāraṃ",
    "analyzed":"iti tri vāram ",
    "folio":11
  },
  {
    "segmentnr":"SA_T04_bsa040_u:102",
    "original":"daśadiksabuddhabodhisattvebhya uktvā,",
    "analyzed":"daśa diś sabuddha bodhisattvebhyaḥ uktvā ",
    "folio":11
  },
  {
    "segmentnr":"SA_T04_bsa040_u:103",
    "original":"namaskṛtya ca guruśiṣyau uttiṣṭhetām \/“",
    "analyzed":"namaskṛtya ca guru śiṣyau uttiṣṭhetām ",
    "folio":11
  },
  {
    "segmentnr":"SA_T04_bsa040_u:104",
    "original":"tata utthāya kalyāṇamitraḥ bodhisattvasaṃvaragrāhakaṃ bodhisattvam evaṃ brūyāt- “evaṃnāma bodhisattva\/",
    "analyzed":"tatas utthāya kalyāṇamitraḥ bodhisattva saṃvara grāhakam bodhisattvam evam brūyāt evaṃnāma bodhisattva ",
    "folio":11
  },
  {
    "segmentnr":"SA_T04_bsa040_u:105",
    "original":"tvaṃ śṛṇu- iyaṃ hi dharmatā \/",
    "analyzed":"tvam śṛṇu iyam hi dharmatā ",
    "folio":11
  },
  {
    "segmentnr":"SA_T04_bsa040_u:106",
    "original":"yadā bodhisattvena bodhisattvasaṃvarasamādānakarmavācanā parisampādyate tadā daśadiksarvabuddhakṣetreṣu buddhabodhisattveṣu etādṛṅnimittāni  #",
    "analyzed":"yadā bodhisattvena bodhisattva saṃvara samādāna karma vācanā parisampādyate tadā daśa diś sarva buddhakṣetreṣu buddha bodhisattveṣu etādṛś nimittāni ",
    "folio":11
  },
  {
    "segmentnr":"SA_T04_bsa040_u:107",
    "original":"prādurbhavanti \/",
    "analyzed":"prādurbhavanti ",
    "folio":11
  },
  {
    "segmentnr":"SA_T04_bsa040_u:108",
    "original":"te buddhabodhisattvā evaṃ kasmiṃścid buddhakṣetre evaṃnāmā bodhisattva evaṃnāmno bodhisattvād bodhisattvasaṃvarasamādānaṃ gṛhṇāti iti saṃjānanti”",
    "analyzed":"te buddha bodhisattvāḥ evam kasmiṃścid buddhakṣetre evaṃnāmā bodhisattvaḥ evaṃnāmnaḥ bodhisattvāt bodhisattva saṃvara samādānam gṛhṇāti iti saṃjānanti ",
    "folio":11
  },
  {
    "segmentnr":"SA_T04_bsa040_u:109",
    "original":"ataḥ te bhagavanto buddhā te ca bodhisattvā dharmasnehāt putrān bhrātṛkāniva sandadhate \/",
    "analyzed":"atas te bhagavantaḥ buddhā te ca bodhisattvāḥ dharma snehāt putrān bhrātṛkān iva sandadhate ",
    "folio":11
  },
  {
    "segmentnr":"SA_T04_bsa040_u:110",
    "original":"tathā sandhānāt puṇyajñānasambhāravṛddhirbhaviṣyatīti vaktavyam \/",
    "analyzed":"tathā sandhānāt puṇya jñāna sambhāra vṛddhiḥ bhaviṣyati iti vaktavyam ",
    "folio":12
  },
  {
    "segmentnr":"SA_T04_bsa040_u:111",
    "original":"atha tena kalyāṇamitreṇa sa bodhisattva evaṃ vaktvyaḥ \/",
    "analyzed":"atha tena kalyāṇamitreṇa sa bodhisattvaḥ evam vaktvyaḥ ",
    "folio":12
  },
  {
    "segmentnr":"SA_T04_bsa040_u:112",
    "original":"evaṃnāmabodhisattva \/",
    "analyzed":"evaṃnāma bodhisattva ",
    "folio":12
  },
  {
    "segmentnr":"SA_T04_bsa040_u:113",
    "original":"tvaṃ śṛṇu \/",
    "analyzed":"tvam śṛṇu ",
    "folio":12
  },
  {
    "segmentnr":"SA_T04_bsa040_u:114",
    "original":"bodhisattvasaṃvarasamādānamidaṃ aśraddadhānānām agre na vācyam \/",
    "analyzed":"bodhisattva saṃvara samādānam idam aśraddadhānānām agre na vācyam ",
    "folio":12
  },
  {
    "segmentnr":"SA_T04_bsa040_u:115",
    "original":"yato 'śraddhebhyo bodhisattvasaṃvarapradarśane aśraddadhānā sattvāste bodhisattvasaṃvaraṃ aśraddhayā parityajanti \/",
    "analyzed":"yatas aśraddhebhyaḥ bodhisattva saṃvara pradarśane aśraddadhānā sattvāḥ te bodhisattva saṃvaram aśraddhayā parityajanti ",
    "folio":12
  },
  {
    "segmentnr":"SA_T04_bsa040_u:116",
    "original":"ato yāvad bodhisattvo bodhisattvasaṃvarasthitaḥ puṇyarāśiyukto bhavati tāvad aśraddhayā sa tenaiva apuṇyarāśinā ca yukto bhavati \/",
    "analyzed":"atas yāvat bodhisattvaḥ bodhisattva saṃvara sthitaḥ puṇya rāśi yuktaḥ bhavati tāvat aśraddhayā sa tena eva apuṇya rāśinā ca yuktaḥ bhavati ",
    "folio":12
  },
  {
    "segmentnr":"SA_T04_bsa040_u:117",
    "original":"yato bodhisattvaḥ sattvān sarvaduḥkhebhyaḥ parirakṣati anyāṃśca pāpebhyo nivārayati \/",
    "analyzed":"yatas bodhisattvaḥ sattvān sarva duḥkhebhyaḥ parirakṣati anyān ca pāpebhyaḥ nivārayati ",
    "folio":12
  },
  {
    "segmentnr":"SA_T04_bsa040_u:118",
    "original":"ataḥ sakuśalo bodhisattvo gopāyati \/",
    "analyzed":"atas sa kuśalaḥ bodhisattvaḥ gopāyati ",
    "folio":12
  },
  {
    "segmentnr":"SA_T04_bsa040_u:119",
    "original":"atha śikṣāpadapārājikasthānabhūtān saṃvaranāśahetūn darśayitvā duṣkṛtān kliṣṭākliṣṭān api darśayet \/",
    "analyzed":"atha śikṣā pada pārājika sthāna bhūtān saṃvara nāśa hetūn darśayitvā duṣkṛtān kliṣṭa akliṣṭān api darśayet ",
    "folio":12
  },
  {
    "segmentnr":"SA_T04_bsa040_u:120",
    "original":"kalyāṇamitraḥ samāsato 'bodhisattvasaṃvaraviṃśakam' tathā bodhisattvabhūmeḥ śīlaparivarttañca bhāṣeta \/",
    "analyzed":"kalyāṇamitraḥ samāsatas a bodhisattva saṃvara viṃśakam tathā bodhisattva bhūmeḥ śīla parivarttam ca bhāṣeta ",
    "folio":13
  },
  {
    "segmentnr":"SA_T04_bsa040_u:121",
    "original":"bodhicittotpāda-bodhisattvasaṃvaravidhirmahācāryadīpaṅkaraśrījñāna-kṛtaḥ samāptaḥ \/\/",
    "analyzed":"bodhi citta utpāda bodhisattva saṃvara vidhiḥ mahā ācārya dīpaṅkara śrī jñāna kṛtaḥ samāptaḥ ",
    "folio":13
  },
  {
    "segmentnr":"SA_T04_bsa040_u:122",
    "original":"tenaiva bhāratīyopādhyāyena mahāsaṃśodhakalokacakṣuṣā bhikṣu-kuśalamatinā (dge vai blo gros) cānūditaḥ \/\/",
    "analyzed":"tena eva bhāratīya upādhyāyena mahā saṃśodhaka loka cakṣuṣā bhikṣu kuśala matinā vai ca anūditaḥ ",
    "folio":13
  },
  {
    "segmentnr":"SA_T04_bsa040_u:123",
    "original":"punastenaiva paṇḍitena lokacakṣuṣā bhikṣu-jayaśīlena (chul khrims rgyal va)",
    "analyzed":"punar tena eva paṇḍitena loka cakṣuṣā bhikṣu jaya śīlena ",
    "folio":13
  },
  {
    "segmentnr":"SA_T04_bsa040_u:124",
    "original":"ca saṃśodhya nirṇītaḥ \/\/",
    "analyzed":"ca saṃśodhya nirṇītaḥ ",
    "folio":13
  }
]