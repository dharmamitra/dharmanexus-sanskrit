segmentnr	original	analyzed
SA_GK19_ramodtpu-0	śrīrāmodantam /	śrī rāma udantam 
SA_GK19_ramodtpu-1	atha bālakāṇḍaḥ // RmUD_*1.a //	atha bālakāṇḍaḥ 
SA_GK19_ramodtpu-2	śrīpatiṃ praṇipatyāhaṃ śrīvatsāṅkitavakṣasam /	śrīpatim praṇipatya aham śrīvatsa aṅkita vakṣasam 
SA_GK19_ramodtpu-3	śrīrāmodantam ākhyāsye śrīvālmīkiprakīrtitam // RmUD_1*1.1 //	             
SA_GK19_ramodtpu-4	purā viśravasaḥ putro rāvaṇo nāma rākṣasaḥ /	purā viśravasaḥ putraḥ rāvaṇaḥ nāma rākṣasaḥ 
SA_GK19_ramodtpu-5	āsīd asyānujau cāstāṃ kumbhakarṇavibhīṣaṇau // RmUD_2*1.2 //	āsīt asya anujau ca āstām kumbhakarṇa vibhīṣaṇau 
SA_GK19_ramodtpu-6	te tu tīvreṇa tapasā pratyakṣīkṛtya vedhasam /	te tu tīvreṇa tapasā pratyakṣīkṛtya vedhasam 
SA_GK19_ramodtpu-7	vavrire ca varān iṣṭān asmād āśritavatsalāt // RmUD_3*1.3 //	vavrire ca varān iṣṭān asmāt āśrita vatsalāt 
SA_GK19_ramodtpu-8	rāvaṇo mānuṣād anyair avadhyatvaṃ tathānujaḥ /	rāvaṇaḥ mānuṣāt anyaiḥ avadhya tvam tathā anujaḥ 
SA_GK19_ramodtpu-9	nirdevatvecchayā nidrāṃ kumbhakarṇo 'vṛṇīta ca // RmUD_4*1.4 //	nirdeva tva icchayā nidrām kumbhakarṇaḥ vṛṇīta ca 
SA_GK19_ramodtpu-10	vibhīṣaṇo viṣṇubhaktiṃ vavre sattvaguṇānvitaḥ /	vibhīṣaṇaḥ viṣṇu bhaktim vavre sattva guṇa anvitaḥ 
SA_GK19_ramodtpu-11	tebhya etān varān dattvā tatraivāntardadhe prabhuḥ // RmUD_5*1.5 //	tebhyaḥ etān varān dattvā tatra eva antardadhe prabhuḥ 
SA_GK19_ramodtpu-12	rāvaṇas tu tato gatvā raṇe jitvā dhanādhipam /	rāvaṇaḥ tu tatas gatvā raṇe jitvā dhanādhipam 
SA_GK19_ramodtpu-13	laṅkāpurīṃ puṣpakaṃ ca hṛtvā tatrāvasat sukham // RmUD_6*1.6 //	laṅkā purīm puṣpakam ca hṛtvā tatra avasat sukham 
SA_GK19_ramodtpu-14	yātudhānās tataḥ sarve rasātalanivāsinaḥ /	yātudhānāḥ tatas sarve rasātala nivāsinaḥ 
SA_GK19_ramodtpu-15	daśānanaṃ samāśritya laṅkāyāṃ sukham āvasan // RmUD_7*1.7 //	daśānanam samāśritya laṅkāyām sukham āvasan 
SA_GK19_ramodtpu-16	mandodarīṃ mayasutāṃ pariṇīya daśānanaḥ /	mandodarīm maya sutām pariṇīya daśānanaḥ 
SA_GK19_ramodtpu-17	tasyām utpādayām āsa meghanādāhvayaṃ sutam // RmUD_8*1.8 //	tasyām utpādayām āsa meghanāda āhvayam sutam 
SA_GK19_ramodtpu-18	rasāṃ rasātalaṃ caiva vijitya sa tu rāvaṇaḥ /	rasām rasātalam ca eva vijitya sa tu rāvaṇaḥ 
SA_GK19_ramodtpu-19	lokān ākramayan sarvāñ jahāra ca vilāsinīḥ // RmUD_9*1.9 //	lokān ākramayan sarvām jahāra ca vilāsinīḥ 
SA_GK19_ramodtpu-20	dūṣayan vaidikaṃ karma dvijān ardayati sma saḥ /	dūṣayan vaidikam karma dvijān ardayati sma saḥ 
SA_GK19_ramodtpu-21	ātmajenānvito yuddhe vāsavaṃ cāpy apīḍayat // RmUD_10*1.10 //	ātmajena anvitaḥ yuddhe vāsavam ca api apīḍayat 
SA_GK19_ramodtpu-22	tadīyataruratnāni punar ānāyya kiṅkaraiḥ /	tadīya taru ratnāni punar ānāyya kiṅkaraiḥ 
SA_GK19_ramodtpu-23	sthāpayitvā tu laṅkāyām avasac ca cirāya saḥ // RmUD_11*1.11 //	sthāpayitvā tu laṅkāyām avasat ca cirāya saḥ 
SA_GK19_ramodtpu-24	tatas tasminn avasare vidhātāraṃ divaukasaḥ /	tatas tasmin avasare vidhātāram divaukasaḥ 
SA_GK19_ramodtpu-25	upagamyocire sarvaṃ rāvaṇasya viceṣṭitam // RmUD_12*1.12 //	upagamya ūcire sarvam rāvaṇasya viceṣṭitam 
SA_GK19_ramodtpu-26	tad ākarṇya suraiḥ sākaṃ prāpya dugdhodadhes taṭam /	tat ākarṇya suraiḥ sākam prāpya dugdha udadheḥ taṭam 
SA_GK19_ramodtpu-27	tuṣṭāva ca hṛṣīkeśaṃ vidhātā vividhaiḥ stavaiḥ // RmUD_13*1.13 //	tuṣṭāva ca hṛṣīkeśam vidhātā vividhaiḥ stavaiḥ 
SA_GK19_ramodtpu-28	āvirbhūyātha daityāriḥ papraccha ca pitāmaham /	āvis bhūya atha daitya ariḥ papraccha ca pitāmaham 
SA_GK19_ramodtpu-29	kim artham āgato 'si tvaṃ sākaṃ devagaṇair iti // RmUD_14*1.14 //	kim artham āgataḥ si tvam sākam deva gaṇaiḥ iti 
SA_GK19_ramodtpu-30	tato daśānanāt pīḍām ajas tasmai nyavedayat /	tatas daśānanāt pīḍām ajaḥ tasmai nyavedayat 
SA_GK19_ramodtpu-31	tac chrutvovāca dhātāraṃ harṣayan viṣṭaraśravāḥ // RmUD_15*1.15 //	tat śrutvā uvāca dhātāram harṣayan viṣṭaraśravāḥ 
SA_GK19_ramodtpu-32	alaṃ bhayenātmayone gaccha devagaṇaiḥ saha /	alam bhayena ātmayone gaccha deva gaṇaiḥ saha 
SA_GK19_ramodtpu-33	ahaṃ dāśarathir bhūtvā haniṣyāmi daśānanam // RmUD_16*1.16 //	aham dāśarathiḥ bhūtvā haniṣyāmi daśānanam 
SA_GK19_ramodtpu-34	ātmāṃśaiś ca surāḥ sarve bhūmau vānararūpiṇaḥ /	ātma aṃśaiḥ ca surāḥ sarve bhūmau vānara rūpiṇaḥ 
SA_GK19_ramodtpu-35	jāyeran mama sāhāyyaṃ kartuṃ rāvaṇanigrahe // RmUD_17*1.17 //	jāyeran mama sāhāyyam kartum rāvaṇa nigrahe 
SA_GK19_ramodtpu-36	evam uktvā vidhātāraṃ tatraivāntardadhe prabhuḥ /	evam uktvā vidhātāram tatra eva antardadhe prabhuḥ 
SA_GK19_ramodtpu-37	padmayonis tu gīrvāṇaiḥ samaṃ prāyāt prahṛṣṭadhīḥ // RmUD_18*1.18 //	padmayoniḥ tu gīrvāṇaiḥ samam prāyāt prahṛṣṭa dhīḥ 
SA_GK19_ramodtpu-38	ajījanat tataḥ śakro vālinaṃ nāma vānaram /	ajījanat tatas śakraḥ vālinam nāma vānaram 
SA_GK19_ramodtpu-39	sugrīvam api mārtāṇḍo hanumantaṃ ca mārutaḥ // RmUD_19*1.19 //	sugrīvam api mārtāṇḍaḥ hanumantam ca mārutaḥ 
SA_GK19_ramodtpu-40	puraiva janayām āsa jāmbavantaṃ ca padmajaḥ /	purā eva janayām āsa jāmbavantam ca padmajaḥ 
SA_GK19_ramodtpu-41	evam anye ca vibudhāḥ kapīn ajanayan bahūn // RmUD_20*1.20 //	evam anye ca vibudhāḥ kapīn ajanayan bahūn 
SA_GK19_ramodtpu-42	tato vānarasaṃghānāṃ vālī parivṛḍho 'bhavat /	tatas vānara saṃghānām vālī parivṛḍhaḥ bhavat 
SA_GK19_ramodtpu-43	amībhir akhilaiḥ sākaṃ kiṣkindhām adhyuvāsa ca // RmUD_21*1.21 //	amībhiḥ akhilaiḥ sākam kiṣkindhām adhyuvāsa ca 
SA_GK19_ramodtpu-44	āsīd daśaratho nāma sūryavaṃśe 'tha pārthivaḥ /	āsīt daśarathaḥ nāma sūrya vaṃśe tha pārthivaḥ 
SA_GK19_ramodtpu-45	bhāryās tisro 'pi labdhvāsau tāsu lebhe na saṃtatim // RmUD_22*1.22 //	bhāryāḥ tisraḥ labdhvā asau tāsu lebhe na saṃtatim 
SA_GK19_ramodtpu-46	tataḥ sumantravacanād ṛṣyaśṛṅgaṃ sa bhūpatiḥ /	tatas sumantra vacanāt ṛṣyaśṛṅgam sa bhūpatiḥ 
SA_GK19_ramodtpu-47	ānīya putrakāmeṣṭim ārebhe sapurohitaḥ // RmUD_23*1.23 //	ānīya putra kāma iṣṭim ārebhe sa purohitaḥ 
SA_GK19_ramodtpu-48	athāgner utthitaḥ kaś cid gṛhītvā pāyasaṃ carum /	atha agneḥ utthitaḥ kaḥ cit gṛhītvā pāyasam carum 
SA_GK19_ramodtpu-49	etat prāśaya patnīs tvam ity uktvādān nṛpāya saḥ // RmUD_24*1.24 //	etat prāśaya patnīḥ tvam iti uktvā adāt nṛpāya saḥ 
SA_GK19_ramodtpu-50	tad gṛhītvā tadaivāsau patnīḥ prāśayad utsukaḥ /	tat gṛhītvā tadā eva asau patnīḥ prāśayat utsukaḥ 
SA_GK19_ramodtpu-51	tāś ca tatprāśanād eva nṛpād garbham adhārayan // RmUD_25*1.25 //	tāḥ ca tad prāśanāt eva nṛpāt garbham adhārayan 
SA_GK19_ramodtpu-52	pūrṇe kāle 'tha kausalyā sajjanāmbhojabhāskaram /	pūrṇe kāle tha kausalyā sat jana ambhoja bhāskaram 
SA_GK19_ramodtpu-53	ajījanad rāmacandraṃ kaikeyī bharataṃ tathā // RmUD_26*1.26 //	ajījanat rāma candram kaikeyī bharatam tathā 
SA_GK19_ramodtpu-54	tato lakṣmaṇaśatrughnau sumitrājījanat sutau /	tatas lakṣmaṇa śatrughnau sumitrā ajījanat sutau 
SA_GK19_ramodtpu-55	akārayat pitā teṣāṃ jātakarmādikaṃ dvijaiḥ // RmUD_27*1.27 //	akārayat pitā teṣām jātakarma ādikam dvijaiḥ 
SA_GK19_ramodtpu-56	tato vavṛdhire 'nyonyaṃ snigdhāś catvāra eva te /	tatas vavṛdhire nyonyam snigdhāḥ catvāraḥ eva te 
SA_GK19_ramodtpu-57	sakalāsu ca vidyāsu naipuṇyam abhilebhire // RmUD_28*1.28 //	sakalāsu ca vidyāsu naipuṇyam abhilebhire 
SA_GK19_ramodtpu-58	tataḥ kadā cid āgatya viśvāmitro mahāmuniḥ /	tatas kadā cit āgatya viśvāmitraḥ mahā muniḥ 
SA_GK19_ramodtpu-59	yayāce yajñarakṣārthaṃ rāmaṃ śaktidharopamam // RmUD_29*1.29 //	yayāce yajña rakṣā artham rāmam śaktidhara upamam 
SA_GK19_ramodtpu-60	vasiṣṭhavacanād rāmaṃ lakṣmaṇena samanvitam /	vasiṣṭha vacanāt rāmam lakṣmaṇena samanvitam 
SA_GK19_ramodtpu-61	kṛcchreṇa nṛpatis tasya kauśikasya kare dadau // RmUD_30*1.30 //	kṛcchreṇa nṛpatiḥ tasya kauśikasya kare dadau 
SA_GK19_ramodtpu-62	tau gṛhītvā tato gacchan balām atibalāṃ tathā /	tau gṛhītvā tatas gacchan balām atibalām tathā 
SA_GK19_ramodtpu-63	astrāṇi ca samagrāṇi tābhyām upadideśa saḥ // RmUD_31*1.31 //	astrāṇi ca samagrāṇi tābhyām upadideśa saḥ 
SA_GK19_ramodtpu-64	gacchan sahānujo rāmaḥ kauśikena pracoditaḥ /	gacchan sahānujaḥ rāmaḥ kauśikena pracoditaḥ 
SA_GK19_ramodtpu-65	tāṭakām avadhīd dhīmāṃl lokapīḍanatatparām // RmUD_32*1.32 //	tāṭakām avadhīt dhīmān loka pīḍana tatparām 
SA_GK19_ramodtpu-66	tataḥ siddhāśramaṃ prāpya kauśikaḥ saharāghavaḥ /	tatas siddhāśramam prāpya kauśikaḥ saha rāghavaḥ 
SA_GK19_ramodtpu-67	adhvaraṃ ca samārebhe rākṣasāś ca samāgaman // RmUD_33*1.33 //	adhvaram ca samārebhe rākṣasāḥ ca samāgaman 
SA_GK19_ramodtpu-68	rāghavas tu tato 'streṇa kṣiptvā mārīcam arṇave /	rāghavaḥ tu tatas streṇa kṣiptvā mārīcam arṇave 
SA_GK19_ramodtpu-69	subāhupramukhān hatvā yajñaṃ cāpālayan muneḥ // RmUD_34*1.34 //	subāhu pramukhān hatvā yajñam ca apālayat muneḥ 
SA_GK19_ramodtpu-70	kauśikena tato rāmo nīyamānaḥ sahānujaḥ /	kauśikena tatas rāmaḥ nīyamānaḥ saha anujaḥ 
SA_GK19_ramodtpu-71	ahalyāśāpanirmokṣaṃ kṛtvā saṃprāpa maithilam // RmUD_35*1.35 //	ahalyā śāpa nirmokṣam kṛtvā saṃprāpa maithilam 
SA_GK19_ramodtpu-72	janakenārcito rāmaḥ kauśikena pracoditaḥ /	janakena arcitaḥ rāmaḥ kauśikena pracoditaḥ 
SA_GK19_ramodtpu-73	sītānimittam ānītaṃ babhañja dhanur aiśvaram // RmUD_36*1.36 //	sītā nimittam ānītam babhañja dhanuḥ aiśvaram 
SA_GK19_ramodtpu-74	tato daśarathaṃ dūtair ānāyya mithilādhipaḥ /	tatas daśaratham dūtaiḥ ānāyya mithilā adhipaḥ 
SA_GK19_ramodtpu-75	rāmādibhyas tatsutebhyaḥ sītādyāḥ kanyakā dadau // RmUD_37*1.37 //	rāma ādibhyaḥ tad sutebhyaḥ sītā ādyāḥ kanyakāḥ dadau 
SA_GK19_ramodtpu-76	tato guruniyogena kṛtodvāhaḥ sahānujaḥ /	tatas guru niyogena kṛta udvāhaḥ sahānujaḥ 
SA_GK19_ramodtpu-77	rāghavo niryayau tena janakenoru mānitaḥ // RmUD_38*1.38 //	rāghavaḥ niryayau tena janakena ūru mānitaḥ 
SA_GK19_ramodtpu-78	tad ākarṇya dhanurbhaṅgam āyāntaṃ roṣabhīṣaṇam /	tat ākarṇya dhanuḥ bhaṅgam āyāntam roṣa bhīṣaṇam 
SA_GK19_ramodtpu-79	vijitya bhārgavaṃ rāmam ayodhyāṃ prāpa rāghavaḥ // RmUD_39*1.39 //	vijitya bhārgavam rāmam ayodhyām prāpa rāghavaḥ 
SA_GK19_ramodtpu-80	tataḥ sarvajanānandaṃ kurvāṇaś ceṣṭitaiḥ svakaiḥ /	tatas sarva jana ānandam kurvāṇaḥ ceṣṭitaiḥ svakaiḥ 
SA_GK19_ramodtpu-81	tām adhyuvāsa kākutsthaḥ sītayā sahitaḥ sukham // RmUD_40*1.40 //	tām adhyuvāsa kākutsthaḥ sītayā sahitaḥ sukham 
SA_GK19_ramodtpu-82	iti śrīrāmodante bālakāṇḍaḥ samāptaḥ // RmUD_*1.c //	iti śrī rāmodante bālakāṇḍaḥ samāptaḥ 
SA_GK19_ramodtpu-83	atha ayodhyākāṇḍaḥ // RmUD_*2.a //	atha ayodhyākāṇḍaḥ 
SA_GK19_ramodtpu-84	etasminn antare gehaṃ mātulasya yudhājitaḥ /	etasmin antare geham mātulasya yudhājitaḥ 
SA_GK19_ramodtpu-85	prayayau bharataḥ prītaḥ śatrughnena samanvitaḥ // RmUD_41*2.1 //	prayayau bharataḥ prītaḥ śatrughnena samanvitaḥ 
SA_GK19_ramodtpu-86	tataḥ prakṛtibhiḥ sākaṃ mantrayitvā sa bhūpatiḥ /	tatas prakṛtibhiḥ sākam mantrayitvā sa bhūpatiḥ 
SA_GK19_ramodtpu-87	abhiṣekāya rāmasya samārebhe mudānvitaḥ // RmUD_42*2.2 //	abhiṣekāya rāmasya samārebhe mudā anvitaḥ 
SA_GK19_ramodtpu-88	kaikeyī tu mahīpālaṃ mantharādūṣitāśayā /	kaikeyī tu mahīpālam mantharā dūṣita āśayā 
SA_GK19_ramodtpu-89	varadvayaṃ purā dattaṃ yayāce satyasaṃgaram // RmUD_43*2.3 //	vara dvayam purā dattam yayāce satya saṃgaram 
SA_GK19_ramodtpu-90	vanavāsāya rāmasya rājyāptyai bharatasya ca /	vana vāsāya rāmasya rājya āptyai bharatasya ca 
SA_GK19_ramodtpu-91	tasyā varadvayaṃ kṛcchram anujajñe mahīpatiḥ // RmUD_44*2.4 //	tasyāḥ vara dvayam kṛcchram anujajñe mahīpatiḥ 
SA_GK19_ramodtpu-92	rāmaṃ tadaiva kaikeyī vanavāsāya cādiśat /	rāmam tadā eva kaikeyī vana vāsāya ca ādiśat 
SA_GK19_ramodtpu-93	anujñāpya gurūn sarvān niryayau ca vanāya saḥ // RmUD_45*2.5 //	anujñāpya gurūn sarvān niryayau ca vanāya saḥ 
SA_GK19_ramodtpu-94	dṛṣṭvā taṃ nirgataṃ sītā lakṣmaṇaś cānujagmatuḥ /	dṛṣṭvā tam nirgatam sītā lakṣmaṇaḥ ca anujagmatuḥ 
SA_GK19_ramodtpu-95	saṃtyajya svagṛhān sarve paurāś cānuyayur drutam // RmUD_46*2.6 //	saṃtyajya sva gṛhān sarve paurāḥ ca anuyayuḥ drutam 
SA_GK19_ramodtpu-96	vañcayitvā tu tān paurān nidrāṇān niśi rāghavaḥ /	vañcayitvā tu tān paurān nidrāṇān niśi rāghavaḥ 
SA_GK19_ramodtpu-97	vāhyamānaṃ sumantreṇa ratham āruhya cāgamat // RmUD_47*2.7 //	vāhyamānam sumantreṇa ratham āruhya ca agamat 
SA_GK19_ramodtpu-98	śriṅgiberapuraṃ gatvā gaṅgākūle 'tha rāghavaḥ /	śriṅgibera puram gatvā gaṅgā kūle rāghavaḥ 
SA_GK19_ramodtpu-99	guhena satkṛtas tatra niśām ekām uvāsa ca // RmUD_48*2.8 //	guhena satkṛtaḥ tatra niśām ekām uvāsa ca 
SA_GK19_ramodtpu-100	sārathiṃ saṃnimantryāsau sītālakṣmaṇasaṃyutaḥ /	sārathim saṃnimantrya asau sītā lakṣmaṇa saṃyutaḥ 
SA_GK19_ramodtpu-101	guhenānītayā nāvā saṃtatāra ca jāhnavīm // RmUD_49*2.9 //	guhena ānītayā nāvā saṃtatāra ca jāhnavīm 
SA_GK19_ramodtpu-102	bharadvājamuniṃ prāpya taṃ natvā tena satkṛtaḥ /	bharadvāja munim prāpya tam natvā tena satkṛtaḥ 
SA_GK19_ramodtpu-103	rāghavas tasya nirdeśāc citrakūṭe 'vasat sukham // RmUD_50*2.10 //	rāghavaḥ tasya nirdeśāt citrakūṭe vasat sukham 
SA_GK19_ramodtpu-104	ayodhyāṃ tu tato gatvā sumantraḥ śokavihvalaḥ /	ayodhyām tu tatas gatvā sumantraḥ śoka vihvalaḥ 
SA_GK19_ramodtpu-105	rājñe nyavedayat sarvaṃ rāghavasya viceṣṭitam // RmUD_51*2.11 //	rājñe nyavedayat sarvam rāghavasya viceṣṭitam 
SA_GK19_ramodtpu-106	tad ākarṇya sumantroktaṃ rājā duḥkhavimūḍhadhīḥ /	tat ākarṇya sumantra uktam rājā duḥkha vimūḍha dhīḥ 
SA_GK19_ramodtpu-107	rāma rāmeti vilapan dehaṃ tyaktvā divaṃ yayau // RmUD_52*2.12 //	rāma rāma iti vilapan deham tyaktvā divam yayau 
SA_GK19_ramodtpu-108	mantriṇas tu vasiṣṭhoktyā dehaṃ saṃrakṣya bhūpateḥ /	mantriṇaḥ tu vasiṣṭha uktyā deham saṃrakṣya bhūpateḥ 
SA_GK19_ramodtpu-109	dūtair ānāyayan kṣipraṃ bharataṃ mātulālayāt // RmUD_53*2.13 //	dūtaiḥ ānāyayan kṣipram bharatam mātula ālayāt 
SA_GK19_ramodtpu-110	bharatas tu mṛtaṃ śrutvā pitaraṃ kaikayīgirā /	bharataḥ tu mṛtam śrutvā pitaram kaikayī girā 
SA_GK19_ramodtpu-111	saṃskārādi cakārāsya yathāvidhi sahānujaḥ // RmUD_54*2.14 //	saṃskāra ādi cakāra asya yathāvidhi sahānujaḥ 
SA_GK19_ramodtpu-112	amātyaiś codyamāno 'pi rajyāya bharatas tadā /	amātyaiḥ codyamānaḥ pi rajyāya bharataḥ tadā 
SA_GK19_ramodtpu-113	vanāyaiva yayau rāmam ānetuṃ nāgaraiḥ saha // RmUD_55*2.15 //	vanāya eva yayau rāmam ānetum nāgaraiḥ saha 
SA_GK19_ramodtpu-114	sa gatvā citrakūṭasthaṃ rāmaṃ cīrajaṭādharam /	sa gatvā citrakūṭa stham rāmam cīra jaṭā dharam 
SA_GK19_ramodtpu-115	yayāce rakṣituṃ rājyaṃ vasiṣṭhādyair dvijaiḥ saha // RmUD_56*2.16 //	yayāce rakṣitum rājyam vasiṣṭha ādyaiḥ dvijaiḥ saha 
SA_GK19_ramodtpu-116	caturdaśa samā nītvā punar aiṣyāmy ahaṃ purīm /	caturdaśa samāḥ nītvā punar aiṣyāmi aham purīm 
SA_GK19_ramodtpu-117	ity uktvā pāduke dattvā taṃ rāmaḥ pratyayāpayat // RmUD_57*2.17 //	iti uktvā pāduke dattvā tam rāmaḥ pratyayāpayat 
SA_GK19_ramodtpu-118	gṛhītvā pāduke tasmād bharato dīnamānasaḥ /	gṛhītvā pāduke tasmāt bharataḥ dīna mānasaḥ 
SA_GK19_ramodtpu-119	nandigrāme sthitas tābhyāṃ rarakṣa ca vasuṃdharām // RmUD_58*2.18 //	nandigrāme sthitaḥ tābhyām rarakṣa ca vasuṃdharām 
SA_GK19_ramodtpu-120	rāghavas tu gires tasmād gatvātriṃ samavandata /	rāghavaḥ tu gireḥ tasmāt gatvā atrim samavandata 
SA_GK19_ramodtpu-121	tatpatnī tu tadā sītāṃ bhūṣaṇaiḥ svair abhūṣayat // RmUD_59*2.19 //	tad patnī tu tadā sītām bhūṣaṇaiḥ svaiḥ abhūṣayat 
SA_GK19_ramodtpu-122	uṣitvā tu niśām ekām āśrame tasya rāghavaḥ /	uṣitvā tu niśām ekām āśrame tasya rāghavaḥ 
SA_GK19_ramodtpu-123	viveśa daṇḍakāraṇyaṃ sītālakṣmaṇasaṃyutaḥ // RmUD_60*2.20 //	viveśa daṇḍaka araṇyam sītā lakṣmaṇa saṃyutaḥ 
SA_GK19_ramodtpu-124	iti śrīrāmodante ayodhyākāṇḍaḥ samāptaḥ // RmUD_*2.c //	iti śrī rāma udante ayodhyā kāṇḍaḥ samāptaḥ 
SA_GK19_ramodtpu-125	atha āraṇyakāṇḍaḥ // RmUD_*3.a //	atha āraṇyakāṇḍaḥ 
SA_GK19_ramodtpu-126	vrajan vanena kākutstho virādhaṃ vidhicoditam /	vrajan vanena kākutsthaḥ virādham vidhi coditam 
SA_GK19_ramodtpu-127	sadārānujam ātmānaṃ harantam avadhīt tadā // RmUD_61*3.1 //	sa dāra anujam ātmānam harantam avadhīt tadā 
SA_GK19_ramodtpu-128	śarabhaṅgāśramam prāpya svargatiṃ tasya vīkṣya saḥ /	śarabhaṅga āśramam prāpya svargatim tasya vīkṣya saḥ 
SA_GK19_ramodtpu-129	pratijajñe rākṣasānāṃ vadhaṃ munibhir arthitaḥ // RmUD_62*3.2 //	pratijajñe rākṣasānām vadham munibhiḥ arthitaḥ 
SA_GK19_ramodtpu-130	tasmād gatvā sutīkṣṇaṃ ca praṇamyānena pūjitaḥ /	tasmāt gatvā sutīkṣṇam ca praṇamya anena pūjitaḥ 
SA_GK19_ramodtpu-131	agastyasyāśramaṃ prāpya taṃ nanāma raghūttamaḥ // RmUD_63*3.3 //	agastyasya āśramam prāpya tam nanāma raghūttamaḥ 
SA_GK19_ramodtpu-132	rāmāya vaiṣṇavaṃ cāpam aindraṃ tūṇīyugaṃ tathā /	rāmāya vaiṣṇavam cāpam aindram tūṇī yugam tathā 
SA_GK19_ramodtpu-133	brāhmaṃ cāstraṃ ca khaḍgaṃ ca pradadau kumbhasaṃbhavaḥ // RmUD_64*3.4 //	brāhmam ca astram ca khaḍgam ca pradadau kumbhasaṃbhavaḥ 
SA_GK19_ramodtpu-134	tataḥ sa gacchan kākutsthaḥ samāgamya jaṭāyuṣam /	tatas sa gacchan kākutsthaḥ samāgamya jaṭāyuṣam 
SA_GK19_ramodtpu-135	vaidehyāḥ pālanāyainaṃ śraddadhe pitṛvallabham // RmUD_65*3.5 //	vaidehyāḥ pālanāya enam śraddadhe pitṛ vallabham 
SA_GK19_ramodtpu-136	tataḥ pañcavaṭīṃ prāpya tatra lakṣmaṇanirmitām /	tatas pañcavaṭīm prāpya tatra lakṣmaṇa nirmitām 
SA_GK19_ramodtpu-137	parṇaśālām adhyuvāsa sītayā sahitaḥ sukham // RmUD_66*3.6 //	parṇa śālām adhyuvāsa sītayā sahitaḥ sukham 
SA_GK19_ramodtpu-138	tatrābhyetyaikadā rāmaṃ vavre śūrpaṇakhābhikā /	tatra abhyetya ekadā rāmam vavre śūrpaṇakhā abhikā 
SA_GK19_ramodtpu-139	tannirastā lakṣmaṇaṃ ca vavre so';	tad nirastā lakṣmaṇam ca vavre sā 
SA_GK19_ramodtpu-140	pi nirākarot // RmUD_67*3.7 //	pi nirākarot 
SA_GK19_ramodtpu-141	rāmam eva tato vavre kāmārtā kāmasaṃnibham /	rāmam eva tatas vavre kāma ārtā kāma saṃnibham 
SA_GK19_ramodtpu-142	punaś ca dhikkṛtā tena sītām abhyadravad ruṣā // RmUD_68*3.8 //	punar ca dhikkṛtā tena sītām abhyadravat ruṣā 
SA_GK19_ramodtpu-143	lakṣmaṇena tadā roṣāt kṛttaśravaṇanāsikā /	lakṣmaṇena tadā roṣāt kṛtta śravaṇa nāsikā 
SA_GK19_ramodtpu-144	sā tu gatvā janasthānaṃ kharāyaitan nyavedayat // RmUD_69*3.9 //	sā tu gatvā janasthānam kharāya etat nyavedayat 
SA_GK19_ramodtpu-145	tad ākarṇya kharaḥ kruddho rāghavaṃ hantum āyayau /	tat ākarṇya kharaḥ kruddhaḥ rāghavam hantum āyayau 
SA_GK19_ramodtpu-146	dūṣaṇatriśiromukhyair yātudhānaiḥ samanvitaḥ // RmUD_70*3.10 //	dūṣaṇa triśiraḥ mukhyaiḥ yātudhānaiḥ samanvitaḥ 
SA_GK19_ramodtpu-147	tat kṣaṇaṃ lakṣmaṇe sītāṃ nidhāya raghunandanaḥ /	tat kṣaṇam lakṣmaṇe sītām nidhāya raghunandanaḥ 
SA_GK19_ramodtpu-148	kharaṃ sahānugaṃ saṃkhye jaghānālaghuvikramaḥ // RmUD_71*3.11 //	kharam saha anugam saṃkhye jaghāna alaghu vikramaḥ 
SA_GK19_ramodtpu-149	tataḥ śūrpaṇakhā gatvā laṅkāṃ śokasamanvitā /	tatas śūrpaṇakhā gatvā laṅkām śoka samanvitā 
SA_GK19_ramodtpu-150	nyavedayad rāvaṇāya vṛttāntaṃ sarvam āditaḥ // RmUD_72*3.12 //	nyavedayat rāvaṇāya vṛttāntam sarvam āditas 
SA_GK19_ramodtpu-151	tac chrutvā rāvaṇaḥ sītāṃ hartuṃ kṛtamatis tadā /	tat śrutvā rāvaṇaḥ sītām hartum kṛta matiḥ tadā 
SA_GK19_ramodtpu-152	mārīcasyāśramaṃ prāpya sāhāyye tam acodayat // RmUD_73*3.13 //	mārīcasya āśramam prāpya sāhāyye tam acodayat 
SA_GK19_ramodtpu-153	so 'pi svarṇamṛgo bhūtvā sītāyāḥ pramukhe 'carat /	saḥ pi svarṇa mṛgaḥ bhūtvā sītāyāḥ pramukhe carat 
SA_GK19_ramodtpu-154	sā tu taṃ mṛgam āhartuṃ bhartāraṃ samayācata // RmUD_74*3.14 //	sā tu tam mṛgam āhartum bhartāram samayācata 
SA_GK19_ramodtpu-155	niyujya lakṣmaṇaṃ sītāṃ rakṣituṃ raghunandanaḥ /	niyujya lakṣmaṇam sītām rakṣitum raghunandanaḥ 
SA_GK19_ramodtpu-156	anvagacchan mṛgaṃ tūrṇaṃ dravantaṃ kānanāntare // RmUD_75*3.15 //	anvagacchat mṛgam tūrṇam dravantam kānana antare 
SA_GK19_ramodtpu-157	vivyādha ca mṛgaṃ rāmaḥ sa nijaṃ rūpam āsthitaḥ /	vivyādha ca mṛgam rāmaḥ sa nijam rūpam āsthitaḥ 
SA_GK19_ramodtpu-158	hā sīte lakṣmaṇety evaṃ rudan prāṇān samatyajat // RmUD_76*3.16 //	hā sīte lakṣmaṇa iti evam rudan prāṇān samatyajat 
SA_GK19_ramodtpu-159	etad ākarṇya vaidehyā lakṣmaṇaś codito bhṛśam /	etat ākarṇya vaidehyā lakṣmaṇaḥ coditaḥ bhṛśam 
SA_GK19_ramodtpu-160	tadrakṣāṃ devatāḥ prārthya prayayau rāghavāntikam // RmUD_77*3.17 //	tad rakṣām devatāḥ prārthya prayayau rāghava antikam 
SA_GK19_ramodtpu-161	tad antare samāsādya rāvaṇo yatirūpadhṛt /	tat antare samāsādya rāvaṇaḥ yati rūpa dhṛt 
SA_GK19_ramodtpu-162	sītāṃ gṛhītvā prayayau gaganena mudānvitaḥ // RmUD_78*3.18 //	sītām gṛhītvā prayayau gaganena mudā anvitaḥ 
SA_GK19_ramodtpu-163	tato jaṭāyur ālokya nīyamānāṃ tu jānakīm /	tatas jaṭāyuḥ ālokya nīyamānām tu jānakīm 
SA_GK19_ramodtpu-164	prāharad rāvaṇaṃ prāpya tuṇḍapakṣanakhair bhṛśam // RmUD_79*3.19 //	prāharat rāvaṇam prāpya tuṇḍa pakṣa nakhaiḥ bhṛśam 
SA_GK19_ramodtpu-165	chittvainam candrahāsena pātayitvā ca bhūtale /	chittvā enam candrahāsena pātayitvā ca bhū tale 
SA_GK19_ramodtpu-166	gṛhītvā rāvaṇaḥ sītāṃ prāviśan nijamandiram // RmUD_80*3.20 //	gṛhītvā rāvaṇaḥ sītām prāviśat nija mandiram 
SA_GK19_ramodtpu-167	aśokavanikāmadhye saṃsthāpya janakātmajām /	aśoka vanikā madhye saṃsthāpya janakātmajām 
SA_GK19_ramodtpu-168	rāvaṇo rakṣituṃ caināṃ niyuyoja niśācarīḥ // RmUD_81*3.21 //	rāvaṇaḥ rakṣitum ca enām niyuyoja niśācarīḥ 
SA_GK19_ramodtpu-169	hatvā rāmas tu mārīcam āgacchann anujeritām /	hatvā rāmaḥ tu mārīcam āgacchan anuja īritām 
SA_GK19_ramodtpu-170	vārttām ākarṇya duḥkhārtaḥ parṇaśālām upāgamat // RmUD_82*3.22 //	vārttām ākarṇya duḥkha ārtaḥ parṇa śālām upāgamat 
SA_GK19_ramodtpu-171	adṛṣṭvā tatra vaidehīṃ vicinvāno vanāntare /	a dṛṣṭvā tatra vaidehīm vicinvānaḥ vana antare 
SA_GK19_ramodtpu-172	sahānujo gṛdhrarājaṃ chinnapakṣaṃ dadarśa saḥ // RmUD_83*3.23 //	sahānujaḥ gṛdhra rājam chinna pakṣam dadarśa saḥ 
SA_GK19_ramodtpu-173	tenoktāṃ jānakīvārttāṃ śrutvā paścān mṛtaṃ ca tam /	tena uktām jānakī vārttām śrutvā paścāt mṛtam ca tam 
SA_GK19_ramodtpu-174	dagdhvā sahānujo rāmaś cakre tasyodakakriyām // RmUD_84*3.24 //	dagdhvā sahānujaḥ rāmaḥ cakre tasya udakakriyām 
SA_GK19_ramodtpu-175	ātmano 'bhibhavaṃ paścāt kurvatīṃ pathi lakṣmaṇaḥ /	ātmanaḥ bhibhavam paścāt kurvatīm pathi lakṣmaṇaḥ 
SA_GK19_ramodtpu-176	ayomukhīṃ cakārāśu kṛttaśravaṇanāsikām // RmUD_85*3.25 //	ayaḥ mukhīm cakāra āśu kṛtta śravaṇa nāsikām 
SA_GK19_ramodtpu-177	gṛhītau tau kabandhena bhujau tasya nyakṛntatām /	gṛhītau tau kabandhena bhujau tasya nyakṛntatām 
SA_GK19_ramodtpu-178	tatas tu yācitau tena taddehaṃ dehatuś ca tau // RmUD_86*3.26 //	tatas tu yācitau tena tad deham dehatuḥ ca tau 
SA_GK19_ramodtpu-179	sa tu divyākṛtir bhūtvā rāmaṃ sītopalabdhaye /	sa tu divya ākṛtiḥ bhūtvā rāmam sītā upalabdhaye 
SA_GK19_ramodtpu-180	sugrīvam ṛṣyamūkasthaṃ yāhīty uktvā divaṃ yayau // RmUD_87*3.27 //	sugrīvam ṛṣyamūka stham yāhi iti uktvā divam yayau 
SA_GK19_ramodtpu-181	tataḥ prīto raghuśreṣṭhaḥ śabaryāśramam abhyayāt /	tatas prītaḥ raghu śreṣṭhaḥ śabarī āśramam abhyayāt 
SA_GK19_ramodtpu-182	tayābhipūjitaḥ paścāt pampāṃ prāpa salakṣmaṇaḥ // RmUD_88*3.28 //	tayā abhipūjitaḥ paścāt pampām prāpa sa lakṣmaṇaḥ 
SA_GK19_ramodtpu-183	iti śrīrāmodante āraṇyakāṇḍaḥ samāptaḥ // RmUD_*3.c //	iti śrī rāmodante āraṇya kāṇḍaḥ samāptaḥ 
SA_GK19_ramodtpu-184	atha kiṣkindhākāṇḍaḥ // RmUD_*4.a //	atha kiṣkindhā kāṇḍaḥ 
SA_GK19_ramodtpu-185	hanūmān atha sugrīvanirdiṣṭo rāmalakṣmaṇau /	hanūmān atha sugrīva nirdiṣṭaḥ rāma lakṣmaṇau 
SA_GK19_ramodtpu-186	prāpya jñātvā tu vṛttāntaṃ tena tau samayojayat // RmUD_89*4.1 //	prāpya jñātvā tu vṛttāntam tena tau samayojayat 
SA_GK19_ramodtpu-187	tato rāmasya vṛttāntaṃ sugrīvāya nivedya saḥ /	tatas rāmasya vṛttāntam sugrīvāya nivedya saḥ 
SA_GK19_ramodtpu-188	sakhyaṃ ca kārayām āsa tayoḥ pāvakasaṃnidhau // RmUD_90*4.2 //	sakhyam ca kārayām āsa tayoḥ pāvaka saṃnidhau 
SA_GK19_ramodtpu-189	pratijajñe tadā rāmo haniṣyāmīti vālinam /	pratijajñe tadā rāmaḥ haniṣyāmi iti vālinam 
SA_GK19_ramodtpu-190	darśayiṣyāmi vaidehīm ity anyena ca saṃśrutam // RmUD_91*4.3 //	darśayiṣyāmi vaidehīm iti anyena ca saṃśrutam 
SA_GK19_ramodtpu-191	sugrīveṇātha rāmāya bhrātṛvairasya kāraṇam /	sugrīveṇa atha rāmāya bhrātṛ vairasya kāraṇam 
SA_GK19_ramodtpu-192	niveditam aśeṣaṃ ca balādhikyaṃ ca tasya tat // RmUD_92*4.4 //	niveditam aśeṣam ca bala ādhikyam ca tasya tat 
SA_GK19_ramodtpu-193	tat kṣaṇaṃ dundubheḥ kāyaṃ sugrīveṇa pradarśitam /	tat kṣaṇam dundubheḥ kāyam sugrīveṇa pradarśitam 
SA_GK19_ramodtpu-194	sudūraṃ preṣayām āsa pādāṅguṣṭhena rāghavaḥ // RmUD_93*4.5 //	su dūram preṣayām āsa pādāṅguṣṭhena rāghavaḥ 
SA_GK19_ramodtpu-195	punaś ca darśitāṃs tena sālān sapta raghūttamaḥ /	punar ca darśitān tena sālān sapta raghūttamaḥ 
SA_GK19_ramodtpu-196	bāṇenaikena ciccheda sārdhaṃ tasyānuśaṅkayā // RmUD_94*4.6 //	bāṇena ekena ciccheda sārdham tasya anuśaṅkayā 
SA_GK19_ramodtpu-197	kiṣkindhāṃ prāpya sugrīvas tato rāmasamanvitaḥ /	kiṣkindhām prāpya sugrīvaḥ tatas rāma samanvitaḥ 
SA_GK19_ramodtpu-198	jagarjātīva saṃhṛṣṭaḥ kopayan vānarādhipam // RmUD_95*4.7 //	jagarja atīva saṃhṛṣṭaḥ kopayan vānara adhipam 
SA_GK19_ramodtpu-199	vālī niṣkramya sugrīvaṃ samare 'pīḍayad bhṛśam /	vālī niṣkramya sugrīvam samare pīḍayat bhṛśam 
SA_GK19_ramodtpu-200	so 'pi saṃbhagnasarvāṅgaḥ prādravad rāghavāntikam // RmUD_96*4.8 //	saḥ pi saṃbhagna sarva aṅgaḥ prādravat rāghava antikam 
SA_GK19_ramodtpu-201	kṛtacihnas tu rāmeṇa punar eva sa vālinam /	kṛta cihnaḥ tu rāmeṇa punar eva sa vālinam 
SA_GK19_ramodtpu-202	raṇāyāhvayata kṣipraṃ tasthau rāmas tirohitaḥ // RmUD_97*4.9 //	raṇāya āhvayata kṣipram tasthau rāmaḥ tirohitaḥ 
SA_GK19_ramodtpu-203	hemamālī tato vālī tārayābhihitaṃ hitam /	hema mālī tatas vālī tārayā abhihitam hitam 
SA_GK19_ramodtpu-204	nirasya kupito bhrātrā raṇaṃ cakre sudāruṇam // RmUD_98*4.10 //	nirasya kupitaḥ bhrātrā raṇam cakre su dāruṇam 
SA_GK19_ramodtpu-205	bāṇena vālinaṃ rāmo viddhvā bhūmau nyapātayat /	bāṇena vālinam rāmaḥ viddhvā bhūmau nyapātayat 
SA_GK19_ramodtpu-206	so 'pi rāma iti jñātvā tyaktvā dehaṃ divaṃ yayau // RmUD_99*4.11 //	saḥ pi rāmaḥ iti jñātvā tyaktvā deham divam yayau 
SA_GK19_ramodtpu-207	paścāt tapantaṃ sugrīvaṃ samāśvāsya raghūttamaḥ /	paścāt tapantam sugrīvam samāśvāsya raghūttamaḥ 
SA_GK19_ramodtpu-208	vānarāṇām adhipatiṃ cakārāśritavatsalaḥ // RmUD_100*4.12 //	vānarāṇām adhipatim cakāra āśrita vatsalaḥ 
SA_GK19_ramodtpu-209	tato mālyavataḥ pṛṣṭhe rāmo lakṣmaṇasaṃyutaḥ /	tatas mālyavataḥ pṛṣṭhe rāmaḥ lakṣmaṇa saṃyutaḥ 
SA_GK19_ramodtpu-210	uvāsa caturo māsān sītāvirahaduḥkhitaḥ // RmUD_101*4.13 //	uvāsa caturaḥ māsān sītā viraha duḥkhitaḥ 
SA_GK19_ramodtpu-211	atha rāmasya nirdeśāl lakṣmaṇo vānarādhipam /	atha rāmasya nirdeśāt lakṣmaṇaḥ vānara adhipam 
SA_GK19_ramodtpu-212	ānayat plavagaiḥ sārdhaṃ hanūmatpramukhair girim // RmUD_102*4.14 //	ānayat plavagaiḥ sārdham hanūmat pramukhaiḥ girim 
SA_GK19_ramodtpu-213	sugrīvo rāghavaṃ dṛṣṭvā vacanāt tasya vānarān /	sugrīvaḥ rāghavam dṛṣṭvā vacanāt tasya vānarān 
SA_GK19_ramodtpu-214	nyayuṅkta sītām anveṣṭum āśāsu catasṛṣv api // RmUD_103*4.15 //	nyayuṅkta sītām anveṣṭum āśāsu catasṛṣu api 
SA_GK19_ramodtpu-215	tato hanumataḥ pāṇau dadau rāmo 'ṅgulīyakam /	tatas hanumataḥ pāṇau dadau rāmaḥ ṅgulīyakam 
SA_GK19_ramodtpu-216	viśvāsāya tu vaidehyās tad gṛhītvā sa niryayau // RmUD_104*4.16 //	viśvāsāya tu vaidehyāḥ tat gṛhītvā sa niryayau 
SA_GK19_ramodtpu-217	tato hanūmatpramukhā vānarā dakṣiṇāṃ diśam /	tatas hanūmat pramukhāḥ vānarāḥ dakṣiṇām diśam 
SA_GK19_ramodtpu-218	gatvā sītāṃ vicinvantaḥ parvataṃ vindhyam āpnuvan // RmUD_105*4.17 //	gatvā sītām vicinvantaḥ parvatam vindhyam āpnuvan 
SA_GK19_ramodtpu-219	samayātikramāt tatra cakruḥ prāyopaveśanam /	samaya atikramāt tatra cakruḥ prāya upaveśanam 
SA_GK19_ramodtpu-220	te 'tra sampātinā proktāṃ sītāvārttāṃ ca śuśruvuḥ // RmUD_106*4.18 //	te tra sampātinā proktām sītā vārttām ca śuśruvuḥ 
SA_GK19_ramodtpu-221	tataḥ prāpur udanvantam aṅgadādyāḥ plavaṅgamāḥ /	tatas prāpuḥ udanvantam aṅgada ādyāḥ plavaṅgamāḥ 
SA_GK19_ramodtpu-222	taṃ vilaṅghayituṃ teṣāṃ na kaś cid abhavat kṣamaḥ // RmUD_107*4.19 //	tam vilaṅghayitum teṣām na kaḥ cit abhavat kṣamaḥ 
SA_GK19_ramodtpu-223	svaprabhāvapraśaṃsābhis tadā jāmbavaduktibhiḥ /	sva prabhāva praśaṃsābhiḥ tadā jāmbavat uktibhiḥ 
SA_GK19_ramodtpu-224	saṃvardhito mahendrādrim ārurohānilātmajaḥ // RmUD_108*4.20 //	saṃvardhitaḥ mahā indra adrim āruroha anilātmajaḥ 
SA_GK19_ramodtpu-225	iti śrīrāmodante kiṣkindhākāṇḍaḥ samāptaḥ // RmUD_*4.c //	iti śrī rāmodante kiṣkindhā kāṇḍaḥ samāptaḥ 
SA_GK19_ramodtpu-226	atha sundarakāṇḍaḥ // RmUD_*5.a //	atha sundara kāṇḍaḥ 
SA_GK19_ramodtpu-227	abhivandyātha sakalān amarān pavanātmajaḥ /	abhivandya atha sakalān amarān pavanātmajaḥ 
SA_GK19_ramodtpu-228	pupluve ca gires tasmād vilaṅghayitum arṇavam // RmUD_109*5.1 //	pupluve ca gireḥ tasmāt vilaṅghayitum arṇavam 
SA_GK19_ramodtpu-229	sa samullaṅghya mainākaṃ surasām abhivandya ca /	sa samullaṅghya mainākam surasām abhivandya ca 
SA_GK19_ramodtpu-230	nihatya siṃhikāṃ nītyā pāraṃ prāpa mahodadheḥ // RmUD_110*5.2 //	nihatya siṃhikām nītyā pāram prāpa mahā udadheḥ 
SA_GK19_ramodtpu-231	laṅkādhidevatāṃ jitvā tāṃ praviśyānilātmajaḥ /	laṅkā adhidevatām jitvā tām praviśya anilātmajaḥ 
SA_GK19_ramodtpu-232	sītāṃ vicinvann adrākṣīn nidrāṇaṃ niśi rāvaṇaṃ // RmUD_111*5.3 //	sītām vicinvan adrākṣīt nidrāṇam niśi rāvaṇam 
SA_GK19_ramodtpu-233	apaśyaṃs tatra vaidehīṃ vicinvānas tatas tataḥ /	apaśyan tatra vaidehīm vicinvānaḥ tatas tatas 
SA_GK19_ramodtpu-234	aśokavanikāṃ gatvā kāṃ cid ārtāṃ dadarśa saḥ // RmUD_112*5.4 //	aśoka vanikām gatvā kām cit ārtām dadarśa saḥ 
SA_GK19_ramodtpu-235	pādapaṃ kaṃ cid āruhya tatpalāśaiḥ susaṃvṛtaḥ /	pādapam kam cit āruhya tad palāśaiḥ su saṃvṛtaḥ 
SA_GK19_ramodtpu-236	āste sma mārutis tatra sīteyam iti tarkayan // RmUD_113*5.5 //	āste sma mārutiḥ tatra sītā iyam iti tarkayan 
SA_GK19_ramodtpu-237	rāvaṇas tu tadābhyetya maithilīṃ madanārditaḥ /	rāvaṇaḥ tu tadā abhyetya maithilīm madana arditaḥ 
SA_GK19_ramodtpu-238	bhāryā bhava mamety evaṃ bahudhā samayācata // RmUD_114*5.6 //	bhāryā bhava mama iti evam bahudhā samayācata 
SA_GK19_ramodtpu-239	ahaṃ tvadvaśagā na syām ity eṣā taṃ nirākarot /	aham tvad vaśa gā na syām iti eṣā tam nirākarot 
SA_GK19_ramodtpu-240	kāmamanyuparītātmā rāvaṇo 'pi tadā yayau // RmUD_115*5.7 //	kāma manyu parīta ātmā tadā yayau 
SA_GK19_ramodtpu-241	nirgate rāvaṇe sītāṃ pralapantīṃ sa mārutiḥ /	nirgate rāvaṇe sītām pralapantīm sa mārutiḥ 
SA_GK19_ramodtpu-242	uktvā rāmasya vṛttāntaṃ pradadau cāṅgulīyakam // RmUD_116*5.8 //	uktvā rāmasya vṛttāntam pradadau ca aṅgulīyakam 
SA_GK19_ramodtpu-243	tat samādāya vaidehī vilapya ca bhṛśaṃ punaḥ /	tat samādāya vaidehī vilapya ca bhṛśam punar 
SA_GK19_ramodtpu-244	cūḍāmaṇiṃ dadau tasya kare jagrāha so 'pi tam // RmUD_117*5.9 //	cūḍāmaṇim dadau tasya kare jagrāha saḥ u pi tam 
SA_GK19_ramodtpu-245	mā viṣādaṃ kṛthā devi rāghavo rāvaṇaṃ raṇe /	mā viṣādam kṛthāḥ devi rāghavaḥ rāvaṇam raṇe 
SA_GK19_ramodtpu-246	hatvā tvāṃ neṣyatīty enām āśvāsya sa viniryayau // RmUD_118*5.10 //	hatvā tvām neṣyati iti enām āśvāsya sa viniryayau 
SA_GK19_ramodtpu-247	nītimān so 'pi saṃcintya babhañjopavanaṃ ca tat /	nītimān saḥ pi saṃcintya babhañja upavanam ca tat 
SA_GK19_ramodtpu-248	akṣādīni ca rakṣāṃsi bahūni samare 'vadhīt // RmUD_119*5.11 //	akṣa ādīni ca rakṣāṃsi bahūni samare vadhīt 
SA_GK19_ramodtpu-249	tataḥ śakrajitā yuddhe baddhaḥ pavananandanaḥ /	tatas śakrajitā yuddhe baddhaḥ pavananandanaḥ 
SA_GK19_ramodtpu-250	pratāpaṃ raghunāthasya rāvaṇāya nyavedayat // RmUD_120*5.12 //	pratāpam raghunāthasya rāvaṇāya nyavedayat 
SA_GK19_ramodtpu-251	rakṣodīpitalāṅgūlaḥ sa tu laṅkām aśeṣataḥ /	rakṣaḥ dīpita lāṅgūlaḥ sa tu laṅkām aśeṣatas 
SA_GK19_ramodtpu-252	dagdhvā sāgaram uttīrya vānarān samupāgamat // RmUD_121*5.13 //	dagdhvā sāgaram uttīrya vānarān samupāgamat 
SA_GK19_ramodtpu-253	sa gatvā vānaraiḥ sākaṃ rāghavāyātmanā kṛtam /	sa gatvā vānaraiḥ sākam rāghavāya ātmanā kṛtam 
SA_GK19_ramodtpu-254	nivedayitvā sakalaṃ dadau cūḍāmaṇiṃ ca tam // RmUD_122*5.14 //	nivedayitvā sakalam dadau cūḍāmaṇim ca tam 
SA_GK19_ramodtpu-255	iti śrīrāmodante sundarakāṇḍaḥ samāptaḥ // RmUD_*5.c //	iti śrī rāmodante sundarakāṇḍaḥ samāptaḥ 
SA_GK19_ramodtpu-256	atha yuddhakāṇḍaḥ // RmUD_*6.a //	atha yuddha kāṇḍaḥ 
SA_GK19_ramodtpu-257	athāsaṃkhyaiḥ kapigaṇaiḥ sugrīvapramukhaiḥ saha /	atha asaṃkhyaiḥ kapi gaṇaiḥ sugrīva pramukhaiḥ saha 
SA_GK19_ramodtpu-258	niryayau rāghavas tūrṇaṃ tīraṃ prāpa mahodadheḥ // RmUD_123*6.1 //	niryayau rāghavaḥ tūrṇam tīram prāpa mahā udadheḥ 
SA_GK19_ramodtpu-259	tadā vibhīṣaṇo bhrātrā tyakto rāmam upāgamat /	tadā vibhīṣaṇaḥ bhrātrā tyaktaḥ rāmam upāgamat 
SA_GK19_ramodtpu-260	laṅkādhipatye 'bhyaṣiñcad enaṃ ramo 'rimardanaḥ // RmUD_124*6.2 //	laṅkā ādhipatye bhyaṣiñcat enam ramaḥ ri mardanaḥ 
SA_GK19_ramodtpu-261	dattamārgaḥ samudreṇa tatra setuṃ nalena saḥ /	datta mārgaḥ samudreṇa tatra setum nalena saḥ 
SA_GK19_ramodtpu-262	kārayitvā tena gatvā suvelaṃ prāpa parvatam // RmUD_125*6.3 //	kārayitvā tena gatvā suvelam prāpa parvatam 
SA_GK19_ramodtpu-263	tato rāghavanirdiṣṭā nīlamukhyāḥ plavaṅgamāḥ /	tatas rāghava nirdiṣṭāḥ nīla mukhyāḥ plavaṅgamāḥ 
SA_GK19_ramodtpu-264	rurudhuḥ sarvato laṅkāṃ vṛkṣapāṣāṇapāṇayaḥ // RmUD_126*6.4 //	rurudhuḥ sarvatas laṅkām vṛkṣa pāṣāṇa pāṇayaḥ 
SA_GK19_ramodtpu-265	rāvaṇasya niyogena nirgatān yudhi rākṣasān /	rāvaṇasya niyogena nirgatān yudhi rākṣasān 
SA_GK19_ramodtpu-266	prahastapramukhān hatvā nedus te siṃhavikramāḥ // RmUD_127*6.5 //	prahasta pramukhān hatvā neduḥ te siṃha vikramāḥ 
SA_GK19_ramodtpu-267	sugrīvaś ca hanūmāṃś ca tathā rāghavalakṣmaṇau /	sugrīvaḥ ca hanūmān ca tathā rāghava lakṣmaṇau 
SA_GK19_ramodtpu-268	rākṣasān subahūn yuddhe jaghnur bhīmaparākramāḥ // RmUD_128*6.6 //	rākṣasān su bahūn yuddhe jaghnuḥ bhīma parākramāḥ 
SA_GK19_ramodtpu-269	rāvaṇis tu tadābhyetya samare rāmalakṣmaṇau /	rāvaṇiḥ tu tadā abhyetya samare rāma lakṣmaṇau 
SA_GK19_ramodtpu-270	nanāha nāgapāśena nāgāris tau vyamocayat // RmUD_129*6.7 //	nanāha nāgapāśena nāgāriḥ tau vyamocayat 
SA_GK19_ramodtpu-271	rāvaṇo 'pi tato yuddhe rāghaveṇa parājitaḥ /	rāvaṇaḥ pi tatas yuddhe rāghaveṇa parājitaḥ 
SA_GK19_ramodtpu-272	kumbhakarṇaṃ prabodhyāśu rāmaṃ hantuṃ nyayuṅkta ca // RmUD_130*6.8 //	kumbhakarṇam prabodhya āśu rāmam hantum nyayuṅkta ca 
SA_GK19_ramodtpu-273	rakṣobhiḥ saha niryāya bhakṣayantaṃ plavaṅgamān /	rakṣobhiḥ saha niryāya bhakṣayantam plavaṅgamān 
SA_GK19_ramodtpu-274	sahānugaṃ kumbhakarṇaṃ jaghānāśu sa rāghavaḥ // RmUD_131 //	saha anugam kumbhakarṇam jaghāna āśu sa rāghavaḥ 
SA_GK19_ramodtpu-275	indrajit punar apy ājau sānujaṃ ca raghūttamam /	indrajit punar api ājau sa anujam ca raghūttamam 
SA_GK19_ramodtpu-276	amohayad vānarāṃś ca brahmāstreṇāstrakovidaḥ // RmUD_132 //	amohayat vānarān ca brahmāstreṇa astra kovidaḥ 
SA_GK19_ramodtpu-277	tadaiva gatvā hanumān ānīyauṣadhiparvatam /	tadā eva gatvā hanumān ānīya oṣadhi parvatam 
SA_GK19_ramodtpu-278	tān sarvān bodhayitvāśu tatsthāne 'sthāpayac ca tam // RmUD_133 //	tān sarvān bodhayitvā āśu tad sthāne sthāpayat ca tam 
SA_GK19_ramodtpu-279	tato nikumbhilāṃ gatvā saumitriḥ savibhīṣaṇaḥ /	tatas nikumbhilām gatvā saumitriḥ sa vibhīṣaṇaḥ 
SA_GK19_ramodtpu-280	niṣiddhyendrajito homaṃ saṃyuge taṃ jaghāna ca // RmUD_134 //	niṣiddhya indrajitaḥ homam saṃyuge tam jaghāna ca 
SA_GK19_ramodtpu-281	tac chrutvā rāvaṇaḥ kruddho niryāya śaravṛṣṭibhiḥ /	tat śrutvā rāvaṇaḥ kruddhaḥ niryāya śara vṛṣṭibhiḥ 
SA_GK19_ramodtpu-282	plavaṅgamān pīḍayitvā rāmeṇa yuyudhe bhṛśaṃ // RmUD_135 //	plavaṅgamān pīḍayitvā rāmeṇa yuyudhe bhṛśam 
SA_GK19_ramodtpu-283	rāmo 'pi suciraṃ tena kṛtvā yuddhaṃ sudāruṇaṃ /	rāmaḥ su ciram tena kṛtvā yuddham su dāruṇam 
SA_GK19_ramodtpu-284	brahmāstreṇa jaghānainaṃ brahmadattavaraṃ ripum // RmUD_136 //	brahmāstreṇa jaghāna enam brahma datta varam ripum 
SA_GK19_ramodtpu-285	tadā śakrādayo devā hṛṣṭā rāvaṇanigrahāt /	tadā śakra ādayaḥ devāḥ hṛṣṭāḥ rāvaṇa nigrahāt 
SA_GK19_ramodtpu-286	raghūttamasyottamāṅge puṣpavṛṣṭim akurvata // RmUD_137 //	raghūttamasya uttamāṅge puṣpa vṛṣṭim akurvata 
SA_GK19_ramodtpu-287	rākṣasānām adhipatiṃ kṛtvā rāmo vibhīṣaṇam /	rākṣasānām adhipatim kṛtvā rāmaḥ vibhīṣaṇam 
SA_GK19_ramodtpu-288	agnipraveśasaṃśuddhāṃ parijagrāha maithilīm // RmUD_138 //	agnipraveśa saṃśuddhām parijagrāha maithilīm 
SA_GK19_ramodtpu-289	purandaravareṇāśu jīvayitvā plavaṅgamān /	purandara vareṇa āśu jīvayitvā plavaṅgamān 
SA_GK19_ramodtpu-290	atoṣayad raghuśreṣṭho vividhair dhanasaṃcayaiḥ // RmUD_139 //	atoṣayat raghu śreṣṭhaḥ vividhaiḥ dhana saṃcayaiḥ 
SA_GK19_ramodtpu-291	tataḥ puṣpakam āruhya sasītaḥ sahalakṣmaṇaḥ /	tatas puṣpakam āruhya sa sītaḥ saha lakṣmaṇaḥ 
SA_GK19_ramodtpu-292	niryayau vānaraiḥ sākaṃ rāmo rakṣo'dhipena ca // RmUD_140 //	niryayau vānaraiḥ sākam rāmaḥ rakṣaḥ adhipena ca 
SA_GK19_ramodtpu-293	ayodhyāṃ praty asau gacchan preṣayitvānilātmajam /	ayodhyām prati asau gacchan preṣayitvā anilātmajam 
SA_GK19_ramodtpu-294	bharatasya mataṃ jñātvā nandigrāmam upāgamat // RmUD_141 //	bharatasya matam jñātvā nandigrāmam upāgamat 
SA_GK19_ramodtpu-295	bhrātṛbhiḥ saha saṃgamya veṣaṃ saṃtyajya tāpasaṃ /	bhrātṛbhiḥ saha saṃgamya veṣam saṃtyajya tāpasam 
SA_GK19_ramodtpu-296	ayodhyāṃ prāviśad rāmaḥ prītair bandhujanaiḥ saha // RmUD_142 //	ayodhyām prāviśat rāmaḥ prītaiḥ bandhu janaiḥ saha 
SA_GK19_ramodtpu-297	vasiṣṭho 'tha dvijaiḥ sākaṃ mantrisāmantasaṃnidhau /	dvijaiḥ sākam mantri sāmanta saṃnidhau 
SA_GK19_ramodtpu-298	sītayā sahitaṃ rāmam abhyaṣiñcad yathāvidhi // RmUD_143 //	sītayā sahitam rāmam abhyaṣiñcat yathāvidhi 
SA_GK19_ramodtpu-299	āhlādayañ jagat sarvaṃ paurṇamāsyāṃ śaśī yathā /	āhlādayam jagat sarvam paurṇamāsyām śaśī yathā 
SA_GK19_ramodtpu-300	ayodhyām avasad rāmaḥ sītayā sahitaś ciram // RmUD_144 //	ayodhyām avasat rāmaḥ sītayā sahitaḥ ciram 
SA_GK19_ramodtpu-301	tato vānarasaṃghāṃś ca bhakṣayantaṃ niśācaram /	tatas vānara saṃghān ca bhakṣayantam niśācaram 
SA_GK19_ramodtpu-302	aindreṇāstreṇa rāmo 'pi nijaghāna raṇe bhṛśam // RmUD_*6.9 //	aindreṇa astreṇa nijaghāna raṇe bhṛśam 
SA_GK19_ramodtpu-303	tato rāvaṇasaṃdiṣṭau devāntakanarāntakau /	tatas rāvaṇa saṃdiṣṭau devāntaka narāntakau 
SA_GK19_ramodtpu-304	hanūmadaṅgadābhyāṃ tu nihatau raṇamūrdhani // RmUD_*6.10 //	hanūmat aṅgadābhyām tu nihatau raṇa mūrdhani 
SA_GK19_ramodtpu-305	athātikāyam āyāntaṃ ratham āruhya vāhinīm /	atha atikāyam āyāntam ratham āruhya vāhinīm 
SA_GK19_ramodtpu-306	ardayantaṃ mahākāyaṃ lakṣmaṇaś cāvadhīc charaiḥ // RmUD_*6.11 //	ardayantam mahā kāyam lakṣmaṇaḥ ca avadhīt śaraiḥ 
SA_GK19_ramodtpu-307	tato rāvaṇasaṃdiṣṭaḥ śakrajid rāghavau raṇe /	tatas rāvaṇa saṃdiṣṭaḥ śakrajit rāghavau raṇe 
SA_GK19_ramodtpu-308	brahmāstreṇa ca tau baddhvā vānarāṃś cāvadhīc charaiḥ // RmUD_*6.12 //	brahmāstreṇa ca tau baddhvā vānarān ca avadhīt śaraiḥ 
SA_GK19_ramodtpu-309	atha jāmbavato vākyād gatvā cauṣadhiparvatam /	atha jāmbavataḥ vākyāt gatvā ca oṣadhi parvatam 
SA_GK19_ramodtpu-310	mārutiś cauṣadhīs tatrādṛṣṭvā kopaṃ cakāra saḥ // RmUD_*6.13 //	mārutiḥ ca oṣadhīḥ tatra a dṛṣṭvā kopam cakāra saḥ 
SA_GK19_ramodtpu-311	bhūdharaṃ taṃ samutpaṭya gṛhītvā punar āgataḥ /	bhūdharam tam samutpaṭya gṛhītvā punar āgataḥ 
SA_GK19_ramodtpu-312	tāsāṃ gandhena vai sarvān rāghavādīn ajīvayat // RmUD_*6.14 //	tāsām gandhena vai sarvān rāghava ādīn ajīvayat 
SA_GK19_ramodtpu-313	rāvaṇaḥ kapibhir dagdhāṃ purīṃ vīkṣya ruṣānvitaḥ /	rāvaṇaḥ kapibhiḥ dagdhām purīm vīkṣya ruṣā anvitaḥ 
SA_GK19_ramodtpu-314	nyayuṅkta kumbhakarṇasya putrau hantuṃ ca rāghavau // RmUD_*6.15 //	nyayuṅkta kumbhakarṇasya putrau hantum ca rāghavau 
SA_GK19_ramodtpu-315	athārdayantau tat sainyaṃ vīkṣya tau balaśālinau /	athā ardayantau tat sainyam vīkṣya tau bala śālinau 
SA_GK19_ramodtpu-316	kumbhaṃ rāmo 'vadhīd bāṇair nikumbhaṃ cātmajo raveḥ // RmUD_*6.16 //	kumbham rāmaḥ vadhīt bāṇaiḥ nikumbham ca ātmajaḥ raveḥ 
SA_GK19_ramodtpu-317	tataḥ kharātmajaṃ tena rāvaṇena pracoditam /	tatas khara ātmajam tena rāvaṇena pracoditam 
SA_GK19_ramodtpu-318	pīḍayantaṃ kapīn bāṇair jaghānāstreṇa rāghavaḥ // RmUD_*6.17 //	pīḍayantam kapīn bāṇaiḥ jaghāna astreṇa rāghavaḥ 
SA_GK19_ramodtpu-319	tataḥ saṃtaptahṛdayo rāvaṇo yuddhadurmadam /	tatas saṃtapta hṛdayaḥ rāvaṇaḥ yuddha durmadam 
SA_GK19_ramodtpu-320	pracodayām āsa sutam yuddhe hantuṃ sa rāghavau // RmUD_*6.18 //	pracodayām āsa sutam yuddhe hantum sa rāghavau 
SA_GK19_ramodtpu-321	nagarān niryayau tūrṇam indrajit samitiñjayaḥ /	nagarāt niryayau tūrṇam indrajit samitiñjayaḥ 
SA_GK19_ramodtpu-322	māyāsītāṃ vinikṣipya sarveṣāṃ mohanāya vai // RmUD_*6.19 //	māyā sītām vinikṣipya sarveṣām mohanāya vai 
SA_GK19_ramodtpu-323	vānareṣv api paśyatsu hanūmatpramukheṣu ca /	vānareṣu api paśyatsu hanūmat pramukheṣu ca 
SA_GK19_ramodtpu-324	jaghāna sītāṃ khaḍgena śitena samitiñjayaḥ // RmUD_*6.20 //	jaghāna sītām khaḍgena śitena samitiñjayaḥ 
SA_GK19_ramodtpu-325	yuddhaṃ tyaktvā tataḥ sarvair vānaraiḥ sa parīvṛtaḥ /	yuddham tyaktvā tatas sarvaiḥ vānaraiḥ sa parīvṛtaḥ 
SA_GK19_ramodtpu-326	duḥkhito hanumāṃs tatra yatra ramo 'vrajal laghu // RmUD_*6.21 //	duḥkhitaḥ hanumān tatra yatra ramaḥ vrajat laghu 
SA_GK19_ramodtpu-327	upagamyābravīd rāmaṃ hanūmān nikhilaṃ tadā /	upagamya abravīt rāmam hanūmān nikhilam tadā 
SA_GK19_ramodtpu-328	śrutvā vṛttāntam akhilaṃ rāmo moham avāpa saḥ // RmUD_*6.22 //	śrutvā vṛttāntam akhilam rāmaḥ moham avāpa saḥ 
SA_GK19_ramodtpu-329	vibhīṣaṇo 'tha saṃprāpya dṛṣṭvā rāmaṃ ca mūrchitam /	vibhīṣaṇaḥ saṃprāpya dṛṣṭvā rāmam ca mūrchitam 
SA_GK19_ramodtpu-330	viṣaṇṇān vānarān vācā sāntvayann idam abravīt // RmUD_*6.23 //	viṣaṇṇān vānarān vācā sāntvayan idam abravīt 
SA_GK19_ramodtpu-331	mithyā viṣādaṃ saṃtyajya jagannāyaka he prabho /	mithyā viṣādam saṃtyajya jagannāyaka he prabho 
SA_GK19_ramodtpu-332	śṛṇu me 'bhihitaṃ vākyaṃ jñātvā rāvaṇimānasam // RmUD_*6.24 //	śṛṇu me bhihitam vākyam jñātvā rāvaṇi mānasam 
SA_GK19_ramodtpu-333	durātmanā kṛtā māyā rākṣasendrasutena vai /	durātmanā kṛtā māyā rākṣasa indra sutena vai 
SA_GK19_ramodtpu-334	nikumbhilāyāṃ homaṃ tu kṛtaṃ tenādhunā kila // RmUD_*6.25 //	nikumbhilāyām homam tu kṛtam tena adhunā kila 
SA_GK19_ramodtpu-335	lakṣmaṇaṃ preṣayādyaiva mayā saha samantriṇā /	lakṣmaṇam preṣaya adya eva mayā saha sa mantriṇā 
SA_GK19_ramodtpu-336	kṛte home tatra ripur ajeyo bhavati dhruvam // RmUD_*6.26 //	kṛte home tatra ripuḥ ajeyaḥ bhavati dhruvam 
SA_GK19_ramodtpu-337	uvāca rāmaḥ saumitriṃ rākṣasendrasutaṃ jahi /	uvāca rāmaḥ saumitrim rākṣasa indra sutam jahi 
SA_GK19_ramodtpu-338	gaccheti śīghraṃ suhṛdā rāvaṇasyānujena saḥ // RmUD_*6.27 //	gaccha iti śīghram suhṛdā rāvaṇasya anujena saḥ 
SA_GK19_ramodtpu-339	lakṣmaṇas tu tadā rāmam āmantrya savibhīṣaṇaḥ /	lakṣmaṇaḥ tu tadā rāmam āmantrya sa vibhīṣaṇaḥ 
SA_GK19_ramodtpu-340	nikumbhilāṃ prāpa tūrṇam indrajid yatra vartate // RmUD_*6.28 //	nikumbhilām prāpa tūrṇam indrajit yatra vartate 
SA_GK19_ramodtpu-341	adarśayad bhrātṛputraṃ dharmātmā sa vibhīṣaṇaḥ /	adarśayat bhrātṛ putram dharma ātmā sa vibhīṣaṇaḥ 
SA_GK19_ramodtpu-342	lakṣmaṇo bhedayām āsa rākṣasāñ śarasaṃcayaiḥ // RmUD_*6.29 //	lakṣmaṇaḥ bhedayām āsa rākṣasām śara saṃcayaiḥ 
SA_GK19_ramodtpu-343	kṛtvā ciraṃ tatra yuddham aindreṇāstreṇa vai ruṣā /	kṛtvā ciram tatra yuddham aindreṇa astreṇa vai ruṣā 
SA_GK19_ramodtpu-344	śiraś ciccheda saumitrir daśānanasutasya hi // RmUD_*6.30 //	śiraḥ ciccheda saumitriḥ daśānana sutasya hi 
SA_GK19_ramodtpu-345	sa sutasya vadhaṃ śrutvā rāvaṇaḥ sokakarśitaḥ /	sa sutasya vadham śrutvā rāvaṇaḥ soka karśitaḥ 
SA_GK19_ramodtpu-346	naṣṭadhairyo vihvalāṅgo vilalāpākulendriyaḥ // RmUD_*6.31 //	naṣṭa dhairyaḥ vihvala aṅgaḥ vilalāpa ākula indriyaḥ 
SA_GK19_ramodtpu-347	nirarthakaṃ tu majjanma jalpitaṃ ca nirarthakam /	nirarthakam tu mad janma jalpitam ca nirarthakam 
SA_GK19_ramodtpu-348	yenāham adya paśyāmi hatam indrajitaṃ raṇe // RmUD_*6.32 //	yena aham adya paśyāmi hatam indrajitam raṇe 
SA_GK19_ramodtpu-349	kva gato 'si hataḥ śūra mānuṣeṇa padātinā /	kva gataḥ si hataḥ śūra mānuṣeṇa padātinā 
SA_GK19_ramodtpu-350	rājyād bhraṣṭena dīnena tyaktvā māṃ putra jīvitam // RmUD_*6.33 //	rājyāt bhraṣṭena dīnena tyaktvā mām putra jīvitam 
SA_GK19_ramodtpu-351	indraṃ jitvā tu taṃ baddhvā laṅkām ānīya vai balāt /	indram jitvā tu tam baddhvā laṅkām ānīya vai balāt 
SA_GK19_ramodtpu-352	akaros tvaṃ pratāpena kārāgṛhanivāsinam // RmUD_*6.34 //	akaroḥ tvam pratāpena kārā gṛha nivāsinam 
SA_GK19_ramodtpu-353	mocayām āsa brahmā tvāṃ sāntvayitvāmarādhipam /	mocayām āsa brahmā tvām sāntvayitvā amara adhipam 
SA_GK19_ramodtpu-354	tādṛk tvaṃ kutra māṃ tyaktvā gato 'dya sudurāsadaḥ // RmUD_*6.35 //	tādṛś tvam kutra mām tyaktvā gataḥ dya su durāsadaḥ 
SA_GK19_ramodtpu-355	kiṃ kariṣyāmy aham putra kva gacchāmi vadādhunā /	kim kariṣyāmi aham putra kva gacchāmi vada adhunā 
SA_GK19_ramodtpu-356	naya māṃ yatra gantāsi tatra te na vilambanam // RmUD_*6.36 //	naya mām yatra gantāsi tatra te na vilambanam 
SA_GK19_ramodtpu-357	lokeṣu tvatsamo nāsti tādṛśasya pitāsmy aham /	lokeṣu tvad samaḥ nā asti tādṛśasya pitā asmi aham 
SA_GK19_ramodtpu-358	ityāśayā sthitaṃ putra garvitena mayātra hi // RmUD_*6.37 //	iti āśayā sthitam putra garvitena mayā atra hi 
SA_GK19_ramodtpu-359	dhūmrākṣo vajradaṃṣṭraś ca kumbhakarṇaḥ pratāpavān /	dhūmrākṣaḥ vajra daṃṣṭraḥ ca kumbhakarṇaḥ pratāpavān 
SA_GK19_ramodtpu-360	rākṣasā nihatāḥ sarve prahastapramukhā api // RmUD_*6.38 //	rākṣasāḥ nihatāḥ sarve prahasta pramukhāḥ api 
SA_GK19_ramodtpu-361	anādṛtya tu tān sarvān rākṣasān prahṛtān api /	an ādṛtya tu tān sarvān rākṣasān prahṛtān api 
SA_GK19_ramodtpu-362	avaṣṭabhya balaṃ putra sukhenāvasthitaṃ tava // RmUD_*6.39 //	avaṣṭabhya balam putra sukhena avasthitam tava 
SA_GK19_ramodtpu-363	ity evaṃ bahudhā tatra vilapya sa tu rāvaṇaḥ /	iti evam bahudhā tatra vilapya sa tu rāvaṇaḥ 
SA_GK19_ramodtpu-364	antarniyamya duḥkhāni kopaṃ cakre sudāruṇam // RmUD_*6.40 //	antar niyamya duḥkhāni kopam cakre su dāruṇam 
SA_GK19_ramodtpu-365	rathaṃ sūta mamāgre tvaṃ kṣipraṃ kuru jayaiṣiṇaḥ /	ratham sūta mama agre tvam kṣipram kuru jaya eṣiṇaḥ 
SA_GK19_ramodtpu-366	rāmaṃ salakṣmaṇaṃ hantuṃ nirgamiṣyāmy ahaṃ gṛhāt // RmUD_*6.41 //	rāmam sa lakṣmaṇam hantum nirgamiṣyāmi aham gṛhāt 
SA_GK19_ramodtpu-367	ity uktvā ratham āruhya śīghraṃ sārathivāhitam /	iti uktvā ratham āruhya śīghram sārathi vāhitam 
SA_GK19_ramodtpu-368	rāmeṇa saha saṃgamya yuddhaṃ cakre sudāruṇam // RmUD_*6.42 //	rāmeṇa saha saṃgamya yuddham cakre su dāruṇam 
SA_GK19_ramodtpu-369	tato mātalinānītaṃ ratham aindraṃ samāruhan /	tatas mātalinā ānītam ratham aindram samāruhan 
SA_GK19_ramodtpu-370	rarāja rāmo dharmātmā hy udayastho yathā raviḥ // RmUD_*6.43 //	rarāja rāmaḥ dharma ātmā hi udaya sthaḥ yathā raviḥ 
SA_GK19_ramodtpu-371	cakāra yuddham tumulaṃ devavṛnde ca paśyati /	cakāra yuddham tumulam deva vṛnde ca paśyati 
SA_GK19_ramodtpu-372	sītāharaṇajāt kopād rāmo dharmabhṛtāṃ varaḥ // RmUD_*6.44 //	sītā haraṇa jāt kopāt rāmaḥ dharma bhṛtām varaḥ 
SA_GK19_ramodtpu-373	athāgastyasya vacanād rāvaṇaṃ lokakaṇṭakam /	atha agastyasya vacanāt rāvaṇam loka kaṇṭakam 
SA_GK19_ramodtpu-374	jaghāna rāmo lakṣmīvān brāhmeṇāstreṇa taṃ raṇe // RmUD_*6.45 //	jaghāna rāmaḥ lakṣmīvān brāhmeṇa astreṇa tam raṇe 
SA_GK19_ramodtpu-375	mandodarī vadhaṃ śrutvā bhartuḥ priyatarasya sā /	mandodarī vadham śrutvā bhartuḥ priyatarasya sā 
SA_GK19_ramodtpu-376	vilalāpa raṇaṃ gatvā kurarīva bhṛśāturā // RmUD_*6.46 //	vilalāpa raṇam gatvā kurarī iva bhṛśa āturā 
SA_GK19_ramodtpu-377	vibhīṣaṇo 'tha rāmeṇa saṃdiṣṭaḥ saha rākṣasaiḥ /	vibhīṣaṇaḥ tha rāmeṇa saṃdiṣṭaḥ saha rākṣasaiḥ 
SA_GK19_ramodtpu-378	cakāra dahanaṃ tasya rāvaṇasya gatāyuṣaḥ // RmUD_*6.47 //	cakāra dahanam tasya rāvaṇasya gata āyuṣaḥ 
SA_GK19_ramodtpu-379	athāgnivacanāt sītāṃ rāmo vīkṣya sunirmalām /	atha agni vacanāt sītām rāmaḥ vīkṣya su nirmalām 
SA_GK19_ramodtpu-380	saṃdiṣṭo devavṛndaiś ca jagrāha pitṛsaṃnidhau // RmUD_*6.48 //	saṃdiṣṭaḥ deva vṛndaiḥ ca jagrāha pitṛ saṃnidhau 
SA_GK19_ramodtpu-381	tavaiva yuktaṃ karmaitat sarvalokabhayaṅkaram /	tava eva yuktam karma etat sarva loka bhayaṅkaram 
SA_GK19_ramodtpu-382	tad vaidehyāḥ kṛte rāma sā tu lakṣmīr bhavān svabhūḥ // RmUD_*6.49 //	tat vaidehyāḥ kṛte rāma sā tu lakṣmīḥ bhavān 
SA_GK19_ramodtpu-383	ity evaṃ devasaṃghaiś ca munibhiś cābhipūjitaḥ /	iti evam deva saṃghaiḥ ca munibhiḥ ca abhipūjitaḥ 
SA_GK19_ramodtpu-384	lakṣmaṇaś ca tutoṣātha rāmo viśvāsam āyayau // RmUD_*6.50 //	lakṣmaṇaḥ ca tutoṣa atha rāmaḥ viśvāsam āyayau 
SA_GK19_ramodtpu-385	vibhīṣaṇasya dharmātmā satyasaṃdha udāradhīḥ /	vibhīṣaṇasya dharma ātmā satya saṃdhaḥ udāra dhīḥ 
SA_GK19_ramodtpu-386	kārayām āsa lakṣmīvān anujenābhiṣecanam // RmUD_*6.51 //	kārayām āsa lakṣmīvān anujena abhiṣecanam 
SA_GK19_ramodtpu-387	tataḥ puṣpakam āruhya saha mitrair jagatpatiḥ /	tatas puṣpakam āruhya saha mitraiḥ jagatpatiḥ 
SA_GK19_ramodtpu-388	bhāryānujābhyāṃ sahitaḥ kiṣkindhāṃ prāpa rāghavaḥ // RmUD_*6.52 //	bhāryā anujābhyām sahitaḥ kiṣkindhām prāpa rāghavaḥ 
SA_GK19_ramodtpu-389	kiṣkindhānilayāḥ sarvāḥ kapīnāṃ yoṣitaḥ priyāḥ /	kiṣkindhā nilayāḥ sarvāḥ kapīnām yoṣitaḥ priyāḥ 
SA_GK19_ramodtpu-390	sītākutūhalāt puṣpaṃ vimānaṃ tāḥ samāruhan // RmUD_*6.53 //	sītā kutūhalāt puṣpam vimānam tāḥ samāruhan 
SA_GK19_ramodtpu-391	atha dāśarathiḥ śrīmān bharataṃ draṣṭum icchayā /	atha dāśarathiḥ śrīmān bharatam draṣṭum icchayā 
SA_GK19_ramodtpu-392	bharadvājāśramaṃ prāptas tatra tena nivāritaḥ // RmUD_*6.54 //	bharadvāja āśramam prāptaḥ tatra tena nivāritaḥ 
SA_GK19_ramodtpu-393	bharatasyāntikaṃ rāmaḥ preṣayām āsa mārutim /	bharatasya antikam rāmaḥ preṣayām āsa mārutim 
SA_GK19_ramodtpu-394	rāmasyādarśanād vahnipraveśaṃ kāṅkṣato bhṛśaṃ // RmUD_*6.55 //	rāmasya adarśanāt vahnipraveśam kāṅkṣataḥ bhṛśam 
SA_GK19_ramodtpu-395	tatra tena munīndreṇa sānujaḥ sasuhṛdgaṇaḥ /	tatra tena muni indreṇa sa anujaḥ sa suhṛd gaṇaḥ 
SA_GK19_ramodtpu-396	saṃtoṣavivaśenātha rāmo 'pi vidhipūjitaḥ // RmUD_*6.56 //	saṃtoṣa vivaśena atha vidhi pūjitaḥ 
SA_GK19_ramodtpu-397	rāmo 'tha saha saṃgamya bharatenārighātinā /	rāmaḥ tha saha saṃgamya bharatena ari ghātinā 
SA_GK19_ramodtpu-398	ayodhyāṃ prāviśat tūrṇaṃ mātṛbhiś cābhinanditaḥ // RmUD_*6.57 //	ayodhyām prāviśat tūrṇam mātṛbhiḥ ca abhinanditaḥ 
SA_GK19_ramodtpu-399	athāyodhyānivāsās te janāḥ sarve 'pi toṣitāḥ /	atha ayodhyā nivāsāḥ te janāḥ sarve toṣitāḥ 
SA_GK19_ramodtpu-400	abhigamyābruvan rāmaṃ dhanyā vayam iti drutam // RmUD_*6.58 //	abhigamya abruvan rāmam dhanyāḥ vayam iti drutam 
SA_GK19_ramodtpu-401	cātakās tu ghanān dṛṣṭvā mayūrāś ca yathā śiśūn /	cātakāḥ tu ghanān dṛṣṭvā mayūrāḥ ca yathā śiśūn 
SA_GK19_ramodtpu-402	āsādya mātaras toṣaṃ tathā prāpur janā bhuvi // RmUD_*6.59 //	āsādya mātaraḥ toṣam tathā prāpuḥ janāḥ bhuvi 
SA_GK19_ramodtpu-403	athābhiṣekaṃ rāmasya vasiṣṭhādyā mudānvitāḥ /	atha abhiṣekam rāmasya vasiṣṭha ādyāḥ mudā anvitāḥ 
SA_GK19_ramodtpu-404	sahitā mantribhiś cakrur vasavo vāsavaṃ yathā // RmUD_*6.60 //	sahitāḥ mantribhiḥ cakruḥ vasavaḥ vāsavam yathā 
SA_GK19_ramodtpu-405	abhiṣekotsave sarve sugrīvādyāḥ kapīśvarāḥ /	abhiṣeka utsave sarve sugrīva ādyāḥ kapi īśvarāḥ 
SA_GK19_ramodtpu-406	yathārhaṃ pūjitāś cāsan sraggandhāmbarabhūṣaṇaiḥ // RmUD_*6.61 //	yathārham pūjitāḥ ca āsan sraj gandha ambara bhūṣaṇaiḥ 
SA_GK19_ramodtpu-407	viśiṣya muktāhāreṇa sītayā hanumān mudam /	viśiṣya muktā hāreṇa sītayā hanumān mudam 
SA_GK19_ramodtpu-408	pūjitaś ca tathā lebhe yathā sītāvalokane // RmUD_*6.62 //	pūjitaḥ ca tathā lebhe yathā sītā avalokane 
SA_GK19_ramodtpu-409	sarvāsāṃ vānarīṇāṃ ca kausalyā putravatsalā /	sarvāsām vānarīṇām ca kausalyā putra vatsalā 
SA_GK19_ramodtpu-410	bhūṣaṇair bhūṣayām āsa vastracandanakuṅkumaiḥ // RmUD_*6.63 //	bhūṣaṇaiḥ bhūṣayām āsa vastra candana kuṅkumaiḥ 
SA_GK19_ramodtpu-411	rāmājñayātha sarve 'pi sugrīvādiplavaṅgamāḥ /	rāma ājñayā atha sarve sugrīva ādi plavaṅgamāḥ 
SA_GK19_ramodtpu-412	kiṣkindhāṃ lebhire kṛcchrāc chrīrāmavirahāturāḥ // RmUD_*6.64 //	kiṣkindhām lebhire kṛcchrāt śrī rāma viraha āturāḥ 
SA_GK19_ramodtpu-413	atibhakto dīrghajīvī laṅkāsamarasādhakaḥ /	           
SA_GK19_ramodtpu-414	anujñātaḥ sa rāmeṇa laṅkāṃ prāyād vibhīṣaṇaḥ // RmUD_*6.65 //	anujñātaḥ sa rāmeṇa laṅkām prāyāt vibhīṣaṇaḥ 
SA_GK19_ramodtpu-415	pituḥ siṃhāsanaṃ prāpya bhrātṛbhiḥ sahito 'naghaḥ /	pituḥ siṃhāsanam prāpya bhrātṛbhiḥ sahitaḥ naghaḥ 
SA_GK19_ramodtpu-416	virarāja tathā rāmo yathā viṣṇus triviṣṭape // RmUD_*6.66 //	virarāja tathā rāmaḥ yathā viṣṇuḥ triviṣṭape 
SA_GK19_ramodtpu-417	lakṣmaṇānumate rāmo yauvarājyaṃ tu dattavān /	lakṣmaṇa anumate rāmaḥ yauvarājyam tu dattavān 
SA_GK19_ramodtpu-418	bharatāyāprameyāya prāṇāt priyatarāya saḥ // RmUD_*6.67 //	bharatāya aprameyāya prāṇāt priyatarāya saḥ 
SA_GK19_ramodtpu-419	catvāras te mahātmānaḥ sabhāryā raghusattamāḥ /	catvāraḥ te mahātmānaḥ sa bhāryāḥ raghu sattamāḥ 
SA_GK19_ramodtpu-420	khe satāro yathā candras tathā rejuḥ svapattane // RmUD_*6.68 //	khe sa tāraḥ yathā candraḥ tathā rejuḥ sva pattane 
SA_GK19_ramodtpu-421	iti śrīrāmodante yuddhakāṇḍaḥ samāptaḥ // RmUD_*6.c //	iti śrī rāma udante yuddha kāṇḍaḥ samāptaḥ 
SA_GK19_ramodtpu-422	atha uttarakāṇḍaḥ // RmUD_*7.a //	atha uttara kāṇḍaḥ 
SA_GK19_ramodtpu-423	rājā paryagrahīd eva bhāryāṃ rāvaṇadūṣitām /	rājā paryagrahīt eva bhāryām rāvaṇa dūṣitām 
SA_GK19_ramodtpu-424	ity ajñajanavādena rāmas tatyāja maithilīm // RmUD_145*7.1 //	iti ajña jana vādena rāmaḥ tatyāja maithilīm 
SA_GK19_ramodtpu-425	tad viditvātha vālmīkir ānīyaināṃ nijāśramam /	tat viditvā atha vālmīkiḥ ānīya enām nija āśramam 
SA_GK19_ramodtpu-426	antarvatnīṃ samāśvāsya tatraivāvāsayat sukham // RmUD_146*7.2 //	antarvatnīm samāśvāsya tatra eva avāsayat sukham 
SA_GK19_ramodtpu-427	ṛṣibhiḥ prārthitasyātha rāghavasya niyogataḥ /	ṛṣibhiḥ prārthitasya atha rāghavasya niyogataḥ 
SA_GK19_ramodtpu-428	śatrughno lavaṇaṃ yuddhe nihatyainān apālayat // RmUD_147*7.3 //	śatrughnaḥ lavaṇam yuddhe nihatya enān apālayat 
SA_GK19_ramodtpu-429	tapasyantaṃ tataḥ śūdraṃ śambūkākhyaṃ raghūttamaḥ /	tapasyantam tatas śūdram śambūka ākhyam raghūttamaḥ 
SA_GK19_ramodtpu-430	hatvā viprasya kasyāpi mṛtaṃ putram ajīvayat // RmUD_148 //	hatvā viprasya kasya api mṛtam putram ajīvayat 
SA_GK19_ramodtpu-431	rāme hemamayīṃ patnīṃ kṛtvā yajñaṃ vitanvati /	rāme hema mayīm patnīm kṛtvā yajñam vitanvati 
SA_GK19_ramodtpu-432	ānīya sasutāṃ sītāṃ tasmai prācetaso dadau // RmUD_149*7.4 //	ānīya sa sutām sītām tasmai prācetasaḥ dadau 
SA_GK19_ramodtpu-433	śaṅkyamānā punaś caivaṃ rāmeṇa janakātmajā /	śaṅkyamānā punar ca evam rāmeṇa janakātmajā 
SA_GK19_ramodtpu-434	bhūmyā prārthitayā dattaṃ vivaraṃ praviveśa sā // RmUD_150*7.5 //	bhūmyā prārthitayā dattam vivaram praviveśa sā 
SA_GK19_ramodtpu-435	lakṣmaṇaḥ sabhayabhraṃśād rāmeṇa samupekṣitaḥ /	lakṣmaṇaḥ sa bhaya bhraṃśāt rāmeṇa samupekṣitaḥ 
SA_GK19_ramodtpu-436	mānuṣaṃ deham utsṛjya svakaṃ rūpaṃ samāviśat // RmUD_151 //	mānuṣam deham utsṛjya svakam rūpam samāviśat 
SA_GK19_ramodtpu-437	atha rāmasya nirdeśāt pauraiḥ saha vanaukasaḥ /	atha rāmasya nirdeśāt pauraiḥ saha vanaukasaḥ 
SA_GK19_ramodtpu-438	nimajjya sarayūtīrthe dehaṃ tyaktvā divaṃ yayuḥ // RmUD_152*7.6 //	nimajjya sarayū tīrthe deham tyaktvā divam yayuḥ 
SA_GK19_ramodtpu-439	tato bharataśatrughnau nijaṃ rūpam avāpatuḥ /	tatas bharata śatrughnau nijam rūpam avāpatuḥ 
SA_GK19_ramodtpu-440	rāmo 'pi mānuṣaṃ dehaṃ tyaktvā dhāmāviśat svakam // RmUD_153*7.7 //	rāmaḥ u pi mānuṣam deham tyaktvā dhām āviśat svakam 
SA_GK19_ramodtpu-441	śrīrāmodantam ākhyātam idaṃ mandadhiyā mayā /	śrī rāma udantam ākhyātam idam manda dhiyā mayā 
SA_GK19_ramodtpu-442	samīkṣya nipuṇaiḥ sadbhiḥ saṃśodhya parigṛhyatām // RmUD_154*7.8 //	samīkṣya nipuṇaiḥ sadbhiḥ saṃśodhya parigṛhyatām 
SA_GK19_ramodtpu-443	yeṣāṃ prasādād rāmasya caritaṃ kīrtitaṃ mayā /	yeṣām prasādāt rāmasya caritam kīrtitam mayā 
SA_GK19_ramodtpu-444	tān gurūn sarvadā naumi nārāyaṇaparāyaṇān // RmUD_155 //	tān gurūn sarvadā naumi nārāyaṇa parāyaṇān 
SA_GK19_ramodtpu-445	yas tu dāśarathir bhūtvā raṇe hatvā ca rāvaṇam /	yaḥ tu dāśarathiḥ bhūtvā raṇe hatvā ca rāvaṇam 
SA_GK19_ramodtpu-446	rarakṣa lokān vaikuṇṭhaḥ sa māṃ rakṣatu cinmayaḥ // RmUD_156*7.9 //	rarakṣa lokān vaikuṇṭhaḥ sa mām rakṣatu cit mayaḥ 
SA_GK19_ramodtpu-447	iti śrīrāmodante uttarakāṇḍaḥ samāptaḥ // RmUD_*7.c //	iti śrī rāmodante uttara kāṇḍaḥ samāptaḥ 
SA_GK19_ramodtpu-448	śrīrāmodantaṃ samāptam /	śrī rāmodantam samāptam 
