segmentnr	original	analyzed
SA_XX_matpra_u-0	Prasādapratibhodhava (= Śatapañcāśatka) of Mātṛceṭa	prasāda pratibhodhava mātṛceṭa 
SA_XX_matpra_u-1	sarvadā sarvathā sarve yasya doṣā na santi ha /	sarvadā sarvathā sarve yasya doṣāḥ na santi ha 
SA_XX_matpra_u-2	sarve sarvābhisāreṇa yatra cāvasthitā guṇāḥ // 1	sarve sarvābhisāreṇa yatra ca avasthitāḥ guṇāḥ 
SA_XX_matpra_u-3	tam eva śaraṇaṃ gantuṃ taṃ stotuṃ tam upāsitum /	tam eva śaraṇam gantum tam stotum tam upāsitum 
SA_XX_matpra_u-4	tasyaiva śāsane sthātuṃ nyāyyaṃ yady asti cetanā // 2	tasya eva śāsane sthātum nyāyyam yadi asti cetanā 
SA_XX_matpra_u-5	savāsanāś ca te doṣā na santy ekasya tāyinaḥ /	sa vāsanāḥ ca te doṣāḥ na santi ekasya tāyinaḥ 
SA_XX_matpra_u-6	sarve sarvavidaḥ santi guṇās te cānapāyinaḥ // 3	sarve sarva vidaḥ santi guṇāḥ te ca anapāyinaḥ 
SA_XX_matpra_u-7	na hi pratiniviṣṭo 'pi manovākkāyakarmasu /	na hi pratiniviṣṭaḥ manaḥ vāc kāya karmasu 
SA_XX_matpra_u-8	saha dharmeṇa labhate kaś cid bhagavato 'ntaram // 4	saha dharmeṇa labhate kaḥ cit bhagavataḥ ntaram 
SA_XX_matpra_u-9	so 'haṃ prāpya manuṣyatvaṃ sasaddharmamahotsavam /	saḥ ham prāpya manuṣya tvam sa saddharma mahā utsavam 
SA_XX_matpra_u-10	mahārṇavayugacchidrakūrmagrīvārpaṇopamam // 5	mahā arṇava yuga chidra kūrma grīvā arpaṇa upamam 
SA_XX_matpra_u-11	anityatāvyanusṛtāṃ karmacchidrasasaṃśayām /	anitya tā vyanusṛtām karma chidra sa saṃśayām 
SA_XX_matpra_u-12	āttasārāṃ kariṣyāmi kathaṃ nemāṃ sarasvatīm // 6	ātta sārām kariṣyāmi katham na imām sarasvatīm 
SA_XX_matpra_u-13	ity asaṃkhyeyaviṣayān avetyāpi guṇān muneḥ /	iti asaṃkhyeya viṣayān avetya api guṇān muneḥ 
SA_XX_matpra_u-14	tadekadeśapraṇayaḥ kriyate svārthagauravāt // 7	tad eka deśa praṇayaḥ kriyate sva artha gauravāt 
SA_XX_matpra_u-15	svayaṃbhuve namas te 'stu prabhūtādbhutakarmaṇe /	svayaṃbhuve namaḥ te stu prabhūta adbhuta karmaṇe 
SA_XX_matpra_u-16	yasya saṃkhyāprabhāvābhyāṃ na guṇeṣv asti niścayaḥ // 8	yasya saṃkhyā prabhāvābhyām na guṇeṣu asti niścayaḥ 
SA_XX_matpra_u-17	iyanta iti nāsty anta īdṛśā iti kā kathā /	iyantaḥ iti na asti antar īdṛśāḥ iti kā kathā 
SA_XX_matpra_u-18	puṇyā ity eva tu guṇān prati te mukharā vayam // 9	puṇyāḥ iti eva tu guṇān prati te mukharāḥ vayam 
SA_XX_matpra_u-19	viṣahyam aviṣahyaṃ vety avadhūya vicāraṇām /	viṣahyam aviṣahyam vā iti avadhūya vicāraṇām 
SA_XX_matpra_u-20	svayam abhyupapannaṃ te nirākrandam idaṃ jagat // 10	svayam abhyupapannam te nirākrandam idam jagat 
SA_XX_matpra_u-21	avyāpāritasādhus tvaṃ tvam akāraṇavatsalaḥ /	a vyāpārita sādhuḥ tvam tvam akāraṇa vatsalaḥ 
SA_XX_matpra_u-22	asaṃstutasakhaś ca tvam anavaskṛtabāndhavaḥ // 11	a saṃstuta sakhaḥ ca tvam an avaskṛta bāndhavaḥ 
SA_XX_matpra_u-23	svamāṃsāny api dattāni vastuṣv anyeṣu kā kathā /	sva māṃsāni api dattāni vastuṣu anyeṣu kā kathā 
SA_XX_matpra_u-24	prāṇair api tvayā sādho mānitaḥ praṇayī janaḥ // 12	prāṇaiḥ api tvayā sādho mānitaḥ praṇayī janaḥ 
SA_XX_matpra_u-25	svaiḥ śarīraiḥ śarīrāṇi prāṇaiḥ prāṇāḥ śarīriṇām /	svaiḥ śarīraiḥ śarīrāṇi prāṇaiḥ prāṇāḥ śarīriṇām 
SA_XX_matpra_u-26	jighāṃsubhir upāttānāṃ krītāni śataśas tvayā // 13	jighāṃsubhiḥ upāttānām krītāni śataśas tvayā 
SA_XX_matpra_u-27	na durgatibhayān neṣṭām abhiprārthayatā gatim /	na durgati bhayāt na iṣṭām abhiprārthayatā gatim 
SA_XX_matpra_u-28	kevalāśayaśuddhyaiva śīlaṃ sātmīkṛtaṃ tvayā // 14	kevala āśaya śuddhyā eva śīlam sātmīkṛtam tvayā 
SA_XX_matpra_u-29	jihmānāṃ nityavikṣepād ṛjūnāṃ nityasevanāt /	jihmānām nitya vikṣepāt ṛjūnām nitya sevanāt 
SA_XX_matpra_u-30	karmaṇāṃ pariśudhānāṃ tvam ekāyanatāṃ gataḥ // 15	karmaṇām pariśudhānām tvam ekāyana tām gataḥ 
SA_XX_matpra_u-31	pīḍyamānena bahuśas tvayā kalyāṇacetasā /	pīḍyamānena bahuśas tvayā kalyāṇa cetasā 
SA_XX_matpra_u-32	kleśeṣu vivṛtaṃ tejo janaḥ kliṣṭo 'nukampitaḥ // 16	kleśeṣu vivṛtam tejaḥ janaḥ kliṣṭaḥ nukampitaḥ 
SA_XX_matpra_u-33	parārthe tyajataḥ prāṇān yā prītir abhavat tava /	parārthe tyajataḥ prāṇān yā prītiḥ abhavat tava 
SA_XX_matpra_u-34	na sā naṣṭopalabdheṣu prāṇeṣu prāṇināṃ bhavet // 17	na sā naṣṭa upalabdheṣu prāṇeṣu prāṇinām bhavet 
SA_XX_matpra_u-35	yad rujānirapekṣasya cchidyamānasya te 'sakṛt /	yat rujā nirapekṣasya chidyamānasya te sakṛt 
SA_XX_matpra_u-36	vadhakeṣv api sattveṣv kāruṇyam abhavat prabho // 18	vadhakeṣu api sattveṣu kāruṇyam abhavat prabho 
SA_XX_matpra_u-37	samyaksaṃbodhibījasya cittaratnasya tasya te /	samyaksaṃbodhi bījasya citta ratnasya tasya te 
SA_XX_matpra_u-38	tvam eva vīra sārajño dūre tasyetaro janaḥ // 19	tvam eva vīra sāra jñaḥ dūre tasya itaraḥ janaḥ 
SA_XX_matpra_u-39	nākṛtvā duṣkaraṃ karma durlabham labhyate padam /	na a kṛtvā duṣkaram karma durlabham labhyate padam 
SA_XX_matpra_u-40	ity ātmanirapekṣeṇa vīryaṃ saṃvardhitaṃ tvayā // 20	iti ātma nirapekṣeṇa vīryam saṃvardhitam tvayā 
SA_XX_matpra_u-41	viśeṣotkarṣaniyamo na kadā cid abhūt tava /	viśeṣa utkarṣa niyamaḥ na kadā cid abhūt tava 
SA_XX_matpra_u-42	atas tvayi viśeṣāṇāṃ chinnas taratamakramaḥ // 21	atas tvayi viśeṣāṇām chinnaḥ taratama kramaḥ 
SA_XX_matpra_u-43	susukheṣv api saṅgo 'bhūt saphaleṣu samādhiṣu /	su sukheṣu api saṅgaḥ bhūt sa phaleṣu samādhiṣu 
SA_XX_matpra_u-44	na te nityānubaddhasya mahākaruṇayā hṛdi // 22	na te nitya anubaddhasya mahā karuṇayā hṛdi 
SA_XX_matpra_u-45	tvādṛśān pīḍayaty eva nānugṛhṇāti tat sukham /	tvādṛśān pīḍayati eva na anugṛhṇāti tat sukham 
SA_XX_matpra_u-46	praṇītam api sadvṛtta yad asādhāraṇaṃ paraiḥ // 23	praṇītam api sadvṛtta yat asādhāraṇam paraiḥ 
SA_XX_matpra_u-47	vimiśrāt sāram ādattaṃ sarvaṃ pītam akalmaṣam /	vimiśrāt sāram ādattam sarvam pītam akalmaṣam 
SA_XX_matpra_u-48	tvayā sūktaṃ duruktaṃ tu viṣavat parivarjitam // 24	tvayā su uktam duruktam tu viṣa vat parivarjitam 
SA_XX_matpra_u-49	krīṇatā ratnasārajña prāṇair api subhāṣitam /	krīṇatā ratna sāra jña prāṇaiḥ api su bhāṣitam 
SA_XX_matpra_u-50	parākrāntaṃ tvayā bodhau tāsu tāsūpapattiṣu // 25	parākrāntam tvayā bodhau tāsu tāsu upapattiṣu 
SA_XX_matpra_u-51	iti tribhir asaṃkhyeyair evam udyacchatā tvayā /	iti tribhiḥ asaṃkhyeyaiḥ evam udyacchatā tvayā 
SA_XX_matpra_u-52	vyavasāyadvitīyena prāptaṃ padam anuttaram // 26	vyavasāya dvitīyena prāptam padam anuttaram 
SA_XX_matpra_u-53	akṛtverṣyāṃ viśiṣṭeṣu hīnān anavamatya ca /	a kṛtvā īrṣyām viśiṣṭeṣu hīnān an avamatya ca 
SA_XX_matpra_u-54	agatvā sadṛśaiḥ spardhāṃ tvaṃ loke śreṣṭhatāṃ gataḥ // 27	a gatvā sadṛśaiḥ spardhām tvam loke śreṣṭha tām gataḥ 
SA_XX_matpra_u-55	hetuṣv abhiniveśo 'bhūd guṇānāṃ na phaleṣu te /	hetuṣu abhiniveśaḥ bhūt guṇānām na phaleṣu te 
SA_XX_matpra_u-56	tena samyakpratipadā tvayi niṣṭhāṃ guṇā gatāḥ // 28	tena samyak pratipadā tvayi niṣṭhām guṇāḥ gatāḥ 
SA_XX_matpra_u-57	tathātmā pracayaṃ nītas tvayā sucaritair yathā /	tathā ātmā pracayam nītaḥ tvayā su caritaiḥ yathā 
SA_XX_matpra_u-58	puṇyāyatanatāṃ prāptāny api pādarajāṃsi te // 29	puṇya āyatana tām prāptāni api pāda rajāṃsi te 
SA_XX_matpra_u-59	karśayitvoddhṛtā doṣā vardhayitvā viśodhitāḥ /	karśayitvā uddhṛtāḥ doṣāḥ vardhayitvā viśodhitāḥ 
SA_XX_matpra_u-60	guṇās tena sunītena parāṃ siddhiṃ tvam adhyagāḥ // 30	guṇāḥ tena su nītena parām siddhim tvam adhyagāḥ 
SA_XX_matpra_u-61	tathā sarvābhisāreṇa doṣeṣu prahṛtaṃ tvayā /	tathā sarva abhisāreṇa doṣeṣu prahṛtam tvayā 
SA_XX_matpra_u-62	yathaiṣām ātmasaṃtāne vāsanāpi na śeṣitā // 31	yathā eṣām ātma saṃtāne vāsanā api na śeṣitā 
SA_XX_matpra_u-63	tathā saṃbhṛtya saṃbhṛtya tvayātmany āhitā guṇāḥ /	tathā saṃbhṛtya saṃbhṛtya tvayā ātmani āhitāḥ guṇāḥ 
SA_XX_matpra_u-64	pratirūpakam apy eṣāṃ yathā nānyatra dṛśyate // 32	pratirūpakam api eṣām yathā na anyatra dṛśyate 
SA_XX_matpra_u-65	upaghātāvaraṇavan mitakālaṃ pradeśi ca /	upaghāta āvaraṇa vat mita kālam pradeśi ca 
SA_XX_matpra_u-66	sulabhātiśayaṃ sarvam upamāvastu laukikam // 33	sulabha atiśayam sarvam upamā vastu laukikam 
SA_XX_matpra_u-67	advaṃdvinām agamyānāṃ dhruvāṇām anivartinām /	advaṃdvinām agamyānām dhruvāṇām anivartinām 
SA_XX_matpra_u-68	anuttarāṇāṃ kā tarhi guṇānām upamāstu te // 34	anuttarāṇām kā tarhi guṇānām upamā astu te 
SA_XX_matpra_u-69	goṣpadottānatāṃ yāti gāmbhīryaṃ lavaṇāmbhasaḥ /	goṣpada uttāna tām yāti gāmbhīryam lavaṇāmbhasaḥ 
SA_XX_matpra_u-70	yadā te buddhigāmbhīryam agādhāpāram īkṣate // 35	yadā te buddhi gāmbhīryam agādha apāram īkṣate 
SA_XX_matpra_u-71	śirīṣapakṣmāgralaghu sthairyaṃ bhavati pārthivam /	śirīṣa pakṣma agra laghu sthairyam bhavati pārthivam 
SA_XX_matpra_u-72	akampye sarvadharmāṇāṃ tvatsthairye 'bhimukhīkṛte // 36	akampye sarva dharmāṇām tvad sthairye bhimukhīkṛte 
SA_XX_matpra_u-73	ajñānatimiraghnasya jñānālokasya te mune /	ajñāna timira ghnasya jñāna ālokasya te mune 
SA_XX_matpra_u-74	na ravir viṣaye bhūmiṃ khādyotīm api vindati // 37	na raviḥ viṣaye bhūmim kha ādyotīm api vindati 
SA_XX_matpra_u-75	malinatvam ivāyānti śaraccandrāmbarāmbhasām /	malina tvam iva āyānti śarad candra ambara ambhasām 
SA_XX_matpra_u-76	tava vāgbuddhiceṣṭānāṃ śuddhiṃ prati viśuddhayaḥ // 38	tava vāc buddhi ceṣṭānām śuddhim prati viśuddhayaḥ 
SA_XX_matpra_u-77	anena sarvaṃ vyākhyātaṃ yat kiṃ cit sādhu laukikam /	anena sarvam vyākhyātam yat kim cit sādhu laukikam 
SA_XX_matpra_u-78	dūre hi buddhadharmāṇāṃ lokadharmās tapasvinaḥ // 39	dūre hi buddha dharmāṇām loka dharmāḥ tapasvinaḥ 
SA_XX_matpra_u-79	yasyaiva dharmaratnasya prāptyā prāptas tvam agratām /	yasya eva dharma ratnasya prāptyā prāptaḥ tvam agra tām 
SA_XX_matpra_u-80	tenaiva kevalaṃ sādho sāmyaṃ te tasya ca tvayā // 40	tena eva kevalam sādho sāmyam te tasya ca tvayā  /
SA_XX_matpra_u-81	ātmecchācchalamātraṃ tu sāmānyopāṃśu kiṃ cana /	ātma icchā chala mātram tu sāmānya upāṃśu kim cana 
SA_XX_matpra_u-82	yatropakṣipya kathyeta sā vaktur atilolatā // 41	yatra upakṣipya kathyeta sā vaktuḥ ati lola tā 
SA_XX_matpra_u-83	pratanv iva hi paśyāmi dharmatām anucintayan /	pratanu iva hi paśyāmi dharmatām anucintayan 
SA_XX_matpra_u-84	sarvaṃ cāvarjitaṃ māravijayaṃ prati te jagat // 42	sarvam ca āvarjitam māra vijayam prati te jagat 
SA_XX_matpra_u-85	mahato 'pi hi saṃrambhāt pratihantuṃ samudyataḥ /	mahataḥ pi hi saṃrambhāt pratihantum samudyataḥ 
SA_XX_matpra_u-86	kṣamāyā nātibhāro 'sti pātrasthāyā viśeṣataḥ // 43	kṣamāyāḥ na atibhāraḥ sti pātra sthāyāḥ viśeṣataḥ 
SA_XX_matpra_u-87	yat tu mārajayānvakṣaṃ sumahat kleśavaiśasam /	yat tu māra jaya anvakṣam su mahat kleśa vaiśasam 
SA_XX_matpra_u-88	tasyām eva kṛtaṃ rātrau tad eva paramādbhutam // 44	tasyām eva kṛtam rātrau tat eva parama adbhutam 
SA_XX_matpra_u-89	tamovidhamane bhānor yaḥ sahasrāṃśumālinaḥ /	tamaḥ vidhamane bhānoḥ yaḥ sahasrāṃśu mālinaḥ 
SA_XX_matpra_u-90	vīra vismayam āgacchet sa tīrthyavijaye tava // 45	vīra vismayam āgacchet sa tīrthya vijaye tava 
SA_XX_matpra_u-91	sarāgo vītarāgeṇa jitaroṣeṇa roṣaṇaḥ /	sa rāgaḥ vīta rāgeṇa jita roṣeṇa roṣaṇaḥ 
SA_XX_matpra_u-92	mūḍho vigatamohena tribhir nityaṃ jitās trayaḥ // 46	mūḍhaḥ vigata mohena tribhiḥ nityam jitāḥ trayaḥ 
SA_XX_matpra_u-93	praśaṃsasi ca saddharmān asaddharmān vigarhasi /	praśaṃsasi ca saddharmān asat dharmān vigarhasi 
SA_XX_matpra_u-94	anurodhavirodhau ca na staḥ sadasatos tava // 47	anurodha virodhau ca na staḥ sat asatoḥ tava 
SA_XX_matpra_u-95	naivārhatsu na tīrthyeṣu pratighānunayaṃ prati /	na eva arhatsu na tīrthyeṣu pratigha anunayam prati 
SA_XX_matpra_u-96	yasya te cetaso 'nyatvaṃ tasya te kā stutir bhavet // 48	yasya te cetasaḥ tasya te kā stutiḥ bhavet 
SA_XX_matpra_u-97	guṇeṣv api na saṅgo 'bhūt tṛṣṇā na guṇavatsv api /	guṇeṣu api na saṅgaḥ bhūt tṛṣṇā na guṇavatsu api 
SA_XX_matpra_u-98	aho te suprasannasya sattvasya pariśuddhatā // 49	aho te su prasannasya sattvasya pariśuddha tā 
SA_XX_matpra_u-99	indriyāṇāṃ prasādena nityakālānapāyinā /	indriyāṇām prasādena nitya kāla anapāyinā 
SA_XX_matpra_u-100	mano nityaprasannaṃ te pratyakṣam iva dṛśyate // 50	manaḥ nitya prasannam te pratyakṣam iva dṛśyate 
SA_XX_matpra_u-101	ā bālebhyaḥ prasiddhās te matismṛtiviśuddhayaḥ /	ā bālebhyaḥ prasiddhāḥ te mati smṛti viśuddhayaḥ 
SA_XX_matpra_u-102	gamitā bhāvapiśunaiḥ suvyāhṛtasuceṣṭitaiḥ // 51	gamitāḥ bhāva piśunaiḥ su vyāhṛta su ceṣṭitaiḥ 
SA_XX_matpra_u-103	upaśāntaṃ ca kāntaṃ ca dīptam apratighāti ca /	upaśāntam ca kāntam ca dīptam apratighāti ca 
SA_XX_matpra_u-104	nibhṛtaṃ corjitaṃ cedaṃ rūpaṃ kam iva nākṣipet // 52	nibhṛtam ca ūrjitam ca idam rūpam kam iva na ākṣipet 
SA_XX_matpra_u-105	yenāpi śataśo dṛṣṭaṃ yo 'pi tatpūrvam īkṣate /	yena api śataśas dṛṣṭam yaḥ u tat pūrvam īkṣate 
SA_XX_matpra_u-106	rūpaṃ prīṇāti te cakṣuḥ samaṃ tad ubhayor api // 53	rūpam prīṇāti te cakṣuḥ samam tat ubhayoḥ api 
SA_XX_matpra_u-107	asecanakabhāvād dhi saumyabhāvāc ca te vapuḥ /	asecanaka bhāvāt hi saumya bhāvāt ca te vapuḥ 
SA_XX_matpra_u-108	darśane darśane prītiṃ vidadhāti navāṃ navām // 54	darśane darśane prītim vidadhāti navām navām 
SA_XX_matpra_u-109	adhiṣṭhānaguṇair gātram adhiṣṭhātṛguṇair guṇāḥ /	adhiṣṭhāna guṇaiḥ gātram adhiṣṭhātṛ guṇaiḥ guṇāḥ 
SA_XX_matpra_u-110	parayā saṃpadopetās tavānyonyānurūpayā // 55	parayā saṃpadā upetāḥ tava anyonya anurūpayā 
SA_XX_matpra_u-111	kvānyatra suniviṣṭāḥ syur ime tāthāgatā guṇāḥ /	kva anyatra su niviṣṭāḥ syuḥ ime tāthāgatāḥ guṇāḥ 
SA_XX_matpra_u-112	ṛte rūpāt tavaivāsmāl lakṣaṇavyañjanojjvalāt // 56	ṛte rūpāt tava eva asmāt lakṣaṇa vyañjana ujjvalāt 
SA_XX_matpra_u-113	dhanyam asmīti te rūpaṃ vadatīvāśritān guṇān /	dhanyam asmi iti te rūpam vadati iva āśritān guṇān 
SA_XX_matpra_u-114	sunikṣiptā vayam iti pratyāhur iva tad guṇāḥ // 57	su nikṣiptāḥ vayam iti pratyāhuḥ iva tat guṇāḥ 
SA_XX_matpra_u-115	sarvam evāviśeṣeṇa kleśair baddham idaṃ jagat /	sarvam eva aviśeṣeṇa kleśaiḥ baddham idam jagat 
SA_XX_matpra_u-116	tvaṃ jagatkleśamokṣārthaṃ baddhaḥ karuṇayā ciram // 58	tvam jagat kleśa mokṣa artham baddhaḥ karuṇayā ciram 
SA_XX_matpra_u-117	kaṃ nu prathamato vande tvāṃ mahākaruṇām uta /	kam nu prathamatas vande tvām mahā karuṇām uta 
SA_XX_matpra_u-118	yayaivam api doṣajñas tvaṃ saṃsāre dhṛtaś ciram // 59	yayā evam api doṣa jñaḥ tvam saṃsāre dhṛtaḥ ciram 
SA_XX_matpra_u-119	vivekasukhasātmyasya yad ākīrṇasya te gatāḥ /	viveka sukha sātmyasya yat ākīrṇasya te gatāḥ 
SA_XX_matpra_u-120	kālā labdhaprasarayā tat te karuṇayā kṛtam // 60	kālāḥ labdha prasarayā tat te karuṇayā kṛtam 
SA_XX_matpra_u-121	śāntād araṇyād grāmāntaṃ tvaṃ hi nāga iva hradāt /	śāntāt araṇyāt grāma antam tvam hi nāgaḥ iva hradāt 
SA_XX_matpra_u-122	vineyārthaṃ karuṇayā vidyayevāvakṛṣyase // 61	vineya artham karuṇayā vidyayā iva avakṛṣyase 
SA_XX_matpra_u-123	paramopaśamastho 'pi karuṇāparavattayā /	parama upaśama sthaḥ pi 
SA_XX_matpra_u-124	kāritas tvaṃ padanyāsaṃ kuśīlavakalāsv api // 62	kāritaḥ tvam padanyāsam kuśīlava kalāsu api 
SA_XX_matpra_u-125	ṛddhir yā siṃhanādā ye svaguṇodbhāvanāś ca yāḥ /	ṛddhiḥ yā siṃhanādāḥ ye sva guṇa udbhāvanāḥ ca yāḥ 
SA_XX_matpra_u-126	vāntecchopavicārasya kāruṇyanikaṣaḥ sa te // 63	vānta icchā upavicārasya kāruṇya nikaṣaḥ sa te 
SA_XX_matpra_u-127	parārthaikāntakalyāṇī kāmaṃ svāśrayaniṣṭhurā /	parārtha ekānta kalyāṇī kāmam sva āśraya niṣṭhurā 
SA_XX_matpra_u-128	tvayy eva kevalaṃ nātha karuṇākaruṇābhavat // 64	tvayi eva kevalam nātha karuṇā akaruṇā bhavat 
SA_XX_matpra_u-129	tathā hi kṛtvā śatadhā dhīrā balim iva kva cit /	tathā hi kṛtvā śatadhā dhīrāḥ balim iva kva cit 
SA_XX_matpra_u-130	pareṣām arthasiddhyarthaṃ tvāṃ vikṣiptavatī diśaḥ // 65	pareṣām artha siddhi artham tvām vikṣiptavatī diśaḥ 
SA_XX_matpra_u-131	tvadicchayaiva tu vyaktam anukūlā pravartate /	tvad icchayā eva tu vyaktam anukūlā pravartate 
SA_XX_matpra_u-132	tathā hi bādhamānāpi tvāṃ satī nāparādhyate // 66	tathā hi bādhamānā api tvām satī na aparādhyate 
SA_XX_matpra_u-133	supadāni mahārthāni tathyāni madhurāṇi ca /	su padāni mahārthāni tathyāni madhurāṇi ca 
SA_XX_matpra_u-134	gūḍhottānobhayārthāni samāsavyāsavanti ca // 67	gūḍha uttāna ubhaya arthāni samāsa vyāsavanti ca 
SA_XX_matpra_u-135	kasya na syād upaśrutya vākyāny evaṃvidhāni te /	kasya na syāt upaśrutya vākyāni evaṃvidhāni te 
SA_XX_matpra_u-136	tvayi pratihatasyāpi sarvajña iti niścayaḥ // 68	tvayi pratihatasya api sarvajñaḥ iti niścayaḥ 
SA_XX_matpra_u-137	prāyeṇa madhuraṃ sarvam agatyā kiṃ cid anyathā /	prāyeṇa madhuram sarvam agatyā kim cit anyathā 
SA_XX_matpra_u-138	vākyaṃ tavārthasiddhyā tu sarvam eva subhāṣitam // 69	vākyam tava artha siddhyā tu sarvam eva su bhāṣitam 
SA_XX_matpra_u-139	yac chlakṣṇaṃ yac ca paruṣaṃ yad vā tadubhayānvitam /	yat ślakṣṇam yat ca paruṣam yat vā tad ubhaya anvitam 
SA_XX_matpra_u-140	sarvam evaikarasatāṃ vimarde yāti te vacaḥ // 70	sarvam evā eka rasa tām vimarde yāti te vacaḥ 
SA_XX_matpra_u-141	aho supariśuddhānāṃ karmaṇāṃ naipuṇaṃ param /	aho su pariśuddhānām karmaṇām naipuṇam param 
SA_XX_matpra_u-142	yair idaṃ vākyaratnānām īdṛśaṃ bhājanaṃ kṛtam // 71	yaiḥ idam vākya ratnānām īdṛśam bhājanam kṛtam 
SA_XX_matpra_u-143	asmād dhi netrasubhagād idaṃ śrutimanoharam /	asmāt hi netra subhagāt idam śruti manoharam 
SA_XX_matpra_u-144	mukhāt kṣarati te vākyaṃ candrād dravam ivāmṛtam // 72	mukhāt kṣarati te vākyam candrāt dravam iva amṛtam 
SA_XX_matpra_u-145	rāgareṇuṃ praśamayad vākyaṃ te jaladāyate /	rāga reṇum praśamayat vākyam te jaladāyate 
SA_XX_matpra_u-146	vainateyāyate dveṣabhujaṅgoddharaṇaṃ prati // 73	vainateyāyate dveṣa bhujaṅga uddharaṇam prati 
SA_XX_matpra_u-147	divākarāyate bhūyo 'py ajñānatimiraṃ nudat /	divākarāyate bhūyas pi ajñāna timiram nudat 
SA_XX_matpra_u-148	śakrāyudhāyate mānagirīn abhividārayat // 74	śakrāyudhāyate māna girīn abhividārayat 
SA_XX_matpra_u-149	dṛṣṭārthatvād avitathaṃ niṣkleśatvād anākulam /	dṛṣṭārtha tvāt avitatham niṣkleśa tvāt an ākulam 
SA_XX_matpra_u-150	gamakaṃ suprayuktatvāt trikalyāṇaṃ hi te vacaḥ // 75	gamakam su prayukta tvāt tri kalyāṇam hi te vacaḥ 
SA_XX_matpra_u-151	manāṃsi tāvac chrotṝṇāṃ haranty ādau vacāṃsi te /	manāṃsi tāvat śrotṝṇām haranti ādau vacāṃsi te 
SA_XX_matpra_u-152	tato vimṛśyamānāni rajāṃsi ca tamāṃsi ca // 76	tatas vimṛśyamānāni rajāṃsi ca tamāṃsi ca 
SA_XX_matpra_u-153	āśvāsanaṃ vyasanināṃ trāsanaṃ ca pramādinām /	āśvāsanam vyasaninām trāsanam ca pramādinām 
SA_XX_matpra_u-154	saṃvejanaṃ ca sukhināṃ yogavāhi vacas tava // 77	saṃvejanam ca sukhinām yogavāhi vacaḥ tava 
SA_XX_matpra_u-155	viduṣāṃ prītijananaṃ madhyānāṃ buddhivardhanam /	viduṣām prīti jananam madhyānām buddhi vardhanam 
SA_XX_matpra_u-156	timiraghnaṃ ca mandānāṃ sārvajanyam idaṃ vacaḥ // 78	timira ghnam ca mandānām sārvajanyam idam vacaḥ 
SA_XX_matpra_u-157	apakarṣati dṛṣṭibhyo nirvāṇam upakarṣati /	apakarṣati dṛṣṭibhyaḥ nirvāṇam upakarṣati 
SA_XX_matpra_u-158	doṣān niṣkarṣati guṇān vākyaṃ te 'bhipravarṣati // 79	doṣān niṣkarṣati guṇān vākyam te bhipravarṣati 
SA_XX_matpra_u-159	sarvatrāvyāhatā buddhiḥ sarvatropasthitā smṛtiḥ /	sarvatra avyāhatā buddhiḥ sarvatra upasthitā smṛtiḥ 
SA_XX_matpra_u-160	avandhyaṃ tena sarvatra sarvaṃ vyākaraṇaṃ tava // 80	avandhyam tena sarvatra sarvam vyākaraṇam tava 
SA_XX_matpra_u-161	yan nādeśe na cākāle naivāpātre pravartase /	yat na a deśe na ca a kāle na eva a pātre pravartase 
SA_XX_matpra_u-162	vīryaṃ samyag ivārabdhaṃ tenāmoghaṃ vacas tava // 81	vīryam samyak iva ārabdham tena amogham vacaḥ tava 
SA_XX_matpra_u-163	ekāyanaṃ sukhopāyaṃ svanubandhi niratyayam /	ekāyanam sukha upāyam su anubandhi niratyayam 
SA_XX_matpra_u-164	ādimadhyāntakalyāṇaṃ tava nānyasya śāsanam // 82	ādi madhya anta kalyāṇam tava na anyasya śāsanam 
SA_XX_matpra_u-165	evam ekāntakāntaṃ te dṛṣṭirāgeṇa bāliśāḥ /	evam ekānta kāntam te dṛṣṭi rāgeṇa bāliśāḥ 
SA_XX_matpra_u-166	mataṃ yadi vigarhanti nāsti dṛṣṭisamo ripuḥ // 83	matam yadi vigarhanti na asti dṛṣṭi samaḥ ripuḥ 
SA_XX_matpra_u-167	anvabhuṅkthā yad asyārthe jagato vyasanaṃ bahu /	anvabhuṅkthāḥ yat asya arthe jagataḥ vyasanam bahu 
SA_XX_matpra_u-168	tat saṃsmṛtya virūpe 'pi stheyaṃ te śāsane bhavet // 84	tat saṃsmṛtya virūpe stheyam te śāsane bhavet 
SA_XX_matpra_u-169	prāg eva hitakartuś ca hitavaktuś ca śāsanam /	prāk eva hita kartuḥ ca hita vaktuḥ ca śāsanam 
SA_XX_matpra_u-170	kathaṃ na nāma kāryaṃ syād ādīptaśirasāpi te // 85	katham na nāma kāryam syāt ādīpta śirasā api te 
SA_XX_matpra_u-171	bhujiṣyatā bodhisukhaṃ tvadguṇāpacitiḥ śamaḥ /	bhujiṣya tā bodhi sukham tvad guṇa apacitiḥ śamaḥ 
SA_XX_matpra_u-172	prāpyate tvanmatāt sarvam idaṃ bhadracatuṣṭayam // 86	prāpyate tvad matāt sarvam idam bhadra catuṣṭayam 
SA_XX_matpra_u-173	trāsanaṃ sarvatīrthyānāṃ namucer upatāpanam /	trāsanam sarva tīrthyānām namuceḥ upatāpanam 
SA_XX_matpra_u-174	āśvāsanaṃ nṛdevānāṃ tavedaṃ vīra śāsanam // 87	āśvāsanam nṛdevānām tava idam vīra śāsanam 
SA_XX_matpra_u-175	traidhātukamahābhaumam asaṅgam anavagraham /	traidhātuka mahābhaumam a saṅgam an avagraham 
SA_XX_matpra_u-176	śāsanena tavākrāntam antakasyāpi śāsanam // 88	śāsanena tava ākrāntam antakasya api śāsanam 
SA_XX_matpra_u-177	tvacchāsananayajño hi tiṣṭhet kalpam apīcchayā /	tvad śāsana naya jñaḥ hi tiṣṭhet kalpam api icchayā 
SA_XX_matpra_u-178	prayāti tatra tu svairī yatra mṛtyor agocaraḥ // 89	prayāti tatra tu svairī yatra mṛtyoḥ agocaraḥ 
SA_XX_matpra_u-179	āgamasyārthacintāyā bhāvanopāsanasya ca /	āgamasya artha cintāyāḥ bhāvanā upāsanasya ca 
SA_XX_matpra_u-180	kālatrayavibhāgo 'sti nānyatra tava śāsanāt // 90	kāla traya vibhāgaḥ sti na anyatra tava śāsanāt 
SA_XX_matpra_u-181	evaṃ kalyāṇakalilaṃ tavedam ṛṣipuṅgava /	evam kalyāṇa kalilam tava idam ṛṣi puṅgava 
SA_XX_matpra_u-182	śāsanaṃ nādriyante yat kiṃ vaiśasataraṃ tataḥ // 91	śāsanam na ādriyante yat kim vaiśasataram tatas 
SA_XX_matpra_u-183	śravaṇaṃ tarpayati te prasādayati darśanam /	śravaṇam tarpayati te prasādayati darśanam 
SA_XX_matpra_u-184	vacanaṃ hlādayati te vimocayati śāsanam // 92	vacanam hlādayati te vimocayati śāsanam 
SA_XX_matpra_u-185	prasūtir harṣayati te vṛddhir nandayati prajāḥ /	prasūtiḥ harṣayati te vṛddhiḥ nandayati prajāḥ 
SA_XX_matpra_u-186	pravṛttir anugṛhṇāti nivṛttir upahanti ca // 93	pravṛttiḥ anugṛhṇāti nivṛttiḥ upahanti ca 
SA_XX_matpra_u-187	kīrtanaṃ kilbiṣaharaṃ smaraṇaṃ te pramodanam /	kīrtanam kilbiṣa haram smaraṇam te pramodanam 
SA_XX_matpra_u-188	anveṣaṇaṃ matikaraṃ parijñānaṃ viśodhanam // 94	anveṣaṇam mati karam parijñānam viśodhanam 
SA_XX_matpra_u-189	śrīkaraṃ te 'bhigamanaṃ sevanam dhīkaraṃ param /	śrī karam te bhigamanam sevanam dhī karam param 
SA_XX_matpra_u-190	bhajanaṃ nirbhayakaraṃ śaṃkaraṃ paryupāsanam // 95	bhajanam nirbhaya karam śaṃkaram paryupāsanam 
SA_XX_matpra_u-191	śīlopasaṃpadā śuddhaḥ prasanno dhyānasaṃpadā /	śīla upasaṃpadā śuddhaḥ prasannaḥ dhyāna saṃpadā 
SA_XX_matpra_u-192	tvaṃ prajñāsaṃpadākṣobhyo hradaḥ puṇyamayo mahān // 96	tvam prajñā saṃpadā akṣobhyaḥ hradaḥ puṇya mayaḥ mahān 
SA_XX_matpra_u-193	rūpaṃ draṣṭavyaratnaṃ te śravyaratnaṃ subhāṣitam /	rūpam draṣṭavya ratnam te śravya ratnam subhāṣitam 
SA_XX_matpra_u-194	dharmo vicāraṇāratnaṃ guṇaratnākaro hy asi // 97	dharmaḥ vicāraṇā ratnam guṇa ratna ākaraḥ hi asi 
SA_XX_matpra_u-195	tvam oghair uhyamānānāṃ dvīpas trāṇaṃ kṣatātmanām /	tvam oghaiḥ uhyamānānām dvīpaḥ trāṇam kṣata ātmanām 
SA_XX_matpra_u-196	śaraṇaṃ bhavabhīrūṇāṃ mumukṣūṇāṃ parāyaṇam // 98	śaraṇam bhava bhīrūṇām mumukṣūṇām parāyaṇam 
SA_XX_matpra_u-197	satpātraṃ śuddhavṛttatvāt satkṣetraṃ phalasaṃpadā /	sat pātram śuddha vṛtta tvāt sat kṣetram phala saṃpadā 
SA_XX_matpra_u-198	sanmitraṃ hitakāritvāt sarvaprāṇabhṛtām asi // 99	sat mitram hita kāri tvāt sarva prāṇabhṛtām asi 
SA_XX_matpra_u-199	priyas tvam upakāritvāt suratatvān manoharaḥ /	priyaḥ tvam upakāri tvāt surata tvāt manoharaḥ 
SA_XX_matpra_u-200	ekāntakāntaḥ saumyatvāt sarvair bahumato guṇaiḥ // 100	ekānta kāntaḥ saumya tvāt sarvaiḥ bahu mataḥ guṇaiḥ 
SA_XX_matpra_u-201	hṛdyo 'si niravadyatvād ramyo vāgrūpasauṣṭhavāt /	hṛdyaḥ si niravadya tvāt ramyaḥ vāc rūpa sauṣṭhavāt 
SA_XX_matpra_u-202	dhanyaḥ sarvārthasiddhatvān maṅgalyo guṇasaṃśrayāt // 101	dhanyaḥ sarva artha siddha tvāt maṅgalyaḥ guṇa saṃśrayāt 
SA_XX_matpra_u-203	sthāyināṃ tvaṃ parikṣeptā viniyantāpahāriṇām /	sthāyinām tvam parikṣeptā viniyantā apahāriṇām 
SA_XX_matpra_u-204	samādhātā vijihmānāṃ prerako mandagāminām // 102	samādhātā vijihmānām prerakaḥ manda gāminām 
SA_XX_matpra_u-205	niyoktā dhuri dāntānāṃ khaṭuṅkānām upekṣakaḥ /	niyoktā dhuri dāntānām khaṭuṅkānām upekṣakaḥ 
SA_XX_matpra_u-206	ato 'si naradamyānāṃ satsārathir anuttaraḥ // 103	atas si nara damyānām sat sārathiḥ anuttaraḥ 
SA_XX_matpra_u-207	āpanneṣv anukampā te prasvastheṣv arthakāmatā /	āpanneṣu anukampā te prasvastheṣu artha kāma tā 
SA_XX_matpra_u-208	vyasanastheṣu kāruṇyaṃ sarveṣu hitakāmatā // 104	vyasana stheṣu kāruṇyam sarveṣu hita kāma tā 
SA_XX_matpra_u-209	viruddheṣv api vātsalyaṃ pravṛttiḥ patiteṣv api /	viruddheṣu api vātsalyam pravṛttiḥ patiteṣu api 
SA_XX_matpra_u-210	raudreṣv api kṛpālutvaṃ kā nāmeyaṃ tavāryatā // 105	raudreṣu api kṛpālu tvam kā nāma iyam tava ārya tā 
SA_XX_matpra_u-211	gurutvam upakāritvān mātāpitror yadīṣyate /	guru tvam upakāri tvāt mātā pitroḥ yadi iṣyate 
SA_XX_matpra_u-212	kedānīm astu gurutā tvayy atyantopakāriṇi // 106	kā idānīm astu guru tā tvayi atyanta upakāriṇi 
SA_XX_matpra_u-213	svakāryanirapekṣāṇāṃ viruddhānām ivātmanām /	sva kārya nirapekṣāṇām viruddhānām iva ātmanām 
SA_XX_matpra_u-214	tvaṃ prapātataṭasthānāṃ prākāratvam upāgataḥ // 107	tvam prapāta taṭa sthānām prākāra tvam upāgataḥ 
SA_XX_matpra_u-215	lokadvayopakārāya lokātikramaṇāya ca /	loka dvaya upakārāya loka atikramaṇāya ca 
SA_XX_matpra_u-216	tamobhūteṣu lokeṣu prajñālokaḥ kṛtas tvayā // 108	tamaḥ bhūteṣu lokeṣu prajñā lokaḥ kṛtaḥ tvayā 
SA_XX_matpra_u-217	bhinnā devamanuṣyāṇām upabhogeṣu vṛttayaḥ /	bhinnāḥ deva manuṣyāṇām upabhogeṣu vṛttayaḥ 
SA_XX_matpra_u-218	dharmasaṃbhogasāmānyāt tvayy asaṃbhedam āgatāḥ // 109	dharma saṃbhoga sāmānyāt tvayi a saṃbhedam āgatāḥ 
SA_XX_matpra_u-219	upapattivayovarṇadeśakālaniratyayam /	upapatti vayaḥ varṇa deśa kāla niratyayam 
SA_XX_matpra_u-220	tvayā hi bhagavan dharmasarvātithyam idam kṛtam // 110	tvayā hi bhagavan dharma sarvātithyam idam kṛtam 
SA_XX_matpra_u-221	avismitān vismitavat spṛhayanto gataspṛhān /	a vismitān vismita vat spṛhayantaḥ gata spṛhān 
SA_XX_matpra_u-222	upāsate prāñjalayaḥ śrāvakān api te surāḥ // 111	upāsate prāñjalayaḥ śrāvakān api te surāḥ 
SA_XX_matpra_u-223	aho saṃsāramaṇḍasya buddhotpādasya dīptatā /	aho saṃsāra maṇḍasya buddha utpādasya dīpta tā 
SA_XX_matpra_u-224	mānuṣyaṃ yatra devānāṃ spṛhaṇīyatvam āgatam // 112	mānuṣyam yatra devānām spṛhaṇīya tvam āgatam 
SA_XX_matpra_u-225	khedaḥ śamasukhajyānir asajjanasamāgamaḥ /	khedaḥ śama sukha jyāniḥ asat jana samāgamaḥ 
SA_XX_matpra_u-226	dvaṃdvāny ākīrṇatā ceti doṣān guṇavad udvahan // 113	dvaṃdvāni ākīrṇa tā ca iti doṣān guṇa vat udvahan 
SA_XX_matpra_u-227	jagaddhitārthaṃ ghaṭase yad asaṅgena cetasā /	jagat hita artham ghaṭase yat asaṅgena cetasā 
SA_XX_matpra_u-228	kā nāmāsau bhagavatī buddhānāṃ buddhadharmatā // 114	kā nāma asau bhagavatī buddhānām buddha dharmatā 
SA_XX_matpra_u-229	kadannāny api bhuktāni kva cit kṣud adhivāsitā /	kadannāni api bhuktāni kva cit kṣudh adhivāsitā 
SA_XX_matpra_u-230	panthāno viṣamāḥ kṣuṇṇāḥ suptaṃ gokaṇṭakeṣv api // 115	panthānaḥ viṣamāḥ kṣuṇṇāḥ suptam gokaṇṭakeṣu api 
SA_XX_matpra_u-231	prāptāḥ kṣepāvṛtāḥ sevā veṣabhāṣāntaraṃ kṛtam /	prāptāḥ kṣepa āvṛtāḥ sevāḥ veṣa bhāṣā antaram kṛtam 
SA_XX_matpra_u-232	nātha vaineyavātsalyāt prabhuṇāpi satā tvayā // 116	nātha vaineya vātsalyāt prabhuṇā api satā tvayā 
SA_XX_matpra_u-233	prabhutvam api te nātha sadā nātmani vidyate /	prabhu tvam api te nātha sadā na ātmani vidyate 
SA_XX_matpra_u-234	vaktavya iva sarvair hi svairaṃ svārthe niyujyase // 117	vaktavyaḥ iva sarvaiḥ hi svairam sva arthe niyujyase 
SA_XX_matpra_u-235	yena kena cid eva tvaṃ yatra tatra yathā tathā /	yena kena cit eva tvam yatra tatra yathā tathā 
SA_XX_matpra_u-236	coditaḥ svāṃ pratipadaṃ kalyāṇīṃ nātivartase // 118	coditaḥ svām pratipadam kalyāṇīm na ativartase 
SA_XX_matpra_u-237	nopakārapare 'py evam upakāraparo janaḥ /	na upakāra pare pi evam upakāra paraḥ janaḥ 
SA_XX_matpra_u-238	apakārapare 'pi tvam upakāraparo yathā // 119	apakāra pare pi tvam upakāra paraḥ yathā 
SA_XX_matpra_u-239	ahitāvahite śatrau tvaṃ hitāvahitaḥ suhṛt /	ahita avahite śatrau tvam hita avahitaḥ suhṛd 
SA_XX_matpra_u-240	doṣānveṣaṇanitye 'pi guṇānveṣaṇatatparaḥ // 120	doṣa anveṣaṇa nitye pi guṇa anveṣaṇa tatparaḥ 
SA_XX_matpra_u-241	yato nimantraṇaṃ te 'bhūt saviṣaṃ sahutāśanam /	yatas nimantraṇam te bhūt sa viṣam sa hutāśanam 
SA_XX_matpra_u-242	tatrābhūd abhisaṃyānaṃ sadayaṃ sāmṛtaṃ ca te // 121	tatra abhūt abhisaṃyānam sa dayam sa amṛtam ca te 
SA_XX_matpra_u-243	ākroṣṭāro jitāḥ kṣāntyā drugdhāḥ svastyayanena ca /	ākroṣṭāraḥ jitāḥ kṣāntyā drugdhāḥ svastyayanena ca 
SA_XX_matpra_u-244	satyena cāpavaktāraś tvayā maitryā jighāṃsavaḥ // 122	satyena ca apavaktāraḥ tvayā maitryā jighāṃsavaḥ 
SA_XX_matpra_u-245	anādikālaprahatā bahvyaḥ prakṛtayo nṛṇām /	anādi kāla prahatāḥ bahvyaḥ prakṛtayaḥ nṛṇām 
SA_XX_matpra_u-246	tvayā vibhāvitāpāyāḥ kṣaṇena parivartitāḥ // 123	tvayā vibhāvita apāyāḥ kṣaṇena parivartitāḥ 
SA_XX_matpra_u-247	yat sauratyaṃ gatās tīkṣṇāḥ kadaryāś ca vadānyatām /	yat sauratyam gatāḥ tīkṣṇāḥ kadaryāḥ ca vadānya tām 
SA_XX_matpra_u-248	krūrāḥ peśalatāṃ yātās tat tavopāyakauśalam // 124	krūrāḥ peśala tām yātāḥ tat tava upāya kauśalam 
SA_XX_matpra_u-249	indriyopaśamo nande mānastabdhe ca saṃnatiḥ /	indriya upaśamaḥ nande māna stabdhe ca saṃnatiḥ 
SA_XX_matpra_u-250	kṣamitvaṃ cāṅgulīmāle kaṃ na vismayam ānayet // 125	kṣamitvam ca aṅgulī māle kam na vismayam ānayet 
SA_XX_matpra_u-251	bahavas tṛṇaśayyāsu hitvā śayyāṃ hiraṇmayīm /	bahavaḥ tṛṇa śayyāsu hitvā śayyām hiraṇmayīm 
SA_XX_matpra_u-252	aśerata sukhaṃ dhīrās tṛptā dharmarasasya te // 126	aśerata sukham dhīrāḥ tṛptāḥ dharma rasasya te 
SA_XX_matpra_u-253	pṛṣṭenāpi kva cin noktam upetyāpi kathā kṛtā /	pṛṣṭena api kva cit nā uktam upetya api kathā kṛtā 
SA_XX_matpra_u-254	tarṣayitvā paratroktaṃ kālāśayavidā tvayā // 127	tarṣayitvā paratra uktam kāla āśaya vidā tvayā 
SA_XX_matpra_u-255	pūrvaṃ dānakathādyābhiś cetasy utpādya sauṣṭhavam /	pūrvam dāna kathā ādyābhiḥ cetasi utpādya sauṣṭhavam 
SA_XX_matpra_u-256	tato dharmo gatamale vastre raṅga ivārpitaḥ // 128	tatas dharmaḥ gata male vastre raṅgaḥ iva arpitaḥ 
SA_XX_matpra_u-257	na so 'sty upāyaḥ śaktir vā yena na vyāyataṃ tava /	na saḥ sti upāyaḥ śaktiḥ vā yena na tava 
SA_XX_matpra_u-258	ghorāt saṃsārapātālād uddhartuṃ kṛpaṇaṃ jagat // 129	ghorāt saṃsāra pātālāt uddhartum kṛpaṇam jagat 
SA_XX_matpra_u-259	bahūni bahurūpāṇi vacāṃsi caritāni ca /	bahūni bahu rūpāṇi vacāṃsi caritāni ca 
SA_XX_matpra_u-260	vineyāśayabhedena tatra tatra gatāni te // 130	vineya āśaya bhedena tatra tatra gatāni te 
SA_XX_matpra_u-261	viśuddhāny aviruddhāni pūjitāny arcitāni ca /	viśuddhāni a viruddhāni pūjitāni arcitāni ca 
SA_XX_matpra_u-262	sarvāṇy eva nṛdevānāṃ hitāni mahitāni ca // 131	sarvāṇi eva nṛdevānām hitāni mahitāni ca 
SA_XX_matpra_u-263	na hi vaktuṃ ca kartuṃ ca bahu sādhu ca śakyate /	na hi vaktum ca kartum ca bahu sādhu ca śakyate 
SA_XX_matpra_u-264	anyathānanyathāvādin dṛṣṭaṃ tad ubhayaṃ tvayi // 132	anyathā ananyathāvādin dṛṣṭam tat ubhayam tvayi 
SA_XX_matpra_u-265	kevalātmaviśuddhyaiva tvayā pūtaṃ jagad bhavet /	kevala ātma viśuddhyā eva tvayā pūtam jagat bhavet 
SA_XX_matpra_u-266	yasmān naivaṃvidhaṃ kṣetraṃ triṣu lokeṣe vidyate // 133	yasmāt na evaṃvidham kṣetram triṣu loka iṣe vidyate 
SA_XX_matpra_u-267	prāg evātyantanaṣṭānām anādau bhavasaṃkaṭe /	prāk eva atyanta naṣṭānām anādau bhava saṃkaṭe 
SA_XX_matpra_u-268	hitāya sarvasattvānāṃ yas tvam evaṃ samudyataḥ // 134	hitāya sarva sattvānām yaḥ tvam evam samudyataḥ 
SA_XX_matpra_u-269	na tāṃ pratipadaṃ vedmi syād yayāpacitis tava /	na tām pratipadam vedmi syāt yayā apacitiḥ tava 
SA_XX_matpra_u-270	api ye parinirvānti te 'pi te nānṛṇā janāḥ // 135	api ye parinirvānti te pi te na anṛṇāḥ janāḥ 
SA_XX_matpra_u-271	tava te 'vasthitā dharme svārtham eva tu kurvate /	tava te vasthitāḥ dharme sva artham eva tu kurvate 
SA_XX_matpra_u-272	yaḥ śramas tannimittaṃ tu tava kā tasya niṣkṛtiḥ // 136	yaḥ śramaḥ tad nimittam tu tava kā tasya niṣkṛtiḥ 
SA_XX_matpra_u-273	tvaṃ hi jāgarṣi suptānāṃ saṃtānāny avalokayan /	tvam hi jāgarṣi suptānām saṃtānāni avalokayan 
SA_XX_matpra_u-274	apramattaḥ pramattānāṃ sattvānāṃ bhadrabāndhavaḥ // 137	apramattaḥ pramattānām sattvānām bhadra bāndhavaḥ 
SA_XX_matpra_u-275	kleśānāṃ vadha ākhyāto māramāyā vighāṭitā /	kleśānām vadhaḥ ākhyātaḥ māra māyā vighāṭitā 
SA_XX_matpra_u-276	uktaṃ saṃsāradaurātmyam abhayā dig vidarśitā // 138	uktam saṃsāra daurātmyam abhayā diś vidarśitā 
SA_XX_matpra_u-277	kim anyad arthakāmena sattvānāṃ karuṇāyatā /	kim anyat artha kāmena sattvānām karuṇāyatā 
SA_XX_matpra_u-278	karaṇīyaṃ bhaved yatra na dattānunayo bhavān // 139	karaṇīyam bhavet yatra na datta anunayaḥ bhavān 
SA_XX_matpra_u-279	yadi saṃcāriṇo dharmāḥ syur ime niyataṃ tvayā /	yadi saṃcāriṇaḥ dharmāḥ syuḥ ime niyatam tvayā 
SA_XX_matpra_u-280	devadattam upādāya sarvatra syur niveśitāḥ // 140	devadattam upādāya sarvatra syuḥ niveśitāḥ 
SA_XX_matpra_u-281	ata eva jagannātha nehānyo 'nyasya kārakaḥ /	atas eva jagannātha na iha anyaḥ nyasya kārakaḥ 
SA_XX_matpra_u-282	iti tvam uktavān bhūtaṃ jagat saṃjñapayann iva // 141	iti tvam uktavān bhūtam jagat saṃjñapayan iva 
SA_XX_matpra_u-283	cirāya bhuvi saddharmaṃ prerya lokānukampayā /	cirāya bhuvi saddharmam prerya loka anukampayā 
SA_XX_matpra_u-284	bahūn utpādya sacchiṣyāṃs trailokyānugrahakṣamān // 142	bahūn utpādya sat śiṣyān trailokya anugraha kṣamān 
SA_XX_matpra_u-285	sākṣādvineyavargīyān subhadrāntān vinīya ca /	sākṣāt vineya vargīyān subhadrā antān vinīya ca 
SA_XX_matpra_u-286	ṛṇaśeṣaṃ kim adyāpi sattveṣu yad abhūt tava // 143	ṛṇa śeṣam kim adyā api sattveṣu yat abhūt tava 
SA_XX_matpra_u-287	yas tvaṃ samādhivajreṇa tilaśo 'sthīni cūrṇayan /	yaḥ tvam samādhi vajreṇa tilaśas sthīni cūrṇayan 
SA_XX_matpra_u-288	atiduṣkarakāritvam ante 'pi na vimuktavān // 144	ati duṣkara kāri tvam ante na vimuktavān 
SA_XX_matpra_u-289	parārthāv eva me dharmarūpakāyāv iti tvayā /	parārthau eva me dharma rūpa kāyau iti tvayā 
SA_XX_matpra_u-290	duṣkuhasyāsya lokasya nirvāṇe 'pi vidarśitam // 145	duṣkuhasya asya lokasya nirvāṇe vidarśitam 
SA_XX_matpra_u-291	tathā hi satsu saṃkrāmya dharmakāyam aśeṣataḥ /	tathā hi satsu saṃkrāmya dharmakāyam aśeṣatas 
SA_XX_matpra_u-292	tilaśo rūpakāyaṃ ca bhittvāsi parinirvṛtaḥ // 146	tilaśas rūpa kāyam ca bhittvā asi parinirvṛtaḥ 
SA_XX_matpra_u-293	aho sthitir aho vṛttam aho rūpam aho guṇāḥ /	aho sthitiḥ aho vṛttam aho rūpam aho guṇāḥ 
SA_XX_matpra_u-294	na nāma buddhadharmāṇām asti kiṃ cid anadbhutam // 147	na nāma buddha dharmāṇām asti kim cit anadbhutam 
SA_XX_matpra_u-295	upakāriṇi cakṣuṣye śāntavākkāyakarmaṇi /	upakāriṇi cakṣuṣye śānta vāc kāya karmaṇi 
SA_XX_matpra_u-296	tvayy api pratihanyante paśya mohasya raudratām // 148	tvayi api pratihanyante paśya mohasya raudra tām 
SA_XX_matpra_u-297	puṇyodadhiṃ ratnanidhiṃ dharmarāśiṃ guṇākaram /	puṇya udadhim ratna nidhim dharmarāśim guṇa ākaram 
SA_XX_matpra_u-298	ye tvāṃ sattvā namasyanti tebhyo 'pi sukṛtaṃ namaḥ // 149	ye tvām sattvāḥ namasyanti tebhyaḥ pi su kṛtam namaḥ 
SA_XX_matpra_u-299	akṣayās te guṇā nātha śaktis tu kṣayiṇī mama /	akṣayāḥ te guṇāḥ nātha śaktiḥ tu kṣayiṇī mama 
SA_XX_matpra_u-300	ataḥ prasaṅgabhīrutvāt sthīyate na vitṛptitaḥ // 150	atas prasaṅga bhīru tvāt sthīyate na vitṛptitaḥ 
SA_XX_matpra_u-301	aprameyam asaṃkhyeyam acintyam anidarśanam /	aprameyam asaṃkhyeyam acintyam a nidarśanam 
SA_XX_matpra_u-302	svayam evātmanātmānaṃ tvam eva jñātum arhasi // 151	svayam eva ātmanā ātmānam tvam eva jñātum arhasi 
SA_XX_matpra_u-303	na te guṇāṃśāvayavo 'pi kīrtitaḥ	na te guṇa aṃśa avayavaḥ pi kīrtitaḥ 
SA_XX_matpra_u-304	parā ca nas tuṣṭir avasthitā hṛdi /	parā ca naḥ tuṣṭiḥ avasthitā hṛdi 
SA_XX_matpra_u-305	akarśanenaiva mahāhradāmbhasāṃ	akarśanena eva mahā hrada ambhasām 
SA_XX_matpra_u-306	janasya tarṣāḥ praśamaṃ vrajanti ha // 152	janasya tarṣāḥ praśamam vrajanti ha 
SA_XX_matpra_u-307	phalodayenāsya śubhasya karmaṇo	phala udayena asya śubhasya karmaṇaḥ 
SA_XX_matpra_u-308	muniprasādapratibhodbhavasya me /	muni prasāda pratibhā udbhavasya me 
SA_XX_matpra_u-309	asadvitarkākulamāruteritaṃ	asat vitarka ākula māruta īritam 
SA_XX_matpra_u-310	prayātu cittaṃ jagatāṃ vidheyatām // 153	prayātu cittam jagatām vidheya tām 
