segmentnr	original	analyzed
SA_GSP29_vnyps42u-0	// smṛtyadhyāyaḥ //	smṛti adhyāyaḥ 
SA_GSP29_vnyps42u-1	// dvitīyamāhnikam //	dvitīyam āhnikam 
SA_GSP29_vnyps42u-2	nyā. pa. śa. 51 evaṃ tāvadvivecitaṃ pramāṇam /	evam tāvat vivecitam pramāṇam 
SA_GSP29_vnyps42u-3	cārvākāstu pratyakṣamekaṃ pramāṇamityāhuḥ /	cārvākāḥ tu pratyakṣam ekam pramāṇam iti āhuḥ 
SA_GSP29_vnyps42u-4	teṣveva kecit anumānasya pratyakṣentarbhāvamicchanti;	teṣu eva kecid anumānasya pratyakṣe antarbhāvam icchanti 
SA_GSP29_vnyps42u-5	kecittu aprāmāṇyam;	kecid tu aprāmāṇyam 
SA_GSP29_vnyps42u-6	pratyakṣamanumānaṃ ca kāṇādāḥ saugatāśca /	pratyakṣam anumānam ca kāṇādāḥ saugatāḥ ca 
SA_GSP29_vnyps42u-7	tatra pūrve śabdasyānumānentarbhāvamāhuḥ;	tatra pūrve śabdasya anumāne antarbhāvam āhuḥ 
SA_GSP29_vnyps42u-8	pare tu kecit antarbhāvam;	pare tu kecid antarbhāvam 
SA_GSP29_vnyps42u-9	kecidaprāmāṇyam;	kecid aprāmāṇyam 
SA_GSP29_vnyps42u-10	te cāgamaṃ ca sāṃkhyāḥ,	te ca āgamam ca sāṃkhyāḥ 
SA_GSP29_vnyps42u-11	bhūṣaṇamatānuvartinaśca /	bhūṣaṇa mata anuvartinaḥ ca 
SA_GSP29_vnyps42u-12	tatra vedasyānāditvaṃ pūrve parijagṛhuḥ;	tatra vedasya anādi tvam pūrve parijagṛhuḥ 
SA_GSP29_vnyps42u-13	uttare tvīśvarasṛṣṭatām;	uttare tu īśvara sṛṣṭa tām 
SA_GSP29_vnyps42u-14	tāni ca smṛtiṃ ca vaiśeṣikaikadeśinosmatsiddhāntaikadeśinaśca;	tāni ca smṛtim ca vaiśeṣika ekadeśinaḥ usmad siddhānta ekadeśinaḥ ca 
SA_GSP29_vnyps42u-15	tānyeva sārthāpattikāni prābhākarāḥ;	tāni eva sārthāpattikāni prābhākarāḥ 
SA_GSP29_vnyps42u-16	anupalabdhiṣaṣṭhāni tānyeva tautātitāḥ,	anupalabdhi ṣaṣṭhāni tāni eva tautātitāḥ 
SA_GSP29_vnyps42u-17	tatpralobhanarucayo māyāvādinaśca;	tad pralobhana rucayaḥ māyā vādinaḥ ca 
SA_GSP29_vnyps42u-18	tānyeva saṃbhavatihyayuktāni purāṇaśaraṇāḥ /	tāni eva saṃbhavati hya yuktāni purāṇa śaraṇāḥ 
SA_GSP29_vnyps42u-19	adyatanapramāṇaparigrahopalambhaprakriyeyam /	adyatana pramāṇa parigraha upalambha prakriyā iyam 
SA_GSP29_vnyps42u-20	anante pūrvāparakāle kaḥ kimaṅgīkuryāt,	anante pūrva apara kāle kaḥ kim aṅgīkuryāt 
SA_GSP29_vnyps42u-21	kiṃ vā bahiṣkuryāt,	kim vā bahiṣkuryāt 
SA_GSP29_vnyps42u-22	iti ko jānātyanyatra kalpasākṣātkāriṇastasmādekasmāddevāt /	iti kaḥ jānāti anyatra kalpa sākṣātkāriṇaḥ tasmāt ekasmāt devāt 
SA_GSP29_vnyps42u-23	iha ca nyūnavādinastadavasare nirastāḥ /	iha ca nyūnavādinaḥ tad avasare nirastāḥ 
SA_GSP29_vnyps42u-24	adhikatayā parābhimatānāṃ tu arntabhāvo vaktavyaḥ /	adhika tayā para abhimatānām tu vaktavyaḥ 
SA_GSP29_vnyps42u-25	tatra yathā pratyabhijñādīnāṃ pratyakṣādiṣveva niveśa iṣyate,	tatra yathā pratyabhijñā ādīnām pratyakṣa ādiṣu eva niveśaḥ iṣyate 
SA_GSP29_vnyps42u-26	evamanyeṣāmapi /	evam anyeṣām api 
SA_GSP29_vnyps42u-27	pratyabhijñā tāvat grahaṇātmikaivetyeke;	pratyabhijñā tāvat grahaṇa ātmikā eva iti eke 
SA_GSP29_vnyps42u-28	tathāhi--- “pratyabhijñāyāmapi smṛtiranubhava ityaṃśabhedosti cet” ityāśaṅkya pratyuktaṃ śrīviṣṇucittaiḥ--- “yadi viṣayabhedaḥ,	tathā hi pratyabhijñāyām api smṛtiḥ anubhavaḥ iti aṃśa bhedaḥ usti ced iti āśaṅkya pratyuktam śrī viṣṇu cittaiḥ yadi viṣaya bhedaḥ 
SA_GSP29_vnyps42u-29	tadā aṃśabhedaḥ saṃbhavet;	tadā aṃśabhedaḥ saṃbhavet 
SA_GSP29_vnyps42u-30	aikyameva hi niraṃśaṃ pratyabhijñāpratyakṣaviṣayaḥ /	aikyam eva hi niraṃśam pratyabhijñā pratyakṣa viṣayaḥ 
SA_GSP29_vnyps42u-31	kathaṃ saṃskāraḥaparokṣadhījanakaḥ iti cet, na,	katham saṃskāraḥ aparokṣa dhī janakaḥ iti ced na 
SA_GSP29_vnyps42u-32	cakṣurādīndriyasahakṛtasya saṃskārasya jñāturaikyāt tadidamityaparokṣadhīhetutvopapatteḥ /	cakṣuḥ ādi indriya sahakṛtasya saṃskārasya jñātuḥ aikyāt tat idam iti aparokṣa dhī hetutva upapatteḥ 
SA_GSP29_vnyps42u-33	aparokṣārthaikyasādhikā /	            
SA_GSP29_vnyps42u-34	sā pratyabhijñā soyaṃ vai pumānityevamātmikā /	sā pratyabhijñā sā uyam vai pumān iti evam ātmikā 
SA_GSP29_vnyps42u-35	saṃskāramātrajanyatvānna smṛtirmānameva tat” //	saṃskāra mātra janya tvāt na smṛtiḥ mānam eva tat 
SA_GSP29_vnyps42u-36	iti /	iti 
SA_GSP29_vnyps42u-37	dīpe ca 'anusmṛteśca' iti sūtre bhāṣitam- “pratyabhijñānācca na paṭādeḥ kṣaṇikatvam;	dīpe ca anusmṛteḥ ca iti sūtre bhāṣitam pratyabhijñānāt ca na paṭa ādeḥ kṣaṇika tvam 
SA_GSP29_vnyps42u-38	tadevedamiti pratyabhijñāyate;	tat eva idam iti pratyabhijñāyate 
SA_GSP29_vnyps42u-39	pratyabhijñā hi nāmātītavartamānakālavartyekavastuviṣayamekaṃ pratyakṣajñānam /	pratyabhijñā hi nāma atīta vartamāna kāla varti eka vastu viṣayam ekam pratyakṣa jñānam 
SA_GSP29_vnyps42u-40	tasya kāladvayasambandhāviśiṣṭamekameva vastu viṣayaḥ /	tasya kāla dvaya sambandha aviśiṣṭam ekam eva vastu viṣayaḥ 
SA_GSP29_vnyps42u-41	na ca tadityaṃśaḥ smaraṇam,	na ca tat iti aṃśaḥ smaraṇam 
SA_GSP29_vnyps42u-42	idamaṃśaśca grahaṇam,	idam aṃśaḥ ca grahaṇam 
SA_GSP29_vnyps42u-43	atītasambandhinīndriyasaṃprayogābhāvāt iti vācyam,	                                                
SA_GSP29_vnyps42u-44	tadidamiti sāmānādhikaraṇyena grahaṇasyaikatvasphuraṇāt /	tat idam iti sāmānādhikaraṇyena grahaṇasya eka tva sphuraṇāt 
SA_GSP29_vnyps42u-45	pūrvānubhavajanitasaṃskārasacivendriyasaṃprayogayuktasya puruṣasya tathā grahaṇamupapadyata eva;	pūrva anubhava janita saṃskāra saciva indriya saṃprayoga yuktasya puruṣasya tathā grahaṇam upapadyate eva 
SA_GSP29_vnyps42u-46	anvayavyatirekādhīnaṃ hi sarvatra sāmagrīparikalpanam” iti /	anvaya vyatireka adhīnam hi sarvatra sāmagrī parikalpanam iti 
SA_GSP29_vnyps42u-47	anye tu atra dhībhedabāddhyaparihārau matvā tadidamaṃśayostadaṃśe saṃskārānvayavyatirekānuvidhānadarśanāt parokṣarūpatayā idamaṃśe ca patyakṣarūpatayā  #	anye tu atra dhī bheda bāddhya parihārau matvā tad idam aṃśayoḥ tad aṃśe saṃskāra anvaya vyatireka anuvidhāna darśanāt parokṣa rūpatayā idam aṃśe ca patyakṣa rūpatayā 
SA_GSP29_vnyps42u-48	cobhayātmakatvamāhuḥ /	ca ubhaya ātmaka tvam āhuḥ 
SA_GSP29_vnyps42u-49	tanmate saṃskārādhīnaprakāśā smṛtiriti lakṣaṇam,	tad mate saṃskāra adhīna prakāśā smṛtiḥ iti lakṣaṇam 
SA_GSP29_vnyps42u-50	aparokṣajñānaṃ pratyakṣam,	aparokṣa jñānam pratyakṣam 
SA_GSP29_vnyps42u-51	ubhayalakṣaṇayogāt pratyabhijñāyāmubhayātmakatvam, iti /	ubhaya lakṣaṇa yogāt pratyabhijñāyām ubhaya ātmaka tvam iti 
SA_GSP29_vnyps42u-52	abhyupagantavyaṃ cāsmatsiddhāntibhiḥ sarvaiḥ pratyakṣetarajñānānāṃ parokṣāparokṣarūpatvam,	abhyupagantavyam ca asmad siddhāntibhiḥ sarvaiḥ pratyakṣa itara jñānānām parokṣa aparokṣa rūpa tvam 
SA_GSP29_vnyps42u-53	svayaṃprakāśatvāt,	svayam prakāśa tvāt 
SA_GSP29_vnyps42u-54	sarvajñānānāṃ vedyetarāṃśāpekṣayā ca pratyakṣatvāt /	sarva jñānānām vedya itara aṃśa apekṣayā ca pratyakṣa tvāt 
SA_GSP29_vnyps42u-55	uktaṃ cedaṃ śrīviṣṇucittairapi --- “svaprakāśakaṃ viṣayaprakāśakaṃ caikameva jñānam;	uktam ca idam śrī viṣṇu cittaiḥ api sva prakāśakam viṣaya prakāśakam ca ekam eva jñānam 
SA_GSP29_vnyps42u-56	tatra smṛtriranubhūtiriti kuto bhedaḥ ?	tatra smṛtriḥ anubhūtiḥ iti kutas bhedaḥ 
SA_GSP29_vnyps42u-57	” iti paricodya,	iti paricodya 
SA_GSP29_vnyps42u-58	“prakāśamānabhedāt,	prakāśamāna bhedāt 
SA_GSP29_vnyps42u-59	iti brūmaḥ; yathā--- gaurayamityekasminneva jñāne prakāriprakāraviṣayabhedena jñānāṃśabhedaḥ;	iti brūmaḥ yathā gauḥ ayam iti ekasmin eva jñāne prakāri prakāra viṣaya bhedena jñāna aṃśa bhedaḥ 
SA_GSP29_vnyps42u-60	yathā--- gaurayamityekasminneva jñāne prakāriprakāraviṣayabhedena jñānāṃśabhedaḥ;	yathā gauḥ ayam iti ekasmin eva jñāne prakāri prakāra viṣaya bhedena jñāna aṃśa bhedaḥ 
SA_GSP29_vnyps42u-61	yathā ca ghaṭapaṭāvityekasminneva jñāneṃśabhedaḥ;	yathā ca ghaṭa paṭau iti ekasmin eva jñāna iṃśa bhedaḥ 
SA_GSP29_vnyps42u-62	yathā vā parābhyupagatabhramajñāneṣvadhiṣṭhānāṃśe prāmāṇyam,	yathā vā para abhyupagata bhrama jñāneṣu adhiṣṭhāna aṃśe prāmāṇyam 
SA_GSP29_vnyps42u-63	itaratrāprāmāṇyaṃ ca” iti parihārāt;	itaratra aprāmāṇyam ca iti parihārāt 
SA_GSP29_vnyps42u-64	tathā “smṛteḥ svaprakāśāṃśopi saṃskāramātraja eva,	tathā smṛteḥ sva prakāśa aṃśaḥ api saṃskāra mātra jaḥ eva 
SA_GSP29_vnyps42u-65	indriyādipratiniyatakāraṇāntarābhāvāt” iti paricodya “naivam,	indriya ādi pratiniyata kāraṇa antara abhāvāt iti paricodya na evam 
SA_GSP29_vnyps42u-66	jñānānāṃ prakāśamānatvasya svābhāvikatvāt” iti parihārācca /	jñānānām prakāśamāna tvasya svābhāvika tvāt iti parihārāt ca 
SA_GSP29_vnyps42u-67	tasmāt sarvatra viṣayāpekṣayaiva aparokṣatvānumititvasmṛtitvādivibhāgaḥ /	tasmāt sarvatra viṣaya apekṣayā eva aparokṣa tva anumiti tva smṛti tva ādi vibhāgaḥ 
SA_GSP29_vnyps42u-68	jātisaṃkarāsaṃkarādi tu darśanādarśanābhyāṃ vyavasthāpyam,	jāti saṃkara asaṃkara ādi tu darśana adarśanābhyām vyavasthāpyam 
SA_GSP29_vnyps42u-69	aupādhikasaṃkarādivacca /	aupādhika saṃkara ādi vat ca 
SA_GSP29_vnyps42u-70	tadevamubhayātmakatvopapatteḥ pratyabhijñāpyubhayātmikā iti //	tat evam ubhaya ātmaka tva upapatteḥ pratyabhijñā api ubhaya ātmikā iti 
SA_GSP29_vnyps42u-71	nyā. pa. śa. 52 pratyabhijñāpyabhijñāvat tridhā cākṣādibhedataḥ /	                         
SA_GSP29_vnyps42u-72	tattatsaṃskārasaṃbhedamūlatvānnavadhā bhavet //	tad tad saṃskāra saṃbheda mūla tvāt navadhā bhavet 
SA_GSP29_vnyps42u-73	pratyakṣatoktirdīpādau pradarśanapareṣyatām /	pratyakṣa tā uktiḥ dīpa ādau pradarśana para iṣya tām 
SA_GSP29_vnyps42u-74	na hi liṅgādibhiḥ soyamiti jñānaṃ na jāyate //	na hi liṅga ādibhiḥ saḥ ayam iti jñānam na jāyate 
SA_GSP29_vnyps42u-75	śabdajaṃ pratyabhijñānamupajīvya pravartate /	śabda jam pratyabhijñānam upajīvya pravartate 
SA_GSP29_vnyps42u-76	śākhāntarādhikaraṇanyāyaśca kratuvidyayoḥ //	śākhā antara adhikaraṇa nyāyaḥ ca kratu vidyayoḥ 
SA_GSP29_vnyps42u-77	dīpādiṣviva sarvatra bādhakāderasaṃbhavāt /	dīpa ādiṣu iva sarvatra bādhaka ādeḥ asaṃbhavāt 
SA_GSP29_vnyps42u-78	vigītaṃ pratyabhijñānaṃ pramāṇaṃ savikalpavat //	vigītam pratyabhijñānam pramāṇam sa vikalpavat 
SA_GSP29_vnyps42u-79	karaṇākaraṇādīnāṃ kālabhedādyupādhitaḥ /	karaṇa akaraṇa ādīnām kāla bheda ādi upādhitaḥ 
SA_GSP29_vnyps42u-80	avirodhānna bījādau śakyate bhedakalpanam //	avirodhāt na bīja ādau śakyate bheda kalpanam 
SA_GSP29_vnyps42u-81	anyathā deśabhedena karaṇākaraṇādibhiḥ /	anyathā deśa bhedena karaṇa akaraṇa ādibhiḥ 
SA_GSP29_vnyps42u-82	ekaṃ jagati naiva syāditi syāt sarvaśūnyatā //	ekam jagati nā eva syāt iti syāt sarva śūnyatā 
SA_GSP29_vnyps42u-83	tasmād viruddhasaṃspṛṣṭaviṣayapratyabhijñayā /	tasmāt viruddha saṃspṛṣṭa viṣaya pratyabhijñayā 
SA_GSP29_vnyps42u-84	sthiratvamātmanāṃ siddhaṃ bāhyānāmapi vāstavam //	sthira tvam ātmanām siddham bāhyānām api vāstavam 
SA_GSP29_vnyps42u-85	nyā. pa. śa. 53 pratisandhānamapyātmagocaraṃ pratyabhijñāviśeṣa eva;	pratisandhānam api ātma gocaram pratyabhijñā viśeṣaḥ eva 
SA_GSP29_vnyps42u-86	yohamadrākṣaṃ sa eva spṛśāmi,	yaḥ ham adrākṣam saḥ eva spṛśāmi 
SA_GSP29_vnyps42u-87	ityevamādirūpatvāt /	iti evamādi rūpa tvāt 
SA_GSP29_vnyps42u-88	pratisandhirarthadvayaviṣayaikabuddhirityeke /	pratisandhiḥ artha dvaya viṣaya eka buddhiḥ iti eke 
SA_GSP29_vnyps42u-89	tatrāpi pṛthaganubhūtānekārthagocaraikakartṛkaikabuddhiriti pūraṇīyam, iti /	tatra api pṛthak anubhūta aneka artha gocara eka kartṛka eka buddhiḥ iti pūraṇīyam iti 
SA_GSP29_vnyps42u-90	saṃvādo nāma jñānajātyantaram,	saṃvādaḥ nāma jñāna jāti antaram 
SA_GSP29_vnyps42u-91	iti kecit; tadayuktam,	iti kecid tat ayuktam 
SA_GSP29_vnyps42u-92	saṃkhyāntarāsaṃbhavāt /	saṃkhyā antara asaṃbhavāt 
SA_GSP29_vnyps42u-93	yattu varadaviṣṇumiśrairuktam--- “gṛhītārthaviṣayaṃ śabdakāraṇakaṃ jñānaṃ saṃvādaḥ” iti,	yat tu varada viṣṇumiśraiḥ uktam gṛhīta artha viṣayam śabda kāraṇakam jñānam saṃvādaḥ iti 
SA_GSP29_vnyps42u-94	tadapi śābdāvāntarabhede saṃjñāviśeṣaniveśamātraparam;	tat api śābda avāntarabhede saṃjñā viśeṣa niveśa mātra param 
SA_GSP29_vnyps42u-95	“na hi gṛhītārthaviṣayatve śabdaśaktiprasūtatvamapaiti;	na hi gṛhīta artha viṣaya tve śabda śakti prasūta tvam apaiti 
SA_GSP29_vnyps42u-96	gṛhītamātragocarapramāṇāntarepi tadanyatvaprasaṅgāt;	gṛhīta mātra gocara pramāṇa antare api tad anya tva prasaṅgāt 
SA_GSP29_vnyps42u-97	bhavati hi parvatoyamagnimāniti śabdaśravaṇānantaraṃ dhūmaṃ parāmṛśatopi tādṛśī buddhiḥ /	bhavati hi parvataḥ yam agnimān iti śabda śravaṇa anantaram dhūmam parāmṛśataḥ upi tādṛśī buddhiḥ 
SA_GSP29_vnyps42u-98	tathā dvitīyayogipratyakṣādāvapi draṣṭavyam /	tathā dvitīya yogi pratyakṣa ādau api draṣṭavyam 
SA_GSP29_vnyps42u-99	anapekṣitatvādikamapi śrutaviṣayānumānādau samam /	anapekṣita tva ādikam api śruta viṣaya anumāna ādau samam 
SA_GSP29_vnyps42u-100	na cāpekṣāyuktaṃ prāmāṇyaṃ bhedobhedo vā,	na ca apekṣā yuktam prāmāṇyam bhedaḥ bhedaḥ vā 
SA_GSP29_vnyps42u-101	tṛṇādipratyakṣasyāpi tathā prasaṅgāt” ityuktam /	tṛṇa ādi pratyakṣasya api tathā prasaṅgāt iti uktam 
SA_GSP29_vnyps42u-102	kimarthaṃ tarhi vedānāṃ vedāntānāṃ cāprāptaviṣayatvaṃ samarthyate ?	kimartham tarhi vedānām vedāntānām ca aprāpta viṣaya tvam samarthyate 
SA_GSP29_vnyps42u-103	iti cet, atathāprāptau sākṣādaprāmāṇyaprasaṅgāt;	iti ced a tathā prāptau sākṣāt aprāmāṇya prasaṅgāt 
SA_GSP29_vnyps42u-104	tathāprāptāvapi anapekṣitatayā prekṣāvadbhirnirarthakaprayāsabhīrubhistyājyatvāpātena phalatoprāmāṇyaprasaṅgāt, iti paśya //	tathā aprāptau api anapekṣita tayā prekṣāvadbhiḥ nirarthaka prayāsa bhīrubhiḥ tyājya tva āpātena phalataḥ uprāmāṇya prasaṅgāt iti paśya 
SA_GSP29_vnyps42u-105	nyā. pa. śa. 54 upamānamapi yadi gṛhyamāṇapadārthagatasādṛśyavijñānāt smaryamāṇapadārthagatasādṛśyavijñānam,	upamānam api yadi gṛhyamāṇa padārtha gata sādṛśya vijñānāt smaryamāṇa padārtha gata sādṛśya vijñānam 
SA_GSP29_vnyps42u-106	tadā smṛtiḥ,	tadā smṛtiḥ 
SA_GSP29_vnyps42u-107	tattadvastusaṃsthānaviśeṣādyatiriktasya sādṛśyasyābhāvāt,	tad tad vastu saṃsthāna viśeṣa ādi atiriktasya sādṛśyasya abhāvāt 
SA_GSP29_vnyps42u-108	tasya ca pūrvadṛṣṭatvāt,	tasya ca pūrva dṛṣṭa tvāt 
SA_GSP29_vnyps42u-109	smaryamāṇatvācca /	smaryamāṇa tvāt ca 
SA_GSP29_vnyps42u-110	vyavahāropyastvapūrvaḥ tattadvyavahāravat pratisambandhaviśeṣaparāmarśopādhikaḥ /	vyavahāropyaḥ tu apūrvaḥ tad tad vyavahāra vat pratisambandha viśeṣa parāmarśa upādhikaḥ 
SA_GSP29_vnyps42u-111	yadvā yo yatsadṛśaḥ,	yat vā yaḥ yad sadṛśaḥ 
SA_GSP29_vnyps42u-112	sa tadgatasādṛśyapratiyogī;	sa tad gata sādṛśya pratiyogī 
SA_GSP29_vnyps42u-113	yathā---mithaḥ svahastau,	yathāmithas sva hastau 
SA_GSP29_vnyps42u-114	iti vyāptisiddhau gauretatsadṛśaḥ,	iti vyāpti siddhau gauḥ etad sadṛśaḥ 
SA_GSP29_vnyps42u-115	etadgatasādṛśyapratiyogitvāt,	etad gata sādṛśya pratiyogi tvāt 
SA_GSP29_vnyps42u-116	ityanumānāt smaryamāṇagatasādṛśyāsiddhiḥ;	iti anumānāt smaryamāṇa gata sādṛśya asiddhiḥ 
SA_GSP29_vnyps42u-117	anyathā gṛhyamāṇagatavaisādṛśyajñānāt smaryamāṇagatavaisādṛśyapratītirapi mānāntaraṃ syāt /	anyathā gṛhyamāṇa gata vaisādṛśya jñānāt smaryamāṇa gata vaisādṛśya pratītiḥ api māna antaram syāt 
SA_GSP29_vnyps42u-118	sā cet arthāpattiḥ,	sā ced arthāpattiḥ 
SA_GSP29_vnyps42u-119	sādṛśyadhīrapi tathā kiṃ na syāt ? iti /	sādṛśya dhīḥ api tathā kim na syāt iti 
SA_GSP29_vnyps42u-120	athavā yugapadeva tatsadṛśoyamiti pratyayenaivobhayavṛttisādṛśyasphuraṇānna taddhetukam,	athavā yugapad eva tad sadṛśaḥ yam iti pratyayena eva ubhaya vṛtti sādṛśya sphuraṇāt na tad hetukam 
SA_GSP29_vnyps42u-121	anyathā pṛthaganubhūtayostadānīmapratītasādṛśyayoḥ parastādyugapat smaryamāṇayoryugapadeva pratīyamānasādṛyayoḥko nirvāhaḥ ?	anyathā pṛthak anubhūtayoḥ tadānīm apratīta sādṛśyayoḥ parastāt yugapad smaryamāṇayoḥ yugapad eva pratīyamāna sādṛyayoḥ kaḥ nirvāhaḥ 
SA_GSP29_vnyps42u-122	, tatrāpi vā pramāṇāntaraṃ kalpyate ? /	tatra api vā pramāṇa antaram kalpyate 
SA_GSP29_vnyps42u-123	yathā gauḥ tathā gavayaḥ,	yathā gauḥ tathā gavayaḥ 
SA_GSP29_vnyps42u-124	govad dviśapho na bhavatyaśvaḥ,	go vat dvi śaphaḥ na bhavati aśvaḥ 
SA_GSP29_vnyps42u-125	dīrghagrīvaḥ pralamboṣṭho vikaṭākṛtiḥ paśuḥ kramelakaḥ,	                
SA_GSP29_vnyps42u-126	iti tu sādharmyavaidharmyadharmyamātraviṣayam /	iti tu sādharmya vaidharmya dharmya mātra viṣayam 
SA_GSP29_vnyps42u-127	trividhamapyatideśavākyamāgama eva /	trividham api atideśa vākyam āgamaḥ eva 
SA_GSP29_vnyps42u-128	yattu-- “śrutātideśavākyasyagavayādāvatideśavākyārthapratyabhijñānamupamānam,	yat tu śruta atideśa vākyasya gavaya ādau atideśa vākya artha pratyabhijñānam upamānam 
SA_GSP29_vnyps42u-129	tacca vyutpattiphalakam” iti,	tat ca vyutpatti phalakam iti 
SA_GSP29_vnyps42u-130	tadapyanupapananam,	tat api anupapananam 
SA_GSP29_vnyps42u-131	prāgeva vyutpattisiddheḥ /	prāk eva vyutpatti siddheḥ 
SA_GSP29_vnyps42u-132	yattu--- “sādṛśyasya nimittattvānnimittasyāpratītitaḥ /	yat tu sādṛśyasya nimitta tvāt nimittasya apratītitaḥ 
SA_GSP29_vnyps42u-133	samayo durgrahaḥ pūrvaṃ śabdenānumayāpi vā” //	samayaḥ durgrahaḥ pūrvam śabdena anumayā api vā 
SA_GSP29_vnyps42u-134	iti, tatra nimittasyāpratītitaḥ,	iti tatra nimittasya apratītitaḥ 
SA_GSP29_vnyps42u-135	iti tvasiddham,	iti tu asiddham 
SA_GSP29_vnyps42u-136	gavayatvādereva jātiviśeṣasya gosādṛśyākāropalakṣitasya prathamameva vākyārthatayā pratītiḥ;	gavaya tva ādeḥ eva jāti viśeṣasya go sādṛśya ākāra upalakṣitasya prathamam eva vākya artha tayā pratītiḥ 
SA_GSP29_vnyps42u-137	gosādṛśyākāropalakṣitasya prathamameva vākyārthatayā pratītiḥ;	go sādṛśya ākāra upalakṣitasya prathamam eva vākya artha tayā pratītiḥ 
SA_GSP29_vnyps42u-138	gosādṛśyopalakṣitaḥ kaścid vyaktiviśeṣo gavaya iti hi pratītiḥ /	go sādṛśya upalakṣitaḥ kaścid vyakti viśeṣaḥ gavayaḥ iti hi pratītiḥ 
SA_GSP29_vnyps42u-139	paścāt pratyakṣitagavayasya tadvaiśadyamātrameva;	paścāt pratyakṣita gavayasya tat vaiśadya mātram eva 
SA_GSP29_vnyps42u-140	uktaṃ ca śrīviṣṇucitteḥ--- “gosadṛśo gavayaḥ iti gosādṛśyaikādhikaraṇaṃ sāmānyaṃ vācyamiti vyutpannam,	uktam ca śrī viṣṇucitteḥ go sadṛśaḥ gavayaḥ iti go sādṛśya eka adhikaraṇam sāmānyam vācyam iti vyutpannam 
SA_GSP29_vnyps42u-141	prathamaṃ vākyārthatayā pratīteḥ /	prathamam vākya artha tayā pratīteḥ 
SA_GSP29_vnyps42u-142	gosādṛśyopalakṣitasyānirṇaye paścādapyanirṇayaḥ /	go sādṛśya upalakṣitasya anirṇaye paścāt api anirṇayaḥ 
SA_GSP29_vnyps42u-143	anyathānirṇaye tathā paścādapi /	anyathā nirṇaye tathā paścāt api 
SA_GSP29_vnyps42u-144	tato vākyaśravaṇavelāyāmeva nirṇitam” iti /	tatas vākya śravaṇa velāyām eva nirṇitam iti 
SA_GSP29_vnyps42u-145	evaṃ cānabhyupagame kathaminrdādiśabdavyutpattiḥ ?	evam ca anabhyupagame katham inrda ādi śabda vyutpattiḥ 
SA_GSP29_vnyps42u-146	; na hyatra nimittabhūtasaṃsthānaviśeṣādidṛṣṭiḥ /	na hi atra nimitta bhūta saṃsthāna viśeṣa ādi dṛṣṭiḥ 
SA_GSP29_vnyps42u-147	na ca nityaṃ tatrāvyutpattiḥ,	na ca nityam tatra avyutpattiḥ 
SA_GSP29_vnyps42u-148	tadarthaviśiṣṭavākyārthabodhāpātāt /	tad artha viśiṣṭa vākya artha bodha āpātāt 
SA_GSP29_vnyps42u-149	evaṃ nityātīndriyaviṣayasaṃskārādiśabdānāmapi nityamavyutpattireva syāt /	evam nitya atīndriya viṣaya saṃskāra ādi śabdānām api nityam avyutpattiḥ eva syāt 
SA_GSP29_vnyps42u-150	tatra cet kathañcinnirvāhaḥ,	tatra ced kathañcid nirvāhaḥ 
SA_GSP29_vnyps42u-151	tathātrāpi /	tathā atra api 
SA_GSP29_vnyps42u-152	tat siddhaṃ nopamānamatiriktam, iti /	tat siddham na upamānam atiriktam iti 
SA_GSP29_vnyps42u-153	arthāpattistvanumānameva;	arthāpattiḥ tu anumānam eva 
SA_GSP29_vnyps42u-154	tathāhi---anupapadyamānadarśanādupapādakakalpanaṃ nāma vyāpyādvyāpakajñānam,	tathā hi anupapadyamāna darśanāt upapādaka kalpanam nāma vyāpyāt vyāpaka jñānam 
SA_GSP29_vnyps42u-155	avyāpyasya tena vinānupapadyamānatvābhāvāt,	avyāpyasya tena vinā anupapadyamāna tva abhāvāt 
SA_GSP29_vnyps42u-156	avyāpakasya ca tadupapādakatvāyogāt, iti /	avyāpakasya ca tad upapādaka tva ayogāt iti 
SA_GSP29_vnyps42u-157	pramāṇadvayavirodhe sati viṣayavyavasthāpanamarthāpattiḥ,	             
SA_GSP29_vnyps42u-158	ityapi na vācyam,	iti api na vācyam 
SA_GSP29_vnyps42u-159	pramāṇayoḥ satorvirodhābhāvāt,	pramāṇayoḥ satoḥ virodha abhāvāt 
SA_GSP29_vnyps42u-160	viruddhayorapi prāmāṇyāyogāt /	viruddhayoḥ api prāmāṇya ayogāt 
SA_GSP29_vnyps42u-161	nanu devadattasya jīvane kutaścit pramāṇāt pramite,	nanu devadattasya jīvane kutaścid pramāṇāt pramite 
SA_GSP29_vnyps42u-162	jīvatā kvacit sthātavyam,	jīvatā kvacid sthātavyam 
SA_GSP29_vnyps42u-163	ityaviśeṣeṇa deśasāmānyasambandhāvagatau gṛhamapyāskandantyāṃ satyāṃ pratyakṣe ca gṛhe tadabhāvaṃ pratipādayati spaṣṭo virodhaḥ,	iti aviśeṣeṇa deśa sāmānya sambandha avagatau gṛham api āskandantyām satyām pratyakṣe ca gṛhe tad abhāvam pratipādayati spaṣṭaḥ virodhaḥ 
SA_GSP29_vnyps42u-164	atastacchānyai bahirbhāvakalpanamarthāpattiḥ,	atas tad śānyai bahirbhāva kalpanam arthāpattiḥ 
SA_GSP29_vnyps42u-165	iti; maivam,	iti mā evam 
SA_GSP29_vnyps42u-166	kvaciditi viditasya jīvanasya niyamābhāvāt,	kvacid iti viditasya jīvanasya niyama abhāvāt 
SA_GSP29_vnyps42u-167	bahirvidyamānatāsaṃdehe niścayarūpeṇa gṛhābhāvapratyakṣeṇa pratispardhitumasāmarthyāt /	bahis vidyamāna tā saṃdehe niścaya rūpeṇa gṛha abhāva pratyakṣeṇa pratispardhitum asāmarthyāt 
SA_GSP29_vnyps42u-168	na ca viruddhaviṣayayorvāstavaṃ kutrāpi samabalatvaṃ samasti;	na ca viruddha viṣayayoḥ vāstavam kutra api sama bala tvam samasti 
SA_GSP29_vnyps42u-169	ubhayāprāmāṇye tu kathañcit syāt /	ubhaya a prāmāṇye tu kathañcid syāt 
SA_GSP29_vnyps42u-170	ābhimānikabalasāmyepi tathaiva /	ābhimānika bala sāmye pi tathā eva 
SA_GSP29_vnyps42u-171	yadā vaiṣamyagrahaḥ,	yadā vaiṣamya grahaḥ 
SA_GSP29_vnyps42u-172	tadā tata eva balābalasiddhau kimarthāpattyā sādhyam ? /	tadā tatas eva balābala siddhau kim arthāpattyā sādhyam 
SA_GSP29_vnyps42u-173	ataḥ kevalaniravakāśavirodhiviśeṣasannidhau sati sāvakāśaṃ sāmānyaṃ saṃkocayitavyamiti vyavasthā syāt /	atas kevala niravakāśa virodhi viśeṣa sannidhau sati sa avakāśam sāmānyam saṃkocayitavyam iti vyavasthā syāt 
SA_GSP29_vnyps42u-174	sāpi ca tathaiva vyāpteḥ,	sā api ca tathā eva vyāpteḥ 
SA_GSP29_vnyps42u-175	ityanumānaphalameva;	iti anumāna phalam eva 
SA_GSP29_vnyps42u-176	anyathā virodhiviṣayatyāga ivāvirodhiviśeṣaparyavasānādāvapi mānāntarakḷptiḥ kiṃ na syāt ? /	anyathā virodhi viṣaya tyāge iva avirodhi viśeṣa paryavasāna ādau api māna antara kḷptiḥ kim na syāt 
SA_GSP29_vnyps42u-177	evamanabhyupagame ca dhūmānumānādāvapyarthāpattitvaprasaṅgaḥ /	evam anabhyupagame ca dhūma anumāna ādau api arthāpatti tva prasaṅgaḥ 
SA_GSP29_vnyps42u-178	agniṃ vinānupapadyamānatvasvaya liṅgapratyakṣarūpapramāṇadvayavirodhasya ca vaktuṃ śakyatvāt /	agnim vinā anupapadyamāna tva svaya liṅga pratyakṣa rūpa pramāṇa dvaya virodhasya ca vaktum śakya tvāt 
SA_GSP29_vnyps42u-179	dhūmo hi kāraṇabhūtaṃ vahnimākṣipati,	dhūmaḥ hi kāraṇa bhūtam vahnim ākṣipati 
SA_GSP29_vnyps42u-180	pratikṣipati tu pratyakṣam,	pratikṣipati tu pratyakṣam 
SA_GSP29_vnyps42u-181	iti virodhe parvatārvāgbhāge vahniriti vyavasthākalpanasyārthāpattitvaṃ syāt /	iti virodhe parvata arvāk bhāge vahniḥ iti vyavasthā kalpanasya arthāpatti tvam syāt 
SA_GSP29_vnyps42u-182	vyāptinirūpaṇamantareṇa gamakatā gamakasyaiva dharmāntarayogitayā gamyate ityādibhedāstvāśāmātrakalpitāḥ, iti /	vyāpti nirūpaṇam antareṇa gamaka tā gamakasya eva dharma antara yogi tayā gamyate ityādi bhedāḥ tu āśā mātra kalpitāḥ iti 
SA_GSP29_vnyps42u-183	uktaṃ ca śrīviṣṇuttittaiḥ--- “arthāpattiranumānam” ityādi /	uktam ca śrī viṣṇuttittaiḥ arthāpattiḥ anumānam ityādi 
SA_GSP29_vnyps42u-184	kecittu kevalavyatirekiṇi arthāpattisaṃjñāṃ niveśayanti /	kecid tu kevala vyatirekiṇi arthāpatti saṃjñām niveśayanti 
SA_GSP29_vnyps42u-185	tasya prāgeva nirāsānna pramāṇavargānupraveśaḥ /	tasya prāk eva nirāsāt na pramāṇa varga anupraveśaḥ 
SA_GSP29_vnyps42u-186	anupraveśepi vā na pṛthaktvam //	anupraveśe api vā na pṛthaktvam 
SA_GSP29_vnyps42u-187	nyā. pa. śa. 55 yattu āgamaprāmāṇye “anubhavaścendriyaliṅgaśabdasadṛśānyathānupapadyamānārthapūrvakaḥ” ityādiṣu upamānārthāpattiparigrahaḥ	nyā pa śa  yat tu āgama prāmāṇye anubhavaḥ ca indriya liṅga śabda sadṛśa anyathā anupapadyamāna artha pūrvakaḥ ityādiṣu upamāna artha āpatti parigrahaḥ 
SA_GSP29_vnyps42u-188	tadapi pūrvapakṣapradeśagatatvānna siddhāntatvāya kalpate /	tat api pūrvapakṣa pradeśa gata tvāt na siddhānta tvāya kalpate 
SA_GSP29_vnyps42u-189	abhāvastvasmanmate bhāvāntarātmā /	abhāvaḥ tu asmad mate bhāva antarātmā 
SA_GSP29_vnyps42u-190	sa cākṣādibhiryathāsaṃbhavaṃ sidhyati /	sa ca akṣa ādibhiḥ yathāsaṃbhavam sidhyati 
SA_GSP29_vnyps42u-191	abhāvātmanā tu grahaṇepi pratiyogismaraṇādisahakārisahitāni tānyeva pramāṇanīti na tadatiriktakalpanāvakāśaḥ /	abhāva ātmanā tu grahaṇe api pratiyogi smaraṇa ādi sahakāri sahitāni tāni eva pramāṇani iti na tad atirikta kalpanā avakāśaḥ 
SA_GSP29_vnyps42u-192	ata eva hi prāgartajābhāvādivijñānamapi nirvyūḍham;	atas eva hi prāk arta ja abhāva ādi vijñānam api nirvyūḍham 
SA_GSP29_vnyps42u-193	dṛṣṭa eva hi deśakālādisaṃsargādiviśeṣaḥ paścāt pratiyogismaraṇādimataḥ puruṣasya tadabhāvātmanā dhiyamadhirohati,	dṛṣṭaḥ eva hi deśa kāla ādi saṃsarga ādi viśeṣaḥ paścāt pratiyogi smaraṇa ādimataḥ puruṣasya tad abhāva ātmanā dhiyam adhirohati 
SA_GSP29_vnyps42u-194	smartavyasya smaraṇābhāvādvā;	smartavyasya smaraṇa abhāvāt vā 
SA_GSP29_vnyps42u-195	tatra tadabhāvānumānam /	tatra tad abhāva anumānam 
SA_GSP29_vnyps42u-196	evamatiriktābhāvapakṣepi nirmūlā pramāṇāntarakḷptiḥ;	evam atirikta abhāva pakṣe api nirmūlā pramāṇa antara kḷptiḥ 
SA_GSP29_vnyps42u-197	saghaṭaṃ bhūtalamitivat aghaṭaṃ bhūtalamityapi hyaparokṣā pratītiḥ;	sa ghaṭam bhū talam iti vat aghaṭam bhū talam iti api hi aparokṣā pratītiḥ 
SA_GSP29_vnyps42u-198	na cādhikaraṇagrahaṇopakṣīṇamindriyam,	na ca adhikaraṇa grahaṇa upakṣīṇam indriyam 
SA_GSP29_vnyps42u-199	guṇādiṣvapi prasaṅgāt;	guṇa ādiṣu api prasaṅgāt 
SA_GSP29_vnyps42u-200	atirekavadanatirekepyajñātakaraṇatvādīnyanumānāni ca sulabhānīti /	atireka vat anatireke pi ajñāta karaṇa tva ādīni anumānāni ca sulabhāni iti 
SA_GSP29_vnyps42u-201	saṃbhavopyanumānameva,	saṃbhavaḥ api anumānam eva 
SA_GSP29_vnyps42u-202	sahasre śataṃ saṃbhavati ityādeḥ pūrvānubhūsahasragatavyāptibodhanatvāt,	sahasre śatam saṃbhavati ityādeḥ pūrva anubhū sahasra gata vyāpti bodhana tvāt 
SA_GSP29_vnyps42u-203	saṃbhavati kṣatriye śairyamityādeḥ saṃdehātmakatvenāpramāṇatvāt /	saṃbhavati kṣatriye śairyam ityādeḥ saṃdeha ātmaka tvena apramāṇa tvāt 
SA_GSP29_vnyps42u-204	avirodhaniścayarūpatvepi tadavirodhaniścāyakapramāṇāntare viśramaḥ /	avirodha niścaya rūpa tve pi tad avirodha niścāyaka pramāṇa antare viśramaḥ 
SA_GSP29_vnyps42u-205	aitihyaṃ tu pramāṇamūlaṃ cedāgamaḥ;	aitihyam tu pramāṇa mūlam ced āgamaḥ 
SA_GSP29_vnyps42u-206	tadābhāsamūlaṃ cet tadābhāsaḥ /	tad ābhāsa mūlam ced tad ābhāsaḥ 
SA_GSP29_vnyps42u-207	evaṃ ceṣṭālipyakṣarādikamapyabhiprāyavarṇaviśeṣādyavinābhūtamanumānameva /	evam ca iṣṭā lipi akṣara ādikam api abhiprāya varṇa viśeṣa ādya vinābhūtam anumānam eva 
SA_GSP29_vnyps42u-208	ceṣṭāyāṃ varadanārāyaṇabhaṭṭārakairevamuktam--- “śabdasya vyavahārasyānukāraśceṣṭayāpi hi /	ceṣṭāyām varada nārāyaṇa bhaṭṭārakaiḥ evam uktam śabdasya vyavahārasya anukāraḥ ceṣṭayā api hi 
SA_GSP29_vnyps42u-209	kriyate śābdavijñānayogināṃ svārthabodhikā //	kriyate śābda vijñāna yoginām sva artha bodhikā 
SA_GSP29_vnyps42u-210	anādivyavahāreṣu ceṣṭā vijñātaśaktikāḥ /	anādi vyavahāreṣu ceṣṭāḥ vijñāta śaktikāḥ 
SA_GSP29_vnyps42u-211	bodhikāḥ syuryathādhyakṣamiti ced bhavato matam //	bodhikāḥ syuḥ yathā adhyakṣam iti ced bhavataḥ matam 
SA_GSP29_vnyps42u-212	ceṣṭā giro vā svīkāryāḥ parapratyāyanāya hi /	ceṣṭāḥ giraḥ vā svīkāryāḥ para pratyāyanāya hi 
SA_GSP29_vnyps42u-213	anādayo girāmevānāditā jyāyasī tadā //	anādayaḥ girām eva anāditā jyāyasī tadā 
SA_GSP29_vnyps42u-214	ceṣṭā sāmayikī śābdavyavahārānusāriṇī /	ceṣṭā sāmayikī śābda vyavahāra anusāriṇī 
SA_GSP29_vnyps42u-215	asyaivaṃ bodhiketyevaṃ bharatādyāgame sthitā //	asya evam bodhikā iti evam bharata ādi āgame sthitā 
SA_GSP29_vnyps42u-216	dṛśyatenādirāmnāyosmaryamāṇapraṇetṛkaḥ /	dṛśyate nādiḥ āmnāyaḥ usmaryamāṇa praṇetṛkaḥ 
SA_GSP29_vnyps42u-217	” ityādi /	ityādi 
SA_GSP29_vnyps42u-218	tattvaratnākare tvevamuktam--- “vyutpannabodhyabodhakaniyamaṃ cet ceṣṭitaṃ śābdam /	tattvaratnākare tu evam uktam vyutpanna bodhya bodhaka niyamam ced ceṣṭitam śābdam 
SA_GSP29_vnyps42u-219	aniyatamapi sahadṛṣṭyā smārakamiti na pṛthageṣṭavyam iti /	aniyatam api saha dṛṣṭyā smārakam iti na pṛthak eṣṭavyam iti 
SA_GSP29_vnyps42u-220	lipyakṣareṣu tu ayaṃ gakāraḥ ayaṃ ghakāraḥ iti varṇātmanā jñānamapramāṇameva /	lipi akṣareṣu tu ayam gakāraḥ ayam ghakāraḥ iti varṇa ātmanā jñānam apramāṇam eva 
SA_GSP29_vnyps42u-221	etena cihnenedamakṣaraṃ jānīhītyabhiprāyeṇalipyakṣarasaṃbandhagrāhakāṇāṃ pravṛttiḥ /	etena cihnena idam akṣaram jānīhi iti abhiprāyeṇa lipi akṣara saṃbandha grāhakāṇām pravṛttiḥ 
SA_GSP29_vnyps42u-222	tataśca vyāptisiddhiḥ /	tatas ca vyāpti siddhiḥ 
SA_GSP29_vnyps42u-223	eṣā lipiretadvarṇaviśeṣābhiprāyapūrvikā,	eṣā lipiḥ etad varṇa viśeṣa abhiprāya pūrvikā 
SA_GSP29_vnyps42u-224	bhramādirahitavarṇābhiprāyavatpuruṣalikhitaitallipitvāt,	bhrama ādi rahita varṇa abhiprāyavat puruṣa likhita etad lipi tvāt 
SA_GSP29_vnyps42u-225	saṃpratipannavyutpattikālalipivat,	saṃpratipanna vyutpatti kāla lipi vat 
SA_GSP29_vnyps42u-226	ityādirūpaḥ prayogo draṣṭavyaḥ /	ityādi rūpaḥ prayogaḥ draṣṭavyaḥ 
SA_GSP29_vnyps42u-227	yattu pratibhāyāmuktaṃ tattvaratnākare--- “nanu ca pratibhā kācid yathārthā mānamiṣyatām /	yat tu pratibhāyām uktam tattvaratnākare nanu ca pratibhā kācid yathārthā mānam iṣyatām 
SA_GSP29_vnyps42u-228	bāhyārthanairapekṣyeṇa bāhyajñānakṣamāstu sā //	bāhya artha nairapekṣyeṇa bāhya jñāna kṣamā astu sā 
SA_GSP29_vnyps42u-229	viśiṣṭakālapuruṣādyapekṣotkarṣasaṃbhavā /	viśiṣṭa kāla puruṣa ādi apekṣā utkarṣa saṃbhavā 
SA_GSP29_vnyps42u-230	satyaṃ, kālādibhedastu durvivecosmadādibhiḥ //	satyam kāla ādi bhedaḥ tu 
SA_GSP29_vnyps42u-231	sannapyasau vyavahṛtau nopayogītyupekṣyate /	san api asau vyavahṛtau na upayogī iti upekṣyate 
SA_GSP29_vnyps42u-232	pratibhāyāḥ phalaṃ dṛṣṭaṃ yadā prāmāṇyaniścayaḥ //	pratibhāyāḥ phalam dṛṣṭam yadā prāmāṇya niścayaḥ 
SA_GSP29_vnyps42u-233	tadanyataḥ kṛtārthatvāt prekṣyate na parīkṣakaiḥ /	tat anyatas kṛtārtha tvāt prekṣyate na parīkṣakaiḥ 
SA_GSP29_vnyps42u-234	puṇyeṣu puruṣeṣveṣā bhūyiṣṭhaṃ satyadarśinī //	puṇyeṣu puruṣeṣu eṣā bhūyiṣṭham satya darśinī 
SA_GSP29_vnyps42u-235	tasmāt patañjaliḥ prāha pratibhā ceti tāṃ pramām” //	tasmāt patañjaliḥ prāha pratibhā ca iti tām pramām 
SA_GSP29_vnyps42u-236	iti, tadapi prāguktayogipratyakṣaviśeṣaviṣayameva /	iti tat api prāc ukta yogi pratyakṣa viśeṣa viṣayam eva 
SA_GSP29_vnyps42u-237	nanvevaṃ, tadapi pramāṇatritvaṃ catuṣṭvaṃ vānupapannam,	nanu evam tat api pramāṇa tri tvam catuṣṭvam vā anupapannam 
SA_GSP29_vnyps42u-238	pratyakṣaparokṣarūpeṇa dvitvasyaiva yuktatvāt,	pratyakṣa parokṣa rūpeṇa dvi tvasya eva yukta tvāt 
SA_GSP29_vnyps42u-239	iti cenna,	iti ced na 
SA_GSP29_vnyps42u-240	atiprasaṅgāt /	atiprasaṅgāt 
SA_GSP29_vnyps42u-241	tathāhi--- bahuṣvekaikamuddhṛtya tadanyeṣvaikarāśyataḥ /	tathā hi bahuṣu ekaikam uddhṛtya tad anyeṣu aikarāśyataḥ 
SA_GSP29_vnyps42u-242	dvaidhakḷptau ghadādāvapyevameva prasajyate //	dvaidha kṷptau ghada ādau api evam eva prasajyate 
SA_GSP29_vnyps42u-243	anumānanumānatvaśabdāśabdavibhāgataḥ /	anumāna anumāna tva śabda aśabda vibhāgataḥ 
SA_GSP29_vnyps42u-244	pramāṇadvitvamevaṃ te vada kiṃ vāna rocate //	pramāṇa dvi tvam evam te vada kim vāna rocate 
SA_GSP29_vnyps42u-245	pratyakṣasya tadanyābhyāṃ vaijātyagrahaṇādyadi /	pratyakṣasya tad anyābhyām vaijātya grahaṇāt yadi 
SA_GSP29_vnyps42u-246	tayorapi svetarābhyāṃ vaijātyaṃ sphuṭameva naḥ //	tayoḥ api sva itarābhyām vaijātyam sphuṭam eva naḥ 
SA_GSP29_vnyps42u-247	atokṣaliṅgaśabdākhyāsādhāraṇanidānataḥ /	atokṣa liṅga śabda ākhyā sādhāraṇa nidānataḥ 
SA_GSP29_vnyps42u-248	upalakṣyaṃ pramātritvaṃ catuṣṭvaṃ vāpi saṃsmṛteḥ //	upalakṣyam pramātri tvam catuṣṭvam vā api saṃsmṛteḥ 
SA_GSP29_vnyps42u-249	spaṣṭamaspaṣṭamiti ca jainā yad dvaidhamūcire /	spaṣṭam aspaṣṭam iti ca jaināḥ yat dvaidham ūcire 
SA_GSP29_vnyps42u-250	tatpratyakṣaparokṣatvavibhāgānna viśiṣyate //	tad pratyakṣa parokṣa tva vibhāgāt na viśiṣyate 
SA_GSP29_vnyps42u-251	ato na tāvati dvaidhe sādhite vivadāmahe /	atas na tāvati dvaidhe sādhite vivadāmahe 
SA_GSP29_vnyps42u-252	parokṣasyaikamānatvaṃ durvacaṃ bhedasādhanāt //	parokṣasya eka māna tvam durvacam bheda sādhanāt 
SA_GSP29_vnyps42u-253	nanvadhyakṣepi bhedosti bāhyāntaravibhāgataḥ /	nanu adhyakṣe api bhedaḥ usti bāhya antara vibhāgataḥ 
SA_GSP29_vnyps42u-254	divyādivyatayā cakṣuḥśrotrādibhidayāpi ca //	divya adivya tayā cakṣuḥ śrotra ādi bhidayā api ca 
SA_GSP29_vnyps42u-255	tadvat parokṣasyaikasya pramāṇasya vibhāgataḥ /	tadvat parokṣasya ekasya pramāṇasya vibhāgataḥ 
SA_GSP29_vnyps42u-256	anumānāgamabhidā kathaṃ nābhyupagamyate //	anumāna āgama bhidā katham nā abhyupagamyate 
SA_GSP29_vnyps42u-257	dattottaramidaṃ kiñcid dṛṣṭametacchrutaṃ tvidam /	datta uttaram idam kiñcid dṛṣṭam etat śrutam tu idam 
SA_GSP29_vnyps42u-258	etattvanumitaṃ ceti lokoktiriha sākṣiṇī //	etat tu anumitam ca iti loka uktiḥ iha sākṣiṇī 
SA_GSP29_vnyps42u-259	yataḥ kutaścid vaidharmyaṃ sādharmyamapi kenacit /	yatas kutaścid vaidharmyam sādharmyam api kenacid 
SA_GSP29_vnyps42u-260	sarvatra sulabhaṃ kāmamihāpi parigṛhyate //	sarvatra sulabham kāmam iha api parigṛhyate 
SA_GSP29_vnyps42u-261	ataḥ smṛtyanubhūtyākhyāvibhāgādapi nocitam /	atas smṛti anubhūti ākhyā vibhāgāt api nā ucitam 
SA_GSP29_vnyps42u-262	pramāṇadvitvamityevaṃ prāguktaiva supaddhatiḥ //	pramāṇa dvi tvam iti evam prāk uktā eva su paddhatiḥ 
SA_GSP29_vnyps42u-263	trividhonubhavaścaiva tanmūlā ca tathā smṛtiḥ /	trividhaḥ anubhavaḥ ca eva tad mūlā ca tathā smṛtiḥ 
SA_GSP29_vnyps42u-264	iti ṣoḍhā vibhāge tu na vimanyāmahe vayam //	iti ṣoḍhā vibhāge tu na vimanyāmahe vayam 
SA_GSP29_vnyps42u-265	anubhūtivibhāgena tanmūlāyāḥ smṛterapi /	anubhūti vibhāgena tad mūlāyāḥ smṛteḥ api 
SA_GSP29_vnyps42u-266	vibhāgasya gatārthatvādaikarāśyamudāhṛtam //	vibhāgasya gatārtha tvāt aikarāśyam udāhṛtam 
SA_GSP29_vnyps42u-267	ato hi tasyāstanmūleṣvantarbhāvavivakṣayā /	atas hi tasyāḥ tad mūleṣu antarbhāva vivakṣayā 
SA_GSP29_vnyps42u-268	pramāṇavargaṃ tritvena prāñcaḥ kecidviviñcate //	pramāṇa vargam tri tvena prāñcaḥ kecid viviñcate 
SA_GSP29_vnyps42u-269	evamanyadapi cintyam, iti //	evam anyat api cintyam iti 
SA_GSP29_vnyps42u-270	nanu anenana kiṃ pramāṇacintākleśena ?	nanu kim pramāṇa cintā kleśena 
SA_GSP29_vnyps42u-271	avimṛśyāpi pramāṇavargamupalambhānvayavyatirekādivaśāt paśvādīnāmiva manuṣyādīnāmapi laukikeṣvartheṣu pravṛttinivṛttitatprayojanādikaṃ nirupadravaṃ  #	a vimṛśya api pramāṇa vargam upalambha anvaya vyatireka ādi vaśāt paśu ādīnām iva manuṣya ādīnām api laukikeṣu artheṣu pravṛtti nivṛtti tad prayojana ādikam nirupadravam 
SA_GSP29_vnyps42u-272	sidhyati /	sidhyati 
SA_GSP29_vnyps42u-273	alaukikeṣvapi tattadvidhāyakaistadanugrāhakaiśca kalpasūtrādibhiścaritārthadhiyāṃ kimanena piṣṭapeṣaṇādikalpena vṛthā vimarśeneti cet,	alaukikeṣu api tad tad vidhāyakaiḥ tad anugrāhakaiḥ ca kalpasūtra ādibhiḥ caritārtha dhiyām kim anena piṣṭa peṣaṇa ādi kalpena vṛthā vimarśena iti ced 
SA_GSP29_vnyps42u-274	maivam; avakāśoparodhāya tattvopaplavamicchatām /	mā evam avakāśa uparodhāya tattva upaplavam icchatām 
SA_GSP29_vnyps42u-275	aviparyāsasiddhyai ca viśodhyā mānayaddhatiḥ //	a viparyāsa siddhyai ca viśodhyā māna yat hatiḥ 
SA_GSP29_vnyps42u-276	pratisaṃdhāya ca phanalaṃ prārambhāhnikadarśitam /	pratisaṃdhāya ca phanalam prārambha āhnika darśitam 
SA_GSP29_vnyps42u-277	sādhyaprameyasaṃśuddhyai sāṅge māne pariśramaḥ //	sādhya prameya saṃśuddhyai sa aṅge māne pariśramaḥ 
SA_GSP29_vnyps42u-278	pratyakṣitasamastārthairyogīndrainarapi laṅghyate /	pratyakṣita samasta arthaiḥ yogi indraiḥ naraiḥ api laṅghyate 
SA_GSP29_vnyps42u-279	pramāṇaplavamālambya tattvaviplavasāgaraḥ //	pramāṇa plavam ālambya tattva viplava sāgaraḥ 
SA_GSP29_vnyps42u-280	tasmāduktarītyā śuddhiḥ kartavyeti /	tasmāt ukta rītyā śuddhiḥ kartavyā iti 
SA_GSP29_vnyps42u-281	śuddhānyāyaniṣevitā śrutiśiraḥśuddhāntasiddhāntinī bhadrāṇāṃ pratipādanāya bhajatu pratyakṣatāmakṣatām /	śuddhā nyāya niṣevitā śrutiśiraḥ śuddhānta siddhāntinī bhadrāṇām pratipādanāya bhajatu pratyakṣatām akṣatām 
SA_GSP29_vnyps42u-282	patyau nityarase samaṃ karuṇayā pātivratīṃ bibhratī sarvagranthivimocanī bhagavatī sā me samīcī kṛtiḥ //	patyau nitya rase samam karuṇayā pātivratīm bibhratī sarva granthi vimocanī bhagavatī sā me samīcī kṛtiḥ 
SA_GSP29_vnyps42u-283	iti śrīkavitārkikasiṃhasya sarvatantrasvatantrasya śrīmadveṅkaṭanāthasya vedāntācāryasya kṛtiṣu nyāyapariśuddhau smṛtyadhyāye //	iti śrī kavi tārkikasiṃhasya sarva tantra svatantrasya śrīmat veṅkaṭanāthasya vedānta ācāryasya kṛtiṣu nyāya pariśuddhau smṛti adhyāye 
SA_GSP29_vnyps42u-284	dvitīyamāhnikam //	dvitīyam āhnikam 
SA_GSP29_vnyps42u-285	samāptaśca caturthodhyāyaḥ //	samāptaḥ ca caturthaḥ udhyāyaḥ 
