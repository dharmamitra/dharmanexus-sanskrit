[
  {
    "segmentnr":"SA_GK19_lnksivsu:0",
    "original":"śrīlaṅkeśvaraviracitā śivastutiḥ \/",
    "analyzed":"śrī laṅkeśvara viracitā śivastutiḥ "
  },
  {
    "segmentnr":"SA_GK19_lnksivsu:1",
    "original":"gale kalitakālima prakaṭitendu bhālasthale vināṭitajaṭotkaraṃ rucirapāṇipāthoruhe \/",
    "analyzed":"gale kalita kālima prakaṭita indu bhāla sthale vināṭita jaṭā utkaram rucira pāṇi pāthoruhe "
  },
  {
    "segmentnr":"SA_GK19_lnksivsu:2",
    "original":"udañcitakapālakaṃ jaghanasīmni saṃdarśitadvipājinamanukṣaṇaṃ kimapi dhāma vandāmahe \/\/ LSiv_1 \/\/",
    "analyzed":"udañcita kapālakam jaghana sīmni saṃdarśita dvipa ajinam anukṣaṇam kim api dhāma vandāmahe "
  },
  {
    "segmentnr":"SA_GK19_lnksivsu:3",
    "original":"vṛṣopariparisphuraddhavaladhāma dhāmaśriyākuberagirigaurimaprabhavagarvanirvāsi tat \/",
    "analyzed":"vṛṣa upari parisphurat dhavala dhāma dhāma śriyā kubera giri gaurima prabhava garva nirvāsi tat "
  },
  {
    "segmentnr":"SA_GK19_lnksivsu:4",
    "original":"rucirapunarumākucopacitakuṅkumai rañjitaṃ gajājinavirājitaṃ vṛjinabhaṅgabījaṃ bhaje \/\/ LSiv_2 \/\/",
    "analyzed":"rucira punar umā kuca upacita kuṅkumaiḥ rañjitam gaja ajina virājitam vṛjina bhaṅga bījam bhaje "
  },
  {
    "segmentnr":"SA_GK19_lnksivsu:5",
    "original":"uditvaravilocanatrayavisṛtvarajyotiṣā kalākarakalākaravyatikareṇa cāharniśam \/",
    "analyzed":"uditvara vilocana traya visṛtvara jyotiṣā kalākara kalākara vyatikareṇa ca aharniśam "
  },
  {
    "segmentnr":"SA_GK19_lnksivsu:6",
    "original":"vikāsitajaṭāṭavīviharaṇotsavaprollasattarāmarataraṅgiṇītaralacūḍamīḍe mṛḍam \/\/ LSiv_3 \/\/",
    "analyzed":"vikāsita jaṭā aṭavī viharaṇa utsava prollasat tara amara taraṅgiṇī tarala cūḍam īḍe mṛḍam "
  },
  {
    "segmentnr":"SA_GK19_lnksivsu:7",
    "original":"vihāya kamalālayāvilasitāni vidyunnaṭīviḍambanapaṭūni me viharaṇaṃ vidhattāṃ manaḥ \/",
    "analyzed":"vihāya kamalālayā vilasitāni vidyut naṭī viḍambana paṭūni me viharaṇam vidhattām manaḥ "
  },
  {
    "segmentnr":"SA_GK19_lnksivsu:8",
    "original":"kapardini kumudvatīramaṇakhaṇḍacūḍāmaṇau kaṭītaṭapaṭībhavatkaraṭicarmaṇi brahmaṇi \/\/ LSiv_4 \/\/",
    "analyzed":"kapardini kumudvatī ramaṇa khaṇḍa cūḍāmaṇau kaṭī taṭa paṭībhavat karaṭi carmaṇi brahmaṇi "
  },
  {
    "segmentnr":"SA_GK19_lnksivsu:9",
    "original":"bhavadbhavanadehalīvikaṭātuṇḍadaṇḍāhatitruṭanmukuṭakoṭibhirmaghavadādibhirbhūyate \/",
    "analyzed":"bhavat bhavana dehalī vikaṭā tuṇḍa daṇḍa āhati truṭat mukuṭa koṭibhiḥ maghavat ādibhiḥ bhūyate "
  },
  {
    "segmentnr":"SA_GK19_lnksivsu:10",
    "original":"vrajema bhavadantikaṃ prakṛtimetya paiśācikīṃ kimityamarasaṃpadaḥ pramathanātha nāthāma he \/\/ LSiv_5 \/\/",
    "analyzed":"vrajema bhavat antikam prakṛtim etya paiśācikīm kim iti amara saṃpadaḥ pramathanātha he "
  },
  {
    "segmentnr":"SA_GK19_lnksivsu:11",
    "original":"tvadarcanaparāyaṇapramathakanyakāluṇṭhitaprasūnasaphaladrumaṃ kamapi śailamāśāsmahe \/",
    "analyzed":"tvad arcana parāyaṇa pramatha kanyakā luṇṭhita prasūna sa phala drumam kam api śailam āśāsmahe "
  },
  {
    "segmentnr":"SA_GK19_lnksivsu:12",
    "original":"alaṃ taṭavitardikāśayitasiddhasīmantinīprakīrṇasumanomanoranameruṇā meruṇā \/\/ LSiv_6 \/\/",
    "analyzed":"alam taṭa vitardikā śayita siddha sīmantinī prakīrṇa sumanaḥ manaḥ rana meruṇā meruṇā "
  },
  {
    "segmentnr":"SA_GK19_lnksivsu:13",
    "original":"na jātu hara yātu me viṣayadurvilāsaṃ mano manobhavakathāstu me na ca manorathātithyabhūḥ \/",
    "analyzed":"na jātu hara yātu me viṣaya durvilāsam manaḥ manobhava kathā astu me na ca manoratha ātithya bhūḥ "
  },
  {
    "segmentnr":"SA_GK19_lnksivsu:14",
    "original":"sphuratsurataraṅgiṇītaṭakuṭīrakoṭau vasannaye śiva devāniśaṃ tava bhavāni pūjāparaḥ \/\/ LSiv_7 \/\/",
    "analyzed":"sphurat surataraṅgiṇī taṭa kuṭīra koṭau vasan naye śiva devāniśam tava bhavāni pūjā paraḥ "
  },
  {
    "segmentnr":"SA_GK19_lnksivsu:15",
    "original":"vibhūṣaṇasurāpagāśucitarālavālāvalīvaladbahalasīkaraprakarasekasaṃvardhitā \/",
    "analyzed":"vibhūṣaṇa sura āpagā śuci tarāla vāla āvalī valat bahala sīkara prakara seka saṃvardhitā "
  },
  {
    "segmentnr":"SA_GK19_lnksivsu:16",
    "original":"maheśvarasuradrumasphuritasajjaṭāmañjarī namajjanaphalapradā mama nu hanta bhūyādiyam \/\/ LSiv_8 \/\/",
    "analyzed":"maheśvara suradruma sphurita sat jaṭā mañjarī na majjana phala pradā mama nu hanta bhūyāt iyam "
  },
  {
    "segmentnr":"SA_GK19_lnksivsu:17",
    "original":"bahirviṣayasaṃgatipratinivartitākṣāvaleḥ samādhikalitātmanaḥ paśupateraśeṣātmanaḥ \/",
    "analyzed":"bahis viṣaya saṃgati pratinivartita akṣa āvaleḥ samādhi kalita ātmanaḥ paśupateḥ aśeṣa ātmanaḥ "
  },
  {
    "segmentnr":"SA_GK19_lnksivsu:18",
    "original":"śiraḥsurasarittaṭīkuṭilakalpakalpadrumaṃ niśākarakalāmahaṃ vaṭuvimṛṣyamāṇāṃ bhaje \/\/ LSiv_9 \/\/",
    "analyzed":"śiraḥ surasarit taṭī kuṭila kalpa kalpadrumam niśākara kalām aham vaṭu vimṛṣyamāṇām bhaje "
  },
  {
    "segmentnr":"SA_GK19_lnksivsu:19",
    "original":"tvadīyasuravāhinīvimalavāridhārāvalajjaṭāgahanagāhinī matiriyaṃ mamākrāmatu \/",
    "analyzed":"tvadīya sura vāhinī vimala vāri dhārā valat jaṭā gahana gāhinī matiḥ iyam mama ākrāmatu "
  },
  {
    "segmentnr":"SA_GK19_lnksivsu:20",
    "original":"upottamasarittaṭīviṭapitāṭavīprollasattapasvipariṣattulāmamalamallikābha prabho \/\/ LSiv_10 \/\/",
    "analyzed":"upottama sarit taṭī viṭapita aṭavī prollasat tapasvi pariṣad tulām amala mallikā ābha prabho "
  },
  {
    "segmentnr":"SA_GK19_lnksivsu:21",
    "original":"iti śrīlaṅkeśvaraviracitā śivastutiḥ samāptā \/",
    "analyzed":"iti śrī laṅkeśvara viracitā śivastutiḥ samāptā "
  }
]