[
  {
    "segmentnr":"SA_GK19_ksbhm16u:0",
    "original":"\/\/mausalaṃ parva\/\/",
    "analyzed":"mausalam parva ",
    "folio":1
  },
  {
    "segmentnr":"SA_GK19_ksbhm16u:1",
    "original":"nārāyaṇaṃ namaskṛtya naraṃ caiva narottamam \/",
    "analyzed":"nārāyaṇam namaskṛtya naram ca eva narottamam ",
    "folio":1
  },
  {
    "segmentnr":"SA_GK19_ksbhm16u:2",
    "original":"devīṃ sarasvatīṃ vyāsaṃ tato jayamudīrayet \/\/ Bhmj_16.1 \/\/",
    "analyzed":"devīm sarasvatīm vyāsam tatas jayam udīrayet ",
    "folio":1
  },
  {
    "segmentnr":"SA_GK19_ksbhm16u:3",
    "original":"mahīṃ mahībhṛtāṃ dhurye dharmarāje praśāsati \/",
    "analyzed":"mahīm mahībhṛtām dhurye dharmarāje praśāsati ",
    "folio":1
  },
  {
    "segmentnr":"SA_GK19_ksbhm16u:4",
    "original":"ṣaḍviṃśe 'bde mahābhāgā dvārakāṃ munayo yayuḥ \/\/ Bhmj_16.2 \/\/",
    "analyzed":"ṣaḍviṃśe abde mahābhāgāḥ dvārakām munayaḥ yayuḥ ",
    "folio":1
  },
  {
    "segmentnr":"SA_GK19_ksbhm16u:5",
    "original":"tāndṛṣṭvā kauśikamukhānpraharṣanmadaviplutāḥ \/",
    "analyzed":"tān dṛṣṭvā kauśika mukhān praharṣat mada viplutāḥ ",
    "folio":1
  },
  {
    "segmentnr":"SA_GK19_ksbhm16u:6",
    "original":"sāmbaṃ kṛtvā vadhūveśaṃ papracchurvṛṣṇipuṃgavāḥ \/\/ Bhmj_16.3 \/\/",
    "analyzed":"sāmbam kṛtvā vadhū veśam papracchuḥ vṛṣṇi puṃgavāḥ ",
    "folio":1
  },
  {
    "segmentnr":"SA_GK19_ksbhm16u:7",
    "original":"api putraḥ sutā vāsyā bhaviṣyati munīśvarāḥ \/",
    "analyzed":"api putraḥ sutā vā asyāḥ bhaviṣyati muni īśvarāḥ ",
    "folio":1
  },
  {
    "segmentnr":"SA_GK19_ksbhm16u:8",
    "original":"tacchrutvā te 'vadannasyāḥ kulamṛtyurbhaviṣyati \/\/ Bhmj_16.4 \/\/",
    "analyzed":"tat śrutvā te avadan asyāḥ kula mṛtyuḥ bhaviṣyati ",
    "folio":1
  },
  {
    "segmentnr":"SA_GK19_ksbhm16u:9",
    "original":"musalaṃ brahmadaṇḍākhyamityuktvādarśanaṃ yayuḥ \/",
    "analyzed":"musalam brahmadaṇḍa ākhyam iti uktvā adarśanam yayuḥ ",
    "folio":1
  },
  {
    "segmentnr":"SA_GK19_ksbhm16u:10",
    "original":"lauhaṃ sāmbastato 'sūta musalaṃ vajrasaṃhatam \/\/ Bhmj_16.5 \/\/",
    "analyzed":"lauham sāmbaḥ tatas asūta musalam vajra saṃhatam ",
    "folio":2
  },
  {
    "segmentnr":"SA_GK19_ksbhm16u:11",
    "original":"tadāhvako bhayātpiṣṭvā tūrṇaṃ tatyāja sāgare \/",
    "analyzed":"tad āhvakaḥ bhayāt piṣṭvā tūrṇam tatyāja sāgare ",
    "folio":2
  },
  {
    "segmentnr":"SA_GK19_ksbhm16u:12",
    "original":"sarvajño jñātavṛttānto vṛṣṇikṣayamupasthitam \/\/ Bhmj_16.6 \/\/",
    "analyzed":"sarvajñaḥ jñāta vṛttāntaḥ vṛṣṇi kṣayam upasthitam ",
    "folio":2
  },
  {
    "segmentnr":"SA_GK19_ksbhm16u:13",
    "original":"vijñāya kaiṭabhārātistīrthayātrārasādyayau \/",
    "analyzed":"vijñāya kaiṭabhārātiḥ tīrtha yātrā rasāt yayau ",
    "folio":2
  },
  {
    "segmentnr":"SA_GK19_ksbhm16u:14",
    "original":"caṇḍāṃśumaṇḍaloccaṇḍaṃ tataścakraṃ suradviṣaḥ \/\/ Bhmj_16.7 \/\/",
    "analyzed":"caṇḍāṃśu maṇḍala uccaṇḍam tatas cakram suradviṣaḥ ",
    "folio":2
  },
  {
    "segmentnr":"SA_GK19_ksbhm16u:15",
    "original":"ratho dhvajaśca sauvarṇaḥ sahasāntaradhīyata \/",
    "analyzed":"rathaḥ dhvajaḥ ca sauvarṇaḥ sahasā antaradhīyata ",
    "folio":2
  },
  {
    "segmentnr":"SA_GK19_ksbhm16u:16",
    "original":"atha mārjāravicchāye kabandhāvṛtamaṇḍale \/\/ Bhmj_16.8 \/\/",
    "analyzed":"atha mārjāra vicchāye kabandha āvṛta maṇḍale ",
    "folio":2
  },
  {
    "segmentnr":"SA_GK19_ksbhm16u:17",
    "original":"sūrye vighaṭṭitāśeṣadiktaṭe vāti mārute \/",
    "analyzed":"sūrye vighaṭṭita aśeṣa diś taṭe vāti mārute ",
    "folio":2
  },
  {
    "segmentnr":"SA_GK19_ksbhm16u:18",
    "original":"muṇḍo viṭaṅkavadano yādavānāṃ gṛhe gṛhe \/\/ Bhmj_16.9 \/\/",
    "analyzed":"muṇḍaḥ viṭaṅka vadanaḥ yādavānām gṛhe gṛhe ",
    "folio":2
  },
  {
    "segmentnr":"SA_GK19_ksbhm16u:19",
    "original":"saṃdarśya vadanaṃ prāyādvācānviṣṭo 'pyadṛśyata \/",
    "analyzed":"saṃdarśya vadanam prāyāt vācā anviṣṭaḥ api adṛśyata ",
    "folio":2
  },
  {
    "segmentnr":"SA_GK19_ksbhm16u:20",
    "original":"cītkārapuruṣaḥ śabdaḥ śārikānāṃ gṛheṣvabhūt \/\/ Bhmj_16.10 \/\/",
    "analyzed":"cītkāra puruṣaḥ śabdaḥ śārikānām gṛheṣu abhūt ",
    "folio":3
  },
  {
    "segmentnr":"SA_GK19_ksbhm16u:21",
    "original":"gṛdhragomāyunādena rājamārgau'pyapūryata \/",
    "analyzed":"gṛdhra gomāyu nādena rājamārgau api apūryata ",
    "folio":3
  },
  {
    "segmentnr":"SA_GK19_ksbhm16u:22",
    "original":"viparītā prasūtiśca paśūnāmabhavattadā \/\/ Bhmj_16.11 \/\/",
    "analyzed":"viparītā prasūtiḥ ca paśūnām abhavat tadā ",
    "folio":3
  },
  {
    "segmentnr":"SA_GK19_ksbhm16u:23",
    "original":"kośeṣu kanakābandhe ratnāni svayamasphuṭan \/",
    "analyzed":"kośeṣu kanaka ābandhe ratnāni svayam asphuṭan ",
    "folio":3
  },
  {
    "segmentnr":"SA_GK19_ksbhm16u:24",
    "original":"teṣu ghoranimitteṣu jāteṣvapyaviśaṅkitāḥ \/\/ Bhmj_16.12 \/\/",
    "analyzed":"teṣu ghora nimitteṣu jāteṣu api a viśaṅkitāḥ ",
    "folio":3
  },
  {
    "segmentnr":"SA_GK19_ksbhm16u:25",
    "original":"babhūvurvṛṣṇayo bhānti na hi nāśeṣu buddhayaḥ \/",
    "analyzed":"babhūvuḥ vṛṣṇayaḥ bhānti na hi nāśeṣu buddhayaḥ ",
    "folio":3
  },
  {
    "segmentnr":"SA_GK19_ksbhm16u:26",
    "original":"prabhāsamatha saṃprāpte kṛṣṇe yādavavṛṣṇayaḥ \/\/ Bhmj_16.13 \/\/",
    "analyzed":"prabhāsam atha saṃprāpte kṛṣṇe yādava vṛṣṇayaḥ ",
    "folio":3
  },
  {
    "segmentnr":"SA_GK19_ksbhm16u:27",
    "original":"tameva deśamabhyetya cakrire vipulotsavam \/",
    "analyzed":"tam eva deśam abhyetya cakrire vipula utsavam ",
    "folio":3
  },
  {
    "segmentnr":"SA_GK19_ksbhm16u:28",
    "original":"udyāneṣu vicitreṣu vijahnustatra te sukham \/\/ Bhmj_16.14 \/\/",
    "analyzed":"udyāneṣu vicitreṣu vijahnuḥ tatra te sukham ",
    "folio":3
  },
  {
    "segmentnr":"SA_GK19_ksbhm16u:29",
    "original":"gītanṛtyarasāsaktāḥ kalitāḥ kālacakṣuṣā \/",
    "analyzed":"gīta nṛtya rasa āsaktāḥ kalitāḥ kāla cakṣuṣā ",
    "folio":3
  },
  {
    "segmentnr":"SA_GK19_ksbhm16u:30",
    "original":"āpānakelisaṃsakte tato vṛṣṇikule 'bhavat \/\/ Bhmj_16.15 \/\/",
    "analyzed":"āpāna keli saṃsakte tatas vṛṣṇi kule abhavat ",
    "folio":4
  },
  {
    "segmentnr":"SA_GK19_ksbhm16u:31",
    "original":"vivāde yuddhasaṃbaddhaḥ śaineyakṛtavarmaṇoḥ \/",
    "analyzed":"vivāde yuddha saṃbaddhaḥ śaineya kṛtavarmaṇoḥ ",
    "folio":4
  },
  {
    "segmentnr":"SA_GK19_ksbhm16u:32",
    "original":"hārdikyaṃ sātyākiḥ prāha suptahā sauptiko bhavān \/\/ Bhmj_16.16 \/\/",
    "analyzed":"hārdikyam sātyākiḥ prāha supta hā sauptikaḥ bhavān ",
    "folio":4
  },
  {
    "segmentnr":"SA_GK19_ksbhm16u:33",
    "original":"sa tamūce tvayā prāyagato bhūriśravā hataḥ \/",
    "analyzed":"sa tam ūce tvayā prāya gataḥ bhūriśravāḥ hataḥ ",
    "folio":4
  },
  {
    "segmentnr":"SA_GK19_ksbhm16u:34",
    "original":"evaṃ vivādātsaṃgrāmasteṣāmāsītsudāruṇaḥ \/\/ Bhmj_16.17 \/\/",
    "analyzed":"evam vivādāt saṃgrāmaḥ teṣām āsīt su dāruṇaḥ ",
    "folio":4
  },
  {
    "segmentnr":"SA_GK19_ksbhm16u:35",
    "original":"prāktasmādvajramusalātprajātairvallarīcayaiḥ \/",
    "analyzed":"prāk tasmāt vajra musalāt prajātaiḥ vallarī cayaiḥ ",
    "folio":4
  },
  {
    "segmentnr":"SA_GK19_ksbhm16u:36",
    "original":"tṛṇamapyabhavattatra brahmadaṇḍamadotkaṭam \/\/ Bhmj_16.18 \/\/",
    "analyzed":"tṛṇam api abhavat tatra brahmadaṇḍa mada utkaṭam ",
    "folio":4
  },
  {
    "segmentnr":"SA_GK19_ksbhm16u:37",
    "original":"kṣayāya musalībhūtaṃ sahasāndhakavṛṣṇiṣu \/",
    "analyzed":"kṣayāya musalī bhūtam sahasā andhaka vṛṣṇiṣu ",
    "folio":4
  },
  {
    "segmentnr":"SA_GK19_ksbhm16u:38",
    "original":"yā bhūdāpānabhūsteṣāṃ lalanānayanotsavaḥ \/\/ Bhmj_16.19 \/\/",
    "analyzed":"yā bhūt āpāna bhūḥ teṣām lalanā nayana utsavaḥ ",
    "folio":4
  },
  {
    "segmentnr":"SA_GK19_ksbhm16u:39",
    "original":"saiva mṛtyorabhūddhorasaṃhārāhāramaṇḍapaḥ \/",
    "analyzed":"sā eva mṛtyoḥ abhūt hora saṃhāra āhāra maṇḍapaḥ ",
    "folio":4
  },
  {
    "segmentnr":"SA_GK19_ksbhm16u:40",
    "original":"sāmbe gade cārudoṣṇi pradyumne kṛtavarmaṇi \/\/ Bhmj_16.20 \/\/",
    "analyzed":"sāmbe gade cāru doṣṇi pradyumne kṛtavarmaṇi ",
    "folio":5
  },
  {
    "segmentnr":"SA_GK19_ksbhm16u:41",
    "original":"aniruddhe ca śaineye nihate paśyato hareḥ \/",
    "analyzed":"aniruddhe ca śaineye nihate paśyataḥ hareḥ ",
    "folio":5
  },
  {
    "segmentnr":"SA_GK19_ksbhm16u:42",
    "original":"vṛtte vṛṣṇikṣaye ghore strīśeṣā yādave kule \/\/ Bhmj_16.21 \/\/",
    "analyzed":"vṛtte vṛṣṇi kṣaye ghore strī śeṣā yādave kule ",
    "folio":5
  },
  {
    "segmentnr":"SA_GK19_ksbhm16u:43",
    "original":"dvārakā prarurodeva cchinnahārāśrunirjharaiḥ \/",
    "analyzed":"dvārakā praruroda iva chinna hāra aśru nirjharaiḥ ",
    "folio":5
  },
  {
    "segmentnr":"SA_GK19_ksbhm16u:44",
    "original":"tataḥ śaurirhaladharaṃ draṣṭuṃ duḥkhākulo vrajan \/\/ Bhmj_16.22 \/\/",
    "analyzed":"tatas śauriḥ haladharam draṣṭum duḥkha ākulaḥ vrajan ",
    "folio":5
  },
  {
    "segmentnr":"SA_GK19_ksbhm16u:45",
    "original":"dārukaṃ tatkathayituṃ prāhiṇotsavyasācine \/",
    "analyzed":"dārukam tat kathayitum prāhiṇot savyasācine ",
    "folio":5
  },
  {
    "segmentnr":"SA_GK19_ksbhm16u:46",
    "original":"yoṣitāṃ dasturakṣāyai babhrumādāya keśavaḥ \/\/ Bhmj_16.23 \/\/",
    "analyzed":"yoṣitām dastu rakṣāyai babhrum ādāya keśavaḥ ",
    "folio":5
  },
  {
    "segmentnr":"SA_GK19_ksbhm16u:47",
    "original":"gatvā janakamāmantrya rauhiṇeyamupāyayau \/",
    "analyzed":"gatvā janakam āmantrya rauhiṇeyam upāyayau ",
    "folio":5
  },
  {
    "segmentnr":"SA_GK19_ksbhm16u:48",
    "original":"athāpaśyanmukhāttasya niḥsṛtaṃ madhusūdanaḥ \/\/ Bhmj_16.24 \/\/",
    "analyzed":"athā apaśyat mukhāt tasya niḥsṛtam madhusūdanaḥ ",
    "folio":5
  },
  {
    "segmentnr":"SA_GK19_ksbhm16u:49",
    "original":"sahasraśīrṣaṃ bhujagaṃ śvetaṃ śvetācalopamam \/",
    "analyzed":"sahasra śīrṣam bhujagam śvetam śveta acala upamam ",
    "folio":5
  },
  {
    "segmentnr":"SA_GK19_ksbhm16u:50",
    "original":"vāsukipramukhairnāgairatha pratyudyataiḥ saha \/\/ Bhmj_16.25 \/\/",
    "analyzed":"vāsuki pramukhaiḥ nāgaiḥ atha pratyudyataiḥ saha ",
    "folio":6
  },
  {
    "segmentnr":"SA_GK19_ksbhm16u:51",
    "original":"dṛṣṭvārṇavaṃ praviṣṭaṃ taṃ varuṇenārcitaṃ punaḥ \/",
    "analyzed":"dṛṣṭvā arṇavam praviṣṭam tam varuṇena arcitam punar ",
    "folio":6
  },
  {
    "segmentnr":"SA_GK19_ksbhm16u:52",
    "original":"gatijñaḥ sarvabhūtānāṃ na śuśoca janārdanaḥ \/\/ Bhmj_16.26 \/\/",
    "analyzed":"gati jñaḥ sarva bhūtānām na śuśoca janārdanaḥ ",
    "folio":6
  },
  {
    "segmentnr":"SA_GK19_ksbhm16u:53",
    "original":"bhave hyabhāvasadbhāve bhāvānāṃ sthiratā kutaḥ \/",
    "analyzed":"bhave hi abhāva sadbhāve bhāvānām sthira tā kutas ",
    "folio":6
  },
  {
    "segmentnr":"SA_GK19_ksbhm16u:54",
    "original":"anantadhāmni milite balabhadre sakānane \/\/ Bhmj_16.27 \/\/",
    "analyzed":"ananta dhāmni milite balabhadre sa kānane ",
    "folio":6
  },
  {
    "segmentnr":"SA_GK19_ksbhm16u:55",
    "original":"praviśya yogī suṣvāpa nibaddhaprāṇadhāraṇaḥ \/",
    "analyzed":"praviśya yogī suṣvāpa nibaddha prāṇa dhāraṇaḥ ",
    "folio":6
  },
  {
    "segmentnr":"SA_GK19_ksbhm16u:56",
    "original":"taṃ svajyotiṣi saṃsaktaṃ lubdhako mṛgaśaṅkayā \/\/ Bhmj_16.28 \/\/",
    "analyzed":"tam sva jyotiṣi saṃsaktam lubdhakaḥ mṛga śaṅkayā ",
    "folio":6
  },
  {
    "segmentnr":"SA_GK19_ksbhm16u:57",
    "original":"jaghāna niśitāgreṇa śareṇa caraṇodare \/",
    "analyzed":"jaghāna niśita agreṇa śareṇa caraṇa udare ",
    "folio":6
  },
  {
    "segmentnr":"SA_GK19_ksbhm16u:58",
    "original":"kṛṣṇaśāradhiyā kṛṣṇo lubdhakeneṣuṇā hataḥ \/\/ Bhmj_16.29 \/\/",
    "analyzed":"kṛṣṇa śāra dhiyā kṛṣṇaḥ lubdhakena iṣuṇā hataḥ ",
    "folio":6
  },
  {
    "segmentnr":"SA_GK19_ksbhm16u:59",
    "original":"nārāyaṇākhyamaviśatparaṃ dhāma sanātanam \/",
    "analyzed":"nārāyaṇa ākhyam aviśat param dhāma sanātanam ",
    "folio":6
  },
  {
    "segmentnr":"SA_GK19_ksbhm16u:60",
    "original":"surasiddharṣigandharvaiḥ pūjyamāne saha śriyā \/\/ Bhmj_16.30 \/\/",
    "analyzed":"sura siddha ṛṣi gandharvaiḥ pūjyamāne saha śriyā ",
    "folio":7
  },
  {
    "segmentnr":"SA_GK19_ksbhm16u:61",
    "original":"viṣṇuṃ praviṣṭe govinde babhūva kṣubhitaṃ jagat \/",
    "analyzed":"viṣṇum praviṣṭe govinde babhūva kṣubhitam jagat ",
    "folio":7
  },
  {
    "segmentnr":"SA_GK19_ksbhm16u:62",
    "original":"atrāntare dārukena kathite yādavakṣaye \/\/ Bhmj_16.31 \/\/",
    "analyzed":"atrā antare dārukena kathite yādava kṣaye ",
    "folio":7
  },
  {
    "segmentnr":"SA_GK19_ksbhm16u:63",
    "original":"śokaṃ trāsaṃ ca dainyaṃ ca bhejire pāṇḍavāḥ param \/",
    "analyzed":"śokam trāsam ca dainyam ca bhejire pāṇḍavāḥ param ",
    "folio":7
  },
  {
    "segmentnr":"SA_GK19_ksbhm16u:64",
    "original":"tato yudhiṣṭhiragirā dvārakāṃ śvetavāhanaḥ \/\/ Bhmj_16.32 \/\/",
    "analyzed":"tatas yudhiṣṭhira girā dvārakām śvetavāhanaḥ ",
    "folio":7
  },
  {
    "segmentnr":"SA_GK19_ksbhm16u:65",
    "original":"dārukenaiva sahitaḥ prayayau śokamūrcchitaḥ \/",
    "analyzed":"dārukena eva sahitaḥ prayayau śoka mūrcchitaḥ ",
    "folio":7
  },
  {
    "segmentnr":"SA_GK19_ksbhm16u:66",
    "original":"sa prāpa yādavapurīmapadmāmiva padminīm \/\/ Bhmj_16.33 \/\/",
    "analyzed":"sa prāpa yādava purīm apadmām iva padminīm ",
    "folio":7
  },
  {
    "segmentnr":"SA_GK19_ksbhm16u:67",
    "original":"vṛṣṇisiṃhairvirahitā guhāṃ haimavatīmiva \/",
    "analyzed":"vṛṣṇi siṃhaiḥ virahitāḥ guhām haimavatīm iva ",
    "folio":7
  },
  {
    "segmentnr":"SA_GK19_ksbhm16u:68",
    "original":"kaṣṭairariṣṭanicayaiḥ spṛṣṭāṃ duḥkhādvilokya tām \/\/ Bhmj_16.34 \/\/",
    "analyzed":"kaṣṭaiḥ ariṣṭa nicayaiḥ spṛṣṭām duḥkhāt vilokya tām ",
    "folio":7
  },
  {
    "segmentnr":"SA_GK19_ksbhm16u:69",
    "original":"draṣṭuṃ viveśa śokārtaṃ janakaṃ kaṃsavidviṣaḥ \/",
    "analyzed":"draṣṭum viveśa śoka ārtam janakam kaṃsa vidviṣaḥ ",
    "folio":7
  },
  {
    "segmentnr":"SA_GK19_ksbhm16u:70",
    "original":"tārapralāpamukharairvṛtaṃ vṛṣṇivadhūjanaiḥ \/\/ Bhmj_16.35 \/\/",
    "analyzed":"tāra pralāpa mukharaiḥ vṛtam vṛṣṇi vadhū janaiḥ ",
    "folio":8
  },
  {
    "segmentnr":"SA_GK19_ksbhm16u:71",
    "original":"ṣoḍaśastrīsahasrāṇi kalatraṃ kamalāpateḥ \/",
    "analyzed":"ṣoḍaśa strī sahasrāṇi kalatram kamalāpateḥ ",
    "folio":8
  },
  {
    "segmentnr":"SA_GK19_ksbhm16u:72",
    "original":"saubhadrajanako dṛṣṭvā mumoha bhayavihvalam \/\/ Bhmj_16.36 \/\/",
    "analyzed":"saubhadra janakaḥ dṛṣṭvā mumoha bhaya vihvalam ",
    "folio":8
  },
  {
    "segmentnr":"SA_GK19_ksbhm16u:73",
    "original":"śayānaṃ bhuvi pārtho 'pi vasudevaṃ pralāpinam \/",
    "analyzed":"śayānam bhuvi pārthaḥ api vasudevam pralāpinam ",
    "folio":8
  },
  {
    "segmentnr":"SA_GK19_ksbhm16u:74",
    "original":"vilokya śokavivaśo vajrabhinna ivāpatat \/\/ Bhmj_16.37 \/\/",
    "analyzed":"vilokya śoka vivaśaḥ vajra bhinnaḥ iva apatat ",
    "folio":8
  },
  {
    "segmentnr":"SA_GK19_ksbhm16u:75",
    "original":"kva rāmaḥ kva ca govindaḥ kva pradyumnaḥ kva sātyakiḥ \/",
    "analyzed":"kva rāmaḥ kva ca govindaḥ kva pradyumnaḥ kva sātyakiḥ ",
    "folio":8
  },
  {
    "segmentnr":"SA_GK19_ksbhm16u:76",
    "original":"aho vidherduranteyaṃ śaktirityarjuno 'vadat \/\/ Bhmj_16.38 \/\/",
    "analyzed":"aho vidheḥ durantā iyam śaktiḥ iti arjunaḥ avadat ",
    "folio":8
  },
  {
    "segmentnr":"SA_GK19_ksbhm16u:77",
    "original":"maṇikaṅkaṇajhāṅkārinṛttagītaghanadhvaniḥ \/",
    "analyzed":"            ",
    "folio":8
  },
  {
    "segmentnr":"SA_GK19_ksbhm16u:78",
    "original":"aviśrāntamabhūdyatra śravaṇānandanirjharaiḥ \/\/ Bhmj_16.39 \/\/",
    "analyzed":"aviśrāntam abhūt yatra śravaṇa ānanda nirjharaiḥ ",
    "folio":8
  },
  {
    "segmentnr":"SA_GK19_ksbhm16u:79",
    "original":"tatraiva vṛṣṇinārīṇāṃ śṛṇvannārodanadhvanim \/",
    "analyzed":"tatra eva vṛṣṇi nārīṇām śṛṇvan ārodana dhvanim ",
    "folio":8
  },
  {
    "segmentnr":"SA_GK19_ksbhm16u:80",
    "original":"niśāṃ nināya bībhatsurnirapāyamayīṃ śriyam \/\/ Bhmj_16.40 \/\/",
    "analyzed":"niśām nināya bībhatsuḥ nirapāya mayīm śriyam ",
    "folio":9
  },
  {
    "segmentnr":"SA_GK19_ksbhm16u:81",
    "original":"tataḥ prātaḥ priyasuto vasudevaḥ priyāṃ tanum \/",
    "analyzed":"tatas prātar priya sutaḥ vasudevaḥ priyām tanum ",
    "folio":9
  },
  {
    "segmentnr":"SA_GK19_ksbhm16u:82",
    "original":"tatyāja devakīmukhyairanuyāto vadhūjanaiḥ \/\/ Bhmj_16.41 \/\/",
    "analyzed":"tatyāja devakī mukhyaiḥ anuyātaḥ vadhū janaiḥ ",
    "folio":9
  },
  {
    "segmentnr":"SA_GK19_ksbhm16u:83",
    "original":"tataḥ sāttvatamukhyānāṃ sarveṣāṃ śokavihvalaḥ \/",
    "analyzed":"tatas sāttvata mukhyānām sarveṣām śoka vihvalaḥ ",
    "folio":9
  },
  {
    "segmentnr":"SA_GK19_ksbhm16u:84",
    "original":"pārthaḥ śarīraṃ saṃskṛtya cakāra salilakriyām \/\/ Bhmj_16.42 \/\/",
    "analyzed":"pārthaḥ śarīram saṃskṛtya cakāra salilakriyām ",
    "folio":9
  },
  {
    "segmentnr":"SA_GK19_ksbhm16u:85",
    "original":"vajrābhidhānaṃ kṛṣṇasya pautraṃ kuntīsutastataḥ \/",
    "analyzed":"vajra abhidhānam kṛṣṇasya pautram kuntī sutaḥ tatas ",
    "folio":9
  },
  {
    "segmentnr":"SA_GK19_ksbhm16u:86",
    "original":"ādāya vṛṣṇikāntāśca pratasthe dārukānugaḥ \/\/ Bhmj_16.43 \/\/",
    "analyzed":"ādāya vṛṣṇi kāntāḥ ca pratasthe dāruka anugaḥ ",
    "folio":9
  },
  {
    "segmentnr":"SA_GK19_ksbhm16u:87",
    "original":"atha dvāravatīṃ sphārataraṅgabhujamaṇḍalaiḥ \/",
    "analyzed":"atha dvāravatīm sphāra taraṅga bhuja maṇḍalaiḥ ",
    "folio":9
  },
  {
    "segmentnr":"SA_GK19_ksbhm16u:88",
    "original":"śaṅkhāṭṭahāsavikaṭo jahāra makarākaraḥ \/\/ Bhmj_16.44 \/\/",
    "analyzed":"śaṅkha aṭṭahāsa vikaṭaḥ jahāra makarākaraḥ ",
    "folio":9
  },
  {
    "segmentnr":"SA_GK19_ksbhm16u:89",
    "original":"hate vṛṣṇipure kṣipraṃ ratnalobhādivābdhinā \/",
    "analyzed":"hate vṛṣṇi pure kṣipram ratna lobhāt iva abdhinā ",
    "folio":9
  },
  {
    "segmentnr":"SA_GK19_ksbhm16u:90",
    "original":"puruṣānugataṃ sarvamityūce duḥkhito janaḥ \/\/ Bhmj_16.45 \/\/",
    "analyzed":"puruṣa anugatam sarvam iti ūce duḥkhitaḥ janaḥ ",
    "folio":10
  },
  {
    "segmentnr":"SA_GK19_ksbhm16u:91",
    "original":"kalatraṃ vṛṣṇisiṃhānāmādāya śvetavāhanaḥ \/",
    "analyzed":"kalatram vṛṣṇi siṃhānām ādāya śvetavāhanaḥ ",
    "folio":10
  },
  {
    "segmentnr":"SA_GK19_ksbhm16u:92",
    "original":"indraprasthaṃ vrajanprāpa durgamāṃ vikaṭāṭavīm \/\/ Bhmj_16.46 \/\/",
    "analyzed":"indraprastham vrajan prāpa durgamām vikaṭa aṭavīm ",
    "folio":10
  },
  {
    "segmentnr":"SA_GK19_ksbhm16u:93",
    "original":"dasyavastatra gopālā balinaḥ paśujīvinaḥ \/",
    "analyzed":"dasyavaḥ tatra gopālāḥ balinaḥ paśu jīvinaḥ ",
    "folio":10
  },
  {
    "segmentnr":"SA_GK19_ksbhm16u:94",
    "original":"adṛṣṭapūrvāḥ svaryoṣitsubhagāḥ sāttvatāṅganāḥ \/\/ Bhmj_16.47 \/\/",
    "analyzed":"a dṛṣṭa pūrvāḥ svar yoṣit subhagāḥ sāttvata aṅganāḥ ",
    "folio":10
  },
  {
    "segmentnr":"SA_GK19_ksbhm16u:95",
    "original":"taḍittaralaratnāṃśupuñjaritāmbarāḥ \/",
    "analyzed":"taḍit tarala ratna aṃśu puñjarita ambarāḥ ",
    "folio":10
  },
  {
    "segmentnr":"SA_GK19_ksbhm16u:96",
    "original":"vilokya lobhavaśagā hartumabhyudyayurbalāt \/\/ Bhmj_16.48 \/\/",
    "analyzed":"vilokya lobha vaśa gāḥ hartum abhyudyayuḥ balāt ",
    "folio":10
  },
  {
    "segmentnr":"SA_GK19_ksbhm16u:97",
    "original":"gopānāpatitāndṛṣṭā tānugralaguḍāyudhān \/",
    "analyzed":"gopān āpatitān dṛṣṭā tān ugra laguḍa āyudhān ",
    "folio":10
  },
  {
    "segmentnr":"SA_GK19_ksbhm16u:98",
    "original":"gāṇḍīvadhanvā gāṇḍīpamadhijyamakarotkrudhā \/\/ Bhmj_16.49 \/\/",
    "analyzed":"gāṇḍīvadhanvā gāṇḍīpam adhijyam akarot krudhā ",
    "folio":10
  },
  {
    "segmentnr":"SA_GK19_ksbhm16u:99",
    "original":"kālaśaktihatasyāpi tasyāpi kṣapitadviṣaḥ \/",
    "analyzed":"kāla śakti hatasya api tasya api kṣapita dviṣaḥ ",
    "folio":10
  },
  {
    "segmentnr":"SA_GK19_ksbhm16u:100",
    "original":"na śaktirabhavatkācitkṣīṇeṣorjyāvikarṣaṇe \/\/ Bhmj_16.50 \/\/",
    "analyzed":"na śaktiḥ abhavat kācid kṣīṇa iṣoḥ jyā vikarṣaṇe ",
    "folio":11
  },
  {
    "segmentnr":"SA_GK19_ksbhm16u:101",
    "original":"cāpayaṣṭiranāyattā tasyābhūdatiduḥkhagā \/",
    "analyzed":"cāpa yaṣṭiḥ an āyattā tasya abhūt ati duḥkha gā ",
    "folio":11
  },
  {
    "segmentnr":"SA_GK19_ksbhm16u:102",
    "original":"vṛddhasyeva daridrasya taruṇī rūpiṇī vadhūḥ \/\/ Bhmj_16.51 \/\/",
    "analyzed":"vṛddhasya iva daridrasya taruṇī rūpiṇī vadhūḥ ",
    "folio":11
  },
  {
    "segmentnr":"SA_GK19_ksbhm16u:103",
    "original":"tasya kopāgnitaptasya vṛthā bhrūbhaṅgakāriṇaḥ \/",
    "analyzed":"tasya kopa agni taptasya vṛthā bhrū bhaṅga kāriṇaḥ ",
    "folio":11
  },
  {
    "segmentnr":"SA_GK19_ksbhm16u:104",
    "original":"bhṛtyā ivāvinītasya babhūvuravaśāḥ śarāḥ \/\/ Bhmj_16.52 \/\/",
    "analyzed":"bhṛtyāḥ iva avinītasya babhūvuḥ avaśāḥ śarāḥ ",
    "folio":11
  },
  {
    "segmentnr":"SA_GK19_ksbhm16u:105",
    "original":"te divyāstragaṇāḥ kvāpi jagmurutsṛjya taṃ mṛdhe \/",
    "analyzed":"te divya astra gaṇāḥ kvāpi jagmuḥ utsṛjya tam mṛdhe ",
    "folio":11
  },
  {
    "segmentnr":"SA_GK19_ksbhm16u:106",
    "original":"guṇasaṅgāmanādṛtya dhūrtā mitramivādhanam \/\/ Bhmj_16.53 \/\/",
    "analyzed":"guṇa saṅgām an ādṛtya dhūrtāḥ mitram iva adhanam ",
    "folio":11
  },
  {
    "segmentnr":"SA_GK19_ksbhm16u:107",
    "original":"sa niḥśaśvāsa vipulairmārgaṇaiḥ parivarjitaḥ \/",
    "analyzed":"sa niḥśaśvāsa vipulaiḥ mārgaṇaiḥ parivarjitaḥ ",
    "folio":11
  },
  {
    "segmentnr":"SA_GK19_ksbhm16u:108",
    "original":"kṣīṇakośa iva tyāgī vailakṣyavinatānanaḥ \/\/ Bhmj_16.54 \/\/",
    "analyzed":"kṣīṇa kośaḥ iva tyāgī vailakṣya vinata ānanaḥ ",
    "folio":11
  },
  {
    "segmentnr":"SA_GK19_ksbhm16u:109",
    "original":"tato niṣpratibhe tatra pārthe sarvāyudhakṣayāt \/",
    "analyzed":"tatas niṣpratibhe tatra pārthe sarva āyudha kṣayāt ",
    "folio":11
  },
  {
    "segmentnr":"SA_GK19_ksbhm16u:110",
    "original":"vṛṣṇipaurāṅganā jahrurnirvivekā vanecarāḥ \/\/ Bhmj_16.55 \/\/",
    "analyzed":"vṛṣṇi paura aṅganāḥ jahruḥ nirvivekāḥ vanecarāḥ ",
    "folio":12
  },
  {
    "segmentnr":"SA_GK19_ksbhm16u:111",
    "original":"na tu pradhānanārīṣu teṣāmāsītpragalbhatā \/",
    "analyzed":"na tu pradhāna nārīṣu teṣām āsīt pragalbha tā ",
    "folio":12
  },
  {
    "segmentnr":"SA_GK19_ksbhm16u:112",
    "original":"anarhasya mahārheṣu nīcasyojasvitā katham \/\/ Bhmj_16.56 \/\/",
    "analyzed":"anarhasya mahārheṣu nīcasya ojasvi tā katham ",
    "folio":12
  },
  {
    "segmentnr":"SA_GK19_ksbhm16u:113",
    "original":"taiḥ prasahya hṛte straiṇe bhagnamāno dhanaṃjayaḥ \/",
    "analyzed":"taiḥ prasahya hṛte straiṇe bhagna mānaḥ dhanaṃjayaḥ ",
    "folio":12
  },
  {
    "segmentnr":"SA_GK19_ksbhm16u:114",
    "original":"pratasthe nijadordaṇḍe sāsūyāḥ pātayandṛśaḥ \/\/ Bhmj_16.57 \/\/",
    "analyzed":"pratasthe nija dos daṇḍe sa asūyāḥ pātayan dṛśaḥ ",
    "folio":12
  },
  {
    "segmentnr":"SA_GK19_ksbhm16u:115",
    "original":"aho balavatī devī saṃsāre 'sminnanityatā \/",
    "analyzed":"aho balavatī devī saṃsāre asmin anitya tā ",
    "folio":12
  },
  {
    "segmentnr":"SA_GK19_ksbhm16u:116",
    "original":"aho niḥsāraparyantā bhāvānāṃ prabhaviṣṇutā \/\/ Bhmj_16.58 \/\/",
    "analyzed":"aho niḥsāra paryantā bhāvānām prabhaviṣṇu tā ",
    "folio":12
  },
  {
    "segmentnr":"SA_GK19_ksbhm16u:117",
    "original":"aho sarvakaṣaḥ kālaścitrapākamaho jagat \/",
    "analyzed":"aho sarva kaṣaḥ kālaḥ citra pākam aho jagat ",
    "folio":12
  },
  {
    "segmentnr":"SA_GK19_ksbhm16u:118",
    "original":"vijite vijayo gopairduḥkhādityavadajjanaḥ \/\/ Bhmj_16.59 \/\/",
    "analyzed":"vijite vijayaḥ gopaiḥ duḥkhāt iti avadat janaḥ ",
    "folio":12
  },
  {
    "segmentnr":"SA_GK19_ksbhm16u:119",
    "original":"dhiganityavilāsasya vibhramabhrāntikāriṇaḥ \/",
    "analyzed":"dhik anitya vilāsasya vibhrama bhrānti kāriṇaḥ ",
    "folio":12
  },
  {
    "segmentnr":"SA_GK19_ksbhm16u:120",
    "original":"dhāturadbhutanirmāṇavinodaviśarārutām \/\/ Bhmj_16.60 \/\/",
    "analyzed":"dhātuḥ adbhuta nirmāṇa vinoda viśarāru tām ",
    "folio":13
  },
  {
    "segmentnr":"SA_GK19_ksbhm16u:121",
    "original":"ākhaṇḍalaprabhṛtayaḥ khāṇḍave yena khaṇḍitāḥ \/",
    "analyzed":"ākhaṇḍala prabhṛtayaḥ khāṇḍave yena khaṇḍitāḥ ",
    "folio":13
  },
  {
    "segmentnr":"SA_GK19_ksbhm16u:122",
    "original":"kairāte tripurārātiḥ samare yena toṣitaḥ \/\/ Bhmj_16.61 \/\/",
    "analyzed":"kairāte tripurārātiḥ samare yena toṣitaḥ ",
    "folio":13
  },
  {
    "segmentnr":"SA_GK19_ksbhm16u:123",
    "original":"jitvā tamapi gopālā varākāḥ suhṛdaṃ hareḥ \/",
    "analyzed":"jitvā tam api gopālāḥ varākāḥ suhṛdam hareḥ ",
    "folio":13
  },
  {
    "segmentnr":"SA_GK19_ksbhm16u:124",
    "original":"jahrurviṣṇukalatrāṇi dhikkālasya durantatām \/\/ Bhmj_16.62 \/\/",
    "analyzed":"jahruḥ viṣṇu kalatrāṇi dhik kālasya duranta tām ",
    "folio":13
  },
  {
    "segmentnr":"SA_GK19_ksbhm16u:125",
    "original":"revatīṃ rukmiṇīṃ satyabhāmāṃ jāmbavatīṃ tathā \/",
    "analyzed":"revatīm rukmiṇīm satyabhāmām jāmbavatīm tathā ",
    "folio":13
  },
  {
    "segmentnr":"SA_GK19_ksbhm16u:126",
    "original":"vajraṃ pautraṃ ca kaṃsāreranyāśca yaduyoṣitaḥ \/\/ Bhmj_16.63 \/\/",
    "analyzed":"vajram pautram ca kaṃsāreḥ anyāḥ ca yadu yoṣitaḥ ",
    "folio":13
  },
  {
    "segmentnr":"SA_GK19_ksbhm16u:127",
    "original":"ādāya phalguṇaḥ śocannindraprasthaṃ samāviśat \/",
    "analyzed":"ādāya phalguṇaḥ śocan indraprastham samāviśat ",
    "folio":13
  },
  {
    "segmentnr":"SA_GK19_ksbhm16u:128",
    "original":"sabāṣpaṃ paurasaṃghātairabhitaḥ parivāritaḥ \/\/ Bhmj_16.64 \/\/",
    "analyzed":"sa bāṣpam paura saṃghātaiḥ abhitas parivāritaḥ ",
    "folio":13
  },
  {
    "segmentnr":"SA_GK19_ksbhm16u:129",
    "original":"rājye nidhāya tatraiva vajraṃ yāte dhanaṃjaye \/",
    "analyzed":"rājye nidhāya tatra eva vajram yāte dhanaṃjaye ",
    "folio":13
  },
  {
    "segmentnr":"SA_GK19_ksbhm16u:130",
    "original":"satyabhāmānugā devyaḥ pāvakaṃ viviśuḥ śucā \/\/ Bhmj_16.65 \/\/",
    "analyzed":"satyabhāmā anugāḥ devyaḥ pāvakam viviśuḥ śucā ",
    "folio":14
  },
  {
    "segmentnr":"SA_GK19_ksbhm16u:131",
    "original":"vrajanvṛṣṇiviyogārtaḥ kirīṭi hastināpuram \/",
    "analyzed":"vrajan vṛṣṇi viyoga ārtaḥ kirīṭi hastināpuram ",
    "folio":14
  },
  {
    "segmentnr":"SA_GK19_ksbhm16u:132",
    "original":"parāvarajñaṃ bhāvānāṃ vane vyāsaṃ vyalokayat \/\/ Bhmj_16.66 \/\/",
    "analyzed":"parāvara jñam bhāvānām vane vyāsam vyalokayat ",
    "folio":14
  },
  {
    "segmentnr":"SA_GK19_ksbhm16u:133",
    "original":"duḥkhānnyavedayattasmai ghoraṃ vṛṣṇikulakṣayam \/",
    "analyzed":"duḥkhāt nyavedayat tasmai ghoram vṛṣṇi kula kṣayam ",
    "folio":14
  },
  {
    "segmentnr":"SA_GK19_ksbhm16u:134",
    "original":"ātmanaścāttacāpasya gopaiḥ pathi parābhavam \/\/ Bhmj_16.67 \/\/",
    "analyzed":"ātmanaḥ ca ātta cāpasya gopaiḥ pathi parābhavam ",
    "folio":14
  },
  {
    "segmentnr":"SA_GK19_ksbhm16u:135",
    "original":"tamabravījjñānanidhirmunirāśvāsya mūrcchitam \/",
    "analyzed":"tam abravīt jñāna nidhiḥ muniḥ āśvāsya mūrcchitam ",
    "folio":14
  },
  {
    "segmentnr":"SA_GK19_ksbhm16u:136",
    "original":"putra kālavilāsānāṃ sarvametadvijṛmbhitam \/\/ Bhmj_16.68 \/\/",
    "analyzed":"putra kāla vilāsānām sarvam etat vijṛmbhitam ",
    "folio":14
  },
  {
    "segmentnr":"SA_GK19_ksbhm16u:137",
    "original":"matirvibhūtayo bhogāḥ prabhāvāḥ śaktayo guṇāḥ \/",
    "analyzed":"matiḥ vibhūtayaḥ bhogāḥ prabhāvāḥ śaktayaḥ guṇāḥ ",
    "folio":14
  },
  {
    "segmentnr":"SA_GK19_ksbhm16u:138",
    "original":"sarvathā kālakalayā nīyate smṛtiśeṣatām \/\/ Bhmj_16.69 \/\/",
    "analyzed":"sarvathā kāla kalayā nīyate smṛtiśeṣa tām ",
    "folio":14
  },
  {
    "segmentnr":"SA_GK19_ksbhm16u:139",
    "original":"dhruvaṃ sarvaparityāge na kuryurmunayo matim \/",
    "analyzed":"dhruvam sarva parityāge na kuryuḥ munayaḥ matim ",
    "folio":14
  },
  {
    "segmentnr":"SA_GK19_ksbhm16u:140",
    "original":"avasānaikavirasā yadi na syādbhavasthitiḥ \/\/ Bhmj_16.70 \/\/",
    "analyzed":"avasāna eka virasā yadi na syāt bhava sthitiḥ ",
    "folio":15
  },
  {
    "segmentnr":"SA_GK19_ksbhm16u:141",
    "original":"ityukto muninā pārthaḥ prayayau hastināpuram \/",
    "analyzed":"iti uktaḥ muninā pārthaḥ prayayau hastināpuram ",
    "folio":15
  },
  {
    "segmentnr":"SA_GK19_ksbhm16u:142",
    "original":"prabhāvaṃ vṛṣṇisiṃhasya kalayanbhṛśavihvalaḥ \/\/ Bhmj_16.71 \/\/",
    "analyzed":"prabhāvam vṛṣṇi siṃhasya kalayan bhṛśa vihvalaḥ ",
    "folio":15
  },
  {
    "segmentnr":"SA_GK19_ksbhm16u:143",
    "original":"iti śrīkṣemendraviracitāyāṃ bhāratamañjaryāṃ mausalaṃ parva",
    "analyzed":"iti śrī kṣemendra viracitāyām bhāratamañjaryām mausalam parva ",
    "folio":15
  }
]