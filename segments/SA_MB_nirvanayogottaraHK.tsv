segmentnr	original	analyzed
SA_MB_nirvanayogottaraHK-0	Muktabodha E-text in UTF-8	muktabodha etext in utf
SA_MB_nirvanayogottaraHK-1	###########################################################################MUKTABODHA INDOLOGICAL RESEARCH INSTITUTEwww.muktabodha.org©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.Catalog number : M00267	muktabodha indological research muktabodha indological research institute all rights reserved texts may be viewed only online or downloaded for private studye texts may not under any circumstances be copied republished reproduced distributed or sold either in original or altered form withoutthe express permission of muktabodha indological research institute in writing data entered by the staff of muktabodha under the direction of mark s g dyczkowskicatalog number  /
SA_MB_nirvanayogottaraHK-2	Uniform title: nirvāṇayogottara	uniform title nirvāṇa yoga uttara 
SA_MB_nirvanayogottaraHK-3	Manuscript : BHU C4246	manuscript bhu 
SA_MB_nirvanayogottaraHK-4	Notes: Data entered by the staff of Muktabodha under the supervision of Mark S.G. Dyczkowski.	notes data entered by the staff muktabodha under the supervision of mark sg dyczkowski 
SA_MB_nirvanayogottaraHK-5	Revision 0: April 7, 2012	revision april 
SA_MB_nirvanayogottaraHK-6	Publication country : India	publication country india 
SA_MB_nirvanayogottaraHK-7	vāyunā calate toyaṃ kṣobhayantaṃ punaḥ punaḥ |	vāyunā calate toyam kṣobhayantam punar punar 
SA_MB_nirvanayogottaraHK-8	niścalatvaṃ na cāstīti tathā citteti durlabham || 1 ||	niścala tvam na ca asti iti tathā citta iti durlabham 
SA_MB_nirvanayogottaraHK-9	oṃ bhagavandevadeveśa lokanāthajagatpate |	om bhagavan devadeveśa lokanātha jagatpate 
SA_MB_nirvanayogottaraHK-10	saṅkṣepāt kāraṇaṃ brūhi yatra citte suniścalam || 2 ||	saṅkṣepāt kāraṇam brūhi yatra citte su niścalam 
SA_MB_nirvanayogottaraHK-11	sādhu sādhu mahāprājña dṛṣṭaṃ te buddhi kauśalam |	sādhu sādhu mahā prājña dṛṣṭam te kauśalam 
SA_MB_nirvanayogottaraHK-12	kathayāmi na sandehaḥ putra snehādviśeṣataḥ || 3 ||	kathayāmi na sandehaḥ putra snehāt viśeṣataḥ 
SA_MB_nirvanayogottaraHK-13	p. 86a) trividhaṃ kāraṇaṃ proktaṃ sthūlaṃ sūkṣmaṃ paraṃ ca yat |	trividham kāraṇam proktam sthūlam sūkṣmam param ca yat 
SA_MB_nirvanayogottaraHK-14	sthūlena rañjitā devā mahāmāyā vaśī kṛtāḥ || 4 ||	sthūlena rañjitāḥ devāḥ mahāmāyāḥ vaśī kṛtāḥ 
SA_MB_nirvanayogottaraHK-15	kāraṇaṃ tu pravakṣyāmi śṛṇuṣveka manāguha |	kāraṇam tu pravakṣyāmi śṛṇuṣva eka manāk uha 
SA_MB_nirvanayogottaraHK-16	tālumadhye tu karaṇaṃ niśśvāsocchvāsavarjitam || 5 ||	tālu madhye tu karaṇam niśśvāsa ucchvāsa varjitam 
SA_MB_nirvanayogottaraHK-17	nābhihṛddhāmamadhyasthaṃ kandago vandanaṃ manāk |	nābhi hṛd dhāma madhya stham kanda gaḥ vandanam manāk 
SA_MB_nirvanayogottaraHK-18	tālusaṃjñā bhavet tasya yato vā cāpravartinam || 6 ||	tālu saṃjñā bhavet tasya yatas vā ca apravartinam 
SA_MB_nirvanayogottaraHK-19	tatra sthāne kṛtā buddhiścitraṃ tatra suniścalam |	tatra sthāne kṛtā buddhiḥ citram tatra su niścalam 
SA_MB_nirvanayogottaraHK-20	niścalaṃ tu yadā cittaṃ tadā dṛṣṭiḥ pravartate || 7 ||	niścalam tu yadā cittam tadā dṛṣṭiḥ pravartate 
SA_MB_nirvanayogottaraHK-21	sā ca dṛṣṭiḥ parājñeyā trailokyaṃ paśyate kṣaṇāt |	sā ca dṛṣṭiḥ parājñeyā trailokyam paśyate kṣaṇāt 
SA_MB_nirvanayogottaraHK-22	agamyaṃ gamyate caiva alakṣyaṃ lakṣyate tadā || 8 ||	agamyam gamyate ca eva alakṣyam lakṣyate tadā 
SA_MB_nirvanayogottaraHK-23	anādanādamadhyasthā vyaktāvyaktaṃ suniścalam |	anāda nāda madhya sthā vyakta avyaktam su niścalam 
SA_MB_nirvanayogottaraHK-24	tadā pravartate nidrā yogadhyānaparāyaṇā || 9 ||	tadā pravartate nidrā yoga dhyāna parāyaṇā 
SA_MB_nirvanayogottaraHK-25	p. 86b) ānandaṃ bhakṣayed yastu amṛtāmṛtasambhavam |	ānandam bhakṣayet yaḥ tu amṛta amṛta sambhavam 
SA_MB_nirvanayogottaraHK-26	pravartate nirānandaṃ niścalasthāvavarjitam || 10 ||	pravartate nirānandam niścala sthāva varjitam 
SA_MB_nirvanayogottaraHK-27	niraupamyaṃ nirābhāsaṃ dhyānadhāraṇavarjitam |	niraupamyam nirābhāsam dhyāna dhāraṇa varjitam 
SA_MB_nirvanayogottaraHK-28	śūnyaṃ kṛtvā tato dṛṣṭiṃ śūnyaṃ caiva tu lakṣayet || 11 ||	śūnyam kṛtvā tatas dṛṣṭim śūnyam ca eva tu lakṣayet   
SA_MB_nirvanayogottaraHK-29	śūnyaṃ śūnyaṃ punaḥ śūnyaṃ triśūnyamucyate kṣaṇāt |	śūnyam śūnyam punar śūnyam triśūnyam ucyate kṣaṇāt 
SA_MB_nirvanayogottaraHK-30	sarvaṃ śūnyaṃ nirābhāsa sāmarasyaṃ tadā bhavet || 12 ||	sarvam śūnyam nirābhāsa sa amarasyam tadā bhavet 
SA_MB_nirvanayogottaraHK-31	ghṛte ghṛtaṃ yathā kṣiptaṃ kṣīre kṣīraṃ tathaiva ca |	ghṛte ghṛtam yathā kṣiptam kṣīre kṣīram tathā eva ca 
SA_MB_nirvanayogottaraHK-32	kevalatvaṃ yadā prāptaṃ na kiñcidapi cintayet || 13 ||	kevala tvam yadā prāptam na kiñcid api cintayet 
SA_MB_nirvanayogottaraHK-33	niskāmocchvāsikāṃstyaktvā pūrakaścāmṛtī bhavet |	niskāma ucchvāsikān tyaktvā pūrakaḥ ca amṛtī bhavet 
SA_MB_nirvanayogottaraHK-34	kumbhakaṃ ca yadāproktaṃ yogināṃ yogadhāraṇāt || 14 ||	kumbhakam ca yadā proktam yoginām yoga dhāraṇāt 
SA_MB_nirvanayogottaraHK-35	nivṛttiryatra jāyeta sarvaṃ śūnyaṃ pravartate |	nivṛttiḥ yatra jāyeta sarvam śūnyam pravartate 
SA_MB_nirvanayogottaraHK-36	śūnyamadhyagataṃ śūnyaṃ sthitaṃ vyomani vyomavat || 15 ||	śūnya madhya gatam śūnyam sthitam vyomani vyoma vat 
SA_MB_nirvanayogottaraHK-37	p. 87a) na raktaṃ na ca vā pītaṃ na śuklaṃ kṛṣṇameva ca |	na raktam na ca vā pītam na śuklam kṛṣṇam eva ca 
SA_MB_nirvanayogottaraHK-38	sarvairguṇairvinirmuktaḥ sthānātītaṃ parāparam || 16 ||	sarvaiḥ guṇaiḥ vinirmuktaḥ sthāna atītam para aparam 
SA_MB_nirvanayogottaraHK-39	pūrakaṃ ca tvayā proktaṃ kumbhakaṃ ca punaḥ punaḥ |	pūrakam ca tvayā proktam kumbhakam ca punar punar 
SA_MB_nirvanayogottaraHK-40	namāmi durlabhaṃ devaṃ kathaṃ jānanti mānavāḥ || 17 ||	namāmi durlabham devam katham jānanti mānavāḥ 
SA_MB_nirvanayogottaraHK-41	vāyunā pūrakaṃ kṛtvā kumbhakaṃ kumbhavat punaḥ |	vāyunā pūrakam kṛtvā kumbhakam kumbha vat punar 
SA_MB_nirvanayogottaraHK-42	māyā hyeṣā kṛtā vatsa yena muhyanti jantavaḥ || 18 ||	māyā hi eṣā kṛtā vatsa yena muhyanti jantavaḥ 
SA_MB_nirvanayogottaraHK-43	kumbhakaṃ ca idaṃ kṛtvā hṛtsthānaṃ rūpavarjitam |	kumbhakam ca idam kṛtvā hṛd sthānam rūpa varjitam 
SA_MB_nirvanayogottaraHK-44	antaḥ śarīrasaṃsthaṃ tu na bāhyaṃ tu kadācana || 19 ||	antar śarīra saṃstham tu na bāhyam tu kadācana 
SA_MB_nirvanayogottaraHK-45	sarvaṃ sa paramaṃ nāma pūrakaṃ cedamucyate |	sarvam sa paramam nāma pūrakam ca idam ucyate 
SA_MB_nirvanayogottaraHK-46	tatrotpannaṃ yathākāśaṃ niścalasthānavarjitam || 20 ||	tatra utpannam yathā ākāśam niścala sthāna varjitam 
SA_MB_nirvanayogottaraHK-47	idaṃ śāntaṃ tathā putra brūhyenaṃ ca svatantrataḥ |	idam śāntam tathā putra brūhi enam ca svatantrataḥ 
SA_MB_nirvanayogottaraHK-48	nandinā kriyate mudrā oṣṭhau tatra prapīḍitau || 21 ||	nandinā kriyate mudrā oṣṭhau tatra prapīḍitau 
SA_MB_nirvanayogottaraHK-49	p. 87b) śivaṃ dhyātvā munīndraistu na kiñcidapi cintayet |	śivam dhyātvā muni indraiḥ tu na kiñcid api cintayet 
SA_MB_nirvanayogottaraHK-50	santuṣṭohaṃ mahābhogirkathitaṃ te svatantrataḥ || 22 ||	santuṣṭaḥ aham mahā bhogiḥ kathitam te svatantrataḥ 
SA_MB_nirvanayogottaraHK-51	mayātītaṃ paraṃ śāntaṃ vāgjāla parivarjitam |	mayā atītam param śāntam vāc jāla parivarjitam 
SA_MB_nirvanayogottaraHK-52	madbhāvasandhimākhyātaṃ bhāvayecca punaḥ punaḥ || 23 ||	mad bhāva sandhim ākhyātam bhāvayet ca punar punar 
SA_MB_nirvanayogottaraHK-53	abhāve bhāvanā cātra mahārtha hitalocanaḥ |	abhāve bhāvanā ca atra mahārtha hita locanaḥ 
SA_MB_nirvanayogottaraHK-54	na śaknomi mahābhoginyadi janmaśatairapi || 24 ||	na śaknomi mahā bhogini adi janma śataiḥ api 
SA_MB_nirvanayogottaraHK-55	bhāvayet paramānandaṃ yaḥ svaṃ vedasamuktitam |	bhāvayet parama ānandam yaḥ svam veda samuktitam 
SA_MB_nirvanayogottaraHK-56	anantaṃ śūnyamityuktaṃ hṛcchūnyaṃ rūpavarjitam || 25 ||	anantam śūnyam iti uktam hṛd śūnyam rūpa varjitam 
SA_MB_nirvanayogottaraHK-57	nāntaḥ śarīre saṃsthā tu na bāhye tu kadācana |	na antar śarīre saṃsthā tu na bāhye tu kadācana 
SA_MB_nirvanayogottaraHK-58	sarvaṃ samarasaṃ nāma niṣṭhāśūnyaṃ pravartate || 26 ||	sarvam samarasam nāma niṣṭhā śūnyam pravartate 
SA_MB_nirvanayogottaraHK-59	pare śūnye pralīnāste svarūpaṃ naiva vidyate |	pare śūnye pralīnāḥ te sva rūpam na eva vidyate 
SA_MB_nirvanayogottaraHK-60	manobuddhirahaṅkāraṃ sthitaṃ mādvīkaśūlavat || 27 ||	manaḥ buddhiḥ ahaṅkāram sthitam mādvīka śūla vat 
SA_MB_nirvanayogottaraHK-61	p. 88a) indriyāṇi tu śūnyāni pare śūnye layaṃ gatāḥ |	indriyāṇi tu śūnyāni pare śūnye layam gatāḥ 
SA_MB_nirvanayogottaraHK-62	pare śūnye yadālīnaḥ svarūpaṃ naiva dṛśyate || 28 ||	pare śūnye yad ālīnaḥ sva rūpam na eva dṛśyate 
SA_MB_nirvanayogottaraHK-63	tūryaiḥ paṭarunādaiśca janakolāhalaistathā |	tūryaiḥ paṭaru nādaiḥ ca jana kolāhalaiḥ tathā 
SA_MB_nirvanayogottaraHK-64	yukti tattvasya niṣṇāto na manaḥ paricālyate || 29 ||	tattvasya niṣṇātaḥ na manaḥ paricālyate 
SA_MB_nirvanayogottaraHK-65	mayābandhaṃ kṛtaṃ vatsa sthānaṃ dhyānaṃ carācaram |	mayā ābandham kṛtam vatsa sthānam dhyānam carācaram 
SA_MB_nirvanayogottaraHK-66	kevalasya kutaḥ sthānaṃ dhyānaṃ tasya na vidyate || 30 ||	kevalasya kutas sthānam dhyānam tasya na vidyate  /
SA_MB_nirvanayogottaraHK-67	dhāraṇādi na cāstīti sarvaśūnyaṃ ca nirguṇam |	dhāraṇā ādi na ca asti iti sarva śūnyam ca nirguṇam 
SA_MB_nirvanayogottaraHK-68	nirguṇaṃ ca paraṃ bhittvā bhittvā caiva mayā kṛtam || 31 ||	nirguṇam ca param bhittvā bhittvā ca eva mayā kṛtam 
SA_MB_nirvanayogottaraHK-69	svecchayā sa rasaṃ nāma atyucchinnaṃ samantataḥ |	sva icchayā sa rasam nāma ati ucchinnam samantataḥ 
SA_MB_nirvanayogottaraHK-70	dhanurdharo yathā śūra ākarṇaṃ pūrayeccharaḥ || 32 ||	dhanurdharaḥ yathā śūraḥ ākarṇam pūrayet śaraḥ 
SA_MB_nirvanayogottaraHK-71	lakṣyaṃ bhitvā tato lakṣyamevaṃ yogī satāhitaḥ |	lakṣyam bhitvā tatas lakṣyam evam yogī satā āhitaḥ 
SA_MB_nirvanayogottaraHK-72	na dhanurna ca vā kāṇḍaṃ lakṣyaṃ puruṣameva ca || 33 ||	na dhanuḥ na ca vā kāṇḍam lakṣyam puruṣam eva ca 
SA_MB_nirvanayogottaraHK-73	evaṃ jñātvā paraṃ tattvaṃ sthitaṃ vyomani vyomavat |	evam jñātvā param tattvam sthitam vyomani vyoma vat 
SA_MB_nirvanayogottaraHK-74	p. 88b) āpūryānyatamaṃ kāṇḍaṃ stambha dṛṣṭi vyavasthitam || 34 ||	āpūrya anyatamam kāṇḍam stambha dṛṣṭi vyavasthitam 
SA_MB_nirvanayogottaraHK-75	idaṃ tattvaṃ yadā prāptaṃ na kiñcidapi cintayet |	idam tattvam yadā prāptam na kiñcid api cintayet 
SA_MB_nirvanayogottaraHK-76	na cittaṃ na ca vā buddhirna sthānaṃ varṇameva ca || 35 ||	na cittam na ca vā buddhiḥ na sthānam varṇam eva ca 
SA_MB_nirvanayogottaraHK-77	na ca dhyānaṃ na vā dhyeyaṃ na granthirvāyumeva ca |	na ca dhyānam na vā dhyeyam na granthiḥ vāyum eva ca 
SA_MB_nirvanayogottaraHK-78	na granthaṃ na ca vā granthī na binduṃ nādameva ca || 36 ||	na grantham na ca vā granthī na bindum nādam eva ca 
SA_MB_nirvanayogottaraHK-79	na lakṣyaṃ na ca vā lakṣī na śikhā turyameva ca |	na lakṣyam na ca vā lakṣī na śikhā turyam eva ca 
SA_MB_nirvanayogottaraHK-80	tedau madhyaṃ yadā prāpta na kiñcidapi cintayet || 37 ||	madhyam yadā na kiñcid api cintayet 
SA_MB_nirvanayogottaraHK-81	na vāyuṃ na ca vā kāśaṃ na vahniṃ salilaṃ tathā |	na vāyum na ca vā kāśam na vahnim salilam tathā 
SA_MB_nirvanayogottaraHK-82	na somaṃ na ca vā sūryaṃ na brahmā viṣṇureva ca || 38 ||	na somam na ca vā sūryam na brahmā viṣṇuḥ eva ca 
SA_MB_nirvanayogottaraHK-83	na rudraṃ na ca vā kālamīśvaraṃ śivameva ca |	na rudram na ca vā kālam īśvaram śivam eva ca 
SA_MB_nirvanayogottaraHK-84	anākhyaṃ ca nirābhāsaṃ nistattvaṃ ca nirāśrayam || 39 ||	anākhyam ca nirābhāsam nistattvam ca nirāśrayam 
SA_MB_nirvanayogottaraHK-85	channaṃ sarvagataṃ śāntaṃ sthitaṃ vyomeṣu vyomavat |	channam sarva gatam śāntam sthitam vyomeṣu vyoma vat 
SA_MB_nirvanayogottaraHK-86	tadā pravartate kiñcit paśyamena punaḥ punaḥ || 40 ||	tadā pravartate kiñcid paśyamena punar punar 
SA_MB_nirvanayogottaraHK-87	p. 89a) tanmānaṃ ca punaḥ kṛtvā sthūlaṃ śūnye pralīyate |	tad mānam ca punar kṛtvā sthūlam śūnye pralīyate 
SA_MB_nirvanayogottaraHK-88	sūkṣmaṃ śūnyaṃ yadā prāptaṃ pare śūnye pralīyate || 41 ||	sūkṣmam śūnyam yadā prāptam pare śūnye pralīyate   
SA_MB_nirvanayogottaraHK-89	tasmin sthāne śubhe prāpte niścale nirguṇe tathā |	tasmin sthāne śubhe prāpte niścale nirguṇe tathā 
SA_MB_nirvanayogottaraHK-90	tatraiva dhārayeccittaṃ yadanyostīti kāraṇam || 42 ||	tatra eva dhārayet cittam yat anyaḥ asti iti kāraṇam 
SA_MB_nirvanayogottaraHK-91	eṣā sā paramākāṣṭhā paraṃ cittaṃ tathaiva ca |	eṣā sā paramā ākāṣṭhā param cittam tathā eva ca 
SA_MB_nirvanayogottaraHK-92	eṣā sā paramā buddhiḥ parā cāpi pravartate || 43 ||	eṣā sā paramā buddhiḥ parā ca api pravartate 
SA_MB_nirvanayogottaraHK-93	yoginastu tataḥ praśnaṃ patate nātrasaṃśayaḥ |	yoginaḥ tu tatas praśnam patate na atra saṃśayaḥ 
SA_MB_nirvanayogottaraHK-94	idaṃ viṣṇurvijānīyāt pāśaḥ krodhena cchidyate || 44 ||	idam viṣṇuḥ vijānīyāt pāśaḥ krodhena chidyate  /
SA_MB_nirvanayogottaraHK-95	mahatāṃ sarvadevānāṃ matvādevaśca kīrtitaḥ |	mahatām sarva devānām matvā devaḥ ca kīrtitaḥ 
SA_MB_nirvanayogottaraHK-96	tārayecca prajāḥ sarvāstumburustena cocyate || 45 ||	tārayet ca prajāḥ sarvāḥ tumburuḥ tena ca ucyate 
SA_MB_nirvanayogottaraHK-97	īśvaratve tathāpīṣa īśvaratvaṃ prakīrtitam |	īśvara tve tathā api iṣe īśvara tvam prakīrtitam 
SA_MB_nirvanayogottaraHK-98	harate sarvapāpāni haro devaḥ prakīrtitaḥ || 46 ||	harate sarva pāpāni haraḥ devaḥ prakīrtitaḥ 
SA_MB_nirvanayogottaraHK-99	layanaṃ sarva jātīnāṃ layanālliṅgamucyate |	layanam jātīnām layanāt liṅgam ucyate 
SA_MB_nirvanayogottaraHK-100	evaṃ sarvagataṃ devaṃ brahmarūpo na nirmalaḥ || 47 ||	evam sarva gatam devam brahma rūpaḥ na nirmalaḥ 
SA_MB_nirvanayogottaraHK-101	krimikīṭapataṅgeṣu sthāvare jaṅgameṣu ca |	krimi kīṭa pataṅgeṣu sthāvare jaṅgameṣu ca 
SA_MB_nirvanayogottaraHK-102	yatkiñcidvāṅmayaṃ sarvaṃ sṛṣṭidevaṃ pakīrtitam || 48 ||	yat kiñcid vāc mayam sarvam sṛṣṭidevam 
SA_MB_nirvanayogottaraHK-103	tasya devātidevasya śaktirnādayate jagat |	tasya devātidevasya śaktiḥ nādayate jagat 
SA_MB_nirvanayogottaraHK-104	evaṃ sarvagataṃ śūnyaṃ hṛdaye tatra lakṣayet || 49 ||	evam sarva gatam śūnyam hṛdaye tatra lakṣayet  /
SA_MB_nirvanayogottaraHK-105	yadi sarvagataṃ deva śūnyaṃ brūhi kimucyate |	yadi sarva gatam deva śūnyam brūhi kim ucyate 
SA_MB_nirvanayogottaraHK-106	atha śūnyaṃ paraṃ brahmalakṣaṇaṃ grahaṇaṃ kutaḥ || 50 ||	atha śūnyam param brahma lakṣaṇam grahaṇam kutas 
SA_MB_nirvanayogottaraHK-107	bhagavandevadeveśa candrārdhakṛtaśekhara |	bhagavan devadeveśa candra ardha kṛta śekhara 
SA_MB_nirvanayogottaraHK-108	etat praśnaṃ paraṃ guhyaṃ prasādaṃ kuru śūlabhṛt || 51 ||	etat praśnam param guhyam prasādam kuru śūlabhṛt 
SA_MB_nirvanayogottaraHK-109	ṣaḍaṅgena tu yogena hṛdyaṃ śūnyaṃ tu grāhayet |	ṣaḍaṅgena tu yogena hṛdyam śūnyam tu grāhayet 
SA_MB_nirvanayogottaraHK-110	pūrṇaṃ nivartanaṃ tena pūrṇaṃ bhāvaṃ ca lakṣayet || 52 ||	pūrṇam nivartanam tena pūrṇam bhāvam ca lakṣayet 
SA_MB_nirvanayogottaraHK-111	pūrṇāhutiṃ tato dadyāddīkṣākāle samāśrite |	pūrṇāhutim tatas dadyāt dīkṣā kāle samāśrite 
SA_MB_nirvanayogottaraHK-112	p. 90a) bhāvitātmā sa yogena siddhiḥ khecaratāṃ vrajet || 53 ||	bhāvita ātmā sa yogena siddhiḥ khecara tām vrajet   
SA_MB_nirvanayogottaraHK-113	prāṇāyāmaṃ tathā dhyānaṃ pratyāhāraṃ ca dhāraṇā |	prāṇāyāmam tathā dhyānam pratyāhāram ca dhāraṇā 
SA_MB_nirvanayogottaraHK-114	tarkaścaiva samādhiśca ṣaḍaṅgo yoga ucyate || 54 ||	tarkaḥ ca eva samādhiḥ ca ṣaṣ aṅgaḥ yogaḥ ucyate   
SA_MB_nirvanayogottaraHK-115	etajjñāna mayaṃ proktaṃ jñeyaṃ śūnyaṃ prakīrtitam |	etat jñāna mayam proktam jñeyam śūnyam prakīrtitam 
SA_MB_nirvanayogottaraHK-116	indriyāśca tataḥ śūnyaṃ cittaṃ śūnyaṃ tathaiva ca || 55 ||	indriyāḥ ca tatas śūnyam cittam śūnyam tathā eva ca 
SA_MB_nirvanayogottaraHK-117	buddhiśūnyaṃ vijānīyādātmaśūnyaṃ tataḥ punaḥ |	buddhi śūnyam vijānīyāt ātma śūnyam tatas punar 
SA_MB_nirvanayogottaraHK-118	agniśūnyaṃ tataḥ kṛtvā dharmaśūnyaṃ ca niṣkalam || 56 ||	agni śūnyam tatas kṛtvā dharma śūnyam ca niṣkalam 
SA_MB_nirvanayogottaraHK-119	nirdhumaṃ ca paraṃ śūnyaṃ kumbhamadhye jalaṃ yathā |	nirdhumam ca param śūnyam kumbha madhye jalam yathā 
SA_MB_nirvanayogottaraHK-120	himakāle tu saṃprāpte vivarṇaṃ niścalaṃ bhavet || 57 ||	hima kāle tu saṃprāpte vivarṇam niścalam bhavet 
SA_MB_nirvanayogottaraHK-121	evaṃ khaṃkāṣṭhadhūstadvatkhatiṣṭhe dviniyojayet |	evam khaṃ kāṣṭha dhūḥ tadvat kha tiṣṭhe dviniyojayet 
SA_MB_nirvanayogottaraHK-122	idaṃ tatvaṃ yadāprāptaṃ paśyate? janma bandhanāt || 58 ||	idam yadā aprāptam paśyate janma bandhanāt 
SA_MB_nirvanayogottaraHK-123	p. 90b) na pravarteta cādvaitaṃ gṛhasthasya kadācana |	na pravarteta ca advaitam gṛhasthasya kadācana 
SA_MB_nirvanayogottaraHK-124	indriyebhyo yataḥ saktaḥ saktomātsarya eva ca || 59 ||	indriyebhyaḥ yatas saktaḥ saktaḥ mātsaryaḥ eva ca 
SA_MB_nirvanayogottaraHK-125	avidyā grāhayedrāgamatarāgaṃ punaḥ punaḥ |	avidyā grāhayet rāgam ata rāgam punar punar 
SA_MB_nirvanayogottaraHK-126	tasmānnivartate tatvaṃ cittaṃ yena na nirjitam || 60 ||	tasmāt nivartate cittam yena na nirjitam 
SA_MB_nirvanayogottaraHK-127	nirjitaṃ ca yadā cittaṃ tadā śreyaḥ pravartate |	nirjitam ca yadā cittam tadā śreyaḥ pravartate 
SA_MB_nirvanayogottaraHK-128	śānto dānto jitakrodho bhikṣāśī vigata spṛhaḥ || 61 ||	śāntaḥ dāntaḥ jita krodhaḥ bhikṣā āśī vigata spṛhaḥ 
SA_MB_nirvanayogottaraHK-129	idaṃ tu yogine dṛṣṭvā nandanīyaḥ prayatnataḥ |	idam tu yogine dṛṣṭvā nandanīyaḥ prayatnataḥ 
SA_MB_nirvanayogottaraHK-130	darśanānmocayet pāpaṃ sparśanāddīkṣito bhavet || 62 ||	darśanāt mocayet pāpam sparśanāt dīkṣitaḥ bhavet 
SA_MB_nirvanayogottaraHK-131	ālāpātgatra?saṃparkādbhojanācchayanāsanāt |	ālāpāt gatra saṃparkāt bhojanāt śayana asanāt 
SA_MB_nirvanayogottaraHK-132	kulānaddharate skanda daśapūrvāndaśāparān || 63 ||	kulān addharate skanda daśa pūrvān daśa aparān 
SA_MB_nirvanayogottaraHK-133	pakvaṃ caiva pratijñānaṃ ghaṭikā ca caturvidhām |	pakvam ca eva pratijñānam ghaṭikā ca caturvidhām 
SA_MB_nirvanayogottaraHK-134	prathamaṃ dhūli bhedaṃ ca dvitīyaṃ hṛcchedabandhanam || 64 ||	prathamam dhūli bhedam ca dvitīyam hṛccheda bandhanam 
SA_MB_nirvanayogottaraHK-135	p. 91a) tṛtīyaṃ granthi bhedaṃ ca caturthaṃ paramucyate |	tṛtīyam granthi bhedam ca caturtham param ucyate 
SA_MB_nirvanayogottaraHK-136	cittasambodhamātreṇa kathaṃ gṛhṇanti tatpadam || 65 ||	citta sambodha mātreṇa katham gṛhṇanti tat padam 
SA_MB_nirvanayogottaraHK-137	kena vā gṛhyate cittaṃ kasmin sthāne pralīyate |	kena vā gṛhyate cittam kasmin sthāne pralīyate 
SA_MB_nirvanayogottaraHK-138	devadeva mahādeva sarvastattvārthabhedaka || 66 ||	devadeva mahādeva sarvaḥ tattva artha bhedaka   
SA_MB_nirvanayogottaraHK-139	brūhi me paramaṃ jñānaṃ yena siddhyanti sādhakāḥ ||	brūhi me paramam jñānam yena siddhyanti sādhakāḥ 
SA_MB_nirvanayogottaraHK-140	khaṭikā procyate mokṣamuddharet granthi bhedataḥ |	khaṭikā procyate mokṣam uddharet granthi bhedataḥ 
SA_MB_nirvanayogottaraHK-141	khamiva paramaṃ jñātvā khaṭikeṣā prakīrtitā || 67 ||	kham iva paramam jñātvā khaṭikā īṣā prakīrtitā 
SA_MB_nirvanayogottaraHK-142	cittaṃ citte tu saṅgṛhya buddhau buddhiṃ tathaiva ca |	cittam citte tu saṅgṛhya buddhau buddhim tathā eva ca 
SA_MB_nirvanayogottaraHK-143	sā tu buddhiḥ parājñeyā tatvamārgānu sāriṇī || 68 ||	sā tu buddhiḥ parājñeyā tatva mārga anu sāriṇī 
SA_MB_nirvanayogottaraHK-144	śṛṇu śūnyasya vai lakṣyaṃ dharaṃ viśati tatkṣaṇāt |	śṛṇu śūnyasya vai lakṣyam dharam viśati tad kṣaṇāt 
SA_MB_nirvanayogottaraHK-145	praviṣṭe ca pare tatve samatvaṃ jāyate kṣaṇāt || 69 ||	praviṣṭe ca pare tatve samatvam jāyate kṣaṇāt 
SA_MB_nirvanayogottaraHK-146	p. 91b) samatvaṃ ca yadā prāptaṃ parānandaṃ prajāyate |	sama tvam ca yadā prāptam para ānandam prajāyate 
SA_MB_nirvanayogottaraHK-147	parānandaṃ yadā prāptaṃ na kiñcidapi cintayet || 70 ||	para ānandam yadā prāptam na kiñcid api cintayet 
SA_MB_nirvanayogottaraHK-148	praviśet tanmayo bhūtvā śivabījena sādhakaḥ |	praviśet tad mayaḥ bhūtvā śivabījena sādhakaḥ 
SA_MB_nirvanayogottaraHK-149	tadā na śrūyate śabdaṃ śaṅkhabherī sa dundubhiḥ || 71 ||	tadā na śrūyate śabdam śaṅkha bherī sa dundubhiḥ 
SA_MB_nirvanayogottaraHK-150	tāḍitaṃ ca na bindeta tatastanmayatāṃ gataḥ |	tāḍitam ca na bindeta tatas tad maya tām gataḥ 
SA_MB_nirvanayogottaraHK-151	etat te paramaṃ guhyaṃ paraṃ jñeyaṃ na saṃśayaḥ || 72 ||	etat te paramam guhyam param jñeyam na saṃśayaḥ  
SA_MB_nirvanayogottaraHK-152	idaṃ pratyayamāpannaṃ tatguruḥ pāśahā bhavet |	idam pratyayam āpannam tad guruḥ pāśa hā bhavet 
SA_MB_nirvanayogottaraHK-153	puṣpaṃ patraṃ phalaṃ toyaṃ yo dīkṣāṃ kurute naraḥ || 73 ||	puṣpam patram phalam toyam yaḥ dīkṣām kurute naraḥ 
SA_MB_nirvanayogottaraHK-154	navanābhaṃ tato yāgaṃ kṛtaṃ tena na saṃśayaḥ |	nava nābham tatas yāgam kṛtam tena na saṃśayaḥ 
SA_MB_nirvanayogottaraHK-155	anyathā kurute dīkṣāṃ tatgururbrahmahā bhavet || 74 ||	anyathā kurute dīkṣām tad guruḥ brahma hā bhavet 
SA_MB_nirvanayogottaraHK-156	bhāvanāyāstathā śaiva dvaitaṃ caivamaśeṣataḥ |	bhāvanāyāḥ tathā śaiva dvaitam ca evam aśeṣatas 
SA_MB_nirvanayogottaraHK-157	kliśyante te mahāmūḍhāḥ saṃsāre ca punaḥ punaḥ || 75 ||	kliśyante te mahā mūḍhāḥ saṃsāre ca punar punar 
SA_MB_nirvanayogottaraHK-158	dvaitaṃ caiva mahādvaitaṃ dvaitaikatvaṃ tathaiva ca |	dvaitam ca eva mahādvaitam dvaita eka tvam tathā eva ca 
SA_MB_nirvanayogottaraHK-159	p. 92a) advaitaṃ na ca vā dvaitamatirme paramārthataḥ || 76 ||	advaitam na ca vā dvaita matiḥ me paramārthāt  
SA_MB_nirvanayogottaraHK-160	vaṃśaṃ nāmamayājñātaṃ tvatprasādānmaheśvara |	vaṃśam nāma mayā ajñātam tvad prasādāt maheśvara 
SA_MB_nirvanayogottaraHK-161	mahārathaṃ kīdṛśaṃ ca jaṭā vai kīdṛśī bhavet || 77 ||	mahā ratham kīdṛśam ca jaṭā vai kīdṛśī bhavet 
SA_MB_nirvanayogottaraHK-162	bhāsa?nāma kimutpannaṃ kiṃ vā khaṭvāṅgamucyate |	bhāsa nāma kim utpannam kim vā khaṭvāṅgam ucyate 
SA_MB_nirvanayogottaraHK-163	saṃkṣepādvadadeveśa yena mokṣaṃ dhruvaṃ bhavet || 78 ||	saṃkṣepāt vadat eva īśa yena mokṣam dhruvam bhavet 
SA_MB_nirvanayogottaraHK-164	bhāvayeccāparaṃ śūnyamanantaṃ parivarjitam |	bhāvayet ca aparam śūnyam anantam parivarjitam 
SA_MB_nirvanayogottaraHK-165	bhavacchedakaraṃ śāntaṃ paraṃ kasmataducyate || 79 ||	bhavat cheda karam śāntam param 
SA_MB_nirvanayogottaraHK-166	jaṭāvat snāpayeccittaṃ jaṭā hyetāḥ prakīrtitāḥ |	jaṭā vat snāpayet cittam jaṭāḥ hi etāḥ prakīrtitāḥ 
SA_MB_nirvanayogottaraHK-167	mahāsnānaṃ tadā proktaṃ mahāvrataṃ taducyate || 80 ||	mahāsnānam tadā proktam mahāvratam tat ucyate 
SA_MB_nirvanayogottaraHK-168	nāsti tatparamānandaṃ cittakaṃ cittavarjitam |	na asti tat parama ānandam cittakam citta varjitam 
SA_MB_nirvanayogottaraHK-169	tataḥ khakāṣṭavattiṣṭhet khaṭvāṅgaṃ tādṛśaṃ bhavet || 81 ||	tatas kha kāṣṭa vat tiṣṭhet khaṭvāṅgam tādṛśam bhavet 
SA_MB_nirvanayogottaraHK-170	p. 92a) evaṃ gūḍhaṃ vijānīyāt guhavāsī tathocyate |	evam gūḍham vijānīyāt guha vāsī tathā ucyate 
SA_MB_nirvanayogottaraHK-171	na nāma grahaṇān mukto na kāya tamanācchuciḥ || 82 ||	na nāma grahaṇāt muktaḥ na kāya tamanāt śuciḥ  
SA_MB_nirvanayogottaraHK-172	cittaṃ dhāmayate prājño mokṣa ityabhidhīyate |	cittam dhāmayate prājñaḥ mokṣaḥ iti abhidhīyate 
SA_MB_nirvanayogottaraHK-173	vratasyā caraṇaṃ kṛtvā yogaṃ tatra samabhyaset || 84 ||	caraṇam kṛtvā yogam tatra samabhyaset  /
SA_MB_nirvanayogottaraHK-174	mayātīte paraṃbrahma lokatrayavivarjitam || 85 ||	mayā atīte paraṃbrahma loka traya vivarjitam 
SA_MB_nirvanayogottaraHK-175	vratena sahitā yogāḥ svayaṃ proktā maheśvara |	vratena sahitāḥ yogāḥ svayam proktāḥ maheśvara 
SA_MB_nirvanayogottaraHK-176	yogahīna vratāmuḍhā mudrā pañcaka bhūṣitāḥ || 86 ||	       
SA_MB_nirvanayogottaraHK-177	etanme saṃśayaṃ brūhi yena nissaṃśayo bhavet || 87 ||	etat me saṃśayam brūhi yena nissaṃśayaḥ bhavet 
SA_MB_nirvanayogottaraHK-178	vratena sahitā yogāḥ sarvaṃ siddhi pradāḥ śubhāḥ |	vratena sahitāḥ yogāḥ sarvam siddhi pradāḥ śubhāḥ 
SA_MB_nirvanayogottaraHK-179	yogahīnavratāmūḍhā na mucyanti kadācana || 88 ||	yoga hīna vratā amūḍhāḥ na mucyanti kadācana 
SA_MB_nirvanayogottaraHK-180	vratasya caraṇaṃ kṛtvā lokayātrā vivarjitam |	vratasya caraṇam kṛtvā lokayātrā vivarjitam 
SA_MB_nirvanayogottaraHK-181	p. 93a) nispṛho nispṛhe nityaṃ samaloṣṭāśma kāñcanaḥ || 89 ||	nispṛhaḥ nispṛhe nityam sama loṣṭa aśma kāñcanaḥ   
SA_MB_nirvanayogottaraHK-182	śabdaṃ sparśaṃ rasaṃ rūpaṃ gandhaṃ caiva tu pañcamam |	śabdam sparśam rasam rūpam gandham ca eva tu pañcamam 
SA_MB_nirvanayogottaraHK-183	etāmudrā mahatyaśca mucyate caturaṃ jagat || 90 ||	mucyate caturam jagat 
SA_MB_nirvanayogottaraHK-184	iti mukto vrajenmokṣaṃ yatra devo nirañjanaḥ ||	iti muktaḥ vrajet mokṣam yatra devaḥ nirañjanaḥ 
SA_MB_nirvanayogottaraHK-185	i * śrī * rva * ddhā * ni * ṇa * go * raṃ * mā * m ||	i śrī rva ddhā ni na go raṃ mā 
SA_MB_nirvanayogottaraHK-186	śivaṃ bhavatu ||	śivam bhavatu 
SA_MB_nirvanayogottaraHK-187	MUKTABODHA INDOLOGICAL RESEARCH INSTITUTE©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.	muktabodha indological research muktabodha indological research institute all rights reserved texts may be viewed only online or downloaded for private studye texts may not under any circumstances be copied republished reproduced distributed or sold either in original or altered form withoutthe express permission of muktabodha indological research institute in writing data entered by the staff of muktabodha under the direction of mark s g dyczkowski 
