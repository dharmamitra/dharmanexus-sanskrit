[
  {
    "segmentnr":"SA_T05_bsa062_u:0",
    "original":"Nāgārjuna: Āryaśālistambakakārikā",
    "analyzed":"         ",
    "folio":1
  },
  {
    "segmentnr":"SA_T05_bsa062_u:1",
    "original":"āryamañjuśriye namaḥ",
    "analyzed":"ārya mañjuśriye namaḥ ",
    "folio":1
  },
  {
    "segmentnr":"SA_T05_bsa062_u:2",
    "original":"anantācintyaguṇyaṃ hi sambuddhaṃ karuṇātmakam \/",
    "analyzed":"ananta acintya guṇyam hi sambuddham karuṇā ātmakam ",
    "folio":1
  },
  {
    "segmentnr":"SA_T05_bsa062_u:3",
    "original":"praṇipatya pravakṣyāmi śālistambakakārikām \/ 1 \/\/",
    "analyzed":"praṇipatya pravakṣyāmi śālistambaka kārikām ",
    "folio":1
  },
  {
    "segmentnr":"SA_T05_bsa062_u:4",
    "original":"munī rājagṛhasyaiva gṛdhranāmakaparvate \/",
    "analyzed":"muniḥ rājagṛhasya eva gṛdhra nāmaka parvate ",
    "folio":1
  },
  {
    "segmentnr":"SA_T05_bsa062_u:5",
    "original":"bhikṣūṇāṃ bodhisattvānāṃ saṃghaiḥ sārdhaṃ vyavasthitaḥ \/\/ 2 \/\/",
    "analyzed":"bhikṣūṇām bodhisattvānām saṃghaiḥ sārdham vyavasthitaḥ ",
    "folio":1
  },
  {
    "segmentnr":"SA_T05_bsa062_u:6",
    "original":"hetupratyayasaṃbhūtaṃ śālistambaṃ vilokya ca \/",
    "analyzed":"hetu pratyaya saṃbhūtam śāli stambam vilokya ca ",
    "folio":1
  },
  {
    "segmentnr":"SA_T05_bsa062_u:7",
    "original":"hetupratyayajaṃ tadvad dvādaśāṅkakramodgatam \/\/ 3 \/\/",
    "analyzed":"hetu pratyaya jam tadvat dvādaśa aṅka krama udgatam  \/",
    "folio":1
  },
  {
    "segmentnr":"SA_T05_bsa062_u:8",
    "original":"pratītyamiti yaḥ praśyet dharmaṃ buddhaṃ ca paśyati \/",
    "analyzed":"pratītyam iti yaḥ praśyet dharmam buddham ca paśyati ",
    "folio":1
  },
  {
    "segmentnr":"SA_T05_bsa062_u:9",
    "original":"ityuktvā nāyakā bhikṣūn tūṣṇībhāvamavasthitaḥ \/\/ 4 \/\/",
    "analyzed":"iti uktvā nāyakāḥ bhikṣūn tūṣṇībhāvam avasthitaḥ ",
    "folio":1
  },
  {
    "segmentnr":"SA_T05_bsa062_u:10",
    "original":"bhikṣuḥ śārisutraḥ śrutvā gatvā maitreyasannidhau \/",
    "analyzed":"bhikṣuḥ śārisutraḥ śrutvā gatvā maitreya sannidhau ",
    "folio":2
  },
  {
    "segmentnr":"SA_T05_bsa062_u:11",
    "original":"tathāgato 'dya maitreya uktyarthaṃ na vibhajya ca \/\/ 5 \/\/",
    "analyzed":"tathāgataḥ adya maitreyaḥ ukti artham na vibhajya ca ",
    "folio":2
  },
  {
    "segmentnr":"SA_T05_bsa062_u:12",
    "original":"tūṣṇīṃ bhāve sthitaścātra tadartho gamyate katham \/",
    "analyzed":"tūṣṇīm bhāve sthitaḥ ca atra tad arthaḥ gamyate katham ",
    "folio":2
  },
  {
    "segmentnr":"SA_T05_bsa062_u:13",
    "original":"kiṃ pratītyaṃ ca ko dharmo buddho 'pi katamastathā \/\/ 6 \/\/",
    "analyzed":"kim pratītyam ca kaḥ dharmaḥ buddhaḥ api katamaḥ tathā ",
    "folio":2
  },
  {
    "segmentnr":"SA_T05_bsa062_u:14",
    "original":"pratītyaṃ tu kathaṃ dṛṣṭvā dharma buddhaṃ ca paśyati \/",
    "analyzed":"pratītyam tu katham dṛṣṭvā dharma buddham ca paśyati ",
    "folio":2
  },
  {
    "segmentnr":"SA_T05_bsa062_u:15",
    "original":"sandeho me 'tra brūhīti ūce śārisuto 'jitam \/\/ 7 \/\/",
    "analyzed":"sandehaḥ me atra brūhi iti ūce śārisutaḥ ajitam ",
    "folio":2
  },
  {
    "segmentnr":"SA_T05_bsa062_u:16",
    "original":"bhāvātmikā hi maitrī syāt maitreyo 'brūt nirṇayam \/",
    "analyzed":"bhāva ātmikā hi maitrī syāt maitreyaḥ abrūt nirṇayam ",
    "folio":2
  },
  {
    "segmentnr":"SA_T05_bsa062_u:17",
    "original":"dvādaśāṅgamavidyādi maraṇāntaṃ yathākramam \/\/ 8 \/\/",
    "analyzed":"dvādaśa aṅgam avidyā ādi maraṇa antam yathākramam ",
    "folio":2
  },
  {
    "segmentnr":"SA_T05_bsa062_u:18",
    "original":"tasmāttarhibhavantyeva duḥkhaskandhā hi kevalam \/",
    "analyzed":"tasmāt tarhi bhavanti eva duḥkha skandhāḥ hi kevalam ",
    "folio":2
  },
  {
    "segmentnr":"SA_T05_bsa062_u:19",
    "original":"dharmaścāṣṭāṅgiko mārgaḥ phalaṃ nirvāṇamucyate \/\/ 9 \/\/",
    "analyzed":"dharmaḥ ca aṣṭa āṅgikaḥ mārgaḥ phalam nirvāṇam ucyate   ",
    "folio":2
  },
  {
    "segmentnr":"SA_T05_bsa062_u:20",
    "original":"sarvasyādhigamādevaṃ dharmajaṃ buddhameva ca \/",
    "analyzed":"sarvasya adhigamāt evam dharma jam buddham eva ca ",
    "folio":3
  },
  {
    "segmentnr":"SA_T05_bsa062_u:21",
    "original":"tathoktamāryaṃ duṣṭatvāt yaḥ paśyati sa paśyati \/\/ 10 \/\/",
    "analyzed":"tathā uktam āryam duṣṭa tvāt yaḥ paśyati sa paśyati ",
    "folio":3
  },
  {
    "segmentnr":"SA_T05_bsa062_u:22",
    "original":"prāṇādirahitād yaśca vyupaśāntyantasaṃyutam \/",
    "analyzed":"prāṇa ādi rahitāt yaḥ ca vyupaśānti anta saṃyutam ",
    "folio":3
  },
  {
    "segmentnr":"SA_T05_bsa062_u:23",
    "original":"pratītyaṃ dharmabuddhau ca śuddhabuddhayā vi paśyati \/\/ 11 \/\/",
    "analyzed":"pratītyam dharmabuddhau ca śuddha buddhayā vi paśyati ",
    "folio":3
  },
  {
    "segmentnr":"SA_T05_bsa062_u:24",
    "original":"pratītyalakṣaṇaṃ tāvat sahetvādipadānvitam \/",
    "analyzed":"pratītya lakṣaṇam tāvat sa hetu ādi pada anvitam ",
    "folio":3
  },
  {
    "segmentnr":"SA_T05_bsa062_u:25",
    "original":"buddhotpādo bhavenno vā sthiteyaṃ dharmatā yataḥ \/\/ 12 \/\/",
    "analyzed":"buddha utpādaḥ bhavet no vā sthitā iyam dharmatā yatas ",
    "folio":3
  },
  {
    "segmentnr":"SA_T05_bsa062_u:26",
    "original":"bāhya ādhyātmikaścāpi dvividho hetupratyayaḥ \/",
    "analyzed":"bāhyaḥ ādhyātmikaḥ ca api dvividhaḥ hetu pratyayaḥ ",
    "folio":3
  },
  {
    "segmentnr":"SA_T05_bsa062_u:27",
    "original":"bāhyo hetustu bījādiḥ pratyayaḥ ṣaḍvidho mataḥ \/\/ 13 \/\/",
    "analyzed":"bāhyaḥ hetuḥ tu bīja ādiḥ pratyayaḥ ṣaḍvidhaḥ mataḥ ",
    "folio":3
  },
  {
    "segmentnr":"SA_T05_bsa062_u:28",
    "original":"bījāṅkuraprakāṇḍādiḥ phale yadvat pravartate \/",
    "analyzed":"bīja aṅkura prakāṇḍa ādiḥ phale yadvat pravartate ",
    "folio":3
  },
  {
    "segmentnr":"SA_T05_bsa062_u:29",
    "original":"pratyayastu pṛthivyādikālānto hi yathākramam \/\/ 14 \/\/",
    "analyzed":"pratyayaḥ tu pṛthivī ādi kāla antaḥ hi yathākramam ",
    "folio":3
  },
  {
    "segmentnr":"SA_T05_bsa062_u:30",
    "original":"dhāraṇaṃ snehanaṃ pāko dhānyavṛddhiranāvṛtiḥ \/",
    "analyzed":"dhāraṇam snehanam pākaḥ dhānya vṛddhiḥ anāvṛtiḥ ",
    "folio":4
  },
  {
    "segmentnr":"SA_T05_bsa062_u:31",
    "original":"pariṇāmastathā teṣāṃ kāryaṃ tadvat pravartate \/\/ 15 \/\/",
    "analyzed":"pariṇāmaḥ tathā teṣām kāryam tadvat pravartate ",
    "folio":4
  },
  {
    "segmentnr":"SA_T05_bsa062_u:32",
    "original":"no cet pratyayasāmagrī bīje bhūte 'pi nāṅkuraḥ \/",
    "analyzed":"no ced pratyaya sāmagrī bīje bhūte api nā aṅkuraḥ ",
    "folio":4
  },
  {
    "segmentnr":"SA_T05_bsa062_u:33",
    "original":"bījābhāve tu satyeva pratyayabhāvo 'pi tādṛśaḥ \/\/ 16 \/\/",
    "analyzed":"bīja abhāve tu sati eva pratyaya bhāvaḥ api tādṛśaḥ ",
    "folio":4
  },
  {
    "segmentnr":"SA_T05_bsa062_u:34",
    "original":"hetavaḥ pratyayāstadvad ātmagrāhādivarjitā \/",
    "analyzed":"hetavaḥ pratyayāḥ tadvat ātma grāha ādi varjitā ",
    "folio":4
  },
  {
    "segmentnr":"SA_T05_bsa062_u:35",
    "original":"hetupratyayasamagryā na naśyet karmaṇaḥ phalam \/\/ 17 \/\/",
    "analyzed":"hetu pratyaya samagryāḥ na naśyet karmaṇaḥ phalam ",
    "folio":4
  },
  {
    "segmentnr":"SA_T05_bsa062_u:36",
    "original":"na svato parato nāpi na dvayoḥ kartṛkālataḥ \/",
    "analyzed":"na paratas na api na dvayoḥ kartṛ kālataḥ ",
    "folio":4
  },
  {
    "segmentnr":"SA_T05_bsa062_u:37",
    "original":"īśvarādikṛtaṃ naivaṃ svabhāvānnāpyahetutaḥ \/\/ 18 \/\/",
    "analyzed":"īśvara ādi kṛtam na evam svabhāvāt na api ahetutaḥ ",
    "folio":4
  },
  {
    "segmentnr":"SA_T05_bsa062_u:38",
    "original":"hetupratyayayorvṛttirbhāsate 'nādikālataḥ \/\/",
    "analyzed":"hetu pratyayayoḥ vṛttiḥ bhāsate anādi kālataḥ ",
    "folio":4
  },
  {
    "segmentnr":"SA_T05_bsa062_u:39",
    "original":"pañcabhirhetubhirbāhyaḥ pratītyotpāda iṣyate \/\/ 19 \/\/",
    "analyzed":"pañcabhiḥ hetubhiḥ bāhyaḥ pratītya utpādaḥ iṣyate ",
    "folio":4
  },
  {
    "segmentnr":"SA_T05_bsa062_u:40",
    "original":"śāśvatato na coccedān na saṃkranteḥ parīttataḥ \/",
    "analyzed":"śāśvatataḥ na ca uccedāt na saṃkranteḥ parīttataḥ ",
    "folio":5
  },
  {
    "segmentnr":"SA_T05_bsa062_u:41",
    "original":"hertormahāphalāvāptiḥ sadṛśānuprabodhataḥ \/\/ 20 \/\/",
    "analyzed":"          ",
    "folio":5
  },
  {
    "segmentnr":"SA_T05_bsa062_u:42",
    "original":"aṅkuro bījavaneṣṭo nirheturno 'ṅkurodbhavaḥ \/",
    "analyzed":"aṅkuraḥ bījavanā iṣṭaḥ nirhetuḥ no aṅkura udbhavaḥ ",
    "folio":5
  },
  {
    "segmentnr":"SA_T05_bsa062_u:43",
    "original":"samo nirodha utpādastulonnāmāvanāmavat \/\/ 21 \/\/",
    "analyzed":"samaḥ nirodhaḥ utpādaḥ tulā unnāmau anāmavat ",
    "folio":5
  },
  {
    "segmentnr":"SA_T05_bsa062_u:44",
    "original":"tathaivādhyātmikasyāpi hetuśca pratyayo dvidhā \/",
    "analyzed":"tathā eva ādhyātmikasya api hetuḥ ca pratyayaḥ dvidhā ",
    "folio":5
  },
  {
    "segmentnr":"SA_T05_bsa062_u:45",
    "original":"ādiheturavidyāsya mṛtyurantyo yathākramam \/\/ 22 \/\/",
    "analyzed":"ādi hetuḥ avidyā asya mṛtyuḥ antyaḥ yathākramam ",
    "folio":5
  },
  {
    "segmentnr":"SA_T05_bsa062_u:46",
    "original":"samajanmakleśakarmātmā dvādaśāṅkastrikāṇḍakaḥ \/",
    "analyzed":"              ",
    "folio":5
  },
  {
    "segmentnr":"SA_T05_bsa062_u:47",
    "original":"hetupratyayasambhūtaḥ kartetyādivivarjitaḥ \/\/ 23 \/\/",
    "analyzed":"hetu pratyaya sambhūtaḥ kartā ityādi vivarjitaḥ ",
    "folio":5
  },
  {
    "segmentnr":"SA_T05_bsa062_u:48",
    "original":"avidyā yadi nādau syādante mṛtyurna saṃbhaved \/",
    "analyzed":"avidyā yadi na ādau syāt ante mṛtyuḥ na saṃbhavet ",
    "folio":5
  },
  {
    "segmentnr":"SA_T05_bsa062_u:49",
    "original":"tebhyo bhinno na kutrāpi hyātmātmīyaśca vidyate \/\/ 24 \/\/",
    "analyzed":"tebhyaḥ bhinnaḥ na kutra api hi ātmā ātmīyaḥ ca vidyate ",
    "folio":5
  },
  {
    "segmentnr":"SA_T05_bsa062_u:50",
    "original":"avidyāsaṃbhavādādāvante mṛtyuśca bhāsate \/",
    "analyzed":"avidyā saṃbhavāt ādau ante mṛtyuḥ ca bhāsate ",
    "folio":6
  },
  {
    "segmentnr":"SA_T05_bsa062_u:51",
    "original":"hetorādhyātmikasyaivaṃ pratyayāḥ ṣaḍprakārakaḥ \/\/ 25 \/\/",
    "analyzed":"hetoḥ ādhyātmikasya evam pratyayāḥ ṣaṣ prakārakaḥ ",
    "folio":6
  },
  {
    "segmentnr":"SA_T05_bsa062_u:52",
    "original":"pratyayo 'dhyātmikastvante vijñānaṃ cādike dharā \/",
    "analyzed":"pratyayaḥ adhyātmikaḥ tu ante vijñānam ca ādike dharā ",
    "folio":6
  },
  {
    "segmentnr":"SA_T05_bsa062_u:53",
    "original":"kāṭhinyaṃ saṃgrahaḥ pākaḥ śvāsavṛddhiranāvṛtiḥ \/\/ 26 \/\/",
    "analyzed":"kāṭhinyam saṃgrahaḥ pākaḥ śvāsa vṛddhiḥ anāvṛtiḥ ",
    "folio":6
  },
  {
    "segmentnr":"SA_T05_bsa062_u:54",
    "original":"jñānarūpānuvṛttiśca pañcavijñānasaṃyutam \/",
    "analyzed":"jñāna rūpa anuvṛttiḥ ca pañca vijñāna saṃyutam ",
    "folio":6
  },
  {
    "segmentnr":"SA_T05_bsa062_u:55",
    "original":"tasmāt kliṣṭaṃ manaścāpi hīme 'dhyātmikapratyayāḥ \/\/ 27 \/\/",
    "analyzed":"tasmāt kliṣṭam manaḥ ca api hi ime adhyātmika pratyayāḥ ",
    "folio":6
  },
  {
    "segmentnr":"SA_T05_bsa062_u:56",
    "original":"dhātūnāṃ sannipātādvai śarīrotpāda iṣyate \/",
    "analyzed":"dhātūnām sannipātāt vai śarīra utpādaḥ iṣyate ",
    "folio":6
  },
  {
    "segmentnr":"SA_T05_bsa062_u:57",
    "original":"ātmātmīyavikalpānāmutpādastairna manyate \/\/ 28 \/\/",
    "analyzed":"ātma ātmīya vikalpānām utpādaḥ taiḥ na manyate ",
    "folio":6
  },
  {
    "segmentnr":"SA_T05_bsa062_u:58",
    "original":"teṣu satsu samutpādasteṣvasatsu na saṃbhavaḥ \/",
    "analyzed":"teṣu satsu samutpādaḥ teṣu asatsu na saṃbhavaḥ ",
    "folio":6
  },
  {
    "segmentnr":"SA_T05_bsa062_u:59",
    "original":"naivātmādimayāste hi nāpyanyaccāpi kiñcana \/\/ 29 \/\/",
    "analyzed":"na eva ātma ādi mayāḥ te hi na api anyat ca api kiñcana ",
    "folio":6
  },
  {
    "segmentnr":"SA_T05_bsa062_u:60",
    "original":"yaikapiṇḍādisaṃjñā sāvidyātribhavachādikā \/",
    "analyzed":"yā eka piṇḍa ādi saṃjñā sā avidyā tri bhava chādikā ",
    "folio":7
  },
  {
    "segmentnr":"SA_T05_bsa062_u:61",
    "original":"rāgo dveṣaśca mohādiḥ pravṛttāḥ santyavidyayā \/\/ 30 \/\/",
    "analyzed":"rāgaḥ dveṣaḥ ca moha ādiḥ pravṛttāḥ santi avidyayā ",
    "folio":7
  },
  {
    "segmentnr":"SA_T05_bsa062_u:62",
    "original":"tataḥ saṃskṛtabhāvānāṃ jñaptirvijñānasaṃbhavā \/",
    "analyzed":"tatas saṃskṛta bhāvānām jñaptiḥ vijñāna saṃbhavā ",
    "folio":7
  },
  {
    "segmentnr":"SA_T05_bsa062_u:63",
    "original":"vijñānena sahodbhūtāścatuskandhā arūpiṇaḥ \/\/ 31 \/\/",
    "analyzed":"vijñānena saha udbhūtāḥ catu skandhāḥ arūpiṇaḥ ",
    "folio":7
  },
  {
    "segmentnr":"SA_T05_bsa062_u:64",
    "original":"nāmarūpamupādāya cendriyāyatanodbhavaḥ \/",
    "analyzed":"nāma rūpam upādāya ca indriya āyatana udbhavaḥ ",
    "folio":7
  },
  {
    "segmentnr":"SA_T05_bsa062_u:65",
    "original":"viṣayenriyavijñānasaṃghātāt sparśasambhavaḥ \/\/ 32 \/\/",
    "analyzed":"viṣaye inriya vijñāna saṃghātāt sparśa sambhavaḥ ",
    "folio":7
  },
  {
    "segmentnr":"SA_T05_bsa062_u:66",
    "original":"vedanā sparśajā jñeyā tṛṣṇā ca vedanodgatā \/",
    "analyzed":"vedanā sparśa jā jñeyā tṛṣṇā ca vedanā udgatā ",
    "folio":7
  },
  {
    "segmentnr":"SA_T05_bsa062_u:67",
    "original":"tṛṣṇāvṛddhirupādānam upādānodgato bhavaḥ \/\/ 33 \/\/",
    "analyzed":"tṛṣṇā vṛddhiḥ upādānam upādāna udgataḥ bhavaḥ ",
    "folio":7
  },
  {
    "segmentnr":"SA_T05_bsa062_u:68",
    "original":"skandhotpādo bhavājjātirjāterevaṃ jarāpi ca \/",
    "analyzed":"skandha utpādaḥ bhavāt jātiḥ jāteḥ evam jarā api ca ",
    "folio":7
  },
  {
    "segmentnr":"SA_T05_bsa062_u:69",
    "original":"skandhābhāvo jarāyā yaḥ sa mṛtyuścetyudīryate \/\/ 34 \/\/",
    "analyzed":"skandha abhāvaḥ jarāyāḥ yaḥ sa mṛtyuḥ ca iti udīryate ",
    "folio":7
  },
  {
    "segmentnr":"SA_T05_bsa062_u:70",
    "original":"mūḍhe tu maraṇācchokaḥ satṛṣṇe dāha āntaraḥ \/",
    "analyzed":"mūḍhe tu maraṇāt śokaḥ sa tṛṣṇe dāhaḥ āntaraḥ ",
    "folio":8
  },
  {
    "segmentnr":"SA_T05_bsa062_u:71",
    "original":"śokataścāpalāpo yo daurmanasyaṃ sa ucyate \/\/ 35 \/\/",
    "analyzed":"śokataḥ ca apalāpaḥ yaḥ daurmanasyam saḥ ucyate ",
    "folio":8
  },
  {
    "segmentnr":"SA_T05_bsa062_u:72",
    "original":"daurmanasyasamudbhūtaṃ pañcavijñānakāyikam \/",
    "analyzed":"daurmanasya samudbhūtam pañca vijñānakāyikam ",
    "folio":8
  },
  {
    "segmentnr":"SA_T05_bsa062_u:73",
    "original":"āsātaduḥkhamityuktaṃ kāyasaukhyavighātakam \/\/ 36 \/\/",
    "analyzed":"āsāta duḥkham iti uktam kāya saukhya vighātakam ",
    "folio":8
  },
  {
    "segmentnr":"SA_T05_bsa062_u:74",
    "original":"duḥkhaṃ manasikārākhyaṃ manasastūpadhātakam \/",
    "analyzed":"duḥkham manasikāra ākhyam ",
    "folio":8
  },
  {
    "segmentnr":"SA_T05_bsa062_u:75",
    "original":"daurmanasyaṃ ca tajjñeyamanyopakleśahetukram \/\/ 37 \/\/",
    "analyzed":"daurmanasyam ca tat jñeyam anya upakleśa hetukram ",
    "folio":8
  },
  {
    "segmentnr":"SA_T05_bsa062_u:76",
    "original":"tamo 'bhijñānāmarūpāyatasparśavittarṣataḥ \/",
    "analyzed":"tamaḥ abhijñāna āma rūpa āyata sparśa vittarṣataḥ ",
    "folio":8
  },
  {
    "segmentnr":"SA_T05_bsa062_u:77",
    "original":"tṛṣṇādānabhavotpāda pākanāśaviśokataḥ \/\/ 38 \/\/",
    "analyzed":"tṛṣṇā dāna bhava utpāda pāka nāśa viśokataḥ ",
    "folio":8
  },
  {
    "segmentnr":"SA_T05_bsa062_u:78",
    "original":"vacanādikāyasaṃpīḍācittadurmānasāstathā \/",
    "analyzed":"vacana ādi kāya saṃpīḍā citta durmānasāḥ tathā ",
    "folio":8
  },
  {
    "segmentnr":"SA_T05_bsa062_u:79",
    "original":"kleśādanvarthakaṃ nāma yathākramamudīritam \/\/ 39 \/\/",
    "analyzed":"kleśāt anvarthakam nāma yathākramam udīritam ",
    "folio":8
  },
  {
    "segmentnr":"SA_T05_bsa062_u:80",
    "original":"punastattvaparijñānādavidyādeśca yathākramam \/",
    "analyzed":"punar tattva parijñānāt avidyā ādeḥ ca yathākramam ",
    "folio":9
  },
  {
    "segmentnr":"SA_T05_bsa062_u:81",
    "original":"pūrvapūrvebhya utpādo 'pyākhyātaścottarottaraḥ \/\/ 40 \/\/",
    "analyzed":"pūrva pūrvebhyaḥ utpādaḥ api ākhyātaḥ ca uttara uttaraḥ ",
    "folio":9
  },
  {
    "segmentnr":"SA_T05_bsa062_u:82",
    "original":"dvādaśāṅgautripravṛttī nityocchedau hyanādijau \/",
    "analyzed":"dvādaśa aṅga autripravṛttī nitya ucchedau hi anādi jau ",
    "folio":9
  },
  {
    "segmentnr":"SA_T05_bsa062_u:83",
    "original":"pravṛtterjaladhārāvad vartate 'nādikālataḥ \/\/ 41 \/\/",
    "analyzed":"pravṛtteḥ jala dhārā vat vartate anādi kālataḥ ",
    "folio":9
  },
  {
    "segmentnr":"SA_T05_bsa062_u:84",
    "original":"tathāpyete tu catvāraḥ saṃghātakarahetavaḥ \/",
    "analyzed":"tathā api ete tu catvāraḥ saṃghāta kara hetavaḥ ",
    "folio":9
  },
  {
    "segmentnr":"SA_T05_bsa062_u:85",
    "original":"avidyā ca tṛṣā karma vijñānaṃ kramaśo matāḥ \/\/ 42 \/\/",
    "analyzed":"avidyā ca tṛṣā karma vijñānam kramaśas matāḥ ",
    "folio":9
  },
  {
    "segmentnr":"SA_T05_bsa062_u:86",
    "original":"hetorvijñānabījaṃ hi karmakṣetramudīritam \/",
    "analyzed":"hetoḥ vijñāna bījam hi karma kṣetram udīritam ",
    "folio":9
  },
  {
    "segmentnr":"SA_T05_bsa062_u:87",
    "original":"prathamaḥ ca tṛṣā prokte hetuḥ kleśasvabhāvataḥ \/\/ 43 \/\/",
    "analyzed":"prathamaḥ ca tṛṣā prokte hetuḥ kleśa svabhāvataḥ ",
    "folio":9
  },
  {
    "segmentnr":"SA_T05_bsa062_u:88",
    "original":"karmakleśāstuvijñānabījatvena vyavasthitāḥ \/",
    "analyzed":"karma kleśāḥ tu vijñāna bīja tvena vyavasthitāḥ ",
    "folio":9
  },
  {
    "segmentnr":"SA_T05_bsa062_u:89",
    "original":"karma vijñānabījasya kṣetrakāryaṃ karoti ca \/\/ 44 \/\/",
    "analyzed":"karma vijñāna bījasya kṣetra kāryam karoti ca ",
    "folio":9
  },
  {
    "segmentnr":"SA_T05_bsa062_u:90",
    "original":"vijñānanāmakaṃ bījaṃ tṛṣṇayā snihyate param \/",
    "analyzed":"vijñāna nāmakam bījam tṛṣṇayā snihyate param ",
    "folio":10
  },
  {
    "segmentnr":"SA_T05_bsa062_u:91",
    "original":"vijñānabījaṃ cāvidyā kirati snehanena vai \/\/ 45 \/\/",
    "analyzed":"vijñāna bījam ca avidyā kirati snehanena vai ",
    "folio":10
  },
  {
    "segmentnr":"SA_T05_bsa062_u:92",
    "original":"karma tṛṣṇā tathāvidyā kṣetraṃsneho 'vakīrṇanam \/",
    "analyzed":"karma tṛṣṇā tathā avidyā kṣetraṃsnehaḥ avakīrṇanam ",
    "folio":10
  },
  {
    "segmentnr":"SA_T05_bsa062_u:93",
    "original":"vijñāne na karomīdaṃ na vijñānamito matam \/\/ 46 \/\/",
    "analyzed":"vijñāne na karomi idam na vijñānam itas matam ",
    "folio":10
  },
  {
    "segmentnr":"SA_T05_bsa062_u:94",
    "original":"tathāpi bījavijñāneṃ karmakleśapratiṣṭhite \/",
    "analyzed":"tathā api bīja vijñāneṃ karma kleśa pratiṣṭhite ",
    "folio":10
  },
  {
    "segmentnr":"SA_T05_bsa062_u:95",
    "original":"vijñānaṃ bījamityuktaṃ kīrṇe 'vidyāsvavaskare \/\/ 47 \/\/",
    "analyzed":"vijñānam bījam iti uktam kīrṇe avidyāsu avaskare ",
    "folio":10
  },
  {
    "segmentnr":"SA_T05_bsa062_u:96",
    "original":"tṛṣṇājalena saṃsikte hetuto nāmarūpayoḥ \/",
    "analyzed":"tṛṣṇā jalena saṃsikte hetutaḥ nāma rūpayoḥ ",
    "folio":10
  },
  {
    "segmentnr":"SA_T05_bsa062_u:97",
    "original":"aṅkurotpādabhāso hi na svaparobhayāditaḥ \/\/ 48 \/\/",
    "analyzed":"aṅkura utpāda bhāsaḥ hi na sva para ubhaya āditaḥ ",
    "folio":10
  },
  {
    "segmentnr":"SA_T05_bsa062_u:98",
    "original":"nāmarūpamidaṃjātaṃ piturmātuḥsamāgamāt \/",
    "analyzed":"nāma rūpam idam jātam pituḥ mātuḥ samāgamāt ",
    "folio":10
  },
  {
    "segmentnr":"SA_T05_bsa062_u:99",
    "original":"avirodhādṛtoścāpi kiñcidāsvādavedhitam \/\/ 49 \/\/",
    "analyzed":"avirodhāt ṛtoḥ ca api kiñcid āsvāda vedhitam ",
    "folio":10
  },
  {
    "segmentnr":"SA_T05_bsa062_u:100",
    "original":"bījavijñānamityuktaṃ mātṛgarbhe kramāccayaḥ \/",
    "analyzed":"bīja vijñānam iti uktam mātṛgarbhe kramāt cayaḥ ",
    "folio":11
  },
  {
    "segmentnr":"SA_T05_bsa062_u:101",
    "original":"nāmarūpāṅkurotpādastvavaikalyācca pratyayaiḥ \/\/ 50 \/\/",
    "analyzed":"nāma rūpa aṅkura utpādaḥ tu avaikalyāt ca pratyayaiḥ ",
    "folio":11
  },
  {
    "segmentnr":"SA_T05_bsa062_u:102",
    "original":"avirodhatvāccahetūnāṃ māyānairātmyanigrahe \/",
    "analyzed":"avirodha tvāt ca hetūnām māyā nairātmya nigrahe ",
    "folio":11
  },
  {
    "segmentnr":"SA_T05_bsa062_u:103",
    "original":"utpādo 'pi na saṃbhāvyaḥ cakṣurvijñānamapyataḥ \/\/ 51 \/\/",
    "analyzed":"utpādaḥ api na saṃbhāvyaḥ cakṣuḥ vijñānam api atas ",
    "folio":11
  },
  {
    "segmentnr":"SA_T05_bsa062_u:104",
    "original":"pañcabhirhetubhirjātaṃ cakṣūrūpāvabhāsanaiḥ \/",
    "analyzed":"pañcabhiḥ hetubhiḥ jātam cakṣuḥ rūpa avabhāsanaiḥ ",
    "folio":11
  },
  {
    "segmentnr":"SA_T05_bsa062_u:105",
    "original":"nabhastajjamanaskāraiḥ pañcavaikalyatastathā \/\/ 52 \/\/",
    "analyzed":"nabhaḥ tad ja manaskāraiḥ pañca vaikalyataḥ tathā ",
    "folio":11
  },
  {
    "segmentnr":"SA_T05_bsa062_u:106",
    "original":"cakṣurvijñānamudbhūtaṃ mayā te janitā iti \/",
    "analyzed":"cakṣuḥ vijñānam udbhūtam mayā te janitā iti ",
    "folio":11
  },
  {
    "segmentnr":"SA_T05_bsa062_u:107",
    "original":"vikalpo na yathodeti śrotrajñānādikākhilam \/\/ 53 \/\/",
    "analyzed":"vikalpaḥ na yathā udeti śrotra jñāna ādikā akhilam ",
    "folio":11
  },
  {
    "segmentnr":"SA_T05_bsa062_u:108",
    "original":"utpādasya kramaścaivaṃ hetupratyayasaṅgrahāt \/",
    "analyzed":"utpādasya kramaḥ ca evam hetu pratyaya saṅgrahāt ",
    "folio":11
  },
  {
    "segmentnr":"SA_T05_bsa062_u:109",
    "original":"kartrādīnāṃ ca vaikalyād ahaṅkāraviyogataḥ \/\/ 54 \/\/",
    "analyzed":"kartṛ ādīnām ca vaikalyāt ahaṅkāra viyogataḥ ",
    "folio":11
  },
  {
    "segmentnr":"SA_T05_bsa062_u:110",
    "original":"utpādo 'pi yathāpūrva tatha cāpi pratītyajam \/",
    "analyzed":"utpādaḥ api ca api ",
    "folio":12
  },
  {
    "segmentnr":"SA_T05_bsa062_u:111",
    "original":"hetumatsaṃvijānīyād asmāllokāt paraṃ nahi \/\/ 55 \/\/",
    "analyzed":"hetumat saṃvijānīyāt asmāt lokāt param nahi ",
    "folio":12
  },
  {
    "segmentnr":"SA_T05_bsa062_u:112",
    "original":"kaściddhamaḥ kvacid gantā hetupratyayatastathā \/",
    "analyzed":"kaścid dhamaḥ kvacid gantā hetu pratyayataḥ tathā ",
    "folio":12
  },
  {
    "segmentnr":"SA_T05_bsa062_u:113",
    "original":"karmaṇaḥ phalamabhyeti,",
    "analyzed":"karmaṇaḥ phalam abhyeti ",
    "folio":12
  },
  {
    "segmentnr":"SA_T05_bsa062_u:114",
    "original":"yathā darśe viśodhite \/\/ 56 \/\/",
    "analyzed":"yathā darśe viśodhite ",
    "folio":12
  },
  {
    "segmentnr":"SA_T05_bsa062_u:115",
    "original":"dṛśyante mukhabimbāni darpaṇe 'pi ca bimbakam \/",
    "analyzed":"dṛśyante mukha bimbāni darpaṇe api ca bimbakam ",
    "folio":12
  },
  {
    "segmentnr":"SA_T05_bsa062_u:116",
    "original":"saṃkrāmitaṃ bhavetraiva tadanyonyāvikalpanam \/\/ 57 \/\/",
    "analyzed":"saṃkrāmitam tat anyonya avikalpanam ",
    "folio":12
  },
  {
    "segmentnr":"SA_T05_bsa062_u:117",
    "original":"kartṛkriyāvihīnaṃ tat tathotpādāvabhāsanam \/",
    "analyzed":"kartṛ kriyā vihīnam tat tathā utpāda avabhāsanam ",
    "folio":12
  },
  {
    "segmentnr":"SA_T05_bsa062_u:118",
    "original":"pūrvavṛddhikramācca syād dūrasthaścandramā yathā \/\/ 58 \/\/",
    "analyzed":"pūrva vṛddhi kramāt ca syāt dūra sthaḥ candramāḥ yathā ",
    "folio":12
  },
  {
    "segmentnr":"SA_T05_bsa062_u:119",
    "original":"parīttodakapātrānte dṛśyate na ca krāmati \/",
    "analyzed":"parītta udaka pātra ante dṛśyate na ca krāmati ",
    "folio":12
  },
  {
    "segmentnr":"SA_T05_bsa062_u:120",
    "original":"asti kriyā ca karmāpi tathā cāsmāccyutirna hi \/\/ 59 \/\/",
    "analyzed":"asti kriyā ca karma api tathā ca asmāt cyutiḥ na hi ",
    "folio":13
  },
  {
    "segmentnr":"SA_T05_bsa062_u:121",
    "original":"janmābhāso 'pyasaṃlloke nopādānaṃ vinānalaḥ \/",
    "analyzed":"janma ābhāsaḥ api asan loke na upādānam vinā analaḥ ",
    "folio":13
  },
  {
    "segmentnr":"SA_T05_bsa062_u:122",
    "original":"jvalet sakala ujjvālo hīnopādānahānitaḥ \/\/ 60 \/\/",
    "analyzed":"jvalet sakalaḥ ujjvālaḥ hīna upādāna hānitaḥ ",
    "folio":13
  },
  {
    "segmentnr":"SA_T05_bsa062_u:123",
    "original":"skandhatvapratisandhiḥsyāt,",
    "analyzed":"skandha tva pratisandhiḥ syāt ",
    "folio":13
  },
  {
    "segmentnr":"SA_T05_bsa062_u:124",
    "original":"santi te kalpanātmakāḥ \/",
    "analyzed":"santi te kalpanā ātmakāḥ ",
    "folio":13
  },
  {
    "segmentnr":"SA_T05_bsa062_u:125",
    "original":"bāhyaṃ karma kriyā heturadhyātmaparatantrataḥ \/\/ 61 \/\/",
    "analyzed":"bāhyam karma kriyā hetuḥ adhyātma paratantrataḥ ",
    "folio":13
  },
  {
    "segmentnr":"SA_T05_bsa062_u:126",
    "original":"pañcavijñānasaṃbhavāḥparamārtho 'vicāryataḥ \/",
    "analyzed":"pañca vijñāna saṃbhavāḥ parama arthaḥ a vicāryataḥ ",
    "folio":13
  },
  {
    "segmentnr":"SA_T05_bsa062_u:127",
    "original":"pariniṣpanna ākhyātaḥsahetupratyayodbhavaḥ \/\/ 62 \/\/",
    "analyzed":"pariniṣpannaḥ ākhyātaḥ sa hetu pratyaya udbhavaḥ ",
    "folio":13
  },
  {
    "segmentnr":"SA_T05_bsa062_u:128",
    "original":"sarvadā dvividho jñeyaḥ kartrādirahitastathā \/",
    "analyzed":"sarvadā dvividhaḥ jñeyaḥ kartṛ ādi rahitaḥ tathā ",
    "folio":13
  },
  {
    "segmentnr":"SA_T05_bsa062_u:129",
    "original":"tucchaśūnyāditiḥsāraḥprajñayaivaṃ ya īkṣitaḥ \/\/ 63 \/\/",
    "analyzed":"tuccha śūnya aditiḥ sāraḥ prajñayā evam yaḥ īkṣitaḥ ",
    "folio":13
  },
  {
    "segmentnr":"SA_T05_bsa062_u:130",
    "original":"kiṃ kathaṃ vā kuto kena kalpavādādihānitaḥ \/",
    "analyzed":"kim katham vā kutas kena kalpa vāda ādi hānitaḥ ",
    "folio":14
  },
  {
    "segmentnr":"SA_T05_bsa062_u:131",
    "original":"udacandrasya yathā bimbaṃ tataḥ kaścicca na cyutaḥ \/\/ 64 \/\/",
    "analyzed":"uda candrasya yathā bimbam tatas kaścid ca na cyutaḥ  \/",
    "folio":14
  },
  {
    "segmentnr":"SA_T05_bsa062_u:132",
    "original":"loke janmāpi cābhāti yathā pādapasaṅgataḥ \/",
    "analyzed":"loke janma api ca ābhāti yathā pādapa saṅgataḥ ",
    "folio":14
  },
  {
    "segmentnr":"SA_T05_bsa062_u:133",
    "original":"vahnistrotaḥ pravṛtiḥsyād hetuvaikalpatastathā \/\/ 65 \/\/",
    "analyzed":"vahniḥ trotaḥ pravṛtiḥ syāt hetu vaikalpataḥ tathā ",
    "folio":14
  },
  {
    "segmentnr":"SA_T05_bsa062_u:134",
    "original":"nānupravartate hyagnitadvatsaṃkleśabījake \/",
    "analyzed":"na anupravartate hi agni tadvat saṃkleśa bījake ",
    "folio":14
  },
  {
    "segmentnr":"SA_T05_bsa062_u:135",
    "original":"dagdhe jñānāgninā hetorabhāvānnaphalaṃ tathā \/\/ 66 \/\/",
    "analyzed":"dagdhe jñāna agninā hetoḥ abhāvāt na phalam tathā ",
    "folio":14
  },
  {
    "segmentnr":"SA_T05_bsa062_u:136",
    "original":"kriyā karmāpi naivāstianantācintyaguṇyakam \/",
    "analyzed":"kriyā karma api na eva asti ananta acintya guṇyakam ",
    "folio":14
  },
  {
    "segmentnr":"SA_T05_bsa062_u:137",
    "original":"śāntadharmātmakaṃ kāyamādimadhyāntavarjitam \/\/ 67 \/\/",
    "analyzed":"śānta dharma ātmakam kāyam ādi madhya anta varjitam ",
    "folio":14
  },
  {
    "segmentnr":"SA_T05_bsa062_u:138",
    "original":"jñātvā prāpnoti buddhatvaṃ ya evaṃ tathatākṣamaḥ \/",
    "analyzed":"jñātvā prāpnoti buddhatvam yaḥ evam tathatā kṣamaḥ ",
    "folio":14
  },
  {
    "segmentnr":"SA_T05_bsa062_u:139",
    "original":"tasmai vyākriyate nūnaṃ maitreyastu svayaṃ tathā \/\/ 68 \/\/",
    "analyzed":"tasmai vyākriyate nūnam maitreyaḥ tu svayam tathā ",
    "folio":14
  },
  {
    "segmentnr":"SA_T05_bsa062_u:140",
    "original":"uvāca śāriputrāya śālistambopamā kṛtā \/",
    "analyzed":"uvāca śāriputrāya śāli stamba upamā kṛtā ",
    "folio":15
  },
  {
    "segmentnr":"SA_T05_bsa062_u:141",
    "original":"śāriputrastu tacchruttvā devasaṃghānumoditaḥ \/\/ 69 \/\/",
    "analyzed":"śāriputraḥ tu tat śruttvā deva saṃgha anumoditaḥ ",
    "folio":15
  },
  {
    "segmentnr":"SA_T05_bsa062_u:142",
    "original":"saṃstuto dhṛtasāraśca gatvotthāya praharṣitaḥ \/",
    "analyzed":"saṃstutaḥ dhṛta sāraḥ ca gatvā utthāya praharṣitaḥ ",
    "folio":15
  },
  {
    "segmentnr":"SA_T05_bsa062_u:143",
    "original":"ākhyātavāṃśca bhiksubhyaḥ \/\/ 70 \/\/",
    "analyzed":"ākhyātavān ca bhiksubhyaḥ ",
    "folio":15
  },
  {
    "segmentnr":"SA_T05_bsa062_u:144",
    "original":"āryānāgārjunaviracitā āryaśālistambakasūtrakārikā samāptā \/",
    "analyzed":"āryā nāgārjuna viracitā ārya śālistambakasūtra kārikā samāptā ",
    "folio":15
  },
  {
    "segmentnr":"SA_T05_bsa062_u:145",
    "original":"bhāvatīyopādhyāyena dharmaśrībhadreṇa mahāsaṃśodhakalokacakṣussādhumatijñānakumārābhyām cānūditaḥ \/",
    "analyzed":"bhāvatīya upādhyāyena dharmaśrībhadreṇa mahā saṃśodhaka loka cakṣuḥ sādhu mati jñāna kumārābhyām ca anūditaḥ ",
    "folio":15
  },
  {
    "segmentnr":"SA_T05_bsa062_u:146",
    "original":"paścāt śrīkuṭīrakṣitena saṃśodhya nirṇītaḥ \/\/",
    "analyzed":"paścāt śrī kuṭī rakṣitena saṃśodhya nirṇītaḥ ",
    "folio":15
  }
]