[
  {
    "segmentnr":"SA_GK19_ksbhm11u:0",
    "original":"\/\/sauptikaparva\/\/",
    "analyzed":"sauptikaparva ",
    "folio":1
  },
  {
    "segmentnr":"SA_GK19_ksbhm11u:1",
    "original":"nārāyaṇaṃ namaskṛtya naraṃ caiva narottamam \/",
    "analyzed":"nārāyaṇam namaskṛtya naram ca eva narottamam ",
    "folio":1
  },
  {
    "segmentnr":"SA_GK19_ksbhm11u:2",
    "original":"devīṃ sarasvatīṃ vyāsaṃ tato jayamudīrayet \/\/ Bhmj_11.1 \/\/",
    "analyzed":"devīm sarasvatīm vyāsam tatas jayam udīrayet ",
    "folio":1
  },
  {
    "segmentnr":"SA_GK19_ksbhm11u:3",
    "original":"pratāpadhāmni yāte 'staṃ ravau kamalinīpriye \/",
    "analyzed":"pratāpa dhāmni yāte astam ravau kamalinī priye ",
    "folio":1
  },
  {
    "segmentnr":"SA_GK19_ksbhm11u:4",
    "original":"śokāvakīrṇakeśena tamobhirabhavanmahī \/\/ Bhmj_11.2 \/\/",
    "analyzed":"śoka avakīrṇa keśena tamobhiḥ abhavat mahī ",
    "folio":1
  },
  {
    "segmentnr":"SA_GK19_ksbhm11u:5",
    "original":"kṣayaṃ kālena nīte 'hni śānte saṃdhyācitānale \/",
    "analyzed":"kṣayam kālena nīte ahni śānte saṃdhyā ācita anale ",
    "folio":1
  },
  {
    "segmentnr":"SA_GK19_ksbhm11u:6",
    "original":"asthiśeṣairivāpūrṇaṃ tārakābhirabhūnnabhaḥ \/\/ Bhmj_11.3 \/\/",
    "analyzed":"asthi śeṣaiḥ iva āpūrṇam tārakābhiḥ abhūt nabhaḥ ",
    "folio":1
  },
  {
    "segmentnr":"SA_GK19_ksbhm11u:7",
    "original":"śyāmā pratyagraduḥkhena prasarattimirāñjanā \/",
    "analyzed":"śyāmā pratyagra duḥkhena prasarat timira añjanā ",
    "folio":1
  },
  {
    "segmentnr":"SA_GK19_ksbhm11u:8",
    "original":"babhāra tārataralāṃ nakṣatrāśrukaṇāvalīm \/\/ Bhmj_11.4 \/\/",
    "analyzed":"babhāra tāra taralām nakṣatra aśru kaṇā āvalīm ",
    "folio":1
  },
  {
    "segmentnr":"SA_GK19_ksbhm11u:9",
    "original":"ghore tasminniśāvaktre ghorasattvaghane vane \/",
    "analyzed":"ghore tasmin niśā vaktre ghora sattva ghane vane ",
    "folio":1
  },
  {
    "segmentnr":"SA_GK19_ksbhm11u:10",
    "original":"śramānnidrāmupagate kṛpe sa kṛtavarmaṇi \/\/ Bhmj_11.5 \/\/",
    "analyzed":"śramāt nidrām upagate kṛpe sa kṛtavarmaṇi ",
    "folio":2
  },
  {
    "segmentnr":"SA_GK19_ksbhm11u:11",
    "original":"dhyāyanduryodhanavadhaṃ manyuhālāhalākulaḥ \/",
    "analyzed":"dhyāyan duryodhana vadham manyu hālāhala ākulaḥ ",
    "folio":2
  },
  {
    "segmentnr":"SA_GK19_ksbhm11u:12",
    "original":"pratijñāṃ śatrunidhane drauṇireko vyacintayat \/\/ Bhmj_11.6 \/\/",
    "analyzed":"pratijñām śatru nidhane drauṇiḥ ekaḥ vyacintayat ",
    "folio":2
  },
  {
    "segmentnr":"SA_GK19_ksbhm11u:13",
    "original":"atrāntare dadarśoccanyagrodhaśikharāśrayam \/",
    "analyzed":"atrā antare dadarśa ucca nyagrodha śikhara āśrayam ",
    "folio":2
  },
  {
    "segmentnr":"SA_GK19_ksbhm11u:14",
    "original":"vadhyamānamulūkena vāyasānāṃ ca maṇḍalam \/\/ Bhmj_11.7 \/\/",
    "analyzed":"vadhyamānam ulūkena vāyasānām ca maṇḍalam ",
    "folio":2
  },
  {
    "segmentnr":"SA_GK19_ksbhm11u:15",
    "original":"kākānkālabalenaitya dṛṣṭvā ghūkena pātitān \/",
    "analyzed":"kākān kāla balena etya dṛṣṭvā ghūkena pātitān ",
    "folio":2
  },
  {
    "segmentnr":"SA_GK19_ksbhm11u:16",
    "original":"tāmeva pāṇḍavavadhe nītiṃ drauṇiracintayat \/\/ Bhmj_11.8 \/\/",
    "analyzed":"tām eva pāṇḍava vadhe nītim drauṇiḥ acintayat ",
    "folio":2
  },
  {
    "segmentnr":"SA_GK19_ksbhm11u:17",
    "original":"krudhā krūrāṃ dhiyaṃ kṛtvā kṛpabhojau vibodhya saḥ \/",
    "analyzed":"krudhā krūrām dhiyam kṛtvā kṛpa bhojau vibodhya saḥ ",
    "folio":2
  },
  {
    "segmentnr":"SA_GK19_ksbhm11u:18",
    "original":"uvāca niḥśvasandīrghaṃ dahyamāna iva krudhā \/\/ Bhmj_11.9 \/\/",
    "analyzed":"uvāca niḥśvasan dīrgham dahyamānaḥ iva krudhā ",
    "folio":2
  },
  {
    "segmentnr":"SA_GK19_ksbhm11u:19",
    "original":"rājā rājasahasrāṇāmekākī viṣamasthitiḥ \/",
    "analyzed":"rājā rāja sahasrāṇām ekākī viṣama sthitiḥ ",
    "folio":2
  },
  {
    "segmentnr":"SA_GK19_ksbhm11u:20",
    "original":"vyājādasmāsu jīvatsu bhīmasenena pātitaḥ \/\/ Bhmj_11.10 \/\/",
    "analyzed":"vyājāt asmāsu jīvatsu bhīmasenena pātitaḥ ",
    "folio":3
  },
  {
    "segmentnr":"SA_GK19_ksbhm11u:21",
    "original":"śastraṃ vahadbhirmithyaiva dṛṣṭo 'smābhiḥ sa bhūtale \/",
    "analyzed":"śastram vahadbhiḥ mithyā eva dṛṣṭaḥ asmābhiḥ sa bhū tale ",
    "folio":3
  },
  {
    "segmentnr":"SA_GK19_ksbhm11u:22",
    "original":"aśrupātapratīkārākṣamaiḥ klībatarairiva \/\/ Bhmj_11.11 \/\/",
    "analyzed":"aśru pāta pratīkāra akṣamaiḥ klībataraiḥ iva ",
    "folio":3
  },
  {
    "segmentnr":"SA_GK19_ksbhm11u:23",
    "original":"deśakālau samāśritya vadhyaḥ sarvātmanā ripuḥ \/",
    "analyzed":"deśa kālau samāśritya vadhyaḥ sarva ātmanā ripuḥ ",
    "folio":3
  },
  {
    "segmentnr":"SA_GK19_ksbhm11u:24",
    "original":"tasmātprasuptānadyaiva sānugānhanmi pāṇḍavān \/\/ Bhmj_11.12 \/\/",
    "analyzed":"tasmāt prasuptān adya eva sa anugān hanmi pāṇḍavān ",
    "folio":3
  },
  {
    "segmentnr":"SA_GK19_ksbhm11u:25",
    "original":"śrutvaitatkūṇitamanāḥ prasuptavadhapātakam \/",
    "analyzed":"śrutvā etat kūṇita manāḥ prasupta vadha pātakam ",
    "folio":3
  },
  {
    "segmentnr":"SA_GK19_ksbhm11u:26",
    "original":"kṛpaḥ kṛpākulo nindannabhāṣata sutaṃ svasuḥ \/\/ Bhmj_11.13 \/\/",
    "analyzed":"kṛpaḥ kṛpā ākulaḥ nindan abhāṣata sutam svasuḥ ",
    "folio":3
  },
  {
    "segmentnr":"SA_GK19_ksbhm11u:27",
    "original":"dhigetatkutsitaṃ yuddhaṃ niśceṣṭo yatra hanyate \/",
    "analyzed":"dhik etat kutsitam yuddham niśceṣṭaḥ yatra hanyate ",
    "folio":3
  },
  {
    "segmentnr":"SA_GK19_ksbhm11u:28",
    "original":"bhagnadhairye 'pi no vīrāḥ praharanti yaśasvinaḥ \/\/ Bhmj_11.14 \/\/",
    "analyzed":"bhagna dhairye api no vīrāḥ praharanti yaśasvinaḥ ",
    "folio":3
  },
  {
    "segmentnr":"SA_GK19_ksbhm11u:29",
    "original":"bhavānahaṃ ca bhojaśca kartāraḥ prātareva tat \/",
    "analyzed":"bhavān aham ca bhojaḥ ca kartāraḥ prātar eva tat ",
    "folio":3
  },
  {
    "segmentnr":"SA_GK19_ksbhm11u:30",
    "original":"punaryena na yāsyāmo duryodhanavadhavyathām \/\/ Bhmj_11.15 \/\/",
    "analyzed":"punar yena na yāsyāmaḥ duryodhana vadha vyathām ",
    "folio":4
  },
  {
    "segmentnr":"SA_GK19_ksbhm11u:31",
    "original":"surāṇāmapi paryāptāḥ saṃhatāḥ samare vayam \/",
    "analyzed":"surāṇām api paryāptāḥ saṃhatāḥ samare vayam ",
    "folio":4
  },
  {
    "segmentnr":"SA_GK19_ksbhm11u:32",
    "original":"pravekṣyāmo vairivanaṃ jvalitā iva pāvakāḥ \/\/ Bhmj_11.16 \/\/",
    "analyzed":"pravekṣyāmaḥ vairi vanam jvalitāḥ iva pāvakāḥ ",
    "folio":4
  },
  {
    "segmentnr":"SA_GK19_ksbhm11u:33",
    "original":"gautamenetyabhihite saṃmate kṛtavarmaṇaḥ \/",
    "analyzed":"gautamena iti abhihite saṃmate kṛtavarmaṇaḥ ",
    "folio":4
  },
  {
    "segmentnr":"SA_GK19_ksbhm11u:34",
    "original":"niḥśvasansāśrunyanaḥ punardraiṇirabhāṣata \/\/ Bhmj_11.17 \/\/",
    "analyzed":"niḥśvasan sa aśru nyanaḥ punar draiṇiḥ abhāṣata ",
    "folio":4
  },
  {
    "segmentnr":"SA_GK19_ksbhm11u:35",
    "original":"māyopamā vidagdheṣu nikṛtyāvicarastu ye \/",
    "analyzed":"māyā upamāḥ vidagdheṣu nikṛtyā vicaraḥ tu ye ",
    "folio":4
  },
  {
    "segmentnr":"SA_GK19_ksbhm11u:36",
    "original":"spṛśantyadharmamaryādāṃ na te tatphalabhāginaḥ \/\/ Bhmj_11.18 \/\/",
    "analyzed":"spṛśanti adharma maryādām na te tad phala bhāginaḥ ",
    "folio":4
  },
  {
    "segmentnr":"SA_GK19_ksbhm11u:37",
    "original":"arjunena hataḥ karṇaḥ sa ca śāntanavo yathā \/",
    "analyzed":"arjunena hataḥ karṇaḥ sa ca śāntanavaḥ yathā ",
    "folio":4
  },
  {
    "segmentnr":"SA_GK19_ksbhm11u:38",
    "original":"tatkiṃ na viditaṃ loke śeṣaṃ vaktuṃ na pāryate \/\/ Bhmj_11.19 \/\/",
    "analyzed":"tat kim na viditam loke śeṣam vaktum na pāryate ",
    "folio":4
  },
  {
    "segmentnr":"SA_GK19_ksbhm11u:39",
    "original":"adhunā svasti dharmāya racito 'smai mayāñjaliḥ \/",
    "analyzed":"adhunā svasti dharmāya racitaḥ asmai mayā añjaliḥ ",
    "folio":4
  },
  {
    "segmentnr":"SA_GK19_ksbhm11u:40",
    "original":"parābhavamimaṃ tāvanna sahe marmadāraṇam \/\/ Bhmj_11.20 \/\/",
    "analyzed":"parābhavam imam tāvat na sahe marma dāraṇam ",
    "folio":5
  },
  {
    "segmentnr":"SA_GK19_ksbhm11u:41",
    "original":"drauṇirdāruṇasaṃkalpamityuktvā kṛtaniścayaḥ \/",
    "analyzed":"drauṇiḥ dāruṇa saṃkalpam iti uktvā kṛta niścayaḥ ",
    "folio":5
  },
  {
    "segmentnr":"SA_GK19_ksbhm11u:42",
    "original":"rathena tamasi prāyācchibiraṃ kauravadviṣam \/\/ Bhmj_11.21 \/\/",
    "analyzed":"rathena tamasi prāyāt śibiram kaurava dviṣam ",
    "folio":5
  },
  {
    "segmentnr":"SA_GK19_ksbhm11u:43",
    "original":"kṛṣṇasya śāsanātpūrvaṃ yāteṣu śibirāntaram \/",
    "analyzed":"kṛṣṇasya śāsanāt pūrvam yāteṣu śibira antaram ",
    "folio":5
  },
  {
    "segmentnr":"SA_GK19_ksbhm11u:44",
    "original":"saha sātyakinā yodhaiḥ pāṇḍaveṣu vinānugaiḥ \/\/ Bhmj_11.22 \/\/",
    "analyzed":"saha sātyakinā yodhaiḥ pāṇḍaveṣu vinā anugaiḥ ",
    "folio":5
  },
  {
    "segmentnr":"SA_GK19_ksbhm11u:45",
    "original":"kṛpabhojāvatikramya javāddrauṇirupāgataḥ \/",
    "analyzed":"kṛpa bhojau atikramya javāt drauṇiḥ upāgataḥ ",
    "folio":5
  },
  {
    "segmentnr":"SA_GK19_ksbhm11u:46",
    "original":"śibiradvāramāsādya mahadbhūtaṃ vyalokayat \/\/ Bhmj_11.23 \/\/",
    "analyzed":"śibira dvāram āsādya mahat bhūtam vyalokayat ",
    "folio":5
  },
  {
    "segmentnr":"SA_GK19_ksbhm11u:47",
    "original":"hariśmaśrujaṭānetraṃ jvālānāmiva saṃcayam \/",
    "analyzed":"hari śmaśru jaṭā netram jvālānām iva saṃcayam ",
    "folio":5
  },
  {
    "segmentnr":"SA_GK19_ksbhm11u:48",
    "original":"tamasāmiva saṃghātamañjanācalasaṃnibham \/\/ Bhmj_11.24 \/\/",
    "analyzed":"tamasām iva saṃghātam añjana acala saṃnibham ",
    "folio":5
  },
  {
    "segmentnr":"SA_GK19_ksbhm11u:49",
    "original":"sahasraśīrṣanayanaṃ sahasracaraṇādbhutam\/",
    "analyzed":"sahasra śīrṣa nayanam sahasra caraṇa adbhutam ",
    "folio":5
  },
  {
    "segmentnr":"SA_GK19_ksbhm11u:50",
    "original":"sarpayajñopavītāṅgaṃ sarpakeyūrakaṅkaṇam \/",
    "analyzed":"sarpa yajñopavīta aṅgam sarpa keyūra kaṅkaṇam ",
    "folio":6
  },
  {
    "segmentnr":"SA_GK19_ksbhm11u:51",
    "original":"bhayaṃkaraṃ bhayasyāpi kṛtāntasyeva daivatam \/\/ Bhmj_11.25 \/\/",
    "analyzed":"bhayaṃkaram bhayasya api kṛtāntasya iva daivatam ",
    "folio":6
  },
  {
    "segmentnr":"SA_GK19_ksbhm11u:52",
    "original":"taddṛṣṭvā ghorasaṃrambho drauṇirdurjayavikramaḥ \/",
    "analyzed":"tat dṛṣṭvā ghora saṃrambhaḥ drauṇiḥ durjaya vikramaḥ ",
    "folio":6
  },
  {
    "segmentnr":"SA_GK19_ksbhm11u:53",
    "original":"sarvāyudhāvalī tasmai prāhiṇauddhairyabhūdharaḥ \/\/ Bhmj_11.26 \/\/",
    "analyzed":"sarva āyudha āvalī tasmai prāhiṇauḥ dhairya bhūdharaḥ ",
    "folio":6
  },
  {
    "segmentnr":"SA_GK19_ksbhm11u:54",
    "original":"tānyāyudhāni sahasā jvalitānyeva tejasā \/",
    "analyzed":"tāni āyudhāni sahasā jvalitāni eva tejasā ",
    "folio":6
  },
  {
    "segmentnr":"SA_GK19_ksbhm11u:55",
    "original":"bṛmbhamāṇaṃ mahadbhūtaṃ tadāsādya kṣayaṃ yayuḥ \/\/ Bhmj_11.27 \/\/",
    "analyzed":"bṛmbhamāṇam mahat bhūtam tat āsādya kṣayam yayuḥ ",
    "folio":6
  },
  {
    "segmentnr":"SA_GK19_ksbhm11u:56",
    "original":"drauṇistatastadākāramarīcibhyo vyalokayat \/",
    "analyzed":"drauṇiḥ tatas tad ākāra marīcibhyaḥ vyalokayat ",
    "folio":6
  },
  {
    "segmentnr":"SA_GK19_ksbhm11u:57",
    "original":"cakrāyudhasahasraṇi niḥsṛtāni sa vismayaḥ \/\/ Bhmj_11.28 \/\/",
    "analyzed":"cakra āyudha sahasraṇi niḥsṛtāni sa vismayaḥ ",
    "folio":6
  },
  {
    "segmentnr":"SA_GK19_ksbhm11u:58",
    "original":"kṣaṇādgrastāyudhastena gāḍhānuśayatāpitaḥ \/",
    "analyzed":"kṣaṇāt grasta āyudhaḥ tena gāḍha anuśaya tāpitaḥ ",
    "folio":6
  },
  {
    "segmentnr":"SA_GK19_ksbhm11u:59",
    "original":"prastutaṃ malinaṃ karma nininda svayamākulaḥ \/\/ Bhmj_11.29 \/\/",
    "analyzed":"prastutam malinam karma nininda svayam ākulaḥ ",
    "folio":6
  },
  {
    "segmentnr":"SA_GK19_ksbhm11u:60",
    "original":"sa rathādavatīryātha prayatastripurāntakam \/",
    "analyzed":"sa rathāt avatīrya atha prayataḥ tripurāntakam ",
    "folio":7
  },
  {
    "segmentnr":"SA_GK19_ksbhm11u:61",
    "original":"śūlinaṃ śaraṇaṃ prāyāttatstotramukharānanaḥ \/\/ Bhmj_11.30 \/\/",
    "analyzed":"śūlinam śaraṇam prāyāt tad stotra mukhara ānanaḥ ",
    "folio":7
  },
  {
    "segmentnr":"SA_GK19_ksbhm11u:62",
    "original":"ātmopahāraṃ rudrāya tasmindātuṃ samudyate \/",
    "analyzed":"ātma upahāram rudrāya tasmin dātum samudyate ",
    "folio":7
  },
  {
    "segmentnr":"SA_GK19_ksbhm11u:63",
    "original":"jvālākulā hemavedī purastātpratyadṛśyata \/\/ Bhmj_11.31 \/\/",
    "analyzed":"jvālā ākulā hema vedī purastāt pratyadṛśyata ",
    "folio":7
  },
  {
    "segmentnr":"SA_GK19_ksbhm11u:64",
    "original":"tadudbhūtairgaṇairghorairnānāprāṇimukhodaraiḥ \/",
    "analyzed":"tad udbhūtaiḥ gaṇaiḥ ghoraiḥ nānā prāṇi mukha udaraiḥ ",
    "folio":7
  },
  {
    "segmentnr":"SA_GK19_ksbhm11u:65",
    "original":"nānāpraharaṇairdīptairvyoma kṣipramapūrayat \/\/ Bhmj_11.32 \/\/",
    "analyzed":"nānā praharaṇaiḥ dīptaiḥ vyoma kṣipram apūrayat ",
    "folio":7
  },
  {
    "segmentnr":"SA_GK19_ksbhm11u:66",
    "original":"tato vedyāṃ mahāvahnau jvalite droṇanandanaḥ \/",
    "analyzed":"tatas vedyām mahā vahnau jvalite droṇa nandanaḥ ",
    "folio":7
  },
  {
    "segmentnr":"SA_GK19_ksbhm11u:67",
    "original":"bhaktyātmānaṃ trinetrāya nivedyābhyapatatsvayam \/\/ Bhmj_11.33 \/\/",
    "analyzed":"bhaktyā ātmānam trinetrāya nivedya abhyapatat svayam ",
    "folio":7
  },
  {
    "segmentnr":"SA_GK19_ksbhm11u:68",
    "original":"tuṣṭo 'tha bhagavānetya svayamandhakasūdanaḥ \/",
    "analyzed":"tuṣṭaḥ atha bhagavān etya svayam andhaka sūdanaḥ ",
    "folio":7
  },
  {
    "segmentnr":"SA_GK19_ksbhm11u:69",
    "original":"tamuvāca svamevāṃśamuttiṣṭhāṅgirasāṃ vara \/\/ Bhmj_11.34 \/\/",
    "analyzed":"tam uvāca svam eva aṃśam uttiṣṭha aṅgirasām vara ",
    "folio":7
  },
  {
    "segmentnr":"SA_GK19_ksbhm11u:70",
    "original":"saṃsthānāya mayaitāvatkṛtaṃ kaiṭabhavidviṣaḥ \/",
    "analyzed":"saṃsthānāya mayā etāvat kṛtam kaiṭabha vidviṣaḥ ",
    "folio":8
  },
  {
    "segmentnr":"SA_GK19_ksbhm11u:71",
    "original":"ātgānaṃ viddhi me kṛṣṇaṃ sa me bahumataḥ sadā \/\/ Bhmj_11.35 \/\/",
    "analyzed":"ātgānam viddhi me kṛṣṇam sa me bahu mataḥ sadā ",
    "folio":8
  },
  {
    "segmentnr":"SA_GK19_ksbhm11u:72",
    "original":"kālapakvāstu pāñcālā naiṣāṃ rakṣāsti kutracit \/",
    "analyzed":"kāla pakvāḥ tu pāñcālāḥ na eṣām rakṣā asti kutracid ",
    "folio":8
  },
  {
    "segmentnr":"SA_GK19_ksbhm11u:73",
    "original":"gṛhāṇa khaḍgametena dārayaitānaśaṅkitaḥ \/\/ Bhmj_11.36 \/\/",
    "analyzed":"gṛhāṇa khaḍgam etena dāraya etān aśaṅkitaḥ ",
    "folio":8
  },
  {
    "segmentnr":"SA_GK19_ksbhm11u:74",
    "original":"ityuktvā bhairave dīptaṃ khaḍgaṃ datvā tirohite \/",
    "analyzed":"iti uktvā bhairave dīptam khaḍgam da tvā tirohite ",
    "folio":8
  },
  {
    "segmentnr":"SA_GK19_ksbhm11u:75",
    "original":"tadā vikārādduṣprekṣyo drauṇiḥ śibiramāviśat \/\/ Bhmj_11.37 \/\/",
    "analyzed":"tadā vikārāt duṣprekṣyaḥ drauṇiḥ śibiram āviśat ",
    "folio":8
  },
  {
    "segmentnr":"SA_GK19_ksbhm11u:76",
    "original":"dvāri bhojakṛpau dhṛtvā vidrutānāṃ vadhāya saḥ \/",
    "analyzed":"dvāri bhoja kṛpau dhṛtvā vidrutānām vadhāya saḥ ",
    "folio":8
  },
  {
    "segmentnr":"SA_GK19_ksbhm11u:77",
    "original":"praviśya śayane śubhre dhṛṣṭadyumnaṃ vyalokayat \/\/ Bhmj_11.38 \/\/",
    "analyzed":"praviśya śayane śubhre dhṛṣṭadyumnam vyalokayat ",
    "folio":8
  },
  {
    "segmentnr":"SA_GK19_ksbhm11u:78",
    "original":"tārahārāṃśunakharaṃ dīptakesarisaṃnibham \/",
    "analyzed":"tāra hāra aṃśu nakharam dīpta kesari saṃnibham ",
    "folio":8
  },
  {
    "segmentnr":"SA_GK19_ksbhm11u:79",
    "original":"ghūrṇamānaśikhairdīpairvismayādiva vīkṣitam \/\/ Bhmj_11.39 \/\/",
    "analyzed":"ghūrṇamāna śikhaiḥ dīpaiḥ vismayāt iva vīkṣitam ",
    "folio":8
  },
  {
    "segmentnr":"SA_GK19_ksbhm11u:80",
    "original":"anekaraṇasaṃmardaśrāntairnidrāvimohitaiḥ \/",
    "analyzed":"aneka raṇa saṃmarda śrāntaiḥ nidrā vimohitaiḥ ",
    "folio":9
  },
  {
    "segmentnr":"SA_GK19_ksbhm11u:81",
    "original":"adhiṣṭhitaṃ bahubhaṭairmuktaparyāṇavāhanaiḥ \/\/ Bhmj_11.40 \/\/",
    "analyzed":"adhiṣṭhitam bahu bhaṭaiḥ mukta paryāṇa vāhanaiḥ ",
    "folio":9
  },
  {
    "segmentnr":"SA_GK19_ksbhm11u:82",
    "original":"taṃ dṛṣṭvā kopaśikhinā dahyamānaḥ smaranpituḥ \/",
    "analyzed":"tam dṛṣṭvā kopa śikhinā dahyamānaḥ smaran pituḥ ",
    "folio":9
  },
  {
    "segmentnr":"SA_GK19_ksbhm11u:83",
    "original":"uttiṣṭha re gurughneti drauṇiruktvā padāspṛśat \/\/ Bhmj_11.41 \/\/",
    "analyzed":"uttiṣṭha re guru ghna iti drauṇiḥ uktvā pada aspṛśat ",
    "folio":9
  },
  {
    "segmentnr":"SA_GK19_ksbhm11u:84",
    "original":"bodhitaḥ sahasā tena saṃbhramasvīkṛtāyudhaḥ \/",
    "analyzed":"bodhitaḥ sahasā tena saṃbhrama svīkṛta āyudhaḥ ",
    "folio":9
  },
  {
    "segmentnr":"SA_GK19_ksbhm11u:85",
    "original":"droṇaputraṃ parijñāya cakampe drupadātmajaḥ \/\/ Bhmj_11.42 \/\/",
    "analyzed":"droṇaputram parijñāya cakampe drupada ātmajaḥ ",
    "folio":9
  },
  {
    "segmentnr":"SA_GK19_ksbhm11u:86",
    "original":"drauṇistamutthitaṃ vegānmālyavadbhiḥ śiroruhaiḥ \/",
    "analyzed":"drauṇiḥ tam utthitam vegāt mālyavadbhiḥ śiroruhaiḥ ",
    "folio":9
  },
  {
    "segmentnr":"SA_GK19_ksbhm11u:87",
    "original":"ākṛṣyāpātayatkaṇṭhe gāḍhaṃ niṣpīḍya vihvalam \/\/ Bhmj_11.43 \/\/",
    "analyzed":"ākṛṣya apātayat kaṇṭhe gāḍham niṣpīḍya vihvalam ",
    "folio":9
  },
  {
    "segmentnr":"SA_GK19_ksbhm11u:88",
    "original":"niṣpiṣyamāṇaḥ saṃrambhādraktodgārākulānanaḥ \/",
    "analyzed":"niṣpiṣyamāṇaḥ saṃrambhāt rakta udgāra ākula ānanaḥ ",
    "folio":9
  },
  {
    "segmentnr":"SA_GK19_ksbhm11u:89",
    "original":"kupitvā pādayordraiṇiṃ nakhairdantaiśca visphuran \/\/ Bhmj_11.44 \/\/",
    "analyzed":"kupitvā pādayoḥ draiṇim nakhaiḥ dantaiḥ ca visphuran ",
    "folio":9
  },
  {
    "segmentnr":"SA_GK19_ksbhm11u:90",
    "original":"śastreṇa chindhi māṃ tūrṇaṃ mā padeneti gadgadam \/",
    "analyzed":"śastreṇa chinddhi mām tūrṇam mā padena iti gadgadam ",
    "folio":10
  },
  {
    "segmentnr":"SA_GK19_ksbhm11u:91",
    "original":"kaṇṭharuddhasvaraḥ śvāsādasphuṭākṣaramabhyadhāt \/\/ Bhmj_11.45 \/\/",
    "analyzed":"kaṇṭha ruddha svaraḥ śvāsāt asphuṭa akṣaram abhyadhāt ",
    "folio":10
  },
  {
    "segmentnr":"SA_GK19_ksbhm11u:92",
    "original":"tamabravīddroṇasutaḥ pāpa padbhyāṃ nihanyase \/",
    "analyzed":"tam abravīt droṇa sutaḥ pāpa padbhyām nihanyase ",
    "folio":10
  },
  {
    "segmentnr":"SA_GK19_ksbhm11u:93",
    "original":"lokānāṃ śastrapūtānāṃ na pāpaṃ gurughātinām \/\/ Bhmj_11.46 \/\/",
    "analyzed":"lokānām śastra pūtānām na pāpam guru ghātinām ",
    "folio":10
  },
  {
    "segmentnr":"SA_GK19_ksbhm11u:94",
    "original":"ityuktvā caraṇāghātairjarjaraṃ tamapothayat \/",
    "analyzed":"iti uktvā caraṇa āghātaiḥ jarjaram tam apothayat ",
    "folio":10
  },
  {
    "segmentnr":"SA_GK19_ksbhm11u:95",
    "original":"tasminhate tadvimardaśabdena bubudhe janaḥ \/\/ Bhmj_11.47 \/\/",
    "analyzed":"tasmin hate tad vimarda śabdena bubudhe janaḥ ",
    "folio":10
  },
  {
    "segmentnr":"SA_GK19_ksbhm11u:96",
    "original":"***** dhṛṣṭadyumnavadhaḥ \/\/ 1 \/\/ *****",
    "analyzed":"dhṛṣṭadyumna vadhaḥ ",
    "folio":10
  },
  {
    "segmentnr":"SA_GK19_ksbhm11u:97",
    "original":"tato drauṇiṃ samālekya ripuraktacchaṭāṅkitam \/",
    "analyzed":"tatas drauṇim samālekya ripu rakta chaṭā aṅkitam ",
    "folio":10
  },
  {
    "segmentnr":"SA_GK19_ksbhm11u:98",
    "original":"pāñcālā draupadeyāśca kālo 'yamiti menire \/\/ Bhmj_11.48 \/\/",
    "analyzed":"pāñcālāḥ draupadeyāḥ ca kālaḥ ayam iti menire ",
    "folio":10
  },
  {
    "segmentnr":"SA_GK19_ksbhm11u:99",
    "original":"nidrāśeṣāruṇadṛśāṃ śastrāṇyānayatāṃ mithaḥ \/",
    "analyzed":"nidrā śeṣa aruṇa dṛśām śastrāṇi ānayatām mithas ",
    "folio":10
  },
  {
    "segmentnr":"SA_GK19_ksbhm11u:100",
    "original":"krośatāṃ varma varmeti teṣāmāsīnmahāsvanaḥ \/\/ Bhmj_11.49 \/\/",
    "analyzed":"krośatām varma varmā iti teṣām āsīt mahā svanaḥ ",
    "folio":11
  },
  {
    "segmentnr":"SA_GK19_ksbhm11u:101",
    "original":"kva gajaḥ kva rathaḥ kvāśvaḥ kva cāpaṃ kva śilīmukhāḥ \/",
    "analyzed":"kva gajaḥ kva rathaḥ kva aśvaḥ kva cāpam kva śilīmukhāḥ ",
    "folio":11
  },
  {
    "segmentnr":"SA_GK19_ksbhm11u:102",
    "original":"iti bruvāṇānkhaṅgena drauṇiściccheda tānkrudhā \/\/ Bhmj_11.50 \/\/",
    "analyzed":"iti bruvāṇān khaṅgena drauṇiḥ ciccheda tān krudhā ",
    "folio":11
  },
  {
    "segmentnr":"SA_GK19_ksbhm11u:103",
    "original":"hatvottamaujasaṃ padbhyāṃ kaṇṭhe kaṭhinavikramaḥ \/",
    "analyzed":"hatvā uttamaujasam padbhyām kaṇṭhe kaṭhina vikramaḥ ",
    "folio":11
  },
  {
    "segmentnr":"SA_GK19_ksbhm11u:104",
    "original":"gadāhastaṃ yudhāmanyuṃ niṣpipeṣa virāviṇam \/\/ Bhmj_11.51 \/\/",
    "analyzed":"gadā hastam yudhāmanyum niṣpipeṣa virāviṇam ",
    "folio":11
  },
  {
    "segmentnr":"SA_GK19_ksbhm11u:105",
    "original":"tataḥ khaṅgena śūrāṇāṃ śirāṃsi bhuvi pātayan \/",
    "analyzed":"tatas khaṅgena śūrāṇām śirāṃsi bhuvi pātayan ",
    "folio":11
  },
  {
    "segmentnr":"SA_GK19_ksbhm11u:106",
    "original":"kālarātryāḥ sa vidadhe vinodaṃ kandukairiva \/\/ Bhmj_11.52 \/\/",
    "analyzed":"kālarātryāḥ sa vidadhe vinodam kandukaiḥ iva ",
    "folio":11
  },
  {
    "segmentnr":"SA_GK19_ksbhm11u:107",
    "original":"kṛṣṇāsutānāpatato draupadeyānasaṃbhramāt \/",
    "analyzed":"kṛṣṇā sutān āpatataḥ draupadeyān asaṃbhramāt ",
    "folio":11
  },
  {
    "segmentnr":"SA_GK19_ksbhm11u:108",
    "original":"cakāra karavālena sa kālakavalocitān \/\/ Bhmj_11.53 \/\/",
    "analyzed":"cakāra karavālena sa kāla kavala ucitān ",
    "folio":11
  },
  {
    "segmentnr":"SA_GK19_ksbhm11u:109",
    "original":"prativindhye hate vīre sutasome nipātite \/",
    "analyzed":"prativindhye hate vīre sutasome nipātite ",
    "folio":11
  },
  {
    "segmentnr":"SA_GK19_ksbhm11u:110",
    "original":"śrutakīrtai śatānīke chinne ca śrutavarmaṇi \/\/ Bhmj_11.54 \/\/",
    "analyzed":"śrutakīrtaiḥ śatānīke chinne ca śrutavarmaṇi ",
    "folio":12
  },
  {
    "segmentnr":"SA_GK19_ksbhm11u:111",
    "original":"śikhaṇḍī kṛṣṭakodaṇḍaḥ śarairdraiṇimapūrayat \/",
    "analyzed":"śikhaṇḍī kṛṣṭa kodaṇḍaḥ śaraiḥ draiṇim apūrayat ",
    "folio":12
  },
  {
    "segmentnr":"SA_GK19_ksbhm11u:112",
    "original":"droṇaputro 'pi khaḍgena kruddhastaṃ vidadhe dvidhā \/\/ Bhmj_11.55 \/\/",
    "analyzed":"droṇaputraḥ api khaḍgena kruddhaḥ tam vidadhe dvidhā ",
    "folio":12
  },
  {
    "segmentnr":"SA_GK19_ksbhm11u:113",
    "original":"***** draupadeyaśikhaṇḍivadhaḥ \/\/ 2 \/\/ *****",
    "analyzed":"draupadeya śikhaṇḍi vadhaḥ   ",
    "folio":12
  },
  {
    "segmentnr":"SA_GK19_ksbhm11u:114",
    "original":"kopādācāryaputreṇa vadhyamānāḥ prabhadrakāḥ \/",
    "analyzed":"kopāt ācārya putreṇa vadhyamānāḥ prabhadrakāḥ ",
    "folio":12
  },
  {
    "segmentnr":"SA_GK19_ksbhm11u:115",
    "original":"matsyasṛñjayapāñcālāḥ kālaṃ dadṛśurantike \/\/ Bhmj_11.56 \/\/",
    "analyzed":"matsya sṛñjaya pāñcālāḥ kālam dadṛśuḥ antike ",
    "folio":12
  },
  {
    "segmentnr":"SA_GK19_ksbhm11u:116",
    "original":"asitaṃ raktavasanaṃ raktamālyānulepanam \/",
    "analyzed":"asitam rakta vasanam rakta mālya anulepanam ",
    "folio":12
  },
  {
    "segmentnr":"SA_GK19_ksbhm11u:117",
    "original":"hasantaṃ vīkṣya taṃ vīrāḥ saṃhāraṃ menire sphṛṭam \/\/ Bhmj_11.57 \/\/",
    "analyzed":"hasantam vīkṣya tam vīrāḥ saṃhāram menire sphṛṭam ",
    "folio":12
  },
  {
    "segmentnr":"SA_GK19_ksbhm11u:118",
    "original":"ghanāndhakāre vīrāṇāṃ rathakuñjaravājinām \/",
    "analyzed":"ghana andhakāre vīrāṇām ratha kuñjara vājinām ",
    "folio":12
  },
  {
    "segmentnr":"SA_GK19_ksbhm11u:119",
    "original":"yodhānāṃ ca kṣayaṃ dvāri cakraturbhojagautamau \/\/ Bhmj_11.58 \/\/",
    "analyzed":"yodhānām ca kṣayam dvāri cakratuḥ bhoja gautamau ",
    "folio":12
  },
  {
    "segmentnr":"SA_GK19_ksbhm11u:120",
    "original":"evamakṣauhiṇīṃ hatvā vasāraktānulepanaḥ \/",
    "analyzed":"evam akṣauhiṇīm hatvā vasā rakta anulepanaḥ ",
    "folio":13
  },
  {
    "segmentnr":"SA_GK19_ksbhm11u:121",
    "original":"niryayau raudracarito drauṇirbhairavavigrahaḥ \/\/ Bhmj_11.59 \/\/",
    "analyzed":"niryayau raudra caritaḥ drauṇiḥ bhairava vigrahaḥ ",
    "folio":13
  },
  {
    "segmentnr":"SA_GK19_ksbhm11u:122",
    "original":"sa gatvā sahitastūrṇaṃ hārdikyena kṛpeṇa ca \/",
    "analyzed":"sa gatvā sahitaḥ tūrṇam hārdikyena kṛpeṇa ca ",
    "folio":13
  },
  {
    "segmentnr":"SA_GK19_ksbhm11u:123",
    "original":"dadarśa bhuvi rājānaṃ bhagnaśaktiṃ suyodhanam \/\/ Bhmj_11.60 \/\/",
    "analyzed":"dadarśa bhuvi rājānam bhagna śaktim suyodhanam ",
    "folio":13
  },
  {
    "segmentnr":"SA_GK19_ksbhm11u:124",
    "original":"vārayantaṃ gadāgreṇa muhuḥ kravyādamaṇḍalam \/",
    "analyzed":"vārayantam gadā agreṇa muhur kravyāda maṇḍalam ",
    "folio":13
  },
  {
    "segmentnr":"SA_GK19_ksbhm11u:125",
    "original":"vyathayā marmadinyā bhakṣayantaṃ vasuṃdharām \/\/ Bhmj_11.61 \/\/",
    "analyzed":"vyathayā bhakṣayantam vasuṃdharām ",
    "folio":13
  },
  {
    "segmentnr":"SA_GK19_ksbhm11u:126",
    "original":"śoṇitaṃ vadanodvāntaṃ parimṛjyāśu tasya te \/",
    "analyzed":"śoṇitam vadana udvāntam parimṛjya āśu tasya te ",
    "folio":13
  },
  {
    "segmentnr":"SA_GK19_ksbhm11u:127",
    "original":"sarvapāñcalasaṃhārakathayā vavṛṣuḥ sudhām \/\/ Bhmj_11.62 \/\/",
    "analyzed":"sarva pāñcala saṃhāra kathayā vavṛṣuḥ sudhām ",
    "folio":13
  },
  {
    "segmentnr":"SA_GK19_ksbhm11u:128",
    "original":"sa kiṃciccheṣajīvo 'pi tacchrutvā vṛttakandharaḥ \/",
    "analyzed":"sa kiṃcid śeṣa jīvaḥ api tat śrutvā vṛtta kandharaḥ ",
    "folio":13
  },
  {
    "segmentnr":"SA_GK19_ksbhm11u:129",
    "original":"paryantagrasitāvyaktabhāṣitaiḥ praśaśaṃsa tān \/\/ Bhmj_11.63 \/\/",
    "analyzed":"paryanta grasita avyakta bhāṣitaiḥ praśaśaṃsa tān ",
    "folio":13
  },
  {
    "segmentnr":"SA_GK19_ksbhm11u:130",
    "original":"sa pariṣvajya yatnena drauṇiṃ sāśruvilocanam \/",
    "analyzed":"sa pariṣvajya yatnena drauṇim sa aśru vilocanam ",
    "folio":14
  },
  {
    "segmentnr":"SA_GK19_ksbhm11u:131",
    "original":"punarnaḥ saṃgamaḥ svarge bhūyādityavadacchanaiḥ \/\/ Bhmj_11.64 \/\/",
    "analyzed":"punar naḥ saṃgamaḥ svarge bhūyāt iti avadat śanais ",
    "folio":14
  },
  {
    "segmentnr":"SA_GK19_ksbhm11u:132",
    "original":"aṅge vidhāya dayitāṃ sa gadāṃ sadaiva bhuktāṃ ciraṃ vasumatīmavagūhya dorbhyām \/",
    "analyzed":"aṅge vidhāya dayitām sa gadām sadā eva bhuktām ciram vasumatīm avagūhya dorbhyām ",
    "folio":14
  },
  {
    "segmentnr":"SA_GK19_ksbhm11u:133",
    "original":"karṇāvalambitabalodgatajīvacāro vīraḥ śanaiḥ suravadhūpraṇayī babhūva \/\/ Bhmj_11.65 \/\/",
    "analyzed":"karṇa avalambita bala udgata jīva cāraḥ vīraḥ śanais sura vadhū praṇayī babhūva ",
    "folio":14
  },
  {
    "segmentnr":"SA_GK19_ksbhm11u:134",
    "original":"***** duryodhanasvargagamanam \/\/ 3 \/\/ *****",
    "analyzed":"duryodhana svarga gamanam ",
    "folio":14
  },
  {
    "segmentnr":"SA_GK19_ksbhm11u:135",
    "original":"atrāntare prayātāyāṃ kṣapāyāṃ kṣapitārayaḥ \/",
    "analyzed":"atra antare prayātāyām kṣapāyām kṣapita arayaḥ ",
    "folio":14
  },
  {
    "segmentnr":"SA_GK19_ksbhm11u:136",
    "original":"jajñire pāṇḍavāḥ karma dāruṇaṃ drauṇinā kṛtam \/\/ Bhmj_11.66 \/\/",
    "analyzed":"jajñire pāṇḍavāḥ karma dāruṇam drauṇinā kṛtam ",
    "folio":14
  },
  {
    "segmentnr":"SA_GK19_ksbhm11u:137",
    "original":"muktānmahābhayāttasmātkṛṣṇā śrutvā hatānsutān \/",
    "analyzed":"muktān mahā bhayāt tasmāt kṛṣṇā śrutvā hatān sutān ",
    "folio":14
  },
  {
    "segmentnr":"SA_GK19_ksbhm11u:138",
    "original":"anujāṃśca sapāñcālānpapāta bhuvi mūrcchitā \/\/ Bhmj_11.67 \/\/",
    "analyzed":"anujān ca sa pāñcālān papāta bhuvi mūrcchitā ",
    "folio":14
  },
  {
    "segmentnr":"SA_GK19_ksbhm11u:139",
    "original":"śanakairlabdhasaṃjñā sā vilapantī sulocanā \/",
    "analyzed":"śanakais labdha saṃjñā sā vilapantī su locanā ",
    "folio":14
  },
  {
    "segmentnr":"SA_GK19_ksbhm11u:140",
    "original":"pārthānāṃ śokavidhurā hṛdayāni vyadārayat \/\/ Bhmj_11.68 \/\/",
    "analyzed":"pārthānām śoka vidhurā hṛdayāni vyadārayat ",
    "folio":15
  },
  {
    "segmentnr":"SA_GK19_ksbhm11u:141",
    "original":"yāvanna viśikhaiḥ kṛttamuttamāṅgaṃ vikarmaṇaḥ \/",
    "analyzed":"yāvat na viśikhaiḥ kṛttam uttamāṅgam vikarmaṇaḥ ",
    "folio":15
  },
  {
    "segmentnr":"SA_GK19_ksbhm11u:142",
    "original":"drauṇerdṛṣṭaṃ mayā tāvajjīvitasyāyamañjaliḥ \/\/ Bhmj_11.69 \/\/",
    "analyzed":"drauṇeḥ dṛṣṭam mayā tāvat jīvitasya ayam añjaliḥ ",
    "folio":15
  },
  {
    "segmentnr":"SA_GK19_ksbhm11u:143",
    "original":"ityuktvā draupadī duḥkhādvīkṣamāṇā vṛkodaram \/",
    "analyzed":"iti uktvā draupadī duḥkhāt vīkṣamāṇā vṛkodaram ",
    "folio":15
  },
  {
    "segmentnr":"SA_GK19_ksbhm11u:144",
    "original":"novāca kiṃcitsaṃtāpānmaraṇe kṛtaniścayā \/\/ Bhmj_11.70 \/\/",
    "analyzed":"na uvāca kiṃcid saṃtāpāt maraṇe kṛta niścayā ",
    "folio":15
  },
  {
    "segmentnr":"SA_GK19_ksbhm11u:145",
    "original":"tato bhīmaḥ priyāśokaśūlenābhyāhato hṛdi \/",
    "analyzed":"tatas bhīmaḥ priyā śoka śūlena abhyāhataḥ hṛdi ",
    "folio":15
  },
  {
    "segmentnr":"SA_GK19_ksbhm11u:146",
    "original":"prayayau rathamāruhya droṇaputrajighāṃsayā \/\/ Bhmj_11.71 \/\/",
    "analyzed":"prayayau ratham āruhya droṇaputra jighāṃsayā ",
    "folio":15
  },
  {
    "segmentnr":"SA_GK19_ksbhm11u:147",
    "original":"vrajatastasya kālagneriva lokāndidhakṣataḥ \/",
    "analyzed":"vrajataḥ tasya kālagneḥ iva lokān didhakṣataḥ ",
    "folio":15
  },
  {
    "segmentnr":"SA_GK19_ksbhm11u:148",
    "original":"dhūmamālābhramaṃ cakre lalāṭe bhrukuṭiḥ kṣaṇam \/\/ Bhmj_11.72 \/\/",
    "analyzed":"dhūma mālā bhramam cakre lalāṭe bhrukuṭiḥ kṣaṇam ",
    "folio":15
  },
  {
    "segmentnr":"SA_GK19_ksbhm11u:149",
    "original":"raudro rudrāśrayo drauṇiḥ kruddhaśca pavanātmajaḥ \/",
    "analyzed":"raudraḥ rudra āśrayaḥ drauṇiḥ kruddhaḥ ca pavanātmajaḥ ",
    "folio":15
  },
  {
    "segmentnr":"SA_GK19_ksbhm11u:150",
    "original":"gacchāmaḥ pṛṣṭhatastasmādityūce pāṇḍavānhariḥ \/\/ Bhmj_11.73 \/\/",
    "analyzed":"gacchāmaḥ pṛṣṭhatas tasmāt iti ūce pāṇḍavān hariḥ ",
    "folio":16
  },
  {
    "segmentnr":"SA_GK19_ksbhm11u:151",
    "original":"tataḥ kirīṭipramukhāḥ saha sātyakinā yayuḥ \/",
    "analyzed":"tatas kirīṭi pramukhāḥ saha sātyakinā yayuḥ ",
    "folio":16
  },
  {
    "segmentnr":"SA_GK19_ksbhm11u:152",
    "original":"rathinaḥ seṣavaḥ sarve pāṇḍuputrā yuyutsavaḥ \/\/ Bhmj_11.74 \/\/",
    "analyzed":"rathinaḥ sa iṣavaḥ sarve pāṇḍu putrāḥ yuyutsavaḥ ",
    "folio":16
  },
  {
    "segmentnr":"SA_GK19_ksbhm11u:153",
    "original":"tataste drauṇimāsādya prasuptavadhapātakāt \/",
    "analyzed":"tatas te drauṇim āsādya prasupta vadha pātakāt ",
    "folio":16
  },
  {
    "segmentnr":"SA_GK19_ksbhm11u:154",
    "original":"dhvastacchāyaṃ kriyāhīnaṃ kopenākulatāṃ yayuḥ \/\/ Bhmj_11.75 \/\/",
    "analyzed":"dhvasta chāyam kriyā hīnam kopena ākula tām yayuḥ ",
    "folio":16
  },
  {
    "segmentnr":"SA_GK19_ksbhm11u:155",
    "original":"abhidrute bhīmasene drauṇiṃ nakulasārathau\/",
    "analyzed":"abhidrute bhīmasene drauṇim nakula sārathau ",
    "folio":16
  },
  {
    "segmentnr":"SA_GK19_ksbhm11u:156",
    "original":"pādacārī ghṛtābhyaktaḥ sarasvatyāstaṭe kṣaṇam \/",
    "analyzed":"pāda cārī ghṛta abhyaktaḥ sarasvatyāḥ taṭe kṣaṇam ",
    "folio":16
  },
  {
    "segmentnr":"SA_GK19_ksbhm11u:157",
    "original":"apāṇḍavaṃ jagatkartuṃ brahmaśīrṣāstramādade \/\/ Bhmj_11.76 \/\/",
    "analyzed":"apāṇḍavam jagat kartum brahma śīrṣa astram ādade ",
    "folio":16
  },
  {
    "segmentnr":"SA_GK19_ksbhm11u:158",
    "original":"tadvināśāya pārtho 'pi brahmāstramasṛjatkṛtī \/",
    "analyzed":"tad vināśāya pārthaḥ api brahmāstram asṛjat kṛtī ",
    "folio":16
  },
  {
    "segmentnr":"SA_GK19_ksbhm11u:159",
    "original":"yenābhavandiśo vyāptāḥ kampātaṅkataraṅgitāḥ \/\/ Bhmj_11.77 \/\/",
    "analyzed":"yena abhavan diśaḥ vyāptāḥ kampa ātaṅka taraṅgitāḥ ",
    "folio":16
  },
  {
    "segmentnr":"SA_GK19_ksbhm11u:160",
    "original":"atrāntare samabhyāyānnāradena saha svayam \/",
    "analyzed":"atrā antare samabhyāyāt nāradena saha svayam ",
    "folio":17
  },
  {
    "segmentnr":"SA_GK19_ksbhm11u:161",
    "original":"muniḥ satyavatīsūnurbhagavānbhūtabhāvanaḥ \/\/ Bhmj_11.78 \/\/",
    "analyzed":"muniḥ satyavatī sūnuḥ bhagavān bhūtabhāvanaḥ ",
    "folio":17
  },
  {
    "segmentnr":"SA_GK19_ksbhm11u:162",
    "original":"so 'bravīddroṇatanayaṃ jiṣṇuṃ ca kṣayaśaṅkitaḥ \/",
    "analyzed":"saḥ abravīt droṇa tanayam jiṣṇum ca kṣaya śaṅkitaḥ ",
    "folio":17
  },
  {
    "segmentnr":"SA_GK19_ksbhm11u:163",
    "original":"ayaṃ divyāstrasaṃmarde hatavīraṃ jagaddahet \/\/ Bhmj_11.79 \/\/",
    "analyzed":"ayam divya astra saṃmarde hata vīram jagat dahet ",
    "folio":17
  },
  {
    "segmentnr":"SA_GK19_ksbhm11u:164",
    "original":"pārtha saṃhara divyāstraṃ tvaṃ ca drauṇe girā mama \/",
    "analyzed":"pārtha saṃhara divya astram tvam ca drauṇe girā mama ",
    "folio":17
  },
  {
    "segmentnr":"SA_GK19_ksbhm11u:165",
    "original":"akāṇḍe mā bhavantvete lokāḥ pralayabhāginaḥ \/\/ Bhmj_11.80 \/\/",
    "analyzed":"akāṇḍe mā bhavantu ete lokāḥ pralaya bhāginaḥ ",
    "folio":17
  },
  {
    "segmentnr":"SA_GK19_ksbhm11u:166",
    "original":"ityukte muninā kṣipraṃ saṃjahārāstramarjunaḥ \/",
    "analyzed":"iti ukte muninā kṣipram saṃjahāra astram arjunaḥ ",
    "folio":17
  },
  {
    "segmentnr":"SA_GK19_ksbhm11u:167",
    "original":"drauṇiḥ prayogakuśalo neśo 'bhūdastrasaṃhṛtau \/\/ Bhmj_11.81 \/\/",
    "analyzed":"drauṇiḥ prayoga kuśalaḥ na īśaḥ abhūt astra saṃhṛtau ",
    "folio":17
  },
  {
    "segmentnr":"SA_GK19_ksbhm11u:168",
    "original":"tataḥ prajvalite loke vyathite suramaṇḍale \/",
    "analyzed":"tatas prajvalite loke vyathite sura maṇḍale ",
    "folio":17
  },
  {
    "segmentnr":"SA_GK19_ksbhm11u:169",
    "original":"abhimanyuvadhūgarbhe drauṇirastramapātayat \/\/ Bhmj_11.82 \/\/",
    "analyzed":"abhimanyu vadhū garbhe drauṇiḥ astram apātayat ",
    "folio":17
  },
  {
    "segmentnr":"SA_GK19_ksbhm11u:170",
    "original":"bhūyastatpratiṣedhāya putrasaṃtānavāñchayā \/",
    "analyzed":"bhūyas tad pratiṣedhāya putra saṃtāna vāñchayā ",
    "folio":18
  },
  {
    "segmentnr":"SA_GK19_ksbhm11u:171",
    "original":"nindandroṇasutaṃ pārthastadastraṃ kupito 'sṛjat \/\/ Bhmj_11.83 \/\/",
    "analyzed":"nindan droṇa sutam pārthaḥ tat astram kupitaḥ asṛjat ",
    "folio":18
  },
  {
    "segmentnr":"SA_GK19_ksbhm11u:172",
    "original":"tataḥ kṛṣṇo 'vadajjiṣṇuṃ viṣaṇṇaṃ saṃtatikṣayāt \/",
    "analyzed":"tatas kṛṣṇaḥ avadat jiṣṇum viṣaṇṇam saṃtati kṣayāt ",
    "folio":18
  },
  {
    "segmentnr":"SA_GK19_ksbhm11u:173",
    "original":"mā śuco dhairyajaladhe na te vaṃśo vinaṅkṣyati \/\/ Bhmj_11.84 \/\/",
    "analyzed":"mā śucaḥ dhairya jaladhe na te vaṃśaḥ vinaṅkṣyati ",
    "folio":18
  },
  {
    "segmentnr":"SA_GK19_ksbhm11u:174",
    "original":"jātvenaṃ jīvayiṣyāmi dagdhamapyastratejasā \/",
    "analyzed":"jātu enam jīvayiṣyāmi dagdham api astra tejasā ",
    "folio":18
  },
  {
    "segmentnr":"SA_GK19_ksbhm11u:175",
    "original":"uttarāyāḥ sthitaṃ garbhe saubhadratanayaṃ śiśum \/\/ Bhmj_11.85 \/\/",
    "analyzed":"uttarāyāḥ sthitam garbhe saubhadra tanayam śiśum ",
    "folio":18
  },
  {
    "segmentnr":"SA_GK19_ksbhm11u:176",
    "original":"iti bruvāṇe govinde pārthāstre jvalite bhuvi \/",
    "analyzed":"iti bruvāṇe govinde pārtha astre jvalite bhuvi ",
    "folio":18
  },
  {
    "segmentnr":"SA_GK19_ksbhm11u:177",
    "original":"uvāca droṇatanayaṃ vyāso devarṣiṇā saha \/\/ Bhmj_11.86 \/\/",
    "analyzed":"uvāca droṇa tanayam vyāsaḥ deva ṛṣiṇā saha ",
    "folio":18
  },
  {
    "segmentnr":"SA_GK19_ksbhm11u:178",
    "original":"tyaja cūḍāmaṇiṃ rakṣa jīvaratnaṃ mahāstrataḥ \/",
    "analyzed":"tyaja cūḍāmaṇim rakṣa jīva ratnam mahā astrataḥ ",
    "folio":18
  },
  {
    "segmentnr":"SA_GK19_ksbhm11u:179",
    "original":"aśaktaśca pramādī ca jānīṣe na yathocitam \/\/ Bhmj_11.87 \/\/",
    "analyzed":"aśaktaḥ ca pramādī ca jānīṣe na yathocitam ",
    "folio":18
  },
  {
    "segmentnr":"SA_GK19_ksbhm11u:180",
    "original":"vatsarāṇāṃ sahasra tvaṃ visrarogī samāhitaḥ \/",
    "analyzed":"vatsarāṇām sahasra tvam visra rogī samāhitaḥ ",
    "folio":19
  },
  {
    "segmentnr":"SA_GK19_ksbhm11u:181",
    "original":"durbhikṣavyañjako duḥkhī vijane vicariṣyasi \/\/ Bhmj_11.88 \/\/",
    "analyzed":"durbhikṣa vyañjakaḥ duḥkhī vijane vicariṣyasi ",
    "folio":19
  },
  {
    "segmentnr":"SA_GK19_ksbhm11u:182",
    "original":"iti śapto gurusutaḥ kopādvyāsamabhāṣata \/",
    "analyzed":"iti śaptaḥ guru sutaḥ kopāt vyāsam abhāṣata ",
    "folio":19
  },
  {
    "segmentnr":"SA_GK19_ksbhm11u:183",
    "original":"vyasane patitaḥ kasmātkṣipto 'haṃ saṃkaṭe tvayā \/\/ Bhmj_11.89 \/\/",
    "analyzed":"vyasane patitaḥ kasmāt kṣiptaḥ aham saṃkaṭe tvayā ",
    "folio":19
  },
  {
    "segmentnr":"SA_GK19_ksbhm11u:184",
    "original":"yatra yatra bhaviṣyāmi tatra tatra mamānugaḥ \/",
    "analyzed":"yatra yatra bhaviṣyāmi tatra tatra mama anugaḥ ",
    "folio":19
  },
  {
    "segmentnr":"SA_GK19_ksbhm11u:185",
    "original":"tvamapi pratiśāpena mune nityaṃ bhaviṣyasi \/\/ Bhmj_11.90 \/\/",
    "analyzed":"tvam api pratiśāpena mune nityam bhaviṣyasi ",
    "folio":19
  },
  {
    "segmentnr":"SA_GK19_ksbhm11u:186",
    "original":"ityuktvāstropahārāya cūḍāratnaṃ vitīrya saḥ \/",
    "analyzed":"iti uktvā astra upahārāya cūḍāratnam vitīrya saḥ ",
    "folio":19
  },
  {
    "segmentnr":"SA_GK19_ksbhm11u:187",
    "original":"prayayau droṇatanayo muniśca muninā saha \/\/ Bhmj_11.91 \/\/",
    "analyzed":"prayayau droṇa tanayaḥ muniḥ ca muninā saha ",
    "folio":19
  },
  {
    "segmentnr":"SA_GK19_ksbhm11u:188",
    "original":"tataḥ praśānte brahmāstre pāṇḍavāḥ saha śauriṇā \/",
    "analyzed":"tatas praśānte brahmāstre pāṇḍavāḥ saha śauriṇā ",
    "folio":19
  },
  {
    "segmentnr":"SA_GK19_ksbhm11u:189",
    "original":"cūḍāratnaṃ samādāya yājñasenyai nyavedayan \/\/ Bhmj_11.92 \/\/",
    "analyzed":"cūḍāratnam samādāya yājñasenyai nyavedayan ",
    "folio":19
  },
  {
    "segmentnr":"SA_GK19_ksbhm11u:190",
    "original":"***** aiṣīkamastram \/\/ 4 \/\/ *****",
    "analyzed":"aiṣīkam astram ",
    "folio":20
  },
  {
    "segmentnr":"SA_GK19_ksbhm11u:191",
    "original":"evaṃ prasādya pāñcālīṃ śokārtāḥ pāṇḍunandanāḥ \/",
    "analyzed":"evam prasādya pāñcālīm śoka ārtāḥ pāṇḍu nandanāḥ ",
    "folio":20
  },
  {
    "segmentnr":"SA_GK19_ksbhm11u:192",
    "original":"pāñcālakadanaṃ ghoraṃ dhyāyanto na yayurvṛtim \/\/ Bhmj_11.93 \/\/",
    "analyzed":"pāñcāla kadanam ghoram dhyāyantaḥ na yayuḥ vṛtim ",
    "folio":20
  },
  {
    "segmentnr":"SA_GK19_ksbhm11u:193",
    "original":"saṃjayeneti kathite śrutvā rājāmbikāsutaḥ \/",
    "analyzed":"saṃjayena iti kathite śrutvā rājā ambikāsutaḥ ",
    "folio":20
  },
  {
    "segmentnr":"SA_GK19_ksbhm11u:194",
    "original":"papāta mūrcchito mohāllīnaśokānalaḥ kṣaṇam \/\/ Bhmj_11.94 \/\/",
    "analyzed":"papāta mūrcchitaḥ mohāt līna śoka analaḥ kṣaṇam ",
    "folio":20
  },
  {
    "segmentnr":"SA_GK19_ksbhm11u:195",
    "original":"taṃ śītasalilāpūrairāśvāsyovāca saṃjayaḥ \/",
    "analyzed":"tam śīta salila āpūraiḥ āśvāsya uvāca saṃjayaḥ ",
    "folio":20
  },
  {
    "segmentnr":"SA_GK19_ksbhm11u:196",
    "original":"mantriṇaśca priyānputrāñśocantaṃ vyathitendriyam \/\/ Bhmj_11.95 \/\/",
    "analyzed":"mantriṇaḥ ca priyān putrān śocantam vyathita indriyam ",
    "folio":20
  },
  {
    "segmentnr":"SA_GK19_ksbhm11u:197",
    "original":"svapnamāyāvilasitaiḥ paryante śokamohadaiḥ \/",
    "analyzed":"svapna māyā vilasitaiḥ paryante śoka moha daiḥ ",
    "folio":20
  },
  {
    "segmentnr":"SA_GK19_ksbhm11u:198",
    "original":"saṃsāravibhramairdhīrāḥ spṛśyante na manīṣiṇaḥ \/\/ Bhmj_11.96 \/\/",
    "analyzed":"saṃsāra vibhramaiḥ dhīrāḥ spṛśyante na manīṣiṇaḥ ",
    "folio":20
  },
  {
    "segmentnr":"SA_GK19_ksbhm11u:199",
    "original":"devaindrajālikakṛtaiśchāyākrīḍanakairiva \/",
    "analyzed":"deva aindrajālika kṛtaiḥ chāyā krīḍanakaiḥ iva ",
    "folio":20
  },
  {
    "segmentnr":"SA_GK19_ksbhm11u:200",
    "original":"putrairdhanaiśca dāraiśca na muhyanti madāśayāḥ \/\/ Bhmj_11.97 \/\/",
    "analyzed":"putraiḥ dhanaiḥ ca dāraiḥ ca na muhyanti mad āśayāḥ ",
    "folio":21
  },
  {
    "segmentnr":"SA_GK19_ksbhm11u:201",
    "original":"upekṣitastvayaivāyaṃ durnayādbāndhavakṣayaḥ \/",
    "analyzed":"upekṣitaḥ tvayā eva ayam durnayāt bāndhava kṣayaḥ ",
    "folio":21
  },
  {
    "segmentnr":"SA_GK19_ksbhm11u:202",
    "original":"vṛtte tasminnamithyaiva śokaṃ kartumihārhasi \/\/ Bhmj_11.98 \/\/",
    "analyzed":"vṛtte tasmin na mithyā eva śokam kartum iha arhasi ",
    "folio":21
  },
  {
    "segmentnr":"SA_GK19_ksbhm11u:203",
    "original":"prabhāvaprabhavairbhāvairmāyāvibhavabhāvitaiḥ \/",
    "analyzed":"prabhāva prabhavaiḥ bhāvaiḥ māyā vibhava bhāvitaiḥ ",
    "folio":21
  },
  {
    "segmentnr":"SA_GK19_ksbhm11u:204",
    "original":"abhāvaniṣṭhāparyantaiḥ satāṃ na kriyate bhramaḥ \/\/ Bhmj_11.99 \/\/",
    "analyzed":"abhāva niṣṭhā paryantaiḥ satām na kriyate bhramaḥ ",
    "folio":21
  },
  {
    "segmentnr":"SA_GK19_ksbhm11u:205",
    "original":"svakarmamudrite loke niyatau pralayodadhau \/",
    "analyzed":"sva karma mudrite loke niyatau pralaya udadhau ",
    "folio":21
  },
  {
    "segmentnr":"SA_GK19_ksbhm11u:206",
    "original":"kalayāmi na kālasya kaśca tāvati vartate \/\/ Bhmj_11.100 \/\/",
    "analyzed":"kalayāmi na kālasya kaḥ ca tāvati vartate ",
    "folio":21
  },
  {
    "segmentnr":"SA_GK19_ksbhm11u:207",
    "original":"ityādi saṃjayamukhā nṛpamugramohabhagnaṃ svayaṃ vihitadurnayadṛṣṭapāram \/",
    "analyzed":"ityādi saṃjaya mukhāḥ nṛpam ugra moha bhagnam svayam vihita durnaya dṛṣṭa pāram ",
    "folio":21
  },
  {
    "segmentnr":"SA_GK19_ksbhm11u:208",
    "original":"helāvalatkalabhacñcalakarṇatālalolāṃ bhavasthitikathāmasakṛttamūcuḥ \/\/ Bhmj_11.101 \/\/",
    "analyzed":"helā valat kalabha cñcala karṇa tāla lolām bhava sthiti kathām asakṛt tam ūcuḥ ",
    "folio":21
  },
  {
    "segmentnr":"SA_GK19_ksbhm11u:209",
    "original":"iti kṣemendraviracitāyāṃ bhāratamañjaryāṃ sauptikaparva",
    "analyzed":"iti kṣemendra viracitāyām bhāratamañjaryām sauptikaparva ",
    "folio":21
  }
]