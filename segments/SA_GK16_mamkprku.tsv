segmentnr	original	analyzed
SA_GK16_mamkprku-0	oṃ namaḥ śivāya	om namaḥ śivāya 
SA_GK16_mamkprku-1	kāvyaprakāśakārikāvalī	        
SA_GK16_mamkprku-2	niyatikṛtaniyamarahitāṃ hlādaikamayīmananyaparatantrām /	niyati kṛta niyama rahitām hlāda eka mayīm ananya paratantrām 
SA_GK16_mamkprku-3	navarasarucitāṃ nirmitimādadhatī bhāratī kaverjayati // MKpr-K_1 //	nava rasa rucitām nirmitim ādadhatī bhāratī kaveḥ jayati 
SA_GK16_mamkprku-4	kāvyaṃ yaśase 'rthakṛte vyavahāravide śivetarakṣataye /	kāvyam yaśase ṛtha kṛte vyavahāra vide śiva itara kṣataye 
SA_GK16_mamkprku-5	sadyaḥ paranirvṛtaye kāntāsaṃmitatayopadeśayuje // MKpr-K_2 //	sadyas para nirvṛtaye kāntā saṃmita tayā upadeśa yuje 
SA_GK16_mamkprku-6	śaktirnipuṇatā lokaśāstrakāvyādyavekṣaṇāt /	śaktiḥ nipuṇa tā loka śāstra kāvya ādi avekṣaṇāt 
SA_GK16_mamkprku-7	kāvyajñaśikṣayābhyāsa iti hetustadudbhave // MKpr-K_3 //	kāvya jña śikṣayā abhyāsaḥ iti hetuḥ tad udbhave 
SA_GK16_mamkprku-8	tadadoṣau śabdārthau saguṇāvanalaṅkṛtī punaḥ kvāpi /	tad adoṣau śabda arthau sa guṇau analaṅkṛtī punar kvāpi 
SA_GK16_mamkprku-9	idamuttamamatiśayini vyaṅgye vācyāddhvanirbudhaiḥ kathitaḥ // MKpr-K_4 //	idam uttamam atiśayini vyaṅgye vācyāt dhvaniḥ budhaiḥ kathitaḥ 
SA_GK16_mamkprku-10	atādṛśi guṇībhūtavyaṅgyaṃ vyaṅgye tu madhyamam /	       tu   
SA_GK16_mamkprku-11	śabdacitraṃ vācyacitramavyaṅgyaṃ tvavaraṃ smṛtam // MKpr-K_5 //	śabda citram vācya citram avyaṅgyam tu avaram smṛtam 
SA_GK16_mamkprku-12	syādvācako lākṣaṇikaḥ śabdo 'tra vyañjakastridhā /	syāt vācakaḥ lākṣaṇikaḥ vyañjakaḥ tridhā 
SA_GK16_mamkprku-13	vācyādayastadarthāḥ syustātparyārtho 'pi keṣucit // MKpr-K_6 //	vācya ādayaḥ tad arthāḥ syuḥ tātparyārthaḥ pi keṣucid 
SA_GK16_mamkprku-14	sarveṣāṃ prāyaśo 'rthānāṃ vyañjakatvamapīṣyate /	sarveṣām prāyaśas rthānām vyañjaka tvam api iṣyate 
SA_GK16_mamkprku-15	sākṣātsaṃketitaṃ yo 'rthamabhidhatte sa v=acakaḥ // MKpr-K_7 //	sākṣāt saṃketitam yaḥ rtham abhidhatte sa vacakaḥ 
SA_GK16_mamkprku-16	saṅketitaścaturbhedo jātyādirjātireva vā /	saṅketitaḥ catur bhedaḥ jāti ādiḥ jātiḥ eva vā 
SA_GK16_mamkprku-17	sa mukhyo 'rthastatra mukhyo vyāpāro 'syābhidhocyate // MKpr-K_8 //	sa mukhyaḥ rthaḥ tatra mukhyaḥ syā abhidhā ucyate 
SA_GK16_mamkprku-18	mukhyārthabādhe tadyoge rūḍhito 'tha prayojanāt /	mukhya artha bādhe tad yoge rūḍhitaḥ tha prayojanāt 
SA_GK16_mamkprku-19	anyo 'rtho lakṣyate yatsā lakṣaṇāropitā kriyā // MKpr-K_9 //	anyaḥ rthaḥ lakṣyate yat sā lakṣaṇa āropitā kriyā 
SA_GK16_mamkprku-20	svāsiddhaye parākṣepaḥ parārthaṃ svasamarpaṇam /	sva asiddhaye parākṣepaḥ para artham sva samarpaṇam 
SA_GK16_mamkprku-21	upādānaṃ lakṣaṇaṃ cetyuktā śuddhaiva sā dvidhā // MKpr-K_10 //	upādānam lakṣaṇam ca iti uktā śuddhā eva sā dvidhā 
SA_GK16_mamkprku-22	sāropānyā tu yatroktau viṣyī viṣayastathā /	sā āropā anyā tu yatra uktau viṣyī viṣayaḥ tathā 
SA_GK16_mamkprku-23	viṣyayyantaḥkṛtenyasmin sā syātsādhyavasānikā // MKpr-K_11 //	sā syāt sādhyavasānikā 
SA_GK16_mamkprku-24	bhedāvimau ca sādṛśyātsambandhāntaratastathā /	bhedau imau ca sādṛśyāt sambandha antarataḥ tathā 
SA_GK16_mamkprku-25	gauṇau śuddhau ca vijñeyau lakṣaṇā tena ṣaḍvidhā // MKpr-K_12 //	gauṇau śuddhau ca vijñeyau lakṣaṇā tena ṣaḍvidhā 
SA_GK16_mamkprku-26	vyaṅgyena rahitā rūḍhau sahitā tu prayojane /	vyaṅgyena rahitā rūḍhau sahitā tu prayojane 
SA_GK16_mamkprku-27	tacca gūḍhamagūḍhaṃ vā tadeṣā kathitā tridhā // MKpr-K_13 //	tat ca gūḍham agūḍham vā tat eṣā kathitā tridhā 
SA_GK16_mamkprku-28	tadbhūlakṣiṇikastatra vyāpāro vyañjanātmakaḥ /	tad bhū lakṣiṇikaḥ tatra vyāpāraḥ vyañjana ātmakaḥ 
SA_GK16_mamkprku-29	yasya pratītimādhātuṃ lakṣaṇā samupāsyate // MKpr-K_14 //	yasya pratītim ādhātum lakṣaṇā samupāsyate 
SA_GK16_mamkprku-30	phale śabdaikagamye 'tra vyañjanānnāparā kriyā /	phale śabda eka gamye vyañjanāt na aparā kriyā 
SA_GK16_mamkprku-31	nābhidhā samayābhāvāddhetvabhāvānna lakṣaṇā // MKpr-K_15 //	na abhidhā samaya abhāvāt hetu abhāvāt na lakṣaṇā 
SA_GK16_mamkprku-32	lakṣyaṃ na mukhyaṃ nāpyatra bādho yogaḥ phalena no /	lakṣyam na mukhyam na api atra bādhaḥ yogaḥ phalena no 
SA_GK16_mamkprku-33	na prayojanametasmin na ca śabdaḥ skhaladgatiḥ // MKpr-K_16 //	na prayojanam etasmin na ca śabdaḥ skhalat gatiḥ 
SA_GK16_mamkprku-34	evamapyanavasthā syād yā mūlakṣayakāriṇī /	evam api anavasthā syāt yā mūla kṣaya kāriṇī 
SA_GK16_mamkprku-35	prayojanena sahitaṃ lakṣaṇīyaṃ na yujyate // MKpr-K_17 //	prayojanena sahitam lakṣaṇīyam na yujyate 
SA_GK16_mamkprku-36	jñānasya viṣyo hyanyaḥ phalamanyadudāhṛtam /	jñānasya viṣyaḥ hi anyaḥ phalam anyat udāhṛtam 
SA_GK16_mamkprku-37	viśiṣṭe lakṣaṇā naivaṃ viśeṣāḥ syustu lakṣite // MKpr-K_18 //	viśiṣṭe lakṣaṇā nā evam viśeṣāḥ syuḥ tu lakṣite 
SA_GK16_mamkprku-38	anekārthasya śabdasya vācakatve niyantrite /	aneka arthasya śabdasya vācaka tve niyantrite 
SA_GK16_mamkprku-39	saṃyogādyairavācyārthadhīkṛdvyāpṛtirañjanam // MKpr-K_19 //	saṃyoga ādyaiḥ avācya artha dhī kṛt vyāpṛtiḥ añjanam 
SA_GK16_mamkprku-40	tadyukto vyañjakaḥ śabdo yatso 'rthāntarayuk tathā /	tad yuktaḥ vyañjakaḥ śabdaḥ yat saḥ ṛtha antara yuj tathā 
SA_GK16_mamkprku-41	artho 'pi vyañjakastatra sahakāritayā mataḥ // MKpr-K_20 //	vyañjakaḥ tatra sahakāri tayā mataḥ 
SA_GK16_mamkprku-42	arthāḥ proktāḥ purā teṣāmarhtavyañjakatocyate /	arthāḥ proktāḥ purā teṣām arhta vyañjaka tā ucyate 
SA_GK16_mamkprku-43	vaktṛboddhavyakākūnāṃ vākyavācyānyasannidheḥ // MKpr-K_21 //	vaktṛ boddhavya kākūnām vākya vācya anya sannidheḥ 
SA_GK16_mamkprku-44	prastāvadeśakālādervaiśiṣṭyāt pratibhājuṣām /	prastāva deśa kāla ādeḥ vaiśiṣṭyāt pratibhā juṣām 
SA_GK16_mamkprku-45	yo 'rthasyānyārthadhīheturvyāpāro vyaktireva sā // MKpr-K_22 //	yaḥ rthasya anya artha dhī hetuḥ vyāpāraḥ vyaktiḥ eva sā 
SA_GK16_mamkprku-46	śabdapramāṇavedyor'rtho vyanaktyarthāntaraṃ yataḥ /	śabda pramāṇa vedyoḥ ṛthaḥ vyanakti artha antaram yatas 
SA_GK16_mamkprku-47	arthasya vyñjakatve tacchabdasya sahakāritā // MKpr-K_23 //	arthasya vyñjaka tve tad śabdasya sahakāri tā 
SA_GK16_mamkprku-48	avivakṣitavācyo tastatra vācyaṃ bhaveddhvanau /	avivakṣita vācya u taḥ tatra vācyam bhavet dhvanau 
SA_GK16_mamkprku-49	arthāntare saṅkrimitamatyantaṃ vā tiraskṛtam // MKpr-K_24 //	artha antare saṅkrimitam atyantam vā tiraskṛtam 
SA_GK16_mamkprku-50	vivakṣitaṃ cānyaparaṃ vācyaṃ yatrāparastu saḥ /	vivakṣitam ca anya param vācyam yatra aparaḥ tu saḥ 
SA_GK16_mamkprku-51	po 'pyalakṣyakramavyañgyo lakṣyavyaṅgyakramaḥ paraḥ // MKpr-K_25 //	pa a lakṣya krama vyañgyaḥ lakṣya vyaṅgya kramaḥ paraḥ 
SA_GK16_mamkprku-52	rasabhāvatadābhāvabhāvaśāntyādirakramaḥ /	rasa bhāva tad ābhāva bhāva śānti ādiḥ akramaḥ 
SA_GK16_mamkprku-53	bhinno rasādyalaṅkārādalaṅkāryatayā sthitaḥ // MKpr-K_26 //	bhinnaḥ rasa ādi alaṅkārāt alaṅkārya tayā sthitaḥ 
SA_GK16_mamkprku-54	kāraṇānyatha kāryāṇi sahakārīṇi yāni ca /	kāraṇāni atha kāryāṇi sahakārīṇi yāni ca 
SA_GK16_mamkprku-55	ratyādeḥ sthāyino loke tāni cennāṭyakāvyayoḥ // MKpr-K_27 //	rati ādeḥ sthāyinaḥ loke tāni ced nāṭya kāvyayoḥ 
SA_GK16_mamkprku-56	vibhāvā abubhāvāstat kathyante vyabhicāriṇaḥ /	vibhāvāḥ a bubhāvāḥ tat kathyante vyabhicāriṇaḥ 
SA_GK16_mamkprku-57	vyaktaḥ sa tairvibhāvādyaiḥ sthāyī bhāvo rasaḥ smṛtaḥ // MKpr-K_28 //	vyaktaḥ sa taiḥ vibhāva ādyaiḥ sthāyī bhāvaḥ rasaḥ smṛtaḥ 
SA_GK16_mamkprku-58	sṛṅgārahāsyakaruṇaraudravīrabhayānakāḥ /	sṛṅgāra hāsya karuṇa raudra vīra bhayānakāḥ 
SA_GK16_mamkprku-59	bībhatsādbhutasaṃjñau cetyaṣṭau nāṭye rasāḥ smṛtāḥ // MKpr-K_29 //	bībhatsa adbhuta saṃjñau ca iti aṣṭau nāṭye rasāḥ smṛtāḥ 
SA_GK16_mamkprku-60	ratirhāsaśca śokaśca krodhotsāhau bhayaṃ tathā /	ratiḥ hāsaḥ ca śokaḥ ca krodha utsāhau bhayam tathā 
SA_GK16_mamkprku-61	jugupsā vismayaśceti sthāyibhāvāḥ prakīrtitāḥ // MKpr-K_30 //	jugupsā vismayaḥ ca iti sthāyibhāvāḥ prakīrtitāḥ 
SA_GK16_mamkprku-62	nirvedaglāniśaṅkākhyāstathāsūyā madaśramāḥ /	nirveda glāni śaṅkā ākhyāḥ tathā asūyā mada śramāḥ 
SA_GK16_mamkprku-63	ālasyaṃ caiva dainyaṃ ca cintā mohaḥ smṛtirdhṛtiḥ // MKpr-K_31 //	ālasyam ca eva dainyam ca cintā mohaḥ smṛtiḥ dhṛtiḥ 
SA_GK16_mamkprku-64	vrīḍā capalatā harṣa āvego jaḍatā tathā /	vrīḍā capala tā harṣaḥ āvegaḥ jaḍa tā tathā 
SA_GK16_mamkprku-65	garvo viṣāda autsukyaṃ nidrāpasmāra eva ca // MKpr-K_32 //	garvaḥ viṣādaḥ autsukyam nidrā apasmāraḥ eva ca 
SA_GK16_mamkprku-66	suptaṃ prabodhomarṣaścāpyavahitthamathogratā /	suptam prabodhaḥ marṣaḥ ca api avahittham atha ugratā 
SA_GK16_mamkprku-67	matirvyādhistathonmādastathā maraṇameva ca // MKpr-K_33 //	matiḥ vyādhiḥ tathā unmādaḥ tathā maraṇam eva ca 
SA_GK16_mamkprku-68	trāsaścaiva vitarkaśca vijñeyā vyabhicāriṇaḥ /	trāsaḥ ca eva vitarkaḥ ca vijñeyāḥ vyabhicāriṇaḥ 
SA_GK16_mamkprku-69	triṃstriśadamī bhāvāḥ samākhyātāstu nāmataḥ // MKpr-K_34 //	triṃstriśat amī bhāvāḥ samākhyātāḥ tu nāmataḥ 
SA_GK16_mamkprku-70	nirvedasthāyibhāvo 'sti śānto 'pi navamo rasaḥ /	nirveda sthāyibhāvaḥ sti navamaḥ rasaḥ 
SA_GK16_mamkprku-71	ratirdevādiviṣayā vyabhicārī tathāñjitaḥ // MKpr-K_35 //	ratiḥ deva ādi viṣayā vyabhicārī tathā añjitaḥ 
SA_GK16_mamkprku-72	bhāvaḥ proktastadābhāsā anaucityapravarttitāḥ /	bhāvaḥ proktaḥ tad ābhāsāḥ anaucitya pravarttitāḥ 
SA_GK16_mamkprku-73	bhāvasya śāntirudayaḥ sandhiḥ śabalatā tathā // MKpr-K_36 //	bhāvasya śāntiḥ udayaḥ sandhiḥ śabala tā tathā 
SA_GK16_mamkprku-74	mukhye rase 'pi teṅgitvaṃ prāpnuvanti kadācana /	mukhye rase teṅgi tvam prāpnuvanti kadācana 
SA_GK16_mamkprku-75	anusvānābhasaṃlakṣyakramavyaṅgyasthitistu yaḥ // MKpr-K_37 //	anusvāna ābha saṃlakṣya krama vyaṅgya sthitiḥ tu yaḥ 
SA_GK16_mamkprku-76	śabdārthobhayaśaktyutthastridhā sa kathito dhvaniḥ /	śabda artha ubhaya śakti utthaḥ tridhā sa kathitaḥ dhvaniḥ 
SA_GK16_mamkprku-77	alaṅkāro 'tha vastveva śabdādyatrāvabhāsate // MKpr-K_38 //	vastu eva śabdāt yatra avabhāsate 
SA_GK16_mamkprku-78	pradhānatvena sa jñeyaḥ śabdaśaktyudbhavo dvidhā /	pradhāna tvena sa jñeyaḥ śabda śakti udbhavaḥ dvidhā 
SA_GK16_mamkprku-79	arthaśaktyudbhavo 'pyartho vyañjakaḥ saṃbhavī svataḥ // MKpr-K_39 //	artha śakti udbhavaḥ pi arthaḥ vyañjakaḥ saṃbhavī svatas 
SA_GK16_mamkprku-80	prauḍhoktimātrātsiddho vā kavestenombhitasya vā /	prauḍha ukti mātrāt siddhaḥ vā kaveḥ tena umbhitasya vā 
SA_GK16_mamkprku-81	vastu vālaṅkṛtirvety ṣaḍbhedo 'sau vyanakti yat // MKpr-K_40 //	vastu vā alaṅkṛtiḥ vā iti sau vyanakti yat 
SA_GK16_mamkprku-82	vastvalaṅkāramathavā tenāyaṃ dvādaśātmakaḥ /	vastu alaṅkāram athavā tena ayam dvādaśa ātmakaḥ 
SA_GK16_mamkprku-83	śabdārthobhayabhūreko bhedā aṣṭādaśāsya tat // MKpr-K_41 //	śabda artha ubhaya bhūḥ ekaḥ bhedāḥ aṣṭādaśā asya tat 
SA_GK16_mamkprku-84	rasādīnāmanantatvādbheda eko hi gaṇyate /	rasa ādīnām ananta tvāt bhedaḥ ekaḥ hi gaṇyate 
SA_GK16_mamkprku-85	vākye dvyutthaḥ pade 'pyanye prabandhe 'pyarthaśaktibhūḥ // MKpr-K_42 //	vākye dvyutthaḥ pade pi anye prabandhe pi artha śakti bhūḥ 
SA_GK16_mamkprku-86	padaikadeśaracanāvarṇeṣvapi rasādayaḥ /	pada eka deśa racanā varṇeṣu api rasa ādayaḥ 
SA_GK16_mamkprku-87	bhedāstadekapañcāśatteṣāṃ cānyonyayojane // MKpr-K_43 //	bhedāḥ tad eka pañcāśat teṣām ca anyonya yojane 
SA_GK16_mamkprku-88	saṃkareṇa trirūpeṇa saṃsṛṣṭyā caikarūpayā /	saṃkareṇa tri rūpeṇa saṃsṛṣṭyā ca eka rūpayā 
SA_GK16_mamkprku-89	vedakhābdhiviyaccandrāḥ śareṣuyugakhendavaḥ // MKpr-K_44 //	veda kha abdhi viyat candrāḥ śara iṣu yuga kha indavaḥ 
SA_GK16_mamkprku-90	agūḍhamaparasyāṅgaṃ vācyasiddhyaṅgamsphuṭam /	agūḍham aparasya aṅgam vācya siddhi aṅgam sphuṭam 
SA_GK16_mamkprku-91	sandigdhatulyaprādhānye kākvākṣiptamasundaram // MKpr-K_45 //	sandigdha tulya prādhānye kāku ākṣiptam asundaram 
SA_GK16_mamkprku-92	vyaṅgyamevaṃ guṇībhūtavyaṅgyasyāṣṭau bhidāḥ smṛtāḥ /	vyaṅgyam evam guṇībhūta vyaṅgyasya aṣṭau bhidāḥ smṛtāḥ 
SA_GK16_mamkprku-93	eṣāṃ bhedā yathāyogaṃ veditavyāśca pūrvavat // MKpr-K_46 //	eṣām bhedāḥ yathāyogam veditavyāḥ ca pūrvavat 
SA_GK16_mamkprku-94	sālaṅkārairdhvanestaiśca yogaḥ sasṛṣṭisaṅkaraiḥ /	sa alaṅkāraiḥ dhvaneḥ taiḥ ca yogaḥ sa sṛṣṭi saṅkaraiḥ 
SA_GK16_mamkprku-95	anyonyayogādevaṃ syādbhedasaṃkhyātibhūyasī // MKpr-K_47 //	anyonya yogāt evam syāt bheda saṃkhyā ati bhūyasī 
SA_GK16_mamkprku-96	śabdārthacitraṃ yatpūrvaṃ kāvyadvayamudāhṛtam /	śabda artha citram yat pūrvam kāvya dvayam udāhṛtam 
SA_GK16_mamkprku-97	guṇaprādhānyatastatra sthitiścitrārthaśabdayoḥ // MKpr-K_48 //	guṇa prādhānyataḥ tatra sthitiḥ citra artha śabdayoḥ 
SA_GK16_mamkprku-98	mukhyārthahatirdoṣo rasaśca mukhyastadāśrayādvācyaḥ /	mukhya artha hatiḥ doṣaḥ rasaḥ ca mukhyaḥ tad āśrayāt vācyaḥ 
SA_GK16_mamkprku-99	ubhayopayoginaḥ syuḥ śabdādyāstena teṣvapi saḥ // MKpr-K_49 //	ubhaya upayoginaḥ syuḥ śabda ādyāḥ tena teṣu api saḥ 
SA_GK16_mamkprku-100	duṣṭaṃ padaṃ śrutikaṭu cyutasaṃskṛtyaprayuktamasamartham /	duṣṭam padam śruti kaṭu cyuta saṃskṛtya prayuktam asamartham 
SA_GK16_mamkprku-101	nihatārthamanucitārthaṃ nirarthakamavācakaṃ tridhāślīlam // MKpr-K_50 //	nihata artham anucita artham nirarthakam avācakam tridhā aślīlam 
SA_GK16_mamkprku-102	sandigdhamaprat=itaṃ grāmyaṃ neyārthamatha bhavet kliṣṭam /	sandigdham apratitam grāmyam neya artham atha bhavet kliṣṭam 
SA_GK16_mamkprku-103	avimṛṣṭavidheyāṃśaṃ viruddhamatikṛtsamāsagatameva // MKpr-K_51 //	a vimṛṣṭa vidheya aṃśam viruddha mati kṛt samāsa gatam eva 
SA_GK16_mamkprku-104	apāsya cyutasaṃskāramasamarthaṃ nirarthakam /	apāsya cyuta saṃskāram asamartham nirarthakam 
SA_GK16_mamkprku-105	vākye 'pi doṣāḥ santyete padasyāṃśe 'pi kecana // MKpr-K_52 //	vākye pi doṣāḥ santi ete padasya aṃśe pi kecana 
SA_GK16_mamkprku-106	pratikūlavarṇamupahataluptavisargaṃ visandhi hatavṛttam /	pratikūla varṇam upahata lupta visargam visandhi hata vṛttam 
SA_GK16_mamkprku-107	nyūnādhikakathitapadaṃ patatprakarṣaṃ samāptapunarāttam // MKpr-K_53 //	nyūna adhika kathita padam patat prakarṣam samāpta punarāttam 
SA_GK16_mamkprku-108	ardhāntaraikavācakamabhavanmatayogamanabhihitavācyam /	ardha antara eka vācakam abhavat mata yogam anabhihita vācyam 
SA_GK16_mamkprku-109	apadasthapadasamāsaṃ saṃkīrṇaṃ garbhitaṃ prasiddhihatam // MKpr-K_54 //	a pada stha pada samāsam saṃkīrṇam garbhitam prasiddhi hatam 
SA_GK16_mamkprku-110	bhagnaprakramamakramamamataparārthaṃ ca vākyameva tathā /	bhagna prakramam akramam amata parārtham ca vākyam eva tathā 
SA_GK16_mamkprku-111	arthopuṣṭaḥ kaṣṭo vyāhatapunarektaduṣkramagrāmyāḥ // MKpr-K_55 //	artha upuṣṭaḥ kaṣṭaḥ vyāhata punarekta duṣkrama grāmyāḥ 
SA_GK16_mamkprku-112	saṃdigdho nirhetuḥ prasiddhividyāviruddhaśca /	saṃdigdhaḥ nirhetuḥ prasiddhi vidyā viruddhaḥ ca 
SA_GK16_mamkprku-113	anavīkṛtaḥ saniyamāniyamaviśeṣā viśeṣaparivṛttāḥ // MKpr-K_56 //	anavīkṛtaḥ sa niyama aniyama viśeṣāḥ viśeṣa parivṛttāḥ 
SA_GK16_mamkprku-114	sākāṅkṣopadayuktaḥ sahacarabhinnaḥ prakāśitaviruddhaḥ /	sākāṅkṣa upada yuktaḥ sahacara bhinnaḥ prakāśita viruddhaḥ 
SA_GK16_mamkprku-115	vidhyanuvādāyuktatyaktapunaḥsvīkṛtoślīlaḥ // MKpr-K_57 //	vidhi anuvāda ayukta tyakta punar svīkṛta uślīlaḥ 
SA_GK16_mamkprku-116	karṇāvataṃsādipade karṇādidhvaninirmitiḥ /	            
SA_GK16_mamkprku-117	saṃnidhānādibodhārthaṃ sthiteṣvetatsamarthanam // MKpr-K_58 //	saṃnidhāna ādi bodha artham sthiteṣu etat samarthanam 
SA_GK16_mamkprku-118	khyāte 'rthe nirhetoraduṣṭatānukraṇe tu sarveṣām /	khyāte rthe nirhetoḥ aduṣṭa tā anukraṇe tu sarveṣām 
SA_GK16_mamkprku-119	vaktrādyaucityavaśāddoṣo 'pi guṇaḥ kvacitkvacinnobhau // MKpr-K_59 //	vaktra ādi aucitya vaśāt doṣaḥ pi guṇaḥ kvacid kvacid na ubhau 
SA_GK16_mamkprku-120	vyabhicārirasasthāyibhāvānāṃ śabdavācyatā /	vyabhicāri rasa sthāyibhāvānām śabda vācya tā 
SA_GK16_mamkprku-121	kaṣṭakalpanayā vyaktiranubhāvavibhāvayoḥ // MKpr-K_60 //	kaṣṭa kalpanayā vyaktiḥ anubhāva vibhāvayoḥ 
SA_GK16_mamkprku-122	pratikūlavibhāvādigraho dīptiḥ punaḥ punaḥ /	pratikūla vibhāva ādi grahaḥ dīptiḥ punar punar 
SA_GK16_mamkprku-123	akāṇḍe prathanacchedāvaṅgasyāpyativistṛtiḥ // MKpr-K_61 //	akāṇḍe prathana chedau aṅgasya api ati vistṛtiḥ 
SA_GK16_mamkprku-124	aṅginonanusaṃdhānaṃ prakṛtīnāṃ viparyayaḥ /	aṅginoḥ anusaṃdhānam prakṛtīnām viparyayaḥ 
SA_GK16_mamkprku-125	anaṅgasyābhidhānaṃ ca rase doṣāḥ syurīdṛśāḥ // MKpr-K_62 //	anaṅgasya abhidhānam ca rase doṣāḥ syuḥ īdṛśāḥ 
SA_GK16_mamkprku-126	na doṣaḥ svapadenoktāvapi saṃcāriṇaḥ kvacid /	na doṣaḥ sva padena uktau api saṃcāriṇaḥ kvacid 
SA_GK16_mamkprku-127	saṃcāryāderviruddhasya bādhyasyoktirguṇāvahā // MKpr-K_63 //	saṃcāri ādeḥ viruddhasya bādhyasya uktiḥ guṇa āvahā 
SA_GK16_mamkprku-128	āśrayaikye viruddho yaḥ sa kāryo bhinnasaṃśrayaḥ /	āśraya aikye viruddhaḥ yaḥ sa kāryaḥ bhinna saṃśrayaḥ 
SA_GK16_mamkprku-129	rasāntareṇāntarito nairantaryeṇa yo rasaḥ // MKpr-K_64 //	rasa antareṇa antaritaḥ nairantaryeṇa yaḥ rasaḥ 
SA_GK16_mamkprku-130	smaryamāṇo viruddho 'pi sāmyenātha vivakṣitaḥ /	smaryamāṇaḥ viruddhaḥ sāmyena atha vivakṣitaḥ 
SA_GK16_mamkprku-131	aṅginyaṅgatvamāptau yau tau na duṣṭau parasparam // MKpr-K_65 //	aṅgini aṅga tvam āptau yau tau na duṣṭau parasparam 
SA_GK16_mamkprku-132	ye rasasyāṅgino dharmāḥ śauryādaya ivātmanaḥ /	ye rasasya aṅginaḥ dharmāḥ śaurya ādayaḥ iva ātmanaḥ 
SA_GK16_mamkprku-133	utkarṣahetavaste syuracalasthitayo guṇāḥ // MKpr-K_66 //	utkarṣa hetavaḥ te syuḥ acala sthitayaḥ guṇāḥ 
SA_GK16_mamkprku-134	upakurvanti taṃ santaṃ yeṅgadvāreṇa jātucit /	upakurvanti tam santam yeṅga dvāreṇa jātucit 
SA_GK16_mamkprku-135	hārādivadalaṅkārāstenaprāsopamādayaḥ // MKpr-K_67 //	hāra ādi vat alaṅkārāḥ tenaprāsa upama ādayaḥ 
SA_GK16_mamkprku-136	mādhuryaujaḥprasādākhyāstrayaste na punardaśa /	mādhurya ojaḥ prasāda ākhyāḥ trayaḥ te na punar daśa 
SA_GK16_mamkprku-137	āhlādakatvaṃ mādhuryaṃ śṛṅgāre drutikāraṇam // MKpr-K_68 //	āhlādaka tvam mādhuryam śṛṅgāre druti kāraṇam 
SA_GK16_mamkprku-138	karuṇe vipralambhe tacchānte cātiśayānvitam /	karuṇe vipralambhe tat śānte ca atiśaya anvitam 
SA_GK16_mamkprku-139	dīptyātmavistṛterheturojo vīrarasasthiti // MKpr-K_69 //	dīpti ātma vistṛteḥ hetuḥ ojaḥ vīra rasa sthiti 
SA_GK16_mamkprku-140	bībhatsaraudrarasayostasyādhikyaṃ krameṇa ca /	bībhatsa raudra rasayoḥ tasya ādhikyam krameṇa ca 
SA_GK16_mamkprku-141	śuṣkendhanāgnivat svacchajalavatsahasaiva yaḥ // MKpr-K_70 //	śuṣka indhana agni vat svaccha jala vat sahasā eva yaḥ 
SA_GK16_mamkprku-142	vyāpnotyanyat prasādo 'sau sarvatra vihitasthitiḥ /	vyāpnoti anyat sau sarvatra vihita sthitiḥ 
SA_GK16_mamkprku-143	guṇavṛttyā punasteṣāṃ vṛttiḥ śabdārthayormatā // MKpr-K_71 //	guṇa vṛttyā punar teṣām vṛttiḥ śabda arthayoḥ matā 
SA_GK16_mamkprku-144	kecidantarbhavabtyeṣu doṣatyāgātpare śritāḥ /	kecid antar bhavat tyeṣu doṣa tyāgāt pare śritāḥ 
SA_GK16_mamkprku-145	anye bhajanti doṣatvaṃ kutracinna tato daśa // MKpr-K_72 //	anye bhajanti doṣa tvam kutracid na tatas daśa 
SA_GK16_mamkprku-146	tena nārthaguṇā vācyāḥ proktāḥ śabdaguṇāśca ye /	tena na artha guṇāḥ vācyāḥ proktāḥ śabda guṇāḥ ca ye 
SA_GK16_mamkprku-147	varṇāḥ samāso racanā teṣāṃ vyañjakatāmitāḥ // MKpr-K_73 //	varṇāḥ samāsaḥ racanā teṣām vyañjaka tā mitāḥ 
SA_GK16_mamkprku-148	murdhni vargāntyagāḥ sparśā aṭavargā raṇau laghū /	murdhni varga antya gāḥ sparśāḥ aṭa vargāḥ ra ṇau laghū 
SA_GK16_mamkprku-149	āvṛttirmadhyavṛttirvā mādhurye ghaṭanā tathā // MKpr-K_74 //	āvṛttiḥ madhya vṛttiḥ vā mādhurye ghaṭanā tathā 
SA_GK16_mamkprku-150	yoga ādyatṛtīyāmyāmantyayo reṇa tulyayoḥ /	yoge ādya tṛtīya āmyām antyayoḥ reṇa tulyayoḥ 
SA_GK16_mamkprku-151	ṭādiḥ śaṣau vṛttidairghyaṃ gumpha uddhṛta ojasi // MKpr-K_75 //	ṭādiḥ śa ṣau vṛtti dairghyam gumphaḥ uddhṛtaḥ ojasi 
SA_GK16_mamkprku-152	śrutimātreṇa śabdāttu yenārthapratyayo bhavet /	śruti mātreṇa śabdāt tu yena artha pratyayaḥ bhavet 
SA_GK16_mamkprku-153	sādhāraṇaḥ samagrāṇāṃ sa prasādo guṇo mataḥ // MKpr-K_76 //	sādhāraṇaḥ samagrāṇām sa prasādaḥ guṇaḥ mataḥ 
SA_GK16_mamkprku-154	vaktṛvācyaprabandhānāmaucityena kvacitkvacit /	vaktṛ vācya prabandhānām aucityena kvacid kvacid 
SA_GK16_mamkprku-155	racanāvṛttivarṇānāmanyathātvamapīṣyate // MKpr-K_77 //	racanā vṛtti varṇānām anyathātvam api iṣyate 
SA_GK16_mamkprku-156	yaduktamanyathā vākyamanyathānyena yojyate /	yat uktam anyathā vākyam anyathā anyena yojyate 
SA_GK16_mamkprku-157	śleṣeṇa kākvā vā jñeyā sā vaktroktistathā dvidhā // MKpr-K_78 //	śleṣeṇa kākvā vā jñeyā sā vaktra uktiḥ tathā dvidhā 
SA_GK16_mamkprku-158	varṇasāmyamanuprāsaś chekavṛttigato dvidhā /	varṇa sāmyam anuprāsaḥ cheka vṛtti gataḥ dvidhā 
SA_GK16_mamkprku-159	so 'nekasya sakṛtpūrva ekasyāpyasakṛtparaḥ // MKpr-K_79 //	saḥ na ikasya sakṛt pūrvaḥ ekasya api asakṛt paraḥ 
SA_GK16_mamkprku-160	mādhuryavyñjakairvarṇairupanāgarikocyate /	mādhurya vyñjakaiḥ varṇaiḥ upanāgarikā ucyate 
SA_GK16_mamkprku-161	ojaḥprakāśakaistaistu paruṣā komalā paraiḥ // MKpr-K_80 //	ojaḥ prakāśakaiḥ taiḥ tu paruṣā komalā paraiḥ 
SA_GK16_mamkprku-162	keṣāñcidetā vaidarbhīpramukhā rītayo matāḥ /	keṣāñcid etāḥ vaidarbhī pramukhāḥ rītayaḥ matāḥ 
SA_GK16_mamkprku-163	śābdastu lāṭānuprāso bhede tātparyamātrataḥ // MKpr-K_81 //	śābdaḥ tu lāṭānuprāsaḥ bhede tātparya mātrataḥ 
SA_GK16_mamkprku-164	padānāṃ saḥ padasyāpi vṛttāvanyatra tatra vā /	padānām saḥ padasya api vṛttau anyatra tatra vā 
SA_GK16_mamkprku-165	nāmnaḥ sa vṛttyavṛttyośca tadevaṃ pañcadhā mataḥ // MKpr-K_82 //	nāmnaḥ sa vṛtti avṛttyoḥ ca tat evam pañcadhā mataḥ 
SA_GK16_mamkprku-166	arthe satyarthabhinnānāṃ varṇānāṃ sā punaḥ śrutiḥ /	arthe sati artha bhinnānām varṇānām sā punar śrutiḥ 
SA_GK16_mamkprku-167	yamakaṃ pādatadbhāgavṛtti tadyātyanekatām // MKpr-K_83 //	yamakam pāda tad bhāga vṛtti tat yāti anekatām 
SA_GK16_mamkprku-168	vācyabhedena bhinnā tad yugapadbhāṣaṇaspṛśaḥ /	vācya bhedena bhinnā tat yugapad bhāṣaṇa spṛśaḥ 
SA_GK16_mamkprku-169	śliṣyanti śabdāḥ śleṣosāvakṣarādibhiraṣṭadhā // MKpr-K_84 //	śliṣyanti śabdāḥ śleṣaḥ usau akṣara ādibhiḥ aṣṭadhā 
SA_GK16_mamkprku-170	bhedābhāvātprakṛtyāderbhedo 'pi navamo bhavet /	bheda abhāvāt prakṛti ādeḥ navamaḥ bhavet 
SA_GK16_mamkprku-171	taccitraṃ yatra varṇānāṃ khaḍgādyākṛtihetutā // MKpr-K_85 //	tat citram yatra varṇānām khaḍga ādi ākṛti hetutā 
SA_GK16_mamkprku-172	punarektavadābhāso vibhinnākāraśabdagā /	punar ekta vat ābhāsaḥ vibhinna ākāra śabda gā 
SA_GK16_mamkprku-173	ekārthateva śabdasya tathā śabdārthayorayam // MKpr-K_86 //	eka artha tā iva śabdasya tathā śabda arthayoḥ ayam 
SA_GK16_mamkprku-174	sādharmyamupamā bhede pūrṇā luptā ca sāgrimā /	sādharmyam upamā bhede pūrṇā luptā ca sā agrimā 
SA_GK16_mamkprku-175	śrautyārthī ca bhavedvākye samāse taddhite tathā // MKpr-K_87 //	śrautyā arthī ca bhavet vākye samāse taddhite tathā 
SA_GK16_mamkprku-176	tadvad dharmasya lope syānna śrautī taddhite punaḥ /	tadvat dharmasya lope syāt na śrautī taddhite punar 
SA_GK16_mamkprku-177	upamānānupādāne vākyagātha samāsagā // MKpr-K_88 //	upamāna an upādāne samāsa gā 
SA_GK16_mamkprku-178	vāderlope samāse sā karmādhārakyaci kyaṅi /	va ādeḥ lope samāse sā karma ādhāra kyaci kyaṅi 
SA_GK16_mamkprku-179	karmakartrorṇamulyetaddvilope kvipsamāsagā // MKpr-K_89 //	karma kartrā ūrṇamulī etad dvi lope kvip samāsa gā 
SA_GK16_mamkprku-180	dharmopamānayorlope vṛttau vākye ca dṛśyate /	dharma upamānayoḥ lope vṛttau vākye ca dṛśyate 
SA_GK16_mamkprku-181	kyaci vādyupameyāse trilope ca samāsagā // MKpr-K_90 //	kyaci vā ādi upamā iyāse tri lope ca samāsa gā 
SA_GK16_mamkprku-182	upamānopameyatve ekasyaivaikavākyage /	upamāna upameya tve ekasya eva eka vākya ge 
SA_GK16_mamkprku-183	ananvayo viparyāsa upameyopamā tayoḥ // MKpr-K_91 //	ananvayaḥ viparyāsaḥ upameya upamā tayoḥ 
SA_GK16_mamkprku-184	saṃbhāvanamathotprekṣā prakṛtasya samena yat /	saṃbhāvanam atha utprekṣā prakṛtasya samena yat 
SA_GK16_mamkprku-185	sasaṃdehastu bhedoktau tadanuktau ca saṃśayaḥ // MKpr-K_92 //	sa saṃdehaḥ tu bheda uktau tad anuktau ca saṃśayaḥ 
SA_GK16_mamkprku-186	tadrūpakamabhedo ya upamānopameyayoḥ /	tat rūpakam abhedaḥ yaḥ upamāna upameyayoḥ 
SA_GK16_mamkprku-187	samastavastuciṣyaṃ śrautā āropitā yadā // MKpr-K_93 //	samasta vastu ciṣyam śrautāḥ āropitāḥ yadā 
SA_GK16_mamkprku-188	śrautā ārthaśca te yasminnekadeśaśavivarti tat /	śrautāḥ ārthaḥ ca te yasmin eka deśa śa vivarti tat 
SA_GK16_mamkprku-189	sāṅgametan niraṅgaṃ tu śuddhaṃ mālā tu pūrvavat // MKpr-K_94 //	sa aṅgam etat niraṅgam tu śuddham mālā tu pūrvavat 
SA_GK16_mamkprku-190	niyatāropaṇopāyaḥ syādāropaḥ parasya yaḥ /	niyata āropaṇa upāyaḥ syāt āropaḥ parasya yaḥ 
SA_GK16_mamkprku-191	tatparaṃparitaṃ śliṣṭe vācake bhedabhāji vā // MKpr-K_95 //	tad paraṃparitam śliṣṭe vācake bheda bhāji vā 
SA_GK16_mamkprku-192	prakṛtaṃ yanniṣidhyānyat sādhyate sā tvapahnutiḥ /	prakṛtam yat niṣidhya anyat sādhyate sā tu apahnutiḥ 
SA_GK16_mamkprku-193	śleṣaḥ sa vākya ekasmin yatrānekārthatā bhavet // MKpr-K_96 //	śleṣaḥ sa vākye ekasmin yatra aneka artha tā bhavet 
SA_GK16_mamkprku-194	paroktirbhedakaiḥ śliṣṭaiḥ samāsoktirnidarśanā /	para uktiḥ bhedakaiḥ śliṣṭaiḥ samāsoktiḥ nidarśanā 
SA_GK16_mamkprku-195	abhavanvastusaṃbandha upamāparikalpakaḥ // MKpr-K_97 //	abhavan vastu saṃbandhaḥ upamā parikalpakaḥ 
SA_GK16_mamkprku-196	svasvahetvanvayasyoktiḥ kriyayaiva ca sāparā /	sva sva hetu anvayasya uktiḥ kriyayā eva ca sā aparā 
SA_GK16_mamkprku-197	aprastutapraśaṃsā yā sā saiva prastutāśrayā // MKpr-K_98 //	aprastuta praśaṃsā yā sā sā eva prastuta āśrayā 
SA_GK16_mamkprku-198	kārye nimitte sāmānye viśeṣe prastute sati /	kārye nimitte sāmānye viśeṣe prastute sati 
SA_GK16_mamkprku-199	tadanyasya vacastulye tulyasyeti ca pañcadhā // MKpr-K_99 //	tad anyasya vacaḥ tulye tulyasya iti ca pañcadhā 
SA_GK16_mamkprku-200	nigīryādhyavasānaṃ tu prakṛtasya pareṇa yat /	nigīrya adhyavasānam tu prakṛtasya pareṇa yat 
SA_GK16_mamkprku-201	prastutasya yadanyatvaṃ yadyarthoktau ca kalpanam // MKpr-K_100 //	prastutasya yat anya tvam yadi artha uktau ca kalpanam 
SA_GK16_mamkprku-202	kāryakāraṇayoryaśca paurvāparyaviparyayaḥ /	kārya kāraṇayoḥ yaḥ ca paurvāparya viparyayaḥ 
SA_GK16_mamkprku-203	vijñeyātiśayoktiḥ sā prativastūpamā tu sā // MKpr-K_101 //	vijñeyā atiśayoktiḥ sā prativastūpamā tu sā 
SA_GK16_mamkprku-204	sāmānyasya dvirekasya yatra vākyadvaye sthitiḥ /	sāmānyasya dvis ekasya yatra vākya dvaye sthitiḥ 
SA_GK16_mamkprku-205	dṛṣṭāntaḥ punareteṣāṃ sarveṣāṃ pratibimbanam // MKpr-K_102 //	dṛṣṭāntaḥ punar eteṣām sarveṣām pratibimbanam 
SA_GK16_mamkprku-206	sakṛdvṛttistu dharmasya prakṛtāprakṛtātmanām /	sakṛt vṛttiḥ tu dharmasya prakṛta aprakṛta ātmanām 
SA_GK16_mamkprku-207	saiva kriyāsu bahvīṣu kārakasyeti dīpakam // MKpr-K_103 //	sā eva kriyāsu bahvīṣu kārakasya iti dīpakam 
SA_GK16_mamkprku-208	mālādīpakamādyaṃ cetyathottaraguṇāvaham /	mālādīpakam ādyam ca iti atha uttara guṇa āvaham 
SA_GK16_mamkprku-209	niyatānāṃ sakṛddharmaḥ sā punastulyayogitā // MKpr-K_104 //	niyatānām sakṛt dharmaḥ sā punar tulya yogitā 
SA_GK16_mamkprku-210	upamānādyadanyasya vyatirekaḥ sa eva saḥ /	upamānāt yat anyasya vyatirekaḥ saḥ eva saḥ 
SA_GK16_mamkprku-211	hetvorkutāvanuktīnāṃ traye sāmye nivedite // MKpr-K_105 //	hetvoḥ kutau anuktīnām traye sāmye nivedite 
SA_GK16_mamkprku-212	śabdārthābhyāmathākṣipte śliṣṭe tadvattriraṣṭa tat /	śabda arthābhyām atha ākṣipte śliṣṭe tadvat tris aṣṭa tat 
SA_GK16_mamkprku-213	niṣedho vaktumiṣṭasya yo viśeṣābhidhitsayā // MKpr-K_106 //	niṣedhaḥ vaktum iṣṭasya yaḥ viśeṣa abhidhitsayā 
SA_GK16_mamkprku-214	vakṣyamāṇoktaviṣayaḥ sa ākṣepo dvidhā mataḥ /	vakṣyamāṇa ukta viṣayaḥ saḥ ākṣepaḥ dvidhā mataḥ 
SA_GK16_mamkprku-215	kriyāyāḥ pratiṣedhe 'pi phalavyaktirvibhāvanā // MKpr-K_107 //	kriyāyāḥ pratiṣedhe pi phala vyaktiḥ vibhāvanā 
SA_GK16_mamkprku-216	viśeṣoktirakhaṇḍeṣu kāraṇeṣu phalāvacaḥ /	viśeṣa uktiḥ akhaṇḍeṣu kāraṇeṣu phala avacaḥ 
SA_GK16_mamkprku-217	yathāsaṃkhyaṃ krameṇaiva kramikāṇāṃ samanvayaḥ // MKpr-K_108 //	yathāsaṃkhyam krameṇa eva kramikāṇām samanvayaḥ 
SA_GK16_mamkprku-218	sāmānyaṃ vā viśeṣo vā tadanyena samarthyate /	sāmānyam vā viśeṣaḥ vā tad anyena samarthyate 
SA_GK16_mamkprku-219	yattu so 'rthāntaranyāsaḥ sādharmyeṇetareṇa vā // MKpr-K_109 //	yat tu saḥ ṛthāntaranyāsaḥ sādharmyeṇa itareṇa vā 
SA_GK16_mamkprku-220	virodhaḥ sovirodhe 'pi viruddhatvena yadvacaḥ /	virodhaḥ viruddha tvena yat vacaḥ 
SA_GK16_mamkprku-221	jātiścaturbhijātyādyairviruddhā syādguṇaistribhiḥ // MKpr-K_110 //	jātiḥ caturbhiḥ jāti ādyaiḥ viruddhā syāt guṇaiḥ tribhiḥ 
SA_GK16_mamkprku-222	kriyā dvābhyāmapi dravyaṃ dravyeṇaiveti te daśa /	kriyā dvābhyām api dravyam dravyeṇa eva iti te daśa 
SA_GK16_mamkprku-223	svabhāvoktistu ḍimbhādeḥ svakriyārūpavarṇanam // MKpr-K_111 //	svabhāva uktiḥ tu ḍimbha ādeḥ sva kriyā rūpa varṇanam 
SA_GK16_mamkprku-224	vyājastutirmukhe nindā stutirvā rūḍhiranyathā /	vyāja stutiḥ mukhe nindā stutiḥ vā rūḍhiḥ anyathā 
SA_GK16_mamkprku-225	sā sahoktiḥ sahārthasya balādekaṃ dvivācakam // MKpr-K_112 //	sā sahoktiḥ saha arthasya balāt ekam dvi vācakam 
SA_GK16_mamkprku-226	vinoktiḥ sā binānyena yatrānyaḥ sanna netaraḥ /	vinā uktiḥ sā binā anyena yatra anyaḥ san na na itaraḥ 
SA_GK16_mamkprku-227	parivṛttirvinimayo yo 'rthānāṃ syātsamāsamaiḥ // MKpr-K_113 //	parivṛttiḥ vinimayaḥ yaḥ rthānām syāt sama asamaiḥ 
SA_GK16_mamkprku-228	pratyakṣā iva yadbhāvāḥ kriyante bhūtabhāvinaḥ /	pratyakṣāḥ iva yat bhāvāḥ kriyante bhūta bhāvinaḥ 
SA_GK16_mamkprku-229	tadbhāvikaṃ kāvyaliṅgaṃ hetorvākyapadārthatā // MKpr-K_114 //	tat bhāvikam kāvya liṅgam hetoḥ vākya padārtha tā 
SA_GK16_mamkprku-230	paryāyoktaṃ vinā vācyavācakatvena yadvacaḥ /	paryāya uktam vinā vācya vācaka tvena yat vacaḥ 
SA_GK16_mamkprku-231	udāttaṃ vastunaḥ saṃpat mahatāṃ copalakṣaṇam // MKpr-K_115 //	udāttam vastunaḥ saṃpad mahatām ca upalakṣaṇam 
SA_GK16_mamkprku-232	tatsiddhihetāvekasmin yatrānyattatkaraṃ bhavet /	tad siddhi hetau ekasmin yatra anyat tad karam bhavet 
SA_GK16_mamkprku-233	samuccayo 'sau sa tvanyo yugapad yā guṇakriyāḥ // MKpr-K_116 //	samuccayaḥ sau sa tu anyaḥ yugapad yāḥ guṇa kriyāḥ 
SA_GK16_mamkprku-234	ekaṃ krameṇānekasmin paryāyo 'nyastato 'nyathā /	ekam krameṇa anekasmin paryāyaḥ nyaḥ tatas nyathā 
SA_GK16_mamkprku-235	anumānaṃ taduktaṃ yat sādhyasādhanayorvacaḥ // MKpr-K_117 //	anumānam tat uktam yat sādhya sādhanayoḥ vacaḥ 
SA_GK16_mamkprku-236	viśeṣaṇairyatsākūtairuktiḥ parikarastu saḥ /	viśeṣaṇaiḥ yat sākūtaiḥ uktiḥ parikaraḥ tu saḥ 
SA_GK16_mamkprku-237	vyājoktiśchadmanodbhinnavasturūpanigūhanam // MKpr-K_118 //	vyāja uktiḥ chadmanā udbhinna vastu rūpa nigūhanam 
SA_GK16_mamkprku-238	kiñcit pṛṣṭamapṛṣṭaṃ vā kathitaṃ yat prakalpate /	kiñcid pṛṣṭam apṛṣṭam vā kathitam yat prakalpate 
SA_GK16_mamkprku-239	tādṛganyavyapohāya parisaṃkhyā tu sā smṛtā // MKpr-K_119 //	tādṛś anya vyapohāya parisaṃkhyā tu sā smṛtā 
SA_GK16_mamkprku-240	yathottaraṃ cet pūrvasya pūrvasyārthasya hetutā /	yathottaram ced pūrvasya pūrvasya arthasya hetu tā 
SA_GK16_mamkprku-241	tadā kāraṇamālā syāt kriyayā tu parasparam // MKpr-K_120 //	tadā kāraṇa mālā syāt kriyayā tu parasparam 
SA_GK16_mamkprku-242	vastunorjanane 'nyonyamuttaraśrutimātrataḥ /	vastunoḥ janane nyonyam uttara śruti mātrataḥ 
SA_GK16_mamkprku-243	praśnasyonnayanaṃ yatra kriyate tatra vā sati // MKpr-K_121 //	praśnasya unnayanam yatra kriyate tatra vā sati 
SA_GK16_mamkprku-244	asakṛd yadasaṃbhāvyamuttaraṃ syāt taduttaram /	asakṛt yat asaṃbhāvyam uttaram syāt tat uttaram 
SA_GK16_mamkprku-245	kuto 'pi lakṣitaḥ sūkṣmo 'pyartho 'nyasmai prakāśyate // MKpr-K_122 //	kutas lakṣitaḥ sūkṣmaḥ pi arthaḥ nyasmai prakāśyate 
SA_GK16_mamkprku-246	dharmeṇa kenacid yatra tat sūkṣmaṃ paricakṣate /	dharmeṇa kenacid yatra tat sūkṣmam paricakṣate 
SA_GK16_mamkprku-247	uttarottaramutkarṣo bhavetsāraḥ parāvadhiḥ // MKpr-K_123 //	uttarottaram utkarṣaḥ bhavet sāraḥ para avadhiḥ 
SA_GK16_mamkprku-248	bhinnadeśatayātyantaṃ kāryakāraṇabhūtayoḥ /	bhinna deśa tayā atyantam kārya kāraṇa bhūtayoḥ 
SA_GK16_mamkprku-249	yugapaddharmayoryatra khyātiḥ sā syādasaṃgatiḥ // MKpr-K_124 //	yugapad dharmayoḥ yatra khyātiḥ sā syāt asaṃgatiḥ 
SA_GK16_mamkprku-250	samādhiḥ sukaraṃ kāryaṃ kāraṇāntarayogataḥ /	samādhiḥ sukaram kāryam kāraṇa antara yogataḥ 
SA_GK16_mamkprku-251	samaṃ yogyatayā yogo yadi saṃbhāvitaḥ kvacit // MKpr-K_125 //	samam yogyatayā yogaḥ yadi saṃbhāvitaḥ kvacid 
SA_GK16_mamkprku-252	kvacidyadativaidharmyānna śleṣo ghaṭanāmiyāt /	kvacid yat ati vaidharmyāt na śleṣaḥ ghaṭanām iyāt 
SA_GK16_mamkprku-253	kartuḥ kriyāphalāvāptirnaivānarthaśca yadbhavet // MKpr-K_126 //	kartuḥ kriyā phala avāptiḥ na evā anarthaḥ ca yat bhavet 
SA_GK16_mamkprku-254	guṇakriyābhyāṃ kāryasya kāraṇasya guṇakriye /	guṇa kriyābhyām kāryasya kāraṇasya guṇa kriye 
SA_GK16_mamkprku-255	krameṇa ca viruddhe yat sa eṣa viṣamo mataḥ // MKpr-K_127 //	krameṇa ca viruddhe yat saḥ eṣa viṣamaḥ mataḥ 
SA_GK16_mamkprku-256	mahatoryanmahīyāṃsāvāśritāśrayayoḥ kramāt /	mahatoḥ yat mahīyāṃsau āśrita āśrayayoḥ kramāt 
SA_GK16_mamkprku-257	āśrayāśrayiṇau syātāṃ tanutve 'pyadhikaṃ tu tat // MKpr-K_128 //	āśraya āśrayiṇau syātām tanu tve pi adhikam tu tat 
SA_GK16_mamkprku-258	pratipakṣamaśaktena pratikartuṃ tiraskriyā /	pratipakṣam aśaktena pratikartum tiraskriyā 
SA_GK16_mamkprku-259	yā tadīyasya tatstutyai pratyanīkaṃ taducyate // MKpr-K_129 //	yā tadīyasya tad stutyai pratyanīkam tat ucyate 
SA_GK16_mamkprku-260	samena lakṣmaṇā vastu vastunā yannigūhyate /	samena lakṣmaṇā vastu vastunā yat nigūhyate 
SA_GK16_mamkprku-261	nijenāgantunā vāpi tanmīlitamiti smṛtam // MKpr-K_130 //	nijena āgantunā vā api tat mīlitam iti smṛtam 
SA_GK16_mamkprku-262	sthāpyatepohyate vāpi yathāpūrvaṃ paraṃ param /	sthāpyate ipohyate vā api yathāpūrvam param param 
SA_GK16_mamkprku-263	viśeṣaṇatayā yatra vastu saikāvalī dvidhā // MKpr-K_131 //	viśeṣaṇa tayā yatra vastu sā eka āvalī dvidhā 
SA_GK16_mamkprku-264	yathānubhavamarthasya dṛṣṭe tatsadṛśe smṛtiḥ /	yathānubhavam arthasya dṛṣṭe tad sadṛśe smṛtiḥ 
SA_GK16_mamkprku-265	smaraṇaṃ bhrāntimānanyasaṃvittattulyadarśane // MKpr-K_132 //	smaraṇam bhrāntimān anya saṃvid tad tulya darśane 
SA_GK16_mamkprku-266	ākṣepa upamānasya pratīpamupameyatā /	ākṣepaḥ upamānasya pratīpam upameya tā 
SA_GK16_mamkprku-267	tasyaiva yadi vā kalpyā tiraskāranibandhanam // MKpr-K_133 //	tasya eva yadi vā kalpyā tiraskāra nibandhanam 
SA_GK16_mamkprku-268	prastutasya yadanyena guṇasāmyavivakṣayā /	prastutasya yat anyena guṇa sāmya vivakṣayā 
SA_GK16_mamkprku-269	aikātmyaṃ badhyate yogāttatsāmānyamiti smṛtam // MKpr-K_134 //	aikātmyam badhyate yogāt tat sāmānyam iti smṛtam 
SA_GK16_mamkprku-270	vinā prasiddhamādhāramādheyasya vyavasthitiḥ /	vinā prasiddham ādhāram ādheyasya vyavasthitiḥ 
SA_GK16_mamkprku-271	ekātmā yagapaddṛttirekasyānekagocarā // MKpr-K_135 //	eka ātmā yagapad dṛttiḥ ekasya aneka gocarā 
SA_GK16_mamkprku-272	anyat prakurvataḥ kāryamaśakyasyānyavastunaḥ /	anyat prakurvataḥ kāryam aśakyasya anya vastunaḥ 
SA_GK16_mamkprku-273	tathaiva karaṇaṃ ceti viśeṣastrividhaḥ smṛtaḥ // MKpr-K_136 //	tathā eva karaṇam ca iti viśeṣaḥ trividhaḥ smṛtaḥ 
SA_GK16_mamkprku-274	svamutsṛjya guṇaṃ yogādatyujjvalaguṇasya yat /	svam utsṛjya guṇam yogāt ati ujjvala guṇasya yat 
SA_GK16_mamkprku-275	vastu tadguṇatāmeti bhaṇyate sa tu tadguṇaḥ // MKpr-K_137 //	vastu tad guṇa tām eti bhaṇyate sa tu tad guṇaḥ 
SA_GK16_mamkprku-276	tadrūpānanuhāraścedasya tat syādatadguṇaḥ /	tad rūpa an anuhāraḥ ced asya tat syāt a tad guṇaḥ 
SA_GK16_mamkprku-277	yadyathā sādhitaṃ kenāpyapareṇa tadanyathā // MKpr-K_138 //	yat yathā sādhitam kena api apareṇa tat anyathā 
SA_GK16_mamkprku-278	tathaiva yadvidhīyeta sa vyāghāta iti smṛtiḥ /	tathā eva yat vidhīyeta sa vyāghātaḥ iti smṛtiḥ 
SA_GK16_mamkprku-279	seṣṭā saṃsṛṣṭireteṣāṃ bhedena yadiha sthitiḥ // MKpr-K_139 //	sā iṣṭā saṃsṛṣṭiḥ eteṣām bhedena yat iha sthitiḥ 
SA_GK16_mamkprku-280	aviśrāntijuṣāmātmanyaṅgāṅgitvaṃ tu saṃkaraḥ /	aviśrānti juṣām ātmani aṅga aṅgi tvam tu saṃkaraḥ 
SA_GK16_mamkprku-281	ekasya ca grahe nyāyadoṣābhāvādaniścayaḥ // MKpr-K_140 //	ekasya ca grahe nyāya doṣa abhāvāt aniścayaḥ 
SA_GK16_mamkprku-282	sphuṭamekatra viṣaye śabdārthālaṅkṛtidvayam /	sphuṭam ekatra viṣaye śabda artha alaṅkṛti dvayam 
SA_GK16_mamkprku-283	vyavasthitaṃ ca tenāsau trirūpaḥ parikīrtitaḥ // MKpr-K_141 //	vyavasthitam ca tena asau trirūpaḥ parikīrtitaḥ 
SA_GK16_mamkprku-284	eṣāṃ doṣā yathāyogaṃ saṃbhavanto 'pi kecana /	eṣām doṣāḥ yathāyogam kecana 
SA_GK16_mamkprku-285	ukteṣvantarbhavantīti na pṛthak pratipāditāḥ // MKpr-K_142 //	ukteṣu antarbhavanti iti na pṛthak pratipāditāḥ 
SA_GK16_mamkprku-286	iti kāvyaprakāśīyakārikāvalī samāptā	iti kāvyaprakāśīya kārikāvalī samāptā 
