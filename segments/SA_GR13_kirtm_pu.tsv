segmentnr	original	analyzed
SA_GR13_kirtm_pu-0	taṃ natvā vimalaṃ śivārkakiraṇe śāstre pare racyate saṅkṣepādvivṛtiḥ padeṣu gamikā vidyākhyapāde yataḥ /	tam natvā vimalam śiva arka kiraṇe śāstre pare racyate saṅkṣepāt vivṛtiḥ padeṣu gamikā vidyā ākhya pāde yatas 
SA_GR13_kirtm_pu-1	prokto vistarataḥ padārthaviṣayo yuktyāgamairnirṇayaḥ prāyo 'nyatra mayā kṛtāntavimaticchedāya sādhāraṇaḥ // KirT_0.1 //	proktaḥ vistarataḥ padārtha viṣayaḥ yukti āgamaiḥ nirṇayaḥ prāyas nyatra mayā kṛtānta vimati chedāya sādhāraṇaḥ 
SA_GR13_kirtm_pu-2	kailāsaśikharāsīnaṃ somaṃ somārdhaśekharam /	kailāsa śikhara āsīnam sa umam soma ardha śekharam 
SA_GR13_kirtm_pu-3	haraṃ dṛṣṭvābravīttārkṣyaḥ stutipūrvamidaṃ vacaḥ // KirT_1.1 //	haram dṛṣṭvā abravīt tārkṣyaḥ stuti pūrvam idam vacaḥ 
SA_GR13_kirtm_pu-4	jayāndhakapṛthuskandha- bandhabhedavicakṣaṇa /	jaya andhaka pṛthu skandha bandha bheda vicakṣaṇa 
SA_GR13_kirtm_pu-5	jaya pravaravīreśa- saṃruddhapuradāhaka // KirT_1.2 //	jaya pravara vīra īśa saṃruddha pura dāhaka 
SA_GR13_kirtm_pu-6	jayākhilasureśāna- śiraśchedabhayānaka /	jaya akhila sura īśāna śiraḥ cheda bhayānaka 
SA_GR13_kirtm_pu-7	jaya prathitasāmarthya- manmathasthitināśana // KirT_1.3 //	jaya prathita sāmarthya manmatha sthiti nāśana 
SA_GR13_kirtm_pu-8	jayācyutatanudhvaṃsa- kālakūṭabalāpaha /	jaya acyuta tanu dhvaṃsa kālakūṭa bala apaha 
SA_GR13_kirtm_pu-9	jayāvartamahāṭopa- saridvegavidhāraṇa // KirT_1.4 //	jaya āvarta mahā āṭopa sarit vega vidhāraṇa 
SA_GR13_kirtm_pu-10	jaya dāruvanodyāna- munipatnīvimohaka /	jaya dāru vana udyāna muni patnī vimohaka 
SA_GR13_kirtm_pu-11	jaya nṛttamahārambha- krīḍāvikṣobhadāruṇa // KirT_1.5 //	jaya nṛtta mahā ārambha krīḍā vikṣobha dāruṇa 
SA_GR13_kirtm_pu-12	jayograrūpasaṃrambha- trāsitatridaśāsura /	jaya ugra rūpa saṃrambha trāsita tridaśa asura 
SA_GR13_kirtm_pu-13	jaya krūrajanendrāsya- darśitāsṛksunirjhara // KirT_1.6 //	jaya krūra jana indra asya darśita asṛj su nirjhara 
SA_GR13_kirtm_pu-14	jaya vīraparispanda- dakṣayajñavināśana /	jaya vīra parispanda dakṣa yajña vināśana 
SA_GR13_kirtm_pu-15	jayādbhutamahāliṅga- saṃsthānabalagarvita // KirT_1.7 //	jaya adbhuta mahā liṅga saṃsthāna bala garvita 
SA_GR13_kirtm_pu-16	jaya śvetanimittogra- mṛtyudehanipātana /	jaya śveta nimitta ugra mṛtyu deha nipātana 
SA_GR13_kirtm_pu-17	jayāśeṣasukhāvāsa- kāmamohitaśailaja // KirT_1.8 //	jaya aśeṣa sukha āvāsa kāma mohita śaila ja 
SA_GR13_kirtm_pu-18	jayopamanyusantāpa- mohajālatamohara /	jaya upamanyu santāpa moha jāla tamaḥ hara 
SA_GR13_kirtm_pu-19	jaya pātālamūlordhva- lokālokapradāhaka // KirT_1.9 //	jaya pātāla mūla ūrdhva loka aloka pradāhaka 
SA_GR13_kirtm_pu-20	bhaktasya mama bhītasya śivajñānaṃ paraṃ vada /	bhaktasya mama bhītasya śiva jñānam param vada 
SA_GR13_kirtm_pu-21	yadavāpya narāḥ sarve muktimāyānti kevalām // KirT_1.10 //	yat avāpya narāḥ sarve muktim āyānti kevalām 
SA_GR13_kirtm_pu-22	evamukto haraḥ prāha visphuraccandraśekharaḥ /	evam uktaḥ haraḥ prāha visphurat candra śekharaḥ 
SA_GR13_kirtm_pu-23	bhagavānuvāca/	bhagavān uvāca 
SA_GR13_kirtm_pu-24	bhadrametattvayā pṛṣṭaṃ śṛṇu jñānaṃ mahodayam // KirT_1.11 //	bhadram etat tvayā pṛṣṭam śṛṇu jñānam mahā udayam 
SA_GR13_kirtm_pu-25	kiraṇākhyaṃ mahātantraṃ parāmṛtasukhapradam /	               
SA_GR13_kirtm_pu-26	sarvānugrāhakaṃ śubhraṃ padārthoddyotakaṃ sphuṭam // KirT_1.12 //	           
SA_GR13_kirtm_pu-27	paśupāśapatijñāna- vicārapratipādakam /	          
SA_GR13_kirtm_pu-28	kriyācaryāsamopetaṃ yogabhūtibharāvaham // KirT_1.13 //	                
SA_GR13_kirtm_pu-29	garuḍa uvāca/	garuḍaḥ uvāca 
SA_GR13_kirtm_pu-30	yadyevaṃ sa paśustāvat- kīdṛśo badhyate katham /	yadi evam sa paśuḥ tāvat kīdṛśaḥ badhyate katham 
SA_GR13_kirtm_pu-31	mucyate kathamākhyāhi saṃdehavinivṛttaye // KirT_1.14 //	mucyate katham ākhyāhi saṃdeha vinivṛttaye 
SA_GR13_kirtm_pu-32	bhagavānuvāca/	bhagavān uvāca 
SA_GR13_kirtm_pu-33	paśurnityo hyamūrto 'jño niṣkriyo nirguṇo 'prabhuḥ /	paśuḥ nityaḥ hi amūrtaḥ jñaḥ niṣkriyaḥ nirguṇaḥ prabhuḥ 
SA_GR13_kirtm_pu-34	vyāpī māyodarāntastho bhogopāyavicintakaḥ // KirT_1.15 //	                 
SA_GR13_kirtm_pu-35	tasyāśuddhasya sambandhaṃ samāyāti śivātkalā /	tasya aśuddhasya sambandham samāyāti śivāt kalā 
SA_GR13_kirtm_pu-36	tayodbalitacaitanyo vidyākhyāpitagocaraḥ // KirT_1.16 //	tayā udbalita caitanyaḥ vidyā khyāpita gocaraḥ 
SA_GR13_kirtm_pu-37	rāgeṇa rañjitaścāpi pradhānaṃ ca guṇātmanā /	rāgeṇa rañjitaḥ ca api pradhānam ca guṇa ātmanā 
SA_GR13_kirtm_pu-38	buddhyādikaraṇānīka- sambandhādbadhyate paśuḥ // KirT_1.17 //	buddhi ādi karaṇa anīka sambandhāt badhyate paśuḥ 
SA_GR13_kirtm_pu-39	tato niyatisaṃśleṣāt svārjite 'pi niyamyate /	tatas niyati saṃśleṣāt sva arjite niyamyate 
SA_GR13_kirtm_pu-40	kālena kālasaṃkhyāna- kāryabhogavimohitaḥ // KirT_1.18 //	kālena kāla saṃkhyāna kārya bhoga vimohitaḥ 
SA_GR13_kirtm_pu-41	evaṃ tattvakalābaddhaḥ kiñcijjño dehasaṃyutaḥ /	evam tattva kalā baddhaḥ kiñcijjñaḥ deha saṃyutaḥ 
SA_GR13_kirtm_pu-42	māyābhogapariṣvaktas tanmayaḥ sahajāvṛtaḥ // KirT_1.19 //	māyā bhoga pariṣvaktaḥ tanmayaḥ sahaja āvṛtaḥ 
SA_GR13_kirtm_pu-43	tataḥ sukhādikaṃ kṛtsnaṃ bhogaṃ bhuṅkte svakarmataḥ /	tatas sukha ādikam kṛtsnam bhogam bhuṅkte sva karmataḥ 
SA_GR13_kirtm_pu-44	same karmaṇi sañjāte kālāntaravaśāttataḥ // KirT_1.20 //	same karmaṇi sañjāte kāla antara vaśāt tatas 
SA_GR13_kirtm_pu-45	tīvraśaktinipātena guruṇā dīkṣito yadā /	tīvra śakti nipātena guruṇā dīkṣitaḥ yadā 
SA_GR13_kirtm_pu-46	sarvajñaḥ sa śivo yadvat kiñcijjñatvavivarjitaḥ // KirT_1.21 //	sarvajñaḥ sa śivaḥ yadvat kiñcid jña tva vivarjitaḥ 
SA_GR13_kirtm_pu-47	śivatvavyaktisampūrṇaḥ saṃsārī na punastadā /	śiva tva vyakti sampūrṇaḥ saṃsārī na punar tadā 
SA_GR13_kirtm_pu-48	evaṃ kramādvibaddhaḥ san mucyate kramayogataḥ // KirT_1.22 //	evam kramāt vibaddhaḥ san mucyate krama yogataḥ 
SA_GR13_kirtm_pu-49	kevalaḥ sakalaḥ śuddhas tryavasthaḥ puruṣaḥ smṛtaḥ /	kevalaḥ sakalaḥ śuddhaḥ tri avasthaḥ puruṣaḥ smṛtaḥ 
SA_GR13_kirtm_pu-50	paśurevaṃvidhaḥ proktaḥ kimanyatparipṛcchasi // KirT_1.23 //	paśuḥ evaṃvidhaḥ proktaḥ kim anyat paripṛcchasi 
SA_GR13_kirtm_pu-51	garuḍa uvāca/	garuḍaḥ uvāca 
SA_GR13_kirtm_pu-52	yo 'sāvātmā tvayā proktaḥ kiṃcijjñaḥ sarvavicchivaḥ /	saḥ ātmā tvayā proktaḥ kiṃcid jñaḥ sarva vid śivaḥ 
SA_GR13_kirtm_pu-53	nimittamanayorbrūhi śuddhāśuddhasvarūpayoḥ // KirT_2.1 //	nimittam anayoḥ brūhi śuddha aśuddha svarūpayoḥ 
SA_GR13_kirtm_pu-54	bhagavānuvāca/	bhagavān uvāca 
SA_GR13_kirtm_pu-55	anādimalasambandhāt kiñcijjño 'sau mayoditaḥ /	anādi mala sambandhāt sau mayā uditaḥ 
SA_GR13_kirtm_pu-56	anādimalamuktatvāt sarvajño 'sau tataḥ śivaḥ // KirT_2.2 //	anādi mala mukta tvāt sarvajñaḥ sau tatas śivaḥ 
SA_GR13_kirtm_pu-57	ādimattvaṃ yadā siddhaṃ nimittaṃ kalpyate tadā /	ādimattvam yadā siddham nimittam kalpyate tadā 
SA_GR13_kirtm_pu-58	īdṛgrūpaṃ smṛtaṃ tābhyāṃ śuddhāśuddhaṃ yathārthataḥ // KirT_2.3 //	īdṛś rūpam smṛtam tābhyām śuddha aśuddham yathārthataḥ 
SA_GR13_kirtm_pu-59	viśuddhaḥ sphaṭikaḥ kasmāt kasmāttāmraṃ sakālikam /	viśuddhaḥ sphaṭikaḥ kasmāt kasmāt tāmram sa kālikam 
SA_GR13_kirtm_pu-60	yathāsminna nimittaṃ hi tathā naiva śivātmanoḥ // KirT_2.4 //	yathā asmin na nimittam hi tathā nā eva śiva ātmanoḥ 
SA_GR13_kirtm_pu-61	garuḍa uvāca/	garuḍaḥ uvāca 
SA_GR13_kirtm_pu-62	kiṃnimittaṃ punarbaddho bandhenātmā kalādinā /	kiṃnimittam punar baddhaḥ bandhena ātmā kalā ādinā 
SA_GR13_kirtm_pu-63	sa māyāntargataḥ prokto vyāpakaśca tvayā vibho // KirT_2.5 //	sa māyā antargataḥ proktaḥ vyāpakaḥ ca tvayā vibho 
SA_GR13_kirtm_pu-64	vyāpakatvātsa sarvatra sthito māyodare katham /	vyāpaka tvāt sa sarvatra sthitaḥ māyā udare katham 
SA_GR13_kirtm_pu-65	parasparaviruddhatvāt kathametadbhaviṣyati // KirT_2.6 //	paraspara viruddha tvāt katham etat bhaviṣyati 
SA_GR13_kirtm_pu-66	bhagavānuvāca/	bhagavān uvāca 
SA_GR13_kirtm_pu-67	muktyarthaṃ sa paśurbaddho nānyathā sāsya jāyate /	mukti artham sa paśuḥ baddhaḥ na anyathā sā asya jāyate 
SA_GR13_kirtm_pu-68	yāvaccharīrasaṃśleṣo na sañjāto na bhogabhuk // KirT_2.7 //	yāvat śarīra saṃśleṣaḥ na sañjātaḥ na bhoga bhuj 
SA_GR13_kirtm_pu-69	māyeyaṃ tadvapustasya tadabhāvānna nirvṛtiḥ /	māyā iyam tad vapuḥ tasya tad abhāvāt na nirvṛtiḥ 
SA_GR13_kirtm_pu-70	tena tenāsvatantratvān malino malinīkṛtaḥ // KirT_2.8 //	tena tena asvatantra tvāt malinaḥ malinīkṛtaḥ 
SA_GR13_kirtm_pu-71	yathā vastraṃ sadoṣatvān malāntaḥsthaṃ viśuddhyati /	yathā vastram sa doṣa tvāt mala antar stham viśuddhi ati 
SA_GR13_kirtm_pu-72	aśuddhaḥ pudgalo 'pyevaṃ māyodaragato 'pi san // KirT_2.9 //	aśuddhaḥ pudgalaḥ pi evam māyā udara gataḥ san 
SA_GR13_kirtm_pu-73	māyodaraṃ hi yatproktaṃ kalādyavanilakṣitam /	māyā udaram hi yat proktam kalā ādi avani lakṣitam 
SA_GR13_kirtm_pu-74	tasminyaśca layaḥ proktaḥ sūkṣmadehavivakṣayā // KirT_2.10 //	tasmin yaḥ ca layaḥ proktaḥ sūkṣma deha vivakṣayā 
SA_GR13_kirtm_pu-75	garuḍa uvāca/	garuḍaḥ uvāca 
SA_GR13_kirtm_pu-76	tvayānādirmalaḥ prokto māyeyo 'syātmano 'pi vā /	tvayā anādiḥ malaḥ proktaḥ vā 
SA_GR13_kirtm_pu-77	guṇastadvyatirikto vā malo brūhi kimātmakaḥ // KirT_2.11 //	guṇaḥ tad vyatiriktaḥ vā malaḥ brūhi kimātmakaḥ 
SA_GR13_kirtm_pu-78	bhagavānuvāca/	bhagavān uvāca 
SA_GR13_kirtm_pu-79	sahajaḥ syānmalo māyā- kāryamāgāmiko malaḥ /	sahajaḥ syāt malaḥ māyā kāryam āgāmikaḥ malaḥ 
SA_GR13_kirtm_pu-80	māyā no mohinī proktā svataḥ kāryātprakāśikā // KirT_2.12 //	māyā no mohinī proktā svatas kāryāt prakāśikā 
SA_GR13_kirtm_pu-81	yataḥ svakāryasaṃśleṣāc caitanyadyotikātmanaḥ /	yatas sva kārya saṃśleṣāt caitanya dyotika ātmanaḥ 
SA_GR13_kirtm_pu-82	malaṃ vidārya cidvyaktim ekadeśe karotyasau // KirT_2.13 //	malam vidārya cit vyaktim eka deśe karoti asau 
SA_GR13_kirtm_pu-83	sthitā prakāśikā kāryān mohakatve na saṃsthitā /	sthitā prakāśikā kāryāt mohaka tve na saṃsthitā 
SA_GR13_kirtm_pu-84	prakāśo vyaktiśabdena malaśabdena cāvṛtiḥ // KirT_2.14 //	prakāśaḥ vyakti śabdena mala śabdena ca āvṛtiḥ 
SA_GR13_kirtm_pu-85	vyaktiryāṇormalaḥ proktaḥ sphuṭaṃ dīpāndhakāravat /	vyaktiḥ yā aṇoḥ malaḥ proktaḥ sphuṭam dīpa andhakāra vat 
SA_GR13_kirtm_pu-86	māyāpi mohinī proktā viṣayāsvādabhogataḥ // KirT_2.15 //	māyā api mohinī proktā viṣaya āsvāda bhogataḥ 
SA_GR13_kirtm_pu-87	yatra tatra sthitasyāsya svakarmamalahetutaḥ /	yatra tatra sthitasya asya sva karma mala hetutaḥ 
SA_GR13_kirtm_pu-88	māyotthaṃ bandhanaṃ tasya sanimittaṃ pravartate // KirT_2.16 //	māyā uttham bandhanam tasya sa nimittam pravartate 
SA_GR13_kirtm_pu-89	anādimalamuktasya śivasyāpi na kiṃ bhavet /	anādi mala muktasya śivasya api na kim bhavet 
SA_GR13_kirtm_pu-90	tasmānmāyā malo naiva vyatiriktaḥ sa yuktitaḥ // KirT_2.17 //	tasmāt māyā malaḥ nā eva vyatiriktaḥ sa yuktitaḥ 
SA_GR13_kirtm_pu-91	māyākāryaṃ samastaṃ syāt kuto 'nyaḥ sahajo malaḥ /	māyā kāryam samastam syāt kutas sahajaḥ malaḥ 
SA_GR13_kirtm_pu-92	ātmasthaṃ tatpaśutvaṃ syāt paśurapyadhvamadhyagaḥ // KirT_2.18 //	ātma stham tat paśu tvam syāt paśuḥ api adhva madhya gaḥ 
SA_GR13_kirtm_pu-93	prokto yena matastena malastadbhinnalakṣaṇaḥ /	proktaḥ yena mataḥ tena malaḥ tad bhinna lakṣaṇaḥ 
SA_GR13_kirtm_pu-94	malo 'jñānaṃ paśutvaṃ ca tiraskārakarastamaḥ // KirT_2.19 //	malaḥ jñānam paśu tvam ca tiraskāra karaḥ tamaḥ 
SA_GR13_kirtm_pu-95	avidyā hyāvṛtirmūrchā paryāyāstasya coditāḥ /	avidyā hi āvṛtiḥ mūrchā paryāyāḥ tasya ca uditāḥ 
SA_GR13_kirtm_pu-96	sa cāvidyādiparyāya- bhedaiḥ siddho mate mate // KirT_2.20 //	sa ca avidyā ādi paryāya bhedaiḥ siddhaḥ mate mate 
SA_GR13_kirtm_pu-97	tatsadbhāvātpaśuḥ pāśyaḥ śodhyo bodhyo matastviha /	tad sadbhāvāt paśuḥ pāśyaḥ śodhyaḥ bodhyaḥ mataḥ tu iha 
SA_GR13_kirtm_pu-98	pāśyādivṛttayo yāstu tasya bhedāḥ prakīrtitāḥ // KirT_2.21 //	pāśi ādi vṛttayaḥ yāḥ tu tasya bhedāḥ prakīrtitāḥ 
SA_GR13_kirtm_pu-99	male sati bhavantyetā bhoktṛtvaṃ ca na kevalam /	male sati bhavanti etāḥ bhoktṛ tvam ca na kevalam 
SA_GR13_kirtm_pu-100	garuḍa uvāca/	garuḍaḥ uvāca 
SA_GR13_kirtm_pu-101	yadyevaṃ saṃsthitaḥ pāśyo malo 'sya paśusaṃgataḥ // KirT_2.22 //	yadi evam saṃsthitaḥ pāśyaḥ malaḥ sya paśu saṃgataḥ 
SA_GR13_kirtm_pu-102	ātmanaḥ kiṃ na dharmo 'sau yuktitaḥ kalpyate malaḥ /	ātmanaḥ kim na sau yuktitaḥ kalpyate malaḥ 
SA_GR13_kirtm_pu-103	bhagavānuvāca/	bhagavān uvāca 
SA_GR13_kirtm_pu-104	ātmano 'nādisambandhād dharma ityupacaryate // KirT_2.23 //	ātmanaḥ na ādi sambandhāt dharmaḥ iti upacaryate 
SA_GR13_kirtm_pu-105	kathaṃ tajjñānayuktatvād ajñānaguṇatāṃ gataḥ /	katham tad jñāna yukta tvāt ajñāna guṇa tām gataḥ 
SA_GR13_kirtm_pu-106	tasya dharmo na dharmatve pariṇāmaḥ sphuṭo bhavet // KirT_2.24 //	tasya dharmaḥ na dharma tve pariṇāmaḥ sphuṭaḥ bhavet 
SA_GR13_kirtm_pu-107	ciddharme puṃsi no dharmo yadi syātpariṇāmavān /	cit dharme puṃsi no dharmaḥ yadi syāt pariṇāmavān 
SA_GR13_kirtm_pu-108	ekasminvyajyate jñānam anyasmiṃstattirohitam // KirT_2.25 //	ekasmin vyajyate jñānam anyasmin tat tirohitam 
SA_GR13_kirtm_pu-109	pariṇāmo 'cetanasya cetanasya na yujyate /	pariṇāmaḥ cetanasya cetanasya na yujyate 
SA_GR13_kirtm_pu-110	garuḍa uvāca/	garuḍaḥ uvāca 
SA_GR13_kirtm_pu-111	tayoścānādisambandhād viśleṣo na vibhutvataḥ // KirT_2.26 //	tayoḥ ca anādi sambandhāt viśleṣaḥ na vibhu tvataḥ 
SA_GR13_kirtm_pu-112	sahajaprakṣaye prāpte tasya nāśo na kiṃ bhavet /	sahaja prakṣaye prāpte tasya nāśaḥ na kim bhavet 
SA_GR13_kirtm_pu-113	bhagavānuvāca/	bhagavān uvāca 
SA_GR13_kirtm_pu-114	vibhorapi malasyāsya tacchakteḥ kriyate vadhaḥ // KirT_2.27 //	vibhoḥ api malasya asya tad śakteḥ kriyate vadhaḥ 
SA_GR13_kirtm_pu-115	upāyācchaktisaṃrodhaḥ kathaṃcitkriyate male /	upāyāt śakti saṃrodhaḥ kathaṃcid kriyate male 
SA_GR13_kirtm_pu-116	yathāgnerdāhikā śaktir mantreṇāśu niruddhyate // KirT_2.28 //	yathā agneḥ dāhikā śaktiḥ mantreṇa āśu 
SA_GR13_kirtm_pu-117	tadvattacchaktisaṃrodhād viśliṣṭa iti kathyate /	tadvat tad śakti saṃrodhāt viśliṣṭaḥ iti kathyate 
SA_GR13_kirtm_pu-118	kṛtvā tacchaktisaṃrodhaṃ kriyate bhavaniḥspṛhaḥ // KirT_2.29 //	kṛtvā tad śakti saṃrodham kriyate bhava niḥspṛhaḥ 
SA_GR13_kirtm_pu-119	sahajā kālikā tāmre tatkṣayānna ca tatkṣayaḥ /	sahajā kālikā tāmre tad kṣayāt na ca tad kṣayaḥ 
SA_GR13_kirtm_pu-120	yadvattāmre kṣayastadvat puruṣasya malakṣayaḥ // KirT_2.30 //	yadvat tāmre kṣayaḥ tadvat puruṣasya mala kṣayaḥ 
SA_GR13_kirtm_pu-121	yathā taṇḍulakambūke prakṣīṇe 'pi na tatkṣayaḥ /	yathā taṇḍula kambūke prakṣīṇe na tad kṣayaḥ 
SA_GR13_kirtm_pu-122	viṣasambandhinī śaktir yathā mantrairniruddhyate // KirT_2.31 //	viṣa sambandhinī śaktiḥ yathā mantraiḥ niruddhyate 
SA_GR13_kirtm_pu-123	tathā na tadviṣaṃ kṣīṇam evaṃ puṃso malakṣayaḥ /	tathā na tat viṣam kṣīṇam evam puṃsaḥ mala kṣayaḥ 
SA_GR13_kirtm_pu-124	phalaṃ katakavṛkṣasya kṣiptaṃ sakaluṣe jale // KirT_2.32 //	phalam kataka vṛkṣasya kṣiptam sa kaluṣe jale 
SA_GR13_kirtm_pu-125	kurute śaktisaṃrodhaṃ kiṃ kṣipatyanyato jalāt /	kurute śakti saṃrodham kim kṣipati anyatas jalāt 
SA_GR13_kirtm_pu-126	śivajñānaṃ tathā tasya śaktisaṃrodhakārakam // KirT_2.33 //	śiva jñānam tathā tasya śakti saṃrodha kārakam 
SA_GR13_kirtm_pu-127	garuḍa uvāca/	garuḍaḥ uvāca 
SA_GR13_kirtm_pu-128	bhoktṛtvaṃ malataḥ proktam abhilāṣānna kiṃ bhavet /	bhoktṛ tvam malataḥ proktam abhilāṣāt na kim bhavet 
SA_GR13_kirtm_pu-129	sa ca rāgādyato rāgo vaktavyo 'tra malena kim // KirT_3.1 //	sa ca rāga ādi atas rāgaḥ malena kim 
SA_GR13_kirtm_pu-130	bhagavānuvāca/	bhagavān uvāca 
SA_GR13_kirtm_pu-131	bhoktṛtvaṃ nāma yatproktam anādi malakāraṇam /	bhoktṛ tvam nāma yat proktam anādi mala kāraṇam 
SA_GR13_kirtm_pu-132	abhilāṣastanau satyāṃ sā tanuḥ kena hetunā // KirT_3.2 //	abhilāṣaḥ tanau satyām sā tanuḥ kena hetunā 
SA_GR13_kirtm_pu-133	rāgo 'pi tannimittatvāt pravṛttaḥ puruṣasya tu /	rāgaḥ pi tad nimitta tvāt pravṛttaḥ puruṣasya tu 
SA_GR13_kirtm_pu-134	cauryaṃ hi bījamāpekṣya yathā nigaḍabandhanam // KirT_3.3 //	cauryam hi bījam āpekṣya yathā nigaḍa bandhanam 
SA_GR13_kirtm_pu-135	evaṃ paśutvamāpekṣya rāgatattvaṃ pravartate /	evam paśu tvam āpekṣya rāgatattvam pravartate 
SA_GR13_kirtm_pu-136	etasmādasya bhoktṛtvaṃ tanurbhogo 'nyahetujaḥ // KirT_3.4 //	etasmāt asya bhoktṛ tvam tanuḥ bhogaḥ ni ahetu jaḥ 
SA_GR13_kirtm_pu-137	paśutvena hi bhoktṛtvaṃ māyābandhastanau sthitaḥ /	paśutvena hi bhoktṛ tvam māyā bandhaḥ tanau sthitaḥ 
SA_GR13_kirtm_pu-138	sukhaduḥkhādiko bhogaḥ karmataḥ saṃsthitaḥ paśoḥ /	sukha duḥkha ādikaḥ bhogaḥ karmataḥ saṃsthitaḥ paśoḥ 
SA_GR13_kirtm_pu-139	nānyathāsya vinirdiṣṭaṃ bhogabhoktṛtvabandhanam // KirT_3.5 //	na anyathā asya vinirdiṣṭam bhoga bhoktṛ tva bandhanam 
SA_GR13_kirtm_pu-140	garuḍa uvāca/	garuḍaḥ uvāca 
SA_GR13_kirtm_pu-141	yadetatkarma deveśa proktaṃ bhoganibandhanam /	yat etat karma deveśa proktam bhoga nibandhanam 
SA_GR13_kirtm_pu-142	karmārjanaṃ tanau satyāṃ sṛṣṭikāle tanuḥ kutaḥ // KirT_3.6 //	karma arjanam tanau satyām sṛṣṭi kāle tanuḥ kutas 
SA_GR13_kirtm_pu-143	bhagavānuvāca/	bhagavān uvāca 
SA_GR13_kirtm_pu-144	yathānādirmalastasya karmāpyevamanādikam /	yathā anādiḥ malaḥ tasya karma api evam anādikam 
SA_GR13_kirtm_pu-145	yadyanādi na saṃsiddhaṃ vaicitryaṃ kena hetunā // KirT_3.7 //	yadi anādi na saṃsiddham vaicitryam kena hetunā 
SA_GR13_kirtm_pu-146	tasmādanādikaṃ karma māyāpyevaṃ bhavastathā /	tasmāt anādikam karma māyā api evam bhavaḥ tathā 
SA_GR13_kirtm_pu-147	tathānādiḥ śivaḥ kartā sarvasya jagataḥ sthitaḥ // KirT_3.8 //	tathā anādiḥ śivaḥ kartā sarvasya jagataḥ sthitaḥ 
SA_GR13_kirtm_pu-148	garuḍa uvāca/	garuḍaḥ uvāca 
SA_GR13_kirtm_pu-149	śivaḥ kartā tvayā proktaḥ sa kathaṃ gamyate prabho /	śivaḥ kartā tvayā proktaḥ sa katham gamyate prabho 
SA_GR13_kirtm_pu-150	vaikaraṇyādamūrtatvāt kartṛtvaṃ yujyate katham // KirT_3.9 //	vaikaraṇyāt amūrta tvāt kartṛ tvam yujyate katham 
SA_GR13_kirtm_pu-151	bhagavānuvāca/	bhagavān uvāca 
SA_GR13_kirtm_pu-152	yathā kālo hyamūrto 'pi dṛśyate phalasādhakaḥ /	yathā kālaḥ dṛśyate phala sādhakaḥ 
SA_GR13_kirtm_pu-153	evaṃ śivo hyamūrto 'pi kurute kāryamicchayā // KirT_3.10 //	evam śivaḥ hi amūrtaḥ kurute kāryam icchayā 
SA_GR13_kirtm_pu-154	icchaiva karaṇaṃ tasya yathā sadyogino matā /	icchā eva karaṇam tasya yathā sat yoginaḥ matā 
SA_GR13_kirtm_pu-155	śalyākṛṣṭikaro dṛṣṭo hyakṣahīno 'pi karṣakaḥ /	śalya ākṛṣṭi karaḥ dṛṣṭaḥ hi akṣa hīnaḥ pi karṣakaḥ 
SA_GR13_kirtm_pu-156	vyāpāro na ca dṛśyeta kāryamicchā pratīyate // KirT_3.11 //	vyāpāraḥ na ca dṛśyeta kāryam icchā pratīyate 
SA_GR13_kirtm_pu-157	sthūlaṃ vicitrakaṃ kāryaṃ nānyathā ghaṭavadbhavet /	sthūlam vicitrakam kāryam na anyathā ghaṭa vat bhavet 
SA_GR13_kirtm_pu-158	asti heturataḥ kaścit karma cet na hyacetanam // KirT_3.12 //	asti hetuḥ atas kaścid karma ced na hi acetanam 
SA_GR13_kirtm_pu-159	proktaḥ sa niṣkalaḥ sthūlas tathā sakalaniṣkalaḥ /	proktaḥ sa niṣkalaḥ sthūlaḥ tathā sakala niṣkalaḥ 
SA_GR13_kirtm_pu-160	īśaḥ sadāśivaḥ śāntaḥ kṛtyabhedādvibhidyate // KirT_3.13 //	īśaḥ sadāśivaḥ śāntaḥ kṛtya bhedāt vibhidyate 
SA_GR13_kirtm_pu-161	garuḍa uvāca/	garuḍaḥ uvāca 
SA_GR13_kirtm_pu-162	niṣkalaḥ sa kathaṃ jñeyaḥ sakalo 'pi pumāṃstadā /	niṣkalaḥ sa katham jñeyaḥ pumān tadā 
SA_GR13_kirtm_pu-163	dvisvabhāvastathā yo 'nyo viruddhaḥ sa parasparam // KirT_3.14 //	dvi svabhāvaḥ tathā yaḥ nyaḥ viruddhaḥ sa parasparam 
SA_GR13_kirtm_pu-164	bhagavānuvāca/	bhagavān uvāca 
SA_GR13_kirtm_pu-165	paśoḥ śaktinipātena mantraśaktyā ca sarvadā /	paśoḥ śakti nipātena mantra śaktyā ca sarvadā 
SA_GR13_kirtm_pu-166	niṣkalaṃ lakṣyate śaktyā sūkṣmaṃ viṣavikāravat // KirT_3.15 //	niṣkalam lakṣyate śaktyā sūkṣmam viṣa vikāra vat 
SA_GR13_kirtm_pu-167	sakalo 'pi pumānnaiva māyāvayavavarjanāt /	sakalaḥ pumān nā eva māyā avayava varjanāt 
SA_GR13_kirtm_pu-168	nirmalatvācchivasyātra na kalpyāstvasitāḥ kalāḥ // KirT_3.16 //	nirmala tvāt śivasya atra na kalpyāḥ tu asitāḥ kalāḥ 
SA_GR13_kirtm_pu-169	mantrātmikāḥ kalāstasya te ca mantrāḥ śivātmikāḥ /	mantra ātmikāḥ kalāḥ tasya te ca mantrāḥ śiva ātmikāḥ 
SA_GR13_kirtm_pu-170	taiḥ prakalpya śarīraṃ svaṃ śuddhākṣādhyāsitaṃ mahat // KirT_3.17 //	taiḥ prakalpya śarīram svam śuddha akṣa adhyāsitam mahat 
SA_GR13_kirtm_pu-171	yāvadevaṃ na kurute tāvanno gurupaddhatiḥ /	yāvat evam na kurute tāvat naḥ guru paddhatiḥ 
SA_GR13_kirtm_pu-172	kurute 'nugrahaṃ dehī sarveṣāmeva dehinām // KirT_3.18 //	kurute nugraham dehī sarveṣām eva dehinām 
SA_GR13_kirtm_pu-173	yathaiva yoginaḥ śaktir grahaṇe mocane 'pi hi /	yathā eva yoginaḥ śaktiḥ grahaṇe mocane hi 
SA_GR13_kirtm_pu-174	tadvadevātra boddhavyaṃ grahaṇaṃ mocanaṃ vibhoḥ // KirT_3.19 //	tadvat eva atra boddhavyam grahaṇam mocanam vibhoḥ 
SA_GR13_kirtm_pu-175	mudrāmaṇḍalamantraiśca tridhāsiddhiviceṣṭitaiḥ /	mudrā maṇḍala mantraiḥ ca tridhā siddhi viceṣṭitaiḥ 
SA_GR13_kirtm_pu-176	lakṣyate sakalaṃ dhyānāt sarvajñānapravṛttitaḥ // KirT_3.20 //	lakṣyate sakalam dhyānāt sarva jñāna pravṛttitaḥ 
SA_GR13_kirtm_pu-177	dvisvabhāvagato yo 'nyo devaḥ prokto na niṣkalaḥ /	dvi svabhāva gataḥ yaḥ nyaḥ devaḥ proktaḥ na niṣkalaḥ 
SA_GR13_kirtm_pu-178	bṛhaccharīramāpekṣya kalāhīna iti smṛtaḥ // KirT_3.21 //	bṛhat śarīram āpekṣya kalā hīnaḥ iti smṛtaḥ 
SA_GR13_kirtm_pu-179	evamīśaḥ sthitaḥ sākṣād yogināṃ yogakāraṇam /	evam īśaḥ sthitaḥ sākṣāt yoginām yoga kāraṇam 
SA_GR13_kirtm_pu-180	yogo na lakṣyahīnatvān na nāḍī na ca dhāraṇā // KirT_3.22 //	yogaḥ na lakṣya hīna tvāt na nāḍī na ca dhāraṇā 
SA_GR13_kirtm_pu-181	puṃsāmanugrahārthaṃ tu paro 'pyaparatāṃ gataḥ /	puṃsām anugraha artham tu paraḥ pi apara tām gataḥ 
SA_GR13_kirtm_pu-182	nādabindukhamantrāṇu- śaktibījakalāntagaḥ // KirT_3.23 //	               
SA_GR13_kirtm_pu-183	yogī yathopakārajñaḥ sarvajñatvātphalapradaḥ /	yogī yathā upakāra jñaḥ sarvajña tvāt phala pradaḥ 
SA_GR13_kirtm_pu-184	icchānugrahakartṛtvāl layabhogādhikāravān // KirT_3.24 //	icchā anugraha kartṛ tvāt laya bhoga adhikāravān 
SA_GR13_kirtm_pu-185	trividhaḥ kṛtyabhedena darśito nāmabhedataḥ /	trividhaḥ kṛtya bhedena darśitaḥ nāma bhedataḥ 
SA_GR13_kirtm_pu-186	īśvaro 'dhaḥsthavidyānāṃ patīnsaṃprerayatyasau // KirT_3.25 //	īśvaraḥ dhas stha vidyānām patīn saṃprerayati asau 
SA_GR13_kirtm_pu-187	tena preritamātrāste kurvate 'dhastanaṃ jagat /	tena prerita mātrāḥ te kurvate dhastanam jagat 
SA_GR13_kirtm_pu-188	śuddhe 'dhvani śivaḥ kartā prokto 'nanto 'site prabhuḥ // KirT_3.26 //	śuddhe dhvani śivaḥ kartā proktaḥ site prabhuḥ 
SA_GR13_kirtm_pu-189	yathā bhūmaṇḍaleśena niyuktaḥ svasamaprabhuḥ /	yathā bhū maṇḍala īśena niyuktaḥ sva sama prabhuḥ 
SA_GR13_kirtm_pu-190	tathāsau kurute sarvaṃ tacchaktipratibodhitaḥ /	tathā asau kurute sarvam tad śakti pratibodhitaḥ 
SA_GR13_kirtm_pu-191	sarvajñaḥ śuddhadehaśca sarvajñānaprakāśakaḥ // KirT_3.27 //	sarvajñaḥ śuddha dehaḥ ca sarva jñāna prakāśakaḥ 
SA_GR13_kirtm_pu-192	garuḍa uvāca/	garuḍaḥ uvāca 
SA_GR13_kirtm_pu-193	śivaśaktiprabhāvācca kilānantaḥ prabudhyati /	śiva śakti prabhāvāt ca kila anantaḥ prabudhyati 
SA_GR13_kirtm_pu-194	prabodhikā ca sā śaktiḥ sarvagā paripaṭhyate // KirT_4.1 //	prabodhikā ca sā śaktiḥ sarvagā paripaṭhyate 
SA_GR13_kirtm_pu-195	anyeṣāṃ sannikṛṣṭāpi bodhaṃ sā kurute na kim /	anyeṣām sannikṛṣṭā api bodham sā kurute na kim 
SA_GR13_kirtm_pu-196	yogyānāmupakārī ced rāgavānsyācchivastadā // KirT_4.2 //	yogyānām upakārī ced rāgavān syāt śivaḥ tadā 
SA_GR13_kirtm_pu-197	bhagavānuvāca/	bhagavān uvāca 
SA_GR13_kirtm_pu-198	yathārkaraśmisamparkāt padmabodhaḥ samo na kim /	yathā arka raśmi samparkāt padma bodhaḥ samaḥ na kim 
SA_GR13_kirtm_pu-199	kānicitpratibudhyanti tathānyāni na jātucit // KirT_4.3 //	kānicid pratibudhyanti tathā anyāni na jātucit 
SA_GR13_kirtm_pu-200	rāgadveṣau na cārkasya tatheśasya na tau yataḥ /	rāga dveṣau na ca arkasya tathā īśasya na tau yatas 
SA_GR13_kirtm_pu-201	adhikārānniyogo 'sya na niyogaṃ vinā sthitiḥ // KirT_4.4 //	adhikārāt niyogaḥ sya na niyogam vinā sthitiḥ 
SA_GR13_kirtm_pu-202	tatsāmarthyādanantasya sarvajñatvaṃ bhavetkhaga /	tad sāmarthyāt anantasya sarvajña tvam bhavet khaga 
SA_GR13_kirtm_pu-203	garuḍa uvāca/	garuḍaḥ uvāca 
SA_GR13_kirtm_pu-204	sarvajñatvaṃ tanau satyām anantasya na yujyate // KirT_4.5 //	sarva jña tvam tanau satyām anantasya na yujyate 
SA_GR13_kirtm_pu-205	niyatāni yato 'kṣāṇi niyatagrāhakāṇi ca /	niyatāni yatas kṣāṇi niyata grāhakāṇi ca 
SA_GR13_kirtm_pu-206	māyātmakaṃ śarīraṃ tac chiṣṭakarmanimittajam // KirT_4.6 //	māyā ātmakam śarīram tat śiṣṭa karma nimitta jam 
SA_GR13_kirtm_pu-207	yadi nāma viśeṣaḥ syāt sudūraśravaṇādikaḥ /	yadi nāma viśeṣaḥ syāt su dūra śravaṇa ādikaḥ 
SA_GR13_kirtm_pu-208	bhagavānuvāca/	bhagavān uvāca 
SA_GR13_kirtm_pu-209	śuddhayonimayaṃ tasya vapuruktamakarmajam // KirT_4.7 //	śuddha yoni mayam tasya vapuḥ uktam akarma jam 
SA_GR13_kirtm_pu-210	tasyaivaṃ pāśamuktatvāj jñānaṃ kena nivāryate /	tasya evam pāśa mukta tvāt jñānam kena nivāryate 
SA_GR13_kirtm_pu-211	tatsthaṃ sarpaṃ viṣaṃ yadvat tadgataṃ na vibādhate // KirT_4.8 //	tad stham sarpam viṣam yadvat tad gatam na vibādhate 
SA_GR13_kirtm_pu-212	bādhate 'nantamevaṃ na tadgataḥ pāśasañcayaḥ /	bādhate nantam evam na tad gataḥ pāśa sañcayaḥ 
SA_GR13_kirtm_pu-213	chinnā chinnodbhavā yadvat sthānāśrayavaśādbhavet // KirT_4.9 //	chinnā chinnodbhavā yadvat sthāna āśraya vaśāt bhavet 
SA_GR13_kirtm_pu-214	sthānayogena mantreśe haṭhavattanudhāraṇam /	sthāna yogena mantreśe haṭha vat tanu dhāraṇam 
SA_GR13_kirtm_pu-215	mantraśaktyā yathā deho vidhṛtastiṣṭhate ciram // KirT_4.10 //	mantra śaktyā yathā dehaḥ vidhṛtaḥ tiṣṭhate ciram 
SA_GR13_kirtm_pu-216	prāpnotyabhīpsitaṃ sthānaṃ kāladaṣṭo 'pi śaktitaḥ /	prāpnoti abhīpsitam sthānam kāla daṣṭaḥ api śaktitaḥ 
SA_GR13_kirtm_pu-217	evaṃ tacchaktisāmarthyād āste tasya vapuryataḥ // KirT_4.11 //	evam tad śakti sāmarthyāt āste tasya vapuḥ yatas 
SA_GR13_kirtm_pu-218	ataḥ sunirmalaṃ jñeyaṃ bisinīpattravadvapuḥ /	atas su nirmalam jñeyam bisinī pattra vat vapuḥ 
SA_GR13_kirtm_pu-219	tantrairupakṛtaḥ kalyo yathā dehagato rasaḥ // KirT_4.12 //	tantraiḥ upakṛtaḥ kalyaḥ yathā deha gataḥ rasaḥ 
SA_GR13_kirtm_pu-220	sa tiṣṭhati śarīre 'smiṃs tadvadbodho mahābalaḥ /	sa tiṣṭhati śarīre smin tadvat bodhaḥ mahā balaḥ 
SA_GR13_kirtm_pu-221	yathā bheṣajasāmarthyād aśaktānāṃ balaṃ param // KirT_4.13 //	yathā bheṣaja sāmarthyāt aśaktānām balam param 
SA_GR13_kirtm_pu-222	yāti tacchaktisāmarthyād anantasya pare balam /	yāti tad śakti sāmarthyāt anantasya pare balam 
SA_GR13_kirtm_pu-223	tena sāmarthyayogena yoniṃ prerayate kṣaṇāt // KirT_4.14 //	tena sāmarthya yogena yonim prerayate kṣaṇāt 
SA_GR13_kirtm_pu-224	garuḍa uvāca/	garuḍaḥ uvāca 
SA_GR13_kirtm_pu-225	prerako 'dhastane mārge māyāyāḥ prerakeṇa kim /	prerakaḥ mārge māyāyāḥ prerakeṇa kim 
SA_GR13_kirtm_pu-226	svata eva vikāreṇa jagatyasminvikāriṇī // KirT_4.15 //	svatas eva vikāreṇa jagatī asmin vikāriṇī 
SA_GR13_kirtm_pu-227	jagadyoniryataḥ proktā tadvikārāḥ kalādayaḥ /	jagat yoniḥ yatas proktā tad vikārāḥ kalā ādayaḥ 
SA_GR13_kirtm_pu-228	vikārātsarvanāśaḥ syād vikāro na jagatkatham // KirT_4.16 //	vikārāt sarva nāśaḥ syāt vikāraḥ na jagat katham 
SA_GR13_kirtm_pu-229	bhagavānuvāca/	bhagavān uvāca 
SA_GR13_kirtm_pu-230	acetanatvātpreryā sā puruṣārthena hetunā /	acetana tvāt preryā sā puruṣa arthena hetunā 
SA_GR13_kirtm_pu-231	svato na vikṛtistasmād ananto 'syāḥ pracodakaḥ // KirT_4.17 //	svatas na vikṛtiḥ tasmāt anantaḥ syāḥ pracodakaḥ 
SA_GR13_kirtm_pu-232	vāyuvegādyathodanvān uparyeva vikārabhāk /	vāyu vegāt yathā udanvān upari eva vikāra bhāj 
SA_GR13_kirtm_pu-233	akṣobhyatvāttathā māyā savikārā kalādibhiḥ // KirT_4.18 //	akṣobhya tvāt tathā māyā sa vikārā kalā ādibhiḥ 
SA_GR13_kirtm_pu-234	nākṣubdhā kāryakartrī cet kṣobho 'syāḥ syāttadīraṇam /	na a kṣubdhā kārya kartrī ced kṣobho syāḥ syāt tad īraṇam 
SA_GR13_kirtm_pu-235	sā śaktiḥ preritā tena nityaṃ kāryakarī bhavet // KirT_4.19 //	sā śaktiḥ preritā tena nityam kārya karī bhavet 
SA_GR13_kirtm_pu-236	uktākṣobhyā vibhutvātsā kāraṇaṃ jagataḥ sthitā /	uktā akṣobhyā vibhu tvāt sā kāraṇam jagataḥ sthitā 
SA_GR13_kirtm_pu-237	yathā māyādhikā vyāpya na tatkāryagaṇo 'dhvani /	yathā māyā adhikā vyāpya na tad kārya gaṇaḥ dhvani 
SA_GR13_kirtm_pu-238	bhāvānkalādikānvyāpya sthitākṣobhyā tataḥsmṛtā // KirT_4.20 //	bhāvān kalā ādikān vyāpya sthitā akṣobhyā tatas smṛtā 
SA_GR13_kirtm_pu-239	tatkāryakārikā śaktiḥ kriyākhyā sūkṣmarūpiṇī /	tad kārya kārikā śaktiḥ kriyā ākhyā sūkṣma rūpiṇī 
SA_GR13_kirtm_pu-240	sthūlakāryāsu sūkṣmāpi sthitā nyagrodhabījavat // KirT_4.21 //	sthūla kāryāsu sūkṣmā api sthitā nyagrodha bīja vat 
SA_GR13_kirtm_pu-241	kāraṇaṃ tena sā jñeyā sthūlasyāsya samantataḥ /	kāraṇam tena sā jñeyā sthūlasya asya samantataḥ 
SA_GR13_kirtm_pu-242	tasmātkalā tuṭiḥ saṃsthā bodhinī hyabhilāṣakṛt // KirT_4.22 //	tasmāt kalā tuṭiḥ saṃsthā bodhinī hi abhilāṣa kṛt 
SA_GR13_kirtm_pu-243	sūkṣmaṃ cāto guṇāstebhyo buddhirbuddherahaṃkṛtiḥ /	sūkṣmam ca atas guṇāḥ tebhyaḥ buddhiḥ buddheḥ ahaṃkṛtiḥ 
SA_GR13_kirtm_pu-244	tasmādekādaśākṣāṇi pañca tanmātrakāṇi ca /	tasmāt ekādaśa akṣāṇi pañca tanmātrakāṇi ca 
SA_GR13_kirtm_pu-245	tebhyo bhūtāni jātāni sarvamīśaḥ sṛjatyadhaḥ // KirT_4.23 //	tebhyaḥ bhūtāni jātāni sarvam īśaḥ sṛjati adhas 
SA_GR13_kirtm_pu-246	so 'sṛjadbhagavānīśaḥ śivaśaktisamanvitaḥ /	saḥ sṛjat bhagavān īśaḥ śiva śakti samanvitaḥ 
SA_GR13_kirtm_pu-247	kṛtsnaṃ māyātmakaṃ kāryaṃ śuddhāśuddhavimiśritam // KirT_4.24 //	kṛtsnam māyā ātmakam kāryam śuddha aśuddha vimiśritam 
SA_GR13_kirtm_pu-248	yonijaṃ buddhibhedācca tadekaṃ ceddvidhā katham /	yoni jam buddhi bhedāt ca tat ekam ced dvidhā katham 
SA_GR13_kirtm_pu-249	dṛṣṭaṃ khadyotakādestad viruddhaṃ caikahetukam // KirT_4.25 //	dṛṣṭam khadyotaka ādeḥ tat viruddham ca eka hetukam 
SA_GR13_kirtm_pu-250	evaṃ tadbhinnasaṃsthānaṃ śuddhāśuddhāṅgasaṃyutam /	evam tat bhinna saṃsthānam śuddha a śuddha aṅga saṃyutam 
SA_GR13_kirtm_pu-251	jñeyaṃ kāraṇaśaktyutthaṃ kāryaṃ bījanimittajam /	jñeyam kāraṇa śakti uttham kāryam bīja nimitta jam 
SA_GR13_kirtm_pu-252	evametatsamādiṣṭaṃ tatkāryaṃ vigrahāśrayam // KirT_4.26 //	evam etat samādiṣṭam tat kāryam vigraha āśrayam 
SA_GR13_kirtm_pu-253	yadyapyetanmithaḥ kāryaṃ viruddhamasitātmakam /	yadi api etat mithas kāryam viruddham asita ātmakam 
SA_GR13_kirtm_pu-254	tathāpyetatsusaṃśliṣṭam ekasminvastuni sphuṭam // KirT_4.27 //	tathā api etat su saṃśliṣṭam ekasmin vastuni sphuṭam 
SA_GR13_kirtm_pu-255	narārthaṃ sādhayedbhinnaṃ narasya śakaṭāṅgavat /	nara artham sādhayet bhinnam narasya śakaṭa aṅga vat 
SA_GR13_kirtm_pu-256	evametadanantena sṛṣṭaṃ dehanibandhanam // KirT_4.28 //	evam etat anantena sṛṣṭam deha nibandhanam 
SA_GR13_kirtm_pu-257	na dehena vinā muktir na bhogaścitkriyāguruḥ /	na dehena vinā muktiḥ na bhogaḥ cit kriyā guruḥ 
SA_GR13_kirtm_pu-258	etacca kurute śambhuḥ svatantratvātprabhutvataḥ /	etat ca kurute śambhuḥ svatantra tvāt prabhu tvataḥ 
SA_GR13_kirtm_pu-259	sarvānugrāhakaḥ śāntas tadvaśādakhilaṃ phalam // KirT_4.29 //	sarva anugrāhakaḥ śāntaḥ tad vaśāt akhilam phalam 
SA_GR13_kirtm_pu-260	garuḍa uvāca/	garuḍaḥ uvāca 
SA_GR13_kirtm_pu-261	śaktipātādbhaveddīkṣā nipāto na vibhutvataḥ /	śaktipātāt bhavet dīkṣā nipātaḥ na vibhu tvataḥ 
SA_GR13_kirtm_pu-262	śivasya samavetatvāt sarvadaiva sthitā paśau // KirT_5.1 //	śivasya samaveta tvāt sarvadā eva sthitā paśau 
SA_GR13_kirtm_pu-263	sthitatvātsarvadā śakter bhavocchittirna kiṃ bhavet /	sthita tvāt sarvadā śakteḥ bhava ucchittiḥ na kim bhavet 
SA_GR13_kirtm_pu-264	kālo vā sa ca kaḥ prokto yadi kālaḥ śivena kim // KirT_5.2 //	kālaḥ vā sa ca kaḥ proktaḥ yadi kālaḥ śivena kim 
SA_GR13_kirtm_pu-265	bhagavānuvāca/	bhagavān uvāca 
SA_GR13_kirtm_pu-266	upacāreṇa śabdānāṃ pravṛttiriha dṛśyate /	upacāreṇa śabdānām pravṛttiḥ iha dṛśyate 
SA_GR13_kirtm_pu-267	yathā pumānvibhurgantā nityo 'pyukto vinaśvaraḥ // KirT_5.3 //	yathā pumān vibhuḥ gantā nityaḥ u pi uktaḥ vinaśvaraḥ 
SA_GR13_kirtm_pu-268	pāśacchedo yathā prokto mantrarāḍ bhagavāñchivaḥ /	pāśa chedaḥ yathā proktaḥ mantrarāj bhagavān śivaḥ 
SA_GR13_kirtm_pu-269	evaṃ śaktinipāto 'pi procyate sopacārataḥ // KirT_5.4 //	evam procyate sa upacārataḥ 
SA_GR13_kirtm_pu-270	nipāto bhayado yadvad vastunaḥ sahasā bhavet /	nipātaḥ bhaya daḥ yadvat vastunaḥ sahasā bhavet 
SA_GR13_kirtm_pu-271	tadvacchaktinipāto 'pi prokto bhavabhayapradaḥ // KirT_5.5 //	proktaḥ bhava bhaya pradaḥ 
SA_GR13_kirtm_pu-272	tasmādanyatra yātyeva tathātmā deśikaṃ prati /	tasmāt anyatra yāti eva tathā ātmā deśikam prati 
SA_GR13_kirtm_pu-273	gururyathāgrataḥ śiṣyān suptāndaṇḍena bodhayet // KirT_5.6 //	guruḥ yathā agratas śiṣyān suptān daṇḍena bodhayet 
SA_GR13_kirtm_pu-274	śivo 'pi mohanidrāyāṃ suptāñchaktyā prabodhayet /	moha nidrāyām suptān śaktyā prabodhayet 
SA_GR13_kirtm_pu-275	yadā svarūpavijñānaṃ patiteti tadocyate // KirT_5.7 //	yadā svarūpa vijñānam patitā iti tadā ucyate 
SA_GR13_kirtm_pu-276	tasmācchaktinipātaḥ syān nipātaścihnavācakaḥ /	tasmāt śakti nipātaḥ syāt nipātaḥ cihna vācakaḥ 
SA_GR13_kirtm_pu-277	tannipātasya saḥ kālaḥ karmaṇāṃ tulyataiva ca // KirT_5.8 //	tad nipātasya saḥ kālaḥ karmaṇām tulya tā eva ca 
SA_GR13_kirtm_pu-278	tulyatvaṃ karmaṇaḥ kālaḥ kṣīṇaṃ vā yadi vāsamam /	tulya tvam karmaṇaḥ kālaḥ kṣīṇam vā yadi vā asamam 
SA_GR13_kirtm_pu-279	samatvaṃ tatkathaṃ gamyaṃ nyūnādhikatuṭiḥ katham /	sama tvam tat katham gamyam nyūna adhika tuṭiḥ katham 
SA_GR13_kirtm_pu-280	evaṃ sūkṣmaṃ samānatvaṃ yasminkāle tadaiva sā // KirT_5.9 //	evam sūkṣmam samāna tvam yasmin kāle tadā eva sā 
SA_GR13_kirtm_pu-281	svarūpaṃ dyotayatyāśu bodhacihnabalena vai /	svarūpam dyotayati āśu bodha cihna balena vai 
SA_GR13_kirtm_pu-282	karmāṃśo yo 'dhikaḥ pūrvaṃ bhogadastvitaraḥ punaḥ // KirT_5.10 //	karma aṃśaḥ yaḥ dhikaḥ pūrvam bhoga daḥ tu itaraḥ punar 
SA_GR13_kirtm_pu-283	samatve sati yo bhogaḥ kathaṃ tasya prajāyate /	sama tve sati yaḥ bhogaḥ katham tasya prajāyate 
SA_GR13_kirtm_pu-284	miśraṃ vārambhakaṃ karma same bhogastadā na hi // KirT_5.11 //	miśram vā ārambhakam karma same bhogaḥ tadā na hi 
SA_GR13_kirtm_pu-285	vaktavyaścādhikaḥ kaścid anyathā na sukhetaram /	vaktavyaḥ ca adhikaḥ kaścid anyathā na sukhetaram 
SA_GR13_kirtm_pu-286	adhikanyūnasambandhād vyākulatvaṃ na jāyate // KirT_5.12 //	adhika nyūna sambandhāt vyākula tvam na jāyate 
SA_GR13_kirtm_pu-287	adhikanyūnaśūnyatvāt tatsthānamabhigacchati /	adhika nyūna śūnya tvāt tad sthānam abhigacchati 
SA_GR13_kirtm_pu-288	sa pāta iti mantavyas tasya bhaktirvilakṣaṇā // KirT_5.13 //	sa pātaḥ iti mantavyaḥ tasya bhaktiḥ vilakṣaṇā 
SA_GR13_kirtm_pu-289	kāla eva sa niṣṇātaḥ śakterātmaparigrahaḥ /	kālaḥ eva sa niṣṇātaḥ śakteḥ ātma parigrahaḥ 
SA_GR13_kirtm_pu-290	anādikarmasambandhāc chivaḥ kālamapekṣate // KirT_5.14 //	anādi karma sambandhāt śivaḥ kālam apekṣate 
SA_GR13_kirtm_pu-291	kālacchidramiti proktaṃ tajjñaśca bhagavāñchivaḥ /	kālacchidram iti proktam tad jñaḥ ca bhagavān śivaḥ 
SA_GR13_kirtm_pu-292	yathā kaściccale lakṣye kañcitkālamapekṣate // KirT_5.15 //	yathā kaścid cale lakṣye kañcid kālam apekṣate 
SA_GR13_kirtm_pu-293	tajjño 'pi sa śivastadvat samakālamapekṣate /	tad jñaḥ sa śivaḥ tadvat sama kālam apekṣate 
SA_GR13_kirtm_pu-294	abhāvāttatsamatvasya yugapanmuktiranyathā // KirT_5.16 //	abhāvāt tad sama tvasya yugapad muktiḥ anyathā 
SA_GR13_kirtm_pu-295	nopāyasādhanāpekṣā kramo yadi sa neṣyate /	na upāya sādhana apekṣā kramaḥ yadi sa na iṣyate 
SA_GR13_kirtm_pu-296	prabhuratra śivo jñeyaḥ prabhutvaṃ kiṃ tuṭermatam // KirT_5.17 //	prabhuḥ atra śivaḥ jñeyaḥ prabhu tvam kim tuṭeḥ matam 
SA_GR13_kirtm_pu-297	prabhutvaṃ jñasvabhāvatvād ajñatvānna tuṭiḥ prabhuḥ /	prabhu tvam jña svabhāva tvāt ajña tvāt na tuṭiḥ prabhuḥ 
SA_GR13_kirtm_pu-298	sati kāle prabhutvaṃ syāt padmabodhe yathā raveḥ // KirT_5.18 //	sati kāle prabhu tvam syāt padma bodhe yathā raveḥ 
SA_GR13_kirtm_pu-299	na ca kālādṛte tatra vikāsaḥ pratipadyate /	na ca kālāt ṛte tatra vikāsaḥ pratipadyate 
SA_GR13_kirtm_pu-300	tathāpi bhāskaraḥ prokto loke 'sminpadmabodhakaḥ // KirT_5.19 //	tathā api bhāskaraḥ proktaḥ loke smin padma bodhakaḥ 
SA_GR13_kirtm_pu-301	kālo 'pi yogyatā sā ced dyotako 'pyupacārataḥ /	yogyatā sā ced 
SA_GR13_kirtm_pu-302	evaṃ yadyapi tulyatvaṃ karmaṇaḥ kāla eva saḥ /	evam yadi api tulya tvam karmaṇaḥ kālaḥ eva saḥ 
SA_GR13_kirtm_pu-303	tathāpi prabhuratreśaḥ śaktipātasya saṃsthitaḥ // KirT_5.20 //	tathā api prabhuḥ atrā īśaḥ śaktipātasya saṃsthitaḥ 
SA_GR13_kirtm_pu-304	ekā satī bahūnāṃ sā kathaṃ bodhaṃ karoti cet /	ekā satī bahūnām sā katham bodham karoti ced 
SA_GR13_kirtm_pu-305	bahūnāmapyadoṣaḥ syād vibhutvānna nivāryate // KirT_5.21 //	bahūnām api adoṣaḥ syāt vibhu tvāt na nivāryate 
SA_GR13_kirtm_pu-306	evaṃ śaktisamāyogaḥ proktaḥ sūkṣmo 'tra śāsane /	evam śakti samāyogaḥ proktaḥ śāsane 
SA_GR13_kirtm_pu-307	garuḍa uvāca/	garuḍaḥ uvāca 
SA_GR13_kirtm_pu-308	evaṃ tacchaktisaṃyogād dīkṣā yadi ca saṃsthitā // KirT_5.22 //	evam tad śakti saṃyogāt dīkṣā yadi ca saṃsthitā 
SA_GR13_kirtm_pu-309	dīkṣitottarakāle 'pi tirobhāvaḥ pradṛśyate /	dīkṣita uttara kāle pi tirobhāvaḥ pradṛśyate 
SA_GR13_kirtm_pu-310	tirobhāvakarī śaktir yadi tasya na nirvṛtiḥ // KirT_5.23 //	tirobhāva karī śaktiḥ yadi tasya na nirvṛtiḥ 
SA_GR13_kirtm_pu-311	tathā karotu sa svāmī yathāsau nānyathā bhavet /	tathā karotu sa svāmī yathā asau na anyathā bhavet 
SA_GR13_kirtm_pu-312	bhagavānuvāca/	bhagavān uvāca 
SA_GR13_kirtm_pu-313	tirobhāvagatānāṃ sā puruṣāṇāṃ śivecchayā // KirT_5.24 //	tirobhāva gatānām sā puruṣāṇām śiva icchayā 
SA_GR13_kirtm_pu-314	na tirobhāvakartṛtvād ucyate sā tirohikā /	na tirobhāva kartṛ tvāt ucyate sā tirohikā 
SA_GR13_kirtm_pu-315	tirobhāvāya pāto na yato 'nugrahadharmiṇī // KirT_5.25 //	tirobhāvāya pātaḥ na yatas nugraha dharmiṇī 
SA_GR13_kirtm_pu-316	yenāsannatamaḥ kālas tenātmānaṃ prakāśayet /	yena āsannatamaḥ kālaḥ tena ātmānam prakāśayet 
SA_GR13_kirtm_pu-317	prakāśya yāti vidyudvat sā śaktiḥ puṃprabodhinī // KirT_5.26 //	prakāśya yāti vidyut vat sā śaktiḥ puṃprabodhinī 
SA_GR13_kirtm_pu-318	yadi sarvātmanā vāyaṃ dīkṣito 'pi tirohitaḥ /	yadi sarva ātmanā vā ayam dīkṣitaḥ u pi tirohitaḥ 
SA_GR13_kirtm_pu-319	dvividhe 'pi tirobhāve sthānaprāptiḥ kvacidbhavet // KirT_5.27 //	dvividhe tirobhāve sthāna prāptiḥ kvacid bhavet 
SA_GR13_kirtm_pu-320	tatra sthitasya tasyeha vāsanā saiva jāyate /	tatra sthitasya tasya iha vāsanā sā eva jāyate 
SA_GR13_kirtm_pu-321	tadyuktasya vimokṣaḥ syād ātmano nirvikalpakaḥ // KirT_5.28 //	tad yuktasya vimokṣaḥ syāt ātmanaḥ nirvikalpakaḥ 
SA_GR13_kirtm_pu-322	anena kramayogena tirobhāvagato bhavet /	anena krama yogena tirobhāva gataḥ bhavet 
SA_GR13_kirtm_pu-323	ānarthakyaprasaṅgaḥ syād yadi muktirna sā bhavet // KirT_5.29 //	ānarthakya prasaṅgaḥ syāt yadi muktiḥ na sā bhavet 
SA_GR13_kirtm_pu-324	mandā mandatarā śaktiḥ karmasāmyavivakṣayā /	mandā mandatarā śaktiḥ karma sāmya vivakṣayā 
SA_GR13_kirtm_pu-325	na punastādṛśī śaktiḥ kṣīravatpariṇāminī // KirT_5.30 //	na punar tādṛśī śaktiḥ kṣīra vat pariṇāminī 
SA_GR13_kirtm_pu-326	yataḥ śaktimataḥ śaktiḥ kṛtyasaṃsthānabhedagā /	yatas śaktimataḥ śaktiḥ kṛtya saṃsthāna bheda gā 
SA_GR13_kirtm_pu-327	dvijādivarṇaniśreṇī sā ca mocayati sphuṭam // KirT_5.31 //	dvija ādi varṇa niśreṇī sā ca mocayati sphuṭam 
SA_GR13_kirtm_pu-328	garuḍa uvāca/	garuḍaḥ uvāca 
SA_GR13_kirtm_pu-329	sarvānugrāhakaḥ proktaḥ śivaḥ paramakāraṇaḥ /	sarva anugrāhakaḥ proktaḥ śivaḥ parama kāraṇaḥ 
SA_GR13_kirtm_pu-330	dvijātayastu ye varṇā nyūnādhikatayā sthitāḥ // KirT_6.1 //	dvijātayaḥ tu ye varṇāḥ nyūna adhika tayā sthitāḥ 
SA_GR13_kirtm_pu-331	saṃskāro 'pi yadaivaṃ syāt phalamevaṃ na kiṃ bhavet /	yadā evam syāt phalam evam na kim bhavet 
SA_GR13_kirtm_pu-332	saṃskāraḥ sadṛśasteṣāṃ nyūnādhikagatiḥ katham // KirT_6.2 //	saṃskāraḥ sadṛśaḥ teṣām nyūna adhika gatiḥ katham 
SA_GR13_kirtm_pu-333	bhagavānuvāca/	bhagavān uvāca 
SA_GR13_kirtm_pu-334	na jāterna śarīrasya saṃskāraḥ prāṇino mataḥ /	na jāteḥ na śarīrasya saṃskāraḥ prāṇinaḥ mataḥ 
SA_GR13_kirtm_pu-335	yadi jātestadekasmin dīkṣite 'khiladīkṣaṇam // KirT_6.3 //	yadi jāteḥ tat ekasmin dīkṣite khila dīkṣaṇam 
SA_GR13_kirtm_pu-336	tena jāterna vaktavyo jaḍatvānna tanormataḥ /	tena jāteḥ na vaktavyaḥ jaḍa tvāt na tanoḥ mataḥ 
SA_GR13_kirtm_pu-337	cidrūpānugrahaḥ proktaḥ sarvānugrāhakaḥ śivaḥ // KirT_6.4 //	              
SA_GR13_kirtm_pu-338	garuḍa uvāca/	garuḍaḥ uvāca 
SA_GR13_kirtm_pu-339	sarvānugrahakartṛtvād bālabāliśabhoginām /	sarva anugraha kartṛ tvāt bāla bāliśa bhoginām 
SA_GR13_kirtm_pu-340	kartavyo 'nugraho deva sa ca saṃskārapūrvakaḥ // KirT_6.5 //	kartavyaḥ nugrahaḥ deva sa ca saṃskāra pūrvakaḥ 
SA_GR13_kirtm_pu-341	saṃskāreṇaiva muktiḥ syāt proktā tantre yadā tadā /	saṃskāreṇa eva muktiḥ syāt proktā tantre yadā tadā 
SA_GR13_kirtm_pu-342	kriyājñānavratādīnām upāyānāmahetutā // KirT_6.6 //	kriyā jñāna vrata ādīnām upāyānām ahetu tā 
SA_GR13_kirtm_pu-343	bhagavānuvāca/	bhagavān uvāca 
SA_GR13_kirtm_pu-344	ye yathā saṃsthitāstārkṣya tathaiveśaḥ prasādakṛt /	ye yathā saṃsthitāḥ tārkṣya tathā eva īśaḥ prasāda kṛt 
SA_GR13_kirtm_pu-345	keciccātra kriyāyogyās teṣāṃ muktistathaiva hi // KirT_6.7 //	kecid ca atra kriyā yogyāḥ teṣām muktiḥ tathā eva hi 
SA_GR13_kirtm_pu-346	jñānayogyāstathā cānye caryāyogyāstathāpare /	jñāna yogyāḥ tathā ca anye caryā yogyāḥ tathā apare 
SA_GR13_kirtm_pu-347	evaṃ yeṣāṃ yathā prokto mokṣasteneśayojanāt // KirT_6.8 //	evam yeṣām yathā proktaḥ mokṣaḥ tena īśa yojanāt 
SA_GR13_kirtm_pu-348	jñānādīnāmupāyānāṃ dīkṣā kāraṇamiṣyate /	jñāna ādīnām upāyānām dīkṣā kāraṇam iṣyate 
SA_GR13_kirtm_pu-349	dīkṣayaiva na mokṣaḥ syād upāyaḥ sa niyāmakaḥ // KirT_6.9 //	dīkṣayā eva na mokṣaḥ syāt upāyaḥ sa niyāmakaḥ 
SA_GR13_kirtm_pu-350	sarvānugrahakartṛtvād upāyāste prakīrtitāḥ /	sarva anugraha kartṛ tvāt upāyāḥ te prakīrtitāḥ 
SA_GR13_kirtm_pu-351	ekaḥ kasmādupāyo na proktastena yadanyathā // KirT_6.10 //	ekaḥ kasmāt upāyaḥ na proktaḥ tena yat anyathā 
SA_GR13_kirtm_pu-352	samayāṃścāṅganādīnām aśaktatvādviśodhayet /	samayān ca aṅganā ādīnām aśakta tvāt viśodhayet 
SA_GR13_kirtm_pu-353	ajñatvānna ca doṣo 'sti jñatvāddoṣo mahānbhavet // KirT_6.11 //	ajña tvāt na ca doṣaḥ sti jña tvāt doṣaḥ mahān bhavet 
SA_GR13_kirtm_pu-354	tena teṣāṃ vimuktiḥ syād dīkṣayā bhaktiyogataḥ /	tena teṣām vimuktiḥ syāt dīkṣayā bhakti yogataḥ 
SA_GR13_kirtm_pu-355	ye 'tra śaktā na teṣāṃ tu śodhyāsteṣāṃ prakāśayet // KirT_6.12 //	ye śaktāḥ na teṣām tu śodhyāḥ teṣām prakāśayet 
SA_GR13_kirtm_pu-356	evaṃ jñānādikaṃ sarvaṃ tacchaktasya prakāśayet /	evam jñāna ādikam sarvam tat śaktasya prakāśayet 
SA_GR13_kirtm_pu-357	anyathā sthitibhaṅgaḥ syāt sthitiścoktā śivāgame // KirT_6.13 //	anyathā sthiti bhaṅgaḥ syāt sthitiḥ ca uktā śivāgame 
SA_GR13_kirtm_pu-358	tadabhāve na kiñcitsyāt tenāyaṃ niyamaḥ sthitaḥ /	tad abhāve na kiñcid syāt tena ayam niyamaḥ sthitaḥ 
SA_GR13_kirtm_pu-359	sarvānugrāhakatvena sthityupāyavivakṣayā // KirT_6.14 //	            
SA_GR13_kirtm_pu-360	garuḍa uvāca/	garuḍaḥ uvāca 
SA_GR13_kirtm_pu-361	pāśaviśleṣaṇārthaṃ tu dīkṣāpi kriyate kila /	pāśa viśleṣaṇa artham tu dīkṣā api kriyate kila 
SA_GR13_kirtm_pu-362	viśleṣo 'pi na dṛśyeta adṛṣṭatvātkathaṃ vada // KirT_6.15 //	na dṛśyeta adṛṣṭa tvāt katham vada 
SA_GR13_kirtm_pu-363	bhagavānuvāca/	bhagavān uvāca 
SA_GR13_kirtm_pu-364	pāśastobhātkṣayaḥ siddhaḥ saṃsiddhaiḥ so 'pi śambaraiḥ /	pāśastobhāt kṣayaḥ siddhaḥ saṃsiddhaiḥ saḥ u pi śambaraiḥ 
SA_GR13_kirtm_pu-365	śambarāṇāmacintyatvād yathā mūrtaviṣakṣayaḥ // KirT_6.16 //	śambarāṇām acintya tvāt yathā mūrta viṣa kṣayaḥ 
SA_GR13_kirtm_pu-366	nāmasaṃkīrtanādeva yathā kaścitprasādhyate /	nāma saṃkīrtanāt eva yathā kaścid prasādhyate 
SA_GR13_kirtm_pu-367	dūrastho mantramukhyaistu tadvatkarmakṣayastviha // KirT_6.17 //	dūra sthaḥ mantra mukhyaiḥ tu tadvat karma kṣayaḥ tu iha 
SA_GR13_kirtm_pu-368	garuḍa uvāca/	garuḍaḥ uvāca 
SA_GR13_kirtm_pu-369	aśeṣapāśaviśleṣo yadi deva sa dīkṣayā /	aśeṣa pāśa viśleṣaḥ yadi deva sa dīkṣayā 
SA_GR13_kirtm_pu-370	jātāyāmarthaniṣpattau kathaṃ syādvapuṣaḥ sthitiḥ // KirT_6.18 //	jātāyām artha niṣpattau katham syāt vapuṣaḥ sthitiḥ 
SA_GR13_kirtm_pu-371	bhagavānuvāca/	bhagavān uvāca 
SA_GR13_kirtm_pu-372	jātāyāṃ ghaṭaniṣpattau yathā cakraṃ bhramatyapi /	jātāyām ghaṭa niṣpattau yathā cakram bhramati api 
SA_GR13_kirtm_pu-373	pūrvasaṃskārasaṃsiddhaṃ tathā vapuridaṃ sthitam // KirT_6.19 //	pūrva saṃskāra saṃsiddham tathā vapuḥ idam sthitam 
SA_GR13_kirtm_pu-374	anekabhavikaṃ karma dagdhabījamivāṇubhiḥ /	aneka bhavikam karma dagdha bījam iva aṇubhiḥ 
SA_GR13_kirtm_pu-375	bhaviṣyadapi saṃruddhaṃ yenedaṃ taddhi bhogataḥ // KirT_6.20 //	bhaviṣyat api saṃruddham yena idam tat hi bhogataḥ 
SA_GR13_kirtm_pu-376	dehapāte vimokṣaḥ syāt sadyonirvāṇadāpi vā /	dehapāte vimokṣaḥ syāt sadyas nirvāṇa dā api vā 
SA_GR13_kirtm_pu-377	kāryāṇubhiḥ sadā siddhais tena te śivayojakāḥ // KirT_6.21 //	kārya aṇubhiḥ sadā siddhaiḥ tena te śiva yojakāḥ 
SA_GR13_kirtm_pu-378	garuḍa uvāca/	garuḍaḥ uvāca 
SA_GR13_kirtm_pu-379	pāśamuktasya yaccihnaṃ svalpamapyatra kiṃ na tat /	pāśa muktasya yat cihnam su alpam api atra kim na tat 
SA_GR13_kirtm_pu-380	dṛśyate bhakticihnena na ca cihnaṃ kvacitsphuṭam // KirT_6.22 //	dṛśyate bhakti cihnena na ca cihnam kvacid sphuṭam 
SA_GR13_kirtm_pu-381	sphuṭaṃ yatra kvaciddṛṣṭaṃ tatrāpi vyabhicāritā /	sphuṭam yatra kvacid dṛṣṭam tatra api vyabhicāri tā 
SA_GR13_kirtm_pu-382	prāguktaṃ yojanaṃ tasya tadyuktyā grāhapūrvakam // KirT_6.23 //	prāc uktam yojanam tasya tat yuktyā grāha pūrvakam 
SA_GR13_kirtm_pu-383	vibhutvāttasya no grāhas tathāmūrtatayāpi ca /	vibhu tvāt tasya no grāhaḥ tathā amūrta tayā api ca 
SA_GR13_kirtm_pu-384	mahānatra virodhaḥ syāt kathametadbravīhi me // KirT_6.24 //	mahān atra virodhaḥ syāt katham etat bravīhi me 
SA_GR13_kirtm_pu-385	bhagavānuvāca/	bhagavān uvāca 
SA_GR13_kirtm_pu-386	taccihnaṃ vāsanāniṣṭhā- tatkarmaṇyavikalpanā /	tat cihnam vāsanā niṣṭhā tad karmaṇi avikalpanā 
SA_GR13_kirtm_pu-387	tanusthaṃ hi kathaṃ caitat spandenāpyanumīyate // KirT_6.25 //	tanu stham hi katham ca etat spandena api anumīyate 
SA_GR13_kirtm_pu-388	vibhutve khaṃ yathā śabdād amūrtaṃ hi viṣaṃ yathā /	vibhu tve kham yathā śabdāt amūrtam hi viṣam yathā 
SA_GR13_kirtm_pu-389	gṛhyate mantraśaktyāsau vācyastacchaktiko guṇaḥ /	gṛhyate mantra śaktyā asau vācyaḥ tad śaktikaḥ guṇaḥ 
SA_GR13_kirtm_pu-390	vācyavācakayogena jñeyā mantrāṇavaḥ khaga // KirT_6.26 //	vācya vācaka yogena jñeyāḥ mantra aṇavaḥ khaga 
