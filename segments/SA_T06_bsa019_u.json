[
  {
    "segmentnr":"SA_T06_bsa019_u:0",
    "original":"\/\/ namo mañjuśriye kumārabhūtāya \/\/",
    "analyzed":"namaḥ mañjuśriye kumāra bhūtāya "
  },
  {
    "segmentnr":"SA_T06_bsa019_u:1",
    "original":"ācāryavasubandhupraṇītaḥ",
    "analyzed":"ācārya vasubandhu praṇītaḥ "
  },
  {
    "segmentnr":"SA_T06_bsa019_u:2",
    "original":"Trisvabhāvanirdeśaḥ (Tsn)",
    "analyzed":"tri svabhāva nirdeśaḥ tsn "
  },
  {
    "segmentnr":"SA_T06_bsa019_u:3",
    "original":"kalpitaḥ paratantraśca pariniṣpanna eva ca \/",
    "analyzed":"kalpitaḥ paratantraḥ ca pariniṣpannaḥ eva ca "
  },
  {
    "segmentnr":"SA_T06_bsa019_u:4",
    "original":"trayaḥ svabhāvā dhīrāṇāṃ gambhīrajñeyamiṣyate \/\/ Tsn_1 \/\/",
    "analyzed":"trayaḥ svabhāvāḥ dhīrāṇām gambhīra jñeyam iṣyate "
  },
  {
    "segmentnr":"SA_T06_bsa019_u:5",
    "original":"yat khyāti paratantro 'sau yathā khyāti sa kalpitaḥ \/",
    "analyzed":"yat khyāti paratantraḥ asau yathā khyāti sa kalpitaḥ "
  },
  {
    "segmentnr":"SA_T06_bsa019_u:6",
    "original":"pratyayādhīnavṛttitvāt kalpanāmātrabhāvataḥ \/\/ Tsn_2 \/\/",
    "analyzed":"pratyaya adhīna vṛtti tvāt kalpanā mātra bhāvataḥ "
  },
  {
    "segmentnr":"SA_T06_bsa019_u:7",
    "original":"tasya khyāturyathākhyānaṃ yā sadāvidyamānatā \/",
    "analyzed":"tasya khyātuḥ yathā ākhyānam yā sadā avidyamāna tā "
  },
  {
    "segmentnr":"SA_T06_bsa019_u:8",
    "original":"jñeyaḥ sa pariniṣpannasvabhāvo 'nanyathātvataḥ \/\/ Tsn_3 \/\/",
    "analyzed":"jñeyaḥ sa pariniṣpanna svabhāvaḥ ananyathātvataḥ "
  },
  {
    "segmentnr":"SA_T06_bsa019_u:9",
    "original":"tatra kiṃ khyātyasatkalpaḥ kathaṃ khyāti dvayātmanā \/",
    "analyzed":"tatra kim khyāti asat kalpaḥ katham khyāti dvaya ātmanā "
  },
  {
    "segmentnr":"SA_T06_bsa019_u:10",
    "original":"tasya kā nāstitā tena yā tatrādvayadharmatā \/\/ Tsn_4 \/\/",
    "analyzed":"tasya kā nāstitā tena yā tatra advaya dharma tā "
  },
  {
    "segmentnr":"SA_T06_bsa019_u:11",
    "original":"asatkalpo 'tra kaścittaṃ yatastena hi kalpyate \/",
    "analyzed":"asat kalpaḥ atra kaścid tam yatas tena hi kalpyate "
  },
  {
    "segmentnr":"SA_T06_bsa019_u:12",
    "original":"yathā ca kalpayatyartha tathātyantaṃ na vidyate \/\/ Tsn_5 \/\/",
    "analyzed":"yathā ca kalpayati artha tathā atyantam na vidyate "
  },
  {
    "segmentnr":"SA_T06_bsa019_u:13",
    "original":"taddhetuphalabhāvena cittaṃ dvividhamiṣyate \/",
    "analyzed":"tad hetu phala bhāvena cittam dvividham iṣyate "
  },
  {
    "segmentnr":"SA_T06_bsa019_u:14",
    "original":"yadālayākhyaṃ vijñānaṃ pravṛttyākhyaṃ ca saptadhā \/\/ Tsn_6 \/\/",
    "analyzed":"yadā ālaya ākhyam vijñānam pravṛtti ākhyam ca saptadhā "
  },
  {
    "segmentnr":"SA_T06_bsa019_u:15",
    "original":"saṃkleśavāsanābījaiścitatvāccittamucyate \/",
    "analyzed":"saṃkleśa vāsanā bījaiḥ cita tvāt cittam ucyate "
  },
  {
    "segmentnr":"SA_T06_bsa019_u:16",
    "original":"cittamādyaṃ dvitīyaṃ tu citrākārapravṛttitaḥ \/\/ Tsn_7 \/\/",
    "analyzed":"cittam ādyam dvitīyam tu citra ākāra pravṛttitaḥ "
  },
  {
    "segmentnr":"SA_T06_bsa019_u:17",
    "original":"samāsato 'bhūtakalpaḥ sa caiṣa trividho mataḥ \/",
    "analyzed":"samāsatas abhūta kalpaḥ sa ca eṣa trividhaḥ mataḥ "
  },
  {
    "segmentnr":"SA_T06_bsa019_u:18",
    "original":"vaipākikastathā naimittiko 'nyaḥ prātibhāsikaḥ \/\/ Tsn_8 \/\/",
    "analyzed":"vaipākikaḥ tathā naimittikaḥ anyaḥ prātibhāsikaḥ "
  },
  {
    "segmentnr":"SA_T06_bsa019_u:19",
    "original":"prathamo mūlavijñānaṃ tadvipākātmakaṃ yataḥ \/",
    "analyzed":"prathamaḥ mūlavijñānam tad vipāka ātmakam yatas "
  },
  {
    "segmentnr":"SA_T06_bsa019_u:20",
    "original":"anyaḥ pravṛttivijñānaṃ dṛśyadṛgvittivṛttitaḥ \/\/ Tsn_9 \/\/",
    "analyzed":"anyaḥ pravṛtti vijñānam dṛśya dṛś vitti vṛttitaḥ "
  },
  {
    "segmentnr":"SA_T06_bsa019_u:21",
    "original":"sadasattvād dvayaikatvāt saṃkleśavyavadānayoḥ \/",
    "analyzed":"sat asat tvāt dvaya eka tvāt saṃkleśa vyavadānayoḥ "
  },
  {
    "segmentnr":"SA_T06_bsa019_u:22",
    "original":"lakṣaṇābhedataśceṣṭā svabhāvānāṃ gaṃbhīratā \/\/ Tsn_10 \/\/",
    "analyzed":"lakṣaṇā bhedataḥ ceṣṭā svabhāvānām gaṃbhīra tā "
  },
  {
    "segmentnr":"SA_T06_bsa019_u:23",
    "original":"sattvena gṛhyate yasmādatyantābhāva eva ca \/",
    "analyzed":"sattvena gṛhyate yasmāt atyanta abhāvaḥ eva ca "
  },
  {
    "segmentnr":"SA_T06_bsa019_u:24",
    "original":"svabhāvaḥ kalpitastena sadasallakṣaṇo mataḥ \/\/ Tsn_11 \/\/",
    "analyzed":"svabhāvaḥ kalpitaḥ tena sat asat lakṣaṇaḥ mataḥ "
  },
  {
    "segmentnr":"SA_T06_bsa019_u:25",
    "original":"vidyate bhrāntibhāvena yathākhyānaṃ na vidyate \/",
    "analyzed":"vidyate bhrānti bhāvena yathā ākhyānam na vidyate "
  },
  {
    "segmentnr":"SA_T06_bsa019_u:26",
    "original":"paratantro yatastena sadasallakṣaṇo mataḥ \/\/ Tsn_12 \/\/",
    "analyzed":"paratantraḥ yatas tena sat asat lakṣaṇaḥ mataḥ "
  },
  {
    "segmentnr":"SA_T06_bsa019_u:27",
    "original":"advayatvena yaccāsti dvayasyābhāva eva ca \/",
    "analyzed":"advaya tvena yat ca asti dvayasya abhāvaḥ eva ca "
  },
  {
    "segmentnr":"SA_T06_bsa019_u:28",
    "original":"svabhāvastena niṣpannaḥ sadasallakṣaṇo mataḥ \/\/ Tsn_13 \/\/",
    "analyzed":"svabhāvaḥ tena niṣpannaḥ sat asat lakṣaṇaḥ mataḥ "
  },
  {
    "segmentnr":"SA_T06_bsa019_u:29",
    "original":"dvaividhyāt kalpitārthasya tadasattvaikabhāvataḥ \/",
    "analyzed":"dvaividhyāt kalpita arthasya tad asattva eka bhāvataḥ "
  },
  {
    "segmentnr":"SA_T06_bsa019_u:30",
    "original":"svabhāvaḥ kalpito bālairdvayaikatvātmako mataḥ \/\/ Tsn_14 \/\/",
    "analyzed":"svabhāvaḥ kalpitaḥ bālaiḥ dvaya eka tva ātmakaḥ mataḥ "
  },
  {
    "segmentnr":"SA_T06_bsa019_u:31",
    "original":"prakhyānād dvayabhāvena bhrāntimātraikabhāvataḥ \/",
    "analyzed":"prakhyānāt dvaya bhāvena bhrānti mātra eka bhāvataḥ "
  },
  {
    "segmentnr":"SA_T06_bsa019_u:32",
    "original":"svabhāvaḥ paratantrākhyo dvayaikatvātmako mataḥ \/\/ Tsn_15 \/\/",
    "analyzed":"svabhāvaḥ paratantra ākhyaḥ dvaya eka tva ātmakaḥ mataḥ "
  },
  {
    "segmentnr":"SA_T06_bsa019_u:33",
    "original":"dvayābhāvasvabhāvatvādadvayaikasvabhāvataḥ \/",
    "analyzed":"dvaya abhāva svabhāva tvāt advaya eka svabhāvataḥ "
  },
  {
    "segmentnr":"SA_T06_bsa019_u:34",
    "original":"svabhāvaḥ pariniṣpanno dvayaikatvātmako mataḥ \/\/ Tsn_16 \/\/",
    "analyzed":"svabhāvaḥ pariniṣpannaḥ dvaya eka tva ātmakaḥ mataḥ "
  },
  {
    "segmentnr":"SA_T06_bsa019_u:35",
    "original":"kalpitaḥ paratantraśca jñeyaṃ saṃkleśalakṣaṇam \/",
    "analyzed":"kalpitaḥ paratantraḥ ca jñeyam saṃkleśa lakṣaṇam "
  },
  {
    "segmentnr":"SA_T06_bsa019_u:36",
    "original":"pariniṣpanna iṣṭastu vyavadānasya lakṣaṇam \/\/ Tsn_17 \/\/",
    "analyzed":"pariniṣpannaḥ iṣṭaḥ tu vyavadānasya lakṣaṇam "
  },
  {
    "segmentnr":"SA_T06_bsa019_u:37",
    "original":"asaddvayasvabhāvatvāt tadabhāvasvabhāvataḥ \/",
    "analyzed":"asat dvaya svabhāva tvāt tad abhāva svabhāvataḥ "
  },
  {
    "segmentnr":"SA_T06_bsa019_u:38",
    "original":"svabhāvāt kalpitājjñeyo niṣpanno 'bhinnalakṣaṇaḥ \/\/ Tsn_18 \/\/",
    "analyzed":"svabhāvāt kalpitāt jñeyaḥ niṣpannaḥ abhinna lakṣaṇaḥ "
  },
  {
    "segmentnr":"SA_T06_bsa019_u:39",
    "original":"advayatvasvabhāvatvād dvayābhāvasvabhāvataḥ \/",
    "analyzed":"advaya tva svabhāva tvāt dvaya abhāva svabhāvataḥ "
  },
  {
    "segmentnr":"SA_T06_bsa019_u:40",
    "original":"niṣpannāt kalpitaścaiva vijñeyo 'bhinnalakṣaṇaḥ \/\/ Tsn_19 \/\/",
    "analyzed":"niṣpannāt kalpitaḥ ca eva vijñeyaḥ abhinna lakṣaṇaḥ "
  },
  {
    "segmentnr":"SA_T06_bsa019_u:41",
    "original":"yathākhyānamasadbhāvāt tathāsattvasvabhāvataḥ \/",
    "analyzed":"yathā ākhyānam asadbhāvāt tathā asattva svabhāvataḥ "
  },
  {
    "segmentnr":"SA_T06_bsa019_u:42",
    "original":"svabhāvāt paratantrākhyānniṣpanno 'bhinnalakṣaṇaḥ \/\/ Tsn_20 \/\/",
    "analyzed":"svabhāvāt paratantra ākhyāt niṣpannaḥ abhinna lakṣaṇaḥ "
  },
  {
    "segmentnr":"SA_T06_bsa019_u:43",
    "original":"asaddvayasvabhāvatvād yathākhyānāsvabhāvataḥ \/",
    "analyzed":"asat dvaya svabhāva tvāt yathā ākhyāna asvabhāvataḥ "
  },
  {
    "segmentnr":"SA_T06_bsa019_u:44",
    "original":"niṣpannāt paratantro 'pi vijñeyo 'bhinnalakṣaṇaḥ \/\/ Tsn_21 \/\/",
    "analyzed":"niṣpannāt paratantraḥ api vijñeyaḥ abhinna lakṣaṇaḥ "
  },
  {
    "segmentnr":"SA_T06_bsa019_u:45",
    "original":"kramabhedaḥ svabhāvānāṃ vyavahārādhikārataḥ \/",
    "analyzed":"krama bhedaḥ svabhāvānām vyavahāra adhikārataḥ "
  },
  {
    "segmentnr":"SA_T06_bsa019_u:46",
    "original":"tatpraveśādhikārācca vyutpattyarthaṃ vidhīyate \/\/ Tsn_22 \/\/",
    "analyzed":"tad praveśa adhikārāt ca vyutpatti artham vidhīyate "
  },
  {
    "segmentnr":"SA_T06_bsa019_u:47",
    "original":"kalpito vyavahārātmā vyavahartrātmako 'paraḥ \/",
    "analyzed":"kalpitaḥ vyavahāra ātmā vyavahartṛ ātmakaḥ aparaḥ "
  },
  {
    "segmentnr":"SA_T06_bsa019_u:48",
    "original":"vyavahārasamucchedasvabhāvaścānya iṣyate \/\/ Tsn_23 \/\/",
    "analyzed":"vyavahāra samuccheda svabhāvaḥ ca anyaḥ iṣyate "
  },
  {
    "segmentnr":"SA_T06_bsa019_u:49",
    "original":"dvayābhāvātmakaḥ pūrvaṃ paratantraḥ praviśyate \/",
    "analyzed":"dvaya abhāva ātmakaḥ pūrvam paratantraḥ praviśyate "
  },
  {
    "segmentnr":"SA_T06_bsa019_u:50",
    "original":"tataḥ praviśyate tatra kalpamātramasaddvayam \/\/ Tsn_24 \/\/",
    "analyzed":"tatas praviśyate tatra kalpa mātram asat dvayam "
  },
  {
    "segmentnr":"SA_T06_bsa019_u:51",
    "original":"tato dvayābhāvabhāvo niṣpanno 'tra praviśyate \/",
    "analyzed":"tatas dvaya abhāva bhāvaḥ niṣpannaḥ atra praviśyate "
  },
  {
    "segmentnr":"SA_T06_bsa019_u:52",
    "original":"tathā hyasāveva tadā astināstīti cocyate \/\/ Tsn_25 \/\/",
    "analyzed":"tathā hi asau eva tadā asti na asti iti ca ucyate "
  },
  {
    "segmentnr":"SA_T06_bsa019_u:53",
    "original":"trayo 'pyete svabhāvā hi advayālambalakṣaṇāḥ \/",
    "analyzed":"trayaḥ api ete svabhāvāḥ hi advaya ālamba lakṣaṇāḥ "
  },
  {
    "segmentnr":"SA_T06_bsa019_u:54",
    "original":"abhāvādatathābhāvāt tadabhāvasvabhāvataḥ \/\/ Tsn_26 \/\/",
    "analyzed":"abhāvāt atathābhāvāt tad abhāva svabhāvataḥ "
  },
  {
    "segmentnr":"SA_T06_bsa019_u:55",
    "original":"māyākṛtaṃ mantravaśāt khyāti hastyātmanā yathā \/",
    "analyzed":"māyā kṛtam mantra vaśāt khyāti hasti ātmanā yathā "
  },
  {
    "segmentnr":"SA_T06_bsa019_u:56",
    "original":"ākāramātraṃ tatrāsti hastī nāsti tu sarvathā \/\/ Tsn_27 \/\/",
    "analyzed":"ākāra mātram tatra asti hastī nā asti tu sarvathā "
  },
  {
    "segmentnr":"SA_T06_bsa019_u:57",
    "original":"svabhāvaḥ kalpito hastī paratantrastadākṛtiḥ \/",
    "analyzed":"svabhāvaḥ kalpitaḥ hastī paratantraḥ tad ākṛtiḥ "
  },
  {
    "segmentnr":"SA_T06_bsa019_u:58",
    "original":"yastatra hastyabhāvo 'sau pariniṣpanna iṣyate \/\/ Tsn_28 \/\/",
    "analyzed":"yaḥ tatra hasti abhāvaḥ asau pariniṣpannaḥ iṣyate "
  },
  {
    "segmentnr":"SA_T06_bsa019_u:59",
    "original":"asatkalpastathā khyāti mūlacittād dvayātmanā \/",
    "analyzed":"asat kalpaḥ tathā khyāti mūlacittāt dvaya ātmanā "
  },
  {
    "segmentnr":"SA_T06_bsa019_u:60",
    "original":"dvayamatyantato nāsti tatrāstyākṛtimātrakam \/\/ Tsn_29 \/\/",
    "analyzed":"dvayam atyantataḥ nā asti tatra asti ākṛti mātrakam "
  },
  {
    "segmentnr":"SA_T06_bsa019_u:61",
    "original":"mantravanmūlavijñānaṃ kāṣṭhavattathatā matā \/",
    "analyzed":"mantra vat mūla vijñānam kāṣṭha vat tathatā matā "
  },
  {
    "segmentnr":"SA_T06_bsa019_u:62",
    "original":"hastyākāravadeṣṭavyo vikalpo hastivad dvayam \/\/ Tsn_30 \/\/",
    "analyzed":"hasti ākāra vat eṣṭavyaḥ vikalpaḥ hasti vat dvayam "
  },
  {
    "segmentnr":"SA_T06_bsa019_u:63",
    "original":"arthatattvaprativedhe yugapallakṣaṇatrayam \/",
    "analyzed":"artha tattva prativedhe yugapad lakṣaṇa trayam "
  },
  {
    "segmentnr":"SA_T06_bsa019_u:64",
    "original":"parijñā ca prahāṇaṃ ca prāptiśceṣṭā yathākramam \/\/ Tsn_31 \/\/",
    "analyzed":"parijñā ca prahāṇam ca prāptiḥ ca iṣṭāḥ yathākramam "
  },
  {
    "segmentnr":"SA_T06_bsa019_u:65",
    "original":"parijñānupalambho 'tra hānirakhyānamiṣyate \/",
    "analyzed":"parijñā anupalambhaḥ atra hāniḥ akhyānam iṣyate "
  },
  {
    "segmentnr":"SA_T06_bsa019_u:66",
    "original":"upalambhanimittā tu prāptiḥ sākṣātkriyāpi sā \/\/ Tsn_32 \/\/",
    "analyzed":"upalambha nimittā tu prāptiḥ sākṣātkriyā api sā "
  },
  {
    "segmentnr":"SA_T06_bsa019_u:67",
    "original":"dvayasyānupalambhena dvayākāro vigacchati \/",
    "analyzed":"dvayasya anupalambhena dvaya ākāraḥ vigacchati "
  },
  {
    "segmentnr":"SA_T06_bsa019_u:68",
    "original":"vigamāt tasya niṣpanno dvayābhāvo 'dhigamyate \/\/ Tsn_33 \/\/",
    "analyzed":"vigamāt tasya niṣpannaḥ dvaya abhāvaḥ adhigamyate "
  },
  {
    "segmentnr":"SA_T06_bsa019_u:69",
    "original":"hastino 'nupalambhaśca vigamaśca tadākṛteḥ \/",
    "analyzed":"hastinaḥ anupalambhaḥ ca vigamaḥ ca tad ākṛteḥ "
  },
  {
    "segmentnr":"SA_T06_bsa019_u:70",
    "original":"upalambhaśca kāṣṭhasya māyāyāṃ yugapad yathā \/\/ Tsn_34 \/\/",
    "analyzed":"upalambhaḥ ca kāṣṭhasya māyāyām yugapad yathā "
  },
  {
    "segmentnr":"SA_T06_bsa019_u:71",
    "original":"viruddhadhīvāraṇatvād buddhyā vaiyarthyadarśanāt \/",
    "analyzed":"viruddha dhī vāraṇa tvāt buddhyāḥ vaiyarthya darśanāt "
  },
  {
    "segmentnr":"SA_T06_bsa019_u:72",
    "original":"jñānatrayānuvṛtteśca mokṣāpattirayatnataḥ \/\/ Tsn_35 \/\/",
    "analyzed":"jñāna traya anuvṛtteḥ ca mokṣa āpattiḥ ayatnataḥ "
  },
  {
    "segmentnr":"SA_T06_bsa019_u:73",
    "original":"cittamātropalambhena jñeyārthānupalambhatā \/",
    "analyzed":"citta mātra upalambhena jñeya artha anupalambha tā "
  },
  {
    "segmentnr":"SA_T06_bsa019_u:74",
    "original":"jñeyārthānupalambhena syāccittānupalambhatā \/\/ Tsn_36 \/\/",
    "analyzed":"jñeya artha anupalambhena syāt citta anupalambha tā "
  },
  {
    "segmentnr":"SA_T06_bsa019_u:75",
    "original":"dvayoranupalambhena dharmadhātūpalabhbhatā \/",
    "analyzed":"dvayoḥ anupalambhena dharmadhātu upalabhbha tā "
  },
  {
    "segmentnr":"SA_T06_bsa019_u:76",
    "original":"dharmadhātūpalambhena syād vibhutvopalambhatā \/\/ Tsn_37 \/\/",
    "analyzed":"dharmadhātu upalambhena syāt vibhu tva upalambha tā "
  },
  {
    "segmentnr":"SA_T06_bsa019_u:77",
    "original":"upalabdhavibhutvaśca svaparārthaprasiddhitaḥ \/",
    "analyzed":"upalabdha vibhu tvaḥ ca sva para artha prasiddhitaḥ "
  },
  {
    "segmentnr":"SA_T06_bsa019_u:78",
    "original":"prāpnotyanuttarāṃ bodhiṃ dhīmān kāyatrayātmikām \/\/ Tsn_38 \/\/",
    "analyzed":"prāpnoti anuttarām bodhim dhīmān kāya traya ātmikām "
  },
  {
    "segmentnr":"SA_T06_bsa019_u:79",
    "original":"iti trisvabhāvanirdeśaḥ samāptaḥ \/\/",
    "analyzed":"iti tri svabhāva nirdeśaḥ samāptaḥ "
  },
  {
    "segmentnr":"SA_T06_bsa019_u:80",
    "original":"kṛtirācāryavasubandhupādānāmiti \/\/",
    "analyzed":"kṛtiḥ ācārya vasubandhu pādānām iti "
  }
]