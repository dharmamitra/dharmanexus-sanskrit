[
  {
    "segmentnr":"SA_GSP30_bhutisbs_u:0",
    "original":"Bhūti(rāja): Svabodhasiddhi",
    "analyzed":"bhūtirāja "
  },
  {
    "segmentnr":"SA_GSP30_bhutisbs_u:1",
    "original":"namaḥ sakalakalyāṇamayakaivalyadāyine \/",
    "analyzed":"namaḥ sakala kalyāṇa maya kaivalya dāyine "
  },
  {
    "segmentnr":"SA_GSP30_bhutisbs_u:2",
    "original":"śivāya śamitāśeṣabhavādhvadhvāntabhānave \/\/1\/\/",
    "analyzed":"śivāya "
  },
  {
    "segmentnr":"SA_GSP30_bhutisbs_u:3",
    "original":"aśeṣadarśanāveśaviśeṣādhivivarjitam \/",
    "analyzed":"aśeṣa darśana āveśa viśeṣa ādhi vivarjitam "
  },
  {
    "segmentnr":"SA_GSP30_bhutisbs_u:4",
    "original":"svasaṃvedanasaṃvedyaṃ svasthaṃ vande paraṃ śivam \/\/2\/\/",
    "analyzed":"sva saṃvedana saṃvedyam svastham vande param śivam "
  },
  {
    "segmentnr":"SA_GSP30_bhutisbs_u:5",
    "original":"nirastakalpanājālavikalpaughavighātine \/",
    "analyzed":"nirasta kalpanā jāla vikalpa ogha vighātine "
  },
  {
    "segmentnr":"SA_GSP30_bhutisbs_u:6",
    "original":"namo 'stu paramānandapadātītāya śambhave \/\/3\/\/",
    "analyzed":"namaḥ astu parama ānanda pada atītāya śambhave "
  },
  {
    "segmentnr":"SA_GSP30_bhutisbs_u:7",
    "original":"jayanty apārasaṃsārasārāsāravibhāgadāḥ \/",
    "analyzed":"jayanti apāra saṃsāra sāra asāra vibhāga dāḥ "
  },
  {
    "segmentnr":"SA_GSP30_bhutisbs_u:8",
    "original":"kaivalyajñānasaṃbodhahetavaś śambhavāṅghrayaḥ \/\/4\/\/",
    "analyzed":"kaivalya jñāna saṃbodha hetavaḥ śambhava aṅghrayaḥ "
  },
  {
    "segmentnr":"SA_GSP30_bhutisbs_u:9",
    "original":"mano buddhir ahaṃ prāṇās tanmātrendriyajīvanam \/",
    "analyzed":"manaḥ buddhiḥ aham prāṇāḥ tanmātra indriya jīvanam "
  },
  {
    "segmentnr":"SA_GSP30_bhutisbs_u:10",
    "original":"yaṃ dṛṣṭvā vinivartante tam upāsyam upāsmahe \/\/5\/\/",
    "analyzed":"yam dṛṣṭvā vinivartante tam upāsyam upāsmahe "
  },
  {
    "segmentnr":"SA_GSP30_bhutisbs_u:11",
    "original":"mamāham iti hṛdgranthicchedanaikakṛpāṇikām \/",
    "analyzed":"mama aham iti hṛd granthi chedana eka kṛpāṇikām "
  },
  {
    "segmentnr":"SA_GSP30_bhutisbs_u:12",
    "original":"spandāspandakṛtagrāsāṃ naumy ahaṃ śuddhasaṃvidam \/\/6\/\/",
    "analyzed":"spanda aspanda kṛta grāsām naumi aham śuddha saṃvidam "
  },
  {
    "segmentnr":"SA_GSP30_bhutisbs_u:13",
    "original":"vyapadeśavihīnasya tattvasya kathanaṃ katham \/",
    "analyzed":"vyapadeśa vihīnasya tattvasya kathanam katham "
  },
  {
    "segmentnr":"SA_GSP30_bhutisbs_u:14",
    "original":"svasaṃvedanasadyuktyā gamyate yadi kenacit \/\/7\/\/",
    "analyzed":"sva saṃvedana sat yuktyā gamyate yadi kenacid "
  },
  {
    "segmentnr":"SA_GSP30_bhutisbs_u:15",
    "original":"jñānayogopadeśena yasya nāśvāsa āntaraḥ \/",
    "analyzed":"jñāna yoga upadeśena yasya nā āśvāsaḥ āntaraḥ "
  },
  {
    "segmentnr":"SA_GSP30_bhutisbs_u:16",
    "original":"samāśvāsavihīnatvāt kathaṃ naiḥśreyasaṃ phalam \/\/8\/\/",
    "analyzed":"samāśvāsa vihīna tvāt katham naiḥśreyasam phalam "
  },
  {
    "segmentnr":"SA_GSP30_bhutisbs_u:17",
    "original":"upeyaprāptyupāyo 'yaṃ svabodhe jāgarūkatā \/",
    "analyzed":"upeya prāpti upāyaḥ ayam sva bodhe jāgarūka tā "
  },
  {
    "segmentnr":"SA_GSP30_bhutisbs_u:18",
    "original":"svabodhajāgarūkatvān nirvibhāgā sthitir muneḥ \/\/9\/\/",
    "analyzed":"sva bodha jāgarūka tvāt nirvibhāgā sthitiḥ muneḥ "
  },
  {
    "segmentnr":"SA_GSP30_bhutisbs_u:19",
    "original":"upāyo nāparaḥ kaścit svasattānugamād ṛte \/",
    "analyzed":"upāyaḥ nā aparaḥ kaścid sva sattā anugamāt ṛte "
  },
  {
    "segmentnr":"SA_GSP30_bhutisbs_u:20",
    "original":"tām evānusaran yogī svastho yaḥ sa sukhī bhavet \/\/10\/\/",
    "analyzed":"tām eva anusaran yogī svasthaḥ yaḥ sa sukhī bhavet "
  },
  {
    "segmentnr":"SA_GSP30_bhutisbs_u:21",
    "original":"svasaṃkalpaparāmarśād viśuddhajñānasaṃśrayāt \/",
    "analyzed":"sva saṃkalpa parāmarśāt viśuddha jñāna saṃśrayāt "
  },
  {
    "segmentnr":"SA_GSP30_bhutisbs_u:22",
    "original":"paramāhlādalābhāc ca bodhaikaghanatā muneḥ \/\/11\/\/",
    "analyzed":"parama āhlāda lābhāt ca bodha eka ghana tā muneḥ "
  },
  {
    "segmentnr":"SA_GSP30_bhutisbs_u:23",
    "original":"nigṛhīte svasaṃkalpe śakteḥ śaktimati sthitiḥ \/",
    "analyzed":"nigṛhīte sva saṃkalpe śakteḥ śaktimati sthitiḥ "
  },
  {
    "segmentnr":"SA_GSP30_bhutisbs_u:24",
    "original":"śaktiśaktimator aikyam ity upeyaṃ ca yoginām \/\/12\/\/",
    "analyzed":"śakti śaktimatoḥ aikyam iti upeyam ca yoginām "
  },
  {
    "segmentnr":"SA_GSP30_bhutisbs_u:25",
    "original":"prāpte svarūpavijñāne santyakte tattvakañcuke \/",
    "analyzed":"prāpte sva rūpa vijñāne san tyakte tattva kañcuke "
  },
  {
    "segmentnr":"SA_GSP30_bhutisbs_u:26",
    "original":"udyogakāraṇe kīrṇe muktaḥ sa kila kathyate \/\/13\/\/",
    "analyzed":"udyoga kāraṇe kīrṇe muktaḥ sa kila kathyate "
  },
  {
    "segmentnr":"SA_GSP30_bhutisbs_u:27",
    "original":"bodhamātre grahaḥ kāryaḥ suprabuddhena cetasā \/",
    "analyzed":"bodha mātre grahaḥ kāryaḥ su prabuddhena cetasā "
  },
  {
    "segmentnr":"SA_GSP30_bhutisbs_u:28",
    "original":"tāvad yāvat svasāmarthyāt svaniṣṭhaḥ kevalo bhavet \/\/14\/\/",
    "analyzed":"tāvat yāvat sva sāmarthyāt sva niṣṭhaḥ kevalaḥ bhavet "
  },
  {
    "segmentnr":"SA_GSP30_bhutisbs_u:29",
    "original":"sarvadā suprabuddhas san paśyaty ātmānam ātmanā \/",
    "analyzed":"sarvadā su prabuddhaḥ san paśyati ātmānam ātmanā "
  },
  {
    "segmentnr":"SA_GSP30_bhutisbs_u:30",
    "original":"draṣṭuḥ svarūpasaṃsthasya kim anyad avaśiṣyate \/\/15\/\/",
    "analyzed":"draṣṭuḥ sva rūpa saṃsthasya kim anyat avaśiṣyate "
  },
  {
    "segmentnr":"SA_GSP30_bhutisbs_u:31",
    "original":"sadaiva suprabuddhatvam etāvan manasaḥ kṣayaḥ \/",
    "analyzed":"sadā eva su prabuddha tvam etāvat manasaḥ kṣayaḥ "
  },
  {
    "segmentnr":"SA_GSP30_bhutisbs_u:32",
    "original":"tatkṣayād yogināṃ samyaksākṣātkāro bhavaty alam \/\/16\/\/",
    "analyzed":"tad kṣayāt yoginām samyak sākṣātkāraḥ bhavati alam "
  },
  {
    "segmentnr":"SA_GSP30_bhutisbs_u:33",
    "original":"paryāvṛttaḥ svasaṃvittau vartate yas tv abhedataḥ \/",
    "analyzed":"paryāvṛttaḥ sva saṃvittau vartate yaḥ tu abhedataḥ "
  },
  {
    "segmentnr":"SA_GSP30_bhutisbs_u:34",
    "original":"sa samrāḍ yogayuktānām ajñānadhvāntabhāskaraḥ \/\/17\/\/",
    "analyzed":"sa samrāj yoga yuktānām ajñāna dhvānta bhāskaraḥ "
  },
  {
    "segmentnr":"SA_GSP30_bhutisbs_u:35",
    "original":"svarūpānubhavāhlādadaśātītendusaṃsthitiḥ \/",
    "analyzed":"                  "
  },
  {
    "segmentnr":"SA_GSP30_bhutisbs_u:36",
    "original":"avāptavyaṃ kim astīha kṣīṇāntaḥkaraṇasya me \/\/18\/\/",
    "analyzed":"avāptavyam kim asti iha kṣīṇa antaḥkaraṇasya me "
  },
  {
    "segmentnr":"SA_GSP30_bhutisbs_u:37",
    "original":"svaparijñaptiviśrāntī sudṛḍhe yasya susphuṭe \/",
    "analyzed":"sva parijñapti viśrāntī su dṛḍhe yasya su sphuṭe "
  },
  {
    "segmentnr":"SA_GSP30_bhutisbs_u:38",
    "original":"tasya vṛttivimuktasya bhavet kevalatācirāt \/\/19\/\/",
    "analyzed":"tasya vṛtti vimuktasya bhavet kevala tā acirāt "
  },
  {
    "segmentnr":"SA_GSP30_bhutisbs_u:39",
    "original":"grāhyagrahaṇasaṃskāratiraskāraikacetasām \/",
    "analyzed":"grāhya grahaṇa saṃskāra tiraskāra eka cetasām "
  },
  {
    "segmentnr":"SA_GSP30_bhutisbs_u:40",
    "original":"yogināṃ svātmaniṣṭhānāṃ mokṣalakṣmīr na durlabhā \/\/20\/\/",
    "analyzed":"yoginām sva ātma niṣṭhānām mokṣa lakṣmīḥ na durlabhā "
  },
  {
    "segmentnr":"SA_GSP30_bhutisbs_u:41",
    "original":"labdhā svarūpaviśrāntir nirvṛttā kleśasantatiḥ \/",
    "analyzed":"labdhā sva rūpa viśrāntiḥ nirvṛttā kleśa santatiḥ "
  },
  {
    "segmentnr":"SA_GSP30_bhutisbs_u:42",
    "original":"grāhyagrāhakatā bhagnā svarūpastho' smi saṃsthitaḥ \/\/21\/\/",
    "analyzed":"grāhya grāhaka tā bhagnā sva rūpa sthaḥ asmi saṃsthitaḥ "
  },
  {
    "segmentnr":"SA_GSP30_bhutisbs_u:43",
    "original":"abhedabodhasaṃbodhasvarūpānubhavasthitim \/",
    "analyzed":"abheda bodha saṃbodha svarūpa anubhava sthitim "
  },
  {
    "segmentnr":"SA_GSP30_bhutisbs_u:44",
    "original":"vyutthitaḥ sanniruddho vā labhate yaḥ sa tattvavit \/\/22\/\/",
    "analyzed":"vyutthitaḥ san niruddhaḥ vā labhate yaḥ sa tattva vid "
  },
  {
    "segmentnr":"SA_GSP30_bhutisbs_u:45",
    "original":"yasya sarvāsv avasthāsu svasthitir naiva lupyate \/",
    "analyzed":"yasya sarvāsu avasthāsu sva sthitiḥ nā eva lupyate "
  },
  {
    "segmentnr":"SA_GSP30_bhutisbs_u:46",
    "original":"tasya kiṃ nāma kurvanti śāstrabhramaṇavibhramāḥ \/\/23\/\/",
    "analyzed":"tasya kim nāma kurvanti śāstra bhramaṇa vibhramāḥ "
  },
  {
    "segmentnr":"SA_GSP30_bhutisbs_u:47",
    "original":"vigalitasadasadvikalpasadasadbhramajanitamohamuktātmā \/",
    "analyzed":"vigalita sat asat vikalpa sat asat bhrama janita moha mukta ātmā "
  },
  {
    "segmentnr":"SA_GSP30_bhutisbs_u:48",
    "original":"jīvann api janamadhye vigatabhayaḥ sarvadā yogī \/\/24\/\/",
    "analyzed":"jīvan api jana madhye vigata bhayaḥ sarvadā yogī "
  },
  {
    "segmentnr":"SA_GSP30_bhutisbs_u:49",
    "original":"nirastakaraṇo yena samādhiḥ sevitaḥ sakṛt \/",
    "analyzed":"nirasta karaṇaḥ yena samādhiḥ sevitaḥ sakṛt "
  },
  {
    "segmentnr":"SA_GSP30_bhutisbs_u:50",
    "original":"paraḥ sākṣātkṛtas tena caritārthena yoginā \/\/25\/\/",
    "analyzed":"paraḥ sākṣātkṛtaḥ tena caritārthena yoginā "
  },
  {
    "segmentnr":"SA_GSP30_bhutisbs_u:51",
    "original":"ahamātmany asambhinnaḥ saṃgṛhya svaprayatnataḥ \/",
    "analyzed":"aham ātmani asambhinnaḥ saṃgṛhya sva prayatnataḥ "
  },
  {
    "segmentnr":"SA_GSP30_bhutisbs_u:52",
    "original":"prabuddhaḥ syāt svaniṣṭhaḥ san yāvat sādāśivadyutiḥ \/\/26\/\/",
    "analyzed":"prabuddhaḥ syāt sva niṣṭhaḥ san yāvat sādāśiva dyutiḥ "
  },
  {
    "segmentnr":"SA_GSP30_bhutisbs_u:53",
    "original":"nirastasarvārthaniraṃśavṛttir jñānī sakṛt svātmani labdhalābhaḥ \/",
    "analyzed":"                            "
  },
  {
    "segmentnr":"SA_GSP30_bhutisbs_u:54",
    "original":"samyaṅnibodhaikaparaḥ svaniṣṭhaḥ svakañcukaṃ hanta jahāti yogī \/\/27\/\/",
    "analyzed":"samyak nibodha eka paraḥ sva niṣṭhaḥ sva kañcukam hanta jahāti yogī "
  },
  {
    "segmentnr":"SA_GSP30_bhutisbs_u:55",
    "original":"vāganubhavasadyuktir yasyāsti nirantaraṃ svasaṃvittau \/",
    "analyzed":"vāc anubhava sat yuktiḥ yasya asti nirantaram sva saṃvittau "
  },
  {
    "segmentnr":"SA_GSP30_bhutisbs_u:56",
    "original":"tasyopadeśakaraṇaṃ yuktaṃ śiṣyeṣu bodhanaṃ samyak \/\/28\/\/",
    "analyzed":"tasya upadeśa karaṇam yuktam śiṣyeṣu bodhanam samyak "
  },
  {
    "segmentnr":"SA_GSP30_bhutisbs_u:57",
    "original":"nairvāsanyāt svasaṃbodhāt tyāgād āśābhimānayoḥ \/",
    "analyzed":"nairvāsanyāt sva saṃbodhāt tyāgāt āśā abhimānayoḥ "
  },
  {
    "segmentnr":"SA_GSP30_bhutisbs_u:58",
    "original":"sadasatpadavicchedān na punar vigrahagrahaḥ \/\/29\/\/",
    "analyzed":"sat asat pada vicchedāt na punar vigraha grahaḥ "
  },
  {
    "segmentnr":"SA_GSP30_bhutisbs_u:59",
    "original":"āśvastāntaḥkaraṇaḥ kṣīṇavikalpaḥ svarūpalābharataḥ \/",
    "analyzed":"āśvasta antaḥkaraṇaḥ kṣīṇa vikalpaḥ sva rūpa lābha rataḥ "
  },
  {
    "segmentnr":"SA_GSP30_bhutisbs_u:60",
    "original":"svānubhavāmṛtatṛptaḥ kaivalyaṃ yāti caritārthaḥ \/\/30\/\/",
    "analyzed":"sva anubhava amṛta tṛptaḥ kaivalyam yāti caritārthaḥ "
  },
  {
    "segmentnr":"SA_GSP30_bhutisbs_u:61",
    "original":"ittham upeyaprāptau vigatamalā citprakāśikā satyā \/",
    "analyzed":"ittham upeya prāptau vigata malā cit prakāśikā satyā "
  },
  {
    "segmentnr":"SA_GSP30_bhutisbs_u:62",
    "original":"kaivalyabhūtijananī svabodhasiddhir mayā gaditā \/\/31\/\/",
    "analyzed":"                    "
  },
  {
    "segmentnr":"SA_GSP30_bhutisbs_u:63",
    "original":"yenopadeśena nalabdhalābho bhavaty alaṃ saṃśayadoṣamuktaḥ \/",
    "analyzed":"yena upadeśena na labdha lābhaḥ bhavati alam saṃśaya doṣa muktaḥ "
  },
  {
    "segmentnr":"SA_GSP30_bhutisbs_u:64",
    "original":"tenopadeśena nasaṃśayena kiṃ nāma kuryād bahuśāstrapāṭhī \/\/32\/\/",
    "analyzed":"tena upadeśena na saṃśayena kim nāma kuryāt bahu śāstra pāṭhī "
  },
  {
    "segmentnr":"SA_GSP30_bhutisbs_u:65",
    "original":"aśeṣakṛtamaṅgalaṃ vividhakarmadāvānalaṃ svarūpapadadarśakaṃ sakalakalpanāvarjitam \/",
    "analyzed":"aśeṣa kṛta maṅgalam vividha karma dāva analam sva rūpa pada darśakam sakala kalpanā varjitam "
  },
  {
    "segmentnr":"SA_GSP30_bhutisbs_u:66",
    "original":"samastasukhamandiraṃ vividhaduḥkhamūlacchide namāmy asamasundaraṃ gurumukhopadiṣṭaṃ śivam \/\/33\/\/",
    "analyzed":"samasta sukha mandiram vividha duḥkha mūla chide namāmi asama sundaram guru mukha upadiṣṭam śivam "
  }
]