segmentnr	original	analyzed
SA_GV05_chup-0	om ity etad akṣaram udgītham upāsīta /	om iti etat akṣaram udgītham upāsīta 
SA_GV05_chup-1	om iti hy udgāyati /	om iti hi udgāyati 
SA_GV05_chup-2	tasyopavyākhyānam // ChUp_1,1.1 //	tasya upavyākhyānam 
SA_GV05_chup-3	eṣāṃ bhūtānāṃ pṛthivī rasaḥ /	eṣām bhūtānām pṛthivī rasaḥ 
SA_GV05_chup-4	pṛthivyā āpo rasaḥ /	pṛthivyāḥ āpaḥ rasaḥ 
SA_GV05_chup-5	apām oṣadhayo rasaḥ /	apām oṣadhayaḥ rasaḥ 
SA_GV05_chup-6	oṣadhīnāṃ puruṣo rasaḥ /	oṣadhīnām puruṣaḥ rasaḥ 
SA_GV05_chup-7	puruṣasya vāg rasaḥ /	puruṣasya vāc rasaḥ 
SA_GV05_chup-8	vāca ṛg rasaḥ /	vācaḥ ṛc rasaḥ 
SA_GV05_chup-9	ṛcaḥ sāma rasaḥ /	ṛcaḥ sāma rasaḥ 
SA_GV05_chup-10	sāmna udgītho rasaḥ // ChUp_1,1.2 //	sāmnaḥ udgīthaḥ rasaḥ 
SA_GV05_chup-11	sa eṣa rasānāṃ rasatamaḥ paramaḥ parārdhyo 'ṣṭamo yadudgīthaḥ // ChUp_1,1.3 //	saḥ eṣa rasānām rasatamaḥ paramaḥ parārdhyaḥ ṣṭamaḥ yat udgīthaḥ 
SA_GV05_chup-12	katamā katama rk katamat katamat sāma katamaḥ katama udgītha iti vimṛṣṭaṃ bhavati // ChUp_1,1.4 //	katamā katamā ṛc katamat katamat sāma katamaḥ katamaḥ udgīthaḥ iti vimṛṣṭam bhavati 
SA_GV05_chup-13	vāg evark /	vāc eva ṛc 
SA_GV05_chup-14	prāṇaḥ sāma /	prāṇaḥ sāma 
SA_GV05_chup-15	om ity etad akṣaram udgīthaḥ /	om iti etat akṣaram udgīthaḥ 
SA_GV05_chup-16	tad vā etan mithunaṃ yad vāk ca prāṇaś cark ca sāma ca // ChUp_1,1.5 //	tat vai etat mithunam yat vāc ca prāṇaḥ ca ṛc ca sāma ca 
SA_GV05_chup-17	tad etan mithunam om ity etasminn akṣare saṃsṛjyate /	tat etat mithunam om iti etasmin akṣare saṃsṛjyate 
SA_GV05_chup-18	yadā vai mithunau samāgacchata āpayato vai tāv anyo 'nyasya kāmam // ChUp_1,1.6 //	yadā vai mithunau samāgacchataḥ āpayataḥ vai tau anyaḥ nyasya kāmam 
SA_GV05_chup-19	āpayitā ha vai kāmānāṃ bhavati ya etad evaṃ vidvān akṣaram udgītham upāste // ChUp_1,1.7 //	āpayitā ha vai kāmānām bhavati yaḥ etat evam vidvān akṣaram udgītham upāste 
SA_GV05_chup-20	tad vā etad anujñākṣaram /	tat vai etat anujñā akṣaram 
SA_GV05_chup-21	yad dhi kiṃcānujānāty om ity eva tad āha /	yat hi kiṃca anujānāti om iti eva tat āha 
SA_GV05_chup-22	eṣo eva samṛddhir yad anujñā /	eṣā u eva samṛddhiḥ yat anujñā 
SA_GV05_chup-23	samardhayitā ha vai kāmānāṃ bhavati ya etad evaṃ vidvān akṣaram udgītham upāste // ChUp_1,1.8 //	samardhayitā ha vai kāmānām bhavati yaḥ etat evam vidvān akṣaram udgītham upāste 
SA_GV05_chup-24	teneyaṃ trayī vidyā vartate /	tena iyam trayī vidyā vartate 
SA_GV05_chup-25	om ity āśrāvayati /	om iti āśrāvayati 
SA_GV05_chup-26	om iti śaṃsati /	om iti śaṃsati 
SA_GV05_chup-27	om ity udgāyati /	om iti udgāyati 
SA_GV05_chup-28	etasyaiva akṣarasyāpacityai mahimnā rasena // ChUp_1,1.9 //	etasya eva akṣarasya apacityai mahimnā rasena 
SA_GV05_chup-29	tenobhau kurutaḥ /	tena ubhau kurutaḥ 
SA_GV05_chup-30	yaś caitad evaṃ veda yaś ca na veda /	yaḥ ca etat evam veda yaḥ ca na veda 
SA_GV05_chup-31	nānā tu vidyā cāvidyā ca /	nānā tu vidyā ca avidyā ca 
SA_GV05_chup-32	yad eva vidyayā karoti śraddhayopaniṣadā tad eva vīryavattaraṃ bhavatīti khalv etasyaivākṣarasyopavyākhyānaṃ bhavati // ChUp_1,1.10 //	yat eva vidyayā karoti śraddhayā upaniṣadā tat eva vīryavattaram bhavati iti khalu etasya eva akṣarasya upavyākhyānam bhavati 
SA_GV05_chup-33	devāsurā ha vai yatra saṃyetire /	deva asurāḥ ha vai yatra saṃyetire 
SA_GV05_chup-34	ubhaye prājāpatyās tad dha devā udgītham ājahrur anenainān abhibhaviṣyāma iti // ChUp_1,2.1 //	ubhaye prājāpatyāḥ tat ha devāḥ udgītham ājahruḥ anena enān abhibhaviṣyāmaḥ iti 
SA_GV05_chup-35	te ha nāsikyaṃ prāṇam udgītham upāsāṃ cakrire /	te ha nāsikyam prāṇam udgītham upāsām cakrire 
SA_GV05_chup-36	taṃ ha asurāḥ pāpmanā vividhuḥ /	tam ha asurāḥ pāpmanā vividhuḥ 
SA_GV05_chup-37	tasmāt tenobhayaṃ jighrati surabhi ca durgandhi ca /	tasmāt tena ubhayam jighrati surabhi ca durgandhi ca 
SA_GV05_chup-38	pāpmanā hy eṣa viddhaḥ // ChUp_1,2.2 //	pāpmanā hi eṣa viddhaḥ 
SA_GV05_chup-39	atha ha vācam udgītham upāsāṃ cakrire /	atha ha vācam udgītham upāsām cakrire 
SA_GV05_chup-40	tāṃ hāsurāḥ pāpmanā vividhuḥ /	tām ha asurāḥ pāpmanā vividhuḥ 
SA_GV05_chup-41	tasmāt tayobhayaṃ vadati satyaṃ cānṛtaṃ ca /	tasmāt tayā ubhayam vadati satyam ca anṛtam ca 
SA_GV05_chup-42	pāpmanā hy eṣā viddhā // ChUp_1,2.3 //	pāpmanā hi eṣā viddhā 
SA_GV05_chup-43	atha ha cakṣur udgītham upāsāṃ cakrire /	atha ha cakṣuḥ udgītham upāsām cakrire 
SA_GV05_chup-44	tad dhāsurāḥ pāpmanā vividhuḥ /	tat ha asurāḥ pāpmanā vividhuḥ 
SA_GV05_chup-45	tasmāt tenobhayaṃ paśyati darśanīyaṃ cādarśanīyaṃ ca /	tasmāt tena ubhayam paśyati darśanīyam ca a darśanīyam ca 
SA_GV05_chup-46	pāpmanā hy etad viddham // ChUp_1,2.4 //	pāpmanā hi etat viddham 
SA_GV05_chup-47	atha ha śrotram udgītham upāsāṃ cakrire /	atha ha śrotram udgītham upāsām cakrire 
SA_GV05_chup-48	tad dhāsurāḥ pāpmanā vividhuḥ /	tat ha asurāḥ pāpmanā vividhuḥ 
SA_GV05_chup-49	tasmāt tenobhayaṃ śṛṇoti śravaṇīyaṃ cāśravaṇīyaṃ ca /	tasmāt tena ubhayam śṛṇoti śravaṇīyam ca a śravaṇīyam ca 
SA_GV05_chup-50	pāpmanā hy etad viddham // ChUp_1,2.5 //	pāpmanā hi etat viddham 
SA_GV05_chup-51	atha ha mana udgītham upāsāṃ cakrire /	atha ha manaḥ udgītham upāsām cakrire 
SA_GV05_chup-52	tad dhāsurāḥ pāpmanā vividhuḥ /	tat ha asurāḥ pāpmanā vividhuḥ 
SA_GV05_chup-53	tasmāt tenobhayaṃ saṃkalpayate saṃkalpanīyaṃ ca /	tasmāt tena ubhayam saṃkalpayate saṃkalpanīyam ca 
SA_GV05_chup-54	pāpmanā hy etad viddham // ChUp_1,2.6 //	pāpmanā hi etat viddham 
SA_GV05_chup-55	atha ha ya evāyaṃ mukhyaḥ prāṇas tam udgītham upāsāṃ cakrire /	atha ha yaḥ eva ayam mukhyaḥ prāṇaḥ tam udgītham upāsām cakrire 
SA_GV05_chup-56	taṃ hāsurā ṛtvā vidadhvaṃsur yathāśmānam ākhaṇam ṛtvā vidhvaṃsetaivam // ChUp_1,2.7 //	tam ha asurāḥ ṛtvā vidadhvaṃsuḥ yathā aśmānam ākhaṇam ṛtvā vidhvaṃseta evam 
SA_GV05_chup-57	evaṃ yathāśmānam ākhaṇam ṛtvā vidhvaṃsata evaṃ haiva sa vidhvaṃsate ya evaṃvidi pāpaṃ kāmayate yaś cainam abhidāsati /	evam yathā aśmānam ākhaṇam ṛtvā vidhvaṃsate evam ha eva sa vidhvaṃsate yaḥ evaṃvidi pāpam kāmayate yaḥ ca enam abhidāsati 
SA_GV05_chup-58	sa eṣo 'śmākhaṇaḥ // ChUp_1,2.8 //	saḥ eṣaḥ śma ākhaṇaḥ 
SA_GV05_chup-59	naivaitena surabhi na durgandhi vijānāti /	na eva etena surabhi na durgandhi vijānāti 
SA_GV05_chup-60	apahatapāpmā hy eṣaḥ /	apahata pāpmā hi eṣaḥ 
SA_GV05_chup-61	tena yad aśnāti yat pibati tenetarān prāṇān avati /	tena yat aśnāti yat pibati tena itarān prāṇān avati 
SA_GV05_chup-62	etam u evāntato 'vittvotkrāmati /	etam u eva antatas vittvā utkrāmati 
SA_GV05_chup-63	vyādadāty evāntata iti // ChUp_1,2.9 //	vyādadāti eva antatas iti 
SA_GV05_chup-64	taṃ hāṅgirā udgītham upāsāṃ cakre /	tam ha aṅgirāḥ udgītham upāsām cakre 
SA_GV05_chup-65	etam u evāṅgirasaṃ manyante 'ṅgānāṃ yad rasaḥ // ChUp_1,2.10 //	etam u eva āṅgirasam manyante ṅgānām yat rasaḥ 
SA_GV05_chup-66	tena taṃ ha bṛhaspatir udgītham upāsāṃ cakre /	tena tam ha bṛhaspatiḥ udgītham upāsām cakre 
SA_GV05_chup-67	etam u eva bṛhaspatiṃ manyante /	etam u eva bṛhaspatim manyante 
SA_GV05_chup-68	vāg ghi bṛhatī tasyā eṣapatiḥ // ChUp_1,2.11 //	vāc ghi bṛhatī tasyāḥ eṣa patiḥ 
SA_GV05_chup-69	tena taṃ hāyāsya udgītham upāsāṃ cakre /	tena tam ha ayāsyaḥ udgītham upāsām cakre 
SA_GV05_chup-70	etam u evāyāsyaṃ manyante /	etam u eva ayāsyam manyante 
SA_GV05_chup-71	āsyād yad ayate // ChUp_1,2.12 //	āsyāt yat ayate 
SA_GV05_chup-72	tena taṃ ha bako dālbhyo vidāṃ cakāra /	tena tam ha bakaḥ dālbhyaḥ vidām cakāra 
SA_GV05_chup-73	sa ha naimiśīyānām udgātā babhūva /	sa ha naimiśīyānām udgātā babhūva 
SA_GV05_chup-74	sa ha smaibhyaḥ kāmān āgāyati // ChUp_1,2.13 //	sa ha sma ebhyaḥ kāmān āgāyati 
SA_GV05_chup-75	āgātā ha vai kāmānāṃ bhavati ya etad evaṃ vidvān akṣaram udgītham upāste /	āgātā ha vai kāmānām bhavati yaḥ etat evam vidvān akṣaram udgītham upāste 
SA_GV05_chup-76	ity adhyātmam // ChUp_1,2.14 //	iti adhyātmam 
SA_GV05_chup-77	athādhidaivatam /	atha adhidaivatam 
SA_GV05_chup-78	ya evāsau tapati tam udgītham upāsīta /	yaḥ eva asau tapati tam udgītham upāsīta 
SA_GV05_chup-79	udyan vā eṣa prajābhya udgāyati /	udyan vai eṣa prajābhyaḥ udgāyati 
SA_GV05_chup-80	udyaṃs tamo bhayam apahanti /	udyan tamaḥ bhayam apahanti 
SA_GV05_chup-81	apahantā ha vai bhayasya tamaso bhavati ya evaṃ veda // ChUp_1,3.1 //	apahantā ha vai bhayasya tamasaḥ bhavati yaḥ evam veda 
SA_GV05_chup-82	samāna u evāyaṃ cāsau ca /	samānaḥ u eva ayam ca asau ca 
SA_GV05_chup-83	uṣṇo 'yam uṣṇo 'sau /	uṣṇaḥ yam uṣṇaḥ sau 
SA_GV05_chup-84	svara itīmam ācakṣate svara iti pratyāsvara ity amum /	svaraḥ iti imam ācakṣate svaraḥ iti pratyāsvaraḥ iti amum 
SA_GV05_chup-85	tasmād vā etam imam amuṃ ca udgītham upāsīta // ChUp_1,3.2 //	tasmāt vai etam imam amum ca udgītham upāsīta 
SA_GV05_chup-86	atha khalu vyānam evodgītham upāsīta /	atha khalu vyānam eva udgītham upāsīta 
SA_GV05_chup-87	yad vai prāṇiti sa prāṇaḥ /	yat vai prāṇiti sa prāṇaḥ 
SA_GV05_chup-88	yad apāniti so 'pānaḥ /	yat apāniti saḥ u pānaḥ 
SA_GV05_chup-89	atha yaḥ prāṇāpānayoḥ saṃdhiḥ sa vyānaḥ /	atha yaḥ prāṇa apānayoḥ saṃdhiḥ sa vyānaḥ 
SA_GV05_chup-90	yo vyānaḥ sā vāk /	yaḥ vyānaḥ sā vāc 
SA_GV05_chup-91	tasmād aprāṇann anapānan vācam abhivyāharati // ChUp_1,3.3 //	tasmāt a prāṇan an apānan vācam abhivyāharati 
SA_GV05_chup-92	yā vāk sark /	yā vāc sā ṛc 
SA_GV05_chup-93	tasmād aprāṇann anapānann ṛcam abhivyāharati /	tasmāt a prāṇan an apānan ṛcam abhivyāharati 
SA_GV05_chup-94	yark tat sāma /	yā ṛc tat sāma 
SA_GV05_chup-95	tasmād aprāṇann anapānan sāma gāyati /	tasmāt a prāṇan an apānan sāma gāyati 
SA_GV05_chup-96	yat sāma sa udgīthaḥ /	yat sāma saḥ udgīthaḥ 
SA_GV05_chup-97	tasmād aprānann anapānann udgāyati // ChUp_1,3.4 //	tasmāt a prānan an apānan udgāyati 
SA_GV05_chup-98	ato yāny anyāni vīryavanti karmāṇi yathāgner manthanam ājeḥ saraṇaṃ dṛḍhasya dhanuṣa āyamanam aprāṇann anapānaṃs tāni karoti /	atas yāni anyāni vīryavanti karmāṇi yathā agneḥ manthanam ājeḥ saraṇam dṛḍhasya dhanuṣaḥ āyamanam a prāṇan an apānan tāni karoti 
SA_GV05_chup-99	etasya hetor vyānam evodgītham upāsīta // ChUp_1,3.5 //	etasya hetoḥ vyānam eva udgītham upāsīta 
SA_GV05_chup-100	atha khalūdgīthākṣarāṇy upāsīta ud-gī-tha iti /	atha khalu udgītha akṣarāṇi upāsīta udgīthaḥ iti 
SA_GV05_chup-101	prāṇa evot /	prāṇaḥ eva ud 
SA_GV05_chup-102	prāṇena hy uttiṣṭhati /	prāṇena hi uttiṣṭhati 
SA_GV05_chup-103	vag gīḥ /	vak gīḥ 
SA_GV05_chup-104	vāco ha gira ity ācakṣate /	vācaḥ ha giraḥ iti ācakṣate 
SA_GV05_chup-105	annaṃ tham /	annam tham 
SA_GV05_chup-106	anne hīdaṃ sarvaṃ sthitam // ChUp_1,3.6 //	anne hi idam sarvam sthitam 
SA_GV05_chup-107	dyaur evot /	dyauḥ eva ud 
SA_GV05_chup-108	antarikṣaṃ gīḥ /	antarikṣam gīḥ 
SA_GV05_chup-109	pṛthivī tham /	pṛthivī tham 
SA_GV05_chup-110	āditya evot /	ādityaḥ eva ud 
SA_GV05_chup-111	vāyur gīḥ /	vāyuḥ gīḥ 
SA_GV05_chup-112	agnis tham /	agniḥ tham 
SA_GV05_chup-113	sāmaveda evot /	sāmavedaḥ eva u t 
SA_GV05_chup-114	yajurvedo gīḥ /	yajurvedaḥ gīḥ 
SA_GV05_chup-115	ṛgvedas tham /	ṛgvedaḥ tham 
SA_GV05_chup-116	dugdhe 'smai vāg dohaṃ yo vāco dohaḥ /	dugdhe smai vāc doham yaḥ vācaḥ dohaḥ 
SA_GV05_chup-117	annavān annādo bhavati /	annavān anna ādaḥ bhavati 
SA_GV05_chup-118	ya etāny evaṃ vidvān udgīthākṣarāṇy upāsta ud-gī-tha iti // ChUp_1,3.7 //	yaḥ etāni evam vidvān udgītha akṣarāṇi upāste udgīthaḥ iti 
SA_GV05_chup-119	atha khalv āśīḥ samṛddhiḥ /	atha khalu āśīḥ samṛddhiḥ 
SA_GV05_chup-120	upasaraṇānīty upāsīta /	upasaraṇāni iti upāsīta 
SA_GV05_chup-121	yena sāmnā stoṣyan syāt tat sāmopadhāvet // ChUp_1,3.8 //	yena sāmnā stoṣyan syāt tat sāma upadhāvet 
SA_GV05_chup-122	yasyām ṛci tām ṛcaṃ,	yasyām ṛci tām ṛcam 
SA_GV05_chup-123	yad ārṣeyaṃ tam ṛṣiṃ,	yat ārṣeyam tam ṛṣim 
SA_GV05_chup-124	yāṃ devatām abhiṣṭoṣyan syāt tāṃ devatām upadhāvet // ChUp_1,3.9 //	yām devatām abhiṣṭoṣyan syāt tām devatām upadhāvet 
SA_GV05_chup-125	yena cchandasā stoṣyan syāt tac chanda upadhāvet /	yena chandasā stoṣyan syāt tat chandaḥ upadhāvet 
SA_GV05_chup-126	yena stomena stoṣyamāṇaḥ syāt taṃ stomam upadhāvet // ChUp_1,3.10 //	yena stomena stoṣyamāṇaḥ syāt tam stomam upadhāvet 
SA_GV05_chup-127	yāṃ diśam abhiṣṭoṣyan syāt tāṃ diśam upadhāvet // ChUp_1,3.11 //	yām diśam abhiṣṭoṣyan syāt tām diśam upadhāvet 
SA_GV05_chup-128	ātmānam antata upasṛtya stuvīta kāmaṃ dhyāyann apramattaḥ /	ātmānam antatas upasṛtya stuvīta kāmam dhyāyan apramattaḥ 
SA_GV05_chup-129	abhyāśo ha yad asmai sa kāmaḥ smṛdhyeta yatkāmaḥ stuvīteti yatkāmaḥ stuvīteti // ChUp_1,3.12 //	abhyāśaḥ ha yat asmai sa kāmaḥ smṛdhyeta yad kāmaḥ stuvīta iti yad kāmaḥ stuvīta iti 
SA_GV05_chup-130	om ity etad akṣaram udgītham upāsīta /	om iti etat akṣaram udgītham upāsīta 
SA_GV05_chup-131	om iti hy udgāyati /	om iti hi udgāyati 
SA_GV05_chup-132	tasyopavyākhyānam // ChUp_1,4.1 //	tasya upavyākhyānam 
SA_GV05_chup-133	devā vai mṛtyor bibhyatas trayīṃ vidyāṃ prāviśan /	devāḥ vai mṛtyoḥ bibhyataḥ trayīm vidyām prāviśan 
SA_GV05_chup-134	te chandobhir acchādayan /	te chandobhiḥ acchādayan 
SA_GV05_chup-135	yad ebhir acchādayaṃs tac chandasāṃ chandastvam // ChUp_1,4.2 //	yat ebhiḥ acchādayan tat chandasām chandaḥ tvam 
SA_GV05_chup-136	tān u tatra mṛtyur yathā matsyam udake paripaśyed evaṃ paryapaśyad ṛci sāmni yajuṣi /	tān u tatra mṛtyuḥ yathā matsyam udake paripaśyet evam paryapaśyat ṛci sāmni yajuṣi 
SA_GV05_chup-137	te nu vittvordhvā ṛcaḥ sāmno yajuṣaḥ svaram eva prāviśan // ChUp_1,4.3 //	te nu vittvā ūrdhvāḥ ṛcaḥ sāmnaḥ yajuṣaḥ svaram eva prāviśan 
SA_GV05_chup-138	yadā vā ṛcam āpnoty om ity evātisvarati evaṃ sāmaivaṃ yajuḥ /	yadā vai ṛcam āpnoti om iti eva atisvarati evam sāma evam yajuḥ 
SA_GV05_chup-139	eṣa u svaro yad etad akṣaram etad amṛtam abhayam /	eṣaḥ u svaraḥ yat etat akṣaram etat amṛtam abhayam 
SA_GV05_chup-140	tat praviśya devā amṛtā abhavan // ChUp_1,4.4 //	tat praviśya devāḥ amṛtāḥ abhavan 
SA_GV05_chup-141	sa ya etad evaṃ vidvān akṣaraṃ praṇauty etad evākṣaraṃ svaram amṛtam abhayaṃ praviśati /	sa yaḥ etat evam vidvān akṣaram praṇauti etat eva akṣaram svaram amṛtam abhayam praviśati 
SA_GV05_chup-142	tat praviśya yad amṛtā devās tad amṛto bhavati // ChUp_1,4.5 //	tat praviśya yat amṛtāḥ devāḥ tat amṛtaḥ bhavati 
SA_GV05_chup-143	atha khalu ya udgīthaḥ sa praṇavo yaḥ praṇavaḥ sa udgītha iti /	atha khalu yaḥ udgīthaḥ sa praṇavaḥ yaḥ praṇavaḥ saḥ udgīthaḥ iti 
SA_GV05_chup-144	asau vā āditya udgītha eṣa praṇavaḥ /	asau vai ādityaḥ udgīthaḥ eṣa praṇavaḥ 
SA_GV05_chup-145	om iti hy eṣa svarann eti // ChUp_1,5.1 //	om iti hi eṣa svaran eti 
SA_GV05_chup-146	etam u evāham abhyagāsiṣaṃ tasmān mama tvam eko 'sīti ha kauṣītakiḥ putram uvāca /	etam u eva aham tasmāt mama tvam ekaḥ si iti ha kauṣītakiḥ putram uvāca 
SA_GV05_chup-147	raśmīṃs tvaṃ paryāvartayāt /	raśmīn tvam paryāvartayāt 
SA_GV05_chup-148	bahavo vai te bhaviṣyanti /	bahavaḥ vai te bhaviṣyanti 
SA_GV05_chup-149	ity adhidaivatam // ChUp_1,5.2 //	iti adhidaivatam 
SA_GV05_chup-150	athādhyātmam /	atha adhyātmam 
SA_GV05_chup-151	ya evāyaṃ mukhyaḥ prāṇas tam udgītham upāsita /	yaḥ eva ayam mukhyaḥ prāṇaḥ tam udgītham upāsita 
SA_GV05_chup-152	om iti hy eṣa svarann eti // ChUp_1,5.3 //	om iti hi eṣa svaran eti 
SA_GV05_chup-153	etam u evāham abhyagāsiṣaṃ tasmān mama tvam eko 'sīti ha kauṣītakiḥ putram uvāca /	etam u eva aham tasmāt mama tvam ekaḥ si iti ha kauṣītakiḥ putram uvāca 
SA_GV05_chup-154	prāṇāṃs tvaṃ bhūmānam abhigāyatād bahavo vai me bhaviṣyantīti // ChUp_1,5.4 //	prāṇān tvam bhūmānam abhigāyatāt bahavaḥ vai me bhaviṣyanti iti 
SA_GV05_chup-155	atha khalu ya udgīthaḥ sa praṇavo yaḥ praṇavaḥ sa udgītha iti /	atha khalu yaḥ udgīthaḥ sa praṇavaḥ yaḥ praṇavaḥ saḥ udgīthaḥ iti 
SA_GV05_chup-156	hotṛṣadanād dha evāpi durudgītham anusamāharatīty anusamāharatīti // ChUp_1,5.5 //	hotṛṣadanāt ha eva api durudgītham anusamāharati iti anusamāharati iti 
SA_GV05_chup-157	iyam evark /	iyam eva ṛc 
SA_GV05_chup-158	agniḥ sāma /	agniḥ sāma 
SA_GV05_chup-159	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-160	tasmād ṛcy adhyūḍhaṃ sāma gīyate /	tasmāt ṛci adhyūḍham sāma gīyate 
SA_GV05_chup-161	iyam eva sā /	iyam eva sā 
SA_GV05_chup-162	agnir amaḥ /	agniḥ amaḥ 
SA_GV05_chup-163	tat sāma // ChUp_1,6.1 //	tat sāma 
SA_GV05_chup-164	antarikṣam evark /	antarikṣam eva ṛc 
SA_GV05_chup-165	vāyuḥ sāma /	vāyuḥ sāma 
SA_GV05_chup-166	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-167	tasmād ṛcy adhyūḍhaṃ sāma gīyate /	tasmāt ṛci adhyūḍham sāma gīyate 
SA_GV05_chup-168	antarikṣam eva sā /	antarikṣam eva sā 
SA_GV05_chup-169	vāyur amaḥ /	vāyuḥ amaḥ 
SA_GV05_chup-170	tat sāma // ChUp_1,6.2 //	tat sāma 
SA_GV05_chup-171	dyaur evark /	dyauḥ eva ṛc 
SA_GV05_chup-172	ādityaḥ sāma /	ādityaḥ sāma 
SA_GV05_chup-173	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-174	tasmād ṛcy adhyūḍhaṃ sāma gīyate /	tasmāt ṛci adhyūḍham sāma gīyate 
SA_GV05_chup-175	dyaur eva sā /	dyauḥ eva sā 
SA_GV05_chup-176	ādityo 'maḥ /	ādityaḥ maḥ 
SA_GV05_chup-177	tat sāma // ChUp_1,6.3 //	tat sāma 
SA_GV05_chup-178	nakṣatrāny evark /	nakṣatrāni eva ṛc 
SA_GV05_chup-179	candramāḥ sāma /	candramāḥ sāma 
SA_GV05_chup-180	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-181	tasmād ṛcy adhyūḍhaṃ sāma gīyate /	tasmāt ṛci adhyūḍham sāma gīyate 
SA_GV05_chup-182	nakṣatrāṇy eva sā /	nakṣatrāṇi eva sā 
SA_GV05_chup-183	candramā amaḥ /	candramāḥ amaḥ 
SA_GV05_chup-184	tat sāma // ChUp_1,6.4 //	tat sāma 
SA_GV05_chup-185	atha yad etad ādityasya śuklaṃ bhāḥ saivark /	atha yat etat ādityasya śuklam bhās sā eva ṛc 
SA_GV05_chup-186	atha yan nīlaṃ paraḥkṛṣṇaṃ tat sāma /	atha yat nīlam paraḥkṛṣṇam tat sāma 
SA_GV05_chup-187	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-188	tasmad ṛcy adhyūḍhaṃ sāma gīyate // ChUp_1,6.5 //	tasmat ṛci adhyūḍham sāma gīyate 
SA_GV05_chup-189	atha yad evaitad ādityasya śuklaṃ bhāḥ saiva sā /	atha yat eva etat ādityasya śuklam bhās sā eva sā 
SA_GV05_chup-190	atha yan nīlaṃ paraḥkṛṣṇaṃ tad amaḥ /	atha yat nīlam paraḥkṛṣṇam tat amaḥ 
SA_GV05_chup-191	tat sāma /	tat sāma 
SA_GV05_chup-192	atha ya eṣo 'ntarāditye hiraṇmayaḥ puruṣo dṛśyate hiraṇyaśmaśrur hiraṇyakeśa ā praṇakhāt sarva eva suvarnaḥ // ChUp_1,6.6 //	atha yaḥ eṣaḥ ntarāditye hiraṇmayaḥ puruṣaḥ dṛśyate hiraṇya śmaśruḥ hiraṇya keśaḥ ā praṇakhāt sarvaḥ eva suvar naḥ 
SA_GV05_chup-193	tasya yathā kapyāsaṃ puṇḍarīkam evam akṣiṇī /	tasya yathā kapyāsam puṇḍarīkam evam akṣiṇī 
SA_GV05_chup-194	tasyod iti nāma /	tasya ud iti nāma 
SA_GV05_chup-195	sa eṣa sarvebhyaḥ pāpmabhya uditaḥ /	saḥ eṣa sarvebhyaḥ pāpmabhyaḥ uditaḥ 
SA_GV05_chup-196	udeti ha vai sarvebhyaḥ pāpmabhyo ya evaṃ veda // ChUp_1,6.7 //	udeti ha vai sarvebhyaḥ pāpmabhyaḥ yaḥ evam veda 
SA_GV05_chup-197	tasyark ca sāma ca geṣṇau /	tasya ṛc ca sāma ca geṣṇau 
SA_GV05_chup-198	tasmād udgīthaḥ /	tasmāt udgīthaḥ 
SA_GV05_chup-199	tasmāt tv eva udgātā /	tasmāt tu eva udgātā 
SA_GV05_chup-200	etasya hi gātā /	etasya hi gātā 
SA_GV05_chup-201	sa eṣa ye cāmuṣmāt parāñco lokās teṣāṃ ceṣṭa devakāmānāṃ ca /	saḥ eṣa ye ca amuṣmāt parāñcaḥ lokāḥ teṣām ca īṣṭa deva kāmānām ca 
SA_GV05_chup-202	ity adhidaivatam // ChUp_1,6.8 //	iti adhidaivatam 
SA_GV05_chup-203	athādhyātmam /	atha adhyātmam 
SA_GV05_chup-204	vāg evark /	vāc eva ṛc 
SA_GV05_chup-205	prāṇaḥ sāma /	prāṇaḥ sāma 
SA_GV05_chup-206	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-207	tasmād ṛcy adhyūḍhaṃ sāma gīyate /	tasmāt ṛci adhyūḍham sāma gīyate 
SA_GV05_chup-208	vāg eva sā /	vāc eva sā 
SA_GV05_chup-209	prāṇo 'maḥ /	prāṇaḥ maḥ 
SA_GV05_chup-210	tat sāma // ChUp_1,7.1 //	tat sāma 
SA_GV05_chup-211	cakṣur evark /	cakṣuḥ eva ṛc 
SA_GV05_chup-212	ātmā sāma /	ātmā sāma 
SA_GV05_chup-213	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-214	tasmād ṛcy adhyūḍhaṃ sāma gīyate /	tasmāt ṛci adhyūḍham sāma gīyate 
SA_GV05_chup-215	cakṣur eva sā /	cakṣuḥ eva sā 
SA_GV05_chup-216	ātmāmaḥ /	ātmā amaḥ 
SA_GV05_chup-217	tat sāma // ChUp_1,7.2 //	tat sāma 
SA_GV05_chup-218	śrotram evark /	śrotram eva ṛc 
SA_GV05_chup-219	manaḥ sāma /	manaḥ sāma 
SA_GV05_chup-220	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-221	tasmād ṛcy adhyūḍhaṃ sāma gīyate /	tasmāt ṛci adhyūḍham sāma gīyate 
SA_GV05_chup-222	śrotram eva sā /	śrotram eva sā 
SA_GV05_chup-223	mano 'maḥ /	manaḥ maḥ 
SA_GV05_chup-224	tat sāma // ChUp_1,7.3 //	tat sāma 
SA_GV05_chup-225	atha yad etad akṣnaḥ śuklaṃ bhāḥ saivark /	atha yat etat akṣnaḥ śuklam bhās sā eva ṛc 
SA_GV05_chup-226	atha yan nīlaṃ paraḥkṛṣṇaṃ tat sāma /	atha yat nīlam paraḥkṛṣṇam tat sāma 
SA_GV05_chup-227	tad etad etasyām ṛcy adhyūḍhaṃ sāma /	tat etat etasyām ṛci adhyūḍham sāma 
SA_GV05_chup-228	tasmād ṛcy adhyūḍhaṃ sāma gīyate /	tasmāt ṛci adhyūḍham sāma gīyate 
SA_GV05_chup-229	atha yad evaitad akṣṇaḥ śuklaṃ bhāḥ saiva sā /	atha yat eva etat akṣṇaḥ śuklam bhās sā eva sā 
SA_GV05_chup-230	atha yan nīlaṃ paraḥkṛṣṇaṃ tad amaḥ /	atha yat nīlam paraḥkṛṣṇam tat amaḥ 
SA_GV05_chup-231	tat sāma // ChUp_1,7.4 //	tat sāma 
SA_GV05_chup-232	atha ya eṣo 'ntar akṣiṇi puruṣo dṛśyate saivark /	atha yaḥ eṣaḥ ntar akṣiṇi puruṣaḥ dṛśyate sā eva ṛc 
SA_GV05_chup-233	tat sāma /	tat sāma 
SA_GV05_chup-234	tad uktham /	tat uktham 
SA_GV05_chup-235	tad yajuḥ /	tat yajuḥ 
SA_GV05_chup-236	tad brahma /	tat brahma 
SA_GV05_chup-237	tasya etasya tad eva rūpaṃ yad amuṣya rūpam /	tasya etasya tat eva rūpam yat amuṣya rūpam 
SA_GV05_chup-238	yāv amuṣya geṣṇau tau tau goṣṇau /	yau amuṣya geṣṇau tau tau goṣṇau 
SA_GV05_chup-239	yan nāma tan nāma // ChUp_1,7.5 //	yat nāma tat nāma 
SA_GV05_chup-240	sa eṣa ye caitasmād arvāñco lokās teṣāṃ ceṣṭe manuṣyakāmānāṃ ceti /	saḥ eṣa ye ca etasmāt arvāñcaḥ lokāḥ teṣām ca īṣṭe manuṣya kāmānām ca iti 
SA_GV05_chup-241	tad ya ime vīṇāyāṃ gāyanty etaṃ te gāyanti /	tat ye ime vīṇāyām gāyanti etam te gāyanti 
SA_GV05_chup-242	tasmāt te dhanasanayaḥ // ChUp_1,7.6 //	tasmāt te dhana sanayaḥ 
SA_GV05_chup-243	atha ya etad evaṃ vidvān sāma gāyaty ubhau sa gāyati /	atha yaḥ etat evam vidvān sāma gāyati ubhau sa gāyati 
SA_GV05_chup-244	so 'munaiva sa eṣa ye cāmuṣmāt parāñco lokās tāṃś cāpnoti devakāmāṃś ca // ChUp_1,7.7 //	saḥ munā eva saḥ eṣa ye ca amuṣmāt parāñcaḥ lokāḥ tān ca āpnoti deva kāmān ca 
SA_GV05_chup-245	athānenaiva ye caitasmād arvāñco lokās tāṃś cāpnoti manuṣyakāmāṃś ca /	atha anena eva ye ca etasmāt arvāñcaḥ lokāḥ tān ca āpnoti manuṣya kāmān ca 
SA_GV05_chup-246	tasmād u haivaṃvid udgātā brūyāt // ChUp_1,7.8 //	tasmāt u ha evaṃvid udgātā brūyāt 
SA_GV05_chup-247	kaṃ te kāmam āgāyānīti /	kam te kāmam āgāyāni iti 
SA_GV05_chup-248	eṣa hy eva kāmāgānasyeṣṭe ya evaṃ vidvān sāma gāyati sāma gāyati // ChUp_1,7.9 //	eṣa hi eva kāma āgānasya īṣṭe yaḥ evam vidvān sāma gāyati sāma gāyati 
SA_GV05_chup-249	trayo hodgīthe kuśalā babhūvuḥ śilakaḥ śālāvatyaś caikitāyano dālbhyaḥ pravāhaṇo jaivalir iti /	trayaḥ ha udgīthe kuśalāḥ babhūvuḥ śilakaḥ śālāvatyaḥ caikitāyanaḥ dālbhyaḥ pravāhaṇaḥ jaivaliḥ iti 
SA_GV05_chup-250	te hocur udgīthe vai kuśalāḥ smo hantodgīthe kathāṃ vadāma iti // ChUp_1,8.1 //	te ha ūcuḥ udgīthe vai kuśalāḥ smaḥ hanta udgīthe kathām vadāmaḥ iti 
SA_GV05_chup-251	tatheti ha samupaviviśuḥ /	tathā iti ha samupaviviśuḥ 
SA_GV05_chup-252	sa ha prāvahaṇo jaivalir uvāca /	sa ha prāvahaṇaḥ jaivaliḥ uvāca 
SA_GV05_chup-253	bhagavantāv agre vadatām /	bhagavantau agre vadatām 
SA_GV05_chup-254	bhrāmaṇayor vadator vācaṃ śroṣyāmīti // ChUp_1,8.2 //	bhrāmaṇayoḥ vadatoḥ vācam śroṣyāmi iti 
SA_GV05_chup-255	sa ha śilakaḥ śālāvatyaś caikitāyanaṃ dālbhyam uvāca hanta tvā pṛcchānīti /	sa ha śilakaḥ śālāvatyaḥ caikitāyanam dālbhyam uvāca hanta tvā pṛcchāni iti 
SA_GV05_chup-256	pṛccheti hovāca // ChUp_1,8.3 //	pṛccha iti ha uvāca 
SA_GV05_chup-257	kā sāmno gatir iti /	kā sāmnaḥ gatiḥ iti 
SA_GV05_chup-258	svara iti hovāca /	svaraḥ iti ha uvāca 
SA_GV05_chup-259	svarasya kā gatir iti /	svarasya kā gatiḥ iti 
SA_GV05_chup-260	prāṇa iti hovāca /	prāṇaḥ iti ha uvāca 
SA_GV05_chup-261	annasya kā gatir iti /	annasya kā gatiḥ iti 
SA_GV05_chup-262	annam iti hovāca /	annam iti ha uvāca 
SA_GV05_chup-263	annasya kā gatir iti /	annasya kā gatiḥ iti 
SA_GV05_chup-264	āpa iti hovāca // ChUp_1,8.4 //	āpaḥ iti ha uvāca 
SA_GV05_chup-265	apāṃ kā gatir iti /	apām kā gatiḥ iti 
SA_GV05_chup-266	asau loka iti hovāca /	asau lokaḥ iti ha uvāca 
SA_GV05_chup-267	amuṣya lokasya kā gatir iti /	amuṣya lokasya kā gatiḥ iti 
SA_GV05_chup-268	na svargaṃ lokam atinayed iti hovāca /	na svargam lokam atinayet iti ha uvāca 
SA_GV05_chup-269	svargaṃ vayaṃ lokaṃ sāmābhisaṃsthāpayāmaḥ /	svargam vayam lokam sāma abhisaṃsthāpayāmaḥ 
SA_GV05_chup-270	svargasaṃstāvaṃ hi sāmeti // ChUp_1,8.5 //	svarga saṃstāvam hi sāma iti 
SA_GV05_chup-271	taṃ ha śilakaḥ śālāvatyaś caikitāyanaṃ dālbhyam uvācāpratiṣṭhitaṃ vai kila te dālbhya sāma /	tam ha śilakaḥ śālāvatyaḥ caikitāyanam dālbhyam uvāca a pratiṣṭhitam vai kila te dālbhya sāma 
SA_GV05_chup-272	yas tv etarhi brūyān mūrdhā te vipatiṣyatīti mūrdhā te vipated iti // ChUp_1,8.6 //	yaḥ tu etarhi brūyāt mūrdhā te vipatiṣyati iti mūrdhā te vipatet iti 
SA_GV05_chup-273	hantāham etad bhagavatto vedānīti /	hanta aham etat bhagavattaḥ vedāni iti 
SA_GV05_chup-274	viddhīti hovāca /	viddhi iti ha uvāca 
SA_GV05_chup-275	amuṣya lokasya kā gatir iti /	amuṣya lokasya kā gatiḥ iti 
SA_GV05_chup-276	ayaṃ loka iti hovāca /	ayam lokaḥ iti ha uvāca 
SA_GV05_chup-277	asya lokasya kā gatir iti /	asya lokasya kā gatiḥ iti 
SA_GV05_chup-278	na pratiṣṭhāṃ lokam atinayed iti hovāca /	na pratiṣṭhām lokam atinayet iti ha uvāca 
SA_GV05_chup-279	pratiṣṭhāṃ vayaṃ lokaṃ sāmābhisaṃsthāpayāmaḥ /	pratiṣṭhām vayam lokam sāma abhisaṃsthāpayāmaḥ 
SA_GV05_chup-280	pratiṣṭhāsaṃstāvaṃ hi sāmeti // ChUp_1,8.7 //	pratiṣṭhā saṃstāvam hi sāma iti 
SA_GV05_chup-281	taṃ ha pravāhaṇo jaivalir uvāca /	tam ha pravāhaṇaḥ jaivaliḥ uvāca 
SA_GV05_chup-282	antavad vai kila te śālāvatya sāma /	antavat vai kila te śālāvatya sāma 
SA_GV05_chup-283	yas tv etarhi brūyān mūrdhā te vipatiṣyatīti mūrdhā te vipated iti /	yaḥ tu etarhi brūyāt mūrdhā te vipatiṣyati iti mūrdhā te vipatet iti 
SA_GV05_chup-284	hantāham etad bhagavatto vedānīti /	hanta aham etat bhagavattaḥ vedāni iti 
SA_GV05_chup-285	viddhīti hovāca // ChUp_1,8.8 //	viddhi iti ha uvāca 
SA_GV05_chup-286	asya lokasya kā gatir iti /	asya lokasya kā gatiḥ iti 
SA_GV05_chup-287	ākāśa iti hovāca /	ākāśaḥ iti ha uvāca 
SA_GV05_chup-288	sarvāṇi ha vā imāni bhūtāny ākāśād eva samutpadyante /	sarvāṇi ha vai imāni bhūtāni ākāśāt eva samutpadyante 
SA_GV05_chup-289	ākāśaṃ praty astaṃ yanti /	ākāśam prati astam yanti 
SA_GV05_chup-290	ākāśo hy evaibhyo jyāyān /	ākāśaḥ hi eva ebhyaḥ jyāyān 
SA_GV05_chup-291	ākāśaḥ parāyaṇam // ChUp_1,9.1 //	ākāśaḥ parāyaṇam 
SA_GV05_chup-292	sa eṣa parovarīyān udgīthaḥ /	saḥ eṣa paras varīyān udgīthaḥ 
SA_GV05_chup-293	sa eṣo 'nantaḥ /	saḥ eṣaḥ nantaḥ 
SA_GV05_chup-294	parovarīyo hāsya bhavati parovarīyaso ha lokāñ jayati ya etad evaṃ vidvān parovarīyāṃsam udgītham upāste // ChUp_1,9.2 //	paras varīyaḥ ha asya bhavati paras varīyasaḥ ha lokān jayati yaḥ etat evam vidvān paras varīyāṃsam udgītham upāste 
SA_GV05_chup-295	taṃ haitam atidhanvā śaunaka udaraśāṇḍilyāyoktvovāca /	tam ha etam atidhanvā śaunakaḥ udaraśāṇḍilyāya uktvā uvāca 
SA_GV05_chup-296	yāvat ta enaṃ prajāyām udgīthaṃ vediṣyante parovarīyo haibhyas tāvad asmiṃl loke jīvanaṃ bhaviṣyati // ChUp_1,9.3 //	yāvat te enam prajāyām udgītham vediṣyante paras varīyaḥ ha ebhyaḥ tāvat asmin loke jīvanam bhaviṣyati 
SA_GV05_chup-297	tathāmuṣmiṃl loke loka iti /	tathā amuṣmin loke loke iti 
SA_GV05_chup-298	sa ya etam eva vidvān upāste parovarīya eva hāsyāmuṣmiṃl loke jīvanaṃ bhavati tathāmuṣmiṃl loke loka iti loke loka iti // ChUp_1,9.4 //	sa yaḥ etam eva vidvān upāste paras varīyaḥ eva ha asya amuṣmin loke jīvanam bhavati tathā amuṣmin loke loke iti loke loke iti 
SA_GV05_chup-299	maṭacīhateṣu kuruṣv āṭikyā saha jāyayoṣastir ha cākrāyaṇa ibhyagrāme pradrāṇaka uvāsa // ChUp_1,10.1 //	maṭacī hateṣu kuruṣu āṭikyā saha jāyayā uṣastiḥ ha cākrāyaṇaḥ ibhyagrāme pradrāṇake uvāsa 
SA_GV05_chup-300	sa hebhyaṃ kulmāṣān khādantaṃ bibhikṣe /	sa ha ibhyam kulmāṣān khādantam bibhikṣe 
SA_GV05_chup-301	taṃ hovāca /	tam ha uvāca 
SA_GV05_chup-302	neto 'nye vidyante yac ca ye ma ima upanihitā iti // ChUp_1,10.2 //	na itas nye vidyante yat ca ye me ime upanihitāḥ iti 
SA_GV05_chup-303	eteṣāṃ me dehīti hovāca /	eteṣām me dehi iti ha uvāca 
SA_GV05_chup-304	tān asmai pradadau /	tān asmai pradadau 
SA_GV05_chup-305	hantānupānam iti /	hantā anupānam iti 
SA_GV05_chup-306	ucchiṣṭaṃ vai me pītaṃ syād iti hovāca // ChUp_1,10.3 //	ucchiṣṭam vai me pītam syāt iti ha uvāca 
SA_GV05_chup-307	na svid ete 'py ucchiṣṭā iti /	na svid ete pi ucchiṣṭāḥ iti 
SA_GV05_chup-308	na vā ajīviṣyam imān akhādann iti hovāca /	na vai ajīviṣyam imān akhādan iti ha uvāca 
SA_GV05_chup-309	kāmo ma udapānam iti // ChUp_1,10.4 //	kāmaḥ me udapānam iti 
SA_GV05_chup-310	sa ha khāditvātiśeṣāñ jāyāyā ājahāra /	sa ha khāditvā atiśeṣām jāyāyāḥ ājahāra 
SA_GV05_chup-311	sāgra eva subhikṣā babhūva /	sā agre eva subhikṣā babhūva 
SA_GV05_chup-312	tān pratigṛhya nidadhau // ChUp_1,10.5 //	tān pratigṛhya nidadhau 
SA_GV05_chup-313	sa ha prātaḥ saṃjihāna uvāca /	sa ha prātar saṃjihānaḥ uvāca 
SA_GV05_chup-314	yad batānnasya labhemahi labhemahi dhanamātrām /	yat bata annasya labhemahi labhemahi dhana mātrām 
SA_GV05_chup-315	rājāsau yakṣyate /	rājā asau yakṣyate 
SA_GV05_chup-316	sa mā sarvair ārtvijyair vṛṇīteti // ChUp_1,10.6 //	sa mā sarvaiḥ ārtvijyaiḥ vṛṇīta iti 
SA_GV05_chup-317	taṃ jāyovāca /	tam jāyā uvāca 
SA_GV05_chup-318	hanta pata ima eva kulmāṣā iti /	hanta pate ime eva kulmāṣāḥ iti 
SA_GV05_chup-319	tān khāditvāmuṃ yajñaṃ vitatam eyāya // ChUp_1,10.7 //	tān khāditvā amum yajñam vitatam eyāya 
SA_GV05_chup-320	tatrodgātḥn āstāve stoṣyamāṇān upopaviveśa /	tatra udgātṝn āstāve stoṣyamāṇān upopaviveśa 
SA_GV05_chup-321	sa ha prastotaram uvāca // ChUp_1,10.8 //	sa ha prastotaram uvāca 
SA_GV05_chup-322	prastotar yā devatā prastāvam anvāyattā tāṃ ced avidvān prastoṣyasi mūrdhā te vipatiṣyatīti // ChUp_1,10.9 //	prastotar yā devatā prastāvam anvāyattā tām ced a vidvān prastoṣyasi mūrdhā te vipatiṣyati iti 
SA_GV05_chup-323	evam evodgātāram uvāca /	evam eva udgātāram uvāca 
SA_GV05_chup-324	udgātar yā devatodgītham anvāyattā tāṃ ced avidvān udgāsyasi mūrdhā te vipatiṣyatīti // ChUp_1,10.10 //	udgātar yā devatā udgītham anvāyattā tām ced a vidvān udgāsyasi mūrdhā te vipatiṣyati iti 
SA_GV05_chup-325	evam eva pratihartāram uvāca /	evam eva pratihartāram uvāca 
SA_GV05_chup-326	pratihartar yā devatā pratihāram anvāyattā tāṃ ced avidvān pratihariṣyasi mūrdhā te vipatiṣyatīti /	pratihartar yā devatā pratihāram anvāyattā tām ced a vidvān pratihariṣyasi mūrdhā te vipatiṣyati iti 
SA_GV05_chup-327	te ha samāratās tūṣṇīm āsāṃ cakrire // ChUp_1,10.11 //	te ha samāratāḥ tūṣṇīm āsām cakrire 
SA_GV05_chup-328	atha hainaṃ yajamāna uvāca /	atha ha enam yajamānaḥ uvāca 
SA_GV05_chup-329	bhagavantaṃ vā ahaṃ vividiṣāṇīti /	bhagavantam vai aham vividiṣāṇi iti 
SA_GV05_chup-330	uṣastir asmi cākrāyaṇa iti hovāca // ChUp_1,11.1 //	uṣastiḥ asmi cākrāyaṇaḥ iti ha uvāca 
SA_GV05_chup-331	sa hovāca /	sa ha uvāca 
SA_GV05_chup-332	bhagavantaṃ vā aham ebhiḥ sarvair ārtvijyaiḥ paryaiṣiṣam /	bhagavantam vai aham ebhiḥ sarvaiḥ ārtvijyaiḥ paryaiṣiṣam 
SA_GV05_chup-333	bhagavato vā aham avittyānyān avṛṣi // ChUp_1,11.2 //	bhagavataḥ vai aham avittyā anyān avṛṣi 
SA_GV05_chup-334	bhagavāṃs tv eva me sarvair ārtvijyair iti /	bhagavān tu eva me sarvaiḥ ārtvijyaiḥ iti 
SA_GV05_chup-335	tatheti /	tathā iti 
SA_GV05_chup-336	atha tarhy eta eva samatisṛṣṭāḥ stuvatām /	atha tarhi ete eva samatisṛṣṭāḥ stuvatām 
SA_GV05_chup-337	yāvat tv ebhyo dhanaṃ dadyās tāvan mama dadyā iti /	yāvat tu ebhyaḥ dhanam dadyāḥ tāvat mama dadyāḥ iti 
SA_GV05_chup-338	tatheti ha yajamāna uvāca // ChUp_1,11.3 //	tathā iti ha yajamānaḥ uvāca 
SA_GV05_chup-339	atha hainaṃ prastotopasasāda /	atha ha enam prastotā upasasāda 
SA_GV05_chup-340	prastotar yā devatā prastāvam anvāyattā tāṃ ced avidvān prastoṣyasi mūrdhā te vipatiṣyatīti mā bhagavān avocat /	prastotar yā devatā prastāvam anvāyattā tām ced a vidvān prastoṣyasi mūrdhā te vipatiṣyati iti mā bhagavān avocat 
SA_GV05_chup-341	katamā sā devateti // ChUp_1,11.4 //	katamā sā devatā iti 
SA_GV05_chup-342	prāṇa iti hovāca /	prāṇaḥ iti ha uvāca 
SA_GV05_chup-343	sarvāṇi ha vā imāni bhūtāni prāṇam evābhisaṃviśanti /	sarvāṇi ha vai imāni bhūtāni prāṇam eva abhisaṃviśanti 
SA_GV05_chup-344	prāṇam abhyujjihate /	prāṇam abhyujjihate 
SA_GV05_chup-345	saiṣā devatā prastāvam anvāyattā /	sā eṣā devatā prastāvam anvāyattā 
SA_GV05_chup-346	tāṃ ced avidvān prāstoṣyo mūrdhā te vipatiṣyat tathoktasya mayeti // ChUp_1,11.5 //	tām ced a vidvān prāstoṣyaḥ mūrdhā te vipatiṣyat tathā uktasya mayā iti 
SA_GV05_chup-347	atha hainam udgātopasasāda /	atha ha enam udgātā upasasāda 
SA_GV05_chup-348	udgātar yā devatodgītham anvāyattā tāṃ ced avidvān udgāsyasi mūrdhā te vipatiṣyatīti mā bhagavān avocat /	udgātar yā devatā udgītham anvāyattā tām ced a vidvān udgāsyasi mūrdhā te vipatiṣyati iti mā bhagavān avocat 
SA_GV05_chup-349	katamā sā devatā iti // ChUp_1,11.6 //	katamā sā devatā iti 
SA_GV05_chup-350	āditya iti hovāca /	ādityaḥ iti ha uvāca 
SA_GV05_chup-351	sarvāṇi ha vā imāni bhūtāny ādityam uccaiḥ santaṃ gāyanti /	sarvāṇi ha vai imāni bhūtāni ādityam uccais santam gāyanti 
SA_GV05_chup-352	saiṣā devatodgītham anvāyattā /	sā eṣā devatā udgītham anvāyattā 
SA_GV05_chup-353	tāṃ ced avidvān udagāsyo mūrdhā te vyapatiṣyat tathoktasya mayeti // ChUp_1,11.7 //	tām ced a vidvān udagāsyaḥ mūrdhā te vyapatiṣyat tathā uktasya mayā iti 
SA_GV05_chup-354	atha hainaṃ pratihartopasasāda /	atha ha enam pratihartā upasasāda 
SA_GV05_chup-355	pratihartar yā devatā pratihāram anvāyattā tāṃ ced avidvān pratihariṣyasi mūrdhā te vipatiṣyatīti mā bhagavān avocat /	pratihartar yā devatā pratihāram anvāyattā tām ced a vidvān pratihariṣyasi mūrdhā te vipatiṣyati iti mā bhagavān avocat 
SA_GV05_chup-356	katamā sā devateti // ChUp_1,11.8 //	katamā sā devatā iti 
SA_GV05_chup-357	annam iti hovāca /	annam iti ha uvāca 
SA_GV05_chup-358	sarvāṇi ha vā imāni bhūtany annam eva pratiharamāṇāni jīvanti /	sarvāṇi ha vai imāni annam eva pratiharamāṇāni jīvanti 
SA_GV05_chup-359	saiṣā devatā pratihāram anvāyattā /	sā eṣā devatā pratihāram anvāyattā 
SA_GV05_chup-360	tāṃ ced avidvān pratyahariṣyo mūrdhā te vyapatiṣyat tathoktasya mayeti tathoktasya mayeti // ChUp_1,11.9 //	tām ced a vidvān pratyahariṣyaḥ mūrdhā te vyapatiṣyat tathā uktasya mayā iti tathā uktasya mayā iti 
SA_GV05_chup-361	athātaḥ śauva udgīthaḥ /	atha atas śauvaḥ udgīthaḥ 
SA_GV05_chup-362	tad dha bako dālbhyo glāvo vā maitreyaḥ svādhyāyam udvavrāja // ChUp_1,12.1 //	tat ha bakaḥ dālbhyaḥ glāvaḥ vā maitreyaḥ svādhyāyam udvavrāja 
SA_GV05_chup-363	tasmai śvā śvetaḥ prādur babhūva /	tasmai śvā śvetaḥ prādur babhūva 
SA_GV05_chup-364	tam anye śvāna upasametyocuḥ /	tam anye śvānaḥ upasametya ūcuḥ 
SA_GV05_chup-365	annaṃ no bhagavān āgāyatu /	annam naḥ bhagavān āgāyatu 
SA_GV05_chup-366	aśanāyāma vā iti // ChUp_1,12.2 //	aśanāyāma vai iti 
SA_GV05_chup-367	tān hovācehaiva mā prātar upasamīyateti /	tān ha uvāca iha eva mā prātar upasamīyata iti 
SA_GV05_chup-368	tad dha bako dālbhyo glāvo vā maitreyaḥ pratipālayāṃ cakāra // ChUp_1,12.3 //	tat ha bakaḥ dālbhyaḥ glāvaḥ vā maitreyaḥ pratipālayām cakāra 
SA_GV05_chup-369	te ha yathaivedaṃ bahiṣpavamānena stoṣyamāṇāḥ saṃrabdhāḥ sarpantīty evam āsasṛpuḥ /	te ha yathā eva idam bahiṣpavamānena stoṣyamāṇāḥ saṃrabdhāḥ sarpanti iti evam āsasṛpuḥ 
SA_GV05_chup-370	te ha samupaviśya hiñ cakruḥ // ChUp_1,12.4 //	te ha samupaviśya him cakruḥ 
SA_GV05_chup-371	oṃ3 pibā3ma /	om 
SA_GV05_chup-372	oṃ3 devo varuṇaḥ prajāpatiḥ savitā2'nnam ihā2'harat /	om devaḥ varuṇaḥ prajāpatiḥ 
SA_GV05_chup-373	ayaṃ vāva loko hāukāraḥ /	ayam vāva lokaḥ hāukāraḥ 
SA_GV05_chup-374	vāyur hāikāraḥ /	vāyuḥ ha aikāraḥ 
SA_GV05_chup-375	candramā athakāraḥ /	candramāḥ athakāraḥ 
SA_GV05_chup-376	ātmehakāraḥ /	ātmā ihakāraḥ 
SA_GV05_chup-377	agnir īkāraḥ // ChUp_1,13.1 //	agniḥ īkāraḥ 
SA_GV05_chup-378	āditya ūkāraḥ /	ādityaḥ ūkāraḥ 
SA_GV05_chup-379	nihava ekāraḥ /	nihavaḥ ekāraḥ 
SA_GV05_chup-380	viśve devā auhoyikāraḥ /	viśve devāḥ auhoyikāraḥ 
SA_GV05_chup-381	prajapatir hiṅkāraḥ /	prajapatiḥ hiṅkāraḥ 
SA_GV05_chup-382	prāṇaḥ svaraḥ /	prāṇaḥ svaraḥ 
SA_GV05_chup-383	annaṃ yā /	annam yā 
SA_GV05_chup-384	vāg virāṭ // ChUp_1,13.2 //	vāc virāj 
SA_GV05_chup-385	aniruktas trayodaśaḥ stobhaḥ saṃcaro huṅkāraḥ // ChUp_1,13.3 //	aniruktaḥ trayodaśaḥ stobhaḥ saṃcaraḥ huṅkāraḥ 
SA_GV05_chup-386	dugdhe 'smai vāg dohaṃ yo vāco dohaḥ /	dugdhe smai vāc doham yaḥ vācaḥ dohaḥ 
SA_GV05_chup-387	annavān annādo bhavati /	annavān anna ādaḥ bhavati 
SA_GV05_chup-388	ya etām evaṃ sāmnām upaniṣadaṃ vedopaniṣadaṃ veda // ChUp_1,13.4 //	yaḥ etām evam sāmnām upaniṣadam veda upaniṣadam veda 
SA_GV05_chup-389	samastasya khalu sāmna upāsanaṃ sādhu /	samastasya khalu sāmnaḥ upāsanam sādhu 
SA_GV05_chup-390	yat khalu sādhu tat sāmety ācakṣate /	yat khalu sādhu tat sāma iti ācakṣate 
SA_GV05_chup-391	yad asādhu tad asāmeti // ChUp_2,1.1 //	yat asādhu tat asāma iti 
SA_GV05_chup-392	tad utāpy āhuḥ /	tat uta api āhuḥ 
SA_GV05_chup-393	sāmnainam upāgād iti sādhunainam upāgād ity eva tad āhuḥ /	sāmnā enam upāgāt iti sādhunā enam upāgāt iti eva tat āhuḥ 
SA_GV05_chup-394	asāmnainam upāgād ity eva tad āhuḥ // ChUp_2,1.2 //	asāmnā enam upāgāt iti eva tat āhuḥ 
SA_GV05_chup-395	athotāpy āhuḥ /	atha uta api āhuḥ 
SA_GV05_chup-396	sāma no bateti yat sādhu bhavati sādhu batety eva tad āhuḥ /	sāma naḥ bata iti yat sādhu bhavati sādhu bata iti eva tat āhuḥ 
SA_GV05_chup-397	asāma no bateti yad asādhu bhavaty asādhu batety eva tad āhuḥ // ChUp_2,1.3 //	asāma naḥ bata iti yat asādhu bhavati asādhu bata iti eva tat āhuḥ 
SA_GV05_chup-398	sa ya etad evaṃ vidvān sādhu sāmety upāste 'bhyāśo ha yad enaṃ sādhavo dharmā ā ca gaccheyur upa ca nameyuḥ // ChUp_2,1.4 //	sa yaḥ etat evam vidvān sādhu sāma iti upāste bhyāśaḥ ha yat enam sādhavaḥ dharmāḥ ā ca gaccheyuḥ upa ca nameyuḥ 
SA_GV05_chup-399	lokeṣu pañcavidhaṃ sāmopāsīta /	lokeṣu pañcavidham sāma upāsīta 
SA_GV05_chup-400	pṛthivī hiṅkāraḥ /	pṛthivī hiṅkāraḥ 
SA_GV05_chup-401	agniḥ prastāvaḥ /	agniḥ prastāvaḥ 
SA_GV05_chup-402	antarikṣam udgīthaḥ /	antarikṣam udgīthaḥ 
SA_GV05_chup-403	ādityaḥ pratihāraḥ /	ādityaḥ pratihāraḥ 
SA_GV05_chup-404	dyaur nidhanam /	dyauḥ nidhanam 
SA_GV05_chup-405	ity ūrdhveṣu // ChUp_2,2.1 //	iti ūrdhveṣu 
SA_GV05_chup-406	athāvṛtteṣu /	atha āvṛtteṣu 
SA_GV05_chup-407	dyaur hiṅkāraḥ /	dyauḥ hiṅkāraḥ 
SA_GV05_chup-408	ādityaḥ prastāvaḥ /	ādityaḥ prastāvaḥ 
SA_GV05_chup-409	antarikṣam udgīthaḥ /	antarikṣam udgīthaḥ 
SA_GV05_chup-410	agniḥ pratihāraḥ /	agniḥ pratihāraḥ 
SA_GV05_chup-411	pṛthivī nidhanam // ChUp_2,2.2 //	pṛthivī nidhanam 
SA_GV05_chup-412	kalpante hāsmai lokā ūrdhvāś cāvṛttaś ca ya etad evaṃ vidvāṃl lokeṣu pañcavidhaṃ sāmopāste // ChUp_2,2.3 //	kalpante ha asmai lokāḥ ūrdhvāḥ ca āvṛttaḥ ca yaḥ etat evam vidvān lokeṣu pañcavidham sāma upāste 
SA_GV05_chup-413	vṛṣṭau pañcavidhaṃ sāmopāsīta /	vṛṣṭau pañcavidham sāma upāsīta 
SA_GV05_chup-414	purovāto hiṅkāraḥ /	purovātaḥ hiṅkāraḥ 
SA_GV05_chup-415	megho jāyate sa prastāvaḥ /	meghaḥ jāyate sa prastāvaḥ 
SA_GV05_chup-416	varṣati sa udgīthaḥ /	varṣati saḥ udgīthaḥ 
SA_GV05_chup-417	vidyotate stanayati sa pratihāraḥ // ChUp_2,3.1 //	vidyotate stanayati sa pratihāraḥ 
SA_GV05_chup-418	udgṛhṇāti tan nidhanaṃ varṣayati ha ya etad evaṃ vidvān vṛṣṭau pañcavidhaṃ sāmopāste // ChUp_2,3.2 //	udgṛhṇāti tat nidhanam varṣayati ha yaḥ etat evam vidvān vṛṣṭau pañcavidham sāma upāste 
SA_GV05_chup-419	sarvāsv apsu pañcavidhaṃ sāmopāsīta /	sarvāsu apsu pañcavidham sāma upāsīta 
SA_GV05_chup-420	megho yat saṃplavate sa hiṅkāraḥ /	meghaḥ yat saṃplavate sa hiṅkāraḥ 
SA_GV05_chup-421	yad varṣati sa prastāvaḥ /	yat varṣati sa prastāvaḥ 
SA_GV05_chup-422	yāḥ prācyaḥ syandante sa udgīthaḥ /	yāḥ prācyaḥ syandante saḥ udgīthaḥ 
SA_GV05_chup-423	yāḥ pratīcyaḥ sa pratihāraḥ /	yāḥ pratīcyaḥ sa pratihāraḥ 
SA_GV05_chup-424	samudro nidhanam // ChUp_2,4.1 //	samudraḥ nidhanam 
SA_GV05_chup-425	na hāpsu praity apsumān bhavati ya etad evaṃ vidvān sarvāsv apsu pañcavidhaṃ sāmopāste // ChUp_2,4.2 //	na ha apsu praiti apsumān bhavati yaḥ etat evam vidvān sarvāsu apsu pañcavidham sāma upāste 
SA_GV05_chup-426	ṛtuṣu pañcavidhaṃ sāmopāsīta /	ṛtuṣu pañcavidham sāma upāsīta 
SA_GV05_chup-427	vasanto hiṅkāraḥ /	vasantaḥ hiṅkāraḥ 
SA_GV05_chup-428	grīṣmaḥ prastāvaḥ /	grīṣmaḥ prastāvaḥ 
SA_GV05_chup-429	varṣā udgīthaḥ /	varṣāḥ udgīthaḥ 
SA_GV05_chup-430	śarat pratihāraḥ /	śarad pratihāraḥ 
SA_GV05_chup-431	hemanto nidhanam // ChUp_2,5.1 //	hemantaḥ nidhanam 
SA_GV05_chup-432	kalpante hāsmā ṛtava ṛtumān bhavati ya etad evaṃ vidvān ṛtuṣu pañcavidhaṃ sāmopāste // ChUp_2,5.2 //	kalpante ha asmai ṛtavaḥ ṛtumān bhavati yaḥ etat evam vidvān ṛtuṣu pañcavidham sāma upāste 
SA_GV05_chup-433	paśuṣu pañcavidhaṃ sāmopāsīta /	paśuṣu pañcavidham sāma upāsīta 
SA_GV05_chup-434	ajā hiṅkāraḥ /	ajāḥ hiṅkāraḥ 
SA_GV05_chup-435	avayaḥ prastāvaḥ /	avayaḥ prastāvaḥ 
SA_GV05_chup-436	gāva udgīthaḥ /	gāvaḥ udgīthaḥ 
SA_GV05_chup-437	aśvaḥ pratihāraḥ /	aśvaḥ pratihāraḥ 
SA_GV05_chup-438	puruṣo nidhanam // ChUp_2,6.1 //	puruṣaḥ nidhanam 
SA_GV05_chup-439	bhavanti hāsya paśavaḥ paśumān bhavati ya etad evaṃ vidvān paśuṣu pañcavidhaṃ sāmopāste // ChUp_2,6.2 //	bhavanti ha asya paśavaḥ paśumān bhavati yaḥ etat evam vidvān paśuṣu pañcavidham sāma upāste 
SA_GV05_chup-440	prāṇeṣu pañcavidhaṃ parovarīyaḥ sāmopāsīta /	prāṇeṣu pañcavidham paras varīyaḥ sāma upāsīta 
SA_GV05_chup-441	prāṇo hiṅkāraḥ /	prāṇaḥ hiṅkāraḥ 
SA_GV05_chup-442	vāk prastāvaḥ /	vāc prastāvaḥ 
SA_GV05_chup-443	cakṣur udgīthaḥ /	cakṣuḥ udgīthaḥ 
SA_GV05_chup-444	śrotraṃ pratihāraḥ /	śrotram pratihāraḥ 
SA_GV05_chup-445	mano nidhanam /	manaḥ nidhanam 
SA_GV05_chup-446	parovarīyāṃsi vā etāni // ChUp_2,7.1 //	paras varīyāṃsi vai etāni 
SA_GV05_chup-447	parovarīyo hāsya bhavati parovarīyaso ha lokāñ jayati ya etad evaṃ vidvān prāṇeṣu pañcavidhaṃ parovarīyaḥ sāmopāste /	paras varīyaḥ ha asya bhavati paras varīyasaḥ ha lokān jayati yaḥ etat evam vidvān prāṇeṣu pañcavidham paras varīyaḥ sāma upāste 
SA_GV05_chup-448	iti tu pañcavidhasya // ChUp_2,7.2 //	iti tu pañcavidhasya 
SA_GV05_chup-449	atha saptavidhasya /	atha saptavidhasya 
SA_GV05_chup-450	vāci saptavidh.am sāmopāsīta /	vāci saptavidham sāma upāsīta 
SA_GV05_chup-451	yat kiṃca vāco hum iti sa hiṅkāraḥ /	yat kiṃca vācaḥ hum iti sa hiṅkāraḥ 
SA_GV05_chup-452	yat preti sa prastāvaḥ /	yat pra iti sa prastāvaḥ 
SA_GV05_chup-453	yad eti sa ādiḥ // ChUp_2,8.1 //	yat ā iti saḥ ādiḥ 
SA_GV05_chup-454	yad ud iti sa udgīthaḥ /	yat ud iti saḥ udgīthaḥ 
SA_GV05_chup-455	yat pratīti sa pratihāraḥ /	yat prati iti sa pratihāraḥ 
SA_GV05_chup-456	yad upeti sa upadravaḥ /	yat upa iti saḥ upadravaḥ 
SA_GV05_chup-457	yan nīti tan nidhanam // ChUp_2,8.2 //	yat ni iti tat nidhanam 
SA_GV05_chup-458	dugdhe 'smai vāg dohaṃ yo vāco dohaḥ /	dugdhe smai vāc doham yaḥ vācaḥ dohaḥ 
SA_GV05_chup-459	annavān annādo bhavati /	annavān anna ādaḥ bhavati 
SA_GV05_chup-460	ya etad evaṃ vidvān vāci saptavidhaṃ sāmopāste // ChUp_2,8.3 //	yaḥ etat evam vidvān vāci saptavidham sāma upāste 
SA_GV05_chup-461	atha khalv amum ādityaṃ saptavidhaṃ sāmopāsīta /	atha khalu amum ādityam saptavidham sāma upāsīta 
SA_GV05_chup-462	sarvadā samas tena sāma /	sarvadā samaḥ tena sāma 
SA_GV05_chup-463	māṃ prati māṃ pratīti sarveṇa samas tena sāma // ChUp_2,9.1 //	mām prati mām prati iti sarveṇa samaḥ tena sāma 
SA_GV05_chup-464	tasminn imāni sarvāṇi bhūtāny anvāyattānīti vidyāt /	tasmin imāni sarvāṇi bhūtāni anvāyattāni iti vidyāt 
SA_GV05_chup-465	tasya yat purodayāt sa hiṅkāraḥ /	tasya yat purā udayāt sa hiṅkāraḥ 
SA_GV05_chup-466	tad asya paśavo 'nvāyattāḥ /	tat asya paśavaḥ nu āyattāḥ 
SA_GV05_chup-467	tasmāt te hiṅkurvanti /	tasmāt te hiṅkurvanti 
SA_GV05_chup-468	hiṅkārabhājino hy etasya sāmnaḥ // ChUp_2,9.2 //	hiṅkāra bhājinaḥ hi etasya sāmnaḥ 
SA_GV05_chup-469	atha yat prathamodite sa prastāvaḥ /	atha yat prathama udite sa prastāvaḥ 
SA_GV05_chup-470	tad asya manuṣyā anvāyattāḥ /	tat asya manuṣyāḥ anvāyattāḥ 
SA_GV05_chup-471	tasmāt te prastutikāmāḥ praśaṃsākāmāḥ /	tasmāt te prastuti kāmāḥ praśaṃsā kāmāḥ 
SA_GV05_chup-472	prastāvabhājino hy etasya sāmnaḥ // ChUp_2,9.3 //	prastāva bhājinaḥ hi etasya sāmnaḥ 
SA_GV05_chup-473	atha yat saṃgavavelāyāṃ sa ādiḥ /	atha yat saṃgava velāyām saḥ ādiḥ 
SA_GV05_chup-474	tad asya vayāṃsy anvāyattāni /	tat asya vayāṃsi anvāyattāni 
SA_GV05_chup-475	tasmāt tāny antarikṣe 'nārambhaṇāny ādāyātmānaṃ paripatanti /	tasmāt tāni antarikṣe na ārambhaṇāni ādāya ātmānam paripatanti 
SA_GV05_chup-476	ādibhājīni hy etasya sāmnaḥ // ChUp_2,9.4 //	ādi bhājīni hi etasya sāmnaḥ 
SA_GV05_chup-477	atha yat saṃprati madhyaṃdine sa udgīthaḥ /	atha yat saṃprati madhyaṃdine saḥ udgīthaḥ 
SA_GV05_chup-478	tad asya devā anvāyattāḥ /	tat asya devāḥ anvāyattāḥ 
SA_GV05_chup-479	tasmāt te sattamāḥ prājāpatyānām /	tasmāt te sattamāḥ prājāpatyānām 
SA_GV05_chup-480	udgīthabhājino hy etasya sāmnaḥ // ChUp_2,9.5 //	udgītha bhājinaḥ hi etasya sāmnaḥ 
SA_GV05_chup-481	atha yad ūrdhvaṃ madhyaṃdināt prāg aparāhṇāt sa pratihāraḥ /	atha yat ūrdhvam madhyaṃdināt prāk aparāhṇāt sa pratihāraḥ 
SA_GV05_chup-482	tad asya garbhā anvāyattāḥ /	tat asya garbhāḥ anvāyattāḥ 
SA_GV05_chup-483	tasmāt te pratihṛtā nāvapadyante /	tasmāt te pratihṛtāḥ na avapadyante 
SA_GV05_chup-484	pratihārabhājino hy etasya sāmnaḥ // ChUp_2,9.6 //	pratihāra bhājinaḥ hi etasya sāmnaḥ 
SA_GV05_chup-485	atha yad ūrdhvam aparāhṇāt prāg astam ayāt sa upadravaḥ /	atha yat ūrdhvam aparāhṇāt prāk astam ayāt saḥ upadravaḥ 
SA_GV05_chup-486	tad asyāraṇyā anvāyattāḥ /	tat asya āraṇyāḥ anvāyattāḥ 
SA_GV05_chup-487	tasmāt te puruṣaṃ dṛṣṭvā kakṣaṃ śvabhram ity upadravanti /	tasmāt te puruṣam dṛṣṭvā kakṣam śvabhram iti upadravanti 
SA_GV05_chup-488	upadravabhājino hy etasya sāmnaḥ // ChUp_2,9.7 //	upadrava bhājinaḥ hi etasya sāmnaḥ 
SA_GV05_chup-489	atha yat prathamāstamite tan nidhanam /	atha yat prathama astamite tat nidhanam 
SA_GV05_chup-490	tad asya pitaro 'nvāyattāḥ /	tat asya pitaraḥ nu āyattāḥ 
SA_GV05_chup-491	tasmāt tān nidadhati /	tasmāt tān nidadhati 
SA_GV05_chup-492	nidhanabhājino hy etasya sāmnaḥ /	nidhana bhājinaḥ hi etasya sāmnaḥ 
SA_GV05_chup-493	evaṃ khalv amum ādityaṃ saptavidhaṃ sāmopāste // ChUp_2,9.8 //	evam khalu amum ādityam saptavidham sāma upāste 
SA_GV05_chup-494	atha khalv ātmasaṃmitam atimṛtyu saptavidhaṃ sāmopāsīta /	atha khalu ātma saṃmitam atimṛtyu saptavidham sāma upāsīta 
SA_GV05_chup-495	hiṅkāra iti tryakṣaram /	hiṅkāraḥ iti tri akṣaram 
SA_GV05_chup-496	prastāva iti tryakṣaram /	prastāvaḥ iti tri akṣaram 
SA_GV05_chup-497	tat samam // ChUp_2,10.1 //	tat samam 
SA_GV05_chup-498	ādir iti dvyakṣaram /	ādiḥ iti dvi akṣaram 
SA_GV05_chup-499	pratihāra iti caturakṣaram /	pratihāraḥ iti catur akṣaram 
SA_GV05_chup-500	tata ihaikam /	tatas iha ekam 
SA_GV05_chup-501	tat samam // ChUp_2,10.2 //	tat samam 
SA_GV05_chup-502	udgītha iti tryakṣaram upadrava iti caturakṣaraṃ tribhis tribhiḥ samaṃ bhavati /	udgīthaḥ iti tri akṣaram upadravaḥ iti catur akṣaram tribhiḥ tribhiḥ samam bhavati 
SA_GV05_chup-503	akṣaram atiśiṣyate tryakṣaram /	akṣaram atiśiṣyate tri akṣaram 
SA_GV05_chup-504	tat samam // ChUp_2,10.3 //	tat samam 
SA_GV05_chup-505	nidhanam iti tryakṣaram /	nidhanam iti tri akṣaram 
SA_GV05_chup-506	tat samam eva bhavati /	tat samam eva bhavati 
SA_GV05_chup-507	tāni ha vā etāni dvāviṃśatir akṣarāṇi // ChUp_2,10.4 //	tāni ha vai etāni dvāviṃśatiḥ akṣarāṇi 
SA_GV05_chup-508	ekaviṃśatyādityam āpnoti /	ekaviṃśatyā ādityam āpnoti 
SA_GV05_chup-509	ekaviṃśo vā ito 'sāv ādityaḥ /	ekaviṃśaḥ vai itas saḥ ādityaḥ 
SA_GV05_chup-510	dvāviṃśena param ādityāj jayati /	dvāviṃśena param ādityāt jayati 
SA_GV05_chup-511	tan nākam /	tat nākam 
SA_GV05_chup-512	tad viśokam // ChUp_2,10.5 //	tat viśokam 
SA_GV05_chup-513	āpnotīhādityasya jayam /	āpnoti iha ādityasya jayam 
SA_GV05_chup-514	paro hāsyādityajayāj jayo bhavati ya etad evaṃ vidvān ātmasaṃmitam atimṛtyu saptavidhaṃ sāmopāste sāmopāste // ChUp_2,10.6 //	paras ha asya āditya jayāt jayaḥ bhavati yaḥ etat evam vidvān ātma saṃmitam atimṛtyu saptavidham sāma upāste sāma upāste 
SA_GV05_chup-515	mano hiṅkāraḥ /	manaḥ hiṅkāraḥ 
SA_GV05_chup-516	vāk prastāvaḥ /	vāc prastāvaḥ 
SA_GV05_chup-517	cakṣur udgīthaḥ /	cakṣuḥ udgīthaḥ 
SA_GV05_chup-518	śrotraṃ pratihāraḥ /	śrotram pratihāraḥ 
SA_GV05_chup-519	prāṇo nidhanam /	prāṇaḥ nidhanam 
SA_GV05_chup-520	etad gāyatraṃ prāṇeṣu protam // ChUp_2,11.1 //	etat gāyatram prāṇeṣu protam 
SA_GV05_chup-521	sa ya evam etad gāyatraṃ prāṇeṣu protaṃ veda /	sa yaḥ evam etat gāyatram prāṇeṣu protam veda 
SA_GV05_chup-522	prāṇī bhavati /	prāṇī bhavati 
SA_GV05_chup-523	sarvam āyur eti /	sarvam āyuḥ eti 
SA_GV05_chup-524	jyog jīvati /	jyok jīvati 
SA_GV05_chup-525	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-526	mahān kīrtyā /	mahān kīrtyā 
SA_GV05_chup-527	mahāmanāḥ syāt /	mahā manāḥ syāt 
SA_GV05_chup-528	tad vratam // ChUp_2,11.2 //	tat vratam 
SA_GV05_chup-529	abhimanthati sa hiṅkāraḥ /	abhimanthati sa hiṅkāraḥ 
SA_GV05_chup-530	dhūmo jāyate sa prastāvaḥ /	dhūmaḥ jāyate sa prastāvaḥ 
SA_GV05_chup-531	jvalati sa udgīthaḥ /	jvalati saḥ udgīthaḥ 
SA_GV05_chup-532	aṅgārā bhavanti sa pratihāraḥ /	aṅgārāḥ bhavanti sa pratihāraḥ 
SA_GV05_chup-533	upaśāmyati tan nidhanam /	upaśāmyati tat nidhanam 
SA_GV05_chup-534	saṃśāmyati tan nidhanam /	saṃśāmyati tat nidhanam 
SA_GV05_chup-535	etad rathaṃtaram agnau protam // ChUp_2,12.1 //	etat rathaṃtaram agnau protam 
SA_GV05_chup-536	sa ya evam etad rathaṃtaram agnau protaṃ veda /	sa yaḥ evam etat rathaṃtaram agnau protam veda 
SA_GV05_chup-537	brahmavarcasy:	brahmavarcasī 
SA_GV05_chup-538	annādo bhavati /	anna ādaḥ bhavati 
SA_GV05_chup-539	sarvam āyur eti /	sarvam āyuḥ eti 
SA_GV05_chup-540	jyog jīvati /	jyok jīvati 
SA_GV05_chup-541	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-542	mahān kīrtyā /	mahān kīrtyā 
SA_GV05_chup-543	na pratyaṅṅ agnim ācāmen na niṣṭhīvet /	na pratyaṅ agnim ācāmet na niṣṭhīvet 
SA_GV05_chup-544	tad vratam // ChUp_2,12.2 //	tat vratam 
SA_GV05_chup-545	upamantrayate sa hiṅkāraḥ /	upamantrayate sa hiṅkāraḥ 
SA_GV05_chup-546	jñapayate sa prastāvaḥ /	jñapayate sa prastāvaḥ 
SA_GV05_chup-547	striyā saha śete sa udgīthaḥ /	striyā saha śete saḥ udgīthaḥ 
SA_GV05_chup-548	prati strīṃ saha śete sa pratihāraḥ /	prati strīm saha śete sa pratihāraḥ 
SA_GV05_chup-549	kālaṃ gacchati tan nidhanam /	kālam gacchati tat nidhanam 
SA_GV05_chup-550	pāraṃ gacchati tan nidhanam /	pāram gacchati tat nidhanam 
SA_GV05_chup-551	etad vāmadevyaṃ mithune protam // ChUp_2,13.1 //	etat vāmadevyam mithune protam 
SA_GV05_chup-552	sa ya evam etad vāmadevyaṃ mithune protaṃ veda /	sa yaḥ evam etat vāmadevyam mithune protam veda 
SA_GV05_chup-553	mithunī bhavati /	mithunī bhavati 
SA_GV05_chup-554	mithunān mithunāt prajāyate /	mithunāt mithunāt prajāyate 
SA_GV05_chup-555	sarvam āyur eti /	sarvam āyuḥ eti 
SA_GV05_chup-556	jyog jīvati /	jyok jīvati 
SA_GV05_chup-557	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-558	mahān kīrtyā /	mahān kīrtyā 
SA_GV05_chup-559	na kāṃcana pariharet /	na kāṃcana pariharet 
SA_GV05_chup-560	tad vratam // ChUp_2,13.2 //	tat vratam 
SA_GV05_chup-561	udyan hiṅkāraḥ /	udyan hiṅkāraḥ 
SA_GV05_chup-562	uditaḥ prastāvaḥ /	uditaḥ prastāvaḥ 
SA_GV05_chup-563	madhyaṃdina udgīthaḥ /	madhyaṃdinaḥ udgīthaḥ 
SA_GV05_chup-564	aparāhṇaḥ pratihāraḥ /	aparāhṇaḥ pratihāraḥ 
SA_GV05_chup-565	astaṃ yan nidhanam /	astam yan nidhanam 
SA_GV05_chup-566	etad bṛhad āditye protam // ChUp_2,14.1 //	etat bṛhat āditye protam 
SA_GV05_chup-567	sa ya evam etad bṛhad āditye protaṃ veda /	sa yaḥ evam etat bṛhat āditye protam veda 
SA_GV05_chup-568	tejasvy: annādo bhavati /	tejasvī anna ādaḥ bhavati 
SA_GV05_chup-569	sarvam āyur eti /	sarvam āyuḥ eti 
SA_GV05_chup-570	jyog jīvati /	jyok jīvati 
SA_GV05_chup-571	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-572	mahān kīrtyā /	mahān kīrtyā 
SA_GV05_chup-573	tapantaṃ na nindet /	tapantam na nindet 
SA_GV05_chup-574	tad vratam // ChUp_2,14.2 //	tat vratam 
SA_GV05_chup-575	abhrāṇi saṃplavante sa hiṅkāraḥ /	abhrāṇi saṃplavante sa hiṅkāraḥ 
SA_GV05_chup-576	megho jāyate sa prastāvaḥ /	meghaḥ jāyate sa prastāvaḥ 
SA_GV05_chup-577	varṣati sa udgīthaḥ /	varṣati saḥ udgīthaḥ 
SA_GV05_chup-578	vidyotate stanayati sa pratihāraḥ /	vidyotate stanayati sa pratihāraḥ 
SA_GV05_chup-579	udgṛhṇāti tan nidhanam /	udgṛhṇāti tat nidhanam 
SA_GV05_chup-580	etad vairūpaṃ parjanye protam // ChUp_2,15.1 //	etat vairūpam parjanye protam 
SA_GV05_chup-581	sa ya evam etad vairūpaṃ parjanye protaṃ veda /	sa yaḥ evam etat vairūpam parjanye protam veda 
SA_GV05_chup-582	virūpāṃś ca surūpaṃś ca paśūn avarundhe /	virūpān ca surūpan ca paśūn avarundhe 
SA_GV05_chup-583	sarvam āyur eti /	sarvam āyuḥ eti 
SA_GV05_chup-584	jyog jīvati /	jyok jīvati 
SA_GV05_chup-585	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-586	mahān kīrtyā /	mahān kīrtyā 
SA_GV05_chup-587	varṣantaṃ na nindet /	varṣantam na nindet 
SA_GV05_chup-588	tad vratam // ChUp_2,15.2 //	tat vratam 
SA_GV05_chup-589	vasanto hiṅkāraḥ /	vasantaḥ hiṅkāraḥ 
SA_GV05_chup-590	grīṣmaḥ prastāvaḥ /	grīṣmaḥ prastāvaḥ 
SA_GV05_chup-591	varṣā udgīthaḥ /	varṣāḥ udgīthaḥ 
SA_GV05_chup-592	śarat pratihāraḥ /	śarad pratihāraḥ 
SA_GV05_chup-593	hemanto nidhanam /	hemantaḥ nidhanam 
SA_GV05_chup-594	etad vairājam ṛtuṣu protam // ChUp_2,16.1 //	etat vairājam ṛtuṣu protam 
SA_GV05_chup-595	sa ya evam etad vairājam ṛtuṣu protaṃ veda /	sa yaḥ evam etat vairājam ṛtuṣu protam veda 
SA_GV05_chup-596	virājati prajayā /	virājati prajayā 
SA_GV05_chup-597	paśubhir brahmavarcasena /	paśubhiḥ brahmavarcasena 
SA_GV05_chup-598	sarvam āyur eti /	sarvam āyuḥ eti 
SA_GV05_chup-599	jyog jīvati /	jyok jīvati 
SA_GV05_chup-600	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-601	mahān kīrtyā /	mahān kīrtyā 
SA_GV05_chup-602	ṛtūn na nindet /	ṛtūn na nindet 
SA_GV05_chup-603	tad vratam // ChUp_2,16.2 //	tat vratam 
SA_GV05_chup-604	pṛthivī hiṅkāraḥ /	pṛthivī hiṅkāraḥ 
SA_GV05_chup-605	antarikṣaṃ prastāvaḥ /	antarikṣam prastāvaḥ 
SA_GV05_chup-606	dyaur udgīthaḥ /	dyauḥ udgīthaḥ 
SA_GV05_chup-607	diśaḥ pratihāraḥ /	diśaḥ pratihāraḥ 
SA_GV05_chup-608	samudro nidhanam /	samudraḥ nidhanam 
SA_GV05_chup-609	etāḥ śakvaryo lokeṣu protāḥ // ChUp_2,17.1 //	etāḥ śakvaryaḥ lokeṣu protāḥ 
SA_GV05_chup-610	sa ya evam etāḥ śakvaryo lokeṣu protā veda /	sa yaḥ evam etāḥ śakvaryaḥ lokeṣu protāḥ veda 
SA_GV05_chup-611	lokī bhavati sarvam āyur eti /	lokī bhavati sarvam āyuḥ eti 
SA_GV05_chup-612	jyog jīvati /	jyok jīvati 
SA_GV05_chup-613	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-614	mahān kīrtyā /	mahān kīrtyā 
SA_GV05_chup-615	lokān na nindet /	lokān na nindet 
SA_GV05_chup-616	tad vratam // ChUp_2,17.2 //	tat vratam 
SA_GV05_chup-617	ajā hiṅkāraḥ /	ajāḥ hiṅkāraḥ 
SA_GV05_chup-618	avayaḥ prastāvaḥ /	avayaḥ prastāvaḥ 
SA_GV05_chup-619	gāva udgīthaḥ /	gāvaḥ udgīthaḥ 
SA_GV05_chup-620	aśvāḥ pratihāraḥ /	aśvāḥ pratihāraḥ 
SA_GV05_chup-621	puruṣo nidhanam /	puruṣaḥ nidhanam 
SA_GV05_chup-622	etā revatyaḥ paśuṣu protāḥ // ChUp_2,18.1 //	etāḥ revatyaḥ paśuṣu protāḥ 
SA_GV05_chup-623	sa ya evam etā revatyaḥ paśuṣu protā veda /	sa yaḥ evam etāḥ revatyaḥ paśuṣu protāḥ veda 
SA_GV05_chup-624	paśumān bhavati /	paśumān bhavati 
SA_GV05_chup-625	sarvam āyur eti /	sarvam āyuḥ eti 
SA_GV05_chup-626	jyog jīvati /	jyok jīvati 
SA_GV05_chup-627	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-628	mahān kīrtyā /	mahān kīrtyā 
SA_GV05_chup-629	paśūn na nindet /	paśūn na nindet 
SA_GV05_chup-630	tad vratam // ChUp_2,18.2 //	tat vratam 
SA_GV05_chup-631	loma hiṅkāraḥ /	loma hiṅkāraḥ 
SA_GV05_chup-632	tvak prastāvaḥ /	tvac prastāvaḥ 
SA_GV05_chup-633	māṃsam udgīthaḥ /	māṃsam udgīthaḥ 
SA_GV05_chup-634	asthi pratihāraḥ /	asthi pratihāraḥ 
SA_GV05_chup-635	majjā nidhanam /	majjā nidhanam 
SA_GV05_chup-636	etad yajñāyajñīyam aṅgeṣu protam // ChUp_2,19.1 //	etat yajñāyajñīyam aṅgeṣu protam 
SA_GV05_chup-637	sa ya evam etad yajñāyajñīyam aṅgeṣu protaṃ veda /	sa yaḥ evam etat yajñāyajñīyam aṅgeṣu protam veda 
SA_GV05_chup-638	aṅgī bhavati /	aṅgī bhavati 
SA_GV05_chup-639	nāṅgena vihūrchati /	na aṅgena vihūrchati 
SA_GV05_chup-640	sarvam āyur eti /	sarvam āyuḥ eti 
SA_GV05_chup-641	jyog jīvati /	jyok jīvati 
SA_GV05_chup-642	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-643	mahān kīrtyā /	mahān kīrtyā 
SA_GV05_chup-644	saṃvatsaraṃ majjño nāśnīyāt /	saṃvatsaram majjñaḥ na aśnīyāt 
SA_GV05_chup-645	tad vratam /	tat vratam 
SA_GV05_chup-646	majjño nāśnīyād iti vā // ChUp_2,19.2 //	majjñaḥ na aśnīyāt iti vā 
SA_GV05_chup-647	agnir hiṅkāraḥ /	agniḥ hiṅkāraḥ 
SA_GV05_chup-648	vāyuḥ prastāvaḥ /	vāyuḥ prastāvaḥ 
SA_GV05_chup-649	āditya udgīthaḥ /	ādityaḥ udgīthaḥ 
SA_GV05_chup-650	nakṣatrāṇi pratihāraḥ /	nakṣatrāṇi pratihāraḥ 
SA_GV05_chup-651	candramā nidhanam /	candramāḥ nidhanam 
SA_GV05_chup-652	etad rājanaṃ devatāsu protam // ChUp_2,20.1 //	etat rājanam devatāsu protam 
SA_GV05_chup-653	sa ya evam etad rājanaṃ devatāsu protaṃ veda /	sa yaḥ evam etat rājanam devatāsu protam veda 
SA_GV05_chup-654	etāsām eva devatānāṃ salokatāṃ sarṣṭitāṃ sāyujyaṃ gacchati /	etāsām eva devatānām salokatām sa ṛṣṭi tām sāyujyam gacchati 
SA_GV05_chup-655	sarvam āyur eti /	sarvam āyuḥ eti 
SA_GV05_chup-656	jyog jīvati /	jyok jīvati 
SA_GV05_chup-657	mahān prajayā paśubhir bhavati /	mahān prajayā paśubhiḥ bhavati 
SA_GV05_chup-658	mahān kīrtyā /	mahān kīrtyā 
SA_GV05_chup-659	brāhmaṇān na nindet /	brāhmaṇān na nindet 
SA_GV05_chup-660	tad vratam // ChUp_2,20.2 //	tat vratam 
SA_GV05_chup-661	trayī vidyā hiṅkāraḥ /	trayī vidyā hiṅkāraḥ 
SA_GV05_chup-662	traya ime lokāḥ sa prastāvaḥ /	trayaḥ ime lokāḥ sa prastāvaḥ 
SA_GV05_chup-663	agnir vāyur ādityaḥ sa udgīthaḥ /	agniḥ vāyuḥ ādityaḥ saḥ udgīthaḥ 
SA_GV05_chup-664	nakṣatrāṇi vayāṃsi marīcayaḥ sa pratihāraḥ /	nakṣatrāṇi vayāṃsi marīcayaḥ sa pratihāraḥ 
SA_GV05_chup-665	sarpā gandharvāḥ pitaras tan nidhanam /	sarpāḥ gandharvāḥ pitaraḥ tat nidhanam 
SA_GV05_chup-666	etat sāma sarvasmin protam // ChUp_2,21.1 //	etat sāma sarvasmin protam 
SA_GV05_chup-667	sa ya evam etat sāma sarvasmin protaṃ veda sarvaṃ ha bhavati // ChUp_2,21.2 //	sa yaḥ evam etat sāma sarvasmin protam veda sarvam ha bhavati 
SA_GV05_chup-668	tad eṣa ślokaḥ /	tat eṣa ślokaḥ 
SA_GV05_chup-669	yāni pañcadhā trīṇi trīṇi /	yāni pañcadhā trīṇi trīṇi 
SA_GV05_chup-670	tebhyo na jyāyaḥ param anyad asti // ChUp_2,21.3 //	tebhyaḥ na jyāyaḥ param anyat asti 
SA_GV05_chup-671	yas tad veda sa veda sarvam /	yaḥ tat veda sa veda sarvam 
SA_GV05_chup-672	sarvā diśo balim asmai haranti /	sarvāḥ diśaḥ balim asmai haranti 
SA_GV05_chup-673	sarvam asmīty upāsita /	sarvam asmi iti 
SA_GV05_chup-674	tad vrataṃ tad vratam // ChUp_2,21.4 //	tat vratam tat vratam 
SA_GV05_chup-675	vinardi sāmno vṛṇe paśavyam ity agner udgīthaḥ /	vinardi sāmnaḥ vṛṇe paśavyam iti agneḥ udgīthaḥ 
SA_GV05_chup-676	aniruktaḥ prajāpateḥ /	aniruktaḥ prajāpateḥ 
SA_GV05_chup-677	niruktaḥ somasya /	niruktaḥ somasya 
SA_GV05_chup-678	mṛdu ślakṣṇaṃ vāyoḥ /	mṛdu ślakṣṇam vāyoḥ 
SA_GV05_chup-679	ślakṣṇaṃ balavad indrasya /	ślakṣṇam balavat indrasya 
SA_GV05_chup-680	krauñcaṃ bṛhaspateḥ /	krauñcam bṛhaspateḥ 
SA_GV05_chup-681	apadhvāntaṃ varuṇasya /	apadhvāntam varuṇasya 
SA_GV05_chup-682	tān sarvān evopaseveta /	tān sarvān eva upaseveta 
SA_GV05_chup-683	vāruṇaṃ tv eva varjayet // ChUp_2,22.1 //	vāruṇam tu eva varjayet 
SA_GV05_chup-684	amṛtatvaṃ devebhya āgāyānīty āgāyet /	amṛta tvam devebhyaḥ āgāyāni iti āgāyet 
SA_GV05_chup-685	svadhāṃ pitṛbhya āśāṃ manuṣyebhyas tṛṇodakaṃ paśubhyaḥ svargaṃ lokaṃ yajamānāyānnam ātmana āgāyānīty etāni manasā dhyāyann apramattaḥ stuvīta	svadhām pitṛbhyaḥ āśām manuṣyebhyaḥ tṛṇa udakam paśubhyaḥ svargam lokam yajamānāya annam ātmane āgāyāni iti etāni manasā dhyāyan apramattaḥ stuvīta 
SA_GV05_chup-686	sarve svarā indrasyātmānaḥ /	sarve svarāḥ indrasya ātmānaḥ 
SA_GV05_chup-687	sarva ūṣmāṇaḥ prajāpater ātmānaḥ /	sarve ūṣmāṇaḥ prajāpateḥ ātmānaḥ 
SA_GV05_chup-688	sarve sparśā mṛtyor ātmānaḥ /	sarve sparśāḥ mṛtyoḥ ātmānaḥ 
SA_GV05_chup-689	taṃ yadi svareṣūpālabheta /	tam yadi svareṣu upālabheta 
SA_GV05_chup-690	indraṃ śaraṇaṃ prapanno 'bhūvaṃ sa tvā prati vakṣyatīty enaṃ brūyāt // ChUp_2,22.3 //	indram śaraṇam prapannaḥ bhūvam sa tvā prati vakṣyati iti enam brūyāt 
SA_GV05_chup-691	atha yady enam ūṣmāsūpālabheta /	atha yadi enam ūṣmāsu upālabheta 
SA_GV05_chup-692	prajāpatiṃ śaraṇaṃ prapanno 'bhūvaṃ sa tvā prati pekṣyatīty enaṃ brūyāt /	prajāpatim śaraṇam prapannaḥ bhūvam sa tvā prati pekṣyati iti enam brūyāt 
SA_GV05_chup-693	atha yady enaṃ sparśeṣūpālabheta /	atha yadi enam sparśeṣu upālabheta 
SA_GV05_chup-694	mṛtyuṃ śaraṇaṃ prapanno 'bhūvaṃ sa tvā prati dhakṣyatīty enaṃ brūyāt // ChUp_2,22.4 //	mṛtyum śaraṇam prapannaḥ bhūvam sa tvā prati dhakṣyati iti enam brūyāt 
SA_GV05_chup-695	sarve svarā ghoṣavanto balavanto vaktavyā indre balaṃ dadānīti /	sarve svarāḥ ghoṣavantaḥ balavantaḥ vaktavyāḥ indre balam dadāni iti 
SA_GV05_chup-696	sarva ūṣmāṇo 'grastā anirastā vivṛtā vaktavyāḥ prajāpater ātmānaṃ paridadānīti /	sarve ūṣmāṇaḥ grastāḥ a nirastāḥ vivṛtāḥ vaktavyāḥ prajāpateḥ ātmānam paridadāni iti 
SA_GV05_chup-697	sarve sparśā leśenānabhinihitā vaktavyā mṛtyor ātmānaṃ pariharāṇīti // ChUp_2,22.5 //	sarve sparśāḥ leśena anabhinihitāḥ vaktavyāḥ mṛtyoḥ ātmānam pariharāṇi iti 
SA_GV05_chup-698	trayo dharmaskandhāḥ /	trayaḥ dharma skandhāḥ 
SA_GV05_chup-699	yajño 'dhyayanaṃ dānam iti prathamaḥ /	yajñaḥ dhī ayanam dānam iti prathamaḥ 
SA_GV05_chup-700	tapa eva dvitīyaḥ /	tapaḥ eva dvitīyaḥ 
SA_GV05_chup-701	brahmacāryācāryakulavāsī tṛtīyo 'tyantam ātmānam ācāryakule 'vasādayan /	brahmacārī ācārya kula vāsī ātmānam ācārya kule vasādayan 
SA_GV05_chup-702	sarva ete puṇyalokā bhavanti /	sarve ete puṇya lokāḥ bhavanti 
SA_GV05_chup-703	brahmasaṃstho 'mṛtatvam eti // ChUp_2,23.1 //	brahma saṃsthaḥ mṛta tvam eti 
SA_GV05_chup-704	prajāpatir lokān abhyatapat /	prajāpatiḥ lokān abhyatapat 
SA_GV05_chup-705	tebhyo 'bhitaptebhyas trayī vidyā saṃprāsravat /	tebhyaḥ bhitaptebhyaḥ trayī vidyā saṃprāsravat 
SA_GV05_chup-706	tām abhyatapat /	tām abhyatapat 
SA_GV05_chup-707	tasyā abhitaptāyā etāny akṣarāṇi saṃprasrvanta bhūr bhuvaḥ svar iti // ChUp_2,23.2 //	tasyāḥ abhitaptāyāḥ etāni akṣarāṇi saṃprasrvanta bhūḥ bhuvaḥ svar iti 
SA_GV05_chup-708	tāny abhyatapat /	tāni abhyatapat 
SA_GV05_chup-709	tebhyo 'bhitaptebhya oṃkāraḥ saṃprāsravat /	tebhyaḥ bhitaptebhyaḥ oṃkāraḥ saṃprāsravat 
SA_GV05_chup-710	tad yathā śaṅkunā sarvāṇi parṇāni saṃtṛṇṇāny evam oṃkāreṇa sarvā vāk saṃtṛṇṇā /	tat yathā śaṅkunā sarvāṇi parṇāni saṃtṛṇṇāni evam oṃkāreṇa sarvā vāc saṃtṛṇṇā 
SA_GV05_chup-711	oṃkāra evedaṃ sarvam oṃkāra eva idaṃ sarvam // ChUp_2,23.3 //	oṃkāraḥ eva idam sarvam oṃkāraḥ eva idam sarvam 
SA_GV05_chup-712	brahmavādino vadanti /	brahma vādinaḥ vadanti 
SA_GV05_chup-713	yad vasūnāṃ prātaḥsavanam /	yat vasūnām prātaḥsavanam 
SA_GV05_chup-714	rudrāṇāṃ mādhyaṃdinaṃ savanam /	rudrāṇām mādhyaṃdinam savanam 
SA_GV05_chup-715	ādityānāṃ ca viśveṣāṃ ca devānāṃ tṛtīyasavanam // ChUp_2,24.1 //	ādityānām ca viśveṣām ca devānām tṛtīyasavanam 
SA_GV05_chup-716	kva tarhi yajamānasya loka iti /	kva tarhi yajamānasya lokaḥ iti 
SA_GV05_chup-717	sa yas taṃ na vidyāt kathaṃ kuryāt /	sa yaḥ tam na vidyāt katham kuryāt 
SA_GV05_chup-718	atha vidvān kuryāt // ChUp_2,24.2 //	atha vidvān kuryāt 
SA_GV05_chup-719	purā prātaranuvākasyopākaraṇāj jaghanena gārhapatyasyodāṅmukha upaviśya sa vāsavaṃ sāmābhigāyati // ChUp_2,24.3 //	purā prātaranuvākasya upākaraṇāt jaghanena gārhapatyasya udāk mukhaḥ upaviśya sa vāsavam sāma abhigāyati 
SA_GV05_chup-720	lo 3 kadvāram apāvā 3 rṇū 33 /	laḥ kadvāram apāvā rṇū 
SA_GV05_chup-721	paśyema tvā vayaṃ rā 33333 hu 3 m ā 33 jyā 3 yo 3 ā 32111 iti // ChUp_2,24.4 //	paśyema tvā vayam iti 
SA_GV05_chup-722	atha juhoti /	atha juhoti 
SA_GV05_chup-723	namo 'gnaye pṛthivīkṣite lokakṣite /	namaḥ gnaye pṛthivī kṣite loka kṣite 
SA_GV05_chup-724	lokaṃ me yajamānāya vinda /	lokam me yajamānāya vinda 
SA_GV05_chup-725	eṣa vai yajamānasya lokaḥ /	eṣa vai yajamānasya lokaḥ 
SA_GV05_chup-726	etā asmi // ChUp_2,24.5 //	etāḥ asmi 
SA_GV05_chup-727	atra yajamānaḥ parastād āyuṣaḥ svāhā /	atra yajamānaḥ parastāt āyuṣaḥ svāhā 
SA_GV05_chup-728	apajahi parigham ity uktvottiṣṭhati /	apajahi parigham iti uktvā uttiṣṭhati 
SA_GV05_chup-729	tasmai vasavaḥ prātaḥsavanaṃ saṃprayacchanti // ChUp_2,24.6 //	tasmai vasavaḥ prātaḥsavanam saṃprayacchanti 
SA_GV05_chup-730	purā mādhyandinasya savanasyopākaraṇāj jaghanenāgnīdhrīyasyodaṅmukha upaviśya sa raudraṃ sāmābhigāyati // ChUp_2,24.7 //	purā mādhyandinasya savanasya upākaraṇāt jaghanena āgnīdhrīyasya udak mukhaḥ upaviśya sa raudram sāma abhigāyati 
SA_GV05_chup-731	lo 3 kadvāramapāvār 3 ṇū 33 /	laḥ ka dvāram apa avār ṇū 
SA_GV05_chup-732	paśyema tvā vayaṃ vairā 33333 hu 3 m ā 33 jyā 3 yo 3 ā 32111 iti // ChUp_2,24.8 //	paśyema tvā vayam iti 
SA_GV05_chup-733	atha juhoti /	atha juhoti 
SA_GV05_chup-734	nāmo vāyave 'ntarikṣakṣite lokakṣite /	nāmaḥ vāyave ntarikṣa kṣite loka kṣite 
SA_GV05_chup-735	lokaṃ me yajamānāya vinda /	lokam me yajamānāya vinda 
SA_GV05_chup-736	eṣa vai yajamānasya lokaḥ /	eṣa vai yajamānasya lokaḥ 
SA_GV05_chup-737	etāsmi // ChUp_2,24.9 //	etāsmi 
SA_GV05_chup-738	atra yajamānaḥ parastād āyuṣaḥ svāhā /	atra yajamānaḥ parastāt āyuṣaḥ svāhā 
SA_GV05_chup-739	apajahi parigham ity uktvottiṣṭhati /	apajahi parigham iti uktvā uttiṣṭhati 
SA_GV05_chup-740	tasmai rudrā mādhyandinaṃ savanaṃ saṃprayacchanti // ChUp_2,24.10 //	tasmai rudrāḥ mādhyandinam savanam saṃprayacchanti 
SA_GV05_chup-741	purā tṛtīyasavanasyopākaraṇāj jaghanenāhavanīyasyodaṅmukha upaviśya sa ādityaṃ sa vaiśvadevaṃ sāmābhigāyati // ChUp_2,24.11 //	purā tṛtīyasavanasya upākaraṇāt jaghanena āhavanīyasya udak mukhaḥ upaviśya saḥ ādityam sa vaiśvadevam sāma abhigāyati 
SA_GV05_chup-742	atha vaiśvadevam /	atha vaiśvadevam 
SA_GV05_chup-743	paśyema tvā vayaṃ sāmrā 33333 hu3m ā 33 jyā 3 yo 3 ā 32111 iti // ChUp_2,24.13 //	paśyema tvā vayam sāmrā          iti 
SA_GV05_chup-744	atha juhoti /	atha juhoti 
SA_GV05_chup-745	nama ādityebhyaś ca viśvebhyaś ca devebhyo divikṣidbhyo lokakṣidbhyaḥ /	namaḥ ādityebhyaḥ ca viśvebhyaḥ ca devebhyaḥ divikṣidbhyaḥ loka kṣidbhyaḥ 
SA_GV05_chup-746	lokaṃ me yajamānāya vindata // ChUp_2,24.14 //	lokam me yajamānāya vindata 
SA_GV05_chup-747	eṣa vai yajamānasya lokaḥ /	eṣa vai yajamānasya lokaḥ 
SA_GV05_chup-748	etāsmy atra yajamānaḥ parastād āyuṣaḥ svāhā /	etāsmi atra yajamānaḥ parastāt āyuṣaḥ svāhā 
SA_GV05_chup-749	apahata parigham ity uktvottiṣṭhati // ChUp_2,24.15 //	apahata parigham iti uktvā uttiṣṭhati 
SA_GV05_chup-750	tasmā ādityāś ca viśve ca devās tṛtīyasavanaṃ saṃprayacchanti /	tasmai ādityāḥ ca viśve ca devāḥ tṛtīyasavanam saṃprayacchanti 
SA_GV05_chup-751	eṣa ha vai yajñasya mātrāṃ veda ya evaṃ veda ya evaṃ veda // ChUp_2,24.16 //	eṣa ha vai yajñasya mātrām veda yaḥ evam veda yaḥ evam veda 
SA_GV05_chup-752	asau vā ādityo devamadhu /	asau vai ādityaḥ deva madhu 
SA_GV05_chup-753	tasya dyaur eva tiraścīnavaṃśaḥ /	tasya dyauḥ eva tiraścīna vaṃśaḥ 
SA_GV05_chup-754	antarikṣam apūpaḥ /	antarikṣam apūpaḥ 
SA_GV05_chup-755	marīcayaḥ putrāḥ // ChUp_3,1.1 //	marīcayaḥ putrāḥ 
SA_GV05_chup-756	tasya ye prāñco raśmayas tā evāsya prācyo madhunāḍyaḥ /	tasya ye prāñcaḥ raśmayaḥ tāḥ eva asya prācyaḥ madhunāḍyaḥ 
SA_GV05_chup-757	ṛca eva madhukṛtaḥ /	ṛcaḥ eva madhukṛtaḥ 
SA_GV05_chup-758	ṛgveda eva puṣpam /	ṛgvedaḥ eva puṣpam 
SA_GV05_chup-759	tā amṛtā āpaḥ /	tāḥ amṛtāḥ āpaḥ 
SA_GV05_chup-760	tā vā etā ṛcaḥ // ChUp_3,1.2 //	tāḥ vai etāḥ ṛcaḥ 
SA_GV05_chup-761	etam ṛgvedam abhyatapan /	etam ṛgvedam abhyatapan 
SA_GV05_chup-762	tasyābhitaptasya yaśas teja indriyaṃ vīryam annādyaṃ raso 'jāyata // ChUp_3,1.3 //	tasya abhitaptasya yaśaḥ tejaḥ indriyam vīryam annādyam rasaḥ jāyata 
SA_GV05_chup-763	tad vyakṣarat /	tat vyakṣarat 
SA_GV05_chup-764	tad ādityam abhito 'śrayat /	tat ādityam abhitas śrayat 
SA_GV05_chup-765	tad vā etad yad etad ādityasya rohitaṃ rūpam // ChUp_3,1.4 //	tat vai etat yat etat ādityasya rohitam rūpam 
SA_GV05_chup-766	atha ye 'sya dakṣiṇā raśmayas tā evāsya dakṣiṇā madhunāḍyaḥ /	atha ye sya dakṣiṇāḥ raśmayaḥ tāḥ eva asya dakṣiṇāḥ madhunāḍyaḥ 
SA_GV05_chup-767	yajūṃṣy eva madhukṛtaḥ /	yajūṃṣi eva madhukṛtaḥ 
SA_GV05_chup-768	yajurveda eva puṣpam /	yajurvedaḥ eva puṣpam 
SA_GV05_chup-769	tā amṛtā āpaḥ // ChUp_3,2.1 //	tāḥ amṛtāḥ āpaḥ 
SA_GV05_chup-770	tāni vā etāni yajūṃṣy etaṃ yajurvedam abhyatapan /	tāni vai etāni yajūṃṣi etam yajurvedam abhyatapan 
SA_GV05_chup-771	tasya abhitaptasya yaśas teja indriyaṃ vīryam annādyaṃ raso 'jāyata // ChUp_3,2.2 //	tasya abhitaptasya yaśaḥ tejaḥ indriyam vīryam annādyam rasaḥ jāyata 
SA_GV05_chup-772	tad vyakṣarat /	tat vyakṣarat 
SA_GV05_chup-773	tad ādityam abhito 'śrayat /	tat ādityam abhitas śrayat 
SA_GV05_chup-774	tad vā etad yad etad ādityasya śuklaṃ rūpam // ChUp_3,2.3 //	tat vai etat yat etat ādityasya śuklam rūpam 
SA_GV05_chup-775	atha ye 'sya pratyañco raśmāyas tā evāsya pratīcyo madhunāḍyaḥ /	atha ye sya pratyañcaḥ raśmāyaḥ tāḥ eva asya pratīcyaḥ madhunāḍyaḥ 
SA_GV05_chup-776	sāmāny eva madhukṛtaḥ /	sāmāni eva madhukṛtaḥ 
SA_GV05_chup-777	sāmaveda eva puṣpam /	sāmavedaḥ eva puṣpam 
SA_GV05_chup-778	tā amṛtā āpaḥ // ChUp_3,3.1 //	tāḥ amṛtāḥ āpaḥ 
SA_GV05_chup-779	tāni vā etāni sāmāny etaṃ sāmavedam abhyatapan /	tāni vai etāni sāmāni etam sāmavedam abhyatapan 
SA_GV05_chup-780	tasyābhitaptasya yaśas teja indriyaṃ vīryam annādyaṃ raso 'jāyata // ChUp_3,3.2 //	tasya abhitaptasya yaśaḥ tejaḥ indriyam vīryam annādyam rasaḥ jāyata 
SA_GV05_chup-781	tad vyakṣarat /	tat vyakṣarat 
SA_GV05_chup-782	tad ādityam abhito 'śrayat /	tat ādityam abhitas śrayat 
SA_GV05_chup-783	tad vā etad yad etad ādityasya kṛṣṇaṃ rūpam // ChUp_3,3.3 //	tat vai etat yat etat ādityasya kṛṣṇam rūpam 
SA_GV05_chup-784	atha ye 'syodañco raśmayas tā evāsyodīcyo madhunāḍyaḥ /	atha ye sya udañcaḥ raśmayaḥ tāḥ eva asya udīcyaḥ madhunāḍyaḥ 
SA_GV05_chup-785	atharvāṅgirasa eva madhukṛtaḥ /	atharva aṅgirasaḥ eva madhukṛtaḥ 
SA_GV05_chup-786	itihāsapurāṇaṃ puṣpam /	itihāsa purāṇam puṣpam 
SA_GV05_chup-787	tā amṛtā āpaḥ // ChUp_3,4.1 //	tāḥ amṛtāḥ āpaḥ 
SA_GV05_chup-788	te vā ete 'tharvāṅgirasa etad itihāsapūrāṇam abhyatapan /	te vai ete tharva aṅgirasaḥ etat itihāsa pūrāṇam abhyatapan 
SA_GV05_chup-789	tasyābhitaptasya yaśas teja indriyāṃ vīryam annādyaṃ raso 'jāyata // ChUp_3,4.2 //	tasya abhitaptasya yaśaḥ tejaḥ indriyām vīryam annādyam rasaḥ jāyata 
SA_GV05_chup-790	tad vyakṣarat /	tat vyakṣarat 
SA_GV05_chup-791	tad ādityam abhito 'śrayat /	tat ādityam abhitas śrayat 
SA_GV05_chup-792	tad vā etad yad etad ādityasya paraḥkṛṣṇaṃ rūpam // ChUp_3,4.3 //	tat vai etat yat etat ādityasya paraḥkṛṣṇam rūpam 
SA_GV05_chup-793	atha ye 'syordhvā raśmayas tā evāsyordhvā madhunāḍyaḥ /	atha ye sya ūrdhvāḥ raśmayaḥ tāḥ eva asya ūrdhvāḥ madhunāḍyaḥ 
SA_GV05_chup-794	guhyā evādeśā madhukṛtaḥ /	guhyāḥ eva ādeśāḥ madhukṛtaḥ 
SA_GV05_chup-795	brahmaiva puṣpaṃ /	brahma eva puṣpam 
SA_GV05_chup-796	tā amṛtā āpaḥ // ChUp_3,5.1 //	tāḥ amṛtāḥ āpaḥ 
SA_GV05_chup-797	te vā ete guhyā ādeśā etad brahmābhyatapan /	te vai ete guhyāḥ ādeśāḥ etat brahma abhyatapan 
SA_GV05_chup-798	tasyābhitaptasya yaśas teja indriyaṃ vīryam annādyaṃ raso 'jāyata // ChUp_3,5.2 //	tasya abhitaptasya yaśaḥ tejaḥ indriyam vīryam annādyam rasaḥ jāyata 
SA_GV05_chup-799	tad vyakṣarat /	tat vyakṣarat 
SA_GV05_chup-800	tad ādityam abhito 'śrayat /	tat ādityam abhitas śrayat 
SA_GV05_chup-801	tad vā etad yad etad ādityasya madhye kṣobhata iva // ChUp_3,5.3 //	tat vai etat yat etat ādityasya madhye kṣobhate iva 
SA_GV05_chup-802	te vā ete rasānāṃ rasāḥ /	te vai ete rasānām rasāḥ 
SA_GV05_chup-803	vedā hi rasāḥ /	vedāḥ hi rasāḥ 
SA_GV05_chup-804	teṣām ete rasāḥ /	teṣām ete rasāḥ 
SA_GV05_chup-805	tāni vā etāny amṛtānām amṛtāni /	tāni vai etāni amṛtānām amṛtāni 
SA_GV05_chup-806	vedā hy amṛtāḥ /	vedāḥ hi amṛtāḥ 
SA_GV05_chup-807	teṣām etāny amṛtāni // ChUp_3,5.4 //	teṣām etāni amṛtāni 
SA_GV05_chup-808	tad yat prathamam amṛtaṃ tad vasava upajīvanty agninā mukhena /	tat yat prathamam amṛtam tat vasavaḥ upajīvanti agninā mukhena 
SA_GV05_chup-809	na vai devā aśnanti na pibanti /	na vai devāḥ aśnanti na pibanti 
SA_GV05_chup-810	etad evāmṛtaṃ dṛṣṭvā tṛpyanti // ChUp_3,6.1 //	etat eva amṛtam dṛṣṭvā tṛpyanti 
SA_GV05_chup-811	ta etad eva rūpam abhisaṃviśanti /	te etat eva rūpam abhisaṃviśanti 
SA_GV05_chup-812	etasmād rūpād udyanti // ChUp_3,6.2 //	etasmāt rūpāt udyanti 
SA_GV05_chup-813	sa ya etad evam amṛtaṃ veda vasūnām evaiko bhūtvāgninaiva mukhenaitad evāmṛtaṃ dṛṣṭvā tṛpyati /	sa yaḥ etat evam amṛtam veda vasūnām eva ekaḥ bhūtvā agninā eva mukhena etat eva amṛtam dṛṣṭvā tṛpyati 
SA_GV05_chup-814	sa etad eva rūpam abhisaṃviśati /	saḥ etat eva rūpam abhisaṃviśati 
SA_GV05_chup-815	etasmād rūpād udeti // ChUp_3,6.3 //	etasmāt rūpāt udeti 
SA_GV05_chup-816	sa yāvad ādityaḥ purastād udetā paścād astam etā vasūnām eva tāvad ādhipatyaṃ svārājyaṃ paryetā // ChUp_3,6.4 //	sa yāvat ādityaḥ purastāt udetā paścāt astam etāḥ vasūnām eva tāvat ādhipatyam svārājyam paryetā 
SA_GV05_chup-817	atha yad dvitīyam amṛtaṃ tad rudrā upajīvantīndreṇa mukhena /	atha yat dvitīyam amṛtam tat rudrāḥ upajīvanti indreṇa mukhena 
SA_GV05_chup-818	na vai devā aśnanti na pibanti /	na vai devāḥ aśnanti na pibanti 
SA_GV05_chup-819	etad evāmṛtaṃ dṛṣṭvā tṛpyanti // ChUp_3,7.1 //	etat eva amṛtam dṛṣṭvā tṛpyanti 
SA_GV05_chup-820	ta etad eva rūpam abhisaṃviśanti /	te etat eva rūpam abhisaṃviśanti 
SA_GV05_chup-821	etasmād rūpād udyanti // ChUp_3,7.2 //	etasmāt rūpāt udyanti 
SA_GV05_chup-822	sa ya etad evam amṛtaṃ veda rudrāṇām evaiko bhūtvendreṇaiva mukhenaitad evāmṛtaṃ dṛṣṭvā tṛpyati /	sa yaḥ etat evam amṛtam veda rudrāṇām eva ekaḥ bhūtvā indreṇa eva mukhena etat eva amṛtam dṛṣṭvā tṛpyati 
SA_GV05_chup-823	sa etad eva rūpam abhisaṃviśati /	saḥ etat eva rūpam abhisaṃviśati 
SA_GV05_chup-824	etasmād rūpād udeti // ChUp_3,7.3 //	etasmāt rūpāt udeti 
SA_GV05_chup-825	sa yāvad ādityaḥ purastād udetā paścād astam etā dvis tāvad dakṣiṇata udetottarato 'stam etā rudrāṇām eva tāvad ādhipatyaṃ svārājyaṃ paryetā	sa yāvat ādityaḥ purastāt udetā paścāt astam etāḥ dvis tāvat dakṣiṇatas udetā uttaratas stam etāḥ rudrāṇām eva tāvat ādhipatyam svārājyam paryetā 
SA_GV05_chup-826	atha yat tṛtīyam amṛtaṃ tad ādityā upajīvanti varuṇena mukhena /	atha yat tṛtīyam amṛtam tat ādityāḥ upajīvanti varuṇena mukhena 
SA_GV05_chup-827	na vai devā aśnanti na pibanti /	na vai devāḥ aśnanti na pibanti 
SA_GV05_chup-828	etad evāmṛtaṃ dṛṣṭvā tṛpyanti // ChUp_3,8.1 //	etat eva amṛtam dṛṣṭvā tṛpyanti 
SA_GV05_chup-829	ta etad eva rūpam abhisaṃviśanti /	te etat eva rūpam abhisaṃviśanti 
SA_GV05_chup-830	etasmād rūpād udyanti // ChUp_3,8.2 //	etasmāt rūpāt udyanti 
SA_GV05_chup-831	sa ya etad evam amṛtaṃ vedādityānām evaiko bhūtvā varuṇenaiva mukhenaitad evāmṛtaṃ dṛṣṭvā tṛpyati /	sa yaḥ etat evam amṛtam veda ādityānām eva ekaḥ bhūtvā varuṇena eva mukhena etat eva amṛtam dṛṣṭvā tṛpyati 
SA_GV05_chup-832	sa etad eva rūpam abhisaṃviśati /	saḥ etat eva rūpam abhisaṃviśati 
SA_GV05_chup-833	etasmād rūpād udeti // ChUp_3,8.3 //	etasmāt rūpāt udeti 
SA_GV05_chup-834	sa yāvad ādityo dakṣiṇata udetottarato 'stam etā dvis tāvat paścād udetā purastād astam etādityānām eva tāvad ādhipatyaṃ svārājyaṃ paryetā	sa yāvat ādityaḥ dakṣiṇatas udetā uttaratas stam etāḥ dvis tāvat paścāt udetā purastāt astam etā ādityānām eva tāvat ādhipatyam svārājyam paryetā 
SA_GV05_chup-835	atha yac caturtham amṛtaṃ tan maruta upajīvanti somena mukhena /	atha yat caturtham amṛtam tat marutaḥ upajīvanti somena mukhena 
SA_GV05_chup-836	na vai devā aśnanti na pibanti /	na vai devāḥ aśnanti na pibanti 
SA_GV05_chup-837	etad evāmṛtaṃ dṛṣṭvā tṛpyanti // ChUp_3,9.1 //	etat eva amṛtam dṛṣṭvā tṛpyanti 
SA_GV05_chup-838	ta etad eva rūpam abhisaṃviśanti /	te etat eva rūpam abhisaṃviśanti 
SA_GV05_chup-839	etasmād rūpād udyanti // ChUp_3,9.2 //	etasmāt rūpāt udyanti 
SA_GV05_chup-840	sa ya etad evam amṛtaṃ veda marutām evaiko bhūtvā somenaiva mukhenaitad evāmṛtaṃ dṛṣṭvā tṛpyati /	sa yaḥ etat evam amṛtam veda marutām eva ekaḥ bhūtvā somena eva mukhena etat eva amṛtam dṛṣṭvā tṛpyati 
SA_GV05_chup-841	sa etad eva rūpam abhisaṃviśati /	saḥ etat eva rūpam abhisaṃviśati 
SA_GV05_chup-842	etasmād rūpād udeti // ChUp_3,9.3 //	etasmāt rūpāt udeti 
SA_GV05_chup-843	sa yāvad ādityaḥ paścād udetā purastād astam etā dvis tāvad uttarata udetā dakṣiṇato 'stam etā marutām eva tāvad ādhipatyaṃ svārājyaṃ paryetā	sa yāvat ādityaḥ paścāt udetā purastāt astam etāḥ dvis tāvat uttaratas udetā dakṣiṇatas stam etāḥ marutām eva tāvat ādhipatyam svārājyam paryetā 
SA_GV05_chup-844	atha yat pañcamam amṛtaṃ tat sādhyā upajīvanti brahmaṇā mukhena /	atha yat pañcamam amṛtam tat sādhyāḥ upajīvanti brahmaṇā mukhena 
SA_GV05_chup-845	na vai devā aśnanti na pibanti /	na vai devāḥ aśnanti na pibanti 
SA_GV05_chup-846	etad evāmṛtaṃ dṛṣṭvā tṛpyanti // ChUp_3,10.1 //	etat eva amṛtam dṛṣṭvā tṛpyanti 
SA_GV05_chup-847	ta etad eva rūpam abhisaṃviśanti /	te etat eva rūpam abhisaṃviśanti 
SA_GV05_chup-848	etasmād rūpād udyanti // ChUp_3,10.2 //	etasmāt rūpāt udyanti 
SA_GV05_chup-849	sa ya etad evam amṛtaṃ veda sādhyānām evaiko bhūtvā brahmaṇaiva mukhenaitad evāmṛtaṃ dṛṣṭvā tṛpyati /	sa yaḥ etat evam amṛtam veda sādhyānām eva ekaḥ bhūtvā brahmaṇā eva mukhena etat eva amṛtam dṛṣṭvā tṛpyati 
SA_GV05_chup-850	sa etad eva rūpam abhisaṃviśati /	saḥ etat eva rūpam abhisaṃviśati 
SA_GV05_chup-851	etasmād rūpād udeti // ChUp_3,10.3 //	etasmāt rūpāt udeti 
SA_GV05_chup-852	sa yāvad āditya uttarata udetā dakṣiṇato 'stam etā dvis tāvad ūrdhvam udetārvāg astam etā sādhyānām eva tāvad ādhipatyaṃ svārājyaṃ paryetā	sa yāvat ādityaḥ uttaratas udetā dakṣiṇatas stam etāḥ dvis tāvat ūrdhvam udetā arvāk astam etā sādhyānām eva tāvat ādhipatyam svārājyam paryetā 
SA_GV05_chup-853	atha tata ūrdhva udetya naivodetā nāstam etaikala eva madhye sthātā /	atha tatas ūrdhvaḥ udetya na eva udetā na astam etā ekalaḥ eva madhye sthātā 
SA_GV05_chup-854	tad eṣa ślokaḥ // ChUp_3,11.1 //	tat eṣa ślokaḥ 
SA_GV05_chup-855	na vai tatra na nimloca /	na vai tatra na nimloca 
SA_GV05_chup-856	nodiyāya kadācana /	na udiyāya kadācana 
SA_GV05_chup-857	devās tenāhaṃ satyena /	devāḥ tena aham satyena 
SA_GV05_chup-858	mā virādhiṣi brahmaṇeti // ChUp_3,11.2 //	mā virādhiṣi brahmaṇā iti 
SA_GV05_chup-859	na ha vā asmā udeti na nimlocati /	na ha vai asmai udeti na nimlocati 
SA_GV05_chup-860	sakṛd divā haivāsmai bhavati /	sakṛt divā ha eva asmai bhavati 
SA_GV05_chup-861	ya etām evaṃ brahmopaniṣadaṃ veda // ChUp_3,11.3 //	yaḥ etām evam brahma upaniṣadam veda 
SA_GV05_chup-862	tad dhaitad brahmā prajāpataya uvāca /	tat ha etat brahmā prajāpataye uvāca 
SA_GV05_chup-863	prajāpatir manave /	prajāpatiḥ manave 
SA_GV05_chup-864	manuḥ prajābhyaḥ /	manuḥ prajābhyaḥ 
SA_GV05_chup-865	tad dhaitad uddālakāyāruṇaye jyeṣṭhāya putrāya pitā brahma provāca // ChUp_3,11.4 //	tat ha etat uddālakāya aruṇaye jyeṣṭhāya putrāya pitā brahma provāca 
SA_GV05_chup-866	idaṃ vāva taj jyeṣṭhāya putrāya pitā brahma prabrūyāt praṇāyyāya vāntevāsine // ChUp_3,11.5 //	idam vāva tat jyeṣṭhāya putrāya pitā brahma prabrūyāt praṇāyyāya vā antevāsine 
SA_GV05_chup-867	nānyasmai kasmaicana /	na anyasmai kasmaicana 
SA_GV05_chup-868	yady apy asmā imām adbhiḥ parigṛhītāṃ dhanasya pūrṇāṃ dadyād etad eva tato bhūya iti // ChUp_3,11.6 //	yadi api asmai imām adbhiḥ parigṛhītām dhanasya pūrṇām dadyāt etat eva tatas bhūyaḥ iti 
SA_GV05_chup-869	gāyatrī vā idaṃ sarvaṃ bhūtaṃ yad idam kiñca /	gāyatrī vai idam sarvam bhūtam yat idam kiñca 
SA_GV05_chup-870	vāg vai gāyatrī /	vāc vai gāyatrī 
SA_GV05_chup-871	vāg vā idaṃ sarvaṃ bhūtaṃ gāyati ca trāyate ca // ChUp_3,12.1 //	vāc vai idam sarvam bhūtam gāyati ca trāyate ca 
SA_GV05_chup-872	yā vai sā gāyatrīyaṃ vāva sā yeyaṃ pṛthivī /	yā vai sā gāyatrī iyam vāva sā yā iyam pṛthivī 
SA_GV05_chup-873	asyāṃ hīdaṃ sarvaṃ bhūtaṃ pratiṣṭhitam /	asyām hi idam sarvam bhūtam pratiṣṭhitam 
SA_GV05_chup-874	etām eva nātiśīyate // ChUp_3,12.2 //	etām eva na atiśīyate 
SA_GV05_chup-875	yā vai sā pṛthivīyaṃ vāva sā yad idam asmin puruṣe śarīram /	yā vai sā pṛthivī iyam vāva sā yat idam asmin puruṣe śarīram 
SA_GV05_chup-876	asmin hīme prāṇāḥ pratiṣṭhitāḥ /	asmin hi ime prāṇāḥ pratiṣṭhitāḥ 
SA_GV05_chup-877	etad eva nātiśīyante // ChUp_3,12.3 //	etat eva na atiśīyante 
SA_GV05_chup-878	yad vai tat puruṣe śarīram idaṃ vāva tad yad idam asminn antaḥ puruṣe hṛdayam /	yat vai tat puruṣe śarīram idam vāva tat yat idam asmin antar puruṣe hṛdayam 
SA_GV05_chup-879	asmin hīme prāṇāḥ pratiṣṭhitāḥ /	asmin hi ime prāṇāḥ pratiṣṭhitāḥ 
SA_GV05_chup-880	etad eva nātiśīyante // ChUp_3,12.4 //	etat eva na atiśīyante 
SA_GV05_chup-881	saiṣā catuṣpadā ṣaḍvidhā gāyatrī /	sā eṣā catuṣpadā ṣaḍvidhā gāyatrī 
SA_GV05_chup-882	tad etad ṛcābhyanūktam // ChUp_3,12.5 //	tat etat ṛcā abhyanūktam 
SA_GV05_chup-883	tāvān asya mahimā tato jyāyāṃś ca puruṣaḥ /	tāvān asya mahimā tatas jyāyān ca puruṣaḥ 
SA_GV05_chup-884	pādo 'sya sarvā bhūtāni tripād asyāmṛtaṃ divīti // ChUp_3,12.6 //	pādaḥ u sya sarvā bhūtāni tri pād asya amṛtam divi iti 
SA_GV05_chup-885	yad vai tad brahmetīdaṃ vāva tad yo 'yaṃ bahirdhā puruṣād ākāśaḥ /	yat vai tat brahma iti idam vāva tat yaḥ yam bahirdhā puruṣāt ākāśaḥ 
SA_GV05_chup-886	yo vai sa bahirdhā puruṣād ākāśaḥ // ChUp_3,12.7 //	yaḥ vai sa bahirdhā puruṣāt ākāśaḥ 
SA_GV05_chup-887	ayaṃ vāva sa yo 'yam antaḥ puruṣa ākāśaḥ /	ayam vāva sa yaḥ yam antar puruṣaḥ ākāśaḥ 
SA_GV05_chup-888	yo vai so 'ntaḥ puruṣa ākāśaḥ // ChUp_3,12.8 //	yaḥ vai saḥ ntar puruṣaḥ ākāśaḥ 
SA_GV05_chup-889	ayaṃ vāva sa yo 'yam antarhṛdaya ākāśaḥ /	ayam vāva sa yaḥ yam antar hṛdaye ākāśaḥ 
SA_GV05_chup-890	tad etat pūrṇam apravarti /	tat etat pūrṇam a pravarti 
SA_GV05_chup-891	pūrṇam apravartinīṃ śriyaṃ labhate ya evaṃ veda // ChUp_3,12.9 //	pūrṇam a pravartinīm śriyam labhate yaḥ evam veda 
SA_GV05_chup-892	tasya ha vā etasya hṛdayasya pañca devasuṣayaḥ /	tasya ha vai etasya hṛdayasya pañca deva suṣayaḥ 
SA_GV05_chup-893	sa yo 'sya prāṅ suṣiḥ sa prāṇaḥ /	sa yaḥ sya prāṅ suṣiḥ sa prāṇaḥ 
SA_GV05_chup-894	tac cakṣuḥ /	tat cakṣuḥ 
SA_GV05_chup-895	sa ādityaḥ /	saḥ ādityaḥ 
SA_GV05_chup-896	tad etat tejo 'nnādyam ity upāsīta /	tat etat tejaḥ nnādyam iti upāsīta 
SA_GV05_chup-897	tejasvy annādo bhavati ya evaṃ veda // ChUp_3,13.1 //	tejasvī anna ādaḥ bhavati yaḥ evam veda 
SA_GV05_chup-898	atha yo 'sya dakṣiṇaḥ suṣiḥ sa vyānaḥ /	atha yaḥ sya dakṣiṇaḥ suṣiḥ sa vyānaḥ 
SA_GV05_chup-899	tac chrotram /	tat śrotram 
SA_GV05_chup-900	sa candramāḥ /	sa candramāḥ 
SA_GV05_chup-901	tad etac chrīś ca yaśaś cety upāsīta /	tat etat śrīḥ ca yaśaḥ ca iti upāsīta 
SA_GV05_chup-902	śrīmān yaśasvī bhavati ya evaṃ veda // ChUp_3,13.2 //	śrīmān yaśasvī bhavati yaḥ evam veda 
SA_GV05_chup-903	atha yo 'sya pratyaṅ suṣiḥ so 'pānaḥ /	atha yaḥ sya pratyaṅ suṣiḥ saḥ pānaḥ 
SA_GV05_chup-904	sā vāk /	sā vāc 
SA_GV05_chup-905	so 'gniḥ /	saḥ gniḥ 
SA_GV05_chup-906	tad etad brahmavarcasam annādyam ity upāsīta /	tat etat brahmavarcasam annādyam iti upāsīta 
SA_GV05_chup-907	brahmavarcasy annādo bhavati ya evaṃ veda // ChUp_3,13.3 //	brahmavarcasī anna ādaḥ bhavati yaḥ evam veda 
SA_GV05_chup-908	atha yo 'syodaṅ suṣiḥ sa samānaḥ /	atha yaḥ sya udaṅ suṣiḥ sa samānaḥ 
SA_GV05_chup-909	tan manaḥ /	tat manaḥ 
SA_GV05_chup-910	sa parjanyaḥ /	sa parjanyaḥ 
SA_GV05_chup-911	tad etat kīrtiś ca vyuṣṭiś cetyupāsīta /	tat etat kīrtiḥ ca vyuṣṭiḥ ca iti upāsīta 
SA_GV05_chup-912	kīrtimān vyuṣṭimān bhavati ya evaṃ veda // ChUp_3,13.4 //	kīrtimān vyuṣṭimān bhavati yaḥ evam veda 
SA_GV05_chup-913	atha yo 'syordhvaḥ suṣiḥ sa udānaḥ /	atha yaḥ sya ūrdhvaḥ suṣiḥ saḥ udānaḥ 
SA_GV05_chup-914	sa vāyuḥ /	sa vāyuḥ 
SA_GV05_chup-915	sa ākāśaḥ /	saḥ ākāśaḥ 
SA_GV05_chup-916	tad etad ojaś ca mahaś cety upāsīta /	tat etat ojaḥ ca mahaḥ ca iti upāsīta 
SA_GV05_chup-917	ojasvī mahasvān bhavati ya evaṃ veda // ChUp_3,13.5 //	ojasvī mahasvān bhavati yaḥ evam veda 
SA_GV05_chup-918	te vā ete pañca brahmapuruṣāḥ svargasya lokasya dvārapāḥ /	te vai ete pañca brahma puruṣāḥ svargasya lokasya dvārapāḥ 
SA_GV05_chup-919	sa ya etān evaṃ pañca brahmapuruṣān svargasya lokasya dvārapān vedāsya kule vīro jāyate /	sa yaḥ etān evam pañca brahma puruṣān svargasya lokasya dvārapān veda asya kule vīraḥ jāyate 
SA_GV05_chup-920	pratipadyate svargaṃ lokaṃ ya etān evaṃ pañca brahmapuruṣān svargasya lokasya dvārapān veda // ChUp_3,13.6 //	pratipadyate svargam lokam yaḥ etān evam pañca brahma puruṣān svargasya lokasya dvārapān veda 
SA_GV05_chup-921	atha yad ataḥ paro divo jyotir dīpyate viśvataḥpṛṣṭheṣu sarvataḥpṛṣṭheṣv anuttameṣūttameṣu lokeṣv idaṃ vāva tad yad idam asminn antaḥ puruṣe  #	atha yat atas paras divaḥ jyotiḥ dīpyate viśvatas pṛṣṭheṣu sarvatas pṛṣṭheṣu anuttameṣu uttameṣu lokeṣu idam vāva tat yat idam asmin antar puruṣe  /
SA_GV05_chup-922	jyotiḥ /	jyotiḥ 
SA_GV05_chup-923	tasyaiṣā dṛṣṭir yatraitad asmiñ charīre saṃsparśenoṣṇimānaṃ vijānāti /	tasya eṣā dṛṣṭiḥ yatra etat asmin śarīre saṃsparśena uṣṇimānam vijānāti 
SA_GV05_chup-924	tasyaiṣā śrutir yatraitat karṇāv apigṛhya ninadam iva nadathur ivāgner iva jvalata upaśṛnoti /	tasya eṣā śrutiḥ yatra etat karṇau apigṛhya ninadam iva nadathuḥ iva agneḥ iva jvalataḥ upaśṛnoti 
SA_GV05_chup-925	tad etad dṛṣṭaṃ ca śrutaṃ cety upāsīta /	tat etat dṛṣṭam ca śrutam ca iti upāsīta 
SA_GV05_chup-926	cakṣuṣyaḥ śruto bhavati ya evaṃ veda ya evaṃ veda // ChUp_3,13.7 //	cakṣuṣyaḥ śrutaḥ bhavati yaḥ evam veda yaḥ evam veda 
SA_GV05_chup-927	sarvaṃ khalv idaṃ brahma tajjalān iti śānta upāsīta /	sarvam khalu idam brahma tat jalān iti śāntaḥ upāsīta 
SA_GV05_chup-928	atha khalu kratumayaḥ puruṣo yathākratur asmiṃl loke puruṣo bhavati tathetaḥ pretya bhavati /	atha khalu kratu mayaḥ puruṣaḥ yathā kratuḥ asmin loke puruṣaḥ bhavati tathā itas pretya bhavati 
SA_GV05_chup-929	sa kratuṃ kurvīta // ChUp_3,14.1 //	sa kratum kurvīta 
SA_GV05_chup-930	manomayaḥ prāṇaśarīro bhārūpaḥ satyasaṃkalpa ākāśātmā sarvakarmā sarvakāmaḥ sarvagandhaḥ sarvarasaḥ sarvam idam abhyatto 'vāky anādaraḥ //	manaḥ mayaḥ prāṇa śarīraḥ bhā rūpaḥ satya saṃkalpaḥ ākāśa ātmā sarva karmā sarva kāmaḥ sarva gandhaḥ sarva rasaḥ sarvam idam abhyattaḥ vākī anādaraḥ 
SA_GV05_chup-931	eṣa ma ātmā antarhṛdaye 'ṇīyān vrīher vā yavād vā sarṣapād vā śyāmākād vā śyāmākataṇḍulād vā /	eṣa me ātmā antar hṛdaye ṇīyān vrīheḥ vā yavāt vā sarṣapāt vā śyāmākāt vā śyāmāka taṇḍulāt vā 
SA_GV05_chup-932	eṣa ma ātmā antarhṛdaye jyāyān pṛthivyā jyāyān antarikṣāj jyāyān divo jyāyān ebhyo lokebhyaḥ // ChUp_3,14.3 //	eṣa me ātmā antar hṛdaye jyāyān pṛthivyāḥ jyāyān antarikṣāt jyāyān divaḥ jyāyān ebhyaḥ lokebhyaḥ 
SA_GV05_chup-933	sarvakarmā sarvakāmaḥ sarvagandhaḥ sarvarasaḥ sarvam idam abhyatto 'vākyanādaraḥ /	sarva karmā sarva kāmaḥ sarva gandhaḥ sarva rasaḥ sarvam idam abhyattaḥ vākya anādaraḥ 
SA_GV05_chup-934	eṣa ma ātmā antarhṛdaye /	eṣa me ātmā antar hṛdaye 
SA_GV05_chup-935	etad brahma /	etat brahma 
SA_GV05_chup-936	etam itaḥ pretyābhisaṃbhavitā asmīti yasya syād addhā na vicikitsā asti /	etam itas pretya abhisaṃbhavitā asmi iti yasya syāt addhā na vicikitsā asti 
SA_GV05_chup-937	iti ha smāha śāṇḍilyaḥ śāṇḍilyaḥ // ChUp_3,14.4 //	iti ha sma āha śāṇḍilyaḥ śāṇḍilyaḥ 
SA_GV05_chup-938	antarikṣodaraḥ kośo bhūmibudhno na jīryati /	antarikṣa udaraḥ kośaḥ bhūmi budhnaḥ na jīryati 
SA_GV05_chup-939	diśo hy asya sraktayo dyaur asyottaraṃ bilam /	diśaḥ hi asya sraktayaḥ dyauḥ asya uttaram bilam 
SA_GV05_chup-940	sa eṣa kośo vasudhānas tasmin viśvam idaṃ śritam // ChUp_3,15.1 //	saḥ eṣa kośaḥ vasu dhānaḥ tasmin viśvam idam śritam 
SA_GV05_chup-941	tasya prācī dig juhūr nāma /	tasya prācī diś juhūḥ nāma 
SA_GV05_chup-942	sahamānā nāma dakṣiṇā /	sahamānā nāma dakṣiṇā 
SA_GV05_chup-943	rājñī nāma pratīcī /	rājñī nāma pratīcī 
SA_GV05_chup-944	subhūtā nāmodīcī /	subhūtā nāma udīcī 
SA_GV05_chup-945	tāsāṃ vāyur vatsaḥ /	tāsām vāyuḥ vatsaḥ 
SA_GV05_chup-946	sa ya etam evaṃ vāyuṃ diśāṃ vatsaṃ veda na putrarodaṃ roditi /	sa yaḥ etam evam vāyum diśām vatsam veda na putra rodam roditi 
SA_GV05_chup-947	so 'ham etam evaṃ vāyuṃ diśāṃ vatsaṃ veda /	saḥ ham etam evam vāyum diśām vatsam veda 
SA_GV05_chup-948	mā putrarodaṃ rudam // ChUp_3,15.2 //	mā putra rodam rudam 
SA_GV05_chup-949	ariṣṭaṃ kośaṃ prapadye 'munāmunāmunā /	ariṣṭam kośam prapadye munā amunā amunā 
SA_GV05_chup-950	prāṇaṃ prapadye 'munāmunāmunā /	prāṇam prapadye munā amunā amunā 
SA_GV05_chup-951	bhūḥ prapadye 'munāmunāmunā /	bhūḥ prapadye munā amunā amunā 
SA_GV05_chup-952	bhuvaḥ prapadye 'munāmunāmunā /	bhuvaḥ prapadye munā amunā amunā 
SA_GV05_chup-953	svaḥ prapadye 'munāmunāmunā // ChUp_3,15.3 //	svar prapadye munā amunā amunā 
SA_GV05_chup-954	sa yad avocaṃ prāṇaṃ prapadya iti /	sa yat avocam prāṇam prapadye iti 
SA_GV05_chup-955	prāno vā idaṃ sarvaṃ bhūtaṃ yad idaṃ kiṃca /	prānas vai idam sarvam bhūtam yat idam kiṃca 
SA_GV05_chup-956	tam eva tat prāpatsi // ChUp_3,15.4 //	tam eva tat prāpatsi 
SA_GV05_chup-957	atha yad avocaṃ bhuvaḥ prapadya ity agniṃ prapadye vāyuṃ prapadya ādityaṃ prapadya ity eva tad avocam // ChUp_3,15.6 //	atha yat avocam bhuvaḥ prapadye iti agnim prapadye vāyum prapadye ādityam prapadye iti eva tat avocam 
SA_GV05_chup-958	atha yad avocaṃ svaḥ prapadya ity ṛgvedaṃ prapadye yajurvedaṃ prapadye sāmavedaṃ prapadya ity eva tad avocam // ChUp_3,15.7 //	atha yat avocam svar prapadye iti ṛgvedam prapadye yajurvedam prapadye sāmavedam prapadye iti eva tat avocam 
SA_GV05_chup-959	puruṣo vāva yajñaḥ /	puruṣaḥ vāva yajñaḥ 
SA_GV05_chup-960	tasya yāni caturviṃśativarṣāṇi tat prātaḥsavanam /	tasya yāni caturviṃśati varṣāṇi tat prātaḥsavanam 
SA_GV05_chup-961	caturviṃśatyakṣarā gāyatrī /	caturviṃśati akṣarā gāyatrī 
SA_GV05_chup-962	gāyatraṃ prātaḥsavanam /	gāyatram prātaḥsavanam 
SA_GV05_chup-963	tad asya vasavo 'nvāyattāḥ /	tat asya vasavaḥ nu āyattāḥ 
SA_GV05_chup-964	prāṇā vāva vasavaḥ /	prāṇāḥ vāva vasavaḥ 
SA_GV05_chup-965	ete hīdaṃ sarvaṃ vāsayanti // ChUp_3,16.1 //	ete hi idam sarvam vāsayanti 
SA_GV05_chup-966	taṃ ced etasmin vayasi kiṃcid upatapet sa brūyāt /	tam ced etasmin vayasi kiṃcid upatapet sa brūyāt 
SA_GV05_chup-967	prāṇā vasava idaṃ me prātaḥsavanaṃ mādhyaṃdinaṃ savanam anusaṃtanuteti māhaṃ prāṇānāṃ vasūnāṃ madhye yajño vilopsīyeti /	prāṇāḥ vasavaḥ idam me prātaḥsavanam mādhyaṃdinam savanam anusaṃtanuta iti mā aham prāṇānām vasūnām madhye yajñaḥ 
SA_GV05_chup-968	ud dhaiva tata ety agado ha bhavati // ChUp_3,16.2 //	ud ha eva tatas eti agadaḥ ha bhavati 
SA_GV05_chup-969	atha yāni catuścatvāriṃśad varṣāṇi tan mādhyaṃdinaṃ savanam /	atha yāni catuścatvāriṃśat varṣāṇi tat mādhyaṃdinam savanam 
SA_GV05_chup-970	catuścatvāriṃśadakṣarā triṣṭup /	catuścatvāriṃśat akṣarā triṣṭubh 
SA_GV05_chup-971	traiṣṭubhaṃ mādhyaṃdinaṃ savanam /	traiṣṭubham mādhyaṃdinam savanam 
SA_GV05_chup-972	tad asya rudrā anvāyattāḥ /	tat asya rudrāḥ anvāyattāḥ 
SA_GV05_chup-973	prāṇā vāva rudrāḥ /	prāṇāḥ vāva rudrāḥ 
SA_GV05_chup-974	ete hīdaṃ sarvaṃ rodayanti // ChUp_3,16.3 //	ete hi idam sarvam rodayanti 
SA_GV05_chup-975	taṃ ced etasmin vayasi kiṃcid upatapet sa brūyāt /	tam ced etasmin vayasi kiṃcid upatapet sa brūyāt 
SA_GV05_chup-976	prāṇā rudrā idaṃ me mādhyaṃdinaṃ savanaṃ tṛtīyasavanam anusaṃtanuteti māhaṃ prāṇānāṃ rudrāṇāṃ madhye yajño vilopsīyeti /	prāṇāḥ rudrāḥ idam me mādhyaṃdinam savanam tṛtīyasavanam anusaṃtanuta iti mā aham prāṇānām rudrāṇām madhye yajñaḥ 
SA_GV05_chup-977	ud dhaiva tata ety agado ha bhavati // ChUp_3,16.4 //	ud ha eva tatas eti agadaḥ ha bhavati 
SA_GV05_chup-978	atha yāny aṣṭācatvāriṃśad varṣāṇi tat tṛtīyasavanam /	atha yāni aṣṭācatvāriṃśat varṣāṇi tat tṛtīyasavanam 
SA_GV05_chup-979	aṣṭācatvāriṃśadakṣarā jagatī /	aṣṭācatvāriṃśat akṣarā jagatī 
SA_GV05_chup-980	jāgataṃ tṛtīyasavanam /	jāgatam tṛtīyasavanam 
SA_GV05_chup-981	tad asyādityā anvāyattāḥ /	tat asya ādityāḥ anvāyattāḥ 
SA_GV05_chup-982	prāṇā vāvādityāḥ /	prāṇāḥ vāva ādityāḥ 
SA_GV05_chup-983	ete hīdaṃ sarvam ādadate // ChUp_3,16.5 //	ete hi idam sarvam ādadate 
SA_GV05_chup-984	taṃ ced etasmin vayasi kiṃcid upatapet sa brūyāt /	tam ced etasmin vayasi kiṃcid upatapet sa brūyāt 
SA_GV05_chup-985	prāṇā ādityā idaṃ me tṛtīyasavanam āyur anusaṃtanuteti māhaṃ prāṇānām ādityānāṃ madhye yajño vilopsīyeti /	prāṇāḥ ādityāḥ idam me tṛtīyasavanam āyuḥ anusaṃtanuta iti mā aham prāṇānām ādityānām madhye yajñaḥ 
SA_GV05_chup-986	ud dhaiva tata ety agado haiva bhavati // ChUp_3,16.6 //	ud ha eva tatas eti agadaḥ ha eva bhavati 
SA_GV05_chup-987	etad dha sma vai tad vidvān āha mahidāsa aitareyaḥ /	etat ha sma vai tat vidvān āha mahidāsa aitareyaḥ 
SA_GV05_chup-988	sa kiṃ ma etad upatapasi yo 'ham anena na preṣyām iti /	sa kim me etat upatapasi yaḥ ham anena na iti 
SA_GV05_chup-989	sa ha ṣoḍaśaṃ varṣaśatam ajīvat /	sa ha ṣoḍaśam varṣa śatam ajīvat 
SA_GV05_chup-990	pra ha ṣoḍaśaṃ varṣaśataṃ jīvati ya evaṃ veda // ChUp_3,16.7 //	pra ha ṣoḍaśam varṣa śatam jīvati yaḥ evam veda 
SA_GV05_chup-991	sa yad aśiśiṣati yat pipāsati yan na ramate tā asya dīkṣāḥ // ChUp_3,17.1 //	sa yat aśiśiṣati yat pipāsati yat na ramate tāḥ asya dīkṣāḥ 
SA_GV05_chup-992	atha yad aśnāti yat pibati yad ramate tad upasadair eti // ChUp_3,17.2 //	atha yat aśnāti yat pibati yat ramate tat upasadaiḥ eti 
SA_GV05_chup-993	atha yad dhasati yaj jakṣati yan maithunaṃ carati stutaśastrair eva tad eti // ChUp_3,17.3 //	atha yat hasati yat jakṣati yat maithunam carati stuta śastraiḥ eva tat eti 
SA_GV05_chup-994	atha yat tapo dānam ārjavam ahiṃsā satyavacanam iti tā asya dakṣiṇāḥ // ChUp_3,17.4 //	atha yat tapaḥ dānam ārjavam ahiṃsā satya vacanam iti tāḥ asya dakṣiṇāḥ 
SA_GV05_chup-995	tasmād āhuḥ soṣyaty asoṣṭeti /	tasmāt āhuḥ soṣyati 
SA_GV05_chup-996	punar utpādanam evāsya tat /	punar utpādanam eva asya tat 
SA_GV05_chup-997	maraṇam evāvabhṛthaḥ // ChUp_3,17.5 //	maraṇam eva avabhṛthaḥ 
SA_GV05_chup-998	tad dhaitad ghora āṅgirasaḥ kṛṣṇāya devakīputrāyoktvovāca /	tat ha etat ghoraḥ āṅgirasaḥ kṛṣṇāya devakīputrāya uktvā uvāca 
SA_GV05_chup-999	apipāsa eva sa babhūva /	apipāsaḥ eva sa babhūva 
SA_GV05_chup-1000	so 'ntavelāyām etat trayaṃ pratipadyetākṣitam asy acyutam asi prāṇasaṃśitam asīti /	saḥ etat trayam pratipadyeta akṣitam asi acyutam asi prāṇa saṃśitam asi iti 
SA_GV05_chup-1001	tatraite dve ṛcau bhavataḥ // ChUp_3,17.6 //	tatra ete dve ṛcau bhavataḥ 
SA_GV05_chup-1002	ādit pratnasya retasaḥ /	ādit pratnasya retasaḥ 
SA_GV05_chup-1003	ud vayaṃ tamasaspari /	ud vayam tamasaspari 
SA_GV05_chup-1004	jyotiḥ paśyanta uttaram /	jyotiḥ paśyantaḥ uttaram 
SA_GV05_chup-1005	svaḥ paśyanta uttaram /	svar paśyantaḥ uttaram 
SA_GV05_chup-1006	devaṃ devatrā sūryam aganma jyotir uttamam iti jyotir uttamam iti // ChUp_3,17.7 //	devam devatrā sūryam aganma jyotiḥ uttamam iti jyotiḥ uttamam iti 
SA_GV05_chup-1007	mano brahmety upāsīta /	manaḥ brahma iti upāsīta 
SA_GV05_chup-1008	ity adhyātmam /	iti adhyātmam 
SA_GV05_chup-1009	athādhidaivatam /	atha adhidaivatam 
SA_GV05_chup-1010	ākāśo brahma /	ākāśaḥ brahma 
SA_GV05_chup-1011	ity ubhayam ādiṣṭaṃ bhavaty adhyātmaṃ cādhidaivataṃ ca // ChUp_3,18.1 //	iti ubhayam ādiṣṭam bhavati adhyātmam ca adhidaivatam ca 
SA_GV05_chup-1012	tad etac catuṣpād brahma /	tat etat catuṣpād brahma 
SA_GV05_chup-1013	vāk pādaḥ prāṇaḥ pādaś cakṣuḥ pādaḥ śrotraṃ pādaḥ /	vāc pādaḥ prāṇaḥ pādaḥ cakṣuḥ pādaḥ śrotram pādaḥ 
SA_GV05_chup-1014	ity adhyātmam /	iti adhyātmam 
SA_GV05_chup-1015	athādhidaivatam /	atha adhidaivatam 
SA_GV05_chup-1016	agniḥ pādo vāyuḥ pāda ādityaḥ pādo diśaḥ pādaḥ /	agniḥ pādaḥ vāyuḥ pādaḥ ādityaḥ pādaḥ diśaḥ pādaḥ 
SA_GV05_chup-1017	ity ubhayam evādiṣṭaṃ bhavaty adhyātmaṃ cādhidaivataṃ ca // ChUp_3,18.2 //	iti ubhayam eva ādiṣṭam bhavati adhyātmam ca adhidaivatam ca 
SA_GV05_chup-1018	vāg eva brahmaṇaś caturthaḥ pādaḥ /	vāc eva brahmaṇaḥ caturthaḥ pādaḥ 
SA_GV05_chup-1019	so 'gninā jyotiṣā bhāti ca tapati ca /	saḥ gninā jyotiṣā bhāti ca tapati ca 
SA_GV05_chup-1020	bhāti ca tapati ca kīrtyā yaśasā brahmavarcasena ya evaṃ veda // ChUp_3,18.3 //	bhāti ca tapati ca kīrtyā yaśasā brahmavarcasena yaḥ evam veda 
SA_GV05_chup-1021	prāṇa eva brahmaṇaś caturthaḥ pādaḥ /	prāṇaḥ eva brahmaṇaḥ caturthaḥ pādaḥ 
SA_GV05_chup-1022	sa vāyunā jyotiṣā bhāti ca tapati ca /	sa vāyunā jyotiṣā bhāti ca tapati ca 
SA_GV05_chup-1023	bhāti ca tapati ca kīrtyā yaśasā brahmavarcasena ya evaṃ veda // ChUp_3,18.4 //	bhāti ca tapati ca kīrtyā yaśasā brahmavarcasena yaḥ evam veda 
SA_GV05_chup-1024	cakṣur eva brahmaṇaś caturthaḥ pādaḥ /	cakṣuḥ eva brahmaṇaḥ caturthaḥ pādaḥ 
SA_GV05_chup-1025	sa ādityena jyotiṣā bhāti ca tapati ca /	saḥ ādityena jyotiṣā bhāti ca tapati ca 
SA_GV05_chup-1026	bhāti ca tapati ca kīrtyā yaśasā brahmavarcasena ya evaṃ veda // ChUp_3,18.5 //	bhāti ca tapati ca kīrtyā yaśasā brahmavarcasena yaḥ evam veda 
SA_GV05_chup-1027	śrotram eva brahmaṇaś caturthaḥ pādaḥ /	śrotram eva brahmaṇaḥ caturthaḥ pādaḥ 
SA_GV05_chup-1028	sa digbhir jyotiṣā bhāti ca tapati ca /	sa digbhiḥ jyotiṣā bhāti ca tapati ca 
SA_GV05_chup-1029	bhāti ca tapati ca kīrtyā yaśasā brahmavarcasena ya evaṃ veda ya evaṃ veda // ChUp_3,18.6 //	bhāti ca tapati ca kīrtyā yaśasā brahmavarcasena yaḥ evam veda yaḥ evam veda 
SA_GV05_chup-1030	ādityo brahmety ādeśaḥ /	ādityaḥ brahma iti ādeśaḥ 
SA_GV05_chup-1031	tasyopavyākhyānam /	tasya upavyākhyānam 
SA_GV05_chup-1032	asad evedam agra āsīt /	asat eva idam agre āsīt 
SA_GV05_chup-1033	tat sad āsīt /	tat sat āsīt 
SA_GV05_chup-1034	tat samabhavat /	tat samabhavat 
SA_GV05_chup-1035	tad āṇḍaṃ niravartata /	tat āṇḍam niravartata 
SA_GV05_chup-1036	tat saṃvatsarasya mātrām aśayata /	tat saṃvatsarasya mātrām aśayata 
SA_GV05_chup-1037	tan nirabhidyata /	tat nirabhidyata 
SA_GV05_chup-1038	te āṇḍakapāle rajataṃ ca suvarṇaṃ cābhavatām // ChUp_3,19.1 //	te āṇḍa kapāle rajatam ca suvarṇam ca abhavatām 
SA_GV05_chup-1039	tad yad rajataṃ seyaṃ pṛthivī /	tat yat rajatam sā iyam pṛthivī 
SA_GV05_chup-1040	yat suvarṇaṃ sā dyauḥ /	yat suvarṇam sā dyauḥ 
SA_GV05_chup-1041	yaj jarāyu te parvatāḥ /	yat jarāyu te parvatāḥ 
SA_GV05_chup-1042	yad ulbaṃ (sa)	yat ulbam sa 
SA_GV05_chup-1043	samegho nīhāraḥ /	sa meghaḥ nīhāraḥ 
SA_GV05_chup-1044	yā dhamanayas tā nadyaḥ /	yāḥ dhamanayaḥ tāḥ nadyaḥ 
SA_GV05_chup-1045	yad vāsteyam udakaṃ sa samudraḥ // ChUp_3,19.2 //	yat vāsteyam udakam sa samudraḥ 
SA_GV05_chup-1046	atha yat tad ajāyata so 'sāv ādityaḥ /	atha yat tat ajāyata saḥ sau ādityaḥ 
SA_GV05_chup-1047	taṃ jāyamānaṃ ghoṣā ulūlavo 'nūdatiṣṭhant sarvāṇi ca bhūtāni sarve ca kāmāḥ /	tam jāyamānam ghoṣāḥ ulūlavaḥ nu udatiṣṭhan sarvāṇi ca bhūtāni sarve ca kāmāḥ 
SA_GV05_chup-1048	tasmāt tasyodayaṃ prati pratyāyanaṃ prati ghoṣā ulūlavo 'nūttiṣṭhanti sarvāṇi ca bhūtāni sarve ca kāmāḥ // ChUp_3,19.3 //	tasmāt tasya udayam prati pratyāyanam prati ghoṣāḥ ulūlavaḥ nu uttiṣṭhanti sarvāṇi ca bhūtāni sarve ca kāmāḥ 
SA_GV05_chup-1049	sa ya etam evaṃ vidvān ādityaṃ brahmety upāste /	sa yaḥ etam evam vidvān ādityam brahma iti upāste 
SA_GV05_chup-1050	abhyāśo ha yad enaṃ sādhavo ghoṣā ā ca gaccheyur upa ca nimreḍeran nimreḍeran // ChUp_3,19.4 //	abhyāśaḥ ha yat enam sādhavaḥ ghoṣāḥ ā ca gaccheyuḥ upa ca nimreḍeran nimreḍeran 
SA_GV05_chup-1051	jānaśrutir ha pautrāyaṇaḥ śraddhādeyo bahudāyī bahupākya āsa /	jānaśrutiḥ ha pautrāyaṇaḥ śraddhā deyaḥ bahu dāyī bahu pākyaḥ āsa 
SA_GV05_chup-1052	sa ha sarvata āvasathān māpayāṃ cakre sarvata eva me 'nnam atsyantīti // ChUp_4,1.1 //	sa ha sarvatas āvasathāt mā apayām cakre sarvatas eva me nnam atsyanti iti 
SA_GV05_chup-1053	atha ha haṃsā niśāyām atipetuḥ /	atha ha haṃsāḥ niśāyām atipetuḥ 
SA_GV05_chup-1054	tad dhaivaṃ haṃso haṃsam abhyuvāda /	tat ha evam haṃsaḥ haṃsam abhyuvāda 
SA_GV05_chup-1055	ho ho 'yi bhallākṣa bhallākṣa jānaśruteḥ pautrāyaṇasya samaṃ divā jyotir ātataṃ tan mā prasāṅkṣīs tat tvāṃ mā pradhākṣīr iti // ChUp_4,1.2	ho ho yi bhallākṣa bhallākṣa jānaśruteḥ pautrāyaṇasya samam divā jyotiḥ ātatam tat mā prasāṅkṣīḥ tat tvām mā pradhākṣīḥ iti 
SA_GV05_chup-1056	tam u ha paraḥ pratyuvāca kam v ara enam etat santaṃ sayugvānam iva raikvam āttha iti /	tam u ha paraḥ pratyuvāca kam u are enam etat santam sayugvānam iva raikvam āttha iti 
SA_GV05_chup-1057	yo nu kathaṃ sayugvā raikva iti // ChUp_4,1.3 //	yaḥ nu katham sayugvā raikvaḥ iti 
SA_GV05_chup-1058	yathā kṛtāya vijitāyādhareyāḥ saṃyanty evam enaṃ sarvaṃ tad abhisameti yat kiṃca prajāḥ sādhu kurvanti /	yathā kṛtāya vijitāya adhareyāḥ saṃyanti evam enam sarvam tat abhisameti yat kiṃca prajāḥ sādhu kurvanti 
SA_GV05_chup-1059	yas tad veda yat sa veda sa mayaitad ukta iti // ChUp_4,1.4 //	yaḥ tat veda yat sa veda sa mayā etat uktaḥ iti 
SA_GV05_chup-1060	tad u ha jānaśrutiḥ pautrāyaṇa upaśuśrāva /	tat u ha jānaśrutiḥ pautrāyaṇaḥ upaśuśrāva 
SA_GV05_chup-1061	sa ha saṃjihāna eva kṣattāram uvācāṅgāre ha sayugvānam iva raikvam āttheti /	sa ha saṃjihānaḥ eva kṣattāram uvāca aṅgāre ha sayugvānam iva raikvam āttha iti 
SA_GV05_chup-1062	yo nu kathaṃ sayugvā raikva iti // ChUp_4,1.5 //	yaḥ nu katham sayugvā raikvaḥ iti 
SA_GV05_chup-1063	yathā kṛtāya vijitāyādhareyāḥ saṃyanty evam enaṃ sarvaṃ tad abhisameti yat kiṃca prajāḥ sādhu kurvanti /	yathā kṛtāya vijitāya adhareyāḥ saṃyanti evam enam sarvam tat abhisameti yat kiṃca prajāḥ sādhu kurvanti 
SA_GV05_chup-1064	yas tad veda yat sa veda sa mayaitad ukta iti // ChUp_4,1.6 //	yaḥ tat veda yat sa veda sa mayā etat uktaḥ iti 
SA_GV05_chup-1065	sa ha kṣattānviṣya nāvidam iti pratyeyāya /	sa ha kṣattā anviṣya na avidam iti pratyeyāya 
SA_GV05_chup-1066	taṃ hovāca yatrāre brāhmaṇasyānveṣaṇā tad enam arccheti // ChUp_4,1.7 //	tam ha uvāca yatra are brāhmaṇasya anveṣaṇā tat enam 
SA_GV05_chup-1067	so 'dhastāc chakaṭasya pāmānaṃ kaṣamāṇam upopaviveśa /	saḥ dhastāt śakaṭasya pāmānam kaṣamāṇam upopaviveśa 
SA_GV05_chup-1068	taṃ hābhyuvāda tvaṃ nu bhagavaḥ sayugvā raikva iti /	tam ha abhyuvāda tvam nu sayugvā raikvaḥ iti 
SA_GV05_chup-1069	ahaṃ hy arā 3 iti ha pratijajñe /	aham hi iti ha pratijajñe 
SA_GV05_chup-1070	sa ha kṣattāvidam iti pratyeyāya // ChUp_4,1.8 //	sa ha kṣattā avidam iti pratyeyāya 
SA_GV05_chup-1071	tad u ha jānaśrutiḥ pautrāyaṇaḥ ṣaṭ śatāni gavāṃ niṣkam aśvatarīrathaṃ tad ādāya praticakrame /	tat u ha jānaśrutiḥ pautrāyaṇaḥ ṣaḍ śatāni gavām niṣkam aśvatarī ratham tat ādāya praticakrame 
SA_GV05_chup-1072	taṃ hābhyuvāda // ChUp_4,2.1 //	tam ha abhyuvāda 
SA_GV05_chup-1073	raikvemāni ṣaṭ śatāni gavām ayaṃ niṣko 'yam aśvatarīrathaḥ /	raikva imāni ṣaḍ śatāni gavām ayam niṣkaḥ yam aśvatarī rathaḥ 
SA_GV05_chup-1074	anu ma etāṃ bhagavo devatāṃ śādhi yāṃ devatām upāssa iti // ChUp_4,2.2 //	anu me etām bhagavaḥ devatām śādhi yām devatām upāsse iti 
SA_GV05_chup-1075	tam u ha paraḥ pratyuvācāha hāretvā śūdra tavaiva saha gobhir astv iti /	tam u ha paraḥ pratyuvāca āha śūdra tava eva saha gobhiḥ astu iti 
SA_GV05_chup-1076	tad u ha punar eva jānaśrutiḥ pautrāyaṇaḥ sahasraṃ gavāṃ niṣkam aśvatarīrathaṃ duhitaraṃ tad ādāya praticakrame // ChUp_4,2.3 //	tat u ha punar eva jānaśrutiḥ pautrāyaṇaḥ sahasram gavām niṣkam aśvatarī ratham duhitaram tat ādāya praticakrame 
SA_GV05_chup-1077	taṃ hābhyuvāda /	tam ha abhyuvāda 
SA_GV05_chup-1078	raikvedaṃ sahasraṃ gavām ayaṃ niṣko 'yam aśvatarīratha iyaṃ jāyāyaṃ grāmo yasminn āsse 'nv eva mā bhagavaḥ śādhīti // ChUp_4,2.4 //	raikva idam sahasram gavām ayam niṣkaḥ yam aśvatarī rathaḥ iyam grāmaḥ yasmin āsse nu eva mā bhagavaḥ śādhi iti 
SA_GV05_chup-1079	tasyā ha mukham upodgṛhṇann uvācājahāremāḥ śūdrānenaiva mukhenālāpayiṣyathā iti /	tasyāḥ ha mukham upodgṛhṇan uvāca ājahāra imāḥ śūdra anena eva mukhena alāpayiṣyathāḥ iti 
SA_GV05_chup-1080	te haite raikvaparṇā nāma mahāvṛṣeṣu yatrāsmā uvāsa /	te ha ete raikvaparṇāḥ nāma mahāvṛṣeṣu yatra asmai uvāsa 
SA_GV05_chup-1081	tasmai hovāca // ChUp_4,2.5 //	tasmai ha uvāca 
SA_GV05_chup-1082	vāyur vāva saṃvargaḥ /	vāyuḥ vāva saṃvargaḥ 
SA_GV05_chup-1083	yadā vā agnir udvāyati vāyum evāpyeti /	yadā vai agniḥ udvāyati vāyum eva apyeti 
SA_GV05_chup-1084	yadā sūryo 'stam eti vāyum evāpyeti /	yadā sūryaḥ u stam eti vāyum eva apyeti 
SA_GV05_chup-1085	yadā candro 'stam eti vāyum evāpyeti // ChUp_4,3.1 //	yadā candraḥ u stam eti vāyum eva apyeti 
SA_GV05_chup-1086	yadāpa ucchuṣyanti vāyum evāpiyanti /	yadā āpaḥ ucchuṣyanti vāyum eva apiyanti 
SA_GV05_chup-1087	vāyur hy evaitān sarvān saṃvṛṅkte /	vāyuḥ hi eva etān sarvān saṃvṛṅkte 
SA_GV05_chup-1088	ity adhidaivatam // ChUp_4,3.2 //	iti adhidaivatam 
SA_GV05_chup-1089	athādhyātmam /	atha adhyātmam 
SA_GV05_chup-1090	prāṇo vāva samvargaḥ /	prāṇaḥ vāva samvargaḥ 
SA_GV05_chup-1091	sa yadā svapiti prāṇam eva vāg apy eti /	sa yadā svapiti prāṇam eva vāc api eti 
SA_GV05_chup-1092	prāṇaṃ cakṣuḥ /	prāṇam cakṣuḥ 
SA_GV05_chup-1093	prāṇaṃ śrotram /	prāṇam śrotram 
SA_GV05_chup-1094	prāṇaṃ manaḥ /	prāṇam manaḥ 
SA_GV05_chup-1095	prāṇo hy evaitān sarvān saṃvṛṅkta iti // ChUp_4,3.3 //	prāṇaḥ hi eva etān sarvān saṃvṛṅkte iti 
SA_GV05_chup-1096	tau vā etau dvau samvargau /	tau vai etau dvau samvargau 
SA_GV05_chup-1097	vāyur eva deveṣu prāṇaḥ prāṇeṣu // ChUp_4,3.4 //	vāyuḥ eva deveṣu prāṇaḥ prāṇeṣu 
SA_GV05_chup-1098	atha ha śaunakaṃ ca kāpeyam abhipratāriṇaṃ ca kākṣaseniṃ pariviṣyamāṇau brahmacārī bibhikṣe /	atha ha śaunakam ca kāpeyam abhipratāriṇam ca kākṣasenim pariviṣyamāṇau brahmacārī bibhikṣe 
SA_GV05_chup-1099	tasmā u ha na dadatuḥ // ChUp_4,3.5 //	tasmai u ha na dadatuḥ 
SA_GV05_chup-1100	sa hovāca /	sa ha uvāca 
SA_GV05_chup-1101	mahātmanaś caturo deva ekaḥ kaḥ sa jagāra bhuvanasya gopāḥ /	mahātmanaḥ caturaḥ devaḥ ekaḥ kaḥ sa jagāra bhuvanasya gopāḥ 
SA_GV05_chup-1102	taṃ kāpeya nābhipaśyanti martyā abhipratārin bahudhā vasantam /	tam kāpeya na abhipaśyanti martyāḥ abhipratārin bahudhā vasantam 
SA_GV05_chup-1103	yasmai vā etad annaṃ tasmā etan na dattam iti // ChUp_4,3.6 //	yasmai vai etat annam tasmai etat na dattam iti 
SA_GV05_chup-1104	tad u ha śaunakaḥ kāpeyaḥ pratimanvānaḥ pratyeyāya /	tat u ha śaunakaḥ kāpeyaḥ pratimanvānaḥ pratyeyāya 
SA_GV05_chup-1105	ātmā devānāṃ janitā prajānāṃ hiraṅyadaṃṣṭro babhaso 'nasūriḥ /	ātmā devānām janitā prajānām hiraṅya daṃṣṭraḥ babhasaḥ nasūriḥ 
SA_GV05_chup-1106	mahāntam asya mahimānam āhur anadyamāno yad anannam atti /	mahāntam asya mahimānam āhuḥ an adyamānaḥ yat an annam atti 
SA_GV05_chup-1107	iti vai vayam brahmacārin nedam upāsmahe dattāsmai bhikṣām iti // ChUp_4,3.7 //	iti vai vayam brahmacārin na idam upāsmahe datta asmai bhikṣām iti 
SA_GV05_chup-1108	tasmai u ha daduḥ /	tasmai u ha daduḥ 
SA_GV05_chup-1109	te vā ete pañcānye pañcānye daśa santas tat kṛtam /	te vai ete pañca anye pañca anye daśa santaḥ tat kṛtam 
SA_GV05_chup-1110	tasmāt sarvāsu dikṣv annam eva daśa kṛtam /	tasmāt sarvāsu dikṣu annam eva daśa kṛtam 
SA_GV05_chup-1111	saiṣā virāḍ annādī /	sā eṣā virāj annādī 
SA_GV05_chup-1112	tayedaṃ sarvaṃ dṛṣṭam /	tayā idam sarvam dṛṣṭam 
SA_GV05_chup-1113	sarvam asya idaṃ dṛṣṭaṃ bhavaty annādo bhavati ya evaṃ veda ya evaṃ veda // ChUp_4,3.8 //	sarvam asya idam dṛṣṭam bhavati anna ādaḥ bhavati yaḥ evam veda yaḥ evam veda 
SA_GV05_chup-1114	satyakāmo ha jābālo jabālāṃ mātaram āmantrayāṃ cakre /	satyakāmaḥ ha jābālaḥ jabālām mātaram āmantrayāṃ cakre 
SA_GV05_chup-1115	brahmacaryaṃ bhavati vivatsyāmi kiṃgotro nv aham asmīti // ChUp_4,4.1 //	brahmacaryam bhavati vivatsyāmi kiṃgotraḥ nu aham asmi iti 
SA_GV05_chup-1116	sā hainam uvāca /	sā ha enam uvāca 
SA_GV05_chup-1117	nāham etad veda tāta yadgotras tvam asi /	na aham etat veda tāta yad gotraḥ tvam asi 
SA_GV05_chup-1118	bahv aham carantī paricāriṇī yauvane tvām alabhe /	bahu aham carantī paricāriṇī yauvane tvām alabhe 
SA_GV05_chup-1119	sāham etan na veda yadgotras tvam asi /	sā aham etat na veda yad gotraḥ tvam asi 
SA_GV05_chup-1120	jabālā tu nāmāham asmi /	jabālā tu nāma aham asmi 
SA_GV05_chup-1121	satyakāmo nāma tvam asi /	satya kāmaḥ nāma tvam asi 
SA_GV05_chup-1122	sa satyakāma eva jābālo bruvīthā iti // ChUp_4,4.2 //	sa satyakāmaḥ eva jābālaḥ bruvīthāḥ iti 
SA_GV05_chup-1123	sa ha hāridrumataṃ gautamam etyovāca /	sa ha hāridrumatam gautamam etya uvāca 
SA_GV05_chup-1124	brahmacaryaṃ bhagavati vatsyāmi /	brahmacaryam bhagavati vatsyāmi 
SA_GV05_chup-1125	upeyāṃ bhagavantam iti // ChUp_4,4.3 //	upeyām bhagavantam iti 
SA_GV05_chup-1126	taṃ hovāca kiṃgotro nu somyāsīti /	tam ha uvāca kiṃgotraḥ nu somya asi iti 
SA_GV05_chup-1127	sa hovāca /	sa ha uvāca 
SA_GV05_chup-1128	nāham etad veda bho yadgotro 'ham asmi /	na aham etat veda bho yad gotraḥ ham asmi 
SA_GV05_chup-1129	apṛcchaṃ mātaram /	apṛccham mātaram 
SA_GV05_chup-1130	sā mā pratyabravīd bahv aham carantī paricariṇī yauvane tvām alabhe /	sā mā pratyabravīt bahu aham carantī paricariṇī yauvane tvām alabhe 
SA_GV05_chup-1131	sāham etan na veda yadgotras tvam asi /	sā aham etat na veda yad gotraḥ tvam asi 
SA_GV05_chup-1132	jabālā tu nāmāham asmi /	jabālā tu nāma aham asmi 
SA_GV05_chup-1133	satyakāmo nāma tvam asīti /	satya kāmaḥ nāma tvam asi iti 
SA_GV05_chup-1134	so 'haṃ satyakāmo jābālo 'smi bho iti // ChUp_4,4.4 //	saḥ ham satyakāmaḥ jābālaḥ smi bho iti 
SA_GV05_chup-1135	taṃ hovāca /	tam ha uvāca 
SA_GV05_chup-1136	naitad abrahmaṇo vivaktum arhati /	na etat abrahmaṇaḥ vivaktum arhati 
SA_GV05_chup-1137	samidhaṃ somyāhara /	samidham somya āhara 
SA_GV05_chup-1138	upa tvā neṣye na satyād agā iti /	upa tvā neṣye na satyāt agāḥ iti 
SA_GV05_chup-1139	tam upanīya kṛśānām abalānāṃ catuḥśatā gā nirākṛtya uvācemāḥ somyānusaṃvrajeti /	tam upanīya kṛśānām abalānām catur śatāḥ gāḥ nirākṛtya uvāca imāḥ somya anusaṃvraja iti 
SA_GV05_chup-1140	tā abhiprasthāpayann uvāca /	tāḥ abhiprasthāpayan uvāca 
SA_GV05_chup-1141	nāsahasreṇāvarteyeti /	na a sahasreṇa āvarteya iti 
SA_GV05_chup-1142	sa ha varṣagaṇaṃ provāsa /	sa ha varṣa gaṇam provāsa 
SA_GV05_chup-1143	tā yadā sahasraṃ sampeduḥ // ChUp_4,4.5 //	tāḥ yadā sahasram sampeduḥ 
SA_GV05_chup-1144	atha hainam ṛṣabho 'bhyuvāda satyakāma 3 iti /	atha ha enam ṛṣabhaḥ bhyuvāda satyakāmaḥ iti 
SA_GV05_chup-1145	bhagava iti ha pratiśuśrāva /	bhagavaḥ iti ha pratiśuśrāva 
SA_GV05_chup-1146	prāptāḥ somya sahasraṃ smaḥ /	prāptāḥ somya sahasram smaḥ 
SA_GV05_chup-1147	prāpaya na ācāryakulam // ChUp_4,5.1 //	prāpaya naḥ ācārya kulam 
SA_GV05_chup-1148	brahmaṇaś ca te pādaṃ bravāṇi iti /	brahmaṇaḥ ca te pādam bravāṇi iti 
SA_GV05_chup-1149	bravītu me bhagavān iti /	bravītu me bhagavān iti 
SA_GV05_chup-1150	tasmai hovāca /	tasmai ha uvāca 
SA_GV05_chup-1151	prācī dik kalā /	prācī diś kalā 
SA_GV05_chup-1152	praticī dik kalā /	praticī diś kalā 
SA_GV05_chup-1153	dakṣiṇā dik kalā /	dakṣiṇā diś kalā 
SA_GV05_chup-1154	udīcī dik kalā /	udīcī diś kalā 
SA_GV05_chup-1155	eṣa vai somya catuṣkalaḥ pādo brahmaṇaḥ prakāśavān nāma // ChUp_4,5.2 //	eṣa vai somya catuṣkalaḥ pādaḥ brahmaṇaḥ prakāśavān nāma 
SA_GV05_chup-1156	sa ya etam evaṃ vidvāṃś catuṣkalaṃ pādaṃ brahmaṇaḥ prakāśavān ity upāste prakāśavān asmiṃl loke bhavati /	sa yaḥ etam evam vidvān catuṣkalam pādam brahmaṇaḥ prakāśavān iti upāste prakāśavān asmin loke bhavati 
SA_GV05_chup-1157	prakāśavato ha lokāñ jayati ya etam evaṃ vidvāṃś catuṣkalaṃ pādaṃ brahmaṇaḥ prakāśavān ity upāste // ChUp_4,5.3 //	prakāśavataḥ ha lokān jayati yaḥ etam evam vidvān catuṣkalam pādam brahmaṇaḥ prakāśavān iti upāste 
SA_GV05_chup-1158	agniṣṭe pādaṃ vakteti /	agniṣṭe pādam vaktā iti 
SA_GV05_chup-1159	sa ha śvo bhūte gā abhiprasthāpayāṃ cakāra /	sa ha śvas bhūte gāḥ abhiprasthāpayām cakāra 
SA_GV05_chup-1160	tā yatrābhisāyaṃ babhūvus tatrāgnim upasamādhāya gā uparudhya samidham ādhāya paścād agneḥ prāṅ upopaviveśa // ChUp_4,6.1 //	tāḥ yatra abhisāyam babhūvuḥ tatra agnim upasamādhāya gāḥ uparudhya samidham ādhāya paścāt agneḥ prāṅ upopaviveśa 
SA_GV05_chup-1161	tam agnir abhyuvāda satyakāma 3 iti /	tam agniḥ abhyuvāda satyakāmaḥ iti 
SA_GV05_chup-1162	bhagava iti ha pratiśuśrāva // ChUp_4,6.2 //	bhagavaḥ iti ha pratiśuśrāva 
SA_GV05_chup-1163	brahmaṇaḥ somya te pādaṃ bravāṇīti /	brahmaṇaḥ somya te pādam bravāṇi iti 
SA_GV05_chup-1164	bravītu me bhagavān iti /	bravītu me bhagavān iti 
SA_GV05_chup-1165	tasmai ha uvāca /	tasmai ha uvāca 
SA_GV05_chup-1166	pṛthivī kalā /	pṛthivī kalā 
SA_GV05_chup-1167	antarikṣaṃ kalā /	antarikṣam kalā 
SA_GV05_chup-1168	dyauḥ kalā /	dyauḥ kalā 
SA_GV05_chup-1169	samudraḥ kalā /	samudraḥ kalā 
SA_GV05_chup-1170	eṣa vai somya catuṣkalaḥ pādo brahmaṇo 'nantavān nāma // ChUp_4,6.3 //	eṣa vai somya catuṣkalaḥ pādaḥ brahmaṇaḥ nantavān nāma 
SA_GV05_chup-1171	sa ya etam evaṃ vidvāṃś catuṣkalaṃ pādaṃ brahmaṇo 'nantavān ity upāste 'nantavān asmiṃl loke bhavati /	sa yaḥ etam evam vidvān catuṣkalam pādam brahmaṇaḥ nantavān iti upāste nantavān asmin loke bhavati 
SA_GV05_chup-1172	anantavato ha lokāñ jayati ya etam evaṃ vidvāṃś catuṣkalaṃ pādaṃ brahmaṇo 'nantavān ity upāste // ChUp_4,6.4 //	anantavataḥ ha lokān jayati yaḥ etam evam vidvān catuṣkalam pādam brahmaṇaḥ nantavān iti upāste 
SA_GV05_chup-1173	brahmaṇaḥ somya te pādaṃ bravāṇīti /	brahmaṇaḥ somya te pādam bravāṇi iti 
SA_GV05_chup-1174	bravītu me bhagavān iti /	bravītu me bhagavān iti 
SA_GV05_chup-1175	tasmai hovāca /	tasmai ha uvāca 
SA_GV05_chup-1176	agniḥ kalā /	agniḥ kalā 
SA_GV05_chup-1177	sūryaḥ kalā /	sūryaḥ kalā 
SA_GV05_chup-1178	candraḥ kalā /	candraḥ kalā 
SA_GV05_chup-1179	vidyut kalā /	vidyut kalā 
SA_GV05_chup-1180	eṣa vai somya catuṣkalaḥ pādo brahmaṇo jyotiṣmān nāma // ChUp_4,7.3 //	eṣa vai somya catuṣkalaḥ pādaḥ brahmaṇaḥ jyotiṣmān nāma 
SA_GV05_chup-1181	sa ya etam evaṃ vidvāṃś catuṣkalaṃ pādaṃ brahmaṇo jyotiṣmān ity upāste jyotiṣmān asmiṃl loke bhavati /	sa yaḥ etam evam vidvān catuṣkalam pādam brahmaṇaḥ jyotiṣmān iti upāste jyotiṣmān asmin loke bhavati 
SA_GV05_chup-1182	jyotiṣmato ha lokāñ jayati ya etam evaṃ vidvāṃś catuṣkalaṃ pādaṃ brahmaṇo jyotiṣmān ity upāste // ChUp_4,7.4 //	jyotiṣmataḥ ha lokān jayati yaḥ etam evam vidvān catuṣkalam pādam brahmaṇaḥ jyotiṣmān iti upāste 
SA_GV05_chup-1183	madguṣṭe pādaṃ vakteti /	pādam vaktā iti 
SA_GV05_chup-1184	sa ha śvo bhūte gā abhiprasthāpayāṃ cakāra /	sa ha śvas bhūte gāḥ abhiprasthāpayām cakāra 
SA_GV05_chup-1185	tā yatrābhisāyaṃ babhūvus tatrāgnim upasamādhāya gā uparudhya samidham ādhāya paścād agneḥ prāṅ upopaviveśa // ChUp_4,8.1 //	tāḥ yatra abhisāyam babhūvuḥ tatra agnim upasamādhāya gāḥ uparudhya samidham ādhāya paścāt agneḥ prāṅ upopaviveśa 
SA_GV05_chup-1186	taṃ madgur upanipatyābhyuvāda satyakāma 3 iti /	tam madguḥ upanipatya abhyuvāda satyakāmaḥ iti 
SA_GV05_chup-1187	bhagava iti ha pratiśuśrāva // ChUp_4,8.2 //	bhagavaḥ iti ha pratiśuśrāva 
SA_GV05_chup-1188	brahmaṇaḥ somya te pādaṃ bravāṇīti /	brahmaṇaḥ somya te pādam bravāṇi iti 
SA_GV05_chup-1189	bravītu me bhagavān iti /	bravītu me bhagavān iti 
SA_GV05_chup-1190	tasmai hovāca /	tasmai ha uvāca 
SA_GV05_chup-1191	prāṇaḥ kalā /	prāṇaḥ kalā 
SA_GV05_chup-1192	cakṣuḥ kalā /	cakṣuḥ kalā 
SA_GV05_chup-1193	śrotraṃ kalā /	śrotram kalā 
SA_GV05_chup-1194	manaḥ kalā /	manaḥ kalā 
SA_GV05_chup-1195	eṣa vai somya catuṣkalaḥ pādo brahmaṇa āyatanavān nāma // ChUp_4,8.3 //	eṣa vai somya catuṣkalaḥ pādaḥ brahmaṇaḥ āyatanavān nāma 
SA_GV05_chup-1196	sa ya etam evaṃ vidvāṃś catuṣkalaṃ pādaṃ brahmaṇa āyatanavān ity upāsta āyatanavān asmiṃl loke bhavati /	sa yaḥ etam evam vidvān catuṣkalam pādam brahmaṇaḥ āyatanavān iti upāste āyatanavān asmin loke bhavati 
SA_GV05_chup-1197	āyatanavato ha lokāñ jayati ya etam evaṃ vidvāṃś catuṣkalaṃ pādaṃ brahmaṇa āyatanavān ity upāste // ChUp_4,8.4 //	āyatanavataḥ ha lokān jayati yaḥ etam evam vidvān catuṣkalam pādam brahmaṇaḥ āyatanavān iti upāste 
SA_GV05_chup-1198	prāpa hācaryakulam /	prāpa ha ācarya kulam 
SA_GV05_chup-1199	tam ācaryo 'bhyuvāda satyakāma 3 iti /	tam ācaryaḥ bhyuvāda satyakāmaḥ iti 
SA_GV05_chup-1200	bhagava iti ha pratiśuśrāva // ChUp_4,9.1 //	bhagavaḥ iti ha pratiśuśrāva 
SA_GV05_chup-1201	brahmavid iva vai somya bhāsi /	brahma vid iva vai somya bhāsi 
SA_GV05_chup-1202	ko nu tvānuśaśāseti /	kaḥ nu tvā anuśaśāsa iti 
SA_GV05_chup-1203	anye manuṣyebhya iti ha pratijajñe /	anye manuṣyebhyaḥ iti ha pratijajñe 
SA_GV05_chup-1204	bhagavāṃs tv eva me kāme brūyāt // ChUp_4,9.2 //	bhagavān tu eva me kāme brūyāt 
SA_GV05_chup-1205	śrutaṃ hy eva me bhagavaddṛśebhya ācāryād dhaiva vidyā viditā sādhiṣṭhaṃ prāpatīti /	śrutam hi eva me bhagavat dṛśebhyaḥ ācāryāt ha eva vidyā viditā sā adhiṣṭham prāpati iti 
SA_GV05_chup-1206	tasmai ha etad eva uvāca /	tasmai ha etat eva uvāca 
SA_GV05_chup-1207	atra ha na kiṃcana vīyāyeti vīyāyeti // ChUp_4,9.3 //	atra ha na kiṃcana vīyāya iti vīyāya iti 
SA_GV05_chup-1208	upakosalo ha vai kāmalāyanaḥ satyakāme jābāle brahmacāryam uvāsa /	upakosalaḥ ha vai kāmalāyanaḥ satyakāme jābāle brahmacāryam uvāsa 
SA_GV05_chup-1209	tasya ha dvādaśa vārṣāny agnīn paricacāra /	tasya ha dvādaśa vārṣāni agnīn paricacāra 
SA_GV05_chup-1210	sa ha smānyān antevāsinaḥ samāvartayaṃs taṃ ha smaiva na samāvartayati // ChUp_4,10.1 //	sa ha sma anyān antevāsinaḥ samāvartayan tam ha sma eva na samāvartayati 
SA_GV05_chup-1211	taṃ jāyovāca tapto brahmacārī kuśalam agnīn paricacārīt /	tam jāyā uvāca taptaḥ brahmacārī kuśalam agnīn paricacārīt 
SA_GV05_chup-1212	mā tvā agnayaḥ paripravocan /	mā tvā agnayaḥ paripravocan 
SA_GV05_chup-1213	prabrūhy asmā iti /	prabrūhi asmai iti 
SA_GV05_chup-1214	tasmai hāprocyaiva pravāsāṃ cakre // ChUp_4,10.2 //	tasmai ha a procya eva pravāsām cakre 
SA_GV05_chup-1215	sa ha vyādhinā anaśituṃ dadhre /	sa ha vyādhinā an aśitum dadhre 
SA_GV05_chup-1216	tam ācāryajāyā uvāca brahmacārinn aśāna /	tam ācārya jāyā uvāca brahmacārin aśāna 
SA_GV05_chup-1217	kiṃ nu na aśnāsi iti /	kim nu na aśnāsi iti 
SA_GV05_chup-1218	sa ha uvāca bahava ime 'smin puruṣe kāmā nānātyāyāḥ /	sa ha uvāca bahavaḥ ime smin puruṣe kāmāḥ nānātyāyāḥ 
SA_GV05_chup-1219	vyādhībhīḥ pratipūrṇo 'smi /	vyādhī bhīḥ pratipūrṇaḥ smi 
SA_GV05_chup-1220	na as/iṣyāmi iti // ChUp_4,10.3 //	na asiṣyāmi iti 
SA_GV05_chup-1221	atha hāgnayaḥ samūdire /	atha ha agnayaḥ samūdire 
SA_GV05_chup-1222	tapto brahmacārī kuśalaṃ naḥ paryacārīt /	taptaḥ brahmacārī kuśalam naḥ paryacārīt 
SA_GV05_chup-1223	hantāsmai prabravāmeti tasmai hocuḥ /	hanta asmai prabravāma iti tasmai ha ūcuḥ 
SA_GV05_chup-1224	prāṇo brahma kaṃ brahma khaṃ brahmeti // ChUp_4,10.4 //	prāṇaḥ brahma kam brahma kham brahma iti 
SA_GV05_chup-1225	sa hovāca /	sa ha uvāca 
SA_GV05_chup-1226	vijānāmy ahaṃ yat prāṇo brahma /	vijānāmi aham yat prāṇaḥ brahma 
SA_GV05_chup-1227	kaṃ ca tu khaṃ ca na vijānāmīti /	kam ca tu kham ca na vijānāmi iti 
SA_GV05_chup-1228	te hocuḥ /	te ha ūcuḥ 
SA_GV05_chup-1229	yad vāva kaṃ tad eva kham /	yat vāva kam tat eva kham 
SA_GV05_chup-1230	yad eva khaṃ tad eva kam iti /	yat eva kham tat eva kam iti 
SA_GV05_chup-1231	prāṇaṃ ca hāsmai tad ākāśaṃ cocuḥ // ChUp_4,10.5 //	prāṇam ca ha asmai tat ākāśam ca ūcuḥ 
SA_GV05_chup-1232	atha hainaṃ gārhapatyo 'nuśaśāsa pṛthivy agnir annam āditya iti /	atha ha enam gārhapatyaḥ nuśaśāsa pṛthivī agniḥ annam ādityaḥ iti 
SA_GV05_chup-1233	ya eṣa āditye puruṣo dṛśyate so 'ham asmi sa eva aham asmi iti // ChUp_4,11.1 //	yaḥ eṣaḥ āditye puruṣaḥ dṛśyate saḥ ham asmi saḥ eva aham asmi iti 
SA_GV05_chup-1234	sa ya etam evaṃ vidvān upāste /	sa yaḥ etam evam vidvān upāste 
SA_GV05_chup-1235	apahate pāpakṛtyām /	apahate pāpa kṛtyām 
SA_GV05_chup-1236	lokī bhavati /	lokī bhavati 
SA_GV05_chup-1237	sarvam āyur eti /	sarvam āyuḥ eti 
SA_GV05_chup-1238	jyog jīvati /	jyok jīvati 
SA_GV05_chup-1239	na asya avarapuruṣāḥ kṣīyante /	na asya avarapuruṣāḥ kṣīyante 
SA_GV05_chup-1240	upa vayaṃ taṃ bhuñjāmo 'smiṃś ca loke 'muṣmiṃś ca /	upa vayam tam bhuñjāmaḥ u smin ca loke muṣmin ca 
SA_GV05_chup-1241	ya etam evaṃ vidvān upāste // ChUp_4,11.2 //	yaḥ etam evam vidvān upāste 
SA_GV05_chup-1242	atha ha enam anvāhāryapacano 'nuśaśāsa āpo diśo nakṣatrāṇi candramā iti /	atha ha enam anvāhāryapacanaḥ nuśaśāsa āpaḥ diśaḥ nakṣatrāṇi candramāḥ iti 
SA_GV05_chup-1243	ya eṣa candramasi puruṣo dṛṣyate so 'ham asmi sa eva aham asmi iti // ChUp_4,12.1 //	yaḥ eṣa candramasi puruṣaḥ dṛṣyate saḥ ham asmi saḥ eva aham asmi iti 
SA_GV05_chup-1244	sa ya etam evaṃ vidvān upāste /	sa yaḥ etam evam vidvān upāste 
SA_GV05_chup-1245	apahate pāpakṛtyām /	apahate pāpa kṛtyām 
SA_GV05_chup-1246	lokī bhavati /	lokī bhavati 
SA_GV05_chup-1247	sarvam āyur eti /	sarvam āyuḥ eti 
SA_GV05_chup-1248	jyog jīvati /	jyok jīvati 
SA_GV05_chup-1249	na asya avarapuruṣāḥ kṣīyante /	na asya avarapuruṣāḥ kṣīyante 
SA_GV05_chup-1250	upa vayaṃ taṃ bhuñjāmo 'smiṃś ca loke 'muṣmiṃś ca /	upa vayam tam bhuñjāmaḥ u smin ca loke muṣmin ca 
SA_GV05_chup-1251	ya etam evaṃ vidvān upāste // ChUp_4,12.2 //	yaḥ etam evam vidvān upāste 
SA_GV05_chup-1252	atha hainam āhavanīyo 'nuśaśāsa prāṇa ākāśo dyaur vidyud iti /	atha ha enam āhavanīyaḥ nuśaśāsa prāṇaḥ ākāśaḥ dyauḥ vidyut iti 
SA_GV05_chup-1253	ya eṣa vidyuti puruṣo dṛśyate so 'ham asmi sa evāham asmīti // ChUp_4,13.1 //	yaḥ eṣa vidyuti puruṣaḥ dṛśyate saḥ ham asmi saḥ eva aham asmi iti 
SA_GV05_chup-1254	sa ya etam evaṃ vidvān upāste /	sa yaḥ etam evam vidvān upāste 
SA_GV05_chup-1255	apahate pāpakṛtyām /	apahate pāpa kṛtyām 
SA_GV05_chup-1256	lokī bhavati /	lokī bhavati 
SA_GV05_chup-1257	sarvam ayur eti /	sarvam ayuḥ eti 
SA_GV05_chup-1258	jyog jīvati /	jyok jīvati 
SA_GV05_chup-1259	nāsyāvarapuruṣāḥ kṣīyante /	na asya avarapuruṣāḥ kṣīyante 
SA_GV05_chup-1260	upa vayaṃ taṃ bhuñjāmo 'smiṃś ca loke 'muṣmiṃś ca /	upa vayam tam bhuñjāmaḥ u smin ca loke muṣmin ca 
SA_GV05_chup-1261	ya etam evaṃ vidvān upāste // ChUp_4,13.2 //	yaḥ etam evam vidvān upāste 
SA_GV05_chup-1262	te hocuḥ /	te ha ūcuḥ 
SA_GV05_chup-1263	upakosalaiṣā somya te 'smadvidyātmavidyā ca /	upakosala eṣā somya te smadvidyā ātma vidyā ca 
SA_GV05_chup-1264	ācāryas tu te gatiṃ vakteti /	ācāryaḥ tu te gatim vaktā iti 
SA_GV05_chup-1265	ājagāma hāsyācāryaḥ /	ājagāma ha asya ācāryaḥ 
SA_GV05_chup-1266	tam ācāryo 'bhyuvādopakosala 3 iti // ChUp_4,14.1 //	tam ācāryaḥ bhyuvāda upakosalaḥ iti 
SA_GV05_chup-1267	bhagava iti ha pratiśuśrāva /	bhagavaḥ iti ha pratiśuśrāva 
SA_GV05_chup-1268	brahmavida iva somya mukhaṃ bhāti /	brahma vidaḥ iva somya mukham bhāti 
SA_GV05_chup-1269	ko nu tvānuśaśāseti /	kaḥ nu tvā anuśaśāsa iti 
SA_GV05_chup-1270	ko nu mānuśiśyād bho itīhāpeva nihnute /	kaḥ nu mā anuśiśyāt bho nihnute 
SA_GV05_chup-1271	ime nūnam īdṛśā anyādṛśā itīhāgnīn abhyūde /	ime nūnam īdṛśāḥ anyādṛśāḥ iti iha agnīn abhyūde 
SA_GV05_chup-1272	kiṃ nu somya kila te 'vocann iti // ChUp_4,14.2 //	kim nu somya kila te vocan iti 
SA_GV05_chup-1273	idam iti ha pratijajñe /	idam iti ha pratijajñe 
SA_GV05_chup-1274	lokān vāva kila somya te 'vocan /	lokān vāva kila somya te vocan 
SA_GV05_chup-1275	ahaṃ tu te tad vakṣyāmi yathā puṣkarapalāśa āpo na śliṣyanta evam evaṃvidi pāpaṃ karma na śliṣyata iti /	aham tu te tat vakṣyāmi yathā puṣkarapalāśe āpaḥ na śliṣyante evam evaṃvidi pāpam karma na śliṣyate iti 
SA_GV05_chup-1276	bravītu me bhagavān iti /	bravītu me bhagavān iti 
SA_GV05_chup-1277	tasmai hovāca // ChUp_4,14.3 //	tasmai ha uvāca 
SA_GV05_chup-1278	ya eṣo 'kṣiṇi puruṣo dṛśyata eṣa ātmeti hovāca /	yaḥ eṣaḥ u kṣiṇi puruṣaḥ dṛśyate eṣaḥ ātmā iti ha uvāca 
SA_GV05_chup-1279	etad amṛtam abhayam etad brahmeti /	etat amṛtam abhayam etat brahma iti 
SA_GV05_chup-1280	tad yady apy asmin sarpir vodakaṃ vā siñcati vartmanī eva gacchati // ChUp_4,15.1 //	tat yadi api asmin sarpiḥ vā udakam vā siñcati vartmanī eva gacchati 
SA_GV05_chup-1281	etaṃ saṃyadvāma ity ācakṣate /	etam saṃyat vāmaḥ iti ācakṣate 
SA_GV05_chup-1282	etaṃ hi sarvāṇi vāmāny abhisaṃyanti /	etam hi sarvāṇi vāmāni abhisaṃyanti 
SA_GV05_chup-1283	sarvāṇy enaṃ vāmāny abhisaṃyanti ya evaṃ veda // ChUp_4,15.2 //	sarvāṇi enam vāmāni abhisaṃyanti yaḥ evam veda 
SA_GV05_chup-1284	eṣa u eva vāmanīḥ /	eṣaḥ u eva vāmanīḥ 
SA_GV05_chup-1285	eṣa hi sarvāṇi vāmāni nayati /	eṣa hi sarvāṇi vāmāni nayati 
SA_GV05_chup-1286	sarvāṇi vāmāni nayati ya evaṃ veda // ChUp_4,15.3 //	sarvāṇi vāmāni nayati yaḥ evam veda 
SA_GV05_chup-1287	eṣa u eva bhāmanīḥ /	eṣaḥ u eva bhāmanīḥ 
SA_GV05_chup-1288	eṣa hi sarveṣu lokeṣu bhāti /	eṣa hi sarveṣu lokeṣu bhāti 
SA_GV05_chup-1289	sarveṣu lokeṣu bhāti ya evaṃ veda // ChUp_4,15.4 //	sarveṣu lokeṣu bhāti yaḥ evam veda 
SA_GV05_chup-1290	atha yad u caivāsmiñ chavyaṃ kurvanti yadi ca nārciṣam evābhisaṃbhavanti /	atha yat u ca eva asmin chavyam kurvanti yadi ca na arciṣam eva abhisaṃbhavanti 
SA_GV05_chup-1291	arciṣo 'haḥ /	arciṣaḥ haḥ 
SA_GV05_chup-1292	ahna āpūryamāṇapakṣam /	ahnaḥ āpūryamāṇapakṣam 
SA_GV05_chup-1293	āpūryamāṇapakṣād yān ṣaḍ udaṅṅ eti māsāṃs tān /	āpūryamāṇapakṣāt yān ṣaṭ udaṅ eti māsān tān 
SA_GV05_chup-1294	māsebhyaḥ saṃvatsaram /	māsebhyaḥ saṃvatsaram 
SA_GV05_chup-1295	saṃvatsarād ādityam /	saṃvatsarāt ādityam 
SA_GV05_chup-1296	ādityāc candramasam /	ādityāt candramasam 
SA_GV05_chup-1297	candramaso vidyutam /	candramasaḥ vidyutam 
SA_GV05_chup-1298	tat puruṣo 'mānavaḥ /	tat puruṣaḥ mānavaḥ 
SA_GV05_chup-1299	sa enān brahma gamayati /	saḥ enān brahma gamayati 
SA_GV05_chup-1300	eṣa devapatho brahmapathaḥ /	eṣa deva pathaḥ brahma pathaḥ 
SA_GV05_chup-1301	etena pratipadyamānā imaṃ mānavam āvartaṃ nāvartante nāvartante // ChUp_4,15.5 //	etena pratipadyamānāḥ imam mānavam āvartam na āvartante na āvartante 
SA_GV05_chup-1302	eṣa ha vai yajño yo 'yaṃ pavate /	eṣa ha vai yajñaḥ yaḥ yam pavate 
SA_GV05_chup-1303	eṣa ha yann idaṃ sarvaṃ punāti /	eṣa ha yan idam sarvam punāti 
SA_GV05_chup-1304	yad eṣa yann idaṃ sarvaṃ punāti /	yat eṣa yan idam sarvam punāti 
SA_GV05_chup-1305	tasmād eṣa eva yajñaḥ /	tasmāt eṣaḥ eva yajñaḥ 
SA_GV05_chup-1306	tasya manaś ca vāk ca vartanī // ChUp_4,16.1 //	tasya manaḥ ca vāc ca vartanī 
SA_GV05_chup-1307	tayor anyatarāṃ manasā saṃskaroti brahmā /	tayoḥ anyatarām manasā saṃskaroti brahmā 
SA_GV05_chup-1308	vācā hotādhvaryur udgātānyatarām /	vācā hotā adhvaryuḥ udgātā anyatarām 
SA_GV05_chup-1309	sa yatropākṛte prātaranuvāke purā paridhānīyāyā brahmā vyavavadati // ChUp_4,16.2 //	sa yatra upākṛte prātaranuvāke purā paridhānīyāyāḥ brahmā vyavavadati 
SA_GV05_chup-1310	anyatarām eva vartanīṃ saṃskaroti /	anyatarām eva vartanīm saṃskaroti 
SA_GV05_chup-1311	hīyate 'nyatarā /	hīyate nyatarā 
SA_GV05_chup-1312	sa yathaikapād vrajan ratho vaikena cakreṇa vartamāno riṣyaty evam asya yajño riṣyati /	sa yathā eka pād vrajan rathaḥ vā ekena cakreṇa vartamānaḥ riṣyati evam asya yajñaḥ riṣyati 
SA_GV05_chup-1313	yajñaṃ riṣyantaṃ yajamāno 'nu riṣyati /	yajñam riṣyantam yajamānaḥ nu riṣyati 
SA_GV05_chup-1314	sa iṣṭvā pāpīyān bhavati // ChUp_4,16.3 //	saḥ iṣṭvā pāpīyān bhavati 
SA_GV05_chup-1315	atha yatra upākṛte prātaranuvāke na purā paridhānīyāyā brahmā vyavavadaty ubhe eva vartanī saṃskurvanti /	atha yatra upākṛte prātaranuvāke na purā paridhānīyāyāḥ brahmā vyavavadati ubhe eva vartanī saṃskurvanti 
SA_GV05_chup-1316	na hīyate 'nyatarā // ChUp_4,16.4 //	na hīyate nyatarā 
SA_GV05_chup-1317	sa yathobhayapād vrajan ratho vobhābhyāṃ cakrābhyāṃ vartamānaḥ pratitiṣṭhaty evam asya yajñaḥ pratitiṣṭhati yajñaṃ pratitiṣṭhantaṃ yajamāno  #	sa yathā ubhaya pād vrajan rathaḥ vā ubhābhyām cakrābhyām vartamānaḥ pratitiṣṭhati evam asya yajñaḥ pratitiṣṭhati yajñam pratitiṣṭhantam yajamānaḥ 
SA_GV05_chup-1318	'nu pratitiṣṭhati /	nu pratitiṣṭhati 
SA_GV05_chup-1319	sa iṣṭvā śreyān bhavati // ChUp_4,16.5 //	saḥ iṣṭvā śreyān bhavati 
SA_GV05_chup-1320	prajāpatir lokān abhyatapat /	prajāpatiḥ lokān abhyatapat 
SA_GV05_chup-1321	teṣāṃ tapyamānānāṃ rasān prāvṛhat /	teṣām tapyamānānām rasān prāvṛhat 
SA_GV05_chup-1322	agniṃ pṛthivyāḥ /	agnim pṛthivyāḥ 
SA_GV05_chup-1323	vāyum antarikṣāt /	vāyum antarikṣāt 
SA_GV05_chup-1324	ādityaṃ divaḥ // ChUp_4,17.1 //	ādityam divaḥ 
SA_GV05_chup-1325	sa etās tisro devatā abhyatapat /	saḥ etāḥ tisraḥ devatāḥ abhyatapat 
SA_GV05_chup-1326	tāsāṃ tapyamānānāṃ rasān prāvṛhat /	tāsām tapyamānānām rasān prāvṛhat 
SA_GV05_chup-1327	agner ṛcaḥ /	agneḥ ṛcaḥ 
SA_GV05_chup-1328	vāyor yajūṃṣi /	vāyoḥ yajūṃṣi 
SA_GV05_chup-1329	sāmāny ādityāt // ChUp_4,17.2 //	sāmāni ādityāt 
SA_GV05_chup-1330	sa etāṃ trayīṃ vidyām abhyatapat /	saḥ etām trayīm vidyām abhyatapat 
SA_GV05_chup-1331	tasyās tapyamānāyā rasān prāvṛhat /	tasyāḥ tapyamānāyāḥ rasān prāvṛhat 
SA_GV05_chup-1332	bhūr ity ṛgbhyaḥ /	bhūḥ iti ṛgbhyaḥ 
SA_GV05_chup-1333	bhuvar iti yajurbhyaḥ /	bhuvar iti yajurbhyaḥ 
SA_GV05_chup-1334	svar iti sāmabhyaḥ // ChUp_4,17.3 //	svar iti sāmabhyaḥ 
SA_GV05_chup-1335	tad yady ṛkto riṣyed bhūḥ svāheti gārhapatye juhuyāt /	tat yadi ṛktaḥ riṣyet bhūḥ svāhā iti gārhapatye juhuyāt 
SA_GV05_chup-1336	ṛcām eva tadrasenarcāṃ vīryeṇarcāṃ yajñasya viriṣṭaṃ saṃdadhāti // ChUp_4,17.4 //	ṛcām eva tat rasena ṛcām vīryeṇa ṛcām yajñasya viriṣṭam saṃdadhāti 
SA_GV05_chup-1337	atha yadi yajuṣṭo riṣyed bhuvaḥ svāheti dakṣiṇāgnau juhuyāt /	atha yadi yajuṣṭaḥ riṣyet bhuvaḥ svāhā iti dakṣiṇāgnau juhuyāt 
SA_GV05_chup-1338	yajuṣām eva tadrasena yajuṣāṃ vīryeṇa yajuṣāṃ yajñasya viriṣṭaṃ saṃdadhāti // ChUp_4,17.5 //	yajuṣām eva tat rasena yajuṣām vīryeṇa yajuṣām yajñasya viriṣṭam saṃdadhāti 
SA_GV05_chup-1339	atha yadi sāmato riṣyet svaḥ svāhety āhavanīye juhuyāt /	atha yadi sāmataḥ riṣyet svar svāhā iti āhavanīye juhuyāt 
SA_GV05_chup-1340	sāmnām eva tadrasena sāmnāṃ vīryeṇa sāmnāṃ yajñasya viriṣṭaṃ saṃdadhāti // ChUp_4,17.6 //	sāmnām eva tat rasena sāmnām vīryeṇa sāmnām yajñasya viriṣṭam saṃdadhāti 
SA_GV05_chup-1341	tad yathā lavaṇena suvarṇaṃ saṃdadhyāt /	tat yathā lavaṇena suvarṇam saṃdadhyāt 
SA_GV05_chup-1342	suvarṇena rajataṃ rajatena trapu trapuṇā sīsaṃ sīsena lohaṃ lohena dāru dāru carmaṇā // ChUp_4,17.7 //	suvarṇena rajatam rajatena trapu trapuṇā sīsam sīsena loham lohena dāru dāru carmaṇā 
SA_GV05_chup-1343	evam eṣāṃ lokānām āsāṃ devatānām asyās trayyā vidyāyā vīryeṇa yajñasya viriṣṭaṃ saṃdadhāti /	evam eṣām lokānām āsām devatānām asyāḥ trayyāḥ vidyāyāḥ vīryeṇa yajñasya viriṣṭam saṃdadhāti 
SA_GV05_chup-1344	bheṣajakṛto ha vā eṣa yajño yatraivaṃvid brahmā bhavati // ChUp_4,17.8 //	bheṣaja kṛtaḥ ha vai eṣa yajñaḥ yatra evaṃvid brahmā bhavati 
SA_GV05_chup-1345	eṣa ha vā udakpravaṇo yajño yatraivaṃvid brahmā bhavati /	eṣa ha vai udak pravaṇaḥ yajñaḥ yatra evaṃvid brahmā bhavati 
SA_GV05_chup-1346	evaṃvidaṃ ha vā eṣā brahmāṇam anu gāthā /	evaṃvidam ha vai eṣā brahmāṇam anu gāthā 
SA_GV05_chup-1347	yato yata āvartate tat tad gacchati // ChUp_4,17.9 //	yatas yatas āvartate tat tat gacchati 
SA_GV05_chup-1348	mānavaḥ /	mānavaḥ 
SA_GV05_chup-1349	brahmaivaika ṛtvik kurūn aśvābhirakṣati /	brahmā eva ekaḥ ṛtvij kurūn aśva abhirakṣati 
SA_GV05_chup-1350	evaṃvid dha vai brahmā yajñaṃ yajamānaṃ sarvāṃś cartvijo 'bhirakṣati /	evaṃvid ha vai brahmā yajñam yajamānam sarvān ca ṛtvijaḥ bhirakṣati 
SA_GV05_chup-1351	tasmād evaṃvidam eva brahmāṇaṃ kurvīta nānevaṃvidaṃ nānevaṃvidam // ChUp_4,17.10 //	tasmāt evaṃvidam eva brahmāṇam kurvīta na an evaṃvidam na an evaṃvidam 
SA_GV05_chup-1352	yo ha vai jyeṣṭhaṃ ca śreṣṭhaṃ ca veda jyeṣṭhaś ca ha vai śreṣṭhaś ca bhavati /	yaḥ ha vai jyeṣṭham ca śreṣṭham ca veda jyeṣṭhaḥ ca ha vai śreṣṭhaḥ ca bhavati 
SA_GV05_chup-1353	prāṇo vāva jyeṣṭhaś ca śreṣṭhaś ca // ChUp_5,1.1 //	prāṇaḥ vāva jyeṣṭhaḥ ca śreṣṭhaḥ ca 
SA_GV05_chup-1354	yo ha vai vasiṣṭhaṃ veda vasiṣṭho ha svānāṃ bhavati /	yaḥ ha vai vasiṣṭham veda vasiṣṭhaḥ ha svānām bhavati 
SA_GV05_chup-1355	vāg vāva vasiṣṭhaḥ // ChUp_5,1.2 //	vāc vāva vasiṣṭhaḥ 
SA_GV05_chup-1356	yo ha vai pratiṣṭhāṃ veda prati ha tiṣṭhaty asmiṃś ca loke 'muṣmiṃś ca /	yaḥ ha vai pratiṣṭhām veda prati ha tiṣṭhati asmin ca loke muṣmin ca 
SA_GV05_chup-1357	cakṣur vāva pratiṣṭhā // ChUp_5,1.3 //	cakṣuḥ vāva pratiṣṭhā 
SA_GV05_chup-1358	yo ha vai saṃpadaṃ veda saṃ hāsmai kāmāḥ padyante daivāś ca mānuṣāś ca /	yaḥ ha vai saṃpadam veda sam ha asmai kāmāḥ padyante daivāḥ ca mānuṣāḥ ca 
SA_GV05_chup-1359	śrotraṃ vāva saṃpat // ChUp_5,1.4 //	śrotram vāva saṃpad 
SA_GV05_chup-1360	yo ha vā āyatanaṃ vedāyatanaṃ ha svānāṃ bhavati /	yaḥ ha vai āyatanam veda āyatanam ha svānām bhavati 
SA_GV05_chup-1361	mano ha vā āyatanam // ChUp_5,1.5 //	manaḥ ha vai āyatanam 
SA_GV05_chup-1362	atha ha prāṇā ahaṃśreyasi vyūdire /	atha ha prāṇāḥ ahaṃśreyasi vyūdire 
SA_GV05_chup-1363	ahaṃ śreyān asmy ahaṃ śreyān asmīti // ChUp_5,1.6 //	aham śreyān asmi aham śreyān asmi iti 
SA_GV05_chup-1364	te ha prāṇāḥ prajāpatiṃ pitaram etyocuḥ bhagavan ko naḥ śreṣṭha iti /	te ha prāṇāḥ prajāpatim pitaram etya ūcuḥ bhagavan kaḥ naḥ śreṣṭhaḥ iti 
SA_GV05_chup-1365	tān hovāca /	tān ha uvāca 
SA_GV05_chup-1366	yasmin va utkrānte śarīraṃ pāpiṣṭhataram iva dṛśyeta sa vaḥ śreṣṭha iti // ChUp_5,1.7 //	yasmin utkrānte śarīram pāpiṣṭhataram iva dṛśyeta sa vaḥ śreṣṭhaḥ iti 
SA_GV05_chup-1367	sā ha vāg uccakrāma /	sā ha vāc uccakrāma 
SA_GV05_chup-1368	sā saṃvatsaraṃ proṣya paryetyovāca /	sā saṃvatsaram proṣya paryetya uvāca 
SA_GV05_chup-1369	katham aśakatarte maj jīvitum iti /	katham aśakata ṛte mat jīvitum iti 
SA_GV05_chup-1370	yathā kalā avadantaḥ prāṇantaḥ prāṇena paśyantaś cakṣuṣā śṛṇvantaḥ śrotreṇa dhyāyanto manasaivam iti /	yathā kalāḥ a vadantaḥ prāṇantaḥ prāṇena paśyantaḥ cakṣuṣā śṛṇvantaḥ śrotreṇa dhyāyantaḥ manasā evam iti 
SA_GV05_chup-1371	praviveśa ha vāk // ChUp_5,1.8 //	praviveśa ha vāc 
SA_GV05_chup-1372	cakṣur hoccakrāma /	cakṣuḥ ha uccakrāma 
SA_GV05_chup-1373	tat saṃvatsaraṃ proṣya paryetyovāca /	tat saṃvatsaram proṣya paryetya uvāca 
SA_GV05_chup-1374	katham aśakatarte maj jīvitum iti /	katham aśakata ṛte mat jīvitum iti 
SA_GV05_chup-1375	yathāndhā apaśyantaḥ prāṇantaḥ prāṇena vadanto vācā śṛṇvantaḥ śrotreṇa dhyāyanto manasaivam iti /	yathā andhāḥ a paśyantaḥ prāṇantaḥ prāṇena vadantaḥ vācā śṛṇvantaḥ śrotreṇa dhyāyantaḥ manasā evam iti 
SA_GV05_chup-1376	praviveśa ha cakṣuḥ // ChUp_5,1.9 //	praviveśa ha cakṣuḥ 
SA_GV05_chup-1377	śrotraṃ hoccakrāma /	śrotram ha uccakrāma 
SA_GV05_chup-1378	tat saṃvatsaraṃ proṣya paryetyovāca katham aśakatarte maj jīvitum iti /	tat saṃvatsaram proṣya paryetya uvāca katham aśakata ṛte mat jīvitum iti 
SA_GV05_chup-1379	yathā badhirā aśṛṇvantaḥ prāṇantaḥ prāṇena vadanto vācā paśyantaś cakṣuṣā dhyāyanto manasaivam iti /	yathā badhirāḥ a śṛṇvantaḥ prāṇantaḥ prāṇena vadantaḥ vācā paśyantaḥ cakṣuṣā dhyāyantaḥ manasā evam iti 
SA_GV05_chup-1380	praviveśa ha śrotram // ChUp_5,1.10 //	praviveśa ha śrotram 
SA_GV05_chup-1381	mano hoccakrāma /	manaḥ ha uccakrāma 
SA_GV05_chup-1382	tat saṃvatsaraṃ proṣya paryetyovāca /	tat saṃvatsaram proṣya paryetya uvāca 
SA_GV05_chup-1383	katham aśakatarte maj jīvitum iti /	katham aśakata ṛte mat jīvitum iti 
SA_GV05_chup-1384	yathā bālā amanasaḥ prāṇantaḥ prāṇena vadanto vācā paśyantaś cakṣuṣā śṛṇvantaḥ śrotreṇaivam iti /	yathā bālāḥ amanasaḥ prāṇantaḥ prāṇena vadantaḥ vācā paśyantaḥ cakṣuṣā śṛṇvantaḥ śrotreṇa evam iti 
SA_GV05_chup-1385	praviveśa ha manaḥ // ChUp_5,1.11 //	praviveśa ha manaḥ 
SA_GV05_chup-1386	atha ha prāṇa uccikramiṣan sa yathā suhayaḥ paḍvīśaśaṅkūn saṃkhided evam itarān prāṇān samakhidat /	atha ha prāṇaḥ uccikramiṣan sa yathā su hayaḥ paḍvīśa śaṅkūn saṃkhidet evam itarān prāṇān samakhidat 
SA_GV05_chup-1387	taṃ hābhisametyocuḥ /	tam ha abhisametya ūcuḥ 
SA_GV05_chup-1388	bhagavann edhi /	bhagavan edhi 
SA_GV05_chup-1389	tvaṃ naḥ śreṣṭho 'si /	tvam naḥ śreṣṭhaḥ si 
SA_GV05_chup-1390	motkramīr iti // ChUp_5,1.12 //	mā utkramīḥ iti 
SA_GV05_chup-1391	atha hainaṃ vāg uvāca /	atha ha enam vāc uvāca 
SA_GV05_chup-1392	yad ahaṃ vasiṣṭho 'smi tvaṃ tadvasiṣṭho 'sīti /	yat aham vasiṣṭhaḥ smi tvam tad vasiṣṭhaḥ si iti 
SA_GV05_chup-1393	atha hainaṃ cakṣur uvāca /	atha ha enam cakṣuḥ uvāca 
SA_GV05_chup-1394	yad ahaṃ pratiṣṭhāsmi tvaṃ tatpratiṣṭhāsīti // ChUp_5,1.13 //	yat aham pratiṣṭhā asmi tvam tad pratiṣṭhā asi iti 
SA_GV05_chup-1395	atha hainaṃ śrotram uvāca /	atha ha enam śrotram uvāca 
SA_GV05_chup-1396	yad ahaṃ saṃpad asmi tvaṃ tatsaṃpad asīti /	yat aham saṃpad asmi tvam tat saṃpad asi iti 
SA_GV05_chup-1397	atha hainaṃ mana uvāca /	atha ha enam manaḥ uvāca 
SA_GV05_chup-1398	yad aham āyatanam asmi tvaṃ tadāyatanam asīti // ChUp_5,1.14 //	yat aham āyatanam asmi tvam tad āyatanam asi iti 
SA_GV05_chup-1399	na vai vāco na cakṣūṃṣi na śrotrāṇi na manāṃsīty ācakṣate /	na vai vācaḥ na cakṣūṃṣi na śrotrāṇi na manāṃsi iti ācakṣate 
SA_GV05_chup-1400	prāṇā ity evācakṣate /	prāṇāḥ iti eva ācakṣate 
SA_GV05_chup-1401	prāṇo hy evaitāni sarvāṇi bhavati // ChUp_5,1.15 //	prāṇaḥ hi eva etāni sarvāṇi bhavati 
SA_GV05_chup-1402	sa hovāca kiṃ me 'nnaṃ bhaviṣyatīti /	sa ha uvāca kim me nnam bhaviṣyati iti 
SA_GV05_chup-1403	yat kiṃcid idam ā śvabhya ā śakunibhya iti hocuḥ /	yat kiṃcid idam ā śvabhyaḥ ā śakunibhyaḥ iti ha ūcuḥ 
SA_GV05_chup-1404	tad vā etad anasyānnam /	tat vai etat anasya annam 
SA_GV05_chup-1405	ano ha vai nāma pratyakṣam /	anaḥ ha vai nāma pratyakṣam 
SA_GV05_chup-1406	na ha vā evaṃvidi kiṃcanānannaṃ bhavatīti // ChUp_5,2.1 //	na ha vai evaṃvidi kiṃcana anannam bhavati iti 
SA_GV05_chup-1407	sa hovāca kiṃ me vāso bhaviṣyatīti /	sa ha uvāca kim me vāsaḥ bhaviṣyati iti 
SA_GV05_chup-1408	āpa iti hocuḥ /	āpaḥ iti ha ūcuḥ 
SA_GV05_chup-1409	tasmād vā etad aśiṣyantaḥ purastāc copariṣṭāc cādbhiḥ paridadhati /	tasmāt vai etat a śiṣyantaḥ purastāt ca upariṣṭāt ca adbhiḥ paridadhati 
SA_GV05_chup-1410	lambhuko ha vāso bhavati /	lambhukaḥ ha vāsaḥ bhavati 
SA_GV05_chup-1411	anagno ha bhavati // ChUp_5,2.2 //	anagnaḥ ha bhavati 
SA_GV05_chup-1412	tad dhaitat satyakāmo jābālo gośrutaye vaiyāghrapadyāyoktvovāca /	tat ha etat satyakāmaḥ jābālaḥ gośrutaye vaiyāghrapadyāya uktvā uvāca 
SA_GV05_chup-1413	yady apy enac chuṣkāya sthāṇave brūyāj jāyerann evāsmiñ chākhāḥ praroheyuḥ palāśānīti // ChUp_5,2.3 //	yadi api enat śuṣkāya sthāṇave brūyāt jāyeran eva asmin śākhāḥ praroheyuḥ palāśāni iti 
SA_GV05_chup-1414	atha yadi mahaj jigamiṣet,	atha yadi mahat jigamiṣet 
SA_GV05_chup-1415	amāvāsyāyām dīkṣitvā paurṇamāsyāṃ rātrau sarvauṣadhasya mantham dadhimadhunor upamathya jyeṣṭhāya śreṣṭhāya svāhety agnāv ājyasya hutvā manthe  #	amāvāsyāyām dīkṣitvā paurṇamāsyām rātrau sarva auṣadhasya mantham dadhi madhunoḥ upamathya jyeṣṭhāya śreṣṭhāya svāhā iti agnau ājyasya hutvā manthe 
SA_GV05_chup-1416	saṃpātam avanayet // ChUp_5,2.4 //	saṃpātam avanayet 
SA_GV05_chup-1417	vasiṣṭhāya svāhety agnāv ājyasya hutvā manthe saṃpātam avanayet /	vasiṣṭhāya svāhā iti agnau ājyasya hutvā manthe saṃpātam avanayet 
SA_GV05_chup-1418	pratiṣṭhāyai svāhety agnāv ājyasya hutvā manthe saṃpātam avanayet /	pratiṣṭhāyai svāhā iti agnau ājyasya hutvā manthe saṃpātam avanayet 
SA_GV05_chup-1419	saṃpade svāhety agnāv ājyasya hutvā manthe saṃpātam avanayet /	saṃpade svāhā iti agnau ājyasya hutvā manthe saṃpātam avanayet 
SA_GV05_chup-1420	āyatanāya svāhety agnāv ājyasya hutvā manthe saṃpātam avanayet // ChUp_5,2.5 //	āyatanāya svāhā iti agnau ājyasya hutvā manthe saṃpātam avanayet 
SA_GV05_chup-1421	atha pratisṛpyāñjalau mantham ādhāya japati /	atha pratisṛpya añjalau mantham ādhāya japati 
SA_GV05_chup-1422	amo nāmāsi /	amaḥ nāma asi 
SA_GV05_chup-1423	amā hi te sarvam idam /	amā hi te sarvam idam 
SA_GV05_chup-1424	sa hi jyeṣṭhaḥ śreṣṭho rājādhipatiḥ /	sa hi jyeṣṭhaḥ śreṣṭhaḥ rājā adhipatiḥ 
SA_GV05_chup-1425	sa mā jyaiṣṭhyaṃ śraiṣṭhyaṃ rājyam ādhipatyaṃ gamayatu /	sa mā jyaiṣṭhyam śraiṣṭhyam rājyam ādhipatyam gamayatu 
SA_GV05_chup-1426	aham evedaṃ sarvam asānīti // ChUp_5,2.6 //	aham eva idam sarvam asāni iti 
SA_GV05_chup-1427	atha khalv etayarcā paccha ācāmati /	atha khalu etayā ṛcā pacchas ācāmati 
SA_GV05_chup-1428	tat savitur vṛṇīmaha ity ācāmati /	tat savituḥ vṛṇīmahe iti ācāmati 
SA_GV05_chup-1429	vayaṃ devasya bhojanam ity ācāmati /	vayam devasya bhojanam iti ācāmati 
SA_GV05_chup-1430	śreṣṭhaṃ sarvadhātamam ity ācāmati /	śreṣṭham sarva dhātamam iti ācāmati 
SA_GV05_chup-1431	turaṃ bhagasya dhīmahīti sarvaṃ pibati /	turam bhagasya dhīmahi iti sarvam pibati 
SA_GV05_chup-1432	nirṇijya kaṃsaṃ camasaṃ vā paścād agneḥ saṃviśati /	nirṇijya kaṃsam camasam vā paścāt agneḥ saṃviśati 
SA_GV05_chup-1433	carmaṇi vā sthaṇḍile vā vācaṃyamo 'prasāhaḥ /	carmaṇi vā sthaṇḍile vā vācaṃyamaḥ prasāhaḥ 
SA_GV05_chup-1434	sa yadi striyaṃ paśyet samṛddhaṃ karmeti vidyāt // ChUp_5,2.7 //	sa yadi striyam paśyet samṛddham karma iti vidyāt 
SA_GV05_chup-1435	tad eṣa ślokaḥ /	tat eṣa ślokaḥ 
SA_GV05_chup-1436	yadā karmasu kāmyeṣu striyaṃ svapneṣu paśyati /	yadā karmasu kāmyeṣu striyam svapneṣu paśyati 
SA_GV05_chup-1437	samṛddhiṃ tatra jānīyāt tasmin svapnanidarśane tasmin svapnanidarśane // ChUp_5,2.8 //	samṛddhim tatra jānīyāt tasmin svapna nidarśane tasmin svapna nidarśane 
SA_GV05_chup-1438	śvetaketur hāruṇeyaḥ pañcālānāṃ samitim eyāya /	śvetaketuḥ ha āruṇeyaḥ pañcālānām samitim eyāya 
SA_GV05_chup-1439	taṃ ha pravāhaṇo jaivalir uvāca /	tam ha pravāhaṇaḥ jaivaliḥ uvāca 
SA_GV05_chup-1440	kumārānu tvā aśiṣat piteti /	kumāra anu tvā aśiṣat pitā iti 
SA_GV05_chup-1441	anu hi bhagava iti // ChUp_5,3.1 //	anu hi bhagavaḥ iti 
SA_GV05_chup-1442	vettha yad ito 'dhi prajāḥ prayantīti /	vettha yat itas dhi prajāḥ prayanti iti 
SA_GV05_chup-1443	na bhagava iti /	na bhagavaḥ iti 
SA_GV05_chup-1444	vettha yathā punar āvartanta 3 iti /	vettha yathā punar āvartante iti 
SA_GV05_chup-1445	na bhagava iti /	na bhagavaḥ iti 
SA_GV05_chup-1446	vettha pathor devayānasya pitṛyāṇasya ca vyāvartanā 3 iti /	vettha pathoḥ deva yānasya pitṛyāṇasya ca vyāvartanāḥ iti 
SA_GV05_chup-1447	na bhagava iti // ChUp_5,3.2 //	na bhagavaḥ iti 
SA_GV05_chup-1448	vettha yathāsau loko na saṃpūryata 3 iti /	vettha yathā asau lokaḥ na saṃpūryate iti 
SA_GV05_chup-1449	na bhagava iti /	na bhagavaḥ iti 
SA_GV05_chup-1450	vettha yathā pañcamyām āhutāv āpaḥ puruṣavacaso bhavantīti /	vettha yathā pañcamyām āhutau āpaḥ puruṣa vacasaḥ bhavanti iti 
SA_GV05_chup-1451	naiva bhagava iti // ChUp_5,3.3 //	na eva bhagavaḥ iti 
SA_GV05_chup-1452	athānu kim anu śiṣṭho 'vocathā yo hīmāni na vidyāt /	atha anu kim anu śiṣṭhaḥ vocathāḥ yaḥ hi imāni na vidyāt 
SA_GV05_chup-1453	kathaṃ so 'nuśiṣṭo bruvīteti /	katham saḥ nuśiṣṭaḥ bruvīta iti 
SA_GV05_chup-1454	sa hāyastaḥ pitur ardham eyāya /	sa ha ayastaḥ pituḥ ardham eyāya 
SA_GV05_chup-1455	taṃ hovācānanuśiṣya vāva kila mā bhagavān abravīd anu tvāśiṣam iti // ChUp_5,3.4 //	tam ha uvāca an anuśiṣya vāva kila mā bhagavān abravīt anu tvā aśiṣam iti 
SA_GV05_chup-1456	pañca mā rājanyabandhuḥ praśnān aprākṣīt /	pañca mā rājanyabandhuḥ praśnān aprākṣīt 
SA_GV05_chup-1457	teṣāṃ naikaṃcanāśakaṃ vivaktum iti /	teṣām na ekaṃcana aśakam vivaktum iti 
SA_GV05_chup-1458	sa hovāca yathā mā tvaṃ tadaitān avado yathāham eṣāṃ naikaṃcana veda /	sa ha uvāca yathā mā tvam tadā etān avadaḥ yathā aham eṣām na ekaṃcana veda 
SA_GV05_chup-1459	yady aham imān avediṣyaṃ kathaṃ te nāvakṣyam iti // ChUp_5,3.5 //	yadi aham imān avediṣyam katham te na avakṣyam iti 
SA_GV05_chup-1460	sa ha gautamo rājño 'rdham eyāya /	sa ha gautamaḥ rājñaḥ ṛdham eyāya 
SA_GV05_chup-1461	tasmai ha prāptāyārhāṃ cakāra /	tasmai ha prāptāya arhām cakāra 
SA_GV05_chup-1462	sa ha prātaḥ sabhāga udeyāya /	sa ha prātar sabhā gaḥ udeyāya 
SA_GV05_chup-1463	taṃ hovāca /	tam ha uvāca 
SA_GV05_chup-1464	mānuṣasya bhagavan gautama vittasya varaṃ vṛṇīthā iti /	mānuṣasya bhagavan gautama vittasya varam vṛṇīthāḥ iti 
SA_GV05_chup-1465	sa hovāca /	sa ha uvāca 
SA_GV05_chup-1466	tavaiva rājan mānuṣaṃ vittam /	tava eva rājan mānuṣam vittam 
SA_GV05_chup-1467	yām eva kumārasyānte vācam abhāṣathās tām eva me brūhīti /	yām eva kumārasya ante vācam abhāṣathāḥ tām eva me brūhi iti 
SA_GV05_chup-1468	sa ha kṛcchrī babhūva // ChUp_5,3.6 //	sa ha kṛcchrī babhūva 
SA_GV05_chup-1469	taṃ ha ciraṃ vasety ājñāpayāṃ cakāra /	tam ha ciram vasa iti ājñāpayāṃ cakāra 
SA_GV05_chup-1470	taṃ hovāca /	tam ha uvāca 
SA_GV05_chup-1471	yathā mā tvaṃ gautamāvadaḥ /	yathā mā tvam gautama avadaḥ 
SA_GV05_chup-1472	yatheyaṃ na prāk tvattaḥ purā vidyā brāhmaṇān gacchati /	yathā iyam na prāk tvattaḥ purā vidyā brāhmaṇān gacchati 
SA_GV05_chup-1473	tasmād u sarveṣu lokeṣu kṣatrasyaiva praśāsanam abhūd iti /	tasmāt u sarveṣu lokeṣu kṣatrasya eva praśāsanam abhūt iti 
SA_GV05_chup-1474	tasmai hovāca // ChUp_5,3.7 //	tasmai ha uvāca 
SA_GV05_chup-1475	asau vāva loko gautamāgniḥ /	asau vāva lokaḥ gautama agniḥ 
SA_GV05_chup-1476	tasyāditya eva samit /	tasya ādityaḥ eva samidh 
SA_GV05_chup-1477	raśmayo dhūmaḥ /	raśmayaḥ dhūmaḥ 
SA_GV05_chup-1478	ahar arciḥ /	ahar arciḥ 
SA_GV05_chup-1479	candramā aṅgārāḥ /	candramāḥ aṅgārāḥ 
SA_GV05_chup-1480	nakṣatrāṇi visphuliṅgāḥ // ChUp_5,4.1 //	nakṣatrāṇi visphuliṅgāḥ 
SA_GV05_chup-1481	tasminn etasminn agnau devāḥ śraddhāṃ juhvati /	tasmin etasmin agnau devāḥ śraddhām juhvati 
SA_GV05_chup-1482	tasyā āhuteḥ somo rājā saṃbhavati // ChUp_5,4.2 //	tasyāḥ āhuteḥ somaḥ rājā saṃbhavati 
SA_GV05_chup-1483	parjanyo vāva gautamāgniḥ /	parjanyaḥ vāva gautama agniḥ 
SA_GV05_chup-1484	tasya vāyur eva samit /	tasya vāyuḥ eva samidh 
SA_GV05_chup-1485	abhraṃ dhūmaḥ /	abhram dhūmaḥ 
SA_GV05_chup-1486	vidyud arciḥ /	vidyut arciḥ 
SA_GV05_chup-1487	aśanir aṅgārāḥ /	aśaniḥ aṅgārāḥ 
SA_GV05_chup-1488	hrādunayo visphuliṅgāḥ // ChUp_5,5.1 //	hrādunayaḥ visphuliṅgāḥ 
SA_GV05_chup-1489	tasminn etasminn agnau devāḥ somaṃ rājānaṃ juhvati /	tasmin etasmin agnau devāḥ somam rājānam juhvati 
SA_GV05_chup-1490	tasyā āhuter varṣaṃ saṃbhavati // ChUp_5,5.2 //	tasyāḥ āhuteḥ varṣam saṃbhavati 
SA_GV05_chup-1491	pṛthivī vāva gautamāgniḥ /	pṛthivī vāva gautama agniḥ 
SA_GV05_chup-1492	tasyāḥ samvatsara eva samit /	tasyāḥ samvatsaraḥ eva samidh 
SA_GV05_chup-1493	ākāśo dhūmaḥ /	ākāśaḥ dhūmaḥ 
SA_GV05_chup-1494	rātrir arciḥ /	rātriḥ arciḥ 
SA_GV05_chup-1495	diśo 'ṅgārāḥ /	diśaḥ ṅgārāḥ 
SA_GV05_chup-1496	avāntaradiśo visphuliṅgāḥ // ChUp_5,6.1 //	avāntara diśaḥ visphuliṅgāḥ 
SA_GV05_chup-1497	tasminn etasminn agnau devā varṣaṃ juhvati /	tasmin etasmin agnau devāḥ varṣam juhvati 
SA_GV05_chup-1498	tasyā āhuter annaṃ saṃbhavati // ChUp_5,6.2 //	tasyāḥ āhuteḥ annam saṃbhavati 
SA_GV05_chup-1499	puruṣo vāva gautamāgniḥ /	puruṣaḥ vāva gautama agniḥ 
SA_GV05_chup-1500	tasya vāg eva samit /	tasya vāc eva samidh 
SA_GV05_chup-1501	prāṇo dhūmaḥ /	prāṇaḥ dhūmaḥ 
SA_GV05_chup-1502	jihvārciḥ /	jihvā arciḥ 
SA_GV05_chup-1503	cakṣur aṅgārāḥ /	cakṣuḥ aṅgārāḥ 
SA_GV05_chup-1504	śrotraṃ visphuliṅgāḥ // ChUp_5,7.1 //	śrotram visphuliṅgāḥ 
SA_GV05_chup-1505	tasminn etasminn agnau devā annaṃ juhvati /	tasmin etasmin agnau devāḥ annam juhvati 
SA_GV05_chup-1506	tasyā āhuter retaḥ sambhavati // ChUp_5,7.2 //	tasyāḥ āhuteḥ retaḥ sambhavati 
SA_GV05_chup-1507	yoṣā vāva gautamāgniḥ /	yoṣā vāva gautama agniḥ 
SA_GV05_chup-1508	tasyā upastha eva samit /	tasyāḥ upasthe eva samidh 
SA_GV05_chup-1509	yad upamantrayate sa dhūmaḥ /	yat upamantrayate sa dhūmaḥ 
SA_GV05_chup-1510	yonir arciḥ /	yoniḥ arciḥ 
SA_GV05_chup-1511	yad antaḥ karoti te 'ṅgārāḥ /	yat antar karoti te ṅgārāḥ 
SA_GV05_chup-1512	abhinandā visphuliṅgāḥ // ChUp_5,8.1 //	abhinandāḥ visphuliṅgāḥ 
SA_GV05_chup-1513	tasminn etasminn agnau devā reto juhvati /	tasmin etasmin agnau devāḥ retaḥ juhvati 
SA_GV05_chup-1514	tasyā āhuter garbhaḥ saṃbhavati // ChUp_5,8.2 //	tasyāḥ āhuteḥ garbhaḥ saṃbhavati 
SA_GV05_chup-1515	iti tu pañcamyām āhutāv āpaḥ puruṣavacaso bhavantīti /	iti tu pañcamyām āhutau āpaḥ puruṣa vacasaḥ bhavanti iti 
SA_GV05_chup-1516	sa ulbāvṛto garbho daśa vā nava vā māsān antaḥ śayitvā yāvad vātha jāyate // ChUp_5,9.1 //	saḥ ulba āvṛtaḥ garbhaḥ daśa vā nava vā māsān antar śayitvā yāvat vā atha jāyate 
SA_GV05_chup-1517	sa jāto yāvadāyuṣaṃ jīvati /	sa jātaḥ yāvadāyuṣam jīvati 
SA_GV05_chup-1518	taṃ pretaṃ diṣṭam ito 'gnaya eva haranti yata eveto yataḥ saṃbhūto bhavati // ChUp_5,9.2 //	tam pretam diṣṭam itas gnaye eva haranti yatas eva itas yatas saṃbhūtaḥ bhavati 
SA_GV05_chup-1519	tad ya itthaṃ viduḥ /	tat ye ittham viduḥ 
SA_GV05_chup-1520	ye ceme 'raṇye śraddhā tapa ity upāsate /	ye ca ime raṇye śraddhā tapaḥ iti upāsate 
SA_GV05_chup-1521	te 'rciṣam abhisaṃbhavanti /	te rciṣam abhisaṃbhavanti 
SA_GV05_chup-1522	arciṣo 'haḥ /	arciṣaḥ haḥ 
SA_GV05_chup-1523	ahna āpūryamāṇapakṣam /	ahnaḥ āpūryamāṇapakṣam 
SA_GV05_chup-1524	āpūryamāṇapakṣād yān ṣaḍ udaṅṅ eti māsāṃs tān // ChUp_5,10.1 //	āpūryamāṇapakṣāt yān ṣaṭ udaṅ eti māsān tān 
SA_GV05_chup-1525	māsebhyaḥ saṃvatsaram /	māsebhyaḥ saṃvatsaram 
SA_GV05_chup-1526	saṃvatsarād ādityam /	saṃvatsarāt ādityam 
SA_GV05_chup-1527	ādityāc candramasam /	ādityāt candramasam 
SA_GV05_chup-1528	candramaso vidyutam /	candramasaḥ vidyutam 
SA_GV05_chup-1529	tat puruṣo 'mānavaḥ /	tat puruṣaḥ mānavaḥ 
SA_GV05_chup-1530	sa enān brahma gamayati /	saḥ enān brahma gamayati 
SA_GV05_chup-1531	eṣa devayānaḥ panthā iti // ChUp_5,10.2 //	eṣa deva yānaḥ panthāḥ iti 
SA_GV05_chup-1532	atha ya ime grāma iṣṭāpūrte dattam ity upāsate /	atha ye ime grāme iṣṭāpūrte dattam iti upāsate 
SA_GV05_chup-1533	te dhūmam abhisaṃbhavanti /	te dhūmam abhisaṃbhavanti 
SA_GV05_chup-1534	dhūmād rātrim /	dhūmāt rātrim 
SA_GV05_chup-1535	rātrer aparapakṣam /	rātreḥ aparapakṣam 
SA_GV05_chup-1536	aparapakṣād yān ṣaḍ dakṣiṇaiti māsāṃs tān /	aparapakṣāt yān ṣaṭ dakṣiṇā eti māsān tān 
SA_GV05_chup-1537	naite saṃvatsaram abhiprāpnuvanti // ChUp_5,10.3 //	na ete saṃvatsaram abhiprāpnuvanti 
SA_GV05_chup-1538	māsebhyaḥ pitṛlokam /	māsebhyaḥ pitṛ lokam 
SA_GV05_chup-1539	pitṛlokād ākāśam /	pitṛ lokāt ākāśam 
SA_GV05_chup-1540	ākāsāc candramasam /	ākāsāt candramasam 
SA_GV05_chup-1541	eṣa somo rājā /	eṣa somaḥ rājā 
SA_GV05_chup-1542	tad devānām annam /	tat devānām annam 
SA_GV05_chup-1543	taṃ devā bhakṣayanti // ChUp_5,10.4 //	tam devāḥ bhakṣayanti 
SA_GV05_chup-1544	tasmin yavātsaṃpātam uṣitvāthaitam evādhvānaṃ punar nivartante /	tasmin yavātsaṃpātam uṣitvā atha etam eva adhvānam punar nivartante 
SA_GV05_chup-1545	ākāśam /	ākāśam 
SA_GV05_chup-1546	ākāśād vāyum /	ākāśāt vāyum 
SA_GV05_chup-1547	vāyur bhūtvā dhūmo bhavati /	vāyuḥ bhūtvā dhūmaḥ bhavati 
SA_GV05_chup-1548	dhūmo bhūtvābhraṃ bhavati // ChUp_5,10.5 //	dhūmaḥ bhūtvā abhram bhavati 
SA_GV05_chup-1549	abhraṃ bhūtvā megho bhavati /	abhram bhūtvā meghaḥ bhavati 
SA_GV05_chup-1550	megho bhūtvā pravarṣati /	meghaḥ bhūtvā pravarṣati 
SA_GV05_chup-1551	ta iha vrīhiyavā oṣadhivanaspatayas tilamāsā iti jāyante 'to vai khalu durniṣprapataram /	te iha vrīhi yavāḥ oṣadhi vanaspatayaḥ tila māsāḥ iti jāyante vai khalu durniṣprapataram 
SA_GV05_chup-1552	yo yo hy annam atti yo retaḥ siñcati tad bhūya eva bhavati // ChUp_5,10.6 //	yaḥ yaḥ hi annam atti yaḥ retaḥ siñcati tat bhūyaḥ eva bhavati 
SA_GV05_chup-1553	tad ya iha ramaṇīyacaraṇā abhyāśo ha yat te ramaṇīyāṃ yonim āpadyeran brāhmaṇayoniṃ vā kṣatriyayoniṃ vā vaiśyayoniṃ vā /	tat ye iha ramaṇīya caraṇāḥ abhyāśaḥ ha yat te ramaṇīyām yonim āpadyeran brāhmaṇa yonim vā kṣatriya yonim vā vaiśya yonim vā 
SA_GV05_chup-1554	atha ya iha kapūyacaraṇā abhyāśo ha yat te kapūyāṃ yonim āpadyerañ śvayonim vā sūkarayoniṃ vā caṇḍālayoniṃ vā // ChUp_5,10.7 //	atha ye iha kapūya caraṇāḥ abhyāśaḥ ha yat te kapūyām yonim āpadyeram śva yonim vā sūkara yonim vā caṇḍāla yonim vā 
SA_GV05_chup-1555	athaitayoḥ pathor na katareṇacana tānīmāni kṣudrāṇy asakṛdāvartīni bhūtāni bhavanti jāyasva mriyasveti /	atha etayoḥ pathoḥ na katareṇa cana tāni imāni kṣudrāṇi asakṛdāvartīni bhūtāni bhavanti jāyasva mriyasva iti 
SA_GV05_chup-1556	etat tṛtīyaṃ sthānam /	etat tṛtīyam sthānam 
SA_GV05_chup-1557	tenāsau loko na saṃpūryate /	tena asau lokaḥ na saṃpūryate 
SA_GV05_chup-1558	tasmāj jugupseta /	tasmāt jugupseta 
SA_GV05_chup-1559	tad eṣa ślokaḥ // ChUp_5,10.8 //	tat eṣa ślokaḥ 
SA_GV05_chup-1560	steno hiraṇyasya surāṃ pibaṃś ca /	stenaḥ hiraṇyasya surām piban ca 
SA_GV05_chup-1561	guros talpam āvasan brahmahā ca /	guroḥ talpam āvasan brahma hā ca 
SA_GV05_chup-1562	ete patanti catvāraḥ pañcamaś cācaraṃs tair iti // ChUp_5,10.9 //	ete patanti catvāraḥ pañcamaḥ ca ācaran taiḥ iti 
SA_GV05_chup-1563	atha ha ya etān evaṃ pañcāgnīn veda na saha tair apy ācaran pāpmanā lipyate /	atha ha yaḥ etān evam pañca agnīn veda na saha taiḥ api ācaran pāpmanā lipyate 
SA_GV05_chup-1564	śuddhaḥ pūtaḥ puṇyaloko bhavati ya evaṃ veda ya evaṃ veda // ChUp_5,10.10 //	śuddhaḥ pūtaḥ puṇya lokaḥ bhavati yaḥ evam veda yaḥ evam veda 
SA_GV05_chup-1565	prācīnaśāla aupamanyavaḥ satyayajñaḥ pauluṣir indradyumno bhāllaveyo janaḥ śārkarākṣyo buḍila āśvatarāśvis te haite mahāśālā mahāśrotriyāḥ  #	prācīnaśālaḥ aupamanyavaḥ satyayajñaḥ pauluṣiḥ indradyumnaḥ bhāllaveyaḥ janaḥ śārkarākṣyaḥ buḍilaḥ āśvatarāśviḥ te ha ete mahā śālāḥ mahā śrotriyāḥ  /
SA_GV05_chup-1566	sametya mīmāṃsāṃ cakruḥ /	sametya mīmāṃsām cakruḥ 
SA_GV05_chup-1567	ko na ātmā kiṃ brahmeti // ChUp_5,11.1 //	kaḥ naḥ ātmā kim brahma iti 
SA_GV05_chup-1568	te ha saṃpādayāṃ cakruḥ /	te ha saṃpādayām cakruḥ 
SA_GV05_chup-1569	uddālako vai bhagavanto 'yam āruṇiḥ saṃpratīmam ātmānaṃ vaiśvānaram adhyeti /	uddālakaḥ vai bhagavantaḥ yam āruṇiḥ saṃprati imam ātmānam vaiśvānaram adhyeti 
SA_GV05_chup-1570	taṃ hantābhyāgacchāmeti /	tam hantā abhyāgacchāma iti 
SA_GV05_chup-1571	taṃ hābhyājagmuḥ // ChUp_5,11.2 //	tam ha abhyājagmuḥ 
SA_GV05_chup-1572	sa ha saṃpādayāṃ cakāra /	sa ha saṃpādayāṃ cakāra 
SA_GV05_chup-1573	prakṣyanti mām ime mahāśālā mahāśrotriyāḥ /	prakṣyanti mām ime mahā śālāḥ mahā śrotriyāḥ 
SA_GV05_chup-1574	tebhyo na sarvam iva pratipatsye /	tebhyaḥ na sarvam iva pratipatsye 
SA_GV05_chup-1575	hantāham anyam abhyanuśāsānīti // ChUp_5,11.3 //	hanta aham anyam abhyanuśāsāni iti 
SA_GV05_chup-1576	tān hovāca /	tān ha uvāca 
SA_GV05_chup-1577	aśvapatir vai bhagavanto 'yaṃ kaikeyaḥ saṃpratīmam ātmānaṃ vaiśvānaram adhyeti /	aśvapatiḥ vai bhagavantaḥ yam kaikeyaḥ saṃprati imam ātmānam vaiśvānaram adhyeti 
SA_GV05_chup-1578	taṃ hantābhyāgacchāmeti /	tam hantā abhyāgacchāma iti 
SA_GV05_chup-1579	taṃ hābhyājagmuḥ // ChUp_5,11.4 //	tam ha abhyājagmuḥ 
SA_GV05_chup-1580	tebhyo ha prāptebhyaḥ pṛthag arhāṇi kārayāṃ cakāra /	tebhyaḥ ha prāptebhyaḥ pṛthak arhāṇi kārayāṃ cakāra 
SA_GV05_chup-1581	sa ha prātaḥ saṃjihāna uvāca /	sa ha prātar saṃjihānaḥ uvāca 
SA_GV05_chup-1582	na me steno janapade na kadaryo na madyapaḥ /	na me stenaḥ janapade na kadaryaḥ na madyapaḥ 
SA_GV05_chup-1583	nānāhitāgnir nāvidvān na svairī svairiṇī kutaḥ /	na anāhitāgniḥ na a vidvān na svairī svairiṇī kutas 
SA_GV05_chup-1584	yakṣyamāṇo vai bhagavanto 'ham asmi /	yakṣyamāṇaḥ vai bhagavantaḥ ham asmi 
SA_GV05_chup-1585	yāvad ekaikasmā ṛtvije dhanaṃ dāsyāmi tāvad bhagavadbhyo dāsyāmi /	yāvat ekaikasmai ṛtvije dhanam dāsyāmi tāvat bhagavadbhyaḥ dāsyāmi 
SA_GV05_chup-1586	vasantu bhagavanta iti // ChUp_5,11.5 //	vasantu bhagavantaḥ iti 
SA_GV05_chup-1587	te hocuḥ /	te ha ūcuḥ 
SA_GV05_chup-1588	yena haivārthena puruṣaś caret taṃ haiva vadet /	yena ha eva arthena puruṣaḥ caret tam ha eva vadet 
SA_GV05_chup-1589	ātmānam evemaṃ vaiśvānaraṃ saṃpraty adhyeṣi /	ātmānam eva imam vaiśvānaram saṃprati adhyeṣi 
SA_GV05_chup-1590	tam eva no brūhīti // ChUp_5,11.6 //	tam eva naḥ brūhi iti 
SA_GV05_chup-1591	tān hovāca /	tān ha uvāca 
SA_GV05_chup-1592	prātar vaḥ prativaktāsmīti /	prātar vaḥ prativaktāsmi iti 
SA_GV05_chup-1593	te ha samitpāṇayaḥ pūrvāhṇe praticakramire /	te ha samidh pāṇayaḥ pūrvāhṇe praticakramire 
SA_GV05_chup-1594	tān hānupanīyaivaitad uvāca // ChUp_5,11.7 //	tān ha an upanīya eva etat uvāca 
SA_GV05_chup-1595	aupamanyava kaṃ tvam ātmānam upāssa iti /	aupamanyava kam tvam ātmānam upāsse iti 
SA_GV05_chup-1596	divam eva bhagavo rājann iti hovāca /	divam eva bhagavaḥ rājan iti ha uvāca 
SA_GV05_chup-1597	eṣa vai sutejā ātmā vaiśvānaro yaṃ tvam ātmānam upāsse /	eṣa vai su tejāḥ ātmā vaiśvānaraḥ yam tvam ātmānam upāsse 
SA_GV05_chup-1598	tasmāt tava sutaṃ prasutam āsutaṃ kule dṛśyate // ChUp_5,12.1 //	tasmāt tava sutam prasutam āsutam kule dṛśyate 
SA_GV05_chup-1599	atsy annaṃ paśyasi priyam /	atsi annam paśyasi priyam 
SA_GV05_chup-1600	atty annaṃ paśyati priyam bhavaty asya brahmavarcasaṃ kule ye etam evam ātmānaṃ vaiśvānaram upāste /	atti annam paśyati priyam bhavati asya brahmavarcasam kule ye etam evam ātmānam vaiśvānaram upāste 
SA_GV05_chup-1601	mūdhā tv eṣa ātmana iti hovāca /	tu eṣaḥ ātmanaḥ iti ha uvāca 
SA_GV05_chup-1602	mūrdhā te vyapatiṣyad yan māṃ nāgamiṣya iti // ChUp_5,12.2 //	mūrdhā te vyapatiṣyat yat mām na agamiṣyaḥ iti 
SA_GV05_chup-1603	atha hovāca satyayajñaṃ pauluṣim /	atha ha uvāca satyayajñam pauluṣim 
SA_GV05_chup-1604	prācīnayogya kaṃ tvam ātmānam upāssa iti /	prācīnayogya kam tvam ātmānam upāsse iti 
SA_GV05_chup-1605	ādityam eva bhagavo rājann iti hovāca /	ādityam eva bhagavaḥ rājan iti ha uvāca 
SA_GV05_chup-1606	eṣa vai viśvarūpa ātmā vaiśvānaro yaṃ tvam ātmānam upāste /	eṣa vai viśvarūpaḥ ātmā vaiśvānaraḥ yam tvam ātmānam upāste 
SA_GV05_chup-1607	tasmāt tava bahu viśvarūpaṃ kule dṛśyate // ChUp_5,13.1 //	tasmāt tava bahu viśva rūpam kule dṛśyate 
SA_GV05_chup-1608	pravṛtto 'śvatarīratho dāsī niṣkaḥ /	śvatarī rathaḥ dāsī niṣkaḥ 
SA_GV05_chup-1609	atsy annaṃ paśyasi priyam /	atsi annam paśyasi priyam 
SA_GV05_chup-1610	atty annaṃ paśyati priyaṃ bhavaty asya brahmavarcasaṃ kule ya etam evam ātmānaṃ vaiśvānaram upāste /	atti annam paśyati priyam bhavati asya brahmavarcasam kule yaḥ etam evam ātmānam vaiśvānaram upāste 
SA_GV05_chup-1611	cakṣuṣ ṭv etad ātmana iti hovāca /	cakṣuḥ tu etat ātmanaḥ iti ha uvāca 
SA_GV05_chup-1612	andho 'bhaviṣyo yan māṃ nāgamiṣya iti // ChUp_5,13.2 //	andhaḥ bhaviṣyaḥ yat mām na agamiṣyaḥ iti 
SA_GV05_chup-1613	atha hovācendradyumnaṃ bhāllaveyam /	atha ha uvāca indradyumnam bhāllaveyam 
SA_GV05_chup-1614	vaiyāghrapadya kaṃ tvam ātmānam upāssa iti /	vaiyāghrapadya kam tvam ātmānam upāsse iti 
SA_GV05_chup-1615	vāyum eva bhagavo rājann iti hovāca /	vāyum eva bhagavaḥ rājan iti ha uvāca 
SA_GV05_chup-1616	eṣa vai pṛthagvartmātmā vaiśvānaro yaṃ tvam ātmānam upāsse /	eṣa vai pṛthak vartmā ātmā vaiśvānaraḥ yam tvam ātmānam upāsse 
SA_GV05_chup-1617	tasmāt tvāṃ pṛthag balaya āyanti pṛthag rathaśreṇayo 'nuyanti // ChUp_5,14.1 //	tasmāt tvām pṛthak balayaḥ āyanti pṛthak ratha śreṇayaḥ nuyanti 
SA_GV05_chup-1618	atsy annaṃ paśyasi priyam /	atsi annam paśyasi priyam 
SA_GV05_chup-1619	atty annaṃ paśyati priyaṃ bhavaty asya brahmavarcasaṃ kule ya etam evam ātmānaṃ vaiśvānaram upāste /	atti annam paśyati priyam bhavati asya brahmavarcasam kule yaḥ etam evam ātmānam vaiśvānaram upāste 
SA_GV05_chup-1620	prāṇas tv eṣa ātmana iti hovāca /	prāṇaḥ tu eṣaḥ ātmanaḥ iti ha uvāca 
SA_GV05_chup-1621	prāṇas ta udakramiṣyad yan māṃ nāgamiṣya iti // ChUp_5,14.2 //	prāṇaḥ te udakramiṣyat yat mām na agamiṣyaḥ iti 
SA_GV05_chup-1622	atha hovāca janaṃ śārkarākṣyam /	atha ha uvāca janam śārkarākṣyam 
SA_GV05_chup-1623	śārkarākṣya kaṃ tvam ātmānam upāssa iti /	śārkarākṣya kam tvam ātmānam upāsse iti 
SA_GV05_chup-1624	ākāśam eva bhagavo rājann iti hovāca /	ākāśam eva bhagavaḥ rājan iti ha uvāca 
SA_GV05_chup-1625	eṣa vai bahula ātmā vaiśvānaro yaṃ tvam ātmānam upasse /	eṣa vai bahulaḥ ātmā vaiśvānaraḥ yam tvam ātmānam upasse 
SA_GV05_chup-1626	tasmāt tvaṃ bahulo 'si prajayā ca dhanena ca // ChUp_5,15.1 //	tasmāt tvam bahulaḥ si prajayā ca dhanena ca 
SA_GV05_chup-1627	atsy annaṃ paśyasi priyam /	atsi annam paśyasi priyam 
SA_GV05_chup-1628	atty annaṃ paśyati priyaṃ bhavaty asya brahmavarcasaṃ kule ya etam evam ātmānaṃ vaiśvānaram upāste /	atti annam paśyati priyam bhavati asya brahmavarcasam kule yaḥ etam evam ātmānam vaiśvānaram upāste 
SA_GV05_chup-1629	saṃdehas tv eṣa ātmana iti hovāca /	saṃdehaḥ tu eṣaḥ ātmanaḥ iti ha uvāca 
SA_GV05_chup-1630	saṃdehas te vyaśīryad yan māṃ nāgamiṣya iti // ChUp_5,15.2 //	saṃdehaḥ te vyaśīryat yat mām na agamiṣyaḥ iti 
SA_GV05_chup-1631	atha hovāca buḍilam āśvatarāśvim /	atha ha uvāca buḍilam āśvatarāśvim 
SA_GV05_chup-1632	vaiyāghrapadya kaṃ tvam ātmānam upāssa iti /	vaiyāghrapadya kam tvam ātmānam upāsse iti 
SA_GV05_chup-1633	apa eva bhagavo rājann iti hovāca /	apaḥ eva bhagavaḥ rājan iti ha uvāca 
SA_GV05_chup-1634	eṣa vai rayir ātmā vaiśvānaro yaṃ tvam ātmānam upāsse /	eṣa vai rayiḥ ātmā vaiśvānaraḥ yam tvam ātmānam upāsse 
SA_GV05_chup-1635	tasmāt tvaṃ rayimān puṣṭimān asi // ChUp_5,16.1 //	tasmāt tvam rayimān puṣṭimān asi 
SA_GV05_chup-1636	atsy annaṃ paśyasi priyam /	atsi annam paśyasi priyam 
SA_GV05_chup-1637	atty annaṃ paśyati priyaṃ bhavaty asya brahmavarcasaṃ kule ya etam evam ātmānaṃ vaiśvānaram upāste /	atti annam paśyati priyam bhavati asya brahmavarcasam kule yaḥ etam evam ātmānam vaiśvānaram upāste 
SA_GV05_chup-1638	bastis tv eṣa ātmana iti hovāca /	bastiḥ tu eṣaḥ ātmanaḥ iti ha uvāca 
SA_GV05_chup-1639	bastis te vyabhetsyad yan māṃ nāgamiṣya iti // ChUp_5,16.2 //	bastiḥ te vyabhetsyat yat mām na agamiṣyaḥ iti 
SA_GV05_chup-1640	atha hovācoddālakam āruṇim /	atha ha uvāca uddālakam āruṇim 
SA_GV05_chup-1641	gautama kaṃ tvam ātmānam upassa iti /	gautama kam tvam ātmānam upasse iti 
SA_GV05_chup-1642	pṛthivīm eva bhagavo rājann iti hovāca /	pṛthivīm eva bhagavaḥ rājan iti ha uvāca 
SA_GV05_chup-1643	eṣa vai pratiṣṭhātmā vaiśvānaro yaṃ tvam ātmānam upāsse /	eṣa vai pratiṣṭhā ātmā vaiśvānaraḥ yam tvam ātmānam upāsse 
SA_GV05_chup-1644	tasmāt tvaṃ pratiṣṭhito 'si prajayā ca paśubhiś ca // ChUp_5,17.1 //	tasmāt tvam pratiṣṭhitaḥ si prajayā ca paśubhiḥ ca 
SA_GV05_chup-1645	atsy annaṃ paśyasi priyam /	atsi annam paśyasi priyam 
SA_GV05_chup-1646	atty annaṃ paśyati priyaṃ bhavaty asya brahmavarcasaṃ kule ya etam evam ātmānaṃ vaiśvānaram upāste /	atti annam paśyati priyam bhavati asya brahmavarcasam kule yaḥ etam evam ātmānam vaiśvānaram upāste 
SA_GV05_chup-1647	pādau tv etāv ātmana iti hovāca /	pādau tu etau ātmanaḥ iti ha uvāca 
SA_GV05_chup-1648	pādau te vyamlāsyetāṃ yan māṃ nāgamiṣya iti // ChUp_5,17.2 //	pādau te vyamlāsyetām yat mām na agamiṣyaḥ iti 
SA_GV05_chup-1649	tān hovāca /	tān ha uvāca 
SA_GV05_chup-1650	ete vai khalu yūyaṃ pṛthag ivemam ātmānaṃ vaiśvānaraṃ vidvāṃso 'nnam attha /	ete vai khalu yūyam pṛthak iva imam ātmānam vaiśvānaram vidvāṃsaḥ nnam attha 
SA_GV05_chup-1651	yas tv etam evaṃ prādeśamātram abhivimānam ātmānaṃ vaiśvānaram upāste /	yaḥ tu etam evam prādeśa mātram abhivimānam ātmānam vaiśvānaram upāste 
SA_GV05_chup-1652	sa sarveṣu lokeṣu sarveṣu bhūteṣu sarveṣv ātmasv annam atti // ChUp_5,18.1 //	sa sarveṣu lokeṣu sarveṣu bhūteṣu sarveṣu ātmasu annam atti 
SA_GV05_chup-1653	tasya ha vā etasyātmano vaiśvānarasya mūrdhaiva sutejāś cakṣur viśvarūpaḥ prāṇaḥ	tasya ha vai etasya ātmanaḥ vaiśvānarasya mūrdhā eva su tejāḥ cakṣuḥ viśva rūpaḥ prāṇaḥ 
SA_GV05_chup-1654	pṛthagvartmātmā saṃdeho bahulo bastir eva rayiḥ pṛthivy eva pādāv ura eva vedir lomāṇi	pṛthak vartmā ātmā saṃdehaḥ bahulaḥ vastiḥ eva rayiḥ pṛthivī eva pādau uraḥ eva vediḥ lomāṇi 
SA_GV05_chup-1655	barhir hṛdayaṃ gārhapatyo mano 'nvāhāryapacana āsyam āhavanīyaḥ // ChUp_5,18.2 //	barhiḥ hṛdayam gārhapatyaḥ manaḥ nvāhāryapacanaḥ āsyam āhavanīyaḥ 
SA_GV05_chup-1656	tad yad bhaktaṃ prathamam āgacchet tad dhomīyam /	tat yat bhaktam prathamam āgacchet tat homīyam 
SA_GV05_chup-1657	sa yāṃ prathamām āhutiṃ juhuyāt tāṃ juhuyāt prāṇāya svāheti /	sa yām prathamām āhutim juhuyāt tām juhuyāt prāṇāya svāhā iti 
SA_GV05_chup-1658	prāṇas tṛpyati // ChUp_5,19.1 //	prāṇaḥ tṛpyati 
SA_GV05_chup-1659	prāṇe tṛpyati cakṣus tṛpyati /	prāṇe tṛpyati cakṣuḥ tṛpyati 
SA_GV05_chup-1660	cakṣuṣi tṛpyaty ādityas tṛpyati /	cakṣuṣi tṛpyati ādityaḥ tṛpyati 
SA_GV05_chup-1661	āditye tṛpyati dyaus tṛpyati /	āditye tṛpyati dyauḥ tṛpyati 
SA_GV05_chup-1662	divi tṛpyantyāṃ yat kiṃca dyauś cādityaś cādhitiṣṭhatas tat tṛpyati /	divi tṛpyantyām yat kiṃca dyauḥ ca ādityaḥ ca adhitiṣṭhataḥ tat tṛpyati 
SA_GV05_chup-1663	tasyānu tṛptiṃ tṛpyati prajayā paśubhir annādyena tejasā brahmavarcaseneti // ChUp_5,19.2 //	tasya anu tṛptim tṛpyati prajayā paśubhiḥ annādyena tejasā brahmavarcasena iti 
SA_GV05_chup-1664	atha yāṃ dvitīyāṃ juhuyāt tāṃ juhuyād vyānāya svāheti /	atha yām dvitīyām juhuyāt tām juhuyāt vyānāya svāhā iti 
SA_GV05_chup-1665	vyānas tṛpyati // ChUp_5,20.1 //	vyānaḥ tṛpyati 
SA_GV05_chup-1666	vyāne tṛpyati śrotraṃ tṛpyati /	vyāne tṛpyati śrotram tṛpyati 
SA_GV05_chup-1667	śrotre tṛpyati candramās tṛpyati /	śrotre tṛpyati candramāḥ tṛpyati 
SA_GV05_chup-1668	candramasi tṛpyati diśas tṛpyanti /	candramasi tṛpyati diśaḥ tṛpyanti 
SA_GV05_chup-1669	dikṣu tṛpyantīṣu yat kiṃca diśaś candramāś cādhitiṣṭhanti tat tṛpyati /	dikṣu tṛpyantīṣu yat kiṃca diśaḥ candramāḥ ca adhitiṣṭhanti tat tṛpyati 
SA_GV05_chup-1670	tasyānu tṛptiṃ tṛpyati prajayā paśubhir annādyena tejasā brahmavarcaseneti // ChUp_5,20.2 //	tasya anu tṛptim tṛpyati prajayā paśubhiḥ annādyena tejasā brahmavarcasena iti 
SA_GV05_chup-1671	atha yāṃ tṛtīyāṃ juhuyāt tāṃ juhuyād apānāya svāheti /	atha yām tṛtīyām juhuyāt tām juhuyāt apānāya svāhā iti 
SA_GV05_chup-1672	apānas tṛpyati // ChUp_5,21.1 //	apānaḥ tṛpyati 
SA_GV05_chup-1673	apāne tṛpyati vāk tṛpyati /	apāne tṛpyati vāc tṛpyati 
SA_GV05_chup-1674	vāci tṛpyantyām agnis tṛpyati /	vāci tṛpyantyām agniḥ tṛpyati 
SA_GV05_chup-1675	agnau tṛpyati pṛthivī tṛpyati /	agnau tṛpyati pṛthivī tṛpyati 
SA_GV05_chup-1676	pṛthivyāṃ tṛpyantyāṃ yat kiṃ ca pṛthivī cāgniś cādhitiṣṭhatas tat tṛpyati /	pṛthivyām tṛpyantyām yat kim ca pṛthivī ca agniḥ ca adhitiṣṭhataḥ tat tṛpyati 
SA_GV05_chup-1677	tasyānutṛptiṃ tṛpyati prajayā paśubhir annādyena tejasā brahmavarcaseneti // ChUp_5,21.2 //	tasya anu tṛptim tṛpyati prajayā paśubhiḥ annādyena tejasā brahmavarcasena iti 
SA_GV05_chup-1678	atha yāṃ caturthīṃ juhuyāt tāṃ juhuyāt samānāya svāheti /	atha yām caturthīm juhuyāt tām juhuyāt samānāya svāhā iti 
SA_GV05_chup-1679	samānas tṛpyati // ChUp_5,22.1 //	samānaḥ tṛpyati 
SA_GV05_chup-1680	samāne tṛpyati manas tṛpyati /	samāne tṛpyati manaḥ tṛpyati 
SA_GV05_chup-1681	manasi tṛpyati parjanyas tṛpyati /	manasi tṛpyati parjanyaḥ tṛpyati 
SA_GV05_chup-1682	parjanye tṛpyati vidyut tṛpyati /	parjanye tṛpyati vidyut tṛpyati 
SA_GV05_chup-1683	vidyuti tṛpyantyāṃ yat kiṃ ca vidyuc ca parjanyaś cādhitiṣṭhatas tat tṛpyati /	vidyuti tṛpyantyām yat kim ca vidyut ca parjanyaḥ ca adhitiṣṭhataḥ tat tṛpyati 
SA_GV05_chup-1684	tasyānu tṛptiṃ tṛpyati prajayā paśubhir annādyena tejasā brahmavarcaseneti // ChUp_5,22.2 //	tasya anu tṛptim tṛpyati prajayā paśubhiḥ annādyena tejasā brahmavarcasena iti 
SA_GV05_chup-1685	atha yām pañcamīṃ juhuyāt tāṃ juhuyāt udānāya svāheti /	atha yām pañcamīm juhuyāt tām juhuyāt udānāya svāhā iti 
SA_GV05_chup-1686	udānas tṛpyati // ChUp_5,23.1 //	udānaḥ tṛpyati 
SA_GV05_chup-1687	udāne tṛpyati tvak tṛpyati tvaci tṛpyantyāṃ vāyus tṛpyati /	udāne tṛpyati tvac tṛpyati tvaci tṛpyantyām vāyuḥ tṛpyati 
SA_GV05_chup-1688	vāyau tṛpyaty ākāśas tṛpyati /	vāyau tṛpyati ākāśaḥ tṛpyati 
SA_GV05_chup-1689	ākāśe tṛpyati yat kiṃca vāyuś cākāśaś cādhitiṣṭhatas tat tṛpyati /	ākāśe tṛpyati yat kiṃca vāyuḥ ca ākāśaḥ ca adhitiṣṭhataḥ tat tṛpyati 
SA_GV05_chup-1690	tasyānu tṛptiṃ tṛpyati prajayā paśubhir annādyena tejasā brahmavarcaseneti // ChUp_5,23.2 //	tasya anu tṛptim tṛpyati prajayā paśubhiḥ annādyena tejasā brahmavarcasena iti 
SA_GV05_chup-1691	sa ya idam avidvān agnihotraṃ juhoti yathāṅgārān apohya bhasmani juhuyāt tādṛk tat syāt // ChUp_5,24.1 //	sa yaḥ idam a vidvān agnihotram juhoti yathā aṅgārān apohya bhasmani juhuyāt tādṛś tat syāt 
SA_GV05_chup-1692	atha ya etad evaṃ vidvān agnihotraṃ juhoti tasya sarveṣu lokeṣu sarveṣu bhūteṣu sarveṣv ātmasu hutaṃ bhavati // ChUp_5,24.2 //	atha yaḥ etat evam vidvān agnihotram juhoti tasya sarveṣu lokeṣu sarveṣu bhūteṣu sarveṣu ātmasu hutam bhavati 
SA_GV05_chup-1693	tad yatheṣīkātūlam agnau protaṃ pradūyetaivaṃ hāsya sarve pāpmānaḥ pradūyante ya etad evaṃ vidvān agnihotraṃ juhoti // ChUp_5,24.3 //	tat yathā iṣīkā tūlam agnau protam pradūyeta evam ha asya sarve pāpmānaḥ pradūyante yaḥ etat evam vidvān agnihotram juhoti 
SA_GV05_chup-1694	tasmād u haivaṃvid yady api caṇḍālāya ucchiṣṭaṃ prayacchet /	tasmāt u ha evaṃvid yadi api caṇḍālāya ucchiṣṭam prayacchet 
SA_GV05_chup-1695	ātmani haivāsya tad vaiśvānare hutaṃ syād iti /	ātmani ha eva asya tat vaiśvānare hutam syāt iti 
SA_GV05_chup-1696	tad eṣa ślokaḥ // ChUp_5,24.4 //	tat eṣa ślokaḥ 
SA_GV05_chup-1697	yatheha kṣudhitā bālā mātaraṃ paryupāsate /	yathā iha kṣudhitāḥ bālāḥ mātaram paryupāsate 
SA_GV05_chup-1698	evaṃ sarvāṇi bhūtāny agnihotram upāsata // ChUp_5,24.5 //	evam sarvāṇi bhūtāni agnihotram upāsata 
SA_GV05_chup-1699	śvetaketur hāruṇeya āsa /	śvetaketuḥ ha āruṇeyaḥ āsa 
SA_GV05_chup-1700	taṃ ha pitovāca śvetaketo vasa brahmacaryam /	tam ha pitā uvāca śvetaketo vasa brahmacaryam 
SA_GV05_chup-1701	na vai somyāsmat kulīno 'nanūcya brahmabandhur iva bhavatīti // ChUp_6,1.1 //	na vai somya asmat kulīnaḥ nanūcya brahmabandhuḥ iva bhavati iti 
SA_GV05_chup-1702	sa ha dvādaśavarṣa upetya caturviṃśativarṣaḥ sarvān vedān adhītya mahāmanā anūcānamānī stabdha eyāya /	sa ha dvādaśa varṣaḥ upetya caturviṃśati varṣaḥ sarvān vedān adhītya mahāmanāḥ anūcāna mānī stabdhaḥ eyāya 
SA_GV05_chup-1703	taṃ ha pitovāca // ChUp_6,1.2 //	tam ha pitā uvāca 
SA_GV05_chup-1704	śvetaketo yan nu somyedaṃ mahāmanā anūcānamānī stabdho 'si /	śvetaketo yat nu somya idam mahāmanāḥ anūcāna mānī stabdhaḥ si 
SA_GV05_chup-1705	uta tam ādeśam aprākṣyaḥ yenāśrutaṃ śrutaṃ bhavaty amataṃ matam avijñātaṃ vijñātam iti /	uta tam ādeśam aprākṣyaḥ yena a śrutam śrutam bhavati a matam matam a vijñātam vijñātam iti 
SA_GV05_chup-1706	kathaṃ nu bhagavaḥ sa ādeśo bhavatīti // ChUp_6,1.3 //	katham nu bhagavaḥ saḥ ādeśaḥ bhavati iti 
SA_GV05_chup-1707	yathā somyaikena mṛtpiṇḍena sarvaṃ mṛnmayaṃ vijñātaṃ syāt /	yathā somya ekena mṛd piṇḍena sarvam mṛd mayam vijñātam syāt 
SA_GV05_chup-1708	vācārambhaṇaṃ vikāro nāmadheyaṃ mṛttikety eva satyam // ChUp_6,1.4 //	vācā ārambhaṇam vikāraḥ nāmadheyam mṛttikā iti eva satyam 
SA_GV05_chup-1709	yathā somyaikena lohamaṇinā sarvaṃ lohamayaṃ vijñātaṃ syāt /	yathā somya ekena loha maṇinā sarvam loha mayam vijñātam syāt 
SA_GV05_chup-1710	vācārambhaṇaṃ vikāro nāmadheyaṃ loham ity eva satyam // ChUp_6,1.5 //	vācā ārambhaṇam vikāraḥ nāmadheyam loham iti eva satyam 
SA_GV05_chup-1711	yathā somyaikena nakhanikṛntanena sarvaṃ kārṣṇāyasaṃ vijñātaṃ syāt /	yathā somya ekena nakha nikṛntanena sarvam kārṣṇāyasam vijñātam syāt 
SA_GV05_chup-1712	vācārambhaṇaṃ vikāro nāmadheyaṃ kṛṣṇāyasam ity eva satyam /	vācā ārambhaṇam vikāraḥ nāmadheyam kṛṣṇāyasam iti eva satyam 
SA_GV05_chup-1713	evaṃ somya sa ādeśo bhavatīti // ChUp_6,1.6 //	evam somya saḥ ādeśaḥ bhavati iti 
SA_GV05_chup-1714	na vai nūnaṃ bhagavantas ta etad avediṣuḥ /	na vai nūnam bhagavantaḥ te etat avediṣuḥ 
SA_GV05_chup-1715	yad dhy etad avediṣyan kathaṃ me nāvakṣyan /	yat hi etat avediṣyan katham me na avakṣyan 
SA_GV05_chup-1716	iti bhagavāṃs tv eva me bravītv iti /	iti bhagavān tu eva me bravītu iti 
SA_GV05_chup-1717	tathā somyeti hovāca // ChUp_6,1.7 //	tathā somya iti ha uvāca 
SA_GV05_chup-1718	sad eva somyedam agra āsīd ekam evādvitīyam /	sat eva somya idam agre āsīt ekam eva advitīyam 
SA_GV05_chup-1719	tad dhaika āhur asad evedam agra āsīd ekam evādvitīyam /	tat ha eke āhuḥ asat eva idam agre āsīt ekam eva advitīyam 
SA_GV05_chup-1720	tasmād asataḥ saj jāyata // ChUp_6,2.1 //	tasmāt asataḥ sat jāyata 
SA_GV05_chup-1721	kutas tu khalu somyaivaṃ syād iti hovāca /	kutas tu khalu somya evam syāt iti ha uvāca 
SA_GV05_chup-1722	katham asataḥ saj jāyeta /	katham asataḥ sat jāyeta 
SA_GV05_chup-1723	sat tv eva somyedam agra āsīd ekam evādvitīyam // ChUp_6,2.2 //	sat tu eva somya idam agre āsīt ekam eva advitīyam 
SA_GV05_chup-1724	tad aikṣata /	tat aikṣata 
SA_GV05_chup-1725	bahu syāṃ prajāyeyeti /	bahu syām prajāyeya iti 
SA_GV05_chup-1726	tat tejo 'sṛjata /	tat tejaḥ sṛjata 
SA_GV05_chup-1727	tat teja aikṣata /	tat tejaḥ aikṣata 
SA_GV05_chup-1728	bahu syāṃ prajāyeyeti /	bahu syām prajāyeya iti 
SA_GV05_chup-1729	tad apo 'sṛjata /	tat apaḥ sṛjata 
SA_GV05_chup-1730	tasmād yatra kva ca śocati svedate vā puruṣas tejasa eva tad adhy āpo jāyante // ChUp_6,2.3 //	tasmāt yatra kva ca śocati svedate vā puruṣaḥ tejasaḥ eva tat adhi āpaḥ jāyante 
SA_GV05_chup-1731	teṣāṃ khalv eṣāṃ bhūtānāṃ trīṇy eva bījāni bhavanty āṇḍajaṃ jīvajam udbhijjam iti // ChUp_6,3.1 //	teṣām khalu eṣām bhūtānām trīṇi eva bījāni bhavanti āṇḍa jam jīva jam udbhijjam iti 
SA_GV05_chup-1732	seyaṃ devataikṣata /	sā iyam devatā aikṣata 
SA_GV05_chup-1733	hantāham imās tisro devatā anena jīvenātmanānupraviśya nāmarūpe vyākaravāṇīti // ChUp_6,3.2 //	hanta aham imāḥ tisraḥ devatāḥ anena jīvena ātmanā anupraviśya nāma rūpe vyākaravāṇi iti 
SA_GV05_chup-1734	tāsāṃ trivṛtaṃ trivṛtam ekaikāṃ karavāṇīti /	tāsām trivṛtam trivṛtam ekaikām karavāṇi iti 
SA_GV05_chup-1735	seyaṃ devatemās tisro devatā anenaiva jīvenātmanānupraviśya nāmarūpe vyākarot // ChUp_6,3.3 //	sā iyam devatā imāḥ tisraḥ devatāḥ anena eva jīvena ātmanā anupraviśya nāma rūpe vyākarot 
SA_GV05_chup-1736	tāsāṃ trivṛtaṃ trivṛtam ekaikām akarot /	tāsām trivṛtam trivṛtam ekaikām akarot 
SA_GV05_chup-1737	yathā tu khalu somyemās tisro devatās trivṛt trivṛd ekaikā bhavati tan me vijānīhīti // ChUp_6,3.4 //	yathā tu khalu somya imāḥ tisraḥ devatāḥ trivṛt trivṛt ekaikā bhavati tat me vijānīhi iti 
SA_GV05_chup-1738	yad agne rohitaṃ rūpaṃ tejasas tad rūpam /	yat agneḥ rohitam rūpam tejasaḥ tat rūpam 
SA_GV05_chup-1739	yac chuklaṃ tad apām /	yat śuklam tat apām 
SA_GV05_chup-1740	yat kṛṣṇaṃ tad annasya /	yat kṛṣṇam tat annasya 
SA_GV05_chup-1741	apāgād agner agnitvam /	apāgāt agneḥ agni tvam 
SA_GV05_chup-1742	vācārambhaṇaṃ vikāro nāmadheyaṃ trīṇi rūpāṇīty eva satyam // ChUp_6,4.1 //	vācā ārambhaṇam vikāraḥ nāmadheyam trīṇi rūpāṇi iti eva satyam 
SA_GV05_chup-1743	yad ādityasya rohitaṃ rūpaṃ tejasas tad rūpam /	yat ādityasya rohitam rūpam tejasaḥ tat rūpam 
SA_GV05_chup-1744	yac chuklaṃ tad apām /	yat śuklam tat apām 
SA_GV05_chup-1745	yat kṛṣṇaṃ tad annasya /	yat kṛṣṇam tat annasya 
SA_GV05_chup-1746	apāgād ādityād ādityatvam /	apāgāt ādityāt āditya tvam 
SA_GV05_chup-1747	vācārambhaṇaṃ vikāro nāmadheyaṃ trīṇi rūpāṇīty eva satyam // ChUp_6,4.2 //	vācā ārambhaṇam vikāraḥ nāmadheyam trīṇi rūpāṇi iti eva satyam 
SA_GV05_chup-1748	yac candramaso rohitaṃ rūpaṃ tejasas tad rūpam /	yat candramasaḥ rohitam rūpam tejasaḥ tat rūpam 
SA_GV05_chup-1749	yac chuklaṃ tad apām /	yat śuklam tat apām 
SA_GV05_chup-1750	yat kṛṣṇaṃ tad annasya /	yat kṛṣṇam tat annasya 
SA_GV05_chup-1751	apāgāc candrāc candratvam /	apāgāt candrāt candra tvam 
SA_GV05_chup-1752	vācārambhaṇaṃ vikāro nāmadheyaṃ trīṇi rūpāṇīty eva satyam // ChUp_6,4.3 //	vācā ārambhaṇam vikāraḥ nāmadheyam trīṇi rūpāṇi iti eva satyam 
SA_GV05_chup-1753	yad vidyuto rohitaṃ rūpaṃ tejasas tad rūpam /	yat vidyutaḥ rohitam rūpam tejasaḥ tat rūpam 
SA_GV05_chup-1754	yac chuklaṃ tad apām /	yat śuklam tat apām 
SA_GV05_chup-1755	yat kṛṣṇaṃ tad annasya /	yat kṛṣṇam tat annasya 
SA_GV05_chup-1756	apāgād vidyuto vidyuttvam /	apāgāt vidyutaḥ vidyut tvam 
SA_GV05_chup-1757	vācārambhaṇaṃ vikāro nāmadheyaṃ trīṇi rūpāṇīty eva satyam // ChUp_6,4.4 //	vācā ārambhaṇam vikāraḥ nāmadheyam trīṇi rūpāṇi iti eva satyam 
SA_GV05_chup-1758	etad dha sma vai tadvidvāṃsa āhuḥ pūrve mahāśālā mahāśrotriyāḥ /	etat ha sma vai tad vidvāṃsaḥ āhuḥ pūrve mahā śālāḥ mahā śrotriyāḥ 
SA_GV05_chup-1759	na no 'dya kaścanāśrutam amatam avijñātam udāhariṣyati /	na naḥ dya kaścana a śrutam a matam a vijñātam udāhariṣyati 
SA_GV05_chup-1760	iti hy ebhyo vidāṃ cakruḥ // ChUp_6,4.5 //	iti hi ebhyaḥ vidām cakruḥ 
SA_GV05_chup-1761	yad u rohitam ivābhūd iti tejasas tad rūpam iti tad vidāṃ cakruḥ /	yat u rohitam iva abhūt iti tejasaḥ tat rūpam iti tat vidām cakruḥ 
SA_GV05_chup-1762	yad u śuklam ivābhūd ity apāṃ rūpam iti tad vidāṃ cakruḥ /	yat u śuklam iva abhūt iti apām rūpam iti tat vidām cakruḥ 
SA_GV05_chup-1763	yad u kṛṣṇam ivābhūd ity annasya rūpam iti tad vidāṃ cakruḥ // ChUp_6,4.6 //	yat u kṛṣṇam iva abhūt iti annasya rūpam iti tat vidām cakruḥ 
SA_GV05_chup-1764	yad v avijñātam ivābhūd ity etāsām eva devatānāṃ samāsa iti tad vidāṃ cakruḥ /	yat u a vijñātam iva abhūt iti etāsām eva devatānām samāsaḥ iti tat vidām cakruḥ 
SA_GV05_chup-1765	yathā nu khalu somyemās tisro devatāḥ puruṣaṃ prāpya trivṛt trivṛd ekaikā bhavati tan me vijānīhīti // ChUp_6,4.7 //	yathā nu khalu somya imāḥ tisraḥ devatāḥ puruṣam prāpya trivṛt trivṛt ekaikā bhavati tat me vijānīhi iti 
SA_GV05_chup-1766	annam aśitaṃ tredhā vidhīyate /	annam aśitam tredhā vidhīyate 
SA_GV05_chup-1767	tasya yaḥ sthaviṣṭho dhātus tat purīṣaṃ bhavati /	tasya yaḥ sthaviṣṭhaḥ dhātuḥ tat purīṣam bhavati 
SA_GV05_chup-1768	yo madhyamas tan māṃsam /	yaḥ madhyamaḥ tat māṃsam 
SA_GV05_chup-1769	yo 'ṇiṣṭhas tan manaḥ // ChUp_6,5.1 //	yaḥ ṇiṣṭhaḥ tat manaḥ 
SA_GV05_chup-1770	āpaḥ pītās tredhā vidhīyante /	āpaḥ pītāḥ tredhā vidhīyante 
SA_GV05_chup-1771	tāsāṃ yaḥ sthaviṣṭho dhātus tan mūtraṃ bhavati /	tāsām yaḥ sthaviṣṭhaḥ dhātuḥ tat mūtram bhavati 
SA_GV05_chup-1772	yo madhyamas tal lohitam /	yaḥ madhyamaḥ tat lohitam 
SA_GV05_chup-1773	yo 'ṇiṣṭhaḥ sa prāṇaḥ // ChUp_6,5.2 //	yaḥ ṇiṣṭhaḥ sa prāṇaḥ 
SA_GV05_chup-1774	tejo 'śitaṃ tredhā vidhīyate /	tejaḥ śitam tredhā vidhīyate 
SA_GV05_chup-1775	tasya yaḥ sthaviṣṭho dhātus tad asthi bhavati /	tasya yaḥ sthaviṣṭhaḥ dhātuḥ tat asthi bhavati 
SA_GV05_chup-1776	yo madhyamaḥ sa majjā /	yaḥ madhyamaḥ sa majjā 
SA_GV05_chup-1777	yo 'ṇiṣṭhaḥ sā vāk // ChUp_6,5.3 //	yaḥ ṇiṣṭhaḥ sā vāc 
SA_GV05_chup-1778	annamayaṃ hi somya manaḥ /	anna mayam hi somya manaḥ 
SA_GV05_chup-1779	āpomayaḥ prāṇaḥ /	āpaḥ mayaḥ prāṇaḥ 
SA_GV05_chup-1780	tejomayī vāg iti /	tejaḥ mayī vāc iti 
SA_GV05_chup-1781	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1782	tathā somyeti hovāca // ChUp_6,5.4 //	tathā somya iti ha uvāca 
SA_GV05_chup-1783	dadhnaḥ somya mathyamānasya yo 'ṇimā sa ūrdhvaḥ samudīṣati /	dadhnaḥ somya mathyamānasya yaḥ ṇimā saḥ ūrdhvaḥ samudīṣati 
SA_GV05_chup-1784	tat sarpir bhavati // ChUp_6,6.1 //	tat sarpiḥ bhavati 
SA_GV05_chup-1785	evam eva khalu somyānnasyāśyamānasya yo 'ṇimā sa ūrdhvaḥ samudīṣati /	evam eva khalu somya annasya aśyamānasya yaḥ ṇimā saḥ ūrdhvaḥ samudīṣati 
SA_GV05_chup-1786	tan mano bhavati // ChUp_6,6.2 //	tat manaḥ bhavati 
SA_GV05_chup-1787	apāṃ somya pīyamānānāṃ yo 'ṇimā sa ūrdhvaḥ samudīṣati /	apām somya pīyamānānām yaḥ ṇimā saḥ ūrdhvaḥ samudīṣati 
SA_GV05_chup-1788	sā prāno bhavati // ChUp_6,6.3 //	sā prānaḥ bhavati 
SA_GV05_chup-1789	tejasaḥ somyāśyamānasya yo 'ṇimā sa ūrdhvaḥ samudīṣati /	tejasaḥ somya aśyamānasya yaḥ ṇimā saḥ ūrdhvaḥ samudīṣati 
SA_GV05_chup-1790	sā vāg bhavati // ChUp_6,6.4 //	sā vāc bhavati 
SA_GV05_chup-1791	annamayaṃ hi somya manaḥ /	anna mayam hi somya manaḥ 
SA_GV05_chup-1792	āpomayaḥ prāṇaḥ /	āpaḥ mayaḥ prāṇaḥ 
SA_GV05_chup-1793	tejomayī vāg iti /	tejaḥ mayī vāc iti 
SA_GV05_chup-1794	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1795	tathā somyeti hovāca // ChUp_6,6.5 //	tathā somya iti ha uvāca 
SA_GV05_chup-1796	ṣoḍaśakalaḥ somya puruṣaḥ /	ṣoḍaśa kalaḥ somya puruṣaḥ 
SA_GV05_chup-1797	pañcadaśāhāni māśīḥ /	pañcadaśa ahāni mā aśīḥ 
SA_GV05_chup-1798	kāmam apaḥ piba /	kāmam apaḥ piba 
SA_GV05_chup-1799	āpomayaḥ prāṇo na pibato vicchetsyata iti // ChUp_6,7.1 //	āpaḥ mayaḥ prāṇaḥ na pibataḥ vicchetsyate iti 
SA_GV05_chup-1800	sa ha pañcadaśāhāni nāśa /	sa ha pañcadaśa ahāni na āśa 
SA_GV05_chup-1801	atha hainam upasasāda kiṃ bravīmi bho iti /	atha ha enam upasasāda kim bravīmi bho iti 
SA_GV05_chup-1802	ṛcaḥ somya yajūṃṣi sāmānīti /	ṛcaḥ somya yajūṃṣi sāmāni iti 
SA_GV05_chup-1803	sa hovāca na vai mā pratibhānti bho iti // ChUp_6,7.2 //	sa ha uvāca na vai mā pratibhānti bho iti 
SA_GV05_chup-1804	taṃ hovāca yathā somya mahato 'bhyāhitasyaiko 'ṅgāraḥ khadyotamātraḥ pariśiṣṭaḥ syāt /	tam ha uvāca yathā somya mahataḥ bhyāhitasya ekaḥ ṅgāraḥ khadyota mātraḥ pariśiṣṭaḥ syāt 
SA_GV05_chup-1805	tena tato 'pi na bahu dahet /	tena na bahu dahet 
SA_GV05_chup-1806	evaṃ somya te ṣoḍaśānāṃ kalānām ekā kalā atiśiṣṭā syāt /	evam somya te ṣoḍaśānām kalānām ekā kalā atiśiṣṭā syāt 
SA_GV05_chup-1807	tayaitarhi vedān nānubhavasi /	tayā etarhi vedān na anubhavasi 
SA_GV05_chup-1808	aśāna /	aśāna 
SA_GV05_chup-1809	atha me vijñāsyasīti // ChUp_6,7.3 //	atha me vijñāsyasi iti 
SA_GV05_chup-1810	sa hāśa /	sa ha āśa 
SA_GV05_chup-1811	atha hainam upasasāda /	atha ha enam upasasāda 
SA_GV05_chup-1812	taṃ ha yat kiṃ ca papraccha sarvaṃ ha pratipede // ChUp_6,7.4 //	tam ha yat kim ca papraccha sarvam ha pratipede 
SA_GV05_chup-1813	taṃ hovāca /	tam ha uvāca 
SA_GV05_chup-1814	yathā somya mahato 'bhyāhitasyaikam aṅgāraṃ khadyotamātraṃ pariśiṣṭaṃ taṃ tṛnair upasamādhāya prājvalayet tena tato 'pi bahu dahet // ChUp_6,7.5	yathā somya mahataḥ bhyāhitasya ekam aṅgāram khadyota mātram pariśiṣṭam tam upasamādhāya prājvalayet tena bahu dahet  /
SA_GV05_chup-1815	evaṃ somya te ṣoḍaśānāṃ kalānām ekā kalātiśiṣṭābhūt /	evam somya te ṣoḍaśānām kalānām ekā kalā atiśiṣṭā abhūt 
SA_GV05_chup-1816	sānnenopasamāhitā prājvālī /	sā annena upasamāhitā 
SA_GV05_chup-1817	tayaitarhi vedān anubhavasi /	tayā etarhi vedān anubhavasi 
SA_GV05_chup-1818	annamayaṃ hi somya manaḥ /	anna mayam hi somya manaḥ 
SA_GV05_chup-1819	āpomayaḥ prāṇaḥ /	āpaḥ mayaḥ prāṇaḥ 
SA_GV05_chup-1820	tejomayī vāg iti /	tejaḥ mayī vāc iti 
SA_GV05_chup-1821	tad dhāsya vijajñāv iti vijajñāv iti // ChUp_6,7.6 //	tat ha asya vijajñau iti vijajñau iti 
SA_GV05_chup-1822	uddālako hāruṇiḥ śvetaketuṃ putram uvāca svapnāntaṃ me somya vijānīhīti /	uddālakaḥ ha āruṇiḥ śvetaketum putram uvāca svapna antam me somya vijānīhi iti 
SA_GV05_chup-1823	yatraitat puruṣaḥ svapiti nāma satā somya tadā saṃpanno bhavati /	yatra etat puruṣaḥ svapiti nāma satā somya tadā saṃpannaḥ bhavati 
SA_GV05_chup-1824	svam apīto bhavati /	svam api itas bhavati 
SA_GV05_chup-1825	tasmād enaṃ svapitīty ācakṣate /	tasmāt enam svapiti iti ācakṣate 
SA_GV05_chup-1826	svaṃ hy apīto bhavati // ChUp_6,8.1 //	svam hi api itas bhavati 
SA_GV05_chup-1827	sa yathā śakuniḥ sūtreṇa prabaddho diśaṃ diśaṃ patitvānyatrāyatanam alabdhvā bandhanam evopaśrayate /	sa yathā śakuniḥ sūtreṇa prabaddhaḥ diśam diśam patitvā anyatra āyatanam a labdhvā bandhanam eva upaśrayate 
SA_GV05_chup-1828	evam eva khalu somya tan mano diśaṃ diśaṃ patitvānyatrāyatanam alabdhvā prāṇam evopaśrayate /	evam eva khalu somya tat manaḥ diśam diśam patitvā anyatra āyatanam a labdhvā prāṇam eva upaśrayate 
SA_GV05_chup-1829	prāṇabandhanaṃ hi somya mana iti // ChUp_6,8.2 //	prāṇa bandhanam hi somya manaḥ iti 
SA_GV05_chup-1830	aśanāpipāse me somya vijānīhīti /	aśanā pipāse me somya vijānīhi iti 
SA_GV05_chup-1831	yatraitat puruṣo 'śiśiṣati nāmāpa eva tad aśitaṃ nayante /	yatra etat puruṣaḥ śiśiṣati nāma apaḥ eva tat aśitam nayante 
SA_GV05_chup-1832	tad yathā gonāyo 'śvanāyaḥ puruṣanāya ity evaṃ tad apa ācakṣate 'śanāyeti /	tat yathā gonāyo śvanāyaḥ puruṣanāyaḥ iti evam tat apaḥ ācakṣate śanāya iti 
SA_GV05_chup-1833	tatraitac chuṅgam utpatitaṃ somya vijānīhi /	tatra etat śuṅgam utpatitam somya vijānīhi 
SA_GV05_chup-1834	nedam amūlaṃ bhaviṣyatīti // ChUp_6,8.3 //	na idam amūlam bhaviṣyati iti 
SA_GV05_chup-1835	tasya kva mūlaṃ syād anyatrānnāt /	tasya kva mūlam syāt anyatra annāt 
SA_GV05_chup-1836	evam eva khalu somyānnena śuṅgenāpo mūlam anviccha /	evam eva khalu somya annena śuṅgena apaḥ mūlam anviccha 
SA_GV05_chup-1837	adbhiḥ somya śuṅgena tejo mūlam anviccha /	adbhiḥ somya śuṅgena tejaḥ mūlam anviccha 
SA_GV05_chup-1838	tejasā somya śuṅgena sanmūlam anviccha /	tejasā somya śuṅgena sat mūlam anviccha 
SA_GV05_chup-1839	sanmūlāḥ somyemāḥ sarvāḥ prajāḥ sadāyatanāḥ satpratiṣṭhāḥ // ChUp_6,8.4 //	sat mūlāḥ somya imāḥ sarvāḥ prajāḥ sat āyatanāḥ sat pratiṣṭhāḥ 
SA_GV05_chup-1840	atha yatraitat puruṣaḥ pipāsati nāma teja eva tat pītaṃ nayate /	atha yatra etat puruṣaḥ pipāsati nāma tejaḥ eva tat pītam nayate 
SA_GV05_chup-1841	tad yathā gonāyo 'śvanāyaḥ puruṣanāya ity evaṃ tat teja ācaṣṭa udanyeti /	tat yathā gonāyo śvanāyaḥ puruṣanāyaḥ iti evam tat tejaḥ ācaṣṭe udanyā iti 
SA_GV05_chup-1842	tatraitad eva śuṅgam utpatitaṃ somya vijānīhi /	tatra etat eva śuṅgam utpatitam somya vijānīhi 
SA_GV05_chup-1843	nedam amūlaṃ bhaviṣyatīti // ChUp_6,8.5 //	na idam amūlam bhaviṣyati iti 
SA_GV05_chup-1844	tasya kva mūlaṃ syād anyatrādbhyaḥ /	tasya kva mūlam syāt anyatra adbhyaḥ 
SA_GV05_chup-1845	adbhiḥ somya śuṅgena tejo mūlam anviccha /	adbhiḥ somya śuṅgena tejaḥ mūlam anviccha 
SA_GV05_chup-1846	tejasā somya śuṅgena sanmūlam anviccha /	tejasā somya śuṅgena sat mūlam anviccha 
SA_GV05_chup-1847	sanmūlāḥ somyemāḥ sarvāḥ prajāḥ sad āyatanāḥ satpratiṣṭhāḥ /	sat mūlāḥ somya imāḥ sarvāḥ prajāḥ sat āyatanāḥ sat pratiṣṭhāḥ 
SA_GV05_chup-1848	yathā nu khalu somyemās tisro devatāḥ puruṣaṃ prāpya trivṛt trivṛd ekaikā bhavati tad uktaṃ purastād eva bhavati /	yathā nu khalu somya imāḥ tisraḥ devatāḥ puruṣam prāpya trivṛt trivṛt ekaikā bhavati tat uktam purastāt eva bhavati 
SA_GV05_chup-1849	asya somya puruṣasya prayato vāṅ manasi saṃpadyate manaḥ prāṇe prāṇas tejasi tejaḥ parasyāṃ devatāyām // ChUp_6,8.6 //	asya somya puruṣasya prayataḥ vāc manasi saṃpadyate manaḥ prāṇe prāṇaḥ tejasi tejaḥ parasyām devatāyām 
SA_GV05_chup-1850	sa ya eṣo 'ṇimaitad ātmyam idaṃ sarvam /	sa yaḥ eṣaḥ ṇimā etat ātmyam idam sarvam 
SA_GV05_chup-1851	tat satyam /	tat satyam 
SA_GV05_chup-1852	sa ātmā /	saḥ ātmā 
SA_GV05_chup-1853	tat tvam asi śvetaketo iti /	tat tvam asi śvetaketo iti 
SA_GV05_chup-1854	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1855	tathā somyeti hovāca // ChUp_6,8.7 //	tathā somya iti ha uvāca 
SA_GV05_chup-1856	yathā somya madhu madhukṛto nistiṣṭhanti nānātyayānāṃ vṛkṣāṇāṃ rasān samavahāram ekatāṃ rasaṃ gamayanti // ChUp_6,9.1 //	yathā somya madhu madhukṛtaḥ nistiṣṭhanti nānātyayānām vṛkṣāṇām rasān samavahāram ekatām rasam gamayanti 
SA_GV05_chup-1857	te yathā tatra na vivekaṃ labhante 'muṣyāhaṃ vṛkṣasya raso 'smy amuṣyāhaṃ vṛkṣasya raso 'smīti /	te yathā tatra na vivekam labhante muṣya aham vṛkṣasya rasaḥ smi amuṣya aham vṛkṣasya rasaḥ smi iti 
SA_GV05_chup-1858	evam eva khalu somyemāḥ sarvāḥ prajāḥ sati saṃpadya na viduḥ sati saṃpadyāmaha iti // ChUp_6,9.2 //	evam eva khalu somya imāḥ sarvāḥ prajāḥ sati saṃpadya na viduḥ sati saṃpadyāmahe iti 
SA_GV05_chup-1859	ta iha vyaghro vā siṃho vā vṛko vā varāho vā kīṭo vā pataṅgo vā daṃśo vā maśako vā yad yad bhavanti tad ābhavanti // ChUp_6,9.3 //	te iha vyaghraḥ vā siṃhaḥ vā vṛkaḥ vā varāhaḥ vā kīṭaḥ vā pataṅgaḥ vā daṃśaḥ vā maśakaḥ vā yat yat bhavanti tat ābhavanti 
SA_GV05_chup-1860	sa ya eṣo 'ṇimaitad ātmyam idaṃ sarvam /	sa yaḥ eṣaḥ ṇimā etat ātmyam idam sarvam 
SA_GV05_chup-1861	tat satyam /	tat satyam 
SA_GV05_chup-1862	sa ātmā /	saḥ ātmā 
SA_GV05_chup-1863	tat tvam asi śvetaketo iti /	tat tvam asi śvetaketo iti 
SA_GV05_chup-1864	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1865	tathā somyeti hovāca // ChUp_6,9.4 //	tathā somya iti ha uvāca 
SA_GV05_chup-1866	imāḥ somya nadyaḥ purastāt prācyaḥ syandante paścāt pratīcyaḥ /	imāḥ somya nadyaḥ purastāt prācyaḥ syandante paścāt pratīcyaḥ 
SA_GV05_chup-1867	tāḥ samudrāt samudram evāpiyanti /	tāḥ samudrāt samudram eva apiyanti 
SA_GV05_chup-1868	sa samudra eva bhavati /	sa samudraḥ eva bhavati 
SA_GV05_chup-1869	tā yathā tatra na vidur iyam aham asmīyam aham asmīti // ChUp_6,10.1 //	tāḥ yathā tatra na viduḥ iyam aham asmi iyam aham asmi iti 
SA_GV05_chup-1870	evam eva khalu somyemāḥ sarvāḥ prajāḥ sata āgamya na viduḥ sata āgacchāmaha iti /	evam eva khalu somya imāḥ sarvāḥ prajāḥ sataḥ āgamya na viduḥ sataḥ āgacchāmahe iti 
SA_GV05_chup-1871	ta iha vyāghro vā siṃho vā vṛko vā varāho vā kīṭo vā pataṅgo vā daṃśo vā maśako vā yad yad bhavanti tad ābhavanti // ChUp_6,10.2 //	te iha vyāghraḥ vā siṃhaḥ vā vṛkaḥ vā varāhaḥ vā kīṭaḥ vā pataṅgaḥ vā daṃśaḥ vā maśakaḥ vā yat yat bhavanti tat ābhavanti 
SA_GV05_chup-1872	sa ya eṣo 'ṇimaitad ātmyam idaṃ sarvam /	sa yaḥ eṣaḥ ṇimā etat ātmyam idam sarvam 
SA_GV05_chup-1873	tat satyam /	tat satyam 
SA_GV05_chup-1874	sa ātmā /	saḥ ātmā 
SA_GV05_chup-1875	tat tvam asi śvetaketo iti /	tat tvam asi śvetaketo iti 
SA_GV05_chup-1876	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1877	tathā somyeti hovāca // ChUp_6,10.3 //	tathā somya iti ha uvāca 
SA_GV05_chup-1878	asya somya mahato vṛkṣasya yo mūle 'bhyāhanyāj jīvan sraved yo madhye 'bhyāhanyāj jīvan sraved yo 'gre 'bhyāhanyāj jīvan sravet /	asya somya mahataḥ vṛkṣasya yaḥ mūle bhyāhanyāt jīvan sravet yaḥ madhye bhyāhanyāt jīvan sravet yaḥ gre bhyāhanyāt jīvan sravet 
SA_GV05_chup-1879	sa eṣa jīvenātmanānuprabhūtaḥ pepīyamāno modamānas tiṣṭhati // ChUp_6,11.1 //	saḥ eṣa jīvena ātmanā anuprabhūtaḥ pepīyamānaḥ modamānaḥ tiṣṭhati 
SA_GV05_chup-1880	asya yad ekāṃ śākhāṃ jīvo jahāty atha sā śuṣyati /	asya yat ekām śākhām jīvaḥ jahāti atha sā śuṣyati 
SA_GV05_chup-1881	dvitīyāṃ jahāty atha sā śuṣyati /	dvitīyām jahāti atha sā śuṣyati 
SA_GV05_chup-1882	tṛtīyāṃ jahāty atha sā śuṣyati /	tṛtīyām jahāti atha sā śuṣyati 
SA_GV05_chup-1883	sarvaṃ jahāti sarvaḥ śuṣyati // ChUp_6,11.2 //	sarvam jahāti sarvaḥ śuṣyati 
SA_GV05_chup-1884	evam eva khalu somya viddhīti ha uvāca /	evam eva khalu somya viddhi iti ha uvāca 
SA_GV05_chup-1885	jīvāpetaṃ vāva kiledaṃ mriyate na jīvo mriyata iti /	jīva apetam vāva kila idam mriyate na jīvaḥ mriyate iti 
SA_GV05_chup-1886	sa ya eṣo 'ṇimaitad ātmyam idaṃ sarvam /	sa yaḥ eṣaḥ ṇimā etat ātmyam idam sarvam 
SA_GV05_chup-1887	tat satyam /	tat satyam 
SA_GV05_chup-1888	sa ātmā /	saḥ ātmā 
SA_GV05_chup-1889	tat tvam asi śvetaketo iti /	tat tvam asi śvetaketo iti 
SA_GV05_chup-1890	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1891	tathā somyeti hovāca // ChUp_6,11.3 //	tathā somya iti ha uvāca 
SA_GV05_chup-1892	nyagrodhaphalam ata āhareti /	nyagrodha phalam atas āhara iti 
SA_GV05_chup-1893	idaṃ bhagava iti /	idam bhagavaḥ iti 
SA_GV05_chup-1894	bhinddhīti /	bhinddhi iti 
SA_GV05_chup-1895	bhinnaṃ bhagava iti /	bhinnam bhagavaḥ iti 
SA_GV05_chup-1896	kim atra paśyasīti /	kim atra paśyasi iti 
SA_GV05_chup-1897	aṇvya ivemā dhānā bhagava iti /	aṇvyaḥ iva imāḥ dhānāḥ bhagavaḥ iti 
SA_GV05_chup-1898	āsām aṅgaikāṃ bhinddhīti /	āsām aṅga ekām bhinddhi iti 
SA_GV05_chup-1899	bhinnā bhagava iti /	bhinnā bhagavaḥ iti 
SA_GV05_chup-1900	kim atra paśyasīti /	kim atra paśyasi iti 
SA_GV05_chup-1901	na kiṃcana bhagava iti // ChUp_6,12.1 //	na kiṃcana bhagavaḥ iti 
SA_GV05_chup-1902	taṃ hovāca yaṃ vai somyaitam aṇimānaṃ na nibhālayasa etasya vai somyaiṣo 'ṇimna evaṃ mahānyagrodhas tiṣṭhati /	tam ha uvāca yam vai somya etam aṇimānam na nibhālayase etasya vai somya eṣaḥ ṇimnaḥ evam mahā nyagrodhaḥ tiṣṭhati 
SA_GV05_chup-1903	śraddhatsva somyeti // ChUp_6,12.2 //	śraddhatsva somya iti 
SA_GV05_chup-1904	sa ya eṣo 'ṇimaitad ātmyam idaṃ sarvam /	sa yaḥ eṣaḥ ṇimā etat ātmyam idam sarvam 
SA_GV05_chup-1905	tat satyam /	tat satyam 
SA_GV05_chup-1906	sa ātmā /	saḥ ātmā 
SA_GV05_chup-1907	tat tvam asi śvetaketo iti /	tat tvam asi śvetaketo iti 
SA_GV05_chup-1908	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1909	tathā somyeti hovāca // ChUp_6,12.3 //	tathā somya iti ha uvāca 
SA_GV05_chup-1910	lavaṇam etad udake 'vadhāyātha mā prātar upasīdathā iti /	lavaṇam etat udake vadhāya atha mā prātar upasīdathāḥ iti 
SA_GV05_chup-1911	sa ha tathā cakāra /	sa ha tathā cakāra 
SA_GV05_chup-1912	taṃ hovāca /	tam ha uvāca 
SA_GV05_chup-1913	yad doṣā lavaṇam udake 'vādhā aṅga tad āhareti /	yat doṣā lavaṇam udake vā adhāḥ aṅga tat āhara iti 
SA_GV05_chup-1914	tad dhāvamṛśya na viveda // ChUp_6,13.1 //	tat ha avamṛśya na viveda 
SA_GV05_chup-1915	yathā vilīnam eva /	yathā vilīnam eva 
SA_GV05_chup-1916	an;gāsyāntād ācāmeti /	anga asya antāt ācāma iti 
SA_GV05_chup-1917	katham iti /	katham iti 
SA_GV05_chup-1918	lavaṇam iti /	lavaṇam iti 
SA_GV05_chup-1919	madhyād ācāmeti /	madhyāt ācāma iti 
SA_GV05_chup-1920	katham iti /	katham iti 
SA_GV05_chup-1921	lavaṇam iti /	lavaṇam iti 
SA_GV05_chup-1922	antād ācāmeti /	antāt ācāma iti 
SA_GV05_chup-1923	katham iti /	katham iti 
SA_GV05_chup-1924	lavaṇam iti /	lavaṇam iti 
SA_GV05_chup-1925	abhiprāsyaitad atha mopasīdathā iti /	atha mā upasīdathāḥ iti 
SA_GV05_chup-1926	tad dha tathā cakāra /	tat ha tathā cakāra 
SA_GV05_chup-1927	tac chaśvat saṃvartate /	tat śaśvat saṃvartate 
SA_GV05_chup-1928	taṃ hovācātra vāva kila tat somya na nibhālayase 'traiva kileti // ChUp_6,13.2 //	tam ha uvāca atra vāva kila tat somya na nibhālayase tra eva kila iti 
SA_GV05_chup-1929	sa ya eṣo 'ṇimaitad ātmyam idaṃ sarvam /	sa yaḥ eṣaḥ ṇimā etat ātmyam idam sarvam 
SA_GV05_chup-1930	tat satyam /	tat satyam 
SA_GV05_chup-1931	sa ātmā /	saḥ ātmā 
SA_GV05_chup-1932	tat tvam asi śvetaketo iti /	tat tvam asi śvetaketo iti 
SA_GV05_chup-1933	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1934	tathā somyeti hovāca // ChUp_6,13.3 //	tathā somya iti ha uvāca 
SA_GV05_chup-1935	yathā somya puruṣaṃ gandhārebhyo 'bhinaddhākṣam ānīya taṃ tato 'tijane visṛjet /	yathā somya puruṣam gandhārebhyaḥ bhinaddha akṣam ānīya tam tatas ti jane visṛjet 
SA_GV05_chup-1936	sa yathā tatra prāṅ vodaṅ vā adharāṅ vā pratyaṅ vā pradhmāyītābhinaddhākṣa ānīto 'bhinaddhākṣo visṛṣṭaḥ // ChUp_6,14.1 //	sa yathā tatra prāṅ vā udaṅ vā adharāṅ vā pratyaṅ vā ānītaḥ bhinaddha akṣaḥ visṛṣṭaḥ 
SA_GV05_chup-1937	tasya yathābhinahanaṃ pramucya prabrūyād etāṃ diśaṃ gandhārā etāṃ diśaṃ vrajeti /	tasya yathā abhinahanam pramucya prabrūyāt etām diśam gandhārāḥ etām diśam vraja iti 
SA_GV05_chup-1938	sa grāmād grāmaṃ pṛcchan paṇḍito medhāvī gandhārān evopasaṃpadyeta /	sa grāmāt grāmam pṛcchan paṇḍitaḥ medhāvī gandhārān eva upasaṃpadyeta 
SA_GV05_chup-1939	evam evehācāryavān puruṣo veda /	evam eva iha ācāryavān puruṣaḥ veda 
SA_GV05_chup-1940	tasya tāvad eva ciraṃ yāvan na vimokṣye 'tha saṃpatsya iti // ChUp_6,14.2 //	tasya tāvat eva ciram yāvat na vimokṣye saṃpatsye iti 
SA_GV05_chup-1941	sa ya eṣo 'ṇimaitad ātmyam idaṃ sarvam /	sa yaḥ eṣaḥ ṇimā etat ātmyam idam sarvam 
SA_GV05_chup-1942	tat satyam /	tat satyam 
SA_GV05_chup-1943	sa ātmā /	saḥ ātmā 
SA_GV05_chup-1944	tat tvam asi śvetaketo iti /	tat tvam asi śvetaketo iti 
SA_GV05_chup-1945	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1946	tathā somyeti hovāca // ChUp_6,14.3 //	tathā somya iti ha uvāca 
SA_GV05_chup-1947	puruṣaṃ somyotopatāpinaṃ jñātayaḥ paryupāsate jānāsi māṃ jānāsi mām iti /	puruṣam somya uta upatāpinam jñātayaḥ paryupāsate jānāsi mām jānāsi mām iti 
SA_GV05_chup-1948	tasya yāvan na vāṅ manasi saṃpadyate manaḥ prāṇe prāṇas tejasi tejaḥ parasyāṃ devatāyāṃ tāvaj jānāti // ChUp_6,15.1 //	tasya yāvat na vāc manasi saṃpadyate manaḥ prāṇe prāṇaḥ tejasi tejaḥ parasyām devatāyām tāvat jānāti 
SA_GV05_chup-1949	atha yadāsya vāṅ manasi saṃpadyate manaḥ prāṇe prāṇas tejasi tejaḥ parasyāṃ devatāyām atha na jānāti // ChUp_6,15.2 //	atha yadā asya vāc manasi saṃpadyate manaḥ prāṇe prāṇaḥ tejasi tejaḥ parasyām devatāyām atha na jānāti 
SA_GV05_chup-1950	sa ya eṣo 'ṇimaitad ātmyam idaṃ sarvam /	sa yaḥ eṣaḥ ṇimā etat ātmyam idam sarvam 
SA_GV05_chup-1951	tat satyam /	tat satyam 
SA_GV05_chup-1952	sa ātmā /	saḥ ātmā 
SA_GV05_chup-1953	tat tvam asi śvetaketo iti /	tat tvam asi śvetaketo iti 
SA_GV05_chup-1954	bhūya eva mā bhagavān vijñāpayatv iti /	bhūyas eva mā bhagavān vijñāpayatu iti 
SA_GV05_chup-1955	tathā somyeti hovāca // ChUp_6,15.3 //	tathā somya iti ha uvāca 
SA_GV05_chup-1956	puruṣaṃ somyota hastagṛhītam ānayanti /	puruṣam somya uta hasta gṛhītam ānayanti 
SA_GV05_chup-1957	apahārṣīt steyam akārṣīt paraśum asmai tapateti /	apahārṣīt steyam akārṣīt paraśum asmai tapata iti 
SA_GV05_chup-1958	sa yadi tasya kartā bhavati tata evānṛtam ātmānaṃ kurute /	sa yadi tasya kartā bhavati tatas eva anṛtam ātmānam kurute 
SA_GV05_chup-1959	so 'nṛtābhisaṃdho 'nṛtenātmānam antardhāya paraśuṃ taptaṃ pratigṛhṇāti /	saḥ nṛtā abhisaṃdhaḥ nṛtena ātmānam antardhāya paraśum taptam pratigṛhṇāti 
SA_GV05_chup-1960	sa dahyate /	sa dahyate 
SA_GV05_chup-1961	atha hanyate // ChUp_6,16.1 //	atha hanyate 
SA_GV05_chup-1962	atha yadi tasyākartā bhavati /	atha yadi tasya akartā bhavati 
SA_GV05_chup-1963	tata eva satyam ātmānaṃ kurute /	tatas eva satyam ātmānam kurute 
SA_GV05_chup-1964	sa satyābhisandhaḥ satyenātmānam antardhāya paraśuṃ taptaṃ pratigṛhṇāti /	sa satya abhisandhaḥ satyena ātmānam antardhāya paraśum taptam pratigṛhṇāti 
SA_GV05_chup-1965	sa na dahyate /	sa na dahyate 
SA_GV05_chup-1966	atha mucyate // ChUp_6,16.2 //	atha mucyate 
SA_GV05_chup-1967	sa yathā tatra nādāhyeta /	sa yathā tatra na ādāhyeta 
SA_GV05_chup-1968	etad ātmyam idaṃ sarvam /	etat ātmyam idam sarvam 
SA_GV05_chup-1969	tat satyam /	tat satyam 
SA_GV05_chup-1970	sa ātmā /	saḥ ātmā 
SA_GV05_chup-1971	tat tvam asi śvetaketo iti /	tat tvam asi śvetaketo iti 
SA_GV05_chup-1972	tad dhāsya vijajñāv iti vijajñāv iti // ChUp_6,16.3 //	tat ha asya vijajñau iti vijajñau iti 
SA_GV05_chup-1973	adhīhi bhagava iti hopasasāda sanatkumāraṃ nāradaḥ /	adhīhi bhagavaḥ iti ha upasasāda sanatkumāram nāradaḥ 
SA_GV05_chup-1974	taṃ hovāca yad vettha tena mopasīda /	tam ha uvāca yat vettha tena mā upasīda 
SA_GV05_chup-1975	tatas ta ūrdhvaṃ vakṣyāmīti /	tatas te ūrdhvam vakṣyāmi iti 
SA_GV05_chup-1976	sa hovāca // ChUp_7,1.1 //	sa ha uvāca 
SA_GV05_chup-1977	ṛgvedaṃ bhagavo 'dhyemi yajurvedaṃ sāmavedam ātharvaṇaṃ caturtham itihāsapurāṇaṃ	ṛgvedam bhagavaḥ dhyemi yajurvedam sāmavedam ātharvaṇam caturtham itihāsa purāṇam 
SA_GV05_chup-1978	pañcamaṃ vedānāṃ vedaṃ pitryaṃ rāśiṃ daivaṃ nidhiṃ vākovākyam ekāyanaṃ devavidyāṃ	pañcamam vedānām vedam pitryam rāśim daivam nidhim vākovākyam ekāyanam deva vidyām 
SA_GV05_chup-1979	brahmavidyāṃ bhūtavidyāṃ kṣatravidyāṃ nakṣatravidyāṃ sarpadevajanavidyām etad bhagavo	brahma vidyām bhūta vidyām kṣatra vidyām nakṣatra vidyām sarpa deva jana vidyām etat bhagavaḥ 
SA_GV05_chup-1980	'dhyemi // ChUp_7,1.2 //	dhyemi 
SA_GV05_chup-1981	so 'haṃ bhagavo mantravid evāsmi nātmavit /	saḥ ham bhagavaḥ mantra vid eva asmi na ātma vid 
SA_GV05_chup-1982	śrutaṃ hy eva me bhagavaddṛśebhyas tarati śokam ātmavid iti /	śrutam hi eva me bhagavat dṛśebhyaḥ tarati śokam ātma vid iti 
SA_GV05_chup-1983	so 'haṃ bhagavaḥ śocāmi /	saḥ ham bhagavaḥ śocāmi 
SA_GV05_chup-1984	taṃ mā bhagavāñ chokasya pāraṃ tārayatv iti /	tam mā bhagavān śokasya pāram tārayatu iti 
SA_GV05_chup-1985	taṃ hovāca yad vai kiṃcaitad adhyagīṣṭhā nāmaivaitat // ChUp_7,1.3 //	tam ha uvāca yat vai kiṃca etat adhyagīṣṭhāḥ nāma eva etat 
SA_GV05_chup-1986	nāma vā ṛgvedo yajurvedaḥ sāmaveda ātharvaṇaś caturtha itihāsapurāṇaḥ pañcamo vedānāṃ	nāma vai ṛgvedaḥ yajurvedaḥ sāmavedaḥ ātharvaṇaḥ caturthaḥ itihāsa purāṇaḥ pañcamaḥ vedānām 
SA_GV05_chup-1987	vedaḥ pitryo rāśir daivo nidhir vākovākyam ekāyanaṃ devavidyā brahmavidyā bhūtavidyā	vedaḥ pitryaḥ rāśiḥ daivaḥ nidhiḥ vākovākyam ekāyanam deva vidyā brahma vidyā bhūta vidyā 
SA_GV05_chup-1988	kṣatravidyā nakṣatravidyā sarpadevajanavidyā /	kṣatra vidyā nakṣatra vidyā sarpa deva jana vidyā 
SA_GV05_chup-1989	nāmaivaitat /	nāma eva etat 
SA_GV05_chup-1990	nāmopāssveti // ChUp_7,1.4 //	nāma upāssva iti 
SA_GV05_chup-1991	sa yo nāma brahmety upāste /	sa yaḥ nāma brahma iti upāste 
SA_GV05_chup-1992	yāvan nāmno gataṃ tatrāsya yathākāmacāro bhavati yo nāma brahmety upāste /	yāvat nāmnaḥ gatam tatra asya yathākāma cāraḥ bhavati yaḥ nāma brahma iti upāste 
SA_GV05_chup-1993	asti bhagavo nāmno bhūya iti /	asti bhagavaḥ nāmnaḥ bhūyaḥ iti 
SA_GV05_chup-1994	nāmno vāva bhūyo 'stīti /	nāmnaḥ vāva bhūyaḥ sti iti 
SA_GV05_chup-1995	tan me bhagavān bravītv iti // ChUp_7,1.5 //	tat me bhagavān bravītu iti 
SA_GV05_chup-1996	vāg vāva nāmno bhūyasī /	vāc vāva nāmnaḥ bhūyasī 
SA_GV05_chup-1997	vāg vā ṛgvedaṃ vijñāpayati yajurvedaṃ sāmavedam ātharvaṇaṃ caturtham itihāsapurāṇaṃ	vāc vai ṛgvedam vijñāpayati yajurvedam sāmavedam ātharvaṇam caturtham itihāsa purāṇam 
SA_GV05_chup-1998	pañcamaṃ vedānāṃ vedaṃ pitryaṃ rāśiṃ daivaṃ nidhiṃ vākovākyam ekāyanaṃ devavidyāṃ	pañcamam vedānām vedam pitryam rāśim daivam nidhim vākovākyam ekāyanam deva vidyām 
SA_GV05_chup-1999	brahmavidyāṃ bhūtavidyāṃ kṣatravidyāṃ nakṣatravidyāṃ sarpadevajanavidyāṃ divaṃ ca	brahma vidyām bhūta vidyām kṣatra vidyām nakṣatra vidyām sarpa deva jana vidyām divam ca 
SA_GV05_chup-2000	pṛthivīṃ ca vāyuṃ cākāśaṃ cāpaś ca tejaś ca devāṃś ca manuṣyāṃś ca paśūṃś ca vayāṃsi	pṛthivīm ca vāyum ca ākāśam ca āpaḥ ca tejaḥ ca devān ca manuṣyān ca paśūn ca vayāṃsi 
SA_GV05_chup-2001	ca tṛṇavanaspatīñ śvāpadāny ākīṭapataṅgapipīlakaṃ dharmaṃ cādharmaṃ /	ca tṛṇa vanaspatīm śvāpadāni ā kīṭa pataṅga pipīlakam dharmam ca adharmam 
SA_GV05_chup-2002	ca satyaṃ cānṛtaṃ ca sādhu cāsādhu ca hṛdayajñaṃ cāhṛdayajñaṃ ca /	ca satyam ca anṛtam ca sādhu ca asādhu ca hṛdayajñam ca a hṛdayajñam ca 
SA_GV05_chup-2003	yad vai vāṅ nābhaviṣyan na dharmo nādharmo vyajñāpayiṣyan na satyaṃ nānṛtaṃ na sādhu nāsādhu na hṛdayajño nāhṛdayajñaḥ /	yat vai vāc na abhaviṣyat na dharmaḥ na adharmaḥ vyajñāpayiṣyat na satyam na anṛtam na sādhu na asādhu na hṛdaya jñaḥ na a hṛdaya jñaḥ 
SA_GV05_chup-2004	vāg evaitad sarvaṃ vijñāpayati vācam upāssveti // ChUp_7,2.1 //	vāc eva etat sarvam vijñāpayati vācam upāssva iti 
SA_GV05_chup-2005	sa yo vācaṃ brahmety upāste /	sa yaḥ vācam brahma iti upāste 
SA_GV05_chup-2006	yāvad vāco gataṃ tatrāsya yathākāmacāro bhavati yo vācaṃ brahmety upāste /	yāvat vācaḥ gatam tatra asya yathākāma cāraḥ bhavati yaḥ vācam brahma iti upāste 
SA_GV05_chup-2007	asti bhagavo vāco bhūya iti /	asti bhagavaḥ vācaḥ bhūyaḥ iti 
SA_GV05_chup-2008	vāco vāva bhūyo 'stīti /	vācaḥ vāva bhūyaḥ sti iti 
SA_GV05_chup-2009	tan me bhagavān bravītv iti // ChUp_7,2.2 //	tat me bhagavān bravītu iti 
SA_GV05_chup-2010	mano vāva vāco bhūyaḥ /	manaḥ vāva vācaḥ bhūyaḥ 
SA_GV05_chup-2011	yathā vai dve vāmalake dve vā kole dvau vākṣau muṣṭir anubhavaty evaṃ vācaṃ ca nāma ca mano 'nubhavati /	yathā vai dve vā āmalake dve vā kole dvau vā akṣau muṣṭiḥ anubhavati evam vācam ca nāma ca manaḥ nubhavati 
SA_GV05_chup-2012	sa yadā manasā manasyati mantrān adhīyīyety athādhīte /	sa yadā manasā manasyati mantrān adhīyīya iti atha adhīte 
SA_GV05_chup-2013	karmāṇi kurvīyety atha kurute /	karmāṇi kurvīya iti atha kurute 
SA_GV05_chup-2014	putrāṃś ca paśūṃś ceccheyety athecchate /	putrān ca paśūn ca iccheya iti atha icchate 
SA_GV05_chup-2015	imaṃ ca lokam amuṃ ceccheyety athecchate /	imam ca lokam amum ca iccheya iti atha icchate 
SA_GV05_chup-2016	mano hy ātmā /	manaḥ hi ātmā 
SA_GV05_chup-2017	mano hi lokaḥ /	manaḥ hi lokaḥ 
SA_GV05_chup-2018	mano hi brahma /	manaḥ hi brahma 
SA_GV05_chup-2019	mana upāssveti // ChUp_7,3.1 //	manaḥ upāssva iti 
SA_GV05_chup-2020	sa yo mano brahmety upāste /	sa yaḥ manaḥ brahma iti upāste 
SA_GV05_chup-2021	yāvan manaso gataṃ tatrāsya yathākāmacāro bhavati yo mano brahmety upāste /	yāvat manasaḥ gatam tatra asya yathākāma cāraḥ bhavati yaḥ manaḥ brahma iti upāste 
SA_GV05_chup-2022	asti bhagavo manaso bhūya iti /	asti bhagavaḥ manasaḥ bhūyaḥ iti 
SA_GV05_chup-2023	manaso vāva bhūyo 'stīti /	manasaḥ vāva bhūyaḥ sti iti 
SA_GV05_chup-2024	tan me bhagavān bravītv iti // ChUp_7,3.2 //	tat me bhagavān bravītu iti 
SA_GV05_chup-2025	saṃkalpo vāva manaso bhūyān /	saṃkalpaḥ vāva manasaḥ bhūyān 
SA_GV05_chup-2026	yadā vai saṃkalpayate 'tha manasyati /	yadā vai saṃkalpayate manasyati 
SA_GV05_chup-2027	atha vācam īrayati /	atha vācam īrayati 
SA_GV05_chup-2028	tām u nāmnīyūati /	tām u nāmni īyūati 
SA_GV05_chup-2029	nāmni mantrā ekaṃ bhavanti /	nāmni mantrāḥ ekam bhavanti 
SA_GV05_chup-2030	mantreṣu karmāṇi // ChUp_7,4.1 //	mantreṣu karmāṇi 
SA_GV05_chup-2031	tāni ha vā etāni saṃkalpaikāyanāni saṃkalpātmakāni saṃkalpe pratiṣṭhitāni /	tāni ha vai etāni saṃkalpa ekāyanāni saṃkalpa ātmakāni saṃkalpe pratiṣṭhitāni 
SA_GV05_chup-2032	samakḷpatāṃ dyāvāpṛthivī /	samakḷpatām dyāvāpṛthivī 
SA_GV05_chup-2033	samakalpetāṃ vāyuś cākāśaṃ ca /	samakalpetām vāyuḥ ca ākāśam ca 
SA_GV05_chup-2034	samakalpantāpaś ca tejaś ca /	samakalpanta āpaḥ ca tejaḥ ca 
SA_GV05_chup-2035	teṣāṃ saṃkḷptyai varṣaṃ saṃkalpate /	teṣām saṃkḷptyai varṣam saṃkalpate 
SA_GV05_chup-2036	varṣasya saṃkḷptyā annaṃ saṃkalpate /	varṣasya saṃkḷptyai annam saṃkalpate 
SA_GV05_chup-2037	annasya saṃkḷptyai prāṇāḥ saṃkalpante /	annasya saṃkḷptyai prāṇāḥ saṃkalpante 
SA_GV05_chup-2038	prāṇānāṃ saṃkḷptyai mantrāḥ saṃkalpante /	prāṇānām saṃkḷptyai mantrāḥ saṃkalpante 
SA_GV05_chup-2039	mantrāṇāṃ saṃkḷptyai karmāṇi saṃkalpante /	mantrāṇām saṃkḷptyai karmāṇi saṃkalpante 
SA_GV05_chup-2040	karmaṇāṃ saṃkḷptyai lokaḥ saṃkalpate /	karmaṇām saṃkḷptyai lokaḥ saṃkalpate 
SA_GV05_chup-2041	lokasya saṃkḷptyai sarvaṃ saṃkalpate /	lokasya saṃkḷptyai sarvam saṃkalpate 
SA_GV05_chup-2042	sa eṣa saṃkalpaḥ /	saḥ eṣa saṃkalpaḥ 
SA_GV05_chup-2043	saṃkalpam upāssveti // ChUp_7,4.2 //	saṃkalpam upāssva iti 
SA_GV05_chup-2044	sa yaḥ saṃkalpaṃ brahmety upāste /	sa yaḥ saṃkalpam brahma iti upāste 
SA_GV05_chup-2045	kḷptān vai sa lokān dhruvān dhruvaḥ pratiṣṭhitān pratiṣṭhito 'vyathamānān avyathamāno 'bhisidhyati /	kḷptān vai sa lokān dhruvān dhruvaḥ pratiṣṭhitān pratiṣṭhitaḥ vyathamānān a vyathamānaḥ bhisidhyati 
SA_GV05_chup-2046	yāvat saṃkalpasya gataṃ tatrāsya yathākāmacāro bhavati yaḥ saṃkalpaṃ brahmety upāste /	yāvat saṃkalpasya gatam tatra asya yathākāma cāraḥ bhavati yaḥ saṃkalpam brahma iti upāste 
SA_GV05_chup-2047	asti bhagavaḥ saṃkalpād bhūya iti /	asti bhagavaḥ saṃkalpāt bhūyaḥ iti 
SA_GV05_chup-2048	saṃkalpād vāva bhūyo 'stīti /	saṃkalpāt vāva bhūyaḥ sti iti 
SA_GV05_chup-2049	tan me bhagavān bravītv iti // ChUp_7,4.3 //	tat me bhagavān bravītu iti 
SA_GV05_chup-2050	cittaṃ vāva saṃkalpād bhūyaḥ /	cittam vāva saṃkalpāt bhūyaḥ 
SA_GV05_chup-2051	yadā vai cetayate 'tha saṃkalpayate /	yadā vai cetayate tha saṃkalpayate 
SA_GV05_chup-2052	atha manasyati /	atha manasyati 
SA_GV05_chup-2053	atha vācam īrayati /	atha vācam īrayati 
SA_GV05_chup-2054	tām u nāmnīyūati /	tām u nāmni īyūati 
SA_GV05_chup-2055	nāmni mantrā ekaṃ bhavanti /	nāmni mantrāḥ ekam bhavanti 
SA_GV05_chup-2056	mantreṣu karmāṇi // ChUp_7,5.1 //	mantreṣu karmāṇi 
SA_GV05_chup-2057	tāni ha vā etāni cittaikāyanāni cittātmāni citte pratiṣṭhitāni /	tāni ha vai etāni citta ekāyanāni citta ātmāni citte pratiṣṭhitāni 
SA_GV05_chup-2058	tasmād yady api bahuvid acitto bhavati nāyam astīty evainam āhuḥ /	tasmāt yadi api bahu vid acittaḥ bhavati na ayam asti iti eva enam āhuḥ 
SA_GV05_chup-2059	yad ayaṃ veda yad vā ayaṃ vidvān nettham acittaḥ syād iti /	yat ayam veda yat vai ayam vidvān na ittham acittaḥ syāt iti 
SA_GV05_chup-2060	atha yady alpavic cittavān bhavati tasmā evota śuśrūṣante /	atha yadi alpa vid cittavān bhavati tasmai eva uta śuśrūṣante 
SA_GV05_chup-2061	cittaṃ hy evaiṣām ekāyanam /	cittam hi eva eṣām ekāyanam 
SA_GV05_chup-2062	cittam ātmā /	cittam ātmā 
SA_GV05_chup-2063	cittaṃ pratiṣṭhā /	cittam pratiṣṭhā 
SA_GV05_chup-2064	cittam upāssveti // ChUp_7,5.2 //	cittam upāssva iti 
SA_GV05_chup-2065	sa yaś cittaṃ brahmety upāste /	sa yaḥ cittam brahma iti upāste 
SA_GV05_chup-2066	cittān vai sa lokān dhruvān dhruvaḥ pratiṣṭhitān pratiṣṭhito 'vyathamānān avyathamāno 'bhisidhyati /	cittān vai sa lokān dhruvān dhruvaḥ pratiṣṭhitān pratiṣṭhitaḥ vyathamānān a vyathamānaḥ bhisidhyati 
SA_GV05_chup-2067	yāvac cittasya gataṃ tatrāsya yathākāmacāro bhavati yaś cittaṃ brahmety upāste /	yāvat cittasya gatam tatra asya yathākāma cāraḥ bhavati yaḥ cittam brahma iti upāste 
SA_GV05_chup-2068	asti bhagavaś cittād bhūya iti /	asti bhagavaḥ cittāt bhūyaḥ iti 
SA_GV05_chup-2069	cittād vāva bhūyo 'stīti /	cittāt vāva bhūyaḥ sti iti 
SA_GV05_chup-2070	tan me bhagavān bravītv iti // ChUp_7,5.3 //	tat me bhagavān bravītu iti 
SA_GV05_chup-2071	dhyānaṃ vāva cittād bhūyaḥ /	dhyānam vā ava cittāt bhūyaḥ 
SA_GV05_chup-2072	dhyāyatīva pṛthivī /	dhyāyati iva pṛthivī 
SA_GV05_chup-2073	dhyāyatīvāntarikṣam /	dhyāyati iva antarikṣam 
SA_GV05_chup-2074	dhyāyatīva dyauḥ /	dhyāyati iva dyauḥ 
SA_GV05_chup-2075	dhyāyantīvāpaḥ /	dhyāyanti iva apaḥ 
SA_GV05_chup-2076	dhyāyantīva parvatāḥ /	dhyāyanti iva parvatāḥ 
SA_GV05_chup-2077	dhyāyantīva devamanuṣyāḥ /	dhyāyanti iva deva manuṣyāḥ 
SA_GV05_chup-2078	tasmād ya iha manuṣyāṇāṃ mahattāṃ prāpnuvanti dhyānāpādāṃśā ivaiva te bhavanti /	tasmāt ye iha manuṣyāṇām mahat tām prāpnuvanti dhyāna āpāda aṃśāḥ iva eva te bhavanti 
SA_GV05_chup-2079	atha ye 'lpāḥ kalahinaḥ piśunā upavādinas te /	atha ye lpāḥ kalahinaḥ piśunāḥ upavādinaḥ te 
SA_GV05_chup-2080	atha ye prabhavo dhyānāpādāṃśā ivaiva te bhavanti /	atha ye prabhavaḥ dhyānā pāda aṃśāḥ iva eva te bhavanti 
SA_GV05_chup-2081	dhyānam upāssveti // ChUp_7,6.1 //	dhyānam upāssva iti 
SA_GV05_chup-2082	sa yo dhyānaṃ brahmety upāste /	sa yaḥ dhyānam brahma iti upāste 
SA_GV05_chup-2083	yāvad dhyānasya gataṃ tatrāsya yathākāmacāro bhavati yo dhyānaṃ brahmety upāste /	yāvat dhyānasya gatam tatra asya yathākāma cāraḥ bhavati yaḥ dhyānam brahma iti upāste 
SA_GV05_chup-2084	asti bhagavo dyānād bhūya iti /	asti bhagavaḥ dyānāt bhūyaḥ iti 
SA_GV05_chup-2085	dhyānād vāva bhūyo 'stīti /	dhyānāt vā ava bhūyaḥ sti iti 
SA_GV05_chup-2086	tan me bhagavān bravītv iti // ChUp_7,6.2 //	tat me bhagavān bravītu iti 
SA_GV05_chup-2087	vijñānaṃ vāva dhyānād bhūyaḥ /	vijñānam vāva dhyānāt bhūyaḥ 
SA_GV05_chup-2088	vijñānena vā ṛgvedaṃ vijānāti yajurvedaṃ sāmavedam ātharvaṇaṃ caturtham itihāsapurāṇaṃ	vijñānena vai ṛgvedam vijānāti yajurvedam sāmavedam ātharvaṇam caturtham itihāsa purāṇam 
SA_GV05_chup-2089	pañcamaṃ vedānāṃ vedaṃ pitryaṃ rāśiṃ daivaṃ nidhiṃ vākovākyam ekāyanaṃ devavidyāṃ	pañcamam vedānām vedam pitryam rāśim daivam nidhim vākovākyam ekāyanam deva vidyām 
SA_GV05_chup-2090	brahmavidyāṃ bhūtavidyāṃ kṣatravidyāṃ nakṣatravidyāṃ sarpadevajanavidyāṃ divaṃ ca	brahma vidyām bhūta vidyām kṣatra vidyām nakṣatra vidyām sarpa deva jana vidyām divam ca 
SA_GV05_chup-2091	pṛthivīṃ ca vāyuṃ cākāśaṃ cāpaś ca tejaś ca devāṃś ca manuṣyāṃś ca paśūṃś ca vayāṃsi	pṛthivīm ca vāyum ca ākāśam ca āpaḥ ca tejaḥ ca devān ca manuṣyān ca paśūn ca vayāṃsi 
SA_GV05_chup-2092	ca tṛṇavanaspatīñ chvāpadāny ākīṭapataṅgapipīlakam /	ca tṛṇa vanaspatīm śvāpadāni ā kīṭa pataṅga pipīlakam 
SA_GV05_chup-2093	dharmaṃ cādharmaṃ ca satyaṃ cānṛtaṃ ca sādhu cāsādhu ca hṛdayajñaṃ cāhṛdayajñaṃ cānnaṃ ca rasaṃ cemaṃ ca lokam amuṃ ca vijñānenaiva vijānāti	dharmam ca adharmam ca satyam ca anṛtam ca sādhu ca asādhu ca hṛdayajñam ca ahṛdayajñam ca annam ca rasam ca imam ca lokam amum ca vijñānena eva vijānāti 
SA_GV05_chup-2094	vijñānam upāssveti // ChUp_7,7.1 //	vijñānam upāssva iti 
SA_GV05_chup-2095	sa yo vijñānaṃ brahmety upāste /	sa yaḥ vijñānam brahma iti upāste 
SA_GV05_chup-2096	vijñānavato vai sa lokāñ jñānavato 'bhisidhyati /	vijñānavataḥ vai sa lokān jñānavataḥ bhisidhyati 
SA_GV05_chup-2097	yāvad vijñānasya gataṃ tatrāsya yathākāmacāro bhavati yo vijñānaṃ brahmety upāste /	yāvat vijñānasya gatam tatra asya yathākāma cāraḥ bhavati yaḥ vijñānam brahma iti upāste 
SA_GV05_chup-2098	asti bhagavo vijñānād bhūya iti /	asti bhagavaḥ vijñānāt bhūyaḥ iti 
SA_GV05_chup-2099	vijñānād vāva bhūyo 'stīti /	vijñānāt vāva bhūyaḥ sti iti 
SA_GV05_chup-2100	tan me bhagavān bravītv iti // ChUp_7,7.2 //	tat me bhagavān bravītu iti 
SA_GV05_chup-2101	balaṃ vāva vijñānād bhūyaḥ /	balam vāva vijñānāt bhūyaḥ 
SA_GV05_chup-2102	api ha śataṃ vijñānavatām eko balavān ākampayate /	api ha śatam vijñānavatām ekaḥ balavān ākampayate 
SA_GV05_chup-2103	sa yadā balī bhavaty athotthātā bhavati /	sa yadā balī bhavati atha utthātā bhavati 
SA_GV05_chup-2104	uttiṣṭhan paricaritā bhavati /	uttiṣṭhan paricaritā bhavati 
SA_GV05_chup-2105	paricarann upasattā bhavati /	paricaran upasattā bhavati 
SA_GV05_chup-2106	upasīdan draṣṭā bhavati śrotā bhavati mantā bhavati boddhā bhavati kartā bhavati vijñātā bhavati /	upasīdan draṣṭā bhavati śrotā bhavati mantā bhavati boddhā bhavati kartā bhavati vijñātā bhavati 
SA_GV05_chup-2107	balena vai pṛthivī tiṣṭhati balenāntarikṣaṃ balena dyaur balena parvatā balena devamanuṣyā balena paśavaś ca vayāṃsi ca tṛṇavanaspatayaḥ śvāpadāny  #	balena vai pṛthivī tiṣṭhati balena antarikṣam balena dyauḥ balena parvatāḥ balena deva manuṣyāḥ balena paśavaḥ ca vayāṃsi ca tṛṇa vanaspatayaḥ śvāpadāni  /
SA_GV05_chup-2108	ākīṭapataṅgapipīlakam /	ā kīṭa pataṅga pipīlakam 
SA_GV05_chup-2109	balena lokas tiṣṭhati /	balena lokaḥ tiṣṭhati 
SA_GV05_chup-2110	balam upāssveti // ChUp_7,8.1 //	balam upāssva iti 
SA_GV05_chup-2111	sa yo balam upāste /	sa yaḥ balam upāste 
SA_GV05_chup-2112	yāvad balasya gataṃ tatrāsya yathākāmacāro bhavati yo balaṃ brahmety upāste /	yāvat balasya gatam tatra asya yathākāma cāraḥ bhavati yaḥ balam brahma iti upāste 
SA_GV05_chup-2113	asti bhagavo balād bhūya iti /	asti bhagavaḥ balāt bhūyaḥ iti 
SA_GV05_chup-2114	balād vāva bhūyo 'stīti /	balāt vāva bhūyaḥ sti iti 
SA_GV05_chup-2115	tan me bhagavān bravītv iti // ChUp_7,8.2 //	tat me bhagavān bravītu iti 
SA_GV05_chup-2116	annaṃ vāva balād bhūyaḥ /	annam vāva balāt bhūyaḥ 
SA_GV05_chup-2117	tasmād yady api daśa rātrīr nāśnīyāt /	tasmāt yadi api daśa rātrīḥ na aśnīyāt 
SA_GV05_chup-2118	yady u ha jīvet /	yadi u ha jīvet 
SA_GV05_chup-2119	athavādraṣṭāśrotāmantāboddhākartāvijñātā bhavati /	bhavati 
SA_GV05_chup-2120	athānnasyāye draṣṭā bhavati śrotā bhavati mantā bhavati boddhā bhavati kartā bhavati vijñātā bhavati /	atha annasya āye draṣṭā bhavati śrotā bhavati mantā bhavati boddhā bhavati kartā bhavati vijñātā bhavati 
SA_GV05_chup-2121	annam upāssveti // ChUp_7,9.1 //	annam upāssva iti 
SA_GV05_chup-2122	sa yo 'nnaṃ brahmety upāste /	sa yaḥ nnam brahma iti upāste 
SA_GV05_chup-2123	annavato vai sa lokān pānavato 'bhisidhyati /	annavataḥ vai sa lokān pānavataḥ bhisidhyati 
SA_GV05_chup-2124	yāvad annasya gataṃ tatrāsya yathākāmacāro bhavati yo 'nnaṃ brahmety upāste /	yāvat annasya gatam tatra asya yathākāma cāraḥ bhavati yaḥ nnam brahma iti upāste 
SA_GV05_chup-2125	asti bhagavo 'nnād bhūya iti /	asti bhagavaḥ annāt bhūyaḥ iti 
SA_GV05_chup-2126	annād vāva bhūyo 'stīti /	annāt vāva bhūyaḥ sti iti 
SA_GV05_chup-2127	tan me bhagavān bravītv iti // ChUp_7,9.2 //	tat me bhagavān bravītu iti 
SA_GV05_chup-2128	āpo vāvānnād bhūyasyaḥ /	āpaḥ vāva annāt bhūyasyaḥ 
SA_GV05_chup-2129	tasmād yadā suvṛṣṭir na bhavati vyādhīyante prāṇā annaṃ kanīyo bhaviṣyatīti /	tasmāt yadā su vṛṣṭiḥ na bhavati vyādhīyante prāṇāḥ annam kanīyaḥ bhaviṣyati iti 
SA_GV05_chup-2130	atha yadā suvṛṣṭir bhavaty ānandinaḥ prāṇā bhavanty annaṃ bahu bhaviṣyatīti /	atha yadā su vṛṣṭiḥ bhavati ānandinaḥ prāṇāḥ bhavanti annam bahu bhaviṣyati iti 
SA_GV05_chup-2131	āpa evemā mūrtā yeyaṃ pṛthivī yad antarikṣaṃ yad dyaur yat parvatā yad devamanuṣyā yat paśavaś ca vayāṃsi ca tṛṇavanaspatayaḥ śvāpadāny ākīṭapataṅgapipīlakam	āpaḥ eva imāḥ mūrtāḥ yā iyam pṛthivī yat antarikṣam yat dyauḥ yat parvatāḥ yat deva manuṣyāḥ yat paśavaḥ ca vayāṃsi ca tṛṇa vanaspatayaḥ śvāpadāni ā kīṭa pataṅga pipīlakam 
SA_GV05_chup-2132	āpa evemā mūrtāḥ /	āpaḥ eva imāḥ mūrtāḥ 
SA_GV05_chup-2133	apa upāssveti // ChUp_7,10.1 //	apaḥ upāssva iti 
SA_GV05_chup-2134	sa yo 'po brahmety upāste /	sa yaḥ poḥ brahma iti upāste 
SA_GV05_chup-2135	āpnoti sarvān kāmāṃs tṛptimān bhavati /	āpnoti sarvān kāmān tṛptimān bhavati 
SA_GV05_chup-2136	yāvad apāṃ gataṃ tatrāsya yathākāmacāro bhavati yo 'po brahmety upāste /	yāvat apām gatam tatra asya yathākāma cāraḥ bhavati yaḥ brahma iti upāste 
SA_GV05_chup-2137	asti bhagavo 'dbhyo bhūya iti /	asti bhagavaḥ dbhyaḥ bhūyaḥ iti 
SA_GV05_chup-2138	adbhyo vāva bhūyo 'stīti /	adbhyaḥ vāva bhūyaḥ sti iti 
SA_GV05_chup-2139	tan me bhagavān bravītv iti // ChUp_7,10.2 //	tat me bhagavān bravītu iti 
SA_GV05_chup-2140	tejo vāvādbhyo bhūyaḥ /	tejaḥ vāva adbhyaḥ bhūyaḥ 
SA_GV05_chup-2141	tad vā etad vāyum āgṛhyākāśam abhitapati tadāhur niśocati nitapati varṣiṣyati vā iti /	tat vai etat vāyum āgṛhya ākāśam abhitapati tadā āhuḥ niśocati nitapati varṣiṣyati vai iti 
SA_GV05_chup-2142	teja eva tatpūrvaṃ darśayitvāthāpaḥ sṛjate /	tejaḥ eva tat pūrvam darśayitvā atha apaḥ sṛjate 
SA_GV05_chup-2143	tad etad ūrdhvābhiś ca tiraścībhiś ca vidyudbhir āhrādāś caranti tasmād āhur vidyotate stanayati varṣiṣyati vā iti /	tat etat ūrdhvābhiḥ ca tiraścībhiḥ ca vidyudbhiḥ caranti tasmāt āhuḥ vidyotate stanayati varṣiṣyati vai iti 
SA_GV05_chup-2144	teja eva tatpūrvaṃ darśayitvāthāpaḥ sṛjate /	tejaḥ eva tat pūrvam darśayitvā atha apaḥ sṛjate 
SA_GV05_chup-2145	teja upāssveti // ChUp_7,11.1 //	tejaḥ upāssva iti 
SA_GV05_chup-2146	sa yas tejo brahmety upāste /	sa yaḥ tejaḥ brahma iti upāste 
SA_GV05_chup-2147	tejasvī vai sa tejasvato lokān bhāsvato 'pahatatamaskān abhisidhyati /	tejasvī vai sa tejasvataḥ lokān bhāsvataḥ upahata tamaskān abhisidhyati 
SA_GV05_chup-2148	yāvat tejaso gataṃ tatrāsya yathākāmacāro bhavati yas tejo brahmety upāste /	yāvat tejasaḥ gatam tatra asya yathākāma cāraḥ bhavati yaḥ tejaḥ brahma iti upāste 
SA_GV05_chup-2149	asti bhagavas tejaso bhūya iti /	asti bhagavaḥ tejasaḥ bhūyaḥ iti 
SA_GV05_chup-2150	tejaso vāva bhūyo 'stīti /	tejasaḥ vāva bhūyaḥ sti iti 
SA_GV05_chup-2151	tan me bhagavān bravītv iti // ChUp_7,11.2 //	tat me bhagavān bravītu iti 
SA_GV05_chup-2152	ākāśo vāva tejaso bhūyān /	ākāśaḥ vāva tejasaḥ bhūyān 
SA_GV05_chup-2153	ākāśe vai sūryācandramasāv ubhau vidyun nakṣatrāṇy agniḥ /	ākāśe vai sūryācandramasau ubhau vidyut nakṣatrāṇi agniḥ 
SA_GV05_chup-2154	ākāśenāhvāyati /	ākāśena āhvāyati 
SA_GV05_chup-2155	ākāśena sṛṇoti /	ākāśena sṛṇoti 
SA_GV05_chup-2156	ākāśena pratisṛṇoti /	ākāśena pratisṛṇoti 
SA_GV05_chup-2157	ākāśe ramate /	ākāśe ramate 
SA_GV05_chup-2158	ākāśe na ramate /	ākāśe na ramate 
SA_GV05_chup-2159	ākāśe jāyate /	ākāśe jāyate 
SA_GV05_chup-2160	ākāśam abhijāyate /	ākāśam abhijāyate 
SA_GV05_chup-2161	ākāśam upāssveti // ChUp_7,12.1 //	ākāśam upāssva iti 
SA_GV05_chup-2162	sa ya ākāśaṃ brahmety upāste /	sa yaḥ ākāśam brahma iti upāste 
SA_GV05_chup-2163	ākāśavato vai sa lokān prakāśavato 'saṃbādhān urugāyavato 'bhisidhyati /	ākāśavataḥ vai sa lokān prakāśavataḥ saṃbādhān urugāyavataḥ bhisidhyati 
SA_GV05_chup-2164	yāvad ākāśasya gataṃ tatrāsya yathākāmacāro bhavati ya ākāśaṃ brahmety upāste /	yāvat ākāśasya gatam tatra asya yathākāma cāraḥ bhavati yaḥ ākāśam brahma iti upāste 
SA_GV05_chup-2165	asti bhagava ākāśād bhūya iti /	asti bhagavaḥ ākāśāt bhūyaḥ iti 
SA_GV05_chup-2166	ākāśad vāva bhūyo 'stīti /	ākāśāt vāva bhūyaḥ sti iti 
SA_GV05_chup-2167	tan me bhagavān bravītv iti // ChUp_7,12.2 //	tat me bhagavān bravītu iti 
SA_GV05_chup-2168	smaro vāvākāśād bhūyaḥ /	smaraḥ vai ākāśāt bhūyaḥ 
SA_GV05_chup-2169	tasmād yady api bahava āsīrann a smaranto naiva te kaṃcana śṛṇuyur na manvīran na vijānīran /	tasmāt yadi api bahavaḥ āsīran a smarantaḥ na eva te kaṃcana śṛṇuyuḥ na manvīran na vijānīran 
SA_GV05_chup-2170	yadā vāva te smareyur atha śṛṇuyur atha manvīrann atha vijānīran /	yadā vāva te smareyuḥ atha śṛṇuyuḥ atha manvīran atha vijānīran 
SA_GV05_chup-2171	smareṇa vai putrān vijānāti smareṇa paśūn /	smareṇa vai putrān vijānāti smareṇa paśūn 
SA_GV05_chup-2172	smaram upāssveti // ChUp_7,13.1 //	smaram upāssva iti 
SA_GV05_chup-2173	sa yaḥ smaraṃ brahmety upāste /	sa yaḥ smaram brahma iti upāste 
SA_GV05_chup-2174	yāvat smarasya gataṃ tatrāsya yathākāmacāro bhavati yaḥ smaraṃ brahmety upāste /	yāvat smarasya gatam tatra asya yathākāma cāraḥ bhavati yaḥ smaram brahma iti upāste 
SA_GV05_chup-2175	asti bhagavaḥ smarād bhūya iti /	asti bhagavaḥ smarāt bhūyaḥ iti 
SA_GV05_chup-2176	smarād vāva bhūyo 'stīti /	smarāt vāva bhūyaḥ sti iti 
SA_GV05_chup-2177	tan me bhagavān bravītv iti // ChUp_7,13.2 //	tat me bhagavān bravītu iti 
SA_GV05_chup-2178	āśā vāva smarād bhūyasī /	āśā vāva smarāt bhūyasī 
SA_GV05_chup-2179	āśeddho vai smaro mantrān adhīte karmāṇi kurute putrāṃś ca paśūṃś cecchata imaṃ ca lokaṃ amuṃ cecchate /	āśā iddhaḥ vai smaraḥ mantrān adhīte karmāṇi kurute putrān ca paśūn ca icchate imam ca lokam amum ca icchate 
SA_GV05_chup-2180	āśām upāssveti // ChUp_7,14.1 //	āśām upāssva iti 
SA_GV05_chup-2181	sa ya āśāṃ brahmety upāste /	sa yaḥ āśām brahma iti upāste 
SA_GV05_chup-2182	āśayāsya sarve kāmāḥ samṛdhyanti /	āśayā asya sarve kāmāḥ samṛdhyanti 
SA_GV05_chup-2183	amoghā hāsyāśiṣo bhavanti /	amoghāḥ ha asya āśiṣaḥ bhavanti 
SA_GV05_chup-2184	yāvad āśāyā gataṃ tatrāsya yathākāmacāro bhavati ya āśāṃ brahmety upāste /	yāvat āśāyāḥ gatam tatra asya yathākāma cāraḥ bhavati yaḥ āśām brahma iti upāste 
SA_GV05_chup-2185	asti bhagava āśāyā bhūya iti /	asti bhagavaḥ āśāyāḥ bhūyaḥ iti 
SA_GV05_chup-2186	āśāyā bhūyo 'stīti /	āśāyāḥ bhūyaḥ sti iti 
SA_GV05_chup-2187	tan me bhagavān bravītv iti // ChUp_7,14.2 //	tat me bhagavān bravītu iti 
SA_GV05_chup-2188	prāṇo vāva āśāyā bhūyān /	prāṇaḥ vāva āśāyāḥ bhūyān 
SA_GV05_chup-2189	yathā vā arā nābhau samarpitā evam asmin prāṇe sarvaṃ samarpitam /	yathā vai arāḥ nābhau samarpitāḥ evam asmin prāṇe sarvam samarpitam 
SA_GV05_chup-2190	prāṇaḥ prāṇena yāti /	prāṇaḥ prāṇena yāti 
SA_GV05_chup-2191	prāṇaḥ prāṇaṃ dadāti /	prāṇaḥ prāṇam dadāti 
SA_GV05_chup-2192	prāṇāya dadāti /	prāṇāya dadāti 
SA_GV05_chup-2193	prāṇo ha pitā /	prāṇaḥ ha pitā 
SA_GV05_chup-2194	prāṇo mātā /	prāṇaḥ mātā 
SA_GV05_chup-2195	prāṇo bhrātā /	prāṇaḥ bhrātā 
SA_GV05_chup-2196	prāṇaḥ svasā /	prāṇaḥ svasā 
SA_GV05_chup-2197	prāṇa ācāryaḥ /	prāṇaḥ ācāryaḥ 
SA_GV05_chup-2198	prāṇo brāhmaṇaḥ // ChUp_7,15.1 //	prāṇaḥ brāhmaṇaḥ 
SA_GV05_chup-2199	sa yadi pitaraṃ vā mātaraṃ vā bhrātaraṃ vā svasāraṃ vācāryaṃ vā brāhmaṇaṃ vā kiṃcid bhṛśam iva pratyāha /	sa yadi pitaram vā mātaram vā bhrātaram vā svasāram vā ācāryam vā brāhmaṇam vā kiṃcid bhṛśam iva pratyāha 
SA_GV05_chup-2200	dhik tvāstv ity evainam āhuḥ /	dhik tvā astu iti eva enam āhuḥ 
SA_GV05_chup-2201	pitṛhā vai tvam asi mātṛhā vai tvam asi bhrātṛhā vai tvam asi svasṛhā vai tvam asy ācāryahā vai tvam asi brāhmaṇahā vai tvam asīti // ChUp_7,15.2	pitṛ hā vai tvam asi mātṛ hā vai tvam asi bhrātṛ hā vai tvam asi svasṛ hā vai tvam asi ācārya hā vai tvam asi brāhmaṇa hā vai tvam asi iti 
SA_GV05_chup-2202	atha yady apy enān utkrāntaprāṇāñ chūlena samāsaṃ vyatiṣaṃdahet /	atha yadi api enān utkrānta prāṇām śūlena samāsam vyatiṣaṃdahet 
SA_GV05_chup-2203	naivainaṃ brūyuḥ pitṛhāsīti na mātṛhāsīti na bhrātṛhāsīti na svasṛhāsīti nācāryahāsīti na brāhmaṇahāsīti // ChUp_7,15.3 //	na eva enam brūyuḥ pitṛ hā asi iti na mātṛ hā asi iti na bhrātṛ hā asi iti na svasṛ hā asi iti na ācārya hā asi iti na brāhmaṇa hā asi iti 
SA_GV05_chup-2204	prāṇo hy evaitāni sarvāṇi bhavati /	prāṇaḥ hi eva etāni sarvāṇi bhavati 
SA_GV05_chup-2205	sa vā eṣa evaṃ paśyann evaṃ manvāna evaṃ vijānann ativādī bhavati /	sa vai eṣaḥ evam paśyan evam manvānaḥ evam vijānan ati vādī bhavati 
SA_GV05_chup-2206	taṃ ced brūyur ativādy asīti /	tam ced brūyuḥ ati vādī asi iti 
SA_GV05_chup-2207	ativādy asmīti brūyāt /	ati vādī asmi iti brūyāt 
SA_GV05_chup-2208	nāpahnuvīta // ChUp_7,15.4 //	na apahnuvīta 
SA_GV05_chup-2209	eṣa tu vā ativadati yaḥ satyenātivadati /	eṣa tu vai ativadati yaḥ satyena ativadati 
SA_GV05_chup-2210	so 'haṃ bhagavaḥ satyenātivadatīti /	saḥ ham bhagavaḥ satyena ativadati iti 
SA_GV05_chup-2211	satyaṃ tv eva vijijñāsitavyam iti /	satyam tu eva vijijñāsitavyam iti 
SA_GV05_chup-2212	satyaṃ bhagavo jijijñāsa iti // ChUp_7,16.1 //	satyam bhagavaḥ jijijñāse iti 
SA_GV05_chup-2213	yadā vai vijānāty atha satyaṃ vadati /	yadā vai vijānāti atha satyam vadati 
SA_GV05_chup-2214	nāvijānan satyaṃ vadati /	na a vijānan satyam vadati 
SA_GV05_chup-2215	vijānann eva satyaṃ vadati /	vijānan eva satyam vadati 
SA_GV05_chup-2216	vijñānaṃ tv eva vijijñāsitavyam iti /	vijñānam tu eva vijijñāsitavyam iti 
SA_GV05_chup-2217	vijñānaṃ bhagavo vijijñāsa iti // ChUp_7,17.1 //	vijñānam bhagavaḥ vijijñāse iti 
SA_GV05_chup-2218	yadā vai manute 'tha vijānāti /	yadā vai manute tha vijānāti 
SA_GV05_chup-2219	nāmatvā vijānāti /	na a matvā vijānāti 
SA_GV05_chup-2220	matvaiva vijānāti /	matvā eva vijānāti 
SA_GV05_chup-2221	matis tv eva vijijñāsitavyeti /	matiḥ tu eva vijijñāsitavyā iti 
SA_GV05_chup-2222	matiṃ bhagavo vijijñāsa iti // ChUp_7,18.1 //	matim bhagavaḥ vijijñāse iti 
SA_GV05_chup-2223	yadā vai śraddadhāty atha manute /	yadā vai śraddadhāti atha manute 
SA_GV05_chup-2224	nāśraddadhan manute /	na a śraddadhat manute 
SA_GV05_chup-2225	śraddadhad eva manute /	śraddadhat eva manute 
SA_GV05_chup-2226	śraddhā tv eva vijijñāsitavyeti /	śraddhā tu eva vijijñāsitavyā iti 
SA_GV05_chup-2227	śraddhāṃ bhagavo vijijñāsa iti // ChUp_7,19.1 //	śraddhām bhagavaḥ vijijñāse iti 
SA_GV05_chup-2228	yadā vai nistiṣṭhaty atha śraddadhāti /	yadā vai nistiṣṭhati atha śraddadhāti 
SA_GV05_chup-2229	nānistiṣṭhañ chraddadhāti /	na a nistiṣṭham śraddadhāti 
SA_GV05_chup-2230	nistiṣṭhann eva śraddadhāti /	nistiṣṭhan eva śraddadhāti 
SA_GV05_chup-2231	niṣṭhā tv eva vijijñāsitavyeti /	niṣṭhā tu eva vijijñāsitavyā iti 
SA_GV05_chup-2232	niṣṭhāṃ bhagavo vijijñāsa iti // ChUp_7,20.1 //	niṣṭhām bhagavaḥ vijijñāse iti 
SA_GV05_chup-2233	yadā vai karoty atha nistiṣṭhati /	yadā vai karoti atha nistiṣṭhati 
SA_GV05_chup-2234	nākṛtvā nistiṣṭhati /	na a kṛtvā nistiṣṭhati 
SA_GV05_chup-2235	kṛtvaiva nistiṣṭhati /	kṛtvā eva nistiṣṭhati 
SA_GV05_chup-2236	kṛtis tv eva vijijñāsitavyeti /	kṛtiḥ tu eva vijijñāsitavyā iti 
SA_GV05_chup-2237	kṛtiṃ bhagavo vijijñāsa iti // ChUp_7,21.1 //	kṛtim bhagavaḥ vijijñāse iti 
SA_GV05_chup-2238	yadā vai sukhaṃ labhate 'tha karoti /	yadā vai sukham labhate karoti 
SA_GV05_chup-2239	nāsukhaṃ labdhvā karoti /	na a sukham labdhvā karoti 
SA_GV05_chup-2240	sukham eva labdhvā karoti /	sukham eva labdhvā karoti 
SA_GV05_chup-2241	sukhaṃ tv eva vijijñāsitavyam iti /	sukham tu eva vijijñāsitavyam iti 
SA_GV05_chup-2242	sukhaṃ bhagavo vijijñāsa iti // ChUp_7,22.1 //	sukham bhagavaḥ vijijñāse iti 
SA_GV05_chup-2243	yo vai bhūmā tat sukham /	yaḥ vai bhūmā tat sukham 
SA_GV05_chup-2244	nālpe sukham asti /	na alpe sukham asti 
SA_GV05_chup-2245	bhūmaiva sukham /	bhūmā eva sukham 
SA_GV05_chup-2246	bhūmā tv eva vijijñāsitavya iti /	bhūmā tu eva vijijñāsitavyaḥ iti 
SA_GV05_chup-2247	bhūmānaṃ bhagavo vijijñāsa iti // ChUp_7,23.1 //	bhūmānam bhagavaḥ vijijñāse iti 
SA_GV05_chup-2248	yatra nānyat paśyati nānyac chṛṇoti nānyad vijānāti sa bhūmā /	yatra na anyat paśyati na anyat śṛṇoti na anyat vijānāti sa bhūmā 
SA_GV05_chup-2249	atha yatrānyat paśyaty anyac chṛṇoty anyad vijānāti tad alpam /	atha yatra anyat paśyati anyat śṛṇoti anyat vijānāti tat alpam 
SA_GV05_chup-2250	yo vai bhūmā tad amṛtam /	yaḥ vai bhūmā tat amṛtam 
SA_GV05_chup-2251	atha yad alpaṃ tan martyam /	atha yat alpam tat martyam 
SA_GV05_chup-2252	sa bhagavaḥ kasmin pratiṣṭhita iti /	sa bhagavaḥ kasmin pratiṣṭhitaḥ iti 
SA_GV05_chup-2253	sve mahimni yadi vā na mahimnīti // ChUp_7,24.1 //	sve mahimni yadi vā na mahimni iti 
SA_GV05_chup-2254	go 'śvam iha mahimety ācakṣate hastihiraṇyaṃ dāsabhāryaṃ kṣetrāṇy āyatanānīti /	go śvam iha mahimā iti ācakṣate hasti hiraṇyam dāsa bhāryam kṣetrāṇi āyatanāni iti 
SA_GV05_chup-2255	nāham evaṃ bravīmi /	na aham evam bravīmi 
SA_GV05_chup-2256	bravīmīti hovāca /	bravīmi iti ha uvāca 
SA_GV05_chup-2257	anyo hy anyasmin pratiṣṭhita iti // ChUp_7,24.2 //	anyaḥ hi anyasmin pratiṣṭhitaḥ iti 
SA_GV05_chup-2258	sa evādhastāt sa upariṣṭāt sa paścāt sa purastāt sa dakṣiṇataḥ sa uttarataḥ /	saḥ eva adhastāt saḥ upariṣṭāt sa paścāt sa purastāt sa dakṣiṇatas saḥ uttaratas 
SA_GV05_chup-2259	sa evedaṃ sarvam iti /	saḥ eva idam sarvam iti 
SA_GV05_chup-2260	athāto 'haṃkārādeśa eva /	atha atas haṃkāra ādeśaḥ eva 
SA_GV05_chup-2261	aham evādhastād aham upariṣṭād ahaṃ paścād ahaṃ purastād ahaṃ dakṣiṇato 'ham uttarato 'ham evedaṃ sarvam iti // ChUp_7,25.1 //	aham eva adhastāt aham upariṣṭāt aham paścāt aham purastāt aham dakṣiṇatas ham uttaratas ham eva idam sarvam iti 
SA_GV05_chup-2262	athāta ātmādeśa eva /	atha atas ātma ādeśaḥ eva 
SA_GV05_chup-2263	ātmaivādhastād ātmopariṣṭād ātmā paścād ātmā purastād ātmā dakṣiṇata ātmottarata ātmaivedaṃ sarvam iti /	ātmā eva adhastāt ātmā upariṣṭāt ātmā paścāt ātmā purastāt ātmā dakṣiṇatas ātmā uttaratas ātmā eva idam sarvam iti 
SA_GV05_chup-2264	sa vā eṣa evaṃ paśyann evaṃ manvāna evaṃ vijānann ātmaratir ātmakrīḍa ātmamithuna ātmānandaḥ sa svarāḍ bhavati /	sa vai eṣaḥ evam paśyan evam manvānaḥ evam vijānan ātma ratiḥ ātma krīḍaḥ ātma mithunaḥ ātma ānandaḥ sa svarāj bhavati 
SA_GV05_chup-2265	tasya sarveṣu lokeṣu kāmacāro bhavati /	tasya sarveṣu lokeṣu kāmacāraḥ bhavati 
SA_GV05_chup-2266	atha ye 'nyathāto vidur anyarājānas te kṣayyalokā bhavanti /	atha ye nyathātas viduḥ anya rājānaḥ te kṣayya lokāḥ bhavanti 
SA_GV05_chup-2267	teṣāṃ sarveṣu lokeṣv akāmacāro bhavati // ChUp_7,25.2 //	teṣām sarveṣu lokeṣu akāma cāraḥ bhavati 
SA_GV05_chup-2268	tasya ha vā etasyaivaṃ paśyata evaṃ manvānasyaivaṃ vijānata ātmataḥ prāṇa ātmata	tasya ha vai etasya evam paśyataḥ evam manvānasya evam vijānataḥ ātmataḥ prāṇaḥ ātmataḥ 
SA_GV05_chup-2269	āśātmataḥ smara ātmata ākāśa ātmatas teja ātmata āpa ātmata āvirbhāvatirobhāvāv ātmato	āśā ātmataḥ smaraḥ ātmataḥ ākāśaḥ ātmataḥ tejaḥ ātmataḥ apaḥ ātmataḥ āvirbhāva tirobhāvau ātmataḥ 
SA_GV05_chup-2270	'nnam ātmato balam ātmato vijñānam ātmato dhyānam ātmataś cittam ātmataḥ saṃkalpa	ātmataḥ balam ātmataḥ vijñānam ātmataḥ dhyānam ātmataḥ cittam ātmataḥ saṃkalpa 
SA_GV05_chup-2271	ātmato mana ātmato vāg ātmato nāmātmato mantrā ātmataḥ karmāṇy ātmata evedaṃ sarvam	ātmataḥ manaḥ ātmataḥ vāc ātmataḥ nāma ātmataḥ mantrāḥ ātmataḥ karmāṇi ātmataḥ eva idam sarvam 
SA_GV05_chup-2272	iti // ChUp_7,26.1 //	iti 
SA_GV05_chup-2273	tad eṣa ślokaḥ /	tat eṣa ślokaḥ 
SA_GV05_chup-2274	na paśyo mṛtyuṃ paśyati na rogaṃ nota duḥkhatām /	na paśyaḥ mṛtyum paśyati na rogam na uta duḥkha tām 
SA_GV05_chup-2275	sarvaṃ ha paśyaḥ paśyati sarvam āpnoti sarvaśaḥ /	sarvam ha paśyaḥ paśyati sarvam āpnoti sarvaśas 
SA_GV05_chup-2276	iti /	iti 
SA_GV05_chup-2277	sa ekadhā bhavati tridhā bhavati pañcadhā /	saḥ ekadhā bhavati tridhā bhavati pañcadhā 
SA_GV05_chup-2278	saptadhā navadhā caiva punaś caikādaśa smṛtaḥ /	saptadhā navadhā ca eva punar ca ekādaśa smṛtaḥ 
SA_GV05_chup-2279	śataṃ ca daśa caikaś ca sahasrāṇi ca viṃśatiḥ /	śatam ca daśa ca ekaḥ ca sahasrāṇi ca viṃśatiḥ 
SA_GV05_chup-2280	āhāraśuddhau sattvaśuddhiḥ /	āhāra śuddhau sattva śuddhiḥ 
SA_GV05_chup-2281	sattvaśuddhau dhruvā smṛtiḥ /	sattva śuddhau dhruvā smṛtiḥ 
SA_GV05_chup-2282	smṛtilambhe sarvagranthīnāṃ vipramokṣaḥ /	smṛti lambhe sarva granthīnām vipramokṣaḥ 
SA_GV05_chup-2283	tasmai mṛditakaṣāyāya tamasas pāraṃ darśayati bhagavān sanatkumāraḥ /	tasmai mṛdita kaṣāyāya tamasaḥ pāram darśayati bhagavān sanatkumāraḥ 
SA_GV05_chup-2284	taṃ skanda ity ācakṣate // ChUp_7,26.2 //	tam skandaḥ iti ācakṣate 
SA_GV05_chup-2285	atha yad idam asmin brahmapure daharaṃ puṇḍarīkaṃ veśma daharo 'sminn antarākāsaḥ /	atha yat idam asmin brahma pure daharam puṇḍarīkam veśma daharaḥ u smin antarākāsaḥ 
SA_GV05_chup-2286	tasmin yad antas tad anveṣṭavyaṃ tad vāva vijijñāsitavyam iti // ChUp_8,1.1 //	tasmin yat antar tat anveṣṭavyam tat vāva vijijñāsitavyam iti 
SA_GV05_chup-2287	taṃ ced brūyur yad idam asmin brahmapure daharaṃ puṇḍarīkaṃ veśma daharo 'sminn antarākāśaḥ kiṃ tad atra vidyate yad anveṣṭavyaṃ yad vāva vijijñāsitavyam  #	tam ced brūyuḥ yat idam asmin brahma pure daharam puṇḍarīkam veśma daharaḥ u smin antarākāśaḥ kim tat atra vidyate yat anveṣṭavyam yat vāva vijijñāsitavyam 
SA_GV05_chup-2288	iti /	iti 
SA_GV05_chup-2289	sa brūyāt // ChUp_8,1.2 //	sa brūyāt 
SA_GV05_chup-2290	yāvān vā ayam ākāśas tāvān eṣo 'ntarhṛdaya ākāśaḥ /	yāvān vai ayam ākāśaḥ tāvān eṣaḥ ntar hṛdayaḥ ākāśaḥ 
SA_GV05_chup-2291	ubhe 'smin dyāvāpṛthivī antar eva samāhite /	ubhe smin dyāvāpṛthivī antar eva samāhite 
SA_GV05_chup-2292	ubhāv agniś ca vāyuś ca sūryācandramasāv ubhau vidyun nakṣatrāṇi /	ubhau agniḥ ca vāyuḥ ca sūryācandramasau ubhau vidyut nakṣatrāṇi 
SA_GV05_chup-2293	yac cāsyehāsti yac ca nāsti sarvaṃ tad asmin samāhitam iti // ChUp_8,1.3 //	yat ca asya iha asti yat ca na asti sarvam tat asmin samāhitam iti 
SA_GV05_chup-2294	taṃ ced brūyur asmiṃś cedaṃ brahmapure sarvaṃ samāhitaṃ sarvāṇi ca bhūtāni sarve ca kāmā yad enaj jarā vāpnoti pradhvaṃsate vā kiṃ tato 'tiśiṣyata  #	tam ced brūyuḥ asmin ca idam brahma pure sarvam samāhitam sarvāṇi ca bhūtāni sarve ca kāmāḥ yat enat jarā vāpnoti pradhvaṃsate vā kim tatas tiśiṣyata 
SA_GV05_chup-2295	iti // ChUp_8,1.4 //	iti 
SA_GV05_chup-2296	sa brūyāt /	sa brūyāt 
SA_GV05_chup-2297	nāsya jarayaitaj jīryati na vadhenāsya hanyate /	na asya jarayā etat jīryati na vadhena asya hanyate 
SA_GV05_chup-2298	etat satyaṃ brahmapuram asmin kāmāḥ samāhitāḥ /	etat satyam brahma puram asmin kāmāḥ samāhitāḥ 
SA_GV05_chup-2299	eṣa ātmāpahatapāpmā vijaro vimṛtyur viśoko vijighatso 'pipāsaḥ satyakāmaḥ satyasaṃkalpaḥ /	eṣaḥ ātmā apahata pāpmā vijaraḥ vimṛtyuḥ viśokaḥ vijighatsaḥ pipāsaḥ satya kāmaḥ satya saṃkalpaḥ 
SA_GV05_chup-2300	yathā hy eveha prajā anvāviśanti yathānuśāsanam /	yathā hi eva iha prajāḥ anvāviśanti yathānuśāsanam 
SA_GV05_chup-2301	yaṃ yam antam abhikāmā bhavanti yaṃ janapadaṃ yaṃ kṣetrabhāgaṃ taṃ tam evopajīvanti // ChUp_8,1.5 //	yam yam antam abhikāmāḥ bhavanti yam janapadam yam kṣetra bhāgam tam tam eva upajīvanti 
SA_GV05_chup-2302	tad yatheha karmajito lokaḥ kṣīyata evam evāmutra puṇyajito lokaḥ kṣīyate /	tat yathā iha karma jitaḥ lokaḥ kṣīyate evam eva amutra puṇya jitaḥ lokaḥ kṣīyate 
SA_GV05_chup-2303	tad ya ihātmānam ananuvidya vrajanty etāṃś ca satyān kāmāṃs teṣāṃ sarveṣu lokeṣv akāmacāro bhavati /	tat ye iha ātmānam an anuvidya vrajanti etān ca satyān kāmān teṣām sarveṣu lokeṣu akāma cāraḥ bhavati 
SA_GV05_chup-2304	atha ya ihātmānam anivudya vrajanty etaṃś ca satyān kāmāṃs teṣāṃ sarveṣu lokeṣu kāmacāro bhavati // ChUp_8,1.6 //	atha ye iha ātmānam a nivudya vrajanti etan ca satyān kāmān teṣām sarveṣu lokeṣu kāmacāraḥ bhavati 
SA_GV05_chup-2305	sa yadi pitṛlokakāmo bhavati /	sa yadi pitṛ loka kāmaḥ bhavati 
SA_GV05_chup-2306	saṃkalpād evāsya pitaraḥ samuttiṣṭhanti /	saṃkalpāt eva asya pitaraḥ samuttiṣṭhanti 
SA_GV05_chup-2307	tena pitṛlokena saṃpanno mahīyate // ChUp_8,2.1 //	tena pitṛ lokena saṃpannaḥ mahīyate 
SA_GV05_chup-2308	atha yadi mātṛlokakāmo bhavati /	atha yadi mātṛ loka kāmaḥ bhavati 
SA_GV05_chup-2309	saṃkalpād evāsya mātaraḥ samuttiṣṭhanti /	saṃkalpāt eva asya mātaraḥ samuttiṣṭhanti 
SA_GV05_chup-2310	tena mātṛlokena saṃpanno mahīyate // ChUp_8,2.2 //	tena mātṛ lokena saṃpannaḥ mahīyate 
SA_GV05_chup-2311	atha yadi bhrātṛlokakāmo bhavati /	atha yadi bhrātṛ loka kāmaḥ bhavati 
SA_GV05_chup-2312	saṃkalpād evāsya bhrātaraḥ samuttiṣṭhanti /	saṃkalpāt eva asya bhrātaraḥ samuttiṣṭhanti 
SA_GV05_chup-2313	tena bhrātṛlokena saṃpanno mahīyate // ChUp_8,2.3 //	tena bhrātṛ lokena saṃpannaḥ mahīyate 
SA_GV05_chup-2314	atha yadi svasṛlokakāmo bhavati /	atha yadi svasṛ loka kāmaḥ bhavati 
SA_GV05_chup-2315	saṃkalpād evāsya svasāraḥ samuttiṣṭhanti /	saṃkalpāt eva asya svasāraḥ samuttiṣṭhanti 
SA_GV05_chup-2316	tena svasṛlokena saṃpanno mahīyate // ChUp_8,2.4 //	tena svasṛ lokena saṃpannaḥ mahīyate 
SA_GV05_chup-2317	atha yadi sakhilokakāmo bhavati /	atha yadi sakhi loka kāmaḥ bhavati 
SA_GV05_chup-2318	saṃkalpād evāsya sakhāyaḥ samuttiṣṭhanti /	saṃkalpāt eva asya sakhāyaḥ samuttiṣṭhanti 
SA_GV05_chup-2319	tena sakhilokena saṃpanno mahīyate // ChUp_8,2.5 //	tena sakhi lokena saṃpannaḥ mahīyate 
SA_GV05_chup-2320	atha yadi gandhamālyalokakāmo bhavati /	atha yadi gandha mālya loka kāmaḥ bhavati 
SA_GV05_chup-2321	saṃkalpād evāsya gandhamālye samuttiṣṭhataḥ /	saṃkalpāt eva asya gandha mālye samuttiṣṭhataḥ 
SA_GV05_chup-2322	tena gandhamālyalokena saṃpanno mahīyate // ChUp_8,2.6 //	tena gandha mālya lokena saṃpannaḥ mahīyate 
SA_GV05_chup-2323	atha yady annapānalokakāmo bhavati /	atha yadi anna pāna loka kāmaḥ bhavati 
SA_GV05_chup-2324	saṃkalpād evāsyānnapāne samuttiṣṭhataḥ /	saṃkalpāt eva asya anna pāne samuttiṣṭhataḥ 
SA_GV05_chup-2325	tenānnapānalokena saṃpanno mahīyate // ChUp_8,2.7 //	tena anna pāna lokena saṃpannaḥ mahīyate 
SA_GV05_chup-2326	atha yadi gītavāditalokakāmo bhavati /	atha yadi gīta vādita loka kāmaḥ bhavati 
SA_GV05_chup-2327	saṃkalpād evāsya gītavādite samuttiṣṭhataḥ /	saṃkalpāt eva asya gīta vādite samuttiṣṭhataḥ 
SA_GV05_chup-2328	tena gītavāditalokena saṃpanno mahīyate // ChUp_8,2.8 //	tena gīta vādita lokena saṃpannaḥ mahīyate 
SA_GV05_chup-2329	atha yadi strīlokakāmo bhavati /	atha yadi strī loka kāmaḥ bhavati 
SA_GV05_chup-2330	saṃkalpād evāsya striyaḥ samuttiṣṭhanti /	saṃkalpāt eva asya striyaḥ samuttiṣṭhanti 
SA_GV05_chup-2331	tena strīlokena saṃpanno mahīyate // ChUp_8,2.9 //	tena strī lokena saṃpannaḥ mahīyate 
SA_GV05_chup-2332	yaṃ yam antam abhikāmo bhavati /	yam yam antam abhikāmaḥ bhavati 
SA_GV05_chup-2333	yaṃ kāmaṃ kāmayate /	yam kāmam kāmayate 
SA_GV05_chup-2334	so 'sya saṃkalpād eva samuttiṣṭhati /	saḥ sya saṃkalpāt eva samuttiṣṭhati 
SA_GV05_chup-2335	tena saṃpanno mahīyate // ChUp_8,2.10 //	tena saṃpannaḥ mahīyate 
SA_GV05_chup-2336	ta ime satyāḥ kāmā anṛtāpidhānāḥ /	te ime satyāḥ kāmāḥ anṛta apidhānāḥ 
SA_GV05_chup-2337	teṣāṃ satyānāṃ satām anṛtam apidhānam /	teṣām satyānām satām anṛtam apidhānam 
SA_GV05_chup-2338	yo yo hy asyetaḥ praiti na tam iha darśanāya labhate // ChUp_8,3.1 //	yaḥ yaḥ hi asya itas praiti na tam iha darśanāya labhate 
SA_GV05_chup-2339	atha ye cāsyeha jīvā ye ca pretā yac cānyad icchan na labhate sarvaṃ tad atra gatvā vindate /	atha ye ca asya iha jīvāḥ ye ca pretāḥ yat ca anyat icchan na labhate sarvam tat atra gatvā vindate 
SA_GV05_chup-2340	atra hy asyaite satyāḥ kāmā anṛtāpidhānāḥ /	atra hi asya ete satyāḥ kāmāḥ anṛta apidhānāḥ 
SA_GV05_chup-2341	tad yathāpi hiraṇyanidhiṃ nihitam akṣetrajñā upary upari sañcaranto na vindeyuḥ /	tat yathā api hiraṇya nidhim nihitam akṣetrajñāḥ upari upari sañcarantaḥ na vindeyuḥ 
SA_GV05_chup-2342	evam evemāḥ sarvāḥ prajā ahar ahar gacchantya etaṃ brahmalokaṃ na vindanty anṛtena hi pratyūḍhāḥ // ChUp_8,3.2 //	evam eva imāḥ sarvāḥ prajāḥ ahar ahar gacchantyaḥ etam brahma lokam na vindanti anṛtena hi pratyūḍhāḥ 
SA_GV05_chup-2343	sa vā eṣa ātmā hṛdi /	sa vai eṣaḥ ātmā hṛdi 
SA_GV05_chup-2344	tasyaitad eva niruktaṃ hṛdy ayam iti tasmād dhṛd ayam /	tasya etat eva niruktam hṛdi ayam iti tasmāt hṛd ayam 
SA_GV05_chup-2345	ahar ahar vā evaṃvit svargaṃ lokam eti // ChUp_8,3.3 //	ahar ahar vai evaṃvid svargam lokam eti 
SA_GV05_chup-2346	atha ya eṣa saṃprasādo 'smāc charīrāt samutthāya paraṃ jyotir upasaṃpadya svena rūpenābhiniṣpadyata eṣa ātmeti hovāca /	atha yaḥ eṣa saṃprasādaḥ u smāt śarīrāt samutthāya param jyotiḥ upasaṃpadya svena rūpena abhiniṣpadyate eṣaḥ ātmā iti ha uvāca 
SA_GV05_chup-2347	etad amṛtam abhayam etad brahmeti /	etat amṛtam abhayam etat brahma iti 
SA_GV05_chup-2348	tasya ha vā etasya brahmaṇo nāma satyam iti // ChUp_8,3.4 //	tasya ha vai etasya brahmaṇaḥ nāma satyam iti 
SA_GV05_chup-2349	atha ya ātmā sa setur dhṛtir eṣāṃ lokānām asaṃbhedāya /	atha yaḥ ātmā sa setuḥ dhṛtiḥ eṣām lokānām a saṃbhedāya 
SA_GV05_chup-2350	naitaṃ setum ahorātre tarato na jarā na mṛtyur na śoko na sukṛtam /	na etam setum ahar rātre tarataḥ na jarā na mṛtyuḥ na śokaḥ na sukṛtam 
SA_GV05_chup-2351	sarve pāpmāno 'to nivartante /	sarve pāpmānaḥ tasmāt nivartante 
SA_GV05_chup-2352	apahatapāpmā hy eṣa brahmalokaḥ // ChUp_8,4.1 //	apahata pāpmā hi eṣa brahma lokaḥ 
SA_GV05_chup-2353	tasmād vā etaṃ setuṃ tīrtvā andhaḥ sann anandho bhavati /	tasmāt vai etam setum tīrtvā andhaḥ san an andhaḥ bhavati 
SA_GV05_chup-2354	viddhaḥ sann aviddho bhavati /	viddhaḥ san a viddhaḥ bhavati 
SA_GV05_chup-2355	upatāpī sann anupatāpī bhavati /	upatāpī san an upatāpī bhavati 
SA_GV05_chup-2356	tasmād vā etaṃ setuṃ tīrtvā api naktam ahar evābhiniṣpadyate /	tasmāt vai etam setum tīrtvā api naktam ahar eva abhiniṣpadyate 
SA_GV05_chup-2357	sakṛd vibhāto hy evaiṣa brahmalokaḥ // ChUp_8,4.2 //	sakṛt vibhātaḥ hi eva eṣa brahma lokaḥ 
SA_GV05_chup-2358	tad ya evaitaṃ brahmalokaṃ brahmacaryeṇānuvindanti teṣām evaiṣa brahmalokaḥ /	tat ye eva etam brahma lokam brahmacaryeṇa anuvindanti teṣām eva eṣa brahma lokaḥ 
SA_GV05_chup-2359	teṣāṃ sarveṣu lokeṣu kāmacāro bhavati // ChUp_8,4.3 //	teṣām sarveṣu lokeṣu kāmacāraḥ bhavati 
SA_GV05_chup-2360	atha yad yajña ity ācakṣate brahmacaryam eva tat /	atha yat yajñaḥ iti ācakṣate brahmacaryam eva tat 
SA_GV05_chup-2361	brahmacaryeṇa hy eva yo jñātā taṃ vindate /	brahmacaryeṇa hi eva yaḥ jñātā tam vindate 
SA_GV05_chup-2362	atha yad iṣṭam ity ācakṣate brahmacaryam eva tat /	atha yat iṣṭam iti ācakṣate brahmacaryam eva tat 
SA_GV05_chup-2363	brahmacaryeṇa hy eveṣṭvātmānam anuvindate // ChUp_8,5.1 //	brahmacaryeṇa hi eva iṣṭvā ātmānam anuvindate 
SA_GV05_chup-2364	atha yat sattrāyaṇam ity ācakṣate brahmacaryam eva tat /	atha yat sattrāyaṇam iti ācakṣate brahmacaryam eva tat 
SA_GV05_chup-2365	brahmacaryeṇa hy eva sata ātmanas trāṇaṃ vindate /	brahmacaryeṇa hi eva sataḥ ātmanaḥ trāṇam vindate 
SA_GV05_chup-2366	atha yan maunam ity ācakṣate brahmacaryam eva tat /	atha yat maunam iti ācakṣate brahmacaryam eva tat 
SA_GV05_chup-2367	brahmacaryeṇa hy evātmānam anuvidya manute // ChUp_8,5.2 //	brahmacaryeṇa hi eva ātmānam anuvidya manute 
SA_GV05_chup-2368	atha yad anāśakāyanam ity ācakṣate brahmacaryam eva tat /	atha yat anāśakāyanam iti ācakṣate brahmacaryam eva tat 
SA_GV05_chup-2369	eṣa hy ātmā na naśyati yaṃ brahmacaryeṇānuvindate /	eṣa hi ātmā na naśyati yam brahmacaryeṇa anuvindate 
SA_GV05_chup-2370	atha yad araṇyāyanam ity ācakṣate brahmacaryam eva tat /	atha yat araṇyāyanam iti ācakṣate brahmacaryam eva tat 
SA_GV05_chup-2371	tat araś ca ha vai ṇyaś cārṇavau brahmaloke tṛtīyasyām ito divi /	tat araḥ ca ha vai ṇyaḥ ca arṇavau brahma loke tṛtīyasyām itas divi 
SA_GV05_chup-2372	tad airaṃmadīyaṃ saraḥ /	tat airaṃmadīyam saraḥ 
SA_GV05_chup-2373	tad aśvatthaḥ somasavanaḥ /	tat aśvatthaḥ somasavanaḥ 
SA_GV05_chup-2374	tad aparājitā pūr brahmaṇaḥ prabhuvimitaṃ hiraṇmayam // ChUp_8,5.3 //	tat aparājitā pūḥ brahmaṇaḥ prabhu vimitam hiraṇmayam 
SA_GV05_chup-2375	tad ya evaitāv araṃ ca ṇyaṃ cārṇavau brahmaloke brahmacaryeṇānuvindanti teṣām evaiṣa brahmalokaḥ /	tat ye eva etau aram ca ṇyam ca arṇavau brahma loke brahmacaryeṇa anuvindanti teṣām eva eṣa brahma lokaḥ 
SA_GV05_chup-2376	teṣāṃ sarveṣu lokeṣu kāmacāro bhavati // ChUp_8,5.4 //	teṣām sarveṣu lokeṣu kāmacāraḥ bhavati 
SA_GV05_chup-2377	atha yā etā hṛdayasya nāḍyas tāḥ piṅgalasyāṇimnas tiṣṭhanti śuklasya nīlasya pītasya lohitasyeti /	atha yāḥ etāḥ hṛdayasya nāḍyaḥ tāḥ piṅgalasya aṇimnaḥ tiṣṭhanti śuklasya nīlasya pītasya lohitasya iti 
SA_GV05_chup-2378	asau vādityaḥ piṅgala eṣa śukla eṣa nīla eṣa pīta eṣa lohitaḥ // ChUp_8,6.1 //	asau vā ādityaḥ piṅgalaḥ eṣa śuklaḥ eṣa nīlaḥ eṣa pītaḥ eṣa lohitaḥ 
SA_GV05_chup-2379	tad yathā mahāpatha ātata ubhau grāmau gacchatīmaṃ cāmuṃ caivam evaitā ādityasya raśmaya ubhau lokau gacchantīmaṃ cāmuṃ ca /	tat yathā mahā pathaḥ ātataḥ ubhau grāmau gacchati imam ca amum ca evam eva etāḥ ādityasya raśmayaḥ ubhau lokau gacchanti imam ca amum ca 
SA_GV05_chup-2380	amuṣmād ādityāt pratāyante tā āsu nāḍīṣu sṛptāḥ /	amuṣmāt ādityāt pratāyante tāḥ āsu nāḍīṣu sṛptāḥ 
SA_GV05_chup-2381	ābhyo nāḍībhyaḥ pratāyante te 'muṣminn āditye sṛptāḥ // ChUp_8,6.2 //	ābhyaḥ nāḍībhyaḥ pratāyante te muṣmin āditye sṛptāḥ 
SA_GV05_chup-2382	tad yatraitat suptaḥ samastaḥ saṃprasannaḥ svapnaṃ na vijānāti /	tat yatra etat suptaḥ samastaḥ saṃprasannaḥ svapnam na vijānāti 
SA_GV05_chup-2383	āsu tadā nāḍīṣu sṛpto bhavati /	āsu tadā nāḍīṣu sṛptaḥ bhavati 
SA_GV05_chup-2384	taṃ na kaścana pāpmā spṛśati /	tam na kaścana pāpmā spṛśati 
SA_GV05_chup-2385	tejasā hi tadā saṃpanno bhavati // ChUp_8,6.3 //	tejasā hi tadā saṃpannaḥ bhavati 
SA_GV05_chup-2386	atha yatraitad abalimānaṃ nīto bhavati /	atha yatra etat a balimānam nītaḥ bhavati 
SA_GV05_chup-2387	tam abhita āsīnā āhur jānāsi māṃ jānāsi mām iti /	tam abhitas āsīnāḥ āhuḥ jānāsi mām jānāsi mām iti 
SA_GV05_chup-2388	sa yāvad asmāc charīrād anutkrānto bhavati /	sa yāvat asmāt śarīrāt an utkrāntaḥ bhavati 
SA_GV05_chup-2389	tāvaj jānāti // ChUp_8,6.4 //	tāvat jānāti 
SA_GV05_chup-2390	atha yatraitad asmāc charīrād utkrāmati /	atha yatra etat asmāt śarīrāt utkrāmati 
SA_GV05_chup-2391	athaitair eva raśmibhir ūrdhvam ākramate /	atha etaiḥ eva raśmibhiḥ ūrdhvam ākramate 
SA_GV05_chup-2392	sa om iti vā hod vā mīyate /	saḥ om iti vā ha ud vā mīyate 
SA_GV05_chup-2393	sa yāvat kṣipyen manas tāvad ādityaṃ gacchati /	sa yāvat kṣipyet manaḥ tāvat ādityam gacchati 
SA_GV05_chup-2394	etad vai khalu lokadvāraṃ viduṣāṃ prapadanaṃ nirodho 'viduṣām // ChUp_8,6.5 //	etat vai khalu loka dvāram viduṣām prapadanam nirodhaḥ viduṣām 
SA_GV05_chup-2395	tad eṣa ślokaḥ /	tat eṣa ślokaḥ 
SA_GV05_chup-2396	śataṃ caikā ca hṛdayasya nāḍyas tāsāṃ mūrdhānam abhiniḥsṛtaikā /	śatam ca ekā ca hṛdayasya nāḍyaḥ tāsām mūrdhānam abhiniḥsṛtā ekā 
SA_GV05_chup-2397	tayordhvam āyann amṛtatvam eti viṣvaṅṅ anyā utkramaṇe bhavanty utkramaṇe bhavanti // ChUp_8,6.6 //	tayā ūrdhvam āyan amṛta tvam eti viṣvaṅ anyāḥ utkramaṇe bhavanti utkramaṇe bhavanti 
SA_GV05_chup-2398	ya ātmā apahatapāpmā vijaro vimṛtyur viśoko vijighatso 'pipāsaḥ satyakāmaḥ satyasaṃkalpaḥ so 'nveṣṭavyaḥ sa vijijñāsitavyaḥ /	yaḥ ātmā apahata pāpmā vijaraḥ vimṛtyuḥ viśokaḥ vijighatsaḥ pipāsaḥ satya kāmaḥ satya saṃkalpaḥ saḥ nveṣṭavyaḥ sa vijijñāsitavyaḥ 
SA_GV05_chup-2399	sa sarvāṃś ca lokān āpnoti sarvāṃś ca kāmān yas tam ātmānam anuvidya vijānātīti ha prajāpatir uvāca // ChUp_8,7.1 //	sa sarvān ca lokān āpnoti sarvān ca kāmān yaḥ tam ātmānam anuvidya vijānāti iti ha prajāpatiḥ uvāca 
SA_GV05_chup-2400	tad dhobhaye devāsurā anububudhire /	tat ha ubhaye deva asurāḥ anububudhire 
SA_GV05_chup-2401	te hocur hanta tam ātmaānam anvecchāmo yam ātmānam anviṣya sarvāṃś ca lokān āpnoti sarvāṃś ca kāmān iti /	te ha ūcuḥ hanta tam ātmaānam anvecchāmaḥ yam ātmānam anviṣya sarvān ca lokān āpnoti sarvān ca kāmān iti 
SA_GV05_chup-2402	indro haiva devānām abhipravavrāja virocano 'surāṇām /	indraḥ ha eva devānām abhipravavrāja virocanaḥ surāṇām 
SA_GV05_chup-2403	tau hāsaṃvidānāv eva samitpāṇī prajāpatisakāśam ājagmatuḥ // ChUp_8,7.2 //	tau ha a saṃvidānau eva samidh pāṇī prajāpati sakāśam ājagmatuḥ 
SA_GV05_chup-2404	tau ha dvātriṃśataṃ varṣāṇi brahmacaryam ūṣatuḥ /	tau ha dvātriṃśatam varṣāṇi brahmacaryam ūṣatuḥ 
SA_GV05_chup-2405	tau ha prajāpatir uvāca /	tau ha prajāpatiḥ uvāca 
SA_GV05_chup-2406	kim icchantāv avāstam iti /	kim icchantau avāstam iti 
SA_GV05_chup-2407	tau hocatur ya ātmā apahatapāpmā vijaro vimṛtyur viśoko vijighatso 'pipāsaḥ satyakāmaḥ satyasaṃkalpaḥ so 'nveṣṭavyaḥ sa vijijñāsitavyaḥ /	tau ha ūcatuḥ yaḥ ātmā apahata pāpmā vijaraḥ vimṛtyuḥ viśokaḥ vijighatsaḥ pipāsaḥ satya kāmaḥ satya saṃkalpaḥ saḥ nveṣṭavyaḥ sa vijijñāsitavyaḥ 
SA_GV05_chup-2408	sa sarvāṃś ca lokān āpnoti sarvāṃś ca kāmān yas tam ātmānam anuvidya vijānātīti bhagavato vaco vedayante /	sa sarvān ca lokān āpnoti sarvān ca kāmān yaḥ tam ātmānam anuvidya vijānāti iti bhagavataḥ vacaḥ vedayante 
SA_GV05_chup-2409	tam icchantāv avāstam iti // ChUp_8,7.3 //	tam icchantau avāstam iti 
SA_GV05_chup-2410	tau ha prajāpatir uvāca ya eṣo 'kṣiṇi puruṣo dṛṣyata eṣa ātmeti hovāca /	tau ha prajāpatiḥ uvāca yaḥ eṣa u kṣiṇi puruṣaḥ dṛṣyate eṣaḥ ātmā iti ha uvāca 
SA_GV05_chup-2411	etad amṛtam abhayam etad brahmeti /	etat amṛtam abhayam etat brahma iti 
SA_GV05_chup-2412	atha yo 'yaṃ bhagavo 'psu parikhyāyate yaś cāyam ādarśe katama eṣa iti /	atha yaḥ yam bhagavaḥ upsu parikhyāyate yaḥ ca ayam ādarśe katamaḥ eṣaḥ iti 
SA_GV05_chup-2413	eṣa u evaiṣu sarveṣvannteṣu parikhyāyata iti hovāca // ChUp_8,7.4 //	eṣaḥ u eva eṣu sarveṣu annteṣu parikhyāyate iti ha uvāca 
SA_GV05_chup-2414	udaśarāva ātmānam avekṣya yad ātmano na vijānīthas tan me prabrūtam iti /	uda śarāve ātmānam avekṣya yat ātmanaḥ na vijānīthaḥ tat me prabrūtam iti 
SA_GV05_chup-2415	tau hodaśarāve 'vekṣāṃ cakrāte /	tau ha udaśarāve vekṣām cakrāte 
SA_GV05_chup-2416	tau ha prajāpatir uvāca kiṃ paśyatha iti /	tau ha prajāpatiḥ uvāca kim paśyathaḥ iti 
SA_GV05_chup-2417	tau hocatuḥ sarvam evedam āvāṃ bhagava ātmānaṃ paśyāva ā lomabhyaḥ ā nakhebhyaḥ pratirūpam iti // ChUp_8,8.1 //	tau ha ūcatuḥ sarvam eva idam āvām bhagavaḥ ātmānam paśyāvaḥ ā lomabhyaḥ ā nakhebhyaḥ pratirūpam iti 
SA_GV05_chup-2418	tau ha prajāpatir uvāca sādhvalaṃkṛtau suvasanau pariṣkṛtau bhūtvodaśarāve 'vekṣethām iti /	tau ha prajāpatiḥ uvāca sādhu alaṃkṛtau su vasanau pariṣkṛtau bhūtvā uda śarāve vekṣethām iti 
SA_GV05_chup-2419	tau ha sādhvalaṃkṛtau suvasanau pariṣkṛtau bhūtvodaśarāve 'vekṣāṃ cakrāte /	tau ha sādhu alaṃkṛtau su vasanau pariṣkṛtau bhūtvā uda śarāve vekṣām cakrāte 
SA_GV05_chup-2420	tau ha prajāpatir uvāca kiṃ paśyatha iti // ChUp_8,8.2 //	tau ha prajāpatiḥ uvāca kim paśyathaḥ iti 
SA_GV05_chup-2421	tau hocatur yathaivedam āvāṃ bhagavaḥ sādhvalaṃkṛtau suvasanau pariṣkṛtau sva evam evemau bhagavaḥ sādhvallaṃkṛtau suvasanau pariṣkṛtāv iti	tau ha ūcatuḥ yathā eva idam āvām bhagavaḥ sādhu alaṃkṛtau su vasanau pariṣkṛtau svaḥ evam eva imau bhagavaḥ sādhu allaṃkṛtau su vasanau pariṣkṛtau iti 
SA_GV05_chup-2422	eṣa ātmeti hovāca /	eṣaḥ ātmā iti ha uvāca 
SA_GV05_chup-2423	etad amṛtam abhayam etad brahmeti /	etat amṛtam abhayam etat brahma iti 
SA_GV05_chup-2424	tau ha śāntahṛdayau pravavrajatuḥ // ChUp_8,8.3 //	tau ha śānta hṛdayau pravavrajatuḥ 
SA_GV05_chup-2425	tau hānvīkṣya prajāpatir uvāca /	tau ha anvīkṣya prajāpatiḥ uvāca 
SA_GV05_chup-2426	anupalabhyātmānam ananuvidya vrajato yatara etadupaniṣado bhaviṣyanti devā vā asurā vā te parābhaviṣyantīti /	an upalabhya ātmānam an anuvidya vrajataḥ yatare etad upaniṣadaḥ bhaviṣyanti devāḥ vā asurāḥ vā te parābhaviṣyanti iti 
SA_GV05_chup-2427	sa ha śāntahṛdaya eva virocano 'surāñ jagāma /	sa ha śānta hṛdayaḥ eva virocano surām jagāma 
SA_GV05_chup-2428	tebhyo haitām upaniṣadaṃ provāca ātmaiveha mahayya ātmā paricaryaḥ /	tebhyaḥ ha etām upaniṣadam provāca ātmā eva iha mahayyaḥ ātmā paricaryaḥ 
SA_GV05_chup-2429	ātmānam eveha mahayann ātmānaṃ paricarann ubhau lokāv āpnotīmaṃ cāmuṃ ceti // ChUp_8,8.4 //	ātmānam eva iha mahayan ātmānam paricaran ubhau lokau āpnoti imam ca amum ca iti 
SA_GV05_chup-2430	tasmād apyaddyehādadānam aśraddadhānam ayajamānam āhur āsuro bateti /	tasmāt api addyā iha ādadānam aśraddadhānam ayajamānam āhuḥ āsuraḥ bata iti 
SA_GV05_chup-2431	asurāṇāṃ hy eṣopaniṣat /	asurāṇām hi eṣā upaniṣad 
SA_GV05_chup-2432	pretasya śarīraṃ bhikṣayā vasanenālaṃkāreṇeti saṃskurvanti /	pretasya śarīram bhikṣayā vasanena alaṃkāreṇa iti saṃskurvanti 
SA_GV05_chup-2433	etena hy ammuṃ lokaṃ jeṣyanto manyante // ChUp_8,8.5 //	etena hi am mum lokam jeṣyantaḥ manyante 
SA_GV05_chup-2434	atha hendro 'prāpyaiva devān etad bhayaṃ dadarśa /	atha ha indraḥ prāpya eva devān etat bhayam dadarśa 
SA_GV05_chup-2435	yathaiva khalv ayam asmiñ charīre sādhvalaṃkṛte sādhvalaṃkṛto bhavati suvasane suvasanaḥ	yathā eva khalu ayam asmin śarīre sādhu alaṃkṛte sādhu alaṃkṛtaḥ bhavati su vasane su vasanaḥ 
SA_GV05_chup-2436	pariṣkṛte pariṣkṛta evam evāyam asminn andhe 'ndho bhavati srāme srāmaḥ parivṛkṇe parivṛkṇaḥ /	pariṣkṛte pariṣkṛte evam eva ayam asmin andhe ndhaḥ bhavati srāme srāmaḥ parivṛkṇe parivṛkṇaḥ 
SA_GV05_chup-2437	asyaiva śarīrasya nāśam anv eṣa naśyati /	asya eva śarīrasya nāśam anu eṣa naśyati 
SA_GV05_chup-2438	nāham atra bhogyaṃ paśyāmīti // ChUp_8,9.1 //	na aham atra bhogyam paśyāmi iti 
SA_GV05_chup-2439	sa samitpāṇiḥ punar eyāya /	sa samidh pāṇiḥ punar eyāya 
SA_GV05_chup-2440	taṃ ha prajāpatir uvāca /	tam ha prajāpatiḥ uvāca 
SA_GV05_chup-2441	maghavan yac chāntahṛdayaḥ prāvrājīḥ sārdhaṃ virocanena kim icchan punar āgama iti /	maghavan yat śānta hṛdayaḥ prāvrājīḥ sārdham virocanena kim icchan punar āgamaḥ iti 
SA_GV05_chup-2442	sa hovāca yathā eva khalvayyaṃ bhagavo 'smiñ charīre sādhvalaṃkṛte sādhvalaṃkṛto	sa ha uvāca yathā eva khalu ayyam śarīre sādhu alaṃkṛte sādhu alaṃkṛtaḥ 
SA_GV05_chup-2443	bhavati suvasane suvasanaḥ pariṣkṛte pariṣkṛta evam evāyam asminn andhe 'ndho bhavati	bhavati su vasane su vasanaḥ pariṣkṛte pariṣkṛte evam eva ayam asmin andhe ndhaḥ bhavati 
SA_GV05_chup-2444	srāme srāmaḥ parivṛkṇe parivṛkṇaḥ /	srāme srāmaḥ parivṛkṇe parivṛkṇaḥ 
SA_GV05_chup-2445	asyaiva śarīrasya nāśam anv eṣa naśyati /	asya eva śarīrasya nāśam anu eṣa naśyati 
SA_GV05_chup-2446	nāham atra bhogyaṃ paśyāmīti // ChUp_8,9.2 //	na aham atra bhogyam paśyāmi iti 
SA_GV05_chup-2447	evam evaiṣa maghavann iti hovāca /	evam eva eṣa maghavan iti ha uvāca 
SA_GV05_chup-2448	etaṃ tv eva te bhūyo 'nuvyākhyāsyāmi /	etam tu eva te bhūyas nuvyākhyāsyāmi 
SA_GV05_chup-2449	vasāparāṇi dvātriṃśataṃ varṣāṇīti /	vasa aparāṇi dvātriṃśatam varṣāṇi iti 
SA_GV05_chup-2450	sa hāparāṇi dvātriṃśataṃ varṣāṇyuvāsa /	sa ha aparāṇi dvātriṃśatam varṣāṇi uvāsa 
SA_GV05_chup-2451	tasmai hovāca // ChUp_8,9.3 //	tasmai ha uvāca 
SA_GV05_chup-2452	ya eṣa svapne mahīyamānaś caraty eṣa ātmeti hovāca /	yaḥ eṣa svapne mahīyamānaḥ carati eṣaḥ ātmā iti ha uvāca 
SA_GV05_chup-2453	etad amṛtam abhayam etad brahmeti /	etat amṛtam abhayam etat brahma iti 
SA_GV05_chup-2454	sa ha śāntahṛdayaḥ pravavrāja /	sa ha śānta hṛdayaḥ pravavrāja 
SA_GV05_chup-2455	sa hāprāpyaiva devān etad bhayaṃ dadarśa /	sa ha a prāpya eva devān etat bhayam dadarśa 
SA_GV05_chup-2456	tad yady apīdaṃ śarīram andhaṃ bhavaty anandhaḥ sa bhavati yadi srāmam asrāmaḥ /	tat yadi api idam śarīram andham bhavati an andhaḥ sa bhavati yadi srāmam a srāmaḥ 
SA_GV05_chup-2457	naivaiṣo 'sya doṣeṇa duṣyati // ChUp_8,10.1 //	na eva eṣaḥ sya doṣeṇa duṣyati 
SA_GV05_chup-2458	na vadhenāsya hanyate /	na vadhena asya hanyate 
SA_GV05_chup-2459	nāsya srāmyeṇa srāmaḥ /	na asya srāmyeṇa srāmaḥ 
SA_GV05_chup-2460	ghnanti tv evainam /	ghnanti tu eva enam 
SA_GV05_chup-2461	vicchādayantīva /	vicchādayantī iva 
SA_GV05_chup-2462	apriyavetteva bhavati /	apriya vettā iva bhavati 
SA_GV05_chup-2463	api roditīva nāham atra bhogyaṃ paśyāmīti // ChUp_8,10.2 //	api roditi iva na aham atra bhogyam paśyāmi iti 
SA_GV05_chup-2464	sa samitpāṇiḥ punar eyāya /	sa samidh pāṇiḥ punar eyāya 
SA_GV05_chup-2465	taṃ ha prajāpatir uvāca /	tam ha prajāpatiḥ uvāca 
SA_GV05_chup-2466	maghavan yac chāntahṛdayaḥ prāvrājīḥ kim icchan punar āgama iti /	maghavan yat śānta hṛdayaḥ prāvrājīḥ kim icchan punar āgamaḥ iti 
SA_GV05_chup-2467	sa hovāca /	sa ha uvāca 
SA_GV05_chup-2468	tad yady apīdaṃ bhagavaḥ śarīram andhaṃ bhavaty anandhaḥ sa bhavati yadi srāmam asrāmaḥ /	tat yadi api idam bhagavaḥ śarīram andham bhavati an andhaḥ sa bhavati yadi srāmam a srāmaḥ 
SA_GV05_chup-2469	naivaiṣo 'sya doṣeṇa duṣyati // ChUp_8,10.3 //	na eva eṣaḥ sya doṣeṇa duṣyati 
SA_GV05_chup-2470	na vadhenāsya hanyate /	na vadhena asya hanyate 
SA_GV05_chup-2471	nāsya srāmyeṇa srāmaḥ /	na asya srāmyeṇa srāmaḥ 
SA_GV05_chup-2472	ghnanti tv ivainam /	ghnanti tu iva enam 
SA_GV05_chup-2473	vicchādayantīva /	vicchādayantī iva 
SA_GV05_chup-2474	apriyavetteva bhavati /	apriya vettā iva bhavati 
SA_GV05_chup-2475	api roditīva /	api roditi iva 
SA_GV05_chup-2476	nāham atra bhogyaṃ paśyāmīti /	na aham atra bhogyam paśyāmi iti 
SA_GV05_chup-2477	evam evaiṣa maghavann iti hovāca /	evam eva eṣa maghavan iti ha uvāca 
SA_GV05_chup-2478	etaṃ tv eva te bhūyo 'nuvyākhyāsyāmi /	etam tu eva te bhūyas nuvyākhyāsyāmi 
SA_GV05_chup-2479	vasāparāṇi dvātriṃśataṃ varṣāṇīti /	vasa aparāṇi dvātriṃśatam varṣāṇi iti 
SA_GV05_chup-2480	sa hāparāṇi dvātriṃśataṃ varṣāṇyuvāsa /	sa ha aparāṇi dvātriṃśatam varṣāṇi uvāsa 
SA_GV05_chup-2481	tasmai hovāca // ChUp_8,10.4 //	tasmai ha uvāca 
SA_GV05_chup-2482	tad yatraitat suptaḥ samastaḥ saṃprasannaḥ svapnaṃ na vijānātyeṣa ātmeti hovāca /	tat yatra etat suptaḥ samastaḥ saṃprasannaḥ svapnam na vijānāti eṣaḥ ātmā iti ha uvāca 
SA_GV05_chup-2483	etad amṛtam abhayam etad brahmeti /	etat amṛtam abhayam etat brahma iti 
SA_GV05_chup-2484	sa ha śāntahṛdayaḥ pravavrāja /	sa ha śānta hṛdayaḥ pravavrāja 
SA_GV05_chup-2485	sa hāprāpyaiva devān etad bhayaṃ dadarśa /	sa ha a prāpya eva devān etat bhayam dadarśa 
SA_GV05_chup-2486	nāha khalv ayam evaṃ saṃpraty ātmānaṃ jānāty ayam aham asmīti /	na aha khalu ayam evam saṃprati ātmānam jānāti ayam aham asmi iti 
SA_GV05_chup-2487	no evemāni bhūtāni /	na u eva imāni bhūtāni 
SA_GV05_chup-2488	vināśam evāpīto bhavati /	vināśam eva api itas bhavati 
SA_GV05_chup-2489	nāham atra bhogyaṃ paśyāmīti // ChUp_8,11.1 //	na aham atra bhogyam paśyāmi iti 
SA_GV05_chup-2490	sa samitpāṇiḥ punar eyāya /	sa samidh pāṇiḥ punar eyāya 
SA_GV05_chup-2491	taṃ ha prajāpatir uvāca - maghavan yac chāntahṛdayaḥ prāvrājīḥ kim icchan punar āgama iti /	tam ha prajāpatiḥ uvāca maghavan yat śānta hṛdayaḥ prāvrājīḥ kim icchan punar āgamaḥ iti 
SA_GV05_chup-2492	sa hovāca nāha khalv ayaṃ bhagava evaṃ saṃpraty ātmānaṃ jānāty ayam aham asmīti /	sa ha uvāca na aha khalu ayam bhagavaḥ evam saṃprati ātmānam jānāti ayam aham asmi iti 
SA_GV05_chup-2493	no evemāni bhūtāni /	na u eva imāni bhūtāni 
SA_GV05_chup-2494	vināśam evāpīto bhavati /	vināśam eva api itas bhavati 
SA_GV05_chup-2495	nāham atra bhogyaṃ paśyāmīti // ChUp_8,11.2 //	na aham atra bhogyam paśyāmi iti 
SA_GV05_chup-2496	evam evaiṣa maghavann iti hovāca /	evam eva eṣa maghavan iti ha uvāca 
SA_GV05_chup-2497	etaṃ tv eva te bhūyo 'nuvyākhyāsyāmi /	etam tu eva te bhūyas nuvyākhyāsyāmi 
SA_GV05_chup-2498	no evānyatraitasmāt /	na u eva anyatra etasmāt 
SA_GV05_chup-2499	vasāparāṇi pañca varṣāṇīti /	vasa aparāṇi pañca varṣāṇi iti 
SA_GV05_chup-2500	sa hāparāṇi pañca varṣāṇyuvāsa /	sa ha aparāṇi pañca varṣāṇi uvāsa 
SA_GV05_chup-2501	tāny ekaśataṃ saṃpeduḥ /	tāni ekaśatam saṃpeduḥ 
SA_GV05_chup-2502	etat tad yad āhuḥ /	etat tat yat āhuḥ 
SA_GV05_chup-2503	ekaśataṃ ha vai varṣāṇi maghavān prajāpatau brahmacaryam uvāsa /	ekaśatam ha vai varṣāṇi maghavān prajāpatau brahmacaryam uvāsa 
SA_GV05_chup-2504	tasmai hovāca // ChUp_8,11.3 //	tasmai ha uvāca 
SA_GV05_chup-2505	maghavan martyaṃ vā idaṃ śarīram āttaṃ mṛtyunā /	maghavan martyam vai idam śarīram āttam mṛtyunā 
SA_GV05_chup-2506	tad asyāmṛtasyāśarīrasyātmano 'dhiṣṭhānam /	tat asya amṛtasya aśarīrasya ātmanaḥ dhiṣṭhānam 
SA_GV05_chup-2507	ātto vai saśarīraḥ priyāpriyābhyām /	āttaḥ vai sa śarīraḥ priya apriyābhyām 
SA_GV05_chup-2508	na vai saśarīrasya sataḥ priyāpriyayor apahatir asti /	na vai sa śarīrasya sataḥ priya apriyayoḥ apahatiḥ asti 
SA_GV05_chup-2509	aśarīraṃ vāva santaṃ na priyāpriye spṛśataḥ // ChUp_8,12.1 //	aśarīram vāva santam na priya apriye spṛśataḥ 
SA_GV05_chup-2510	aśarīro vāyuḥ /	aśarīraḥ vāyuḥ 
SA_GV05_chup-2511	abhraṃ vidyut stanayitnur aśarīrāṇy etāni /	abhram vidyut stanayitnuḥ aśarīrāṇi etāni 
SA_GV05_chup-2512	tad yathaitāny amuṣmād ākāśāt samutthāya paraṃ jyotir upasaṃpadya svena rūpeṇābhiniṣpadyante // ChUp_8,12.2 //	tat yathā etāni amuṣmāt ākāśāt samutthāya param jyotiḥ upasaṃpadya svena rūpeṇa abhiniṣpadyante 
SA_GV05_chup-2513	evam evaiṣa saṃprasādo 'smāc charīrāt samutthāya paraṃ jyotir upasaṃpadya svena rūpeṇābhiniṣpadyate /	evam eva eṣa saṃprasādaḥ u smāt śarīrāt samutthāya param jyotiḥ upasaṃpadya svena rūpeṇa abhiniṣpadyate 
SA_GV05_chup-2514	sa uttamapuruṣaḥ /	saḥ uttama puruṣaḥ 
SA_GV05_chup-2515	sa tatra paryeti jakṣat krīḍan ramamāṇaḥ strībhir vā yānair vā jñātibhir vā nopajanaṃ smarann idaṃ śarīram /	sa tatra paryeti jakṣat krīḍan ramamāṇaḥ strībhiḥ vā yānaiḥ vā jñātibhiḥ vā na upajanam smaran idam śarīram 
SA_GV05_chup-2516	sa yathā prayogya ācaraṇe yukta evam evāyam asmiñ charīre prāṇo yuktaḥ // ChUp_8,12.3 //	sa yathā prayogyaḥ ācaraṇe yuktaḥ evam eva ayam asmin śarīre prāṇaḥ yuktaḥ 
SA_GV05_chup-2517	atha yatraitad ākāśam anuviṣaṇṇaṃ cakṣuḥ sa cākṣuṣaḥ puruṣo darśanāya cakṣuḥ /	atha yatra etat ākāśam anuviṣaṇṇam cakṣuḥ sa cākṣuṣaḥ puruṣaḥ darśanāya cakṣuḥ 
SA_GV05_chup-2518	atha yo vededaṃ jighrāṇīti sa ātmā gandhāya ghrāṇam /	atha yaḥ veda idam jighrāṇi iti saḥ ātmā gandhāya ghrāṇam 
SA_GV05_chup-2519	atha yo vededam abhivyāharāṇīti sa ātmā abhivyāhārāya vāk /	atha yaḥ veda idam abhivyāharāṇi iti saḥ ātmā abhivyāhārāya vāc 
SA_GV05_chup-2520	atha yo vededaṃ śṛṇvānīti sa ātmā śravaṇāya śrotram // ChUp_8,12.4 //	atha yaḥ veda idam śṛṇvāni iti saḥ ātmā śravaṇāya śrotram 
SA_GV05_chup-2521	atha yo vededaṃ manvānīti sa ātmā /	atha yaḥ veda idam manvāni iti saḥ ātmā 
SA_GV05_chup-2522	mano 'sya daivaṃ cakṣuḥ /	manaḥ sya daivam cakṣuḥ 
SA_GV05_chup-2523	sa vā eṣa etena daivena cakṣuṣā manasaitān kāmān paśyan ramate ya ete brahmaloke // ChUp_8,12.5 //	sa vai eṣaḥ etena daivena cakṣuṣā manasā etān kāmān paśyan ramate ye ete brahma loke 
SA_GV05_chup-2524	taṃ vā etaṃ devā ātmānam upāsate /	tam vai etam devāḥ ātmānam upāsate 
SA_GV05_chup-2525	tasmāt teṣāṃ sarve ca lokā āttāḥ sarve ca kāmāḥ /	tasmāt teṣām sarve ca lokāḥ āttāḥ sarve ca kāmāḥ 
SA_GV05_chup-2526	sa sarvāṃś ca lokān āpnoti sarvāṃś ca kāmān yas tam ātmānam anuvidya vijānāti /	sa sarvān ca lokān āpnoti sarvān ca kāmān yaḥ tam ātmānam anuvidya vijānāti 
SA_GV05_chup-2527	iti ha prajāpatir uvāca prajāpatir uvāca // ChUp_8,12.6 //	iti ha prajāpatiḥ uvāca prajāpatiḥ uvāca 
SA_GV05_chup-2528	śyāmāc chabalaṃ prapadye /	śyāmāt śabalam prapadye 
SA_GV05_chup-2529	śabalāc chyāmaṃ prapadye /	śabalāt śyāmam prapadye 
SA_GV05_chup-2530	aśva iva romāṇi vidhūya pāpaṃ candra iva rāhor mukhāt pramucya dhūtvā śarīram akṛtaṃ kṛtātmā brahmalokam abhisaṃbhavāmīty abhisaṃbhavāmīti	aśvaḥ iva romāṇi vidhūya pāpam candraḥ iva rāhoḥ mukhāt pramucya dhūtvā śarīram a kṛtam kṛtātmā brahma lokam abhisaṃbhavāmi iti abhisaṃbhavāmi iti 
SA_GV05_chup-2531	ākāśo vai nāma nāmarūpayor nirvahitā /	ākāśaḥ vai nāma nāma rūpayoḥ nirvahitā 
SA_GV05_chup-2532	te yadantarā tad brahma tad amṛtaṃ sa ātmā /	te yat antarā tat brahma tat amṛtam saḥ ātmā 
SA_GV05_chup-2533	prajāpateḥ sabhāṃ veśma prapadye yaśo 'haṃ bhavāmi brāhmaṇānāṃ yaśo rājñām yaśo viśām /	prajāpateḥ sabhām veśma prapadye yaśaḥ ham bhavāmi brāhmaṇānām yaśaḥ rājñām yaśaḥ viśām 
SA_GV05_chup-2534	yaśo 'ham anuprāpatsi /	yaśaḥ ham anuprāpatsi 
SA_GV05_chup-2535	sa hāhaṃ yaśasāṃ yaśaḥ /	sa ha aham yaśasām yaśaḥ 
SA_GV05_chup-2536	śyetam adatkam adatkaṃ śyetaṃ lindu mābhigāṃ lindu mābhigām // ChUp_8,14.1 //	śyetam adatkam adatkam śyetam lindu mā abhigām lindu mā abhigām 
SA_GV05_chup-2537	tad dhaitad brahmā prajāpataya uvāca prajāpatir manave manuḥ prajābhyaḥ /	tat ha etat brahmā prajāpataye uvāca prajāpatiḥ manave manuḥ prajābhyaḥ 
SA_GV05_chup-2538	ācāryakulād vedam adhītya yathāvidhānaṃ guroḥ karmātiśeṣeṇābhisamāvṛtya kuṭumbe śucau	ācārya kulāt vedam adhītya yathā vidhānam guroḥ karma atiśeṣeṇa abhisamāvṛtya kuṭumbe śucau 
SA_GV05_chup-2539	deśe svādhyāyam adhīyāno dharmikān vidadhad ātmani sarvendriyāṇi saṃpratiṣṭhāpyāhiṃsan	deśe svādhyāyam adhīyānaḥ dharmikān vidadhat ātmani sarva indriyāṇi saṃpratiṣṭhāpya a hiṃsan 
SA_GV05_chup-2540	sarvabhūtāny anyatra tīrthebhyaḥ /	sarva bhūtāni anyatra tīrthebhyaḥ 
SA_GV05_chup-2541	sa khalv evaṃ vartayan yāvad āyuṣaṃ brahmalokam abhisaṃpadyate /	sa khalu evam vartayan yāvat āyuṣam brahma lokam abhisaṃpadyate 
SA_GV05_chup-2542	na ca punar āvartate na ca punar āvartate // ChUp_8,15.1 //	na ca punar āvartate na ca punar āvartate 
