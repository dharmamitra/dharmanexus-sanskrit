segmentnr	original	analyzed
SA_GK19_ksbhm11u-0	//sauptikaparva//	sauptikaparva 
SA_GK19_ksbhm11u-1	nārāyaṇaṃ namaskṛtya naraṃ caiva narottamam /	nārāyaṇam namaskṛtya naram ca eva narottamam 
SA_GK19_ksbhm11u-2	devīṃ sarasvatīṃ vyāsaṃ tato jayamudīrayet // Bhmj_11.1 //	devīm sarasvatīm vyāsam tatas jayam udīrayet 
SA_GK19_ksbhm11u-3	pratāpadhāmni yāte 'staṃ ravau kamalinīpriye /	pratāpa dhāmni yāte stam ravau kamalinī priye 
SA_GK19_ksbhm11u-4	śokāvakīrṇakeśena tamobhirabhavanmahī // Bhmj_11.2 //	śoka avakīrṇa keśena tamobhiḥ abhavat mahī 
SA_GK19_ksbhm11u-5	kṣayaṃ kālena nīte 'hni śānte saṃdhyācitānale /	kṣayam kālena nīte hni śānte saṃdhyā ācita anale 
SA_GK19_ksbhm11u-6	asthiśeṣairivāpūrṇaṃ tārakābhirabhūnnabhaḥ // Bhmj_11.3 //	asthi śeṣaiḥ iva āpūrṇam tārakābhiḥ abhūt nabhaḥ 
SA_GK19_ksbhm11u-7	śyāmā pratyagraduḥkhena prasarattimirāñjanā /	śyāmā pratyagra duḥkhena prasarat timira añjanā 
SA_GK19_ksbhm11u-8	babhāra tārataralāṃ nakṣatrāśrukaṇāvalīm // Bhmj_11.4 //	babhāra tāra taralām nakṣatra aśru kaṇā āvalīm 
SA_GK19_ksbhm11u-9	ghore tasminniśāvaktre ghorasattvaghane vane /	ghore tasmin niśā vaktre ghora sattva ghane vane 
SA_GK19_ksbhm11u-10	śramānnidrāmupagate kṛpe sa kṛtavarmaṇi // Bhmj_11.5 //	śramāt nidrām upagate kṛpe sa kṛtavarmaṇi 
SA_GK19_ksbhm11u-11	dhyāyanduryodhanavadhaṃ manyuhālāhalākulaḥ /	dhyāyan duryodhana vadham manyu hālāhala ākulaḥ 
SA_GK19_ksbhm11u-12	pratijñāṃ śatrunidhane drauṇireko vyacintayat // Bhmj_11.6 //	pratijñām śatru nidhane drauṇiḥ ekaḥ vyacintayat 
SA_GK19_ksbhm11u-13	atrāntare dadarśoccanyagrodhaśikharāśrayam /	atrā antare dadarśa ucca nyagrodha śikhara āśrayam 
SA_GK19_ksbhm11u-14	vadhyamānamulūkena vāyasānāṃ ca maṇḍalam // Bhmj_11.7 //	vadhyamānam ulūkena vāyasānām ca maṇḍalam 
SA_GK19_ksbhm11u-15	kākānkālabalenaitya dṛṣṭvā ghūkena pātitān /	kākān kāla balena etya dṛṣṭvā ghūkena pātitān 
SA_GK19_ksbhm11u-16	tāmeva pāṇḍavavadhe nītiṃ drauṇiracintayat // Bhmj_11.8 //	tām eva pāṇḍava vadhe nītim drauṇiḥ acintayat 
SA_GK19_ksbhm11u-17	krudhā krūrāṃ dhiyaṃ kṛtvā kṛpabhojau vibodhya saḥ /	krudhā krūrām dhiyam kṛtvā kṛpa bhojau vibodhya saḥ 
SA_GK19_ksbhm11u-18	uvāca niḥśvasandīrghaṃ dahyamāna iva krudhā // Bhmj_11.9 //	uvāca niḥśvasan dīrgham dahyamānaḥ iva krudhā 
SA_GK19_ksbhm11u-19	rājā rājasahasrāṇāmekākī viṣamasthitiḥ /	rājā rāja sahasrāṇām ekākī viṣama sthitiḥ 
SA_GK19_ksbhm11u-20	vyājādasmāsu jīvatsu bhīmasenena pātitaḥ // Bhmj_11.10 //	vyājāt asmāsu jīvatsu bhīmasenena pātitaḥ 
SA_GK19_ksbhm11u-21	śastraṃ vahadbhirmithyaiva dṛṣṭo 'smābhiḥ sa bhūtale /	śastram vahadbhiḥ mithyā eva dṛṣṭaḥ smābhiḥ sa bhū tale 
SA_GK19_ksbhm11u-22	aśrupātapratīkārākṣamaiḥ klībatarairiva // Bhmj_11.11 //	aśru pāta pratīkāra akṣamaiḥ klībataraiḥ iva 
SA_GK19_ksbhm11u-23	deśakālau samāśritya vadhyaḥ sarvātmanā ripuḥ /	deśa kālau samāśritya vadhyaḥ sarva ātmanā ripuḥ 
SA_GK19_ksbhm11u-24	tasmātprasuptānadyaiva sānugānhanmi pāṇḍavān // Bhmj_11.12 //	tasmāt prasuptān adya eva sa anugān hanmi pāṇḍavān 
SA_GK19_ksbhm11u-25	śrutvaitatkūṇitamanāḥ prasuptavadhapātakam /	śrutvā etat kūṇita manāḥ prasupta vadha pātakam 
SA_GK19_ksbhm11u-26	kṛpaḥ kṛpākulo nindannabhāṣata sutaṃ svasuḥ // Bhmj_11.13 //	kṛpaḥ kṛpā ākulaḥ nindan abhāṣata sutam svasuḥ 
SA_GK19_ksbhm11u-27	dhigetatkutsitaṃ yuddhaṃ niśceṣṭo yatra hanyate /	dhik etat kutsitam yuddham niśceṣṭaḥ yatra hanyate 
SA_GK19_ksbhm11u-28	bhagnadhairye 'pi no vīrāḥ praharanti yaśasvinaḥ // Bhmj_11.14 //	bhagna dhairye pi naḥ vīrāḥ praharanti yaśasvinaḥ 
SA_GK19_ksbhm11u-29	bhavānahaṃ ca bhojaśca kartāraḥ prātareva tat /	bhavān aham ca bhojaḥ ca kartāraḥ prātar eva tat 
SA_GK19_ksbhm11u-30	punaryena na yāsyāmo duryodhanavadhavyathām // Bhmj_11.15 //	punar yena na yāsyāmaḥ duryodhana vadha vyathām 
SA_GK19_ksbhm11u-31	surāṇāmapi paryāptāḥ saṃhatāḥ samare vayam /	surāṇām api paryāptāḥ saṃhatāḥ samare vayam 
SA_GK19_ksbhm11u-32	pravekṣyāmo vairivanaṃ jvalitā iva pāvakāḥ // Bhmj_11.16 //	pravekṣyāmaḥ vairi vanam jvalitāḥ iva pāvakāḥ 
SA_GK19_ksbhm11u-33	gautamenetyabhihite saṃmate kṛtavarmaṇaḥ /	gautamena iti abhihite saṃmate kṛtavarmaṇaḥ 
SA_GK19_ksbhm11u-34	niḥśvasansāśrunyanaḥ punardraiṇirabhāṣata // Bhmj_11.17 //	niḥśvasan sa aśru nyanaḥ punar draiṇiḥ abhāṣata 
SA_GK19_ksbhm11u-35	māyopamā vidagdheṣu nikṛtyāvicarastu ye /	māyā upamāḥ vidagdheṣu nikṛtyā vicaraḥ tu ye 
SA_GK19_ksbhm11u-36	spṛśantyadharmamaryādāṃ na te tatphalabhāginaḥ // Bhmj_11.18 //	spṛśanti adharma maryādām na te tad phala bhāginaḥ 
SA_GK19_ksbhm11u-37	arjunena hataḥ karṇaḥ sa ca śāntanavo yathā /	arjunena hataḥ karṇaḥ sa ca śāntanavaḥ yathā 
SA_GK19_ksbhm11u-38	tatkiṃ na viditaṃ loke śeṣaṃ vaktuṃ na pāryate // Bhmj_11.19 //	tat kim na viditam loke śeṣam vaktum na pāryate 
SA_GK19_ksbhm11u-39	adhunā svasti dharmāya racito 'smai mayāñjaliḥ /	adhunā svasti dharmāya racitaḥ smai mayā añjaliḥ 
SA_GK19_ksbhm11u-40	parābhavamimaṃ tāvanna sahe marmadāraṇam // Bhmj_11.20 //	parābhavam imam tāvat na sahe marma dāraṇam 
SA_GK19_ksbhm11u-41	drauṇirdāruṇasaṃkalpamityuktvā kṛtaniścayaḥ /	drauṇiḥ dāruṇa saṃkalpam iti uktvā kṛta niścayaḥ 
SA_GK19_ksbhm11u-42	rathena tamasi prāyācchibiraṃ kauravadviṣam // Bhmj_11.21 //	rathena tamasi prāyāt śibiram kaurava dviṣam 
SA_GK19_ksbhm11u-43	kṛṣṇasya śāsanātpūrvaṃ yāteṣu śibirāntaram /	kṛṣṇasya śāsanāt pūrvam yāteṣu śibira antaram 
SA_GK19_ksbhm11u-44	saha sātyakinā yodhaiḥ pāṇḍaveṣu vinānugaiḥ // Bhmj_11.22 //	saha sātyakinā yodhaiḥ pāṇḍaveṣu vinā anugaiḥ 
SA_GK19_ksbhm11u-45	kṛpabhojāvatikramya javāddrauṇirupāgataḥ /	kṛpa bhojau atikramya javāt drauṇiḥ upāgataḥ 
SA_GK19_ksbhm11u-46	śibiradvāramāsādya mahadbhūtaṃ vyalokayat // Bhmj_11.23 //	śibira dvāram āsādya mahat bhūtam vyalokayat 
SA_GK19_ksbhm11u-47	hariśmaśrujaṭānetraṃ jvālānāmiva saṃcayam /	hari śmaśru jaṭā netram jvālānām iva saṃcayam 
SA_GK19_ksbhm11u-48	tamasāmiva saṃghātamañjanācalasaṃnibham // Bhmj_11.24 //	tamasām iva saṃghātam añjana acala saṃnibham 
SA_GK19_ksbhm11u-49	sahasraśīrṣanayanaṃ sahasracaraṇādbhutam/	sahasra śīrṣa nayanam sahasra caraṇa adbhutam 
SA_GK19_ksbhm11u-50	sarpayajñopavītāṅgaṃ sarpakeyūrakaṅkaṇam /	sarpa yajñopavīta aṅgam sarpa keyūra kaṅkaṇam 
SA_GK19_ksbhm11u-51	bhayaṃkaraṃ bhayasyāpi kṛtāntasyeva daivatam // Bhmj_11.25 //	bhayaṃkaram bhayasya api kṛtāntasya iva daivatam 
SA_GK19_ksbhm11u-52	taddṛṣṭvā ghorasaṃrambho drauṇirdurjayavikramaḥ /	tat dṛṣṭvā ghora saṃrambhaḥ drauṇiḥ durjaya vikramaḥ 
SA_GK19_ksbhm11u-53	sarvāyudhāvalī tasmai prāhiṇauddhairyabhūdharaḥ // Bhmj_11.26 //	sarva āyudha āvalī tasmai prāhiṇauḥ dhairya bhūdharaḥ 
SA_GK19_ksbhm11u-54	tānyāyudhāni sahasā jvalitānyeva tejasā /	tāni āyudhāni sahasā jvalitāni eva tejasā 
SA_GK19_ksbhm11u-55	bṛmbhamāṇaṃ mahadbhūtaṃ tadāsādya kṣayaṃ yayuḥ // Bhmj_11.27 //	bṛmbhamāṇam mahat bhūtam tat āsādya kṣayam yayuḥ 
SA_GK19_ksbhm11u-56	drauṇistatastadākāramarīcibhyo vyalokayat /	drauṇiḥ tatas tad ākāra marīcibhyaḥ vyalokayat 
SA_GK19_ksbhm11u-57	cakrāyudhasahasraṇi niḥsṛtāni sa vismayaḥ // Bhmj_11.28 //	cakra āyudha sahasraṇi niḥsṛtāni sa vismayaḥ 
SA_GK19_ksbhm11u-58	kṣaṇādgrastāyudhastena gāḍhānuśayatāpitaḥ /	kṣaṇāt grasta āyudhaḥ tena gāḍha anuśaya tāpitaḥ 
SA_GK19_ksbhm11u-59	prastutaṃ malinaṃ karma nininda svayamākulaḥ // Bhmj_11.29 //	prastutam malinam karma nininda svayam ākulaḥ 
SA_GK19_ksbhm11u-60	sa rathādavatīryātha prayatastripurāntakam /	sa rathāt avatīrya atha prayataḥ tripurāntakam 
SA_GK19_ksbhm11u-61	śūlinaṃ śaraṇaṃ prāyāttatstotramukharānanaḥ // Bhmj_11.30 //	śūlinam śaraṇam prāyāt tad stotra mukhara ānanaḥ 
SA_GK19_ksbhm11u-62	ātmopahāraṃ rudrāya tasmindātuṃ samudyate /	ātma upahāram rudrāya tasmin dātum samudyate 
SA_GK19_ksbhm11u-63	jvālākulā hemavedī purastātpratyadṛśyata // Bhmj_11.31 //	jvālā ākulā hema vedī purastāt pratyadṛśyata 
SA_GK19_ksbhm11u-64	tadudbhūtairgaṇairghorairnānāprāṇimukhodaraiḥ /	tad udbhūtaiḥ gaṇaiḥ ghoraiḥ nānā prāṇi mukha udaraiḥ 
SA_GK19_ksbhm11u-65	nānāpraharaṇairdīptairvyoma kṣipramapūrayat // Bhmj_11.32 //	nānā praharaṇaiḥ dīptaiḥ vyoma kṣipram apūrayat 
SA_GK19_ksbhm11u-66	tato vedyāṃ mahāvahnau jvalite droṇanandanaḥ /	tatas vedyām mahā vahnau jvalite droṇa nandanaḥ 
SA_GK19_ksbhm11u-67	bhaktyātmānaṃ trinetrāya nivedyābhyapatatsvayam // Bhmj_11.33 //	bhaktyā ātmānam trinetrāya nivedya abhyapatat svayam 
SA_GK19_ksbhm11u-68	tuṣṭo 'tha bhagavānetya svayamandhakasūdanaḥ /	tuṣṭaḥ tha bhagavān etya svayam andhaka sūdanaḥ 
SA_GK19_ksbhm11u-69	tamuvāca svamevāṃśamuttiṣṭhāṅgirasāṃ vara // Bhmj_11.34 //	tam uvāca svam eva aṃśam uttiṣṭha aṅgirasām vara 
SA_GK19_ksbhm11u-70	saṃsthānāya mayaitāvatkṛtaṃ kaiṭabhavidviṣaḥ /	saṃsthānāya mayā etāvat kṛtam kaiṭabha vidviṣaḥ 
SA_GK19_ksbhm11u-71	ātgānaṃ viddhi me kṛṣṇaṃ sa me bahumataḥ sadā // Bhmj_11.35 //	ātgānam viddhi me kṛṣṇam sa me bahu mataḥ sadā 
SA_GK19_ksbhm11u-72	kālapakvāstu pāñcālā naiṣāṃ rakṣāsti kutracit /	kāla pakvāḥ tu pāñcālāḥ na eṣām rakṣā asti kutracid 
SA_GK19_ksbhm11u-73	gṛhāṇa khaḍgametena dārayaitānaśaṅkitaḥ // Bhmj_11.36 //	gṛhāṇa khaḍgam etena dāraya etān aśaṅkitaḥ 
SA_GK19_ksbhm11u-74	ityuktvā bhairave dīptaṃ khaḍgaṃ datvā tirohite /	iti uktvā bhairave dīptam khaḍgam da tvā tirohite 
SA_GK19_ksbhm11u-75	tadā vikārādduṣprekṣyo drauṇiḥ śibiramāviśat // Bhmj_11.37 //	tadā vikārāt duṣprekṣyaḥ drauṇiḥ śibiram āviśat 
SA_GK19_ksbhm11u-76	dvāri bhojakṛpau dhṛtvā vidrutānāṃ vadhāya saḥ /	dvāri bhoja kṛpau dhṛtvā vidrutānām vadhāya saḥ 
SA_GK19_ksbhm11u-77	praviśya śayane śubhre dhṛṣṭadyumnaṃ vyalokayat // Bhmj_11.38 //	praviśya śayane śubhre dhṛṣṭadyumnam vyalokayat 
SA_GK19_ksbhm11u-78	tārahārāṃśunakharaṃ dīptakesarisaṃnibham /	tāra hāra aṃśu nakharam dīpta kesari saṃnibham 
SA_GK19_ksbhm11u-79	ghūrṇamānaśikhairdīpairvismayādiva vīkṣitam // Bhmj_11.39 //	ghūrṇamāna śikhaiḥ dīpaiḥ vismayāt iva vīkṣitam 
SA_GK19_ksbhm11u-80	anekaraṇasaṃmardaśrāntairnidrāvimohitaiḥ /	aneka raṇa saṃmarda śrāntaiḥ nidrā vimohitaiḥ 
SA_GK19_ksbhm11u-81	adhiṣṭhitaṃ bahubhaṭairmuktaparyāṇavāhanaiḥ // Bhmj_11.40 //	adhiṣṭhitam bahu bhaṭaiḥ mukta paryāṇa vāhanaiḥ 
SA_GK19_ksbhm11u-82	taṃ dṛṣṭvā kopaśikhinā dahyamānaḥ smaranpituḥ /	tam dṛṣṭvā kopa śikhinā dahyamānaḥ smaran pituḥ 
SA_GK19_ksbhm11u-83	uttiṣṭha re gurughneti drauṇiruktvā padāspṛśat // Bhmj_11.41 //	uttiṣṭha re guru ghna iti drauṇiḥ uktvā pada aspṛśat 
SA_GK19_ksbhm11u-84	bodhitaḥ sahasā tena saṃbhramasvīkṛtāyudhaḥ /	bodhitaḥ sahasā tena saṃbhrama svīkṛta āyudhaḥ 
SA_GK19_ksbhm11u-85	droṇaputraṃ parijñāya cakampe drupadātmajaḥ // Bhmj_11.42 //	droṇaputram parijñāya cakampe drupada ātmajaḥ 
SA_GK19_ksbhm11u-86	drauṇistamutthitaṃ vegānmālyavadbhiḥ śiroruhaiḥ /	drauṇiḥ tam utthitam vegāt mālyavadbhiḥ śiroruhaiḥ 
SA_GK19_ksbhm11u-87	ākṛṣyāpātayatkaṇṭhe gāḍhaṃ niṣpīḍya vihvalam // Bhmj_11.43 //	ākṛṣya apātayat kaṇṭhe gāḍham niṣpīḍya vihvalam 
SA_GK19_ksbhm11u-88	niṣpiṣyamāṇaḥ saṃrambhādraktodgārākulānanaḥ /	niṣpiṣyamāṇaḥ saṃrambhāt rakta udgāra ākula ānanaḥ 
SA_GK19_ksbhm11u-89	kupitvā pādayordraiṇiṃ nakhairdantaiśca visphuran // Bhmj_11.44 //	kupitvā pādayoḥ draiṇim nakhaiḥ dantaiḥ ca visphuran 
SA_GK19_ksbhm11u-90	śastreṇa chindhi māṃ tūrṇaṃ mā padeneti gadgadam /	śastreṇa chinddhi mām tūrṇam mā padena iti gadgadam 
SA_GK19_ksbhm11u-91	kaṇṭharuddhasvaraḥ śvāsādasphuṭākṣaramabhyadhāt // Bhmj_11.45 //	kaṇṭha ruddha svaraḥ śvāsāt asphuṭa akṣaram abhyadhāt 
SA_GK19_ksbhm11u-92	tamabravīddroṇasutaḥ pāpa padbhyāṃ nihanyase /	tam abravīt droṇa sutaḥ pāpa padbhyām nihanyase 
SA_GK19_ksbhm11u-93	lokānāṃ śastrapūtānāṃ na pāpaṃ gurughātinām // Bhmj_11.46 //	lokānām śastra pūtānām na pāpam guru ghātinām 
SA_GK19_ksbhm11u-94	ityuktvā caraṇāghātairjarjaraṃ tamapothayat /	iti uktvā caraṇa āghātaiḥ jarjaram tam apothayat 
SA_GK19_ksbhm11u-95	tasminhate tadvimardaśabdena bubudhe janaḥ // Bhmj_11.47 //	tasmin hate tad vimarda śabdena bubudhe janaḥ 
SA_GK19_ksbhm11u-96	***** dhṛṣṭadyumnavadhaḥ // 1 // *****	dhṛṣṭadyumna vadhaḥ 
SA_GK19_ksbhm11u-97	tato drauṇiṃ samālekya ripuraktacchaṭāṅkitam /	tatas drauṇim samālekya ripu rakta chaṭā aṅkitam 
SA_GK19_ksbhm11u-98	pāñcālā draupadeyāśca kālo 'yamiti menire // Bhmj_11.48 //	pāñcālāḥ draupadeyāḥ ca kālaḥ yam iti menire 
SA_GK19_ksbhm11u-99	nidrāśeṣāruṇadṛśāṃ śastrāṇyānayatāṃ mithaḥ /	nidrā śeṣa aruṇa dṛśām śastrāṇi ānayatām mithas 
SA_GK19_ksbhm11u-100	krośatāṃ varma varmeti teṣāmāsīnmahāsvanaḥ // Bhmj_11.49 //	krośatām varma varmā iti teṣām āsīt mahā svanaḥ 
SA_GK19_ksbhm11u-101	kva gajaḥ kva rathaḥ kvāśvaḥ kva cāpaṃ kva śilīmukhāḥ /	kva gajaḥ kva rathaḥ kva aśvaḥ kva cāpam kva śilīmukhāḥ 
SA_GK19_ksbhm11u-102	iti bruvāṇānkhaṅgena drauṇiściccheda tānkrudhā // Bhmj_11.50 //	iti bruvāṇān khaṅgena drauṇiḥ ciccheda tān krudhā 
SA_GK19_ksbhm11u-103	hatvottamaujasaṃ padbhyāṃ kaṇṭhe kaṭhinavikramaḥ /	hatvā uttamaujasam padbhyām kaṇṭhe kaṭhina vikramaḥ 
SA_GK19_ksbhm11u-104	gadāhastaṃ yudhāmanyuṃ niṣpipeṣa virāviṇam // Bhmj_11.51 //	gadā hastam yudhāmanyum niṣpipeṣa virāviṇam 
SA_GK19_ksbhm11u-105	tataḥ khaṅgena śūrāṇāṃ śirāṃsi bhuvi pātayan /	tatas khaṅgena śūrāṇām śirāṃsi bhuvi pātayan 
SA_GK19_ksbhm11u-106	kālarātryāḥ sa vidadhe vinodaṃ kandukairiva // Bhmj_11.52 //	kālarātryāḥ sa vidadhe vinodam kandukaiḥ iva 
SA_GK19_ksbhm11u-107	kṛṣṇāsutānāpatato draupadeyānasaṃbhramāt /	kṛṣṇā sutān āpatataḥ draupadeyān asaṃbhramāt 
SA_GK19_ksbhm11u-108	cakāra karavālena sa kālakavalocitān // Bhmj_11.53 //	cakāra karavālena sa kāla kavala ucitān 
SA_GK19_ksbhm11u-109	prativindhye hate vīre sutasome nipātite /	prativindhye hate vīre sutasome nipātite 
SA_GK19_ksbhm11u-110	śrutakīrtai śatānīke chinne ca śrutavarmaṇi // Bhmj_11.54 //	śrutakīrtaiḥ śatānīke chinne ca śrutavarmaṇi 
SA_GK19_ksbhm11u-111	śikhaṇḍī kṛṣṭakodaṇḍaḥ śarairdraiṇimapūrayat /	śikhaṇḍī kṛṣṭa kodaṇḍaḥ śaraiḥ draiṇim apūrayat 
SA_GK19_ksbhm11u-112	droṇaputro 'pi khaḍgena kruddhastaṃ vidadhe dvidhā // Bhmj_11.55 //	droṇaputraḥ pi khaḍgena kruddhaḥ tam vidadhe dvidhā 
SA_GK19_ksbhm11u-113	***** draupadeyaśikhaṇḍivadhaḥ // 2 // *****	draupadeya śikhaṇḍi vadhaḥ   
SA_GK19_ksbhm11u-114	kopādācāryaputreṇa vadhyamānāḥ prabhadrakāḥ /	kopāt ācārya putreṇa vadhyamānāḥ prabhadrakāḥ 
SA_GK19_ksbhm11u-115	matsyasṛñjayapāñcālāḥ kālaṃ dadṛśurantike // Bhmj_11.56 //	matsya sṛñjaya pāñcālāḥ kālam dadṛśuḥ antike 
SA_GK19_ksbhm11u-116	asitaṃ raktavasanaṃ raktamālyānulepanam /	asitam rakta vasanam rakta mālya anulepanam 
SA_GK19_ksbhm11u-117	hasantaṃ vīkṣya taṃ vīrāḥ saṃhāraṃ menire sphṛṭam // Bhmj_11.57 //	hasantam vīkṣya tam vīrāḥ saṃhāram menire sphṛṭam 
SA_GK19_ksbhm11u-118	ghanāndhakāre vīrāṇāṃ rathakuñjaravājinām /	ghana andhakāre vīrāṇām ratha kuñjara vājinām 
SA_GK19_ksbhm11u-119	yodhānāṃ ca kṣayaṃ dvāri cakraturbhojagautamau // Bhmj_11.58 //	yodhānām ca kṣayam dvāri cakratuḥ bhoja gautamau 
SA_GK19_ksbhm11u-120	evamakṣauhiṇīṃ hatvā vasāraktānulepanaḥ /	evam akṣauhiṇīm hatvā vasā rakta anulepanaḥ 
SA_GK19_ksbhm11u-121	niryayau raudracarito drauṇirbhairavavigrahaḥ // Bhmj_11.59 //	niryayau raudra caritaḥ drauṇiḥ bhairava vigrahaḥ 
SA_GK19_ksbhm11u-122	sa gatvā sahitastūrṇaṃ hārdikyena kṛpeṇa ca /	sa gatvā sahitaḥ tūrṇam hārdikyena kṛpeṇa ca 
SA_GK19_ksbhm11u-123	dadarśa bhuvi rājānaṃ bhagnaśaktiṃ suyodhanam // Bhmj_11.60 //	dadarśa bhuvi rājānam bhagna śaktim suyodhanam 
SA_GK19_ksbhm11u-124	vārayantaṃ gadāgreṇa muhuḥ kravyādamaṇḍalam /	vārayantam gadā agreṇa muhur kravyāda maṇḍalam 
SA_GK19_ksbhm11u-125	vyathayā marmadinyā bhakṣayantaṃ vasuṃdharām // Bhmj_11.61 //	vyathayā bhakṣayantam vasuṃdharām 
SA_GK19_ksbhm11u-126	śoṇitaṃ vadanodvāntaṃ parimṛjyāśu tasya te /	śoṇitam vadana udvāntam parimṛjya āśu tasya te 
SA_GK19_ksbhm11u-127	sarvapāñcalasaṃhārakathayā vavṛṣuḥ sudhām // Bhmj_11.62 //	sarva pāñcala saṃhāra kathayā vavṛṣuḥ sudhām 
SA_GK19_ksbhm11u-128	sa kiṃciccheṣajīvo 'pi tacchrutvā vṛttakandharaḥ /	sa kiṃcid śeṣa jīvaḥ tat śrutvā vṛtta kandharaḥ 
SA_GK19_ksbhm11u-129	paryantagrasitāvyaktabhāṣitaiḥ praśaśaṃsa tān // Bhmj_11.63 //	paryanta grasita avyakta bhāṣitaiḥ praśaśaṃsa tān 
SA_GK19_ksbhm11u-130	sa pariṣvajya yatnena drauṇiṃ sāśruvilocanam /	sa pariṣvajya yatnena drauṇim sa aśru vilocanam 
SA_GK19_ksbhm11u-131	punarnaḥ saṃgamaḥ svarge bhūyādityavadacchanaiḥ // Bhmj_11.64 //	punar naḥ saṃgamaḥ svarge bhūyāt iti avadat śanais 
SA_GK19_ksbhm11u-132	aṅge vidhāya dayitāṃ sa gadāṃ sadaiva bhuktāṃ ciraṃ vasumatīmavagūhya dorbhyām /	aṅge vidhāya dayitām sa gadām sadā eva bhuktām ciram vasumatīm avagūhya dorbhyām 
SA_GK19_ksbhm11u-133	karṇāvalambitabalodgatajīvacāro vīraḥ śanaiḥ suravadhūpraṇayī babhūva // Bhmj_11.65 //	karṇa avalambita bala udgata jīva cāraḥ vīraḥ śanais sura vadhū praṇayī babhūva 
SA_GK19_ksbhm11u-134	***** duryodhanasvargagamanam // 3 // *****	duryodhana svarga gamanam 
SA_GK19_ksbhm11u-135	atrāntare prayātāyāṃ kṣapāyāṃ kṣapitārayaḥ /	atra antare prayātāyām kṣapāyām kṣapita arayaḥ 
SA_GK19_ksbhm11u-136	jajñire pāṇḍavāḥ karma dāruṇaṃ drauṇinā kṛtam // Bhmj_11.66 //	jajñire pāṇḍavāḥ karma dāruṇam drauṇinā kṛtam 
SA_GK19_ksbhm11u-137	muktānmahābhayāttasmātkṛṣṇā śrutvā hatānsutān /	muktān mahā bhayāt tasmāt kṛṣṇā śrutvā hatān sutān 
SA_GK19_ksbhm11u-138	anujāṃśca sapāñcālānpapāta bhuvi mūrcchitā // Bhmj_11.67 //	anujān ca sa pāñcālān papāta bhuvi mūrcchitā 
SA_GK19_ksbhm11u-139	śanakairlabdhasaṃjñā sā vilapantī sulocanā /	śanakais labdha saṃjñā sā vilapantī su locanā 
SA_GK19_ksbhm11u-140	pārthānāṃ śokavidhurā hṛdayāni vyadārayat // Bhmj_11.68 //	pārthānām śoka vidhurā hṛdayāni vyadārayat 
SA_GK19_ksbhm11u-141	yāvanna viśikhaiḥ kṛttamuttamāṅgaṃ vikarmaṇaḥ /	yāvat na viśikhaiḥ kṛttam uttamāṅgam vikarmaṇaḥ 
SA_GK19_ksbhm11u-142	drauṇerdṛṣṭaṃ mayā tāvajjīvitasyāyamañjaliḥ // Bhmj_11.69 //	drauṇeḥ dṛṣṭam mayā tāvat jīvitasya ayam añjaliḥ 
SA_GK19_ksbhm11u-143	ityuktvā draupadī duḥkhādvīkṣamāṇā vṛkodaram /	iti uktvā draupadī duḥkhāt vīkṣamāṇā vṛkodaram 
SA_GK19_ksbhm11u-144	novāca kiṃcitsaṃtāpānmaraṇe kṛtaniścayā // Bhmj_11.70 //	na uvāca kiṃcid saṃtāpāt maraṇe kṛta niścayā 
SA_GK19_ksbhm11u-145	tato bhīmaḥ priyāśokaśūlenābhyāhato hṛdi /	tatas bhīmaḥ priyā śoka śūlena abhyāhataḥ hṛdi 
SA_GK19_ksbhm11u-146	prayayau rathamāruhya droṇaputrajighāṃsayā // Bhmj_11.71 //	prayayau ratham āruhya droṇaputra jighāṃsayā 
SA_GK19_ksbhm11u-147	vrajatastasya kālagneriva lokāndidhakṣataḥ /	vrajataḥ tasya kālagneḥ iva lokān didhakṣataḥ 
SA_GK19_ksbhm11u-148	dhūmamālābhramaṃ cakre lalāṭe bhrukuṭiḥ kṣaṇam // Bhmj_11.72 //	dhūma mālā bhramam cakre lalāṭe bhrukuṭiḥ kṣaṇam 
SA_GK19_ksbhm11u-149	raudro rudrāśrayo drauṇiḥ kruddhaśca pavanātmajaḥ /	raudraḥ rudra āśrayaḥ drauṇiḥ kruddhaḥ ca pavanātmajaḥ 
SA_GK19_ksbhm11u-150	gacchāmaḥ pṛṣṭhatastasmādityūce pāṇḍavānhariḥ // Bhmj_11.73 //	gacchāmaḥ pṛṣṭhatas tasmāt iti ūce pāṇḍavān hariḥ 
SA_GK19_ksbhm11u-151	tataḥ kirīṭipramukhāḥ saha sātyakinā yayuḥ /	tatas kirīṭi pramukhāḥ saha sātyakinā yayuḥ 
SA_GK19_ksbhm11u-152	rathinaḥ seṣavaḥ sarve pāṇḍuputrā yuyutsavaḥ // Bhmj_11.74 //	rathinaḥ sa iṣavaḥ sarve pāṇḍu putrāḥ yuyutsavaḥ 
SA_GK19_ksbhm11u-153	tataste drauṇimāsādya prasuptavadhapātakāt /	tatas te drauṇim āsādya prasupta vadha pātakāt 
SA_GK19_ksbhm11u-154	dhvastacchāyaṃ kriyāhīnaṃ kopenākulatāṃ yayuḥ // Bhmj_11.75 //	dhvasta chāyam kriyā hīnam kopena ākula tām yayuḥ 
SA_GK19_ksbhm11u-155	abhidrute bhīmasene drauṇiṃ nakulasārathau/	abhidrute bhīmasene drauṇim nakula sārathau 
SA_GK19_ksbhm11u-156	pādacārī ghṛtābhyaktaḥ sarasvatyāstaṭe kṣaṇam /	pāda cārī ghṛta abhyaktaḥ sarasvatyāḥ taṭe kṣaṇam 
SA_GK19_ksbhm11u-157	apāṇḍavaṃ jagatkartuṃ brahmaśīrṣāstramādade // Bhmj_11.76 //	apāṇḍavam jagat kartum brahma śīrṣa astram ādade 
SA_GK19_ksbhm11u-158	tadvināśāya pārtho 'pi brahmāstramasṛjatkṛtī /	tad vināśāya pārtho pi brahmāstram asṛjat kṛtī 
SA_GK19_ksbhm11u-159	yenābhavandiśo vyāptāḥ kampātaṅkataraṅgitāḥ // Bhmj_11.77 //	yena abhavan diśaḥ vyāptāḥ kampa ātaṅka taraṅgitāḥ 
SA_GK19_ksbhm11u-160	atrāntare samabhyāyānnāradena saha svayam /	atrā antare samabhyāyāt nāradena saha svayam 
SA_GK19_ksbhm11u-161	muniḥ satyavatīsūnurbhagavānbhūtabhāvanaḥ // Bhmj_11.78 //	muniḥ satyavatī sūnuḥ bhagavān bhūtabhāvanaḥ 
SA_GK19_ksbhm11u-162	so 'bravīddroṇatanayaṃ jiṣṇuṃ ca kṣayaśaṅkitaḥ /	saḥ bravīt droṇa tanayam jiṣṇum ca kṣaya śaṅkitaḥ 
SA_GK19_ksbhm11u-163	ayaṃ divyāstrasaṃmarde hatavīraṃ jagaddahet // Bhmj_11.79 //	ayam divya astra saṃmarde hata vīram jagat dahet 
SA_GK19_ksbhm11u-164	pārtha saṃhara divyāstraṃ tvaṃ ca drauṇe girā mama /	pārtha saṃhara divya astram tvam ca drauṇe girā mama 
SA_GK19_ksbhm11u-165	akāṇḍe mā bhavantvete lokāḥ pralayabhāginaḥ // Bhmj_11.80 //	akāṇḍe mā bhavantu ete lokāḥ pralaya bhāginaḥ 
SA_GK19_ksbhm11u-166	ityukte muninā kṣipraṃ saṃjahārāstramarjunaḥ /	iti ukte muninā kṣipram saṃjahāra astram arjunaḥ 
SA_GK19_ksbhm11u-167	drauṇiḥ prayogakuśalo neśo 'bhūdastrasaṃhṛtau // Bhmj_11.81 //	drauṇiḥ prayoga kuśalaḥ na īśaḥ bhūdastra saṃhṛtau 
SA_GK19_ksbhm11u-168	tataḥ prajvalite loke vyathite suramaṇḍale /	tatas prajvalite loke vyathite sura maṇḍale 
SA_GK19_ksbhm11u-169	abhimanyuvadhūgarbhe drauṇirastramapātayat // Bhmj_11.82 //	abhimanyu vadhū garbhe drauṇiḥ astram apātayat 
SA_GK19_ksbhm11u-170	bhūyastatpratiṣedhāya putrasaṃtānavāñchayā /	bhūyas tad pratiṣedhāya putra saṃtāna vāñchayā 
SA_GK19_ksbhm11u-171	nindandroṇasutaṃ pārthastadastraṃ kupito 'sṛjat // Bhmj_11.83 //	nindan droṇa sutam pārthaḥ tat astram kupitaḥ sṛjat 
SA_GK19_ksbhm11u-172	tataḥ kṛṣṇo 'vadajjiṣṇuṃ viṣaṇṇaṃ saṃtatikṣayāt /	tatas kṛṣṇaḥ vadat jiṣṇum viṣaṇṇam saṃtati kṣayāt 
SA_GK19_ksbhm11u-173	mā śuco dhairyajaladhe na te vaṃśo vinaṅkṣyati // Bhmj_11.84 //	mā śucaḥ dhairya jaladhe na te vaṃśaḥ vinaṅkṣyati 
SA_GK19_ksbhm11u-174	jātvenaṃ jīvayiṣyāmi dagdhamapyastratejasā /	jātu enam jīvayiṣyāmi dagdham api astra tejasā 
SA_GK19_ksbhm11u-175	uttarāyāḥ sthitaṃ garbhe saubhadratanayaṃ śiśum // Bhmj_11.85 //	uttarāyāḥ sthitam garbhe saubhadra tanayam śiśum 
SA_GK19_ksbhm11u-176	iti bruvāṇe govinde pārthāstre jvalite bhuvi /	iti bruvāṇe govinde pārtha astre jvalite bhuvi 
SA_GK19_ksbhm11u-177	uvāca droṇatanayaṃ vyāso devarṣiṇā saha // Bhmj_11.86 //	uvāca droṇa tanayam vyāsaḥ deva ṛṣiṇā saha 
SA_GK19_ksbhm11u-178	tyaja cūḍāmaṇiṃ rakṣa jīvaratnaṃ mahāstrataḥ /	tyaja cūḍāmaṇim rakṣa jīva ratnam mahā astrataḥ 
SA_GK19_ksbhm11u-179	aśaktaśca pramādī ca jānīṣe na yathocitam // Bhmj_11.87 //	aśaktaḥ ca pramādī ca jānīṣe na yathocitam 
SA_GK19_ksbhm11u-180	vatsarāṇāṃ sahasra tvaṃ visrarogī samāhitaḥ /	vatsarāṇām sahasra tvam visra rogī samāhitaḥ 
SA_GK19_ksbhm11u-181	durbhikṣavyañjako duḥkhī vijane vicariṣyasi // Bhmj_11.88 //	durbhikṣa vyañjakaḥ duḥkhī vijane vicariṣyasi 
SA_GK19_ksbhm11u-182	iti śapto gurusutaḥ kopādvyāsamabhāṣata /	iti śaptaḥ guru sutaḥ kopāt vyāsam abhāṣata 
SA_GK19_ksbhm11u-183	vyasane patitaḥ kasmātkṣipto 'haṃ saṃkaṭe tvayā // Bhmj_11.89 //	vyasane patitaḥ kasmāt kṣiptaḥ ham saṃkaṭe tvayā 
SA_GK19_ksbhm11u-184	yatra yatra bhaviṣyāmi tatra tatra mamānugaḥ /	yatra yatra bhaviṣyāmi tatra tatra mama anugaḥ 
SA_GK19_ksbhm11u-185	tvamapi pratiśāpena mune nityaṃ bhaviṣyasi // Bhmj_11.90 //	tvam api pratiśāpena mune nityam bhaviṣyasi 
SA_GK19_ksbhm11u-186	ityuktvāstropahārāya cūḍāratnaṃ vitīrya saḥ /	iti uktvā astra upahārāya cūḍāratnam vitīrya saḥ 
SA_GK19_ksbhm11u-187	prayayau droṇatanayo muniśca muninā saha // Bhmj_11.91 //	prayayau droṇa tanayaḥ muniḥ ca muninā saha 
SA_GK19_ksbhm11u-188	tataḥ praśānte brahmāstre pāṇḍavāḥ saha śauriṇā /	tatas praśānte brahmāstre pāṇḍavāḥ saha śauriṇā 
SA_GK19_ksbhm11u-189	cūḍāratnaṃ samādāya yājñasenyai nyavedayan // Bhmj_11.92 //	cūḍāratnam samādāya yājñasenyai nyavedayan 
SA_GK19_ksbhm11u-190	***** aiṣīkamastram // 4 // *****	aiṣīkam astram 
SA_GK19_ksbhm11u-191	evaṃ prasādya pāñcālīṃ śokārtāḥ pāṇḍunandanāḥ /	evam prasādya pāñcālīm śoka ārtāḥ pāṇḍu nandanāḥ 
SA_GK19_ksbhm11u-192	pāñcālakadanaṃ ghoraṃ dhyāyanto na yayurvṛtim // Bhmj_11.93 //	pāñcāla kadanam ghoram dhyāyantaḥ na yayuḥ vṛtim 
SA_GK19_ksbhm11u-193	saṃjayeneti kathite śrutvā rājāmbikāsutaḥ /	saṃjayena iti kathite śrutvā rājā ambikāsutaḥ 
SA_GK19_ksbhm11u-194	papāta mūrcchito mohāllīnaśokānalaḥ kṣaṇam // Bhmj_11.94 //	papāta mūrcchitaḥ mohāt līna śoka analaḥ kṣaṇam 
SA_GK19_ksbhm11u-195	taṃ śītasalilāpūrairāśvāsyovāca saṃjayaḥ /	tam śīta salila āpūraiḥ āśvāsya uvāca saṃjayaḥ 
SA_GK19_ksbhm11u-196	mantriṇaśca priyānputrāñśocantaṃ vyathitendriyam // Bhmj_11.95 //	mantriṇaḥ ca priyān putrān śocantam vyathita indriyam 
SA_GK19_ksbhm11u-197	svapnamāyāvilasitaiḥ paryante śokamohadaiḥ /	svapna māyā vilasitaiḥ paryante śoka moha daiḥ 
SA_GK19_ksbhm11u-198	saṃsāravibhramairdhīrāḥ spṛśyante na manīṣiṇaḥ // Bhmj_11.96 //	saṃsāra vibhramaiḥ dhīrāḥ spṛśyante na manīṣiṇaḥ 
SA_GK19_ksbhm11u-199	devaindrajālikakṛtaiśchāyākrīḍanakairiva /	deva aindrajālika kṛtaiḥ chāyā krīḍanakaiḥ iva 
SA_GK19_ksbhm11u-200	putrairdhanaiśca dāraiśca na muhyanti madāśayāḥ // Bhmj_11.97 //	putraiḥ dhanaiḥ ca dāraiḥ ca na muhyanti mad āśayāḥ 
SA_GK19_ksbhm11u-201	upekṣitastvayaivāyaṃ durnayādbāndhavakṣayaḥ /	upekṣitaḥ tvayā eva ayam durnayāt bāndhava kṣayaḥ 
SA_GK19_ksbhm11u-202	vṛtte tasminnamithyaiva śokaṃ kartumihārhasi // Bhmj_11.98 //	vṛtte tasmin na mithyā eva śokam kartum iha arhasi 
SA_GK19_ksbhm11u-203	prabhāvaprabhavairbhāvairmāyāvibhavabhāvitaiḥ /	prabhāva prabhavaiḥ bhāvaiḥ māyā vibhava bhāvitaiḥ 
SA_GK19_ksbhm11u-204	abhāvaniṣṭhāparyantaiḥ satāṃ na kriyate bhramaḥ // Bhmj_11.99 //	abhāva niṣṭhā paryantaiḥ satām na kriyate bhramaḥ 
SA_GK19_ksbhm11u-205	svakarmamudrite loke niyatau pralayodadhau /	sva karma mudrite loke niyatau pralaya udadhau 
SA_GK19_ksbhm11u-206	kalayāmi na kālasya kaśca tāvati vartate // Bhmj_11.100 //	kalayāmi na kālasya kaḥ ca tāvati vartate 
SA_GK19_ksbhm11u-207	ityādi saṃjayamukhā nṛpamugramohabhagnaṃ svayaṃ vihitadurnayadṛṣṭapāram /	ityādi saṃjaya mukhāḥ nṛpam ugra moha bhagnam svayam vihita durnaya dṛṣṭa pāram 
SA_GK19_ksbhm11u-208	helāvalatkalabhacñcalakarṇatālalolāṃ bhavasthitikathāmasakṛttamūcuḥ // Bhmj_11.101 //	helā valat kalabha cñcala karṇa tāla lolām bhava sthiti kathām asakṛt tam ūcuḥ 
SA_GK19_ksbhm11u-209	iti kṣemendraviracitāyāṃ bhāratamañjaryāṃ sauptikaparva	iti kṣemendra viracitāyām bhāratamañjaryām sauptikaparva 
