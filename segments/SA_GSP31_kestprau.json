[
  {
    "segmentnr":"SA_GSP31_kestprau:0",
    "original":"Keśava: Sāṃkhyatattvapradīpikā (or Sāṃkhyārthatattvapradīpikā)",
    "analyzed":"           "
  },
  {
    "segmentnr":"SA_GSP31_kestprau:1",
    "original":"oṃ namaḥ paramātmane \/",
    "analyzed":"om namaḥ paramātmane "
  },
  {
    "segmentnr":"SA_GSP31_kestprau:2",
    "original":"sāṃkhyatattvapradīpikā \/",
    "analyzed":"        "
  },
  {
    "segmentnr":"SA_GSP31_kestprau:3",
    "original":"durnivāramanastāpanivāraṇapaṭīyasīm \/",
    "analyzed":"durnivāra manaḥ tāpa nivāraṇa paṭīyasīm "
  },
  {
    "segmentnr":"SA_GSP31_kestprau:4",
    "original":"jagadānandasandohajananīmahamāśraye \/\/ 1 \/\/",
    "analyzed":"jagat ānanda sandoha jananīm aham āśraye "
  },
  {
    "segmentnr":"SA_GSP31_kestprau:5",
    "original":"bhaṭṭakeśavasambhūtasadānandātmajaḥ sudhīḥ \/",
    "analyzed":"            "
  },
  {
    "segmentnr":"SA_GSP31_kestprau:6",
    "original":"yajurvit keśavaḥ prāha kiñcit sāṃkhye yathāmati \/\/ 2 \/\/",
    "analyzed":"yajuḥ vid keśavaḥ prāha kiñcid sāṃkhye yathāmati "
  },
  {
    "segmentnr":"SA_GSP31_kestprau:7",
    "original":"iha dvividhaṃ tattvaṃ prakṛtiḥ puruṣaśceti \/",
    "analyzed":"iha dvividham tattvam prakṛtiḥ puruṣaḥ ca iti "
  },
  {
    "segmentnr":"SA_GSP31_kestprau:8",
    "original":"prakṛtireva pradhānamityabhidhīyate sattvāditriguṇā nityeti prakṛtisvarūpalakṣaṇam \/",
    "analyzed":"prakṛtiḥ eva pradhānam iti abhidhīyate sattva ādi triguṇā nityā iti prakṛti svarūpa lakṣaṇam "
  },
  {
    "segmentnr":"SA_GSP31_kestprau:9",
    "original":"vikārarahitattvācca nityaiveyam \/",
    "analyzed":"vikāra rahita tvāt ca nityā eva iyam "
  },
  {
    "segmentnr":"SA_GSP31_kestprau:10",
    "original":"puruṣe ativyāptivāraṇāya sattvāditriguṇetyuktam \/",
    "analyzed":"puruṣe ativyāpti vāraṇāya sattva ādi triguṇa iti uktam "
  },
  {
    "segmentnr":"SA_GSP31_kestprau:11",
    "original":"sattvādayastrayo guṇā yasyā iti vigrahaḥ \/",
    "analyzed":"sattva ādayaḥ trayaḥ guṇāḥ yasyāḥ iti vigrahaḥ "
  },
  {
    "segmentnr":"SA_GSP31_kestprau:12",
    "original":"mahadāditattvānāmapi triguṇātmakatvāt tatrātiprasaṅgavāraṇāya nityeti \/",
    "analyzed":"mahat ādi tattvānām api triguṇa ātmaka tvāt tatra atiprasaṅga vāraṇāya nityā iti "
  },
  {
    "segmentnr":"SA_GSP31_kestprau:13",
    "original":"taṭasthalakṣaṇaṃ tu jagadupādānakāraṇaṃ prakṛtiriti \/",
    "analyzed":"taṭastha lakṣaṇam tu jagat upādānakāraṇam prakṛtiḥ iti "
  },
  {
    "segmentnr":"SA_GSP31_kestprau:14",
    "original":"tathāhi vimataṃ sukhaduḥkhamohasāmānyopādānakaṃ niyamena tadanvitasvabhāvatvāt yanniyamena",
    "analyzed":"tathā hi vimatam sukha duḥkha moha sāmānya upādānakam niyamena tad anvita svabhāva tvāt yat niyamena "
  },
  {
    "segmentnr":"SA_GSP31_kestprau:15",
    "original":"yadanvitasvabhāvaṃ tat tatsāmānyopādānakaṃ yathā mṛtsāmānyānvitasvabhāvaṃ ghaṭaśarāvādi",
    "analyzed":"yad anvita svabhāvam tat tat sāmānya upādānakam yathā mṛd sāmānya anvita svabhāvam ghaṭa śarāva ādi "
  },
  {
    "segmentnr":"SA_GSP31_kestprau:16",
    "original":"tathāhi kācana taruṇī kasyacit kāntasya sukhamutpādayati kasyacinmohaṃ kasyaciddveṣamiti",
    "analyzed":"tathā hi kācana taruṇī kasyacid kāntasya sukham utpādayati kasyacid moham kasyacid dveṣam iti "
  },
  {
    "segmentnr":"SA_GSP31_kestprau:17",
    "original":"tatkasya hetostaṃ taṃ prati sukhaduḥkamohātmakasattvarajastamasāmāvirbhāvāt \/",
    "analyzed":"tat kasya hetoḥ tam tam prati sukha duḥka moha ātmaka sattva rajaḥ tamasām āvirbhāvāt "
  },
  {
    "segmentnr":"SA_GSP31_kestprau:18",
    "original":"sā ca caturviṃśatidhā prakṛteḥ prathamo mahāniti vikāraḥ pariṇāma iti yāvat mahattattvameva",
    "analyzed":"sā ca caturviṃśatidhā prakṛteḥ prathamaḥ mahān iti vikāraḥ pariṇāmaḥ iti yāvat mahat tattvam eva "
  },
  {
    "segmentnr":"SA_GSP31_kestprau:19",
    "original":"buddhitattvamityabhidhīyate ahamityahaṃkārākhyo mahattattvasya prathamo vikāraḥ tadanantaraṃ",
    "analyzed":"buddhi tattvam iti abhidhīyate aham iti ahaṃkāra ākhyaḥ mahat tattvasya prathamaḥ vikāraḥ tad anantaram "
  },
  {
    "segmentnr":"SA_GSP31_kestprau:20",
    "original":"pañcatanmātrāḥ śabdasparśarūparasagandhākhyā bhavati athākāśādibhūtapañcakaṃ athaikādaśākṣāṇi",
    "analyzed":"pañca tanmātrāḥ śabda sparśa rūpa rasa gandha ākhyā bhavati atha ākāśa ādi bhūta pañcakam atha ekādaśa akṣāṇi "
  },
  {
    "segmentnr":"SA_GSP31_kestprau:21",
    "original":"śrotrasparśanacakṣūrasanaghrāṇavāggudaliṅgakaracaraṇāntaḥkaraṇānyekādaśendriyāṇi bhavanti \/",
    "analyzed":"śrotra sparśana cakṣuḥ rasana ghrāṇa vāc guda liṅga kara caraṇa antaḥkaraṇāni ekādaśa indriyāṇi bhavanti "
  },
  {
    "segmentnr":"SA_GSP31_kestprau:22",
    "original":"tatra mahattattvamahaṃkāratattvaṃ śabdādyāḥ pañcatanmātrā ityetat tattvasaptakaṃ prakṛtivikṛtibhāvāpannaṃ pūrvaṃ pūrvaṃ prati kāryatvamuttarottaraṃ  #",
    "analyzed":"tatra mahat tattvam ahaṃkāra tattvam śabda ādyāḥ pañca tanmātrāḥ iti etat tattva saptakam prakṛti vikṛti bhāva āpannam pūrvam pūrvam prati kārya tvam uttarottaram "
  },
  {
    "segmentnr":"SA_GSP31_kestprau:23",
    "original":"prati kāraṇatvamityarthaḥ \/",
    "analyzed":"prati kāraṇa tvam iti arthaḥ "
  },
  {
    "segmentnr":"SA_GSP31_kestprau:24",
    "original":"tathāhi mahattattvaṃ mūlaprakṛteḥ kāryaṃ kāraṇaṃ cāhaṃkāratattvasya ahaṃkāratattvaṃ",
    "analyzed":"tathā hi mahat tattvam mūlaprakṛteḥ kāryam kāraṇam ca ahaṃkāra tattvasya ahaṃkāra tattvam "
  },
  {
    "segmentnr":"SA_GSP31_kestprau:25",
    "original":"tathā mahattattvasya kāryaṃ kāraṇaṃ ca śabdatattvākhyāditanmātraṃ prati tathāhi tadapi",
    "analyzed":"tathā mahat tattvasya kāryam kāraṇam ca śabda tattva ākhyā ādi tanmātram prati tathā hi tat api "
  },
  {
    "segmentnr":"SA_GSP31_kestprau:26",
    "original":"pūrvaṃ prati kāryamuttaraṃ prati kāraṇaṃ ceti bodhyam \/",
    "analyzed":"pūrvam prati kāryam uttaram prati kāraṇam ca iti bodhyam "
  },
  {
    "segmentnr":"SA_GSP31_kestprau:27",
    "original":"ākāśādibhūtapañcakamekādaśendriyāṇītyete punaḥ ṣoḍaśabhāvāśca prakṛtijanyā eva na tu kasyacit prakṛtiḥ tattvāntaropādānarūpatvābhāvāt \/",
    "analyzed":"ākāśa ādi bhūta pañcakam ekādaśa indriyāṇi iti ete punar ṣoḍaśa bhāvāḥ ca prakṛti janyāḥ eva na tu kasyacid prakṛtiḥ tattva antara upādāna rūpa tva abhāvāt "
  },
  {
    "segmentnr":"SA_GSP31_kestprau:28",
    "original":"seyaṃ prakṛtiracetanā pariṇāmitvāt \/",
    "analyzed":"sā iyam prakṛtiḥ acetanā pariṇāmi tvāt "
  },
  {
    "segmentnr":"SA_GSP31_kestprau:29",
    "original":"nanu viṣayāṇāṃ ghaṭādīnāṃ cetanasambandhaḥ sākṣādevāstu kiṃ mahadādipraṇālikayeti cet \/",
    "analyzed":"nanu viṣayāṇām ghaṭa ādīnām cetana sambandhaḥ sākṣāt eva astu kim mahat ādi praṇālikayā iti ced "
  },
  {
    "segmentnr":"SA_GSP31_kestprau:30",
    "original":"tat kiṃ citireva viṣayabandhanasvabhāvā tathā sati caityanyanityatayā mokṣaḥ kadāpi na syāt \/",
    "analyzed":"tat kim citiḥ eva viṣaya bandhana svabhāvā tathā sati mokṣaḥ kadāpi na syāt "
  },
  {
    "segmentnr":"SA_GSP31_kestprau:31",
    "original":"atha caitanyaṃ prakṛtau pratibimbitaṃ prakṛtiviṣayayostu sākṣāt sambandhaḥ syāt kiṃ mahadādineti cet tathāhi puruṣavannityatayā punaranirmokṣāpattireva",
    "analyzed":"atha caitanyam prakṛtau pratibimbitam prakṛti viṣayayoḥ tu sākṣāt sambandhaḥ syāt kim mahat ādinā iti ced tathā hi puruṣa vat nitya tayā punar anirmokṣa āpattiḥ eva "
  },
  {
    "segmentnr":"SA_GSP31_kestprau:32",
    "original":"atha citirviṣayasambaddhasvabhāvā māstu viṣayā eva citisambaddhasvabhāvāḥ santu tathā",
    "analyzed":"atha citiḥ viṣaya sambaddha svabhāvā mā astu viṣayāḥ eva citi sambaddha svabhāvāḥ santu tathā "
  },
  {
    "segmentnr":"SA_GSP31_kestprau:33",
    "original":"ca viṣayatirobhāve mokṣaḥ syāditi cet tarhīdaṃ dṛṣṭamiti na syāt sarvathā citisambandhasvābhāvyenāvyavadhānāt \/",
    "analyzed":"ca viṣaya tirobhāve mokṣaḥ syāt iti ced tarhi idam dṛṣṭam iti na syāt sarvathā citi sambandha svābhāvyena avyavadhānāt "
  },
  {
    "segmentnr":"SA_GSP31_kestprau:34",
    "original":"atha viṣayā indriyadvārā citisambaddhātmānaḥ santu dṛṣṭādṛṣṭavyavahārādi sannikarṣaviprakarṣābhyāmupapatsyata",
    "analyzed":"atha viṣayāḥ indriya dvārā citi sambaddha ātmānaḥ santu dṛṣṭa adṛṣṭa vyavahāra ādi sannikarṣa viprakarṣābhyām upapatsyata "
  },
  {
    "segmentnr":"SA_GSP31_kestprau:35",
    "original":"iti cenna vyāsaṅgānupapatteḥ indriyasambaddhe viṣaye jñānotpatterāvaśyakatvāt \/",
    "analyzed":"iti ced na vyāsaṅga anupapatteḥ indriya sambaddhe viṣaye jñāna utpatteḥ āvaśyaka tvāt "
  },
  {
    "segmentnr":"SA_GSP31_kestprau:36",
    "original":"atha vyāsaṅgānupapattyā manaḥ kalpyatāṃ kimahaṃkāreṇa maivaṃ evaṃ ca sati svasmin",
    "analyzed":"atha vyāsaṅga anupapattyā manaḥ kalpyatām kim ahaṃkāreṇa mā evam evam ca sati svasmin "
  },
  {
    "segmentnr":"SA_GSP31_kestprau:37",
    "original":"vyāghrohaṃ varāhohamiti nāropayet kiṃtvindriyaṃ manodvārā citisambaddhaṃ svakīyaṃ",
    "analyzed":"vyāghraḥ ūham varāhaḥ ūham iti na āropayet kiṃtu indriyam manaḥ dvārā citi sambaddham svakīyam "
  },
  {
    "segmentnr":"SA_GSP31_kestprau:38",
    "original":"naratvameva gṛhṇīyāt \/",
    "analyzed":"nara tvam eva gṛhṇīyāt "
  },
  {
    "segmentnr":"SA_GSP31_kestprau:39",
    "original":"athaivamahaṃkārostu svapnadaśāyāmāropārthaṃ buddhitattve na mānamasti maivaṃ suṣuptyavasthāyāṃ",
    "analyzed":"atha evam ahaṃkāroḥ tu svapna daśāyām āropa artham buddhi tattve na mānam asti mā evam suṣupti avasthāyām "
  },
  {
    "segmentnr":"SA_GSP31_kestprau:40",
    "original":"manovadahaṃkāropi nivṛttavyāpāra eva tathā ca śvāsaprayojakajīvanayoniyatnasya vyāpāraḥ",
    "analyzed":"manaḥ vat ahaṃkāraḥ api nivṛtta vyāpāraḥ eva tathā ca śvāsa prayojaka jīvana yoni yatnasya vyāpāraḥ "
  },
  {
    "segmentnr":"SA_GSP31_kestprau:41",
    "original":"syāditi tadanurodhena buddhitattvasyāpyāvaśyakatvāt tasmādbuddhitattvaṃ parigamena(?)",
    "analyzed":"syāt iti tad anurodhena buddhi tattvasya api āvaśyaka tvāt tasmāt buddhi tattvam parigamena "
  },
  {
    "segmentnr":"SA_GSP31_kestprau:42",
    "original":"sambaddho viṣayo gajaturagamahiṣādiḥ puruṣeṇa caitanyena sambadhyate tata āsaṃsārabuddhitattvanāśādeva ca mokṣa iti nānirmokṣaḥ \/",
    "analyzed":"sambaddhaḥ viṣayaḥ gaja turaga mahiṣa ādiḥ puruṣeṇa caitanyena sambadhyate tatas ā saṃsāra buddhi tattva nāśāt eva ca mokṣaḥ iti na anirmokṣaḥ "
  },
  {
    "segmentnr":"SA_GSP31_kestprau:43",
    "original":"akāraṇamakāryaṃ ca kūṭasthacaitanyarūpaḥ puruṣaḥ atrāyaṃ puruṣaḥ svayaṃ jyotiriti",
    "analyzed":"akāraṇam akāryam ca kūṭastha caitanya rūpaḥ puruṣaḥ atra ayam puruṣaḥ svayam jyotiḥ iti "
  },
  {
    "segmentnr":"SA_GSP31_kestprau:44",
    "original":"śrutyā tāvat svaprakāśamātmano 'bhidhīyate svaprakāśaṃ ca vijñānameva tenātmanaḥ",
    "analyzed":"śrutyā tāvat sva prakāśam ātmanaḥ abhidhīyate sva prakāśam ca vijñānam eva tena ātmanaḥ "
  },
  {
    "segmentnr":"SA_GSP31_kestprau:45",
    "original":"svaprakāśatvamabhidadhatīyaṃ śrutirvijñānātmakatāṃ puruṣasyāvedayati \/",
    "analyzed":"sva prakāśa tvam abhidadhatī iyam śrutiḥ vijñāna ātmaka tām puruṣasya āvedayati "
  },
  {
    "segmentnr":"SA_GSP31_kestprau:46",
    "original":"na ca kṣaṇikasya jñānasya nityapuruṣātmakatvaṃ sambhavatīti jñānasya kṣaṇabhaṅguratvāsiddheḥ",
    "analyzed":"na ca kṣaṇikasya jñānasya nitya puruṣa ātmaka tvam sambhavati iti jñānasya kṣaṇa bhaṅgura tva asiddheḥ "
  },
  {
    "segmentnr":"SA_GSP31_kestprau:47",
    "original":"vināśavyavahārasya tava ghaṭākāśadivināśavyavahāravadaupādhikatvenāpyupapatteḥ puruṣātiriktacaitanyasvīkartustavāpi",
    "analyzed":"vināśa vyavahārasya tava ghaṭa ākāśa di vināśa vyavahāra vat aupādhika tvena api upapatteḥ puruṣa atirikta caitanya svīkartuḥ tava api "
  },
  {
    "segmentnr":"SA_GSP31_kestprau:48",
    "original":"mate jñānasya kṣaṇikatve mānābhāvaḥ anyathā kālāntare 'nubhūtasmaraṇānupapattiḥ \/",
    "analyzed":"                          "
  },
  {
    "segmentnr":"SA_GSP31_kestprau:49",
    "original":"na ca saṃskāro dvāraṃ tatkalpanāpekṣayā jñānasya sthairyakalpanāyāṃ lāghavāt nityatvāccāsau",
    "analyzed":"na ca saṃskāraḥ dvāram tad kalpanā apekṣayā jñānasya sthairya kalpanāyām lāghavāt nitya tvāt ca asau "
  },
  {
    "segmentnr":"SA_GSP31_kestprau:50",
    "original":"na kasyacidvikāraḥ na vā kāraṇaṃ svaprakāśatvāt yadi hi svaprakāśasyāpyasya prakṛtitvamāśrīyate",
    "analyzed":"na kasyacid vikāraḥ na vā kāraṇam sva prakāśa tvāt yadi hi sva prakāśasya api asya prakṛti tvam āśrīyate "
  },
  {
    "segmentnr":"SA_GSP31_kestprau:51",
    "original":"tarhyetadvikṛtitvenābhimatasyāpi svaprakāśatvamasya vā jaḍatvamāpadyeta samānayoreva",
    "analyzed":"tarhi etat vikṛti tvena abhimatasya api sva prakāśa tvam asya vā jaḍa tvam āpadyeta samānayoḥ eva "
  },
  {
    "segmentnr":"SA_GSP31_kestprau:52",
    "original":"prakṛtivikṛtibhāvopalambhāt bhedāgrahācca niṣkriyepi puruṣe kartṛtvābhimānaḥ evaṃ",
    "analyzed":"prakṛti vikṛti bhāva upalambhāt bheda agrahāt ca niṣkriye api puruṣe kartṛ tva abhimānaḥ evam "
  },
  {
    "segmentnr":"SA_GSP31_kestprau:53",
    "original":"sukhaduḥkhādivyavahāropi tathāhi pariśuddhacaitanyavigrahaḥ prakṛtivikṛtibhāvānapetataṭasthaḥ",
    "analyzed":"sukha duḥkha ādi vyavahāraḥ api tathā hi pariśuddha caitanya vigrahaḥ prakṛti vikṛti bhāva an apeta taṭasthaḥ "
  },
  {
    "segmentnr":"SA_GSP31_kestprau:54",
    "original":"puṣkarapalāśavannirlepo 'pyantaḥkaraṇākārapariṇataprakṛtitādātmyamavivekalakṣaṇamavidyayā",
    "analyzed":"puṣkara palāśa vat nirlepaḥ api antaḥkaraṇa ākāra pariṇata prakṛti tādātmyam aviveka lakṣaṇam avidyayā "
  },
  {
    "segmentnr":"SA_GSP31_kestprau:55",
    "original":"pratipadyate tataścetaretarādhyāsādantaḥkaraṇāvṛttīnāṃ duḥkhādīnāṃ puruṣe puruṣadharmāṇāṃ",
    "analyzed":"pratipadyate tatas ca itaretara adhyāsāt antaḥkaraṇa āvṛttīnām duḥkha ādīnām puruṣe puruṣa dharmāṇām "
  },
  {
    "segmentnr":"SA_GSP31_kestprau:56",
    "original":"ciccaitanyādīnāmantaḥkaraṇe 'dhyāsādahaṃ duḥkhītyādivyavahāro bhavatīti \/",
    "analyzed":"cit caitanya ādīnām antaḥkaraṇe adhyāsāt aham duḥkhī ityādi vyavahāraḥ bhavati iti "
  },
  {
    "segmentnr":"SA_GSP31_kestprau:57",
    "original":"avidyānāmātāttvikī khyātiḥ sā ca tamoguṇodrekādāvirbhavantī viviktayostādātmyamavabhāsayati \/",
    "analyzed":"avidyā nāma a tāttvikī khyātiḥ sā ca tamaḥ guṇa udrekāt āvirbhavantī viviktayoḥ tādātmyam avabhāsayati "
  },
  {
    "segmentnr":"SA_GSP31_kestprau:58",
    "original":"tataścottareṣāmasmitārāgadveṣābhiniveśānāṃ kleśaśabdābhidheyānāṃ heturavidyeti gīyate \/",
    "analyzed":"tatas ca uttareṣām asmitā rāga dveṣa abhiniveśānām kleśa śabda abhidheyānām hetuḥ avidyā iti gīyate "
  },
  {
    "segmentnr":"SA_GSP31_kestprau:59",
    "original":"tatsiddhaṃ nirlepa evāyamiti \/",
    "analyzed":"tat siddham nirlepaḥ eva ayam iti "
  },
  {
    "segmentnr":"SA_GSP31_kestprau:60",
    "original":"asaṅgo hyayamiti śruterupapadyate ca \/",
    "analyzed":"a saṅgaḥ hi ayam iti śruteḥ upapadyate ca "
  },
  {
    "segmentnr":"SA_GSP31_kestprau:61",
    "original":"na ca kopyasya vyāpāra iti ālocanaṃ tāvadindriyavyāpāraḥ vikalpastu manasaḥ abhimānohaṃkārasya kṛtyadhyavasāyo buddheḥ \/",
    "analyzed":"na ca kopyasya vyāpāraḥ iti ālocanam tāvat indriya vyāpāraḥ vikalpaḥ tu manasaḥ abhimāna uhaṃkārasya kṛti adhyavasāyaḥ buddheḥ "
  },
  {
    "segmentnr":"SA_GSP31_kestprau:62",
    "original":"atha kṛtyadhyavasāyaḥ kṛtimattayā jñānaṃ tatkathamacetanāyā buddheriti buddhiraṃśatrayavatī puruṣoparāgo viṣayoparāgo vyāpārāveśaśceti \/",
    "analyzed":"atha kṛti adhyavasāyaḥ kṛtimat tayā jñānam tat katham acetanāyāḥ buddheḥ iti buddhiḥ aṃśa trayavatī puruṣa uparāgaḥ viṣaya uparāgaḥ vyāpāra āveśaḥ ca iti "
  },
  {
    "segmentnr":"SA_GSP31_kestprau:63",
    "original":"bhavati hi mamedaṃ kartavyamiti tatra mametyaṃśaścetanasya darpaṇanirmalāyā buddheḥ",
    "analyzed":"bhavati hi mama idam kartavyam iti tatra mama iti aṃśaḥ cetanasya darpaṇa nirmalāyāḥ buddheḥ "
  },
  {
    "segmentnr":"SA_GSP31_kestprau:64",
    "original":"pratibimba upadhānaṃ taccātāttvikameva caitanyena buddhervāstavasambandhābhāvāt yathā",
    "analyzed":"pratibimbaḥ upadhānam tat ca atāttvikam eva caitanyena buddheḥ vāstava sambandha abhāvāt yathā "
  },
  {
    "segmentnr":"SA_GSP31_kestprau:65",
    "original":"darpaṇaṃ mukhasambandhamantareṇāpi puruṣabhramastadvadihāpi \/",
    "analyzed":"darpaṇam mukha sambandham antareṇa api puruṣa bhramaḥ tadvat iha api "
  },
  {
    "segmentnr":"SA_GSP31_kestprau:66",
    "original":"idamiti viṣayopadhānaṃ tacca vāstavameka indriyapraṇālikayā buddhau jñānarūpaviṣayasambandhāt",
    "analyzed":"idam iti viṣaya upadhānam tat ca vāstavam ekaḥ indriya praṇālikayā buddhau jñāna rūpa viṣaya sambandhāt "
  },
  {
    "segmentnr":"SA_GSP31_kestprau:67",
    "original":"darpaṇasyeva niḥśvāsābhihatasya malinimā pāramārthikaḥ puruṣoparāgaḥ viṣayoparāgamāhimnā",
    "analyzed":"darpaṇasya iva niḥśvāsa abhihatasya malinimā pāramārthikaḥ puruṣa uparāgaḥ viṣaya uparāgam āhimnā "
  },
  {
    "segmentnr":"SA_GSP31_kestprau:68",
    "original":"ca kṛtimattayādhyavasāyaḥ ayameva vyāpārāveśaḥ \/",
    "analyzed":"ca kṛtimat tayā adhyavasāyaḥ ayam eva vyāpāra āveśaḥ "
  },
  {
    "segmentnr":"SA_GSP31_kestprau:69",
    "original":"atha jñānameva caitanyaṃ kathamanayorbheda iti ucyate kṛtyadhyavasāyalakṣaṇavyāpāraviśiṣṭā",
    "analyzed":"atha jñānam eva caitanyam katham anayoḥ bhedaḥ iti ucyate kṛti adhyavasāya lakṣaṇa vyāpāra viśiṣṭā "
  },
  {
    "segmentnr":"SA_GSP31_kestprau:70",
    "original":"buddhirindriyapraṇālikayā buddherviṣayasya ghaṭādeḥ sambandho vṛttiviśeṣastadeva",
    "analyzed":"buddhiḥ indriya praṇālikayā buddheḥ viṣayasya ghaṭa ādeḥ sambandhaḥ vṛtti viśeṣaḥ tat eva "
  },
  {
    "segmentnr":"SA_GSP31_kestprau:71",
    "original":"jñānaṃ viṣayoparāgeṇa saha yaḥ puruṣoparāgasyātāttvikaḥ sambandhaḥ sa upalabdhiḥ",
    "analyzed":"jñānam viṣaya uparāgeṇa saha yaḥ puruṣa uparāgasya a tāttvikaḥ sambandhaḥ saḥ upalabdhiḥ "
  },
  {
    "segmentnr":"SA_GSP31_kestprau:72",
    "original":"yathā darpaṇaniṣṭhā malinimā darpaṇapratibimbitamukhe dṛśyate tatheti yāvat \/",
    "analyzed":"yathā darpaṇa niṣṭhā malinimā darpaṇa pratibimbita mukhe dṛśyate tathā iti yāvat "
  },
  {
    "segmentnr":"SA_GSP31_kestprau:73",
    "original":"tathā ghaṭamahaṃ jānāmītyanuvyavasāyākhyopalabdhiriti vibhāvanīyam \/",
    "analyzed":"tathā ghaṭam aham jānāmi iti anuvyavasāya ākhyā upalabdhiḥ iti vibhāvanīyam "
  },
  {
    "segmentnr":"SA_GSP31_kestprau:74",
    "original":"tadeva jñānaṃ sukhaduḥkhecchādveṣaprayatnadharmādharmarūpā aṣṭau bhāvā buddhereva ahaṃ jāne sukhītyādisāmānādhikaraṇyapratīteḥ \/",
    "analyzed":"tat eva jñānam sukha duḥkha icchā dveṣa prayatna dharma adharma rūpāḥ aṣṭau bhāvāḥ buddheḥ eva aham jāne sukhī ityādi sāmānādhikaraṇya pratīteḥ "
  },
  {
    "segmentnr":"SA_GSP31_kestprau:75",
    "original":"nanu yatraite dharmāḥ sa eva cetanaḥ kiṃ na syāditi cenna anityadharmarūpatayā pariṇāmitvāt dharmadharmiṇorabhedāt \/",
    "analyzed":"nanu yatra ete dharmāḥ saḥ eva cetanaḥ kim na syāt iti ced na anitya dharma rūpa tayā pariṇāmi tvāt dharma dharmiṇoḥ abhedāt "
  },
  {
    "segmentnr":"SA_GSP31_kestprau:76",
    "original":"ye punastayorbhedaṃ pratipannāstārkikaprabhṛtayaste tāvannīlo ghaṭā ityādyabhedāvagāhipratyayamapaśyanta upekṣaṇīyāḥ \/",
    "analyzed":"ye punar tayoḥ bhedam pratipannāḥ tārkika prabhṛtayaḥ te tāvat nīlaḥ ghaṭāḥ ityādi abheda avagāhi pratyayam apaśyantaḥ upekṣaṇīyāḥ "
  },
  {
    "segmentnr":"SA_GSP31_kestprau:77",
    "original":"nanu pradhānasyācaitanyasya kathaṃ jagatkartṛtvaṃ yat khalu nāmnā rūpeṇa ca vyākriyate taccetanakartṛkaṃ dṛṣṭaṃ yathā ghaṭādi \/",
    "analyzed":"nanu pradhānasya acaitanyasya katham jagat kartṛ tvam yat khalu nāmnā rūpeṇa ca vyākriyate tat cetana kartṛkam dṛṣṭam yathā ghaṭa ādi "
  },
  {
    "segmentnr":"SA_GSP31_kestprau:78",
    "original":"vivādādhyāsitaṃ ca jagannāmarūpeṇa vyākṛtaṃ tasmāccetanakartṛkamiti sambhāvyate cetano",
    "analyzed":"vivāda adhyāsitam ca jagat nāma rūpeṇa vyākṛtam tasmāt cetana kartṛkam iti sambhāvyate cetano "
  },
  {
    "segmentnr":"SA_GSP31_kestprau:79",
    "original":"hi buddhāvālikhya nāmarūpe ghaṭā iti nāmnā rūpeṇa ca kambugrīvādinā bāhyaṃ ghaṭaṃ niṣpādayati \/",
    "analyzed":"hi buddhau ālikhya nāma rūpe ghaṭāḥ iti nāmnā rūpeṇa ca kambu grīvā ādinā bāhyam ghaṭam niṣpādayati "
  },
  {
    "segmentnr":"SA_GSP31_kestprau:80",
    "original":"ata eva ghaṭasya nivartyasyāpyantaḥsaṃkalpātmanā siddhasya karmakārakabhāvo ghaṭaṃ karotīti \/",
    "analyzed":"atas eva ghaṭasya nivartyasya api antar saṃkalpa ātmanā siddhasya karma kāraka bhāvaḥ ghaṭam karoti iti "
  },
  {
    "segmentnr":"SA_GSP31_kestprau:81",
    "original":"atra vadāmaḥ caitanyasya jagadupādānatve jagato jaḍatvānupapattiḥ yat kāryaṃ taccetanakartṛkamiti",
    "analyzed":"atra vadāmaḥ caitanyasya jagat upādāna tve jagataḥ jaḍa tva anupapattiḥ yat kāryam tat cetana kartṛkam iti "
  },
  {
    "segmentnr":"SA_GSP31_kestprau:82",
    "original":"vyāptyā śarīrī kartā syāt kiṃ ca tathāpi jñānasya caitanyaviśiṣṭasya kṣityādijanakatve",
    "analyzed":"vyāptyā śarīrī kartā syāt kim ca tathā api jñānasya caitanya viśiṣṭasya kṣiti ādi janaka tve "
  },
  {
    "segmentnr":"SA_GSP31_kestprau:83",
    "original":"mānābhāvaḥ kulālādijñānecchayoḥ kṛtijanakatvenaivānyathāsiddhatvāt īśvarakṛteśca janyatvāt \/",
    "analyzed":"māna abhāvaḥ kulāla ādi jñāna icchayoḥ kṛti janaka tvena eva anyathāsiddha tvāt īśvara kṛteḥ ca janya tvāt "
  },
  {
    "segmentnr":"SA_GSP31_kestprau:84",
    "original":"atha yaḥ kṛtimān sa jñānavāniti vyāptyā tatsiddhiḥ evaṃ hi yo jñānavān sa sukhītyādivyāptyā sukhamapīśvare syāt aprayojakatvaṃ cet tulyaṃ tavāpi",
    "analyzed":"atha yaḥ kṛtimān sa jñānavān iti vyāptyā tad siddhiḥ evam hi yaḥ jñānavān sa sukhī ityādi vyāptyā sukham api īśvare syāt aprayojaka tvam ced tulyam tava api "
  },
  {
    "segmentnr":"SA_GSP31_kestprau:85",
    "original":"karmaiva jagatkāraṇamityapi ye pratipannāste tāvannatyantaṃ pārihartavyāḥ dharmādharmātmakārthānarthalakṣaṇacodanālakṣaṇasya",
    "analyzed":"karma eva jagat kāraṇam iti api ye pratipannāḥ te tāvat atyantam pārihartavyāḥ dharma adharma ātmaka artha anartha lakṣaṇa codanā lakṣaṇasya "
  },
  {
    "segmentnr":"SA_GSP31_kestprau:86",
    "original":"prakṛtyabhedāt buddhyākārapariṇatāyā eva prakṛteraṣṭau bhāvā ityabhyupagamāt \/",
    "analyzed":"prakṛti abhedāt buddhi ākāra pariṇatāyāḥ eva prakṛteḥ aṣṭau bhāvāḥ iti abhyupagamāt "
  },
  {
    "segmentnr":"SA_GSP31_kestprau:87",
    "original":"athedānīṃ pramāṇaṃ vivecayāmaḥ \/",
    "analyzed":"atha idānīm pramāṇam vivecayāmaḥ "
  },
  {
    "segmentnr":"SA_GSP31_kestprau:88",
    "original":"tat tāvat trividham pratyakṣānugamānāgamabhedāt \/",
    "analyzed":"tat tāvat trividham pratyakṣa anugama anāgama bhedāt "
  },
  {
    "segmentnr":"SA_GSP31_kestprau:89",
    "original":"pratyakṣapramākaraṇaṃ pratyakṣam \/",
    "analyzed":"pratyakṣa pramā karaṇam pratyakṣam "
  },
  {
    "segmentnr":"SA_GSP31_kestprau:90",
    "original":"liṅgamanumānam \/",
    "analyzed":"liṅgam anumānam "
  },
  {
    "segmentnr":"SA_GSP31_kestprau:91",
    "original":"athātītānāgatayoḥ kathaṃ liṅgabhāvaḥ jātyā dharmādharmātmanā tatsattvāt \/",
    "analyzed":"atha atīta anāgatayoḥ katham liṅga bhāvaḥ jātyā dharma adharma ātmanā tad sattvāt "
  },
  {
    "segmentnr":"SA_GSP31_kestprau:92",
    "original":"āptavacanaṃ śabdaḥ yathāsminnarapatinilaye gajarathaturagāḥ santīti \/",
    "analyzed":"āpta vacanam śabdaḥ yathā asmin narapati nilaye gaja ratha turagāḥ santi iti "
  },
  {
    "segmentnr":"SA_GSP31_kestprau:93",
    "original":"pānthasakalādhyāyavacana(?)",
    "analyzed":"pāntha sakala adhyāya vacana "
  },
  {
    "segmentnr":"SA_GSP31_kestprau:94",
    "original":"manumāne caritārthatvānnopamānamarhati \/",
    "analyzed":"manumāne caritārtha tvāt na upamānam arhati "
  },
  {
    "segmentnr":"SA_GSP31_kestprau:95",
    "original":"arthāpattirabhāvaśca sambhavaśceṣṭitaṃ tathā \/",
    "analyzed":"arthāpattiḥ abhāvaḥ ca sambhavaḥ ceṣṭitam tathā "
  },
  {
    "segmentnr":"SA_GSP31_kestprau:96",
    "original":"naitihyamāgamātaddhi vyaktamanyatra vistarāt \/\/",
    "analyzed":"vyaktam anyatra vistarāt "
  },
  {
    "segmentnr":"SA_GSP31_kestprau:97",
    "original":"sa cāyaṃ puruṣaḥ pratiśarīraṃ bhinnaḥ \/",
    "analyzed":"sa ca ayam puruṣaḥ pratiśarīram bhinnaḥ "
  },
  {
    "segmentnr":"SA_GSP31_kestprau:98",
    "original":"tathāhi vimatāni śarīrāṇi svasaṃkhyāsaṃkhyeyātmavanti śarīratvāt sampratipannavat",
    "analyzed":"tathā hi vimatāni śarīrāṇi sva saṃkhyā saṃkhyeya ātmavanti śarīra tvāt sampratipanna vat "
  },
  {
    "segmentnr":"SA_GSP31_kestprau:99",
    "original":"kiṃ caivaṃ yathaikasminneva jīvati devadatte śarīre jāte vā ceṣṭāvati vā mṛte vā",
    "analyzed":"kim ca evam yathā ekasmin eva jīvati devadatte śarīre jāte vā ceṣṭāvati vā mṛte vā "
  },
  {
    "segmentnr":"SA_GSP31_kestprau:100",
    "original":"bhāvopi jātaceṣṭāvān mṛtaḥ kileti loko vyavaharati tathā śarīrāntarepi tathaiva vyavahārāt",
    "analyzed":"bhāvaḥ api jāta ceṣṭāvān mṛtaḥ kila iti lokaḥ vyavaharati tathā śarīra antare pi tathā eva vyavahārāt "
  },
  {
    "segmentnr":"SA_GSP31_kestprau:101",
    "original":"tasmāt puruṣabhedobhyupeyaḥ \/",
    "analyzed":"tasmāt puruṣa bhedaḥ abhyupeyaḥ "
  },
  {
    "segmentnr":"SA_GSP31_kestprau:102",
    "original":"ekamevādvitīyamityādiśruteśca kathañcidupacaritārthatvena tathā ātmano hi vibhuniyatvādabhinnadeśakālā",
    "analyzed":"ekam eva advitīyam ityādi śruteḥ ca kathañcid upacarita artha tvena tathā ātmanaḥ hi "
  },
  {
    "segmentnr":"SA_GSP31_kestprau:103",
    "original":"ityekatvenocyate ajo hyeko juṣamāṇo 'nuśete jahātyenāṃ bhuktabhogāmajo 'nya ityādiśruteśca",
    "analyzed":"iti eka tvena ucyate ajaḥ hi ekaḥ juṣamāṇaḥ anuśete jahāti enām bhukta bhogām ajaḥ anyaḥ ityādi śruteḥ ca "
  },
  {
    "segmentnr":"SA_GSP31_kestprau:104",
    "original":"puruṣabhedamavagacchāmaḥ \/",
    "analyzed":"puruṣa bhedam avagacchāmaḥ "
  },
  {
    "segmentnr":"SA_GSP31_kestprau:105",
    "original":"kiṃ punarasya prayojanaṃ niḥśreyasaṃ kiṃ tat akhilānarthamūlabhūtāyā avidyāyāḥ sattvātiśayaviśeṣāvirbhūtavidyayā",
    "analyzed":"kim punar asya prayojanam niḥśreyasam kim tat akhila anartha mūla bhūtāyāḥ avidyāyāḥ sattva atiśaya viśeṣa āvirbhūta vidyayā "
  },
  {
    "segmentnr":"SA_GSP31_kestprau:106",
    "original":"vināśe sati tatpuruṣasya sahajacaitanyātmanāvasthānaṃ tanmokṣāparaparyāyaṃ niḥśreyasaṃ",
    "analyzed":"vināśe sati tatpuruṣasya sahaja caitanya ātmanā avasthānam tat mokṣa apara paryāyam niḥśreyasam "
  },
  {
    "segmentnr":"SA_GSP31_kestprau:107",
    "original":"prakṛtipuruṣavivekajñānaṃ ca taddhetuḥ \/",
    "analyzed":"prakṛti puruṣa viveka jñānam ca tad hetuḥ "
  },
  {
    "segmentnr":"SA_GSP31_kestprau:108",
    "original":"nanu prakṛternityatvāt punarapi tamodrekasambhavādavidyāvirbhāvasambhave muktipracyutiḥ syāditi \/",
    "analyzed":"nanu prakṛteḥ nitya tvāt punar api tama udreka sambhavāt avidyā āvirbhāva sambhave mukti pracyutiḥ syāt iti "
  },
  {
    "segmentnr":"SA_GSP31_kestprau:109",
    "original":"naitat dṛḍhatamacittavṛttinirodhalakṣaṇayogabalāt punarudrekānupapatteḥ \/",
    "analyzed":"na etat dṛḍhatama cittavṛtti nirodha lakṣaṇa yoga balāt punar udreka anupapatteḥ "
  },
  {
    "segmentnr":"SA_GSP31_kestprau:110",
    "original":"yadāhuḥ sa tu dīrghakālanairantaryasatkārasevito dṛḍhabhūmirvyutthānasaṃskāreṇa na bādhyata iti \/",
    "analyzed":"yat āhuḥ sa tu dīrgha kāla nairantarya satkāra sevitaḥ dṛḍha bhūmiḥ vyutthāna saṃskāreṇa na bādhyate iti "
  },
  {
    "segmentnr":"SA_GSP31_kestprau:111",
    "original":"atha nirlepasyāsya mahāpuruṣasya sambandha eva na kuto 'pavarga iti satyamāha kiṃ tu prakṛtereva bandhamokṣau puṃsyupacaryete tadāhuḥ \/",
    "analyzed":"atha nirlepasya asya mahāpuruṣasya sambandhaḥ eva na kutas apavargaḥ iti satyam āha kim tu prakṛteḥ eva bandha mokṣau puṃsi upacaryete tat āhuḥ "
  },
  {
    "segmentnr":"SA_GSP31_kestprau:112",
    "original":"rūpaiḥ saptabhirevaṃ badhnātyātmānamātmanā prakṛtiḥ \/",
    "analyzed":"rūpaiḥ saptabhiḥ evam badhnāti ātmānam ātmanā prakṛtiḥ "
  },
  {
    "segmentnr":"SA_GSP31_kestprau:113",
    "original":"saiva ca puruṣasyārthaṃ vimocayatyekarūpeṇa \/\/ iti \/",
    "analyzed":"sā eva ca puruṣasya artham vimocayati eka rūpeṇa iti "
  },
  {
    "segmentnr":"SA_GSP31_kestprau:114",
    "original":"ayamarthaḥ dharmādharmavairāgyāvairāgyaiśvaryānaiśvaryajñānājñānānyaṣṭau prakṛtirūpāṇi",
    "analyzed":"ayam arthaḥ dharma adharma vairāgya avairāgya aiśvarya anaiśvarya jñāna ajñānāni aṣṭau prakṛti rūpāṇi "
  },
  {
    "segmentnr":"SA_GSP31_kestprau:115",
    "original":"tatra jñānavyatiriktaiḥ dharmādharmādyaiḥ saptabhī rūpaiḥ prakṛtirātmanaivātmānaṃ",
    "analyzed":"tatra jñāna vyatiriktaiḥ dharma adharma ādyaiḥ saptabhiḥ rūpaiḥ prakṛtiḥ ātmanā eva ātmānam "
  },
  {
    "segmentnr":"SA_GSP31_kestprau:116",
    "original":"badhnāti ekarūpeṇa jñānākhyena ca vimocayatīti \/",
    "analyzed":"badhnāti eka rūpeṇa jñāna ākhyena ca vimocayati iti "
  },
  {
    "segmentnr":"SA_GSP31_kestprau:117",
    "original":"yadāhuḥ \/",
    "analyzed":"yat āhuḥ "
  },
  {
    "segmentnr":"SA_GSP31_kestprau:118",
    "original":"dharmeṇa gamanamūrdhvaṃ gamanamadhastādbhavatyadharmeṇa \/",
    "analyzed":"dharmeṇa gamanam ūrdhvam gamanam adhastāt bhavati adharmeṇa "
  },
  {
    "segmentnr":"SA_GSP31_kestprau:119",
    "original":"jñānena cāpavargo viparyayādiṣyate bandham \/\/ iti \/",
    "analyzed":"jñānena ca apavargaḥ viparyayāt iṣyate bandham iti "
  },
  {
    "segmentnr":"SA_GSP31_kestprau:120",
    "original":"śiṣṭaṃ sakalamakalaṅkaṃ cābhyudayasiddhāntasiddhamityupekṣitamiti \/",
    "analyzed":"śiṣṭam sakalam akalaṅkam ca abhyudaya siddhānta siddham iti upekṣitam iti "
  },
  {
    "segmentnr":"SA_GSP31_kestprau:121",
    "original":"darśitānarthamūlāya sarvatattvārthadarśine \/",
    "analyzed":"darśita anartha mūlāya sarva tattva artha darśine "
  },
  {
    "segmentnr":"SA_GSP31_kestprau:122",
    "original":"karuṇāpūrṇacittāya kapilāya namo namaḥ \/\/",
    "analyzed":"karuṇā pūrṇa cittāya kapilāya namaḥ namaḥ "
  },
  {
    "segmentnr":"SA_GSP31_kestprau:123",
    "original":"iti sāṃkhyārthatattvapradīpikā samāptā \/\/",
    "analyzed":"iti sāṃkhya artha tattva pradīpikā samāptā "
  }
]