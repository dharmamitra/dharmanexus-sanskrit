[
  {
    "segmentnr":"SA_GSD36_ys-99_pu:0",
    "original":"oṃ tatsadbrahmaṇe namaḥ \/",
    "analyzed":"om tad sat brahmaṇe namaḥ ",
    "folio":1
  },
  {
    "segmentnr":"SA_GSD36_ys-99_pu:1",
    "original":"yamasmṛtiḥ \/",
    "analyzed":"        ",
    "folio":1
  },
  {
    "segmentnr":"SA_GSD36_ys-99_pu:2",
    "original":"śrutismṛtyuditaṃ dharmaṃ varṇānām anupūrvaśaḥ \/",
    "analyzed":"śruti smṛti uditam dharmam varṇānām anupūrvaśas ",
    "folio":1
  },
  {
    "segmentnr":"SA_GSD36_ys-99_pu:3",
    "original":"prābravīd ṛṣibhiḥ pṛṣṭo munīnām agraṇīr yamaḥ \/\/ YS99v_1 \/\/",
    "analyzed":"prābravīt ṛṣibhiḥ pṛṣṭaḥ munīnām agraṇīḥ yamaḥ ",
    "folio":1
  },
  {
    "segmentnr":"SA_GSD36_ys-99_pu:4",
    "original":"yo bhuñjāno 'śucir vāpi caṇḍālaṃ patitaṃ spṛśet \/",
    "analyzed":"yaḥ bhuñjānaḥ aśuciḥ vā api caṇḍālam patitam spṛśet ",
    "folio":1
  },
  {
    "segmentnr":"SA_GSD36_ys-99_pu:5",
    "original":"krodhād ajñānato vāpi tasya vakṣyāmi niṣkṛtim \/\/ YS99v_2 \/\/",
    "analyzed":"krodhāt ajñānataḥ vā api tasya vakṣyāmi niṣkṛtim ",
    "folio":1
  },
  {
    "segmentnr":"SA_GSD36_ys-99_pu:6",
    "original":"ṣaḍrātraṃ vā trirātraṃ vā yathāsaṃkhyaṃ samācaret \/",
    "analyzed":"ṣaṣ rātram vā tri rātram vā yathāsaṃkhyam samācaret ",
    "folio":1
  },
  {
    "segmentnr":"SA_GSD36_ys-99_pu:7",
    "original":"snātvā triṣavaṇaṃ vipraḥ pañcagavyena śudhyati \/\/ YS99v_3 \/\/",
    "analyzed":"snātvā triṣavaṇam vipraḥ pañcagavyena śudhyati ",
    "folio":1
  },
  {
    "segmentnr":"SA_GSD36_ys-99_pu:8",
    "original":"bhuñjānasya tu viprasya kadācit sravate gudam \/",
    "analyzed":"bhuñjānasya tu viprasya kadācid sravate gudam ",
    "folio":1
  },
  {
    "segmentnr":"SA_GSD36_ys-99_pu:9",
    "original":"ucchiṣṭatve 'śucitve ca tasya śaucaṃ vinirdiśet \/\/ YS99v_4 \/\/",
    "analyzed":"ucchiṣṭa tve aśuci tve ca tasya śaucam vinirdiśet ",
    "folio":1
  },
  {
    "segmentnr":"SA_GSD36_ys-99_pu:10",
    "original":"pūrvaṃ kṛtvā dvijaḥ śaucaṃ paścād apa upaspṛśet \/",
    "analyzed":"pūrvam kṛtvā dvijaḥ śaucam paścāt apaḥ upaspṛśet ",
    "folio":2
  },
  {
    "segmentnr":"SA_GSD36_ys-99_pu:11",
    "original":"ahorātroṣito bhūtvā pañcagavyena śudhyati \/\/ YS99v_5 \/\/",
    "analyzed":"ahar rātra uṣitaḥ bhūtvā pañcagavyena śudhyati ",
    "folio":2
  },
  {
    "segmentnr":"SA_GSD36_ys-99_pu:12",
    "original":"nigiranyadi meheta bhuktvā vā mehane kṛte \/",
    "analyzed":"nigiran yadi meheta bhuktvā vā mehane kṛte ",
    "folio":2
  },
  {
    "segmentnr":"SA_GSD36_ys-99_pu:13",
    "original":"ahorātroṣito bhūtvā juhuyāt sarpiṣāhutīḥ \/\/ YS99v_6 \/\/",
    "analyzed":"ahar rātra uṣitaḥ bhūtvā juhuyāt sarpiṣā āhutīḥ ",
    "folio":2
  },
  {
    "segmentnr":"SA_GSD36_ys-99_pu:14",
    "original":"yadā bhojanakāle syād aśucir brāhmaṇaḥ kvacit \/",
    "analyzed":"yadā bhojana kāle syāt aśuciḥ brāhmaṇaḥ kvacid ",
    "folio":2
  },
  {
    "segmentnr":"SA_GSD36_ys-99_pu:15",
    "original":"bhūmau nidhāya tad grāsaṃ snātvā śuddhim avāpnuyāt \/\/ YS99v_7 \/\/",
    "analyzed":"bhūmau nidhāya tat grāsam snātvā śuddhim avāpnuyāt ",
    "folio":2
  },
  {
    "segmentnr":"SA_GSD36_ys-99_pu:16",
    "original":"bhakṣayitvā tu tad grāsam upavāsena śudhyati \/",
    "analyzed":"bhakṣayitvā tu tad grāsam upavāsena śudhyati ",
    "folio":2
  },
  {
    "segmentnr":"SA_GSD36_ys-99_pu:17",
    "original":"aśitvā caiva tat sarvaṃ trirātreṇaiva śudhyati \/\/ YS99v_8 \/\/",
    "analyzed":"aśitvā ca eva tat sarvam tri rātreṇa eva śudhyati ",
    "folio":2
  },
  {
    "segmentnr":"SA_GSD36_ys-99_pu:18",
    "original":"aśnataś ced virekaḥ syād asvasthas triśataṃ japet \/",
    "analyzed":"aśnataḥ ced virekaḥ syāt asvasthaḥ tri śatam japet ",
    "folio":2
  },
  {
    "segmentnr":"SA_GSD36_ys-99_pu:19",
    "original":"svasthas trīṇi sahasrāṇi gāyatryāḥ śodhanaṃ param \/\/ YS99v_9 \/\/",
    "analyzed":"svasthaḥ trīṇi sahasrāṇi gāyatryāḥ śodhanam param ",
    "folio":2
  },
  {
    "segmentnr":"SA_GSD36_ys-99_pu:20",
    "original":"caṇḍālaiḥ śvapacaiḥ spṛṣṭo viṇmūtre tu kṛte dvijaḥ \/",
    "analyzed":"caṇḍālaiḥ śvapacaiḥ spṛṣṭaḥ viṣ mūtre tu kṛte dvijaḥ ",
    "folio":3
  },
  {
    "segmentnr":"SA_GSD36_ys-99_pu:21",
    "original":"trirātraṃ tu prakurvīta bhuktvocchiṣṭaḥ ṣaḍ ācaret \/\/ YS99v_10 \/\/",
    "analyzed":"tri rātram tu prakurvīta bhuktvā ucchiṣṭaḥ ṣaṣ ācaret ",
    "folio":3
  },
  {
    "segmentnr":"SA_GSD36_ys-99_pu:22",
    "original":"udakyāṃ sūtikāṃ vāpi saṃspṛśed antyajo yadi \/",
    "analyzed":"udakyām sūtikām vā api saṃspṛśet antyajaḥ yadi ",
    "folio":3
  },
  {
    "segmentnr":"SA_GSD36_ys-99_pu:23",
    "original":"trirātreṇa viśuddhiḥ syād iti śātātapo 'bravīt \/\/ YS99v_11 \/\/",
    "analyzed":"tri rātreṇa viśuddhiḥ syāt iti śātātapaḥ abravīt ",
    "folio":3
  },
  {
    "segmentnr":"SA_GSD36_ys-99_pu:24",
    "original":"rajasvalā tu saṃspṛṣṭā śvamātaṅgādivāyasaiḥ \/",
    "analyzed":"rajasvalā tu saṃspṛṣṭā śva mātaṅga ādi vāyasaiḥ ",
    "folio":3
  },
  {
    "segmentnr":"SA_GSD36_ys-99_pu:25",
    "original":"nirāhārā śucis tiṣṭhet kālasnānena śudhyati \/\/ YS99v_12 \/\/",
    "analyzed":"nirāhārā śuciḥ tiṣṭhet kālasnānena śudhyati ",
    "folio":3
  },
  {
    "segmentnr":"SA_GSD36_ys-99_pu:26",
    "original":"rajasvale yadā nāryāv anyonyaṃ spṛśate(taḥ) kvacit \/",
    "analyzed":"rajasvale yadā nāryau anyonyam spṛśata itas kvacid ",
    "folio":3
  },
  {
    "segmentnr":"SA_GSD36_ys-99_pu:27",
    "original":"śudhyataḥ pañcagavyena brahmakūrcena copari \/\/ YS99v_13 \/\/",
    "analyzed":"śudhyataḥ pañcagavyena brahmakūrcena ca upari ",
    "folio":3
  },
  {
    "segmentnr":"SA_GSD36_ys-99_pu:28",
    "original":"ucchiṣṭena ca saṃspṛṣṭā kadācit strī rajasvalā \/",
    "analyzed":"ucchiṣṭena ca saṃspṛṣṭā kadācid strī rajasvalā ",
    "folio":3
  },
  {
    "segmentnr":"SA_GSD36_ys-99_pu:29",
    "original":"kṛcchreṇa śuddhim āpnoti śūdrā dānopavāsataḥ \/\/ YS99v_14 \/\/",
    "analyzed":"kṛcchreṇa śuddhim āpnoti śūdrā dāna upavāsataḥ ",
    "folio":3
  },
  {
    "segmentnr":"SA_GSD36_ys-99_pu:30",
    "original":"anucchiṣṭena saṃspṛṣṭe snānaṃ yena vidhīyate \/",
    "analyzed":"an ucchiṣṭena saṃspṛṣṭe snānam yena vidhīyate ",
    "folio":4
  },
  {
    "segmentnr":"SA_GSD36_ys-99_pu:31",
    "original":"tenaivocchiṣṭasaṃspṛṣṭaḥ prājāpatyaṃ samācaret \/\/ YS99v_15 \/\/",
    "analyzed":"tena eva ucchiṣṭa saṃspṛṣṭaḥ prājāpatyam samācaret ",
    "folio":4
  },
  {
    "segmentnr":"SA_GSD36_ys-99_pu:32",
    "original":"ṛtau tu garbhaśaṅkitvāt snānaṃ maithuninaḥ smṛtam \/",
    "analyzed":"ṛtau tu garbha śaṅki tvāt snānam maithuninaḥ smṛtam ",
    "folio":4
  },
  {
    "segmentnr":"SA_GSD36_ys-99_pu:33",
    "original":"anṛtau tu striyaṃ gatvā śaucaṃ mūtrapurīṣavat \/\/ YS99v_16 \/\/",
    "analyzed":"anṛtau tu striyam gatvā śaucam mūtra purīṣa vat ",
    "folio":4
  },
  {
    "segmentnr":"SA_GSD36_ys-99_pu:34",
    "original":"ubhāv apy aśucī syātāṃ daṃpatī śayanaṃ gatau \/",
    "analyzed":"ubhau api aśucī syātām daṃpatī śayanam gatau ",
    "folio":4
  },
  {
    "segmentnr":"SA_GSD36_ys-99_pu:35",
    "original":"śayanād utthitā nārī śuciḥ syād aśuciḥ pumān \/\/ YS99v_17 \/\/",
    "analyzed":"śayanāt utthitā nārī śuciḥ syāt aśuciḥ pumān ",
    "folio":4
  },
  {
    "segmentnr":"SA_GSD36_ys-99_pu:36",
    "original":"bhartuḥ śarīraṃ śuśrūṣāṃ daurātmyād aprakurvatī \/",
    "analyzed":"bhartuḥ śarīram śuśrūṣām daurātmyāt a prakurvatī ",
    "folio":4
  },
  {
    "segmentnr":"SA_GSD36_ys-99_pu:37",
    "original":"daṇḍyā dvādaśakaṃ nārī varṣaṃ tyājyā dhanaṃ vinā \/\/ YS99v_18 \/\/",
    "analyzed":"daṇḍyāḥ dvādaśakam nārī varṣam tyājyāḥ dhanam vinā ",
    "folio":4
  },
  {
    "segmentnr":"SA_GSD36_ys-99_pu:38",
    "original":"tyajanto 'patitān bandhūn daṇḍyā uttamasāhasam \/",
    "analyzed":"tyajantaḥ apatitān bandhūn daṇḍyāḥ uttamasāhasam ",
    "folio":4
  },
  {
    "segmentnr":"SA_GSD36_ys-99_pu:39",
    "original":"pitā hi patitaḥ kāmaṃ na tu mātā kadācana \/\/ YS99v_19 \/\/",
    "analyzed":"pitā hi patitaḥ kāmam na tu mātā kadācana ",
    "folio":4
  },
  {
    "segmentnr":"SA_GSD36_ys-99_pu:40",
    "original":"ātmānaṃ ghātayed yas tu rajjvādibhir upakramaiḥ \/",
    "analyzed":"ātmānam ghātayet yaḥ tu rajju ādibhiḥ upakramaiḥ ",
    "folio":5
  },
  {
    "segmentnr":"SA_GSD36_ys-99_pu:41",
    "original":"mṛto 'medhyena leptavyo jīvato dviśataṃ damaḥ \/\/ YS99v_20 \/\/",
    "analyzed":"mṛtaḥ amedhyena leptavyaḥ jīvataḥ dviśatam damaḥ ",
    "folio":5
  },
  {
    "segmentnr":"SA_GSD36_ys-99_pu:42",
    "original":"daṇḍyās tat putramitrāṇi pratyekaṃ paṇikaṃ damam \/",
    "analyzed":"daṇḍyāḥ tat putra mitrāṇi pratyekam paṇikam damam ",
    "folio":5
  },
  {
    "segmentnr":"SA_GSD36_ys-99_pu:43",
    "original":"prāyaścittaṃ tataḥ kuryur yathā śāstrapracoditam \/\/ YS99v_21 \/\/",
    "analyzed":"prāyaścittam tatas kuryuḥ yathā śāstra pracoditam ",
    "folio":5
  },
  {
    "segmentnr":"SA_GSD36_ys-99_pu:44",
    "original":"jalādyudbandhanabhraṣṭāḥ pravrajyānāśakacyutāḥ \/",
    "analyzed":"jala ādi udbandhana bhraṣṭāḥ pravrajyā anāśaka cyutāḥ ",
    "folio":5
  },
  {
    "segmentnr":"SA_GSD36_ys-99_pu:45",
    "original":"viṣaprapatanaprāya- śastraghātahatāś ca ye \/\/ YS99v_22 \/\/",
    "analyzed":"viṣa prapatana prāya śastra ghāta hatāḥ ca ye ",
    "folio":5
  },
  {
    "segmentnr":"SA_GSD36_ys-99_pu:46",
    "original":"navaite pratyavasitāḥ sarvalokabahiṣkṛtāḥ \/",
    "analyzed":"navā ete pratyavasitāḥ sarva loka bahiṣkṛtāḥ ",
    "folio":5
  },
  {
    "segmentnr":"SA_GSD36_ys-99_pu:47",
    "original":"cāndrāyaṇena śudhyanti taptakṛcchradvayena vā \/\/ YS99v_23 \/\/",
    "analyzed":"cāndrāyaṇena śudhyanti taptakṛcchra dvayena vā ",
    "folio":5
  },
  {
    "segmentnr":"SA_GSD36_ys-99_pu:48",
    "original":"ubhayāvasitaḥ pāpaḥ śyāmāc chabalakāc cyutaḥ \/",
    "analyzed":"ubhaya avasitaḥ pāpaḥ śyāmāt śabalakāt cyutaḥ ",
    "folio":5
  },
  {
    "segmentnr":"SA_GSD36_ys-99_pu:49",
    "original":"cāndrāyaṇābhyāṃ śudhyeta dattvā dhenuṃ tathā vṛṣam \/\/ YS99v_24 \/\/",
    "analyzed":"cāndrāyaṇābhyām śudhyeta dattvā dhenum tathā vṛṣam ",
    "folio":5
  },
  {
    "segmentnr":"SA_GSD36_ys-99_pu:50",
    "original":"śvaśṛgālaplavaṅgādyair mānuṣaiś ca ratiṃ vinā \/",
    "analyzed":"śva śṛgāla plavaṅga ādyaiḥ mānuṣaiḥ ca ratim vinā ",
    "folio":6
  },
  {
    "segmentnr":"SA_GSD36_ys-99_pu:51",
    "original":"daṣṭaḥ snātvā śuciḥ sadyo divā saṃdhyāsu rātriṣu \/\/ YS99v_25 \/\/",
    "analyzed":"daṣṭaḥ snātvā śuciḥ sadyas divā saṃdhyāsu rātriṣu ",
    "folio":6
  },
  {
    "segmentnr":"SA_GSD36_ys-99_pu:52",
    "original":"ajñānād brāhmaṇo bhuktvā caṇḍālānnaṃ kadācana \/",
    "analyzed":"ajñānāt brāhmaṇaḥ bhuktvā caṇḍāla annam kadācana ",
    "folio":6
  },
  {
    "segmentnr":"SA_GSD36_ys-99_pu:53",
    "original":"gomūtrayāvakāhāro māsārdhena viśudhyati \/\/ YS99v_26 \/\/",
    "analyzed":"go mūtra yāvaka āhāraḥ māsa ardhena viśudhyati ",
    "folio":6
  },
  {
    "segmentnr":"SA_GSD36_ys-99_pu:54",
    "original":"gobrāhmaṇagṛhaṃ dagdhā mṛtaṃ codbandhanādinā \/",
    "analyzed":"go brāhmaṇa gṛham dagdhā mṛtam ca udbandhana ādinā ",
    "folio":6
  },
  {
    "segmentnr":"SA_GSD36_ys-99_pu:55",
    "original":"pāśāṃś chittvā tathā tasya kṛcchram ekaṃ cared dvijaḥ \/\/ YS99v_27 \/\/",
    "analyzed":"pāśān chittvā tathā tasya kṛcchram ekam caret dvijaḥ ",
    "folio":6
  },
  {
    "segmentnr":"SA_GSD36_ys-99_pu:56",
    "original":"caṇḍālapukkasānāṃ ca bhuktvā gatvā ca yoṣitam \/",
    "analyzed":"caṇḍāla pukkasānām ca bhuktvā gatvā ca yoṣitam ",
    "folio":6
  },
  {
    "segmentnr":"SA_GSD36_ys-99_pu:57",
    "original":"kṛcchrābdam ācarej jñānād ajñānād aindavadvayam \/\/ YS99v_28 \/\/",
    "analyzed":"kṛcchra abdam ācaret jñānāt ajñānāt aindava dvayam ",
    "folio":6
  },
  {
    "segmentnr":"SA_GSD36_ys-99_pu:58",
    "original":"kāpālikānnabhoktṝṇāṃ tannārīgāmināṃ tathā \/",
    "analyzed":"kāpālika anna bhoktṝṇām tad nārī gāminām tathā ",
    "folio":6
  },
  {
    "segmentnr":"SA_GSD36_ys-99_pu:59",
    "original":"kṛcchrābdam ācarej jñānād ajñānād aindavadvayam \/\/ YS99v_29 \/\/",
    "analyzed":"kṛcchra abdam ācaret jñānāt ajñānāt aindava dvayam ",
    "folio":6
  },
  {
    "segmentnr":"SA_GSD36_ys-99_pu:60",
    "original":"agamyāgamane vipro madyagomāṃsabhaksaṇe \/",
    "analyzed":"agamyā gamane vipraḥ madya go māṃsa bhaksaṇe ",
    "folio":7
  },
  {
    "segmentnr":"SA_GSD36_ys-99_pu:61",
    "original":"taptakṛcchraparikṣipto mauñjī homena śudhyati \/\/ YS99v_30 \/\/",
    "analyzed":"taptakṛcchra parikṣiptaḥ mauñjī homena śudhyati ",
    "folio":7
  },
  {
    "segmentnr":"SA_GSD36_ys-99_pu:62",
    "original":"mahāpātakakartāraś catvāro 'py aviśeṣataḥ \/",
    "analyzed":"mahāpātaka kartāraḥ catvāraḥ api aviśeṣatas ",
    "folio":7
  },
  {
    "segmentnr":"SA_GSD36_ys-99_pu:63",
    "original":"agniṃ praviśya śudhyanti sthitvā vā mahati kratau \/\/ YS99v_31 \/\/",
    "analyzed":"agnim praviśya śudhyanti sthitvā vā mahati kratau ",
    "folio":7
  },
  {
    "segmentnr":"SA_GSD36_ys-99_pu:64",
    "original":"rahasyakaraṇe 'py evaṃ māsam abhyasya pūruṣaḥ \/",
    "analyzed":"rahasya karaṇe api evam māsam abhyasya pūruṣaḥ ",
    "folio":7
  },
  {
    "segmentnr":"SA_GSD36_ys-99_pu:65",
    "original":"aghamarṣaṇasūktaṃ vā śudhyed antarjale sthitaḥ \/\/ YS99v_32 \/\/",
    "analyzed":"aghamarṣaṇa sūktam vā śudhyet antar jale sthitaḥ ",
    "folio":7
  },
  {
    "segmentnr":"SA_GSD36_ys-99_pu:66",
    "original":"rajakaś carmakāraś ca naṭo buruḍa eva ca \/",
    "analyzed":"rajakaḥ carmakāraḥ ca naṭaḥ buruḍaḥ eva ca ",
    "folio":7
  },
  {
    "segmentnr":"SA_GSD36_ys-99_pu:67",
    "original":"kaivartamedabhillāś ca saptaite antyajāḥ smṛtāḥ \/\/ YS99v_33 \/\/",
    "analyzed":"kaivarta medabhillāḥ ca saptā ete antyajāḥ smṛtāḥ ",
    "folio":7
  },
  {
    "segmentnr":"SA_GSD36_ys-99_pu:68",
    "original":"bhuktvā caiṣāṃ striyo gatvā pītvāpaḥ pratigṛhya ca \/",
    "analyzed":"bhuktvā ca eṣām striyaḥ gatvā pītvā apaḥ pratigṛhya ca ",
    "folio":7
  },
  {
    "segmentnr":"SA_GSD36_ys-99_pu:69",
    "original":"kṛcchrābdam ācarej jñānād ajñānād aindavadvayam \/\/ YS99v_34 \/\/",
    "analyzed":"kṛcchra abdam ācaret jñānāt ajñānāt aindava dvayam ",
    "folio":7
  },
  {
    "segmentnr":"SA_GSD36_ys-99_pu:70",
    "original":"mātaraṃ gurupatnīṃ ca svasṛduhitarau snuṣām \/",
    "analyzed":"mātaram guru patnīm ca svasṛ duhitarau snuṣām ",
    "folio":8
  },
  {
    "segmentnr":"SA_GSD36_ys-99_pu:71",
    "original":"gatvaitāḥ praviśed agniṃ nānyā śuddhir vidhīyate \/\/ YS99v_35 \/\/",
    "analyzed":"gatvā etāḥ praviśet agnim na anyā śuddhiḥ vidhīyate ",
    "folio":8
  },
  {
    "segmentnr":"SA_GSD36_ys-99_pu:72",
    "original":"rājñāṃ pravrajitāṃ dhātrīṃ tathā varṇottamām api \/",
    "analyzed":"rājñām pravrajitām dhātrīm tathā varṇa uttamām api ",
    "folio":8
  },
  {
    "segmentnr":"SA_GSD36_ys-99_pu:73",
    "original":"kṛcchradvayaṃ prakurvīta sa gotrām abhigamya ca \/\/ YS99v_36 \/\/",
    "analyzed":"kṛcchra dvayam prakurvīta sa gotrām abhigamya ca ",
    "folio":8
  },
  {
    "segmentnr":"SA_GSD36_ys-99_pu:74",
    "original":"anyāsu pitṛgotrāsu mātṛgotragatāsv api \/",
    "analyzed":"anyāsu pitṛ gotrāsu mātṛ gotra gatāsu api ",
    "folio":8
  },
  {
    "segmentnr":"SA_GSD36_ys-99_pu:75",
    "original":"paradāreṣu sarveṣu kṛcchraṃ sāṃtapanaṃ caret \/\/ YS99v_37 \/\/",
    "analyzed":"paradāreṣu sarveṣu kṛcchram sāṃtapanam caret ",
    "folio":8
  },
  {
    "segmentnr":"SA_GSD36_ys-99_pu:76",
    "original":"veśyābhigamane pāpaṃ vyapohanti dvijātayaḥ \/",
    "analyzed":"veśyā abhigamane pāpam vyapohanti dvijātayaḥ ",
    "folio":8
  },
  {
    "segmentnr":"SA_GSD36_ys-99_pu:77",
    "original":"pītvā sakṛt sutaptaṃ ca pañcarātraṃ kuśodakam \/\/ YS99v_38 \/\/",
    "analyzed":"pītvā sakṛt su taptam ca pañca rātram kuśa udakam ",
    "folio":8
  },
  {
    "segmentnr":"SA_GSD36_ys-99_pu:78",
    "original":"gurutalpavrataṃ kecit kecid brahmahaṇo vratam \/",
    "analyzed":"gurutalpa vratam kecid kecid brahma haṇaḥ vratam ",
    "folio":8
  },
  {
    "segmentnr":"SA_GSD36_ys-99_pu:79",
    "original":"goghnasya kecid icchanti kecic caivāvakīrṇinaḥ \/\/ YS99v_39 \/\/",
    "analyzed":"go ghnasya kecid icchanti kecid ca eva avakīrṇinaḥ ",
    "folio":8
  },
  {
    "segmentnr":"SA_GSD36_ys-99_pu:80",
    "original":"daṇḍād ūrdhvaprahāreṇa yas tu gāṃ vinipātayet \/",
    "analyzed":"daṇḍāt ūrdhva prahāreṇa yaḥ tu gām vinipātayet ",
    "folio":9
  },
  {
    "segmentnr":"SA_GSD36_ys-99_pu:81",
    "original":"dviguṇaṃ go vrataṃ tasya prāyaścittaṃ vinirdiśet \/\/ YS99v_40 \/\/",
    "analyzed":"dviguṇam goḥ vratam tasya prāyaścittam vinirdiśet ",
    "folio":9
  },
  {
    "segmentnr":"SA_GSD36_ys-99_pu:82",
    "original":"aṅguṣṭhamātrasthūlas tu bāhumātrapramāṇakaḥ \/",
    "analyzed":"aṅguṣṭha mātra sthūlaḥ tu bāhu mātra pramāṇakaḥ ",
    "folio":9
  },
  {
    "segmentnr":"SA_GSD36_ys-99_pu:83",
    "original":"sārdraś ca sa palāśaś ca godaṇḍaḥ parikīrtitaḥ \/\/ YS99v_41 \/\/",
    "analyzed":"sārdraḥ ca sa palāśaḥ ca godaṇḍaḥ parikīrtitaḥ ",
    "folio":9
  },
  {
    "segmentnr":"SA_GSD36_ys-99_pu:84",
    "original":"gavāṃ nipātane caiva garbho 'pi saṃpated yadi \/",
    "analyzed":"gavām nipātane ca eva garbhaḥ api saṃpatet yadi ",
    "folio":9
  },
  {
    "segmentnr":"SA_GSD36_ys-99_pu:85",
    "original":"ekaikaśaś caret kṛcchraṃ yathā pūrvaṃ tathā punaḥ \/\/ YS99v_42 \/\/",
    "analyzed":"ekaikaśas caret kṛcchram yathā pūrvam tathā punar ",
    "folio":9
  },
  {
    "segmentnr":"SA_GSD36_ys-99_pu:86",
    "original":"pādam utpannamātre tu dvau pādau gātrasaṃbhave \/",
    "analyzed":"pādam utpanna mātre tu dvau pādau gātra saṃbhave ",
    "folio":9
  },
  {
    "segmentnr":"SA_GSD36_ys-99_pu:87",
    "original":"pādonaṃ kṛcchram ācaṣṭe hatvā garbham acetanam \/\/ YS99v_43 \/\/",
    "analyzed":"pāda ūnam kṛcchram ācaṣṭe hatvā garbham acetanam ",
    "folio":9
  },
  {
    "segmentnr":"SA_GSD36_ys-99_pu:88",
    "original":"aṅgapratyaṅgasaṃpūrṇe garbhe retaḥ samanvite \/",
    "analyzed":"aṅga pratyaṅga saṃpūrṇe garbhe retaḥ samanvite ",
    "folio":9
  },
  {
    "segmentnr":"SA_GSD36_ys-99_pu:89",
    "original":"ekaikaśaś caret kṛcchram eṣā goghnasya niṣkṛtiḥ \/\/ YS99v_44 \/\/",
    "analyzed":"ekaikaśas caret kṛcchram eṣā go ghnasya niṣkṛtiḥ ",
    "folio":9
  },
  {
    "segmentnr":"SA_GSD36_ys-99_pu:90",
    "original":"bandhane rodhane caiva pāṣāṇe vā gavāṃ rujā \/",
    "analyzed":"bandhane rodhane ca eva pāṣāṇe vā gavām rujā ",
    "folio":10
  },
  {
    "segmentnr":"SA_GSD36_ys-99_pu:91",
    "original":"saṃpadyate cen maraṇaṃ nimittī naiva lipyate \/\/ YS99v_45 \/\/",
    "analyzed":"saṃpadyate ced maraṇam nimittī na eva lipyate ",
    "folio":10
  },
  {
    "segmentnr":"SA_GSD36_ys-99_pu:92",
    "original":"mūrchitaḥ patito vāpi daṇḍenābhihatas tathā \/",
    "analyzed":"mūrchitaḥ patitaḥ vā api daṇḍena abhihataḥ tathā ",
    "folio":10
  },
  {
    "segmentnr":"SA_GSD36_ys-99_pu:93",
    "original":"utthāya ṣaṭpadaṃ gacchet sapta pañca daśāpi vā \/\/ YS99v_46 \/\/",
    "analyzed":"utthāya ṣaṭpadam gacchet sapta pañca daśa api vā ",
    "folio":10
  },
  {
    "segmentnr":"SA_GSD36_ys-99_pu:94",
    "original":"grāsaṃ vā yadi gṛhṇīyāt toyaṃ vāpi pibed yadi \/",
    "analyzed":"grāsam vā yadi gṛhṇīyāt toyam vā api pibet yadi ",
    "folio":10
  },
  {
    "segmentnr":"SA_GSD36_ys-99_pu:95",
    "original":"pūrvavyādhipranaṣṭānāṃ prāyaścittaṃ na vidyate \/\/ YS99v_47 \/\/",
    "analyzed":"pūrva vyādhi pranaṣṭānām prāyaścittam na vidyate ",
    "folio":10
  },
  {
    "segmentnr":"SA_GSD36_ys-99_pu:96",
    "original":"kāṣṭhaloṣṭāśmabhir gāvaḥ śastrair vā nihatā yadi \/",
    "analyzed":"kāṣṭha loṣṭa aśmabhiḥ gāvaḥ śastraiḥ vā nihatāḥ yadi ",
    "folio":10
  },
  {
    "segmentnr":"SA_GSD36_ys-99_pu:97",
    "original":"prāyaścittaṃ kathaṃ tatra śāstre śāstre nigadyate \/\/ YS99v_48 \/\/",
    "analyzed":"prāyaścittam katham tatra śāstre śāstre nigadyate ",
    "folio":10
  },
  {
    "segmentnr":"SA_GSD36_ys-99_pu:98",
    "original":"kāṣṭhe sāṃtapanaṃ kuryāt prājāpatyaṃ tu loṣṭake \/",
    "analyzed":"kāṣṭhe sāṃtapanam kuryāt prājāpatyam tu loṣṭake ",
    "folio":10
  },
  {
    "segmentnr":"SA_GSD36_ys-99_pu:99",
    "original":"taptakṛcchraṃ tu pāṣāṇe śastre cāpy atikṛcchrakam \/\/ YS99v_49 \/\/",
    "analyzed":"taptakṛcchram tu pāṣāṇe śastre ca api atikṛcchrakam ",
    "folio":10
  },
  {
    "segmentnr":"SA_GSD36_ys-99_pu:100",
    "original":"auṣadhaṃ sneham āhāraṃ dadad gobrāhmaṇeṣu tu \/",
    "analyzed":"auṣadham sneham āhāram dadat go brāhmaṇeṣu tu ",
    "folio":11
  },
  {
    "segmentnr":"SA_GSD36_ys-99_pu:101",
    "original":"dīyamāne vipattiḥ syāt prāyaścittaṃ na vidyate \/\/ YS99v_50 \/\/",
    "analyzed":"dīyamāne vipattiḥ syāt prāyaścittam na vidyate ",
    "folio":11
  },
  {
    "segmentnr":"SA_GSD36_ys-99_pu:102",
    "original":"tailabhaiṣajyapāne ca bheṣajānāṃ ca bhakṣaṇe \/",
    "analyzed":"taila bhaiṣajya pāne ca bheṣajānām ca bhakṣaṇe ",
    "folio":11
  },
  {
    "segmentnr":"SA_GSD36_ys-99_pu:103",
    "original":"niḥśalyakaraṇe caiva prāyaścittaṃ na vidyate \/\/ YS99v_51 \/\/",
    "analyzed":"niḥśalya karaṇe ca eva prāyaścittam na vidyate ",
    "folio":11
  },
  {
    "segmentnr":"SA_GSD36_ys-99_pu:104",
    "original":"vatsānāṃ kaṇṭhabandhena kriyayā bheṣajena tu \/",
    "analyzed":"vatsānām kaṇṭha bandhena kriyayā bheṣajena tu ",
    "folio":11
  },
  {
    "segmentnr":"SA_GSD36_ys-99_pu:105",
    "original":"sāyaṃ saṃgopanārthaṃ ca na doṣo rodha bandhayoḥ \/\/ YS99v_52 \/\/",
    "analyzed":"sāyam saṃgopana artham ca na doṣaḥ bandhayoḥ ",
    "folio":11
  },
  {
    "segmentnr":"SA_GSD36_ys-99_pu:106",
    "original":"pāde caivāsya romāṇi dvi pāde śmaśrukevalam \/",
    "analyzed":"pāde ca eva asya romāṇi dvi pāde śmaśru kevalam ",
    "folio":11
  },
  {
    "segmentnr":"SA_GSD36_ys-99_pu:107",
    "original":"tripāde tu śikhāvarjaṃ mūle sarvaṃ samācaret \/\/ YS99v_53 \/\/",
    "analyzed":"tri pāde tu śikhā varjam mūle sarvam samācaret ",
    "folio":11
  },
  {
    "segmentnr":"SA_GSD36_ys-99_pu:108",
    "original":"sarvān keśān samuddhṛtya cchedayed aṅguladvayam \/",
    "analyzed":"sarvān keśān samuddhṛtya chedayet aṅgula dvayam ",
    "folio":11
  },
  {
    "segmentnr":"SA_GSD36_ys-99_pu:109",
    "original":"evam eva hi nārīṇāṃ muṇḍamuṇḍāpanaṃ smṛtam \/\/ YS99v_54 \/\/",
    "analyzed":"evam eva hi nārīṇām muṇḍa muṇḍāpanam smṛtam ",
    "folio":11
  },
  {
    "segmentnr":"SA_GSD36_ys-99_pu:110",
    "original":"na striyā vapanaṃ kāryaṃ na ca vīrāsanaṃ tathā \/",
    "analyzed":"na striyāḥ vapanam kāryam na ca vīrāsanam tathā ",
    "folio":12
  },
  {
    "segmentnr":"SA_GSD36_ys-99_pu:111",
    "original":"na ca goṣṭhe nivāsaṃ ca na gacchantīm anuvrajet \/\/ YS99v_55 \/\/",
    "analyzed":"na ca goṣṭhe nivāsam ca na gacchantīm anuvrajet ",
    "folio":12
  },
  {
    "segmentnr":"SA_GSD36_ys-99_pu:112",
    "original":"rājā vā rāja putro vā brāhmaṇo vā bahuśrutaḥ \/",
    "analyzed":"rājā vā rāja putraḥ vā brāhmaṇaḥ vā bahu śrutaḥ ",
    "folio":12
  },
  {
    "segmentnr":"SA_GSD36_ys-99_pu:113",
    "original":"akṛtvā vapanaṃ teṣāṃ prāyaścittaṃ vinirdiśet \/\/ YS99v_56 \/\/",
    "analyzed":"a kṛtvā vapanam teṣām prāyaścittam vinirdiśet ",
    "folio":12
  },
  {
    "segmentnr":"SA_GSD36_ys-99_pu:114",
    "original":"keśānāṃ rakṣaṇārthaṃ ca dviguṇaṃ vratam ādiśet \/",
    "analyzed":"keśānām rakṣaṇa artham ca dviguṇam vratam ādiśet ",
    "folio":12
  },
  {
    "segmentnr":"SA_GSD36_ys-99_pu:115",
    "original":"dviguṇe tu vrate cīrṇe dviguṇaiva tu dakṣiṇā \/\/ YS99v_57 \/\/",
    "analyzed":"dviguṇe tu vrate cīrṇe dviguṇā eva tu dakṣiṇā ",
    "folio":12
  },
  {
    "segmentnr":"SA_GSD36_ys-99_pu:116",
    "original":"dviguṇaṃ cen na dattaṃ ca keśāṃś ca parirakṣayet \/",
    "analyzed":"dviguṇam ced na dattam ca keśān ca parirakṣayet ",
    "folio":12
  },
  {
    "segmentnr":"SA_GSD36_ys-99_pu:117",
    "original":"pāpaṃ na kṣīyate hantur dātā ca narakaṃ vrajet \/\/ YS99v_58 \/\/",
    "analyzed":"pāpam na kṣīyate hantuḥ dātā ca narakam vrajet ",
    "folio":12
  },
  {
    "segmentnr":"SA_GSD36_ys-99_pu:118",
    "original":"aśrautasmārtavihitaṃ prāyaścittaṃ vadanti ye \/",
    "analyzed":"a śrauta smārta vihitam prāyaścittam vadanti ye ",
    "folio":12
  },
  {
    "segmentnr":"SA_GSD36_ys-99_pu:119",
    "original":"tān dharmavighnakartṝṃś ca rājā daṇḍena pīḍayet \/\/ YS99v_59 \/\/",
    "analyzed":"tān dharma vighna kartṝn ca rājā daṇḍena pīḍayet ",
    "folio":12
  },
  {
    "segmentnr":"SA_GSD36_ys-99_pu:120",
    "original":"na cet tān pīḍayed rājā kathañcit kāmamohitaḥ \/",
    "analyzed":"na ced tān pīḍayet rājā kathañcid kāma mohitaḥ ",
    "folio":13
  },
  {
    "segmentnr":"SA_GSD36_ys-99_pu:121",
    "original":"tat pāpaṃ śatadhā bhūtvā tam eva parisarpati \/\/ YS99v_60 \/\/",
    "analyzed":"tat pāpam śatadhā bhūtvā tam eva parisarpati ",
    "folio":13
  },
  {
    "segmentnr":"SA_GSD36_ys-99_pu:122",
    "original":"prāyaścitte tataś cīrṇe kuryād brāhmaṇabhojanam \/",
    "analyzed":"prāyaścitte tatas cīrṇe kuryāt brāhmaṇa bhojanam ",
    "folio":13
  },
  {
    "segmentnr":"SA_GSD36_ys-99_pu:123",
    "original":"viṃśatiṃ gāvṛṣaṃ caiva dadyāt teṣāṃ ca dakṣiṇām \/\/ YS99v_61 \/\/",
    "analyzed":"viṃśatim gāvṛṣam ca eva dadyāt teṣām ca dakṣiṇām ",
    "folio":13
  },
  {
    "segmentnr":"SA_GSD36_ys-99_pu:124",
    "original":"kṛmibhir vraṇasaṃbhūtair makṣikābhiś ca pātitaiḥ \/",
    "analyzed":"kṛmibhiḥ vraṇa saṃbhūtaiḥ makṣikābhiḥ ca pātitaiḥ ",
    "folio":13
  },
  {
    "segmentnr":"SA_GSD36_ys-99_pu:125",
    "original":"kṛcchrārdhaṃ saṃprakurvīta śaktyā dadyāc ca dakṣiṇām \/\/ YS99v_62 \/\/",
    "analyzed":"kṛcchra ardham saṃprakurvīta śaktyā dadyāt ca dakṣiṇām ",
    "folio":13
  },
  {
    "segmentnr":"SA_GSD36_ys-99_pu:126",
    "original":"prāyaścittaṃ ca kṛtvā vai bhojayitvā dvijottamān \/",
    "analyzed":"prāyaścittam ca kṛtvā vai bhojayitvā dvijottamān ",
    "folio":13
  },
  {
    "segmentnr":"SA_GSD36_ys-99_pu:127",
    "original":"suvarṇam āṣakaṃ dadyāt tataḥ śuddhir vidhīyate \/\/ YS99v_63 \/\/",
    "analyzed":"suvarṇam āṣakam dadyāt tatas śuddhiḥ vidhīyate ",
    "folio":13
  },
  {
    "segmentnr":"SA_GSD36_ys-99_pu:128",
    "original":"caṇḍālaśvapacaiḥ spṛṣṭe niśi snānaṃ vidhīyate \/",
    "analyzed":"caṇḍāla śvapacaiḥ spṛṣṭe niśi snānam vidhīyate ",
    "folio":13
  },
  {
    "segmentnr":"SA_GSD36_ys-99_pu:129",
    "original":"na vaset tatra rātrau tu sadyaḥ snānena śudhyati \/\/ YS99v_64 \/\/",
    "analyzed":"na vaset tatra rātrau tu sadyas snānena śudhyati ",
    "folio":13
  },
  {
    "segmentnr":"SA_GSD36_ys-99_pu:130",
    "original":"atha vased yadā rātrāv ajñānād avicakṣaṇaḥ \/",
    "analyzed":"atha vaset yadā rātrau ajñānāt avicakṣaṇaḥ ",
    "folio":14
  },
  {
    "segmentnr":"SA_GSD36_ys-99_pu:131",
    "original":"tadā tasya tu tat pāpaṃ śatadhā parivartate \/\/ YS99v_65 \/\/",
    "analyzed":"tadā tasya tu tat pāpam śatadhā parivartate ",
    "folio":14
  },
  {
    "segmentnr":"SA_GSD36_ys-99_pu:132",
    "original":"udgacchanti hi nakṣatrāṇy upariṣṭāc ca ye grahāḥ \/",
    "analyzed":"udgacchanti hi nakṣatrāṇi upariṣṭāt ca ye grahāḥ ",
    "folio":14
  },
  {
    "segmentnr":"SA_GSD36_ys-99_pu:133",
    "original":"saṃspṛṣṭe raśmibhis teṣām udake snānam ācaret \/\/ YS99v_66 \/\/",
    "analyzed":"saṃspṛṣṭe raśmibhiḥ teṣām udake snānam ācaret ",
    "folio":14
  },
  {
    "segmentnr":"SA_GSD36_ys-99_pu:134",
    "original":"kuḍyāntarjalavalmīka- mūṣikotkaravartmasu \/",
    "analyzed":"kuḍya antar jala valmīka mūṣika utkara vartmasu ",
    "folio":14
  },
  {
    "segmentnr":"SA_GSD36_ys-99_pu:135",
    "original":"śmaśāne śaucaśeṣe ca na grāhyāḥ sapta mṛttikāḥ \/\/ YS99v_67 \/\/",
    "analyzed":"śmaśāne śauca śeṣe ca na grāhyāḥ sapta mṛttikāḥ ",
    "folio":14
  },
  {
    "segmentnr":"SA_GSD36_ys-99_pu:136",
    "original":"iṣṭāpūrtaṃ tu kartavyaṃ brāhmaṇena prayatnataḥ \/",
    "analyzed":"iṣṭāpūrtam tu kartavyam brāhmaṇena prayatnataḥ ",
    "folio":14
  },
  {
    "segmentnr":"SA_GSD36_ys-99_pu:137",
    "original":"iṣṭena labhate svargaṃ pūrte mokṣaṃ samaśnute \/\/ YS99v_68 \/\/",
    "analyzed":"iṣṭena labhate svargam pūrte mokṣam samaśnute ",
    "folio":14
  },
  {
    "segmentnr":"SA_GSD36_ys-99_pu:138",
    "original":"vittāpekṣaṃ bhaved iṣṭaṃ taḍāgaṃ pūrtam ucyate \/",
    "analyzed":"vitta apekṣam bhavet iṣṭam taḍāgam pūrtam ucyate ",
    "folio":14
  },
  {
    "segmentnr":"SA_GSD36_ys-99_pu:139",
    "original":"ārāmaś ca viśeṣeṇa devadroṇyas tathaiva ca \/\/ YS99v_69 \/\/",
    "analyzed":"ārāmaḥ ca viśeṣeṇa devadroṇyaḥ tathā eva ca ",
    "folio":14
  },
  {
    "segmentnr":"SA_GSD36_ys-99_pu:140",
    "original":"vāpī kūpataḍāgāni devatāyatanāni ca \/",
    "analyzed":"vāpī kūpa taḍāgāni devatāyatanāni ca ",
    "folio":15
  },
  {
    "segmentnr":"SA_GSD36_ys-99_pu:141",
    "original":"patitāny uddhared yas tu sa pūrtaphalam aśnute \/\/ YS99v_70 \/\/",
    "analyzed":"patitāni uddharet yaḥ tu sa pūrta phalam aśnute ",
    "folio":15
  },
  {
    "segmentnr":"SA_GSD36_ys-99_pu:142",
    "original":"śuklāyā mūtraṃ gṛhṇīyāt kṛṣṇāyā goḥ śakṛt tathā \/",
    "analyzed":"śuklāyāḥ mūtram gṛhṇīyāt kṛṣṇāyāḥ goḥ śakṛt tathā ",
    "folio":15
  },
  {
    "segmentnr":"SA_GSD36_ys-99_pu:143",
    "original":"tāmrāyāś ca payo grāhyaṃ śvetāyā dadhi cocyate \/\/ YS99v_71 \/\/",
    "analyzed":"tāmrāyāḥ ca payaḥ grāhyam śvetāyāḥ dadhi ca ucyate ",
    "folio":15
  },
  {
    "segmentnr":"SA_GSD36_ys-99_pu:144",
    "original":"kapilāyā ghṛtaṃ grāhyaṃ mahāpātakanāśanam \/",
    "analyzed":"kapilāyāḥ ghṛtam grāhyam mahāpātaka nāśanam ",
    "folio":15
  },
  {
    "segmentnr":"SA_GSD36_ys-99_pu:145",
    "original":"sarvatīrthe nadī toye kuśair dravyaṃ pṛthak pṛthak \/\/ YS99v_72 \/\/",
    "analyzed":"sarva tīrthe nadī toye kuśaiḥ dravyam pṛthak pṛthak ",
    "folio":15
  },
  {
    "segmentnr":"SA_GSD36_ys-99_pu:146",
    "original":"āhṛtya praṇavenaiva hy utthāpya praṇavena ca \/",
    "analyzed":"āhṛtya praṇavena eva hi utthāpya praṇavena ca ",
    "folio":15
  },
  {
    "segmentnr":"SA_GSD36_ys-99_pu:147",
    "original":"praṇavena samāloḍya praṇavena tu saṃpibet \/\/ YS99v_73 \/\/",
    "analyzed":"praṇavena samāloḍya praṇavena tu saṃpibet ",
    "folio":15
  },
  {
    "segmentnr":"SA_GSD36_ys-99_pu:148",
    "original":"pālāśe madhyame parṇe bhāṇḍe tāmramaye tathā \/",
    "analyzed":"pālāśe madhyame parṇe bhāṇḍe tāmra maye tathā ",
    "folio":15
  },
  {
    "segmentnr":"SA_GSD36_ys-99_pu:149",
    "original":"pibet puṣkaraparṇe vā tāmre vā mṛnmaye śubhe \/\/ YS99v_74 \/\/",
    "analyzed":"pibet puṣkaraparṇe vā tāmre vā mṛd maye śubhe ",
    "folio":15
  },
  {
    "segmentnr":"SA_GSD36_ys-99_pu:150",
    "original":"sūtake tu samutpanne dvitīye samupasthite \/",
    "analyzed":"sūtake tu samutpanne dvitīye samupasthite ",
    "folio":16
  },
  {
    "segmentnr":"SA_GSD36_ys-99_pu:151",
    "original":"dvitīye nāsti doṣas tu prathamenaiva śudhyati \/\/ YS99v_75 \/\/",
    "analyzed":"dvitīye nā asti doṣaḥ tu prathamena eva śudhyati ",
    "folio":16
  },
  {
    "segmentnr":"SA_GSD36_ys-99_pu:152",
    "original":"jātena śudhyate jātaṃ mṛtena mṛtakaṃ tathā \/",
    "analyzed":"jātena śudhyate jātam mṛtena mṛtakam tathā ",
    "folio":16
  },
  {
    "segmentnr":"SA_GSD36_ys-99_pu:153",
    "original":"garbhasaṃsravaṇe māse trīṇy ahāni vinirdiśet \/\/ YS99v_76 \/\/",
    "analyzed":"garbha saṃsravaṇe māse trīṇi ahāni vinirdiśet ",
    "folio":16
  },
  {
    "segmentnr":"SA_GSD36_ys-99_pu:154",
    "original":"rātribhir māsatulyābhir garbhasrāve viśudhyati \/",
    "analyzed":"rātribhiḥ māsa tulyābhiḥ garbhasrāve viśudhyati ",
    "folio":16
  },
  {
    "segmentnr":"SA_GSD36_ys-99_pu:155",
    "original":"rajasy uparate sādhvī snānena strī rajasvalā \/\/ YS99v_77 \/\/",
    "analyzed":"rajasi uparate sādhvī snānena strī rajasvalā ",
    "folio":16
  },
  {
    "segmentnr":"SA_GSD36_ys-99_pu:156",
    "original":"svagotrād bhraśyate nārī vivāhāt saptame pade \/",
    "analyzed":"sva gotrāt bhraśyate nārī vivāhāt saptame pade ",
    "folio":16
  },
  {
    "segmentnr":"SA_GSD36_ys-99_pu:157",
    "original":"svāmigotreṇa kartavyās tasyāḥ piṇḍodakaṃ kriyāḥ \/\/ YS99v_78 \/\/",
    "analyzed":"svāmi gotreṇa kartavyāḥ tasyāḥ piṇḍa udakam kriyāḥ ",
    "folio":16
  },
  {
    "segmentnr":"SA_GSD36_ys-99_pu:158",
    "original":"dve pituḥ piṇḍadānaṃ syāt piṇḍe piṇḍe dvināmatā \/",
    "analyzed":"dve pituḥ piṇḍa dānam syāt piṇḍe piṇḍe dvi nāma tā ",
    "folio":16
  },
  {
    "segmentnr":"SA_GSD36_ys-99_pu:159",
    "original":"ṣaṇṇāṃ deyās trayaḥ piṇḍā evaṃ dātā na muhyati \/\/ YS99v_79 \/\/",
    "analyzed":"ṣaṇṇām deyāḥ trayaḥ piṇḍāḥ evam dātā na muhyati ",
    "folio":16
  },
  {
    "segmentnr":"SA_GSD36_ys-99_pu:160",
    "original":"svena bhartrā saha śrāddhaṃ mātā bhuktvā sa daivatam \/",
    "analyzed":"svena bhartrā saha śrāddham mātā bhuktvā sa daivatam ",
    "folio":17
  },
  {
    "segmentnr":"SA_GSD36_ys-99_pu:161",
    "original":"pitāmahy api svenaiva svenaiva prapitāmahī \/\/ YS99v_80 \/\/",
    "analyzed":"pitāmahī api svena eva svena eva prapitāmahī ",
    "folio":17
  },
  {
    "segmentnr":"SA_GSD36_ys-99_pu:162",
    "original":"varṣe varṣe tu kurvīta mātāpitros tu satkṛtim \/",
    "analyzed":"varṣe varṣe tu kurvīta mātā pitroḥ tu satkṛtim ",
    "folio":17
  },
  {
    "segmentnr":"SA_GSD36_ys-99_pu:163",
    "original":"adaivaṃ bhojayec chrāddhaṃ piṇḍam ekaṃ tu nirvapet \/\/ YS99v_81 \/\/",
    "analyzed":"a daivam bhojayet śrāddham piṇḍam ekam tu nirvapet ",
    "folio":17
  },
  {
    "segmentnr":"SA_GSD36_ys-99_pu:164",
    "original":"nityaṃ naimittikaṃ kāmyaṃ vṛddhiśrāddham athāparam \/",
    "analyzed":"nityam naimittikam kāmyam vṛddhiśrāddham atha aparam ",
    "folio":17
  },
  {
    "segmentnr":"SA_GSD36_ys-99_pu:165",
    "original":"pārvaṇaṃ ceti vijñeyaṃ śrāddhaṃ pañcavidhaṃ budhaiḥ \/\/ YS99v_82 \/\/",
    "analyzed":"pārvaṇam ca iti vijñeyam śrāddham pañcavidham budhaiḥ ",
    "folio":17
  },
  {
    "segmentnr":"SA_GSD36_ys-99_pu:166",
    "original":"grahoparāge saṃkrāntau parvotsavamahālaye \/",
    "analyzed":"graha uparāge saṃkrāntau parva utsava mahālaye ",
    "folio":17
  },
  {
    "segmentnr":"SA_GSD36_ys-99_pu:167",
    "original":"nirvapet trīn naraḥ piṇḍān ekam eva mṛte 'hani \/\/ YS99v_83 \/\/",
    "analyzed":"nirvapet trīn naraḥ piṇḍān ekam eva mṛte ahani ",
    "folio":17
  },
  {
    "segmentnr":"SA_GSD36_ys-99_pu:168",
    "original":"anūḍhā na pṛthak kanyā piṇḍe gotre ca sūtake \/",
    "analyzed":"anūḍhā na pṛthak kanyā piṇḍe gotre ca sūtake ",
    "folio":17
  },
  {
    "segmentnr":"SA_GSD36_ys-99_pu:169",
    "original":"pāṇigrahaṇamantrābhyāṃ svagotrād bhraśyate tataḥ \/\/ YS99v_84 \/\/",
    "analyzed":"pāṇigrahaṇa mantrābhyām sva gotrāt bhraśyate tatas ",
    "folio":17
  },
  {
    "segmentnr":"SA_GSD36_ys-99_pu:170",
    "original":"yena yena tu varṇena yā kanyā pariṇīyate \/",
    "analyzed":"yena yena tu varṇena yā kanyā pariṇīyate ",
    "folio":18
  },
  {
    "segmentnr":"SA_GSD36_ys-99_pu:171",
    "original":"tat samaṃ sūtakaṃ yāti tathā piṇḍodake 'pi ca \/\/ YS99v_85 \/\/",
    "analyzed":"tat samam sūtakam yāti tathā piṇḍa udake api ca ",
    "folio":18
  },
  {
    "segmentnr":"SA_GSD36_ys-99_pu:172",
    "original":"vivāhe caiva saṃvṛtte caturthe 'hani rātriṣu \/",
    "analyzed":"vivāhe ca eva saṃvṛtte caturthe ahani rātriṣu ",
    "folio":18
  },
  {
    "segmentnr":"SA_GSD36_ys-99_pu:173",
    "original":"ekatvaṃ sā vrajed bhartuḥ piṇḍe gotre ca sūtake \/\/ YS99v_86 \/\/",
    "analyzed":"eka tvam sā vrajet bhartuḥ piṇḍe gotre ca sūtake ",
    "folio":18
  },
  {
    "segmentnr":"SA_GSD36_ys-99_pu:174",
    "original":"prathame 'hni dvitīye vā tṛtīye vā caturthake \/",
    "analyzed":"prathame ahni dvitīye vā tṛtīye vā caturthake ",
    "folio":18
  },
  {
    "segmentnr":"SA_GSD36_ys-99_pu:175",
    "original":"asthi saṃcayanaṃ kāryaṃ bandhubhir hitabuddhibhiḥ \/\/ YS99v_87 \/\/",
    "analyzed":"asthi saṃcayanam kāryam bandhubhiḥ hita buddhibhiḥ ",
    "folio":18
  },
  {
    "segmentnr":"SA_GSD36_ys-99_pu:176",
    "original":"caturthe pañcame caiva saptame navame tathā \/",
    "analyzed":"caturthe pañcame ca eva saptame navame tathā ",
    "folio":18
  },
  {
    "segmentnr":"SA_GSD36_ys-99_pu:177",
    "original":"asthisaṃcayanaṃ proktaṃ varṇānām anupūrvaśaḥ \/\/ YS99v_88 \/\/",
    "analyzed":"asthisaṃcayanam proktam varṇānām anupūrvaśas ",
    "folio":18
  },
  {
    "segmentnr":"SA_GSD36_ys-99_pu:178",
    "original":"ekādaśāhe pretasya yasya cotsṛjyate vṛṣaḥ \/",
    "analyzed":"ekādaśa ahe pretasya yasya ca utsṛjyate vṛṣaḥ ",
    "folio":18
  },
  {
    "segmentnr":"SA_GSD36_ys-99_pu:179",
    "original":"mucyate pretalokāt sa svargaloke mahīyate \/\/ YS99v_89 \/\/",
    "analyzed":"mucyate preta lokāt sa svarga loke mahīyate ",
    "folio":18
  },
  {
    "segmentnr":"SA_GSD36_ys-99_pu:180",
    "original":"gaṅgā toyeṣu yasyāsthi plavate śubhakarmaṇaḥ \/",
    "analyzed":"gaṅgā toyeṣu yasya asthi plavate śubha karmaṇaḥ ",
    "folio":19
  },
  {
    "segmentnr":"SA_GSD36_ys-99_pu:181",
    "original":"na tasya punar āvṛttir brahmalokāt kathañcana \/\/ YS99v_90 \/\/",
    "analyzed":"na tasya punar āvṛttiḥ brahma lokāt kathañcana ",
    "folio":19
  },
  {
    "segmentnr":"SA_GSD36_ys-99_pu:182",
    "original":"yāvadasthi manuṣyāṇāṃ gaṅgātoyeṣu tiṣṭhati \/",
    "analyzed":"yāvat asthi manuṣyāṇām gaṅgā toyeṣu tiṣṭhati ",
    "folio":19
  },
  {
    "segmentnr":"SA_GSD36_ys-99_pu:183",
    "original":"tāvadvarṣasahasrāṇi svargaloke mahīyate \/\/ YS99v_91 \/\/",
    "analyzed":"tāvat varṣa sahasrāṇi svarga loke mahīyate ",
    "folio":19
  },
  {
    "segmentnr":"SA_GSD36_ys-99_pu:184",
    "original":"nābhimātre jale sthitvā hṛdayenānucintayet \/",
    "analyzed":"nābhi mātre jale sthitvā hṛdayena anucintayet ",
    "folio":19
  },
  {
    "segmentnr":"SA_GSD36_ys-99_pu:185",
    "original":"āgacchantu me pitaro gṛhṇantv etāñ jalāñjalīn \/\/ YS99v_92 \/\/",
    "analyzed":"āgacchantu me pitaraḥ gṛhṇantu etām jala añjalīn ",
    "folio":19
  },
  {
    "segmentnr":"SA_GSD36_ys-99_pu:186",
    "original":"hastau kṛtvā susaṃyuktau pūrayitvā jalena ca \/",
    "analyzed":"hastau kṛtvā su saṃyuktau pūrayitvā jalena ca ",
    "folio":19
  },
  {
    "segmentnr":"SA_GSD36_ys-99_pu:187",
    "original":"gośṛṅgamāṭram uddhṛtya jalamadhye jalaṃ kṣipet \/\/ YS99v_93 \/\/",
    "analyzed":"gośṛṅga māṭram uddhṛtya jala madhye jalam kṣipet ",
    "folio":19
  },
  {
    "segmentnr":"SA_GSD36_ys-99_pu:188",
    "original":"ākāśe ca kṣiped vāri vāristho dakṣiṇāmukhaḥ \/",
    "analyzed":"ākāśe ca kṣipet vāri vāri sthaḥ dakṣiṇā mukhaḥ ",
    "folio":19
  },
  {
    "segmentnr":"SA_GSD36_ys-99_pu:189",
    "original":"pitṝṇāṃ sthānam ākāśaṃ dakṣiṇā dik tathaiva ca \/\/ YS99v_94 \/\/",
    "analyzed":"pitṝṇām sthānam ākāśam dakṣiṇā diś tathā eva ca ",
    "folio":19
  },
  {
    "segmentnr":"SA_GSD36_ys-99_pu:190",
    "original":"āpo devagaṇāḥ proktā āpaḥ pitṛgaṇās tathā \/",
    "analyzed":"āpaḥ deva gaṇāḥ proktāḥ āpaḥ pitṛ gaṇāḥ tathā ",
    "folio":20
  },
  {
    "segmentnr":"SA_GSD36_ys-99_pu:191",
    "original":"tasmād apsu jalaṃ deyaṃ pitṝṇāṃ hitam icchatā \/\/ YS99v_95 \/\/",
    "analyzed":"tasmāt apsu jalam deyam pitṝṇām hitam icchatā ",
    "folio":20
  },
  {
    "segmentnr":"SA_GSD36_ys-99_pu:192",
    "original":"divā sūryāṃśubhis taptaṃ rātrau nakṣatramārutaiḥ \/",
    "analyzed":"divā sūrya aṃśubhiḥ taptam rātrau nakṣatra mārutaiḥ ",
    "folio":20
  },
  {
    "segmentnr":"SA_GSD36_ys-99_pu:193",
    "original":"saṃdhyayor apy ubhābhyāṃ ca pavitraṃ sarvadā jalam \/\/ YS99v_96 \/\/",
    "analyzed":"saṃdhyayoḥ api ubhābhyām ca pavitram sarvadā jalam ",
    "folio":20
  },
  {
    "segmentnr":"SA_GSD36_ys-99_pu:194",
    "original":"svabhāvayuktam avyāptam amedhyena sadā śuci \/",
    "analyzed":"svabhāva yuktam avyāptam amedhyena sadā śuci ",
    "folio":20
  },
  {
    "segmentnr":"SA_GSD36_ys-99_pu:195",
    "original":"bhāṇḍasthaṃ dharaṇīsthaṃ vā pavitraṃ sarvadā jalam \/\/ YS99v_97 \/\/",
    "analyzed":"bhāṇḍa stham dharaṇī stham vā pavitram sarvadā jalam ",
    "folio":20
  },
  {
    "segmentnr":"SA_GSD36_ys-99_pu:196",
    "original":"devatānāṃ pitṝṇāṃ ca jale dadyāj jalāñjalīn \/",
    "analyzed":"devatānām pitṝṇām ca jale dadyāt jala añjalīn ",
    "folio":20
  },
  {
    "segmentnr":"SA_GSD36_ys-99_pu:197",
    "original":"asaṃskṛtapramītānāṃ sthale dadyāj jalāñjalīn \/\/ YS99v_98 \/\/",
    "analyzed":"a saṃskṛta pramītānām sthale dadyāt jala añjalīn ",
    "folio":20
  },
  {
    "segmentnr":"SA_GSD36_ys-99_pu:198",
    "original":"śrāddhe havanakāle ca dadyād ekena pāṇinā \/",
    "analyzed":"śrāddhe havana kāle ca dadyāt ekena pāṇinā ",
    "folio":20
  },
  {
    "segmentnr":"SA_GSD36_ys-99_pu:199",
    "original":"ubhābhyāṃ tarpaṇe dadyād iti dharmo vyavasthitaḥ \/\/ YS99v_99 \/\/",
    "analyzed":"ubhābhyām tarpaṇe dadyāt iti dharmaḥ vyavasthitaḥ ",
    "folio":20
  },
  {
    "segmentnr":"SA_GSD36_ys-99_pu:200",
    "original":"iti yamapraṇītaṃ dharmaśāstraṃ samāptam \/\/",
    "analyzed":"iti yama praṇītam dharma śāstram samāptam ",
    "folio":21
  },
  {
    "segmentnr":"SA_GSD36_ys-99_pu:201",
    "original":"samāpteyaṃ yamasmṛtiḥ \/\/",
    "analyzed":"samāptā iyam yama smṛtiḥ ",
    "folio":21
  }
]