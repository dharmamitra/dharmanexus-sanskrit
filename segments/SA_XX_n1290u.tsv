segmentnr	original	analyzed
SA_XX_n1290u-0	Bāhyarthasiddhikārikānāma ||	      
SA_XX_n1290u-1	paripūrya ca yaṃ svārthaṃ parārtha sarvathā'khalam |	paripūrya ca yam sva artham parārtha sarvathā khalam 
SA_XX_n1290u-2	akarottaṃ praṇamyārthasiddhyāvarthī nirūpyate || 1 ||	akarot tam praṇamya artha siddhyau arthī nirūpyate 
SA_XX_n1290u-3	svasthanetrādivijñānaviṣayārtho na bāhyakaḥ |	svastha netra ādi vijñāna viṣaya arthaḥ na bāhyakaḥ 
SA_XX_n1290u-4	svapnadvicandradhīkalpo dhātvādarthāvabhāsanāt || 2 ||	svapna dvi candra dhī kalpaḥ 
SA_XX_n1290u-5	bāhyārthaḥ sādhyate neti buddhimātratvavādinā |	bāhya arthaḥ sādhyate na iti buddhi mātra tva vādinā 
SA_XX_n1290u-6	avisaṃvādadṛṣṭyādāvastivādastu kathyate || 3 ||	avisaṃvāda dṛṣṭi ādau astivādaḥ tu kathyate 
SA_XX_n1290u-7	jñānasya ca visaṃvādāt rūpādīnāmayogataḥ |	jñānasya ca visaṃvādāt rūpa ādīnām ayogataḥ 
SA_XX_n1290u-8	ālambanaṃ svacinna syāt ubhayaṃ tanna śobhanam || 4 ||	ālambanam sva cit na syāt ubhayam tat na śobhanam 
SA_XX_n1290u-9	svāṅgacchedādayoṃ dṛṣṭāḥ svapte [ye] bhavanni te |	sva aṅga cheda ādayaḥ dṛṣṭāḥ svapte ye te 
SA_XX_n1290u-10	yadyarthanītirnāstīti prabuddhasya tathā nanu || 5 ||	yadi artha nītiḥ nā asti iti prabuddhasya tathā nanu 
SA_XX_n1290u-11	kāyasphītiḥ śiraśchedo vodhe svapnasamā matā |	kāya sphītiḥ śiraḥ chedaḥ vodhe svapna samā matā 
SA_XX_n1290u-12	iti cet tvaṃ kutohyatna yatnavāt naṣṭalābhayoḥ || 6 ||	iti ced tvam kutohyatna yatnavān naṣṭa lābhayoḥ 
SA_XX_n1290u-13	bhrāntyā sarvapravṛtiścet nāsti nāmaviparyayaḥ |	bhrāntyā sarva pravṛtiḥ ced na asti nāma viparyayaḥ 
SA_XX_n1290u-14	abhrāntamavisaṃvādi jñānaṃ bhrāntaṃ visaṃvadet || 7 ||	abhrāntam avisaṃvādi jñānam bhrāntam visaṃvadet 
SA_XX_n1290u-15	deśāt kālādananyasya jñānaṃ yanna visaṃvadet |	deśāt kālāt ananyasya jñānam yat na visaṃvadet 
SA_XX_n1290u-16	tadabhrāntaṃ punarjñānaṃ nānyadabhrāntalakṣaṇam || 8 ||	tat abhrāntam punar jñānam na anyat abhrānta lakṣaṇam 
SA_XX_n1290u-17	dīrghasūkṣmādikajñānāt yogīti tu viśeṣitaḥ |	dīrgha sūkṣma ādika jñānāt yogī iti tu viśeṣitaḥ 
SA_XX_n1290u-18	asarvajñaḥ prasajyet nobhayatobhāgamuktakaḥ || 9 ||	asarvajñaḥ prasajyet na ubhayatobhāgamuktakaḥ 
SA_XX_n1290u-19	visaṃvadati buddhatvam yathāvadastibodhanām |	visaṃvadati buddha tvam yathāvat asti bodhanām 
SA_XX_n1290u-20	svapnādivacca nikhilam,	svapna ādi vat ca nikhilam 
SA_XX_n1290u-21	visaṃvādāsaṃbhavaḥ kutaḥ || 10 ||	visaṃvāda asaṃbhavaḥ kutas 
SA_XX_n1290u-22	dṛḍhavāsanayā cet syāt uktaḥ svapnaśca no kutaḥ |	dṛḍha vāsanayā ced syāt uktaḥ svapnaḥ ca no kutas 
SA_XX_n1290u-23	grāmārāmaprabhedābyā dṛśyabhūtāstataḥ punaḥ || 11 ||	grāma ārāma prabheda ābyāḥ dṛśya bhūtāḥ tatas punar 
SA_XX_n1290u-24	anindriyārthādibuddhivāsanākṣaṇikatvataḥ |	              
SA_XX_n1290u-25	vipākāptirvyavahitā hyakṣārthā dṛḍhahetavaḥ || 12 ||	vipāka āptiḥ vyavahitā hi akṣa arthāḥ dṛḍha hetavaḥ 
SA_XX_n1290u-26	yasya jñānamekarasamindriyārthānna jāyate |	yasya jñānam eka rasam indriya arthāt na jāyate 
SA_XX_n1290u-27	tasya tasya svabhāvaśca kiṃ dhruvo'thavā || 13 ||	tasya tasya svabhāvaḥ ca kim dhruvaḥ uthavā 
SA_XX_n1290u-28	nidrādisāmyavattvāccet tadvipākakaro na kim |	nidrā ādi sāmyavat tvāt ced tad vipāka karaḥ na kim 
SA_XX_n1290u-29	vidyamāne pākahetau na yuktaḥ pākasaṃkṣayaḥ || 14 ||	vidyamāne pāka hetau na yuktaḥ pāka saṃkṣayaḥ 
SA_XX_n1290u-30	dṛṣtaṃ svapne nidritasya nordhvamasti tato'vadhrum	dṛṣtam svapne nidritasya nā ūrdhvam asti 
SA_XX_n1290u-31	sambhavati yathā tena paripakkātmanaḥ kṣayaḥ || 15 ||	sambhavati yathā tena paripakka ātmanaḥ kṣayaḥ 
SA_XX_n1290u-32	yasyendriyāryavaikalyāt deśanākāraṇaṃ na ca |	yasya indriya ārya vaikalyāt deśanā kāraṇam na ca 
SA_XX_n1290u-33	(tasya) punarvipākāptiryogyā syācca parikṣayāt || 16 ||	tasya punar vipāka āptiḥ yogyā syāt ca parikṣayāt 
SA_XX_n1290u-34	dṛḍhasaṃvādavāsyatvāt kriyate ca kuto matam |	dṛḍha saṃvāda vāsya tvāt kriyate ca kutas matam 
SA_XX_n1290u-35	rūpādīnāmayogyatvāditi cet vācyamuttaram || 17 ||	rūpa ādīnām ayogya tvāt iti ced vācyam uttaram 
SA_XX_n1290u-36	paripākāśrayatayā'visaṃvādaḥ prabodhane |	paripāka āśraya tayā avisaṃvādaḥ prabodhane 
SA_XX_n1290u-37	timiramāśrayo yāvattāvannā saṃvādaḥ kuto na ca || 18 ||	timiram āśrayaḥ yāvat tāvat nā saṃvādaḥ kutas na ca 
SA_XX_n1290u-38	tadbuddhyā tu pravṛtteśca bhrāntālambanato'ntarā |	tad buddhyā tu pravṛtteḥ ca bhrānta ālambana tā ntarā 
SA_XX_n1290u-39	tadbuddhyasattve'visaṃvādāt na tadbuddhikṛtamiṣyate || 19 ||	tad buddhi asattva ivisaṃvādāt na tat buddhi kṛtam iṣyate 
SA_XX_n1290u-40	āropaparipākasya śaktervastvantarodbhavāt |	āropa paripākasya śakteḥ vastu antara udbhavāt 
SA_XX_n1290u-41	svātmato jāyate naiva kusumācca tilaṃ yathā || 20 ||	sva ātmataḥ jāyate nā eva kusumāt ca tilam yathā 
SA_XX_n1290u-42	abādibhyo yathā bījaṃ yajjātaṃ yata eva ca |	ap ādibhyaḥ yathā bījam yat jātam yatas eva ca 
SA_XX_n1290u-43	samānaṃ tacca tenaiva phalotpatteśca vāsanā || 21 ||	samānam tat ca tena eva phala utpatteḥ ca vāsanā 
SA_XX_n1290u-44	vastvantarodbhavāt kiñcit karmaṇo vāsyate yathā |	vastu antara udbhavāt kiñcid karmaṇaḥ vā asyate yathā 
SA_XX_n1290u-45	jātīpuṣpaiśca saṃsṛṣṭyā gandha utpadyate tile || 22 ||	jātī puṣpaiḥ ca saṃsṛṣṭyā gandhaḥ utpadyate tile 
SA_XX_n1290u-46	tatropādānavijñānājjāyate jñānasaptakam |	tatra upādāna vijñānāt jāyate jñāna saptakam 
SA_XX_n1290u-47	tatra tadbīja āropya sthitaścapi vipacyate || 23 ||	tatra tad bīje āropya sthitaḥ ca api vipacyate   
SA_XX_n1290u-48	ato bhāvāntarājjāto bhāvo nāstīti vāsanā |	atas bhāva antarāt jātaḥ bhāvaḥ na asti iti vāsanā 
SA_XX_n1290u-49	nāropya vardhanāyogyā ityāha śāktavijjanaḥ || 24 ||	na āropya vardhana ayogyāḥ iti āha śākta vid janaḥ 
SA_XX_n1290u-50	svantantrādatha jāyetādhigamajñānamatra ca |	svantantrāt atha jāyeta adhigama jñānam atra ca 
SA_XX_n1290u-51	yathopta bījaṃ pacyeta tena tulyaṃ mamāpi cet || 25 ||	yathā upta bījam pacyeta tena tulyam mama api ced 
SA_XX_n1290u-52	pakṣasyāsya viruddhatvādupadājñānaniśrayaḥ |	pakṣasya asya viruddha tvāt upadā jñāna niśrayaḥ 
SA_XX_n1290u-53	umayostulyamiticet na yukto'nyonyaniśrayaḥ || 26 ||	umayoḥ tulyam iti ced na yuktaḥ anyonya niśrayaḥ 
SA_XX_n1290u-54	yasyendriyārthajajñānairāropyante ca śaktayaḥ |	yasya indriya artha ja jñānaiḥ āropyante ca śaktayaḥ 
SA_XX_n1290u-55	dikkālakāyādīnāñca viśeṣāt parivṛddhitāḥ || 27 ||	diś kāla kāya ādīnām ca viśeṣāt 
SA_XX_n1290u-56	tasya pakṣe na doṣo'sti yasyopādānanāmakāt	tasya pakṣe na doṣaḥ usti yasya upādāna nāmakāt 
SA_XX_n1290u-57	jñānādanyat kāraṇaṃ na pratibandho na tasya ca || 28 ||	jñānāt anyat kāraṇam na pratibandhaḥ na tasya ca 
SA_XX_n1290u-58	dhīmātratvena saṃsādhye yat jñānatvādisādhanam |	             
SA_XX_n1290u-59	vijātīyāviruddhatvāt sarvaṃ śeṣavaducyate || 29 ||	vijātīya aviruddha tvāt sarvam śeṣavat ucyate 
SA_XX_n1290u-60	prekṣā tuṣṭi pravṛttiśca hitāptirahitavyayaḥ |	prekṣā tuṣṭi pravṛttiḥ ca hita āptiḥ ahita vyayaḥ 
SA_XX_n1290u-61	prabuddhavyavahārāśca na svapte santi sarvathā || 30 ||	prabuddha vyavahārāḥ ca na svapte santi sarvathā 
SA_XX_n1290u-62	pratibādhāvaśānnāma bhrāmyati jñānamakṣajam |	pratibādhā vaśāt nāma bhrāmyati jñānam akṣa jam 
SA_XX_n1290u-63	vināpi tāṃ bhrāmyatīti sarvaṃ sṛṣṭaṃ tahaṃ khalu || 31 ||	vinā api tām bhrāmyati iti sarvam sṛṣṭam khalu 
SA_XX_n1290u-64	anye sarvañca vijñānamarthadhīrmānaso bhramaḥ |	anye sarvañca vijñānam artha dhīḥ mānasaḥ bhramaḥ 
SA_XX_n1290u-65	jñeyaṃ svacittajātaṃ yat rūpaṃ vā nāsti tasya ca || 32 ||	jñeyam sva citta jātam yat rūpam vā na asti tasya ca 
SA_XX_n1290u-66	artho nāstīti saṃsādhyamekaikasyāparicchideḥ |	arthaḥ na asti iti saṃsādhyam ekaikasya a paricchideḥ 
SA_XX_n1290u-67	nāṇvābhāsamiti prāhuḥ cittacaitasikairapi || 33 ||	na aṇu ābhāsam iti prāhuḥ citta caitasikaiḥ api 
SA_XX_n1290u-68	sandigdhatā bhavedeva yathā ca kṣaṇabhaṅgurāḥ |	sandigdha tā bhavet eva yathā ca kṣaṇa bhaṅgurāḥ 
SA_XX_n1290u-69	ekaikā nāvabhāsante tathāgataparicchidi || 34 ||	ekaikāḥ na avabhāsante tathāgata paricchidi 
SA_XX_n1290u-70	nirdhāritā nāṇavaḥ syuḥ tulyāparakṣaṇotpādyathānityatvavibhramaḥ |	nirdhāritāḥ na aṇavaḥ syuḥ tulya aparakṣaṇa utpādi atha anitya tva vibhramaḥ 
SA_XX_n1290u-71	avicchinnasajātīyagrahe syānnīlavibhramaḥ || 35 ||	          
SA_XX_n1290u-72	buddhayā sadā tvabicchinnasājātyagrahaṇe sati |	buddhayā sadā sati 
SA_XX_n1290u-73	vikalpakena jñānena hyekatvamavasīyate || 36 ||	vikalpakena jñānena hi eka tvam avasīyate 
SA_XX_n1290u-74	ataḥ svalakṣaṇatvena vijñāne paramāṇavaḥ |	atas sva lakṣaṇa tvena vijñāne paramāṇavaḥ 
SA_XX_n1290u-75	ābhāsante neti vādo yaḥ sarvo na sa sidhyati || 37 ||	ābhāsante na iti vādaḥ yaḥ sarvaḥ na sa sidhyati 
SA_XX_n1290u-76	yadābhāsaṃ tato nāsti dravyābhāvādvicandravat |	yad ābhāsam tatas na asti dravya abhāvāt vicandra vat 
SA_XX_n1290u-77	iti siddhaṃ vādino yat nā cātra hetuniścayaḥ || 38 ||	iti siddham vādinaḥ yat nā ca atra hetu niścayaḥ 
SA_XX_n1290u-78	saṃyuktā ye'ṇavaḥ santaḥ samānaikakriyākarāḥ |	saṃyuktāḥ yeṇavaḥ santaḥ samāna eka kriyā karāḥ 
SA_XX_n1290u-79	te sañcitā iti proktu radravyāṇāti te kutaḥ || 39 ||	te sañcitāḥ iti te kutas 
SA_XX_n1290u-80	ekaśabdābhidheyāste na teṣāmekatāsti tu |	eka śabda abhidheyāḥ te na teṣām ekatā asti tu 
SA_XX_n1290u-81	vicāryamāṇaḥ śabdārtho na bhātīndrayacetasi || 40 ||	vicāryamāṇaḥ śabda arthaḥ na bhāti indraya cetasi  
SA_XX_n1290u-82	yasya buddherekabhāgo bhātyākāra itīraṇam |	yasya buddheḥ eka bhāgaḥ bhāti ākāraḥ iti īraṇam 
SA_XX_n1290u-83	īkṣitaṃ tasya niyataṃ citrāstaraṇamantarā || 41 ||	īkṣitam tasya niyatam citra āstaraṇam antarā 
SA_XX_n1290u-84	kvacicca kasyācadrūpasyekākāragarho yadi |	kvacid ca kasya acadrūpasya ika ākāra garhaḥ yadi 
SA_XX_n1290u-85	sa uccanīcāśrayato bhinnacitrāvabhāsakaḥ || 42 ||	saḥ ucca nīca āśrayataḥ bhinna citra avabhāsakaḥ 
SA_XX_n1290u-86	ekajñānābhako'guryo vinānyonyamaṃnudbhavāt |	eka jñāna ābha koguryaḥ vinā anyonya maṃnudbhavāt 
SA_XX_n1290u-87	tasyākārasya vicchede ekaikaṃ bhāsyate katham || 43 ||	tasya akārasya vicchede ekaikam bhāsyate katham 
SA_XX_n1290u-88	pratekaparamāṇūnāṃ svātattryeṇāstyasambhavaḥ |	prateka paramāṇūnām svātattryeṇa asti asambhavaḥ 
SA_XX_n1290u-89	ato'pi paramāṇūnāmekaikāpratibhāsanam || 44 ||	atas api paramāṇūnām ekaika apratibhāsanam 
SA_XX_n1290u-90	aṇu digbhāgabhedāccaneti yat tadasaṅatam |	aṇu diś bhāga bhedāt cana iti yat tat asaṅatam 
SA_XX_n1290u-91	aṇau dikśabda ucyeta kenacit saviśeṣaṇe || 45 ||	aṇau diś śabdaḥ ucyeta kenacid sa viśeṣaṇe 
SA_XX_n1290u-92	digbhāgabhedenātastaiḥ bahubhiḥ parivāritāḥ |	diś bhāga bhedena atas taiḥ bahubhiḥ parivāritāḥ 
SA_XX_n1290u-93	kathitā aṇavaścaiva na tu sāvayavātmakāḥ || 46 ||	kathitāḥ aṇavaḥ ca eva na tu sa avayava ātmakāḥ 
SA_XX_n1290u-94	eko'ṇuravare bhāge sthito'nyaḥ parabhāgataḥ |	ekaḥ uṇuḥ avare bhāge sthitaḥ nyaḥ para bhāgataḥ 
SA_XX_n1290u-95	ubhābhyāmapi bhāgābhyāṃ prasaktā na dvidhā'ṇavaḥ || 47 ||	ubhābhyām api bhāgābhyām prasaktāḥ na dvidhā aṇavaḥ 
SA_XX_n1290u-96	anekamadhyavartitvādanekatvaṃ vikalpyate |	aneka madhyavarti tvāt aneka tvam vikalpyate 
SA_XX_n1290u-97	vyatirekamukhādevamanekatvaṃ prakalpyate || 48 ||	vyatireka mukhāt evam aneka tvam prakalpyate 
SA_XX_n1290u-98	tatrāpekṣyānyadayacca rūpaṃ vai gṛhyate yathā |	tatra apekṣya anyat ayat ca rūpam vai gṛhyate yathā 
SA_XX_n1290u-99	naiva tadvidyāte tatra parāvarādibhedavat || 49 ||	na eva tat vidyāte tatra parāvara ādi bheda vat 
SA_XX_n1290u-100	nairantaryādbahūnāñcāvayavitvaṃ yadīṣyate |	nairantaryāt bahūnām ca avayavi tvam yadi iṣyate 
SA_XX_n1290u-101	nirantarāḥ pūrvaparakṣaṇā na tādṛśāḥ katham || 50 ||	nirantarāḥ pūrva para kṣaṇāḥ na tādṛśāḥ katham 
SA_XX_n1290u-102	jñānasya dvikṣaṇasthatvānnairantaryaṃ tato'sti ca |	jñānasya dvi kṣaṇa stha tvāt nairantaryam tatas asti ca 
SA_XX_n1290u-103	yathā tvavayavirūpaṃ neṣyate vai tathāṇuṣu || 51 ||	yathā tu avayavi rūpam na iṣyate vai tathā aṇuṣu 
SA_XX_n1290u-104	prattyāsattyā kathāciktu gatibādho gatīmataḥ |	prattyāsattyā kathācid tu gati bādhaḥ gatīmataḥ 
SA_XX_n1290u-105	tathaivācchādana proktamavayavāntarato na tu || 52 ||	tathā eva ācchādana proktam avayava antarataḥ na tu 
SA_XX_n1290u-106	ācchādane satircchāyā samutpannā ca vidyate |	ācchādane satiḥ chāyā samutpannā ca vidyate 
SA_XX_n1290u-107	chāyā dinakarāṇvośca madhyalagnā na yujyate || 53 ||	chāyā dinakara aṇvoḥ ca madhya lagnā na yujyate  /
SA_XX_n1290u-108	chāyācchādanayoḥ śakti bahūnāṃ jāyate yathā |	chāyā ācchādanayoḥ bahūnām jāyate yathā 
SA_XX_n1290u-109	paramāṇuṣvapi tathā naikasmāt sarvathā'pi tu || 54 ||	paramāṇuṣu api tathā na ekasmāt sarvathā api tu 
SA_XX_n1290u-110	ato bhedasya nāstitvāt piṇḍo nāstīti yadvacaḥ |	atas bhedasya nāsti tvāt piṇḍaḥ nā asti iti yat vacaḥ 
SA_XX_n1290u-111	kādācitkaṃ bhavettaccet pariṇāmo na yujyate || 55 ||	kādācitkam bhavet tat ced pariṇāmaḥ na yujyate 
SA_XX_n1290u-112	anyonyamātmā'saṃsṛṣṭhā anaṃśāśca vyavasthitāḥ |	anyonyam ātma a saṃsṛṣṭhāḥ an aṃśāḥ ca vyavasthitāḥ 
SA_XX_n1290u-113	ataḥ sañcitya bhavati pṛthivīmaṇḍalādikam || 56 ||	atas sañcitya bhavati pṛthivī maṇḍala ādikam 
SA_XX_n1290u-114	parasparānugrahasya viśeṣāt pariṇāmitāḥ |	paraspara anugrahasya viśeṣāt pariṇāmitāḥ 
SA_XX_n1290u-115	parāṇavaśca vajrāderna vicchinnā bhavanti te || 57 ||	parāṇavaḥ ca vajra ādeḥ na vicchinnāḥ bhavanti te 
SA_XX_n1290u-116	piśācasarpaprabhṛtermantraśaktyā graho yathā |	piśāca sarpa prabhṛteḥ mantra śaktyā grahaḥ yathā 
SA_XX_n1290u-117	saṅgacchante'ṇavaḥ kecit dravyaśakatyā parasparam || 58 ||	saṅgacchanta iṇavaḥ kecid dravya śakatyā parasparam 
SA_XX_n1290u-118	anye'lpaśaktibalakāḥ buddhimānacalādigaḥ |	anya ilpa śakti balakāḥ buddhimān acala ādi gaḥ 
SA_XX_n1290u-119	saṃkhyādipraviśeṣeṇa kalpayennarakādyaṇūn || 59 ||	saṃkhyā ādi praviśeṣeṇa kalpayet naraka ādi aṇūn 
SA_XX_n1290u-120	ato nāstīti no yuktam uktaṃ bhrāntivaśādyadi |	atas nā asti iti no yuktam uktam bhrānti vaśāt yadi 
SA_XX_n1290u-121	ṣaṣṭhadhīmātratābo ghaḥ yathāṣṭaparamāṇuṣu || 60 ||	yathā aṣṭa paramāṇuṣu 
SA_XX_n1290u-122	saṃkhyādi bhrāntirutpannā pratītistasya sā tathā |	saṃkhyā ādi bhrāntiḥ utpannā pratītiḥ tasya sā tathā 
SA_XX_n1290u-123	yadi sattvasamatvena narakādivibo dhanāt || 61 ||	yadi sattva sama tvena 
SA_XX_n1290u-124	asti ca bhrāntito'nya sya pradhānapuruṣādiṣu |	asti ca pradhāna puruṣa ādiṣu 
SA_XX_n1290u-125	kasmādanuktaṃ bhavati saṃkhyādyākāralakṣaṇam || 62 ||	kasmāt anuktam bhavati saṃkhyā ādi ākāra lakṣaṇam 
SA_XX_n1290u-126	tadavasthā ca saṃprāptā guṇātiśayasammateḥ |	tad avasthā ca saṃprāptā guṇa atiśaya sammateḥ 
SA_XX_n1290u-127	bhrāntyā vikalpitatve'pi na tyājyā pūrvakalpanā || 63 ||	bhrāntyā vikalpita tve pi na tyājyā pūrva kalpanā 
SA_XX_n1290u-128	aṇuśca tasmādastyeva acalādigadhīmataḥ |	aṇuḥ ca tasmāt asti eva acala ādiś adhīmataḥ 
SA_XX_n1290u-129	tato'nyenāgṛhītaḥ te jānantīti kalpyate || 64 ||	tatonyena agṛhītaḥ te jānanti iti kalpyate  /
SA_XX_n1290u-130	sahopalambhaniyama ukto yatpuruṣadvaye |	saha upalambha niyamaḥ uktaḥ yat puruṣa dvaye 
SA_XX_n1290u-131	jñānajñeyasvabhāvaśca niyamāt saha vedyate || 65 ||	jñāna jñeya svabhāvaḥ ca niyamāt saha vedyate 
SA_XX_n1290u-132	nānyo'sti grāhako jñānāt cākṣuṣairviṣayairvinā |	na anyaḥ asti grāhakaḥ jñānāt cākṣuṣaiḥ viṣayaiḥ vinā 
SA_XX_n1290u-133	ataśca sahasaṃvittirnābhedānnīlataddhiyoḥ || 66 ||	atas ca saha saṃvittiḥ na abhedāt nīla tad dhiyoḥ 
SA_XX_n1290u-134	grāhakañcenna vijñānaṃ jñānaṃ vā viṣayairvinā |	grāhakam ced na vijñānam jñānam vā viṣayaiḥ vinā 
SA_XX_n1290u-135	tadā tattu tathā vaktuṃ yujyate nānyathā punaḥ || 67 ||	tadā tat tu tathā vaktum yujyate na anyathā punar 
SA_XX_n1290u-136	ekakālavivakṣātaḥ sambuddhajñānacetasā |	eka kāla vivakṣātaḥ sambuddha jñāna cetasā 
SA_XX_n1290u-137	cittacaittaiśca heturhi sarvathaikāntiko na ca || 68 ||	citta caittaiḥ ca hetuḥ hi sarvathā aikāntikaḥ na ca 
SA_XX_n1290u-138	āgamebhyaśca siddhatvāt caittānāṃ bhrāntitā na cet |	āgamebhyaḥ ca siddha tvāt caittānām bhrānti tā na ced 
SA_XX_n1290u-139	piśācanarakādīnāṃ jñānaṃ uktaḥ kuto bhramaḥ || 69 ||	piśāca naraka ādīnām jñānam uktaḥ kutas bhramaḥ 
SA_XX_n1290u-140	asatyapi sambandhe viśeṣa iṣṭakṛdyadi |	asati api sambandhe viśeṣaḥ iṣṭa kṛt yadi 
SA_XX_n1290u-141	tamasiddhamanicchaṃśca parīharasi vibhramāt || 70 ||	tam asiddham an icchan ca parīharasi vibhramāt 
SA_XX_n1290u-142	sahaśabdaśca loke'smin naivānyena vinā kvacit |	saha śabdaḥ ca loke ismin na eva anyena vinā kvacid 
SA_XX_n1290u-143	viruddho'yaṃ tato heturyadyasti sahabedanam || 71 ||	viruddhaḥ ayam tatas hetuḥ yadi asti sahabedanam 
SA_XX_n1290u-144	ekārthaḥ sahaśabdaśredanyato'siddhatā tadā |	eka arthaḥ saha śabda śret anyatas siddha tā tadā 
SA_XX_n1290u-145	kathaṃ sādhāraṇe bhāva ekenaiva ca darśanam || 72 ||	katham sādhāraṇe bhāve ekena eva ca darśanam 
SA_XX_n1290u-146	sarvajñajñānabedyañca sarvaṃ cittaṃ bhavedyadi |	sarvajña jñāna bedyam ca sarvam cittam bhavet yadi 
SA_XX_n1290u-147	ekenaivopalambhaśca tadoktaḥ kutra sidhyati || 73 ||	ekena eva upalambhaḥ ca tadā uktaḥ kutra sidhyati 
SA_XX_n1290u-148	ālambananiṣedho'nyaiḥ pramābhāvānna sidhyati |	ālambana niṣedhaḥ nyaiḥ pramā bhāvāt na sidhyati 
SA_XX_n1290u-149	svabhāvaviprakṛṣṭhasya sandigdhāsiddhatā tataḥ || 74 ||	svabhāva viprakṛṣṭhasya sandigdha asiddha tā tatas 
SA_XX_n1290u-150	bāhyābhāvataḥ siddhau svaikabhāge vilokite |	bāhya abhāvataḥ siddhau sva eka bhāge vilokite 
SA_XX_n1290u-151	vadataścittamātraṃ tatprasiddho hetureva hi || 75 ||	vadataḥ cittamātram tad prasiddhaḥ hetuḥ eva hi 
SA_XX_n1290u-152	apṛthagbhāsasaṃsiddhau bhavetsiddhasya sādhyatā |	apṛthak bhāsa saṃsiddhau bhavet siddhasya sādhya tā 
SA_XX_n1290u-153	sākārajñānakathino vivādasatra no bhavet || 76 ||	sa ākāra jñāna kathinaḥ vivādaḥ atra no bhavet 
SA_XX_n1290u-154	eka eva padārthaścedālambanaṃ prakalpyate |	ekaḥ eva padārthaḥ ced ālambanam prakalpyate 
SA_XX_n1290u-155	jñānarūpādvivekena kathaṃ saṃvedyameva tat || 77 ||	jñāna rūpāt vivekena katham saṃvedyam eva tat 
SA_XX_n1290u-156	arthālambhe kṛṣṇaśaṅkhe tuṣṭasya vedanāśca taḥ |	artha ālambhe kṛṣṇa śaṅkhe tuṣṭasya vedanāḥ ca 
SA_XX_n1290u-157	yadi jñānasvarūpasya vinā vittiṃ na sambhavet || 78 ||	yadi jñāna svarūpasya vinā vittim na sambhavet 
SA_XX_n1290u-158	yadi rūpaṃ kalpitañca kiñcideva hi vedyate |	yadi rūpam kalpitam ca kiñcid eva hi vedyate 
SA_XX_n1290u-159	na vedyate jñānarūpamityatastanna yujyate || 79 ||	na vedyate jñāna rūpam iti atas tat na yujyate  /
SA_XX_n1290u-160	tena rūpadvayaṃ vedyaṃ candramāyugalaṃ yathā |	tena rūpa dvayam vedyam candramā yugalam yathā 
SA_XX_n1290u-161	śāstrakarturekamiti prasiddhaṃ tanna yujyate || 80 ||	śāstra kartuḥ ekam iti prasiddham tat na yujyate  /
SA_XX_n1290u-162	pūrvikaiva tu sāmagrī prajñānaṃ viṣayakṣaṇam |	pūrvikā eva tu sāmagrī prajñānam viṣaya kṣaṇam 
SA_XX_n1290u-163	sālokarupavat kuryāt yena syāt sahavedanam || 81 ||	kuryāt yena syāt sahavedanam 
SA_XX_n1290u-164	pūrvāparaṃ yadā jñānamindriyañca pravartate |	pūrva aparam yadā jñānam indriyam ca pravartate 
SA_XX_n1290u-165	tatsādṛśyena tannāma nārthataḥ sahavedanam || 82 ||	tad sādṛśyena tat nāma na arthataḥ sahavedanam  /
SA_XX_n1290u-166	vedyatvādeva vijñānānnānyo'rtho grāhyabhāgakam |	vedya tvāt eva vijñānāt na anyaḥ ṛthaḥ grāhya bhāgakam 
SA_XX_n1290u-167	jñānaṃ sidhyati yo vādastatra hetoraniścayaḥ || 83 ||	jñānam sidhyati yaḥ vādaḥ tatra hetoḥ aniścayaḥ 
SA_XX_n1290u-168	jñānavitteḥ svabhāvatvāt vedyate ceti kathyate |	jñāna vitteḥ svabhāva tvāt vedyate ca iti kathyate 
SA_XX_n1290u-169	viṣayābhāsivijñānajanakatvācca vedanam || 84 ||	viṣaya ābhāsi vijñāna janaka tvāt ca vedanam 
SA_XX_n1290u-170	saṃvedyaśabdasāmye'pi tadarthaḥ pṛthageva hi |	saṃvedya śabda sāmye pi tad arthaḥ pṛthak eva hi 
SA_XX_n1290u-171	gavādīnāṃ yathā gottvāttathākāro na sidhyati || 85 ||	go ādīnām yathā go ttvāt tathā ākāraḥ na sidhyati 
SA_XX_n1290u-172	sarvajñajñānasaṃvedyasantānāntarabhāvitāḥ |	sarvajña jñāna saṃvedya santāna antara bhāvitāḥ 
SA_XX_n1290u-173	dharmā ye'naikāntikāstaiḥ sarvajño'bodhakaḥ katham || 86 ||	dharmāḥ yena aikāntikāḥ taiḥ sarvajñaḥ bodhakaḥ katham 
SA_XX_n1290u-174	sākārajñānapakṣe ca tannirbhāsasya vedyatā |	sa ākāra jñāna pakṣe ca tad nirbhāsasya vedya tā 
SA_XX_n1290u-175	tasyābhede ca saṃsāghye siddhasādhanatā bhavet || 87 ||	tasya abhede ca saṃsāghye siddha sādhana tā bhavet 
SA_XX_n1290u-176	rūpasāmyakaro'rthastu phalātsaṃvedyasammataḥ |	rūpa sāmya karaḥ arthaḥ tu phalāt saṃvedya sammataḥ 
SA_XX_n1290u-177	bhāvasya tasyāvedyatvāt abhedo na bhaviṣyati || 88 ||	bhāvasya tasya avedya tvāt abhedaḥ na bhaviṣyati 
SA_XX_n1290u-178	kathaṃ tadgrāhakaṃ taccet tatparicchedalakṣaṇam |	katham tad grāhakam tat ced tad pariccheda lakṣaṇam 
SA_XX_n1290u-179	vijñānaṃ tena nāśaṅkā kathaṃ tat kiṃ viditi || 89 ||	vijñānam tena na āśaṅkā katham tat kim vid iti 
SA_XX_n1290u-180	vijñānarūpamanyena vyavasthāpya samohyate |	vijñāna rūpam anyena vyavasthāpya samohyate 
SA_XX_n1290u-181	kathaṃ vācyaṃ tadarthasya saṃparicchedakantiti || 90 ||	katham vācyam tad arthasya 
SA_XX_n1290u-182	arthaparicchittimātrañca vijñānamiṣyate yadā |	artha paricchitti mātram ca vijñānam iṣyate yadā 
SA_XX_n1290u-183	kathaṃ svaviṣayaṃ jñānaṃ vettītyuktirasaṅgatā || 91 ||	katham sva viṣayam jñānam vetti iti uktiḥ asaṅgatā 
SA_XX_n1290u-184	vijñānaṃ tatkārākaṃ na niṣkriyaṃ paramārthataḥ |	vijñānam tat kārākam na niṣkriyam paramārthataḥ 
SA_XX_n1290u-185	vittimātre kārakatvaṃ samāropya hi kathyate || 92 ||	vitti mātre kāraka tvam samāropya hi kathyate 
SA_XX_n1290u-186	anāsaṅgena darśī ca vidvān saṃviśate yathā |	anāsaṅgena darśī ca vidvān saṃviśate yathā 
SA_XX_n1290u-187	kiñciddarśī tathā jñānarūpādau viśate punaḥ || 93 ||	kiñcid darśī tathā jñāna rūpa ādau viśate punar 
SA_XX_n1290u-188	sarvajñasya tadanyeṣāṃ na bhedo jñānamatrataḥ |	sarvajñasya tad anyeṣām na bhedaḥ jñāna matrataḥ 
SA_XX_n1290u-189	sarvākāradhiyā sarve mahātmāno viśeṣitā || 94 ||	sarva ākāra dhiyā sarve mahātmānaḥ viśeṣitā 
SA_XX_n1290u-190	sākāraṃ vā nirākāraṃ tulyakālamatulyajam |	sa ākāram vā nirākāram tulya kālam atulya jam 
SA_XX_n1290u-191	iti bauddhe'pi vijñāne kiṃnu cintā pravartate || 95 ||	iti bauddhe api vijñāne kiṃnu cintā pravartate 
SA_XX_n1290u-192	ākārastava yastatra sambhavatyeva taddhiyaḥ |	ākāraḥ tava yaḥ tatra sambhavati eva tad dhiyaḥ 
SA_XX_n1290u-193	ākāraḥ sa ca rūpādau punastatra prakalpyate || 96 ||	ākāraḥ sa ca rūpa ādau punar tatra prakalpyate 
SA_XX_n1290u-194	tyaktāvṛtitvāt yuktiśca jñeye neti na saṅgatiḥ |	tyakta āvṛti tvāt yuktiḥ ca jñeye nā iti na saṅgatiḥ 
SA_XX_n1290u-195	kathaṃ sa jñeyamārūḍhastatsama matidiśyate || 97 ||	katham sa jñeyam ārūḍhaḥ tad sama m atidiśyate 
SA_XX_n1290u-196	nirūpaṇātmikā buddhiḥ satyatha vāpyasatyāpa |	nirūpaṇa ātmikā buddhiḥ 
SA_XX_n1290u-197	arthāstitve'visaṃvādaḥ timirādau vinārthakam || 98 ||	artha astitve visaṃvādaḥ timira ādau vinā arthakam 
SA_XX_n1290u-198	prekṣitañca yathā rūpaṃ nīlānubhava ityapi |	prekṣitam ca yathā rūpam nīla anubhavaḥ iti api 
SA_XX_n1290u-199	āropya kathyate buddhāvākāraḥ ko'pi nāsti ca || 99 ||	āropya kathyate buddhau ākāraḥ kaḥ api na asti ca 
SA_XX_n1290u-200	asti nāstīti kalpo'pi vijñānaṃ kalpanātmakam |	asti na asti iti vijñānam kalpanā ātmakam 
SA_XX_n1290u-201	arthāpekṣāviśeṣeṇa vijñānaṃ bhinnamucyate || 100 ||	artha apekṣā viśeṣeṇa vijñānam bhinnam ucyate 
SA_XX_n1290u-202	yathā hi bhavatāṃ jñānaṃ nirākārañca tattvataḥ |	yathā hi bhavatām jñānam nirākāram ca tattvataḥ 
SA_XX_n1290u-203	vetti cābhūtamākāraṃ bhūtamarthaṃ tathaiva naḥ || 101 ||	vetti ca abhūtam ākāram bhūtam artham tathā eva naḥ 
SA_XX_n1290u-204	ātmā jñānasya nāstyasya virodhādadvayātmanaḥ |	ātmā jñānasya na asti asya virodhāt advaya ātmanaḥ 
SA_XX_n1290u-205	abhūtaṃ vedyate nava prasajyetā bhrāntameva tat || 102 ||	abhūtam vedyate nava prasajyeta ā bhrāntam eva tat 
SA_XX_n1290u-206	yathāparīkṣitaṃ bhrāntyā vyavastheyaṃ kṛteti cet |	yathā a parīkṣitam bhrāntyā vyavastheyam kṛtā iti ced 
SA_XX_n1290u-207	bhrāntākāro'vaseyaśca kathaṃ syāt kalpito nacet || 103 ||	bhrānta ākāraḥ uvaseyaḥ ca katham syāt kalpitaḥ na ced 
SA_XX_n1290u-208	bhūtatastena vijñānaṃ nirākārañca cakṣuṣā |	bhūtataḥ tena vijñānam nirākāram ca cakṣuṣā 
SA_XX_n1290u-209	bhautikena paricchindyāt rādvā'sadvā'pi yogyakam || 104 ||	bhautikena paricchindyāt yogyakam   
SA_XX_n1290u-210	pradīpaḥ svaparātmānau samprakāśayate yathā |	pradīpaḥ sva para ātmānau samprakāśayate yathā 
SA_XX_n1290u-211	vijñānaṃ dvividhālambasvarūpañca tathā yadi || 105 ||	vijñānam dvividha ālamba svarūpam ca tathā yadi 
SA_XX_n1290u-212	rūpaśabdādyo'rthāśca vibhinnendriyagocarāḥ |	rūpa śabda ādyaḥ ṛthāḥ ca vibhinna indriya gocarāḥ 
SA_XX_n1290u-213	tena te hyekakāḥ santyanubhāvyā na ca atra tu || 106 ||	tena te hi ekakāḥ santi anubhāvyāḥ na ca atra tu 
SA_XX_n1290u-214	vibhinnakāraṇamṛte jñānamālambhala kṣaṇam |	vibhinna kāraṇam ṛte jñānam ālambhala kṣaṇam 
SA_XX_n1290u-215	yat utpadyate yādṛk jñānaṃ yat tadanantaram || 107 ||	yat utpadyate yādṛś jñānam yat tad anantaram 
SA_XX_n1290u-216	viṣayastulyāviṣayamitye [vaṃ] bhrāntito vacaḥ |	viṣayaḥ tulya a viṣayam iti e bhrāntitaḥ vacaḥ 
SA_XX_n1290u-217	tattu nityaṃ vidyate na viṣayābhāsato yataḥ || 108 ||	tat tu nityam vidyate na viṣaya ābhāsataḥ yatas 
SA_XX_n1290u-218	samasvavedanā'bhāvāt jñānākāraḥ samānakaḥ |	sama sva vedanā abhāvāt jñāna ākāraḥ samānakaḥ 
SA_XX_n1290u-219	sarvacitteṣu bhavati mate cavaṃ viśeṣataḥ || 109 ||	sarva citteṣu bhavati mate cavam viśeṣataḥ 
SA_XX_n1290u-220	na vācyaṃ viṣayaistulyam [iti] asmin grāhyāvabhāsake |	na vācyam viṣayaiḥ tulyam iti asmin grāhya avabhāsake 
SA_XX_n1290u-221	nānantaraṃ jñānaṃ bhāti viṣayeṇa tu sāmyataḥ || 110 ||	na anantaram jñānam bhāti viṣayeṇa tu sāmyataḥ 
SA_XX_n1290u-222	nīlādimātrābhāse ca jñānaṃ nīlādibhāsakam |	nīla ādi mātra ābhāse ca jñānam nīla ādi bhāsakam 
SA_XX_n1290u-223	tadanantaramāste cet tadā tadviṣayaṃ hi tat || 111 ||	tad anantaram āste ced tadā tad viṣayam hi tat 
SA_XX_n1290u-224	tadā tannārthasadṛśam asti satyaṃ na tulyakam |	tadā tat na artha sadṛśam asti satyam na tulyakam 
SA_XX_n1290u-225	anityaduḥkhādi yathā tathāgatena [deśitam] || 112 ||	anitya duḥkha ādi yathā tathāgatena deśitam 
SA_XX_n1290u-226	grāhyāvabhāsakaṃ naitat ālambanāyogato bahiḥ	grāhya avabhāsakam na etat ālambana ayogataḥ bahis 
SA_XX_n1290u-227	grāhyabhāgo'tha iṣṭaścet na yukta tasya lakṣaṇam || 113 ||	iṣṭaḥ ced na lakṣaṇam 
SA_XX_n1290u-228	kuto buddhi nirvikalpā sa cittasyābhāsa eva ca |	kutas buddhi nirvikalpā sa cittasya ābhāsaḥ eva ca 
SA_XX_n1290u-229	tatrāvabhāsabuddhirna viṣayasyāpṛthaktvataḥ || 114 ||	tatra avabhāsa buddhiḥ na viṣayasya apṛthaktvataḥ 
SA_XX_n1290u-230	janakasya ca nāstitve kathaṃ nāma tadiṣyate |	janakasya ca nāstitve katham nāma tat iṣyate 
SA_XX_n1290u-231	bāhyāṇavaśca saṅghātā ekāṅgavikalatvataḥ || 115 ||	bāhya aṇavaḥ ca saṅghātāḥ eka aṅga vikala tvataḥ 
SA_XX_n1290u-232	nālambanaṃ syuḥ kenaiva hyubhayābhāva iṣyate |	na ālambanam syuḥ kena eva hi ubhaya abhāvaḥ iṣyate 
SA_XX_n1290u-233	grāhakākārakaṃ jñānaṃ lakṣaṇadvayavarjitam || 116 ||	grāhaka ākārakam jñānam lakṣaṇa dvaya varjitam 
SA_XX_n1290u-234	yathā hyālambanaṃ nāsti grāhyākāro'pi nepyate |	yathā hi ālambanam nā asti grāhya ākāraḥ api nā īpyate 
SA_XX_n1290u-235	pūrvakaṃ sadṛśaṃ jñānaṃ ālambanaṃ yadīṣyate || 117 ||	pūrvakam sadṛśam jñānam ālambanam yadi iṣyate  /
SA_XX_n1290u-236	tadapyayuktaṃ jñāne nānantaraṃ jñānaṃ bhāti ca |	tat api ayuktam jñāne na anantaram jñānam bhāti ca 
SA_XX_n1290u-237	āhatya śābdaṃ vijñānaṃ rūpākāraṃ bhavedyadi || 118 ||	āhatya śābdam vijñānam rūpa ākāram bhavet yadi 
SA_XX_n1290u-238	tena tvālambanenaiva jñānañca sadṛśaṃ katham |	tena tu ālambanena eva jñānañca sadṛśam katham 
SA_XX_n1290u-239	kecidāhustulyajñānakṛkchaktiḥ viṣayastviti || 119 ||	kecid āhuḥ tulya jñāna kṛt śaktiḥ viṣayaḥ tu iti 
SA_XX_n1290u-240	tasyāpyayogāt śaktistu na bhātīndriyacetasi |	tasya api ayogāt śaktiḥ tu na bhāti indriya cetasi 
SA_XX_n1290u-241	grāhye viṣayatava niyamāt viṣayasthitiḥ || 120 ||	           
SA_XX_n1290u-242	lokato'rthasaṃsiddheḥ asti lakṣaṇamanuktakam |	loka tortha saṃsiddheḥ asti lakṣaṇam anuktakam 
SA_XX_n1290u-243	jñānaśakti laukikī cet nārthaṃtvena tu niścitā || 121 ||	jñānaśakti laukikī ced na arthaṃtvena tu niścitā 
SA_XX_n1290u-244	lakṣaṇasyāpyasatve ca sālambanaṃ kartha bhavet |	lakṣaṇasya api asattve ca sa ālambanam bhavet 
SA_XX_n1290u-245	lokanītyāgamaṃ pretya bāhyālambanataiva hi || 122 ||	lokanīti āgamam pretya bāhya ālambana tā eva hi 
SA_XX_n1290u-246	parīkṣitā yujyate ca na jñeyaṃ sarvathāsti tu |	parīkṣitā yujyate ca na jñeyam sarvathā asti tu 
SA_XX_n1290u-247	iṣṭāniṣṭadirūpañca bhūtato bāhyamasti na || 123 ||	bhūtataḥ bāhyam asti na 
SA_XX_n1290u-248	cittamātramidamiti asambaddamidaṃ [vacaḥ] |	cittamātram idam iti asambaddam idam vacaḥ 
SA_XX_n1290u-249	duḥkhādirūpe kasmiṃścit guṇādi bhāvanāvataḥ || 124 ||	duḥkha ādi rūpe kasmiṃścid guṇa ādi bhāvanāvataḥ 
SA_XX_n1290u-250	hetubhedāt phalamapyanugrahaviśeṣitam |	hetu bhedāt phalam api anugraha viśeṣitam 
SA_XX_n1290u-251	arthe vinīlanirbhāsi jñānaṃ tatsamantaram || 125 ||	arthe vinīla nirbhāsi jñānam tat samantaram 
SA_XX_n1290u-252	abhyāsādduḥkharūpādi tathānyadanyato bhavet |	abhyāsāt duḥkha rūpa ādi tathā anyat anyatas bhavet 
SA_XX_n1290u-253	prītivyasanamiddhānāmabhāsātiśayāt bhidā || 126 ||	prīti vyasanam iddhānām abhāsa atiśayāt bhidā 
SA_XX_n1290u-254	arthākārāttu naiveti matañcet tat punaḥ katham |	artha ākārāt tu nā evā iti matam ced tat punar katham 
SA_XX_n1290u-255	āropād dūṣyate tena hyanālambanavastutā || 127 ||	āropāt dūṣyate tena hi anālambana vastu tā 
SA_XX_n1290u-256	kathaṃ punarnopannā siddhirarthakriyādṛśā |	katham punar nā upannā siddhiḥ arthakriyā dṛśā 
SA_XX_n1290u-257	tadabhāve ca tannāsti arthān svapnopaghātavat || 128 ||	tad abhāve ca tat na asti arthān svapna upaghāta vat 
SA_XX_n1290u-258	vinā kriyā sammatā'rya kriyāsattvādataḥ punaḥ |	vinā kriyā sammatā ārya kriyā sattvāt atas punar 
SA_XX_n1290u-259	bāhyābhāvo yadīṣyeta vayaṃ kāritramātrataḥ || 129 ||	bāhya abhāvaḥ yadi iṣyeta vayam kāritra mātrataḥ 
SA_XX_n1290u-260	bāhyarthasiddhiṃ na brūmoṃ mithyājñānasvabhāvataḥ |	bāhya artha siddhim na brūmaḥ om mithyā jñāna svabhāvataḥ 
SA_XX_n1290u-261	karitrasiddherdṛṣṭatvāt arthāvāpterathāpi ca || 130 ||	karitra siddheḥ dṛṣṭa tvāt artha avāpteḥ atha api ca 
SA_XX_n1290u-262	hitāhitakriyā kāye tadvihīne'pi vibhrame |	hita ahita kriyā kāye tad vihīne api vibhrame 
SA_XX_n1290u-263	kriyāmātrasya sattvena kāmasya ceṣṭitam || 131 ||	kriyā mātrasya sattvena kāmasya ceṣṭitam 
SA_XX_n1290u-264	tasyodayastu niyato nāśucyutpattimātrake |	tasya udayaḥ tu niyataḥ na aśuci utpatti mātrake 
SA_XX_n1290u-265	kutaḥ kāmārthalābhaḥ syāt sambandhāt śukrarāgayoḥ || 132 ||	kutas kāma artha lābhaḥ syāt sambandhāt śukra rāgayoḥ 
SA_XX_n1290u-266	anyatra jāyate svapnāt saṃsparśe kāmata striyaḥ |	anyatra jāyate svapnāt saṃsparśe kāmata striyaḥ 
SA_XX_n1290u-267	yathā tvevāvisavādaḥ kāminyā darśane yadi || 133 ||	yathā tu eva avisavādaḥ kāminyāḥ darśane yadi 
SA_XX_n1290u-268	kāmāśrayācca sambhūtaṃ kasmānna svapnaghātavat |	kāma āśrayāt ca sambhūtam kasmāt na svapna ghāta vat 
SA_XX_n1290u-269	nakhadantasravādīni vihāyāpi ca yoṣitam || 134 ||	nakha danta srava ādīni vihāya api ca yoṣitam 
SA_XX_n1290u-270	taṃ samāśritya sambhute kasmānna svapnaghātavat |	tam samāśritya kasmāt na svapna ghāta vat 
SA_XX_n1290u-271	nakhadantaratravādīni rāgāt śukrasya sambhave || 135 ||	nakha danta ratra vādīni rāgāt śukrasya sambhave 
SA_XX_n1290u-272	buddherarthaḥ kṛta iti tat punarna ca śobhate |	buddheḥ arthaḥ kṛtaḥ iti tat punar na ca śobhate 
SA_XX_n1290u-273	kriyāmātraṃ yathā noktaṃ putralābhādayaśca ye || 136 ||	kriyā mātram yathā na uktam putra lābha ādayaḥ ca ye 
SA_XX_n1290u-274	satyataḥ svapne dṛśyante visaṃvadanti dṛṣṭakam |	satyataḥ svapne dṛśyante visaṃvadanti dṛṣṭakam 
SA_XX_n1290u-275	proktakartṛkiyājātāḥ santo narakapādayaḥ || 137 ||	prokta kartṛ kiyā jātāḥ santaḥ naraka pādayaḥ 
SA_XX_n1290u-276	ato vijñaptimātra tvena kāpyarthaṃkriyāsti ca |	atas vijñaptimātra tvena kā api arthaṃkriyā asti ca 
SA_XX_n1290u-277	cittamātramato'siddham nānākāyāvabhāsane || 138 ||	cittamātram atas siddham nānā kāya avabhāsane 
SA_XX_n1290u-278	santānāntarasaṃsiddhau narakañca tathāsti tu |	santāna antara saṃsiddhau narakam ca tathā asti tu 
SA_XX_n1290u-279	parasattvaḥ kuto nāsti tathā nibhṛtamaṇḍalāt || 139 ||	para sattvaḥ kutas nā asti tathā nibhṛta maṇḍalāt 
SA_XX_n1290u-280	udgīrṇaviṣanaṣṭasya devo'nugrahakārakaḥ |	udgīrṇa viṣa naṣṭasya devaḥ nugraha kārakaḥ 
SA_XX_n1290u-281	svasatyavacane tiṣṭhan pūrvatantraṃ vinā yataḥ || 140 ||	sva satya vacane tiṣṭhan pūrva tantram vinā yatas 
SA_XX_n1290u-282	arthakriyā na śakyeta tataścittakṛtā na sā |	arthakriyā na śakyeta tatas citta kṛtā na sā 
SA_XX_n1290u-283	paracittavido jñānamayathārthaṃ kathaṃ bhavet || 141 ||	para citta vidaḥ jñānam ayathārtham katham bhavet 
SA_XX_n1290u-284	yadānyacitte satyeva jñānaṃ niviśate hi tat |	yadā anya citte sati eva jñānam niviśate hi tat 
SA_XX_n1290u-285	satyatha [vā] tadākāraṃ vijñānaṃ grāhakaṃ matam || 142 ||	satī atha vā tad ākāram vijñānam grāhakam matam 
SA_XX_n1290u-286	svaviṣayāntikaprāptyā vyāpāravat graho na ca |	sva viṣaya antika prāptyā vyāpāra vat grahaḥ na ca 
SA_XX_n1290u-287	yadanantaramuptādyam tathā jñānaṃ svacetasaḥ || 143 ||	yad anantaram upta ādyam tathā jñānam sva cetasaḥ 
SA_XX_n1290u-288	lakṣaṇena yathoktena grāhakaṃ cittamasti tat |	lakṣaṇena yathā uktena grāhakam cittam asti tat 
SA_XX_n1290u-289	atītacittaṃ |	atīta cittam 
SA_XX_n1290u-290	smaraṇaṃ yadbhūtagatamasti ca || 144 ||	smaraṇam yat bhūta gatam asti ca 
SA_XX_n1290u-291	tasya hetośca cittasyānutpatterna tu grahaḥ |	tasya hetoḥ ca cittasya anutpatteḥ na tu grahaḥ 
SA_XX_n1290u-292	sambuddhagocarādvaitarūpasyājñānataḥ punaḥ || 145 ||	sambuddha gocara advaita rūpasya ajñānataḥ punar 
SA_XX_n1290u-293	aya thārthaṃ yaduktaṃ tadadvayatvānna śobhanam |	yat uktam tat advaya tvāt na śobhanam 
SA_XX_n1290u-294	jñānena grāhakeṇava gṛhṇan grāhyamaśeṣakam || 146 ||	gṛhṇan grāhyam aśeṣakam 
SA_XX_n1290u-295	sarvajñaḥ procyate na tvevādvayākāravedanāt |	sarvajñaḥ procyate na tu eva advaya ākāra vedanāt 
SA_XX_n1290u-296	anirdaiśryañcarūpantu vedyate yat punarvacaḥ || 147 ||	vedyate yat punarvacaḥ 
SA_XX_n1290u-297	anyasya vedyaṃ yat tattu nirdeṣṭuṃ kimu śakyate |	anyasya vedyam yat tat tu nirdeṣṭum kimu śakyate 
SA_XX_n1290u-298	anyacittaparijñānāt tasmādālambasatvataḥ || 148 ||	anya citta parijñānāt tasmāt ālamba satvataḥ 
SA_XX_n1290u-299	nirālambaṃ sarvacittaṃ nāsti tat yadi kutracit |	nirālambam sarva cittam na asti tat yadi kutracid 
SA_XX_n1290u-300	na bahirvidyate grāhyaṃ sarvajñaśca kathaṃ punaḥ || 149 ||	na bahis vidyate grāhyam sarvajñaḥ ca katham punar 
SA_XX_n1290u-301	svacittamātravijñānāt svasaṃvedanameva ca |	sva citta mātra vijñānāt sva saṃvedanam eva ca 
SA_XX_n1290u-302	svacittamātravijñāt sarvajñaśca prakalpitaḥ || 150 ||	sva citta mātra vijñāt sarvajñaḥ ca prakalpitaḥ 
SA_XX_n1290u-303	jñāyate cet pṛthak kaścit na syāt dhīmātradarśanam |	jñāyate ced pṛthak kaścid na syāt dhī mātra darśanam 
SA_XX_n1290u-304	advayajñānamātra tve na doṣa iticenmatam || 151 ||	advaya jñāna mātra tve na doṣaḥ iti ced matam 
SA_XX_n1290u-305	kathaṃ tathāpi vijñānaṃ viṣayasyopalambhakam |	katham tathā api vijñānam viṣayasya upalambhakam 
SA_XX_n1290u-306	jñāne dvayavimukteca sarvākārapravedanam || 152 ||	jñāne dvaya vimukte ca sarva ākāra pravedanam 
SA_XX_n1290u-307	iti vimmayamevedaṃ tato'sti grāhakātmakaḥ |	iti grāhaka ātmakaḥ 
SA_XX_n1290u-308	sarvajña upalabdho'nyaḥ āste naiveti kaścana |	sarvajñaḥ upalabdhaḥ nyaḥ āste na eva iti kaścana 
SA_XX_n1290u-309	prārjñe manyasya prājñānāṃ svadurmateśca kheditam || 153 ||	manyasya prājñānām sva durmateḥ ca kheditam 
SA_XX_n1290u-310	pratyakṣahetorniyataṃ pratāpabhāvanodbhavāt |	pratyakṣa hetoḥ niyatam pratāpa bhāvanā udbhavāt 
SA_XX_n1290u-311	rāgādidoṣasāmagrā nitāntaṃ parihīyate || 154 ||	rāga ādi doṣa sāmagrā nitāntam parihīyate 
SA_XX_n1290u-312	sarvaṃ vai bālacittañca dvayākārakamityataḥ |	sarvam vai bāla cittam ca dvaya ākārakam iti atas 
SA_XX_n1290u-313	kiñcidbhāvanayā kṣaye na pratīpakṣasaṅgati || 155 ||	kiñcid bhāvanayā kṣaye na 
SA_XX_n1290u-314	śūnyamityeva yat jñāna muktākāragataṃ punaḥ |	śūnyam iti eva yat jñāna mukta ākāra gatam punar 
SA_XX_n1290u-315	ākāradvayasaṃyuktaṃ pratipakṣaśca tat katham || 156 ||	ākāra dvaya saṃyuktam pratipakṣaḥ ca tat katham 
SA_XX_n1290u-316	kāmarāgaṃ bhāvayato rāgakṣayo na ca |	kāma rāgam bhāvayataḥ rāga kṣayaḥ na ca 
SA_XX_n1290u-317	dvayarūpaṃ bhāvayataḥ syādakṣīṇaṃ dvayaṃ tathā || 157 ||	dvaya rūpam bhāvayataḥ syāt akṣīṇam dvayam tathā 
SA_XX_n1290u-318	buddhau bhāvāṃśamāropya nairātmyakādibhāvanā |	buddhau bhāva aṃśam āropya nairātmyaka ādi bhāvanā 
SA_XX_n1290u-319	advaye śabdamātre cānarthā tadbhāvanā nahi || 158 ||	advaye śabda mātre ca anarthā tad bhāvanā nahi 
SA_XX_n1290u-320	nityopalabdhisaṃkleśamatikrāmatyanityatā |	nitya upalabdhi saṃkleśam atikrāmati anitya tā 
SA_XX_n1290u-321	sarvopalabdhināstitvāt buddhatvāptiravaśyakī || 159 ||	sarva upalabdhi nāstitvāt buddha tva āptiḥ avaśyakī 
SA_XX_n1290u-322	sarvopalabdhirahitaḥ sarvathāpi ca niṣkriyaḥ |	sarva upalabdhi rahitaḥ sarvathā api ca niṣkriyaḥ 
SA_XX_n1290u-323	vyavasāyañca caryāñca vinā buddhatvamiṣyate || 160 ||	vyavasāyam ca caryām ca vinā buddha tvam iṣyate 
SA_XX_n1290u-324	ataḥ sattveṣu karuṇā taddhitopāyataḥ punaḥ |	atas sattveṣu karuṇā tad hita upāyataḥ punar 
SA_XX_n1290u-325	saṃskṛtānityacintātaḥ saugataṃ padamiṣyate || 161 ||	saṃskṛta anitya cintātaḥ saugatam padam iṣyate 
SA_XX_n1290u-326	kathaṃ dhīśabdamātratve dānādiparipūraṇam |	katham dhī śabda mātra tve dāna ādi paripūraṇam 
SA_XX_n1290u-327	deyaṃ na vidyate tasmāt buddhatvañca na sambhavet || 162 ||	deyam na vidyate tasmāt buddha tvam ca na sambhavet  /
SA_XX_n1290u-328	anyonyapravaśādeva vijñaptiniyamena ca |	anyonya pravaśāt eva vijñapti niyamena ca 
SA_XX_n1290u-329	dānādānākārikā ca buddhirutpadyate yadi || 163 ||	ca buddhiḥ utpadyate yadi 
SA_XX_n1290u-330	tatpratyakṣānumānābhyāmāptāgamānna sidhyati |	tat pratyakṣa anumānābhyām āpta āgamāt na sidhyati 
SA_XX_n1290u-331	tatpunaḥ kalpanāmātraṃ kevalaṃ parikīrtanam || 164 ||	tat punar kalpanā mātram kevalam parikīrtanam 
SA_XX_n1290u-332	dānākṛtikavijñāne hyabhyaste śataśo'pica |	dāna ākṛtika vijñāne hi abhyaste śataśas upi ca 
SA_XX_n1290u-333	sattvasya kasyacit kintu na dāridryaviyojanam || 165 ||	sattvasya kasyacid kintu na dāridrya viyojanam 
SA_XX_n1290u-334	apramāṇe manaskāre bhāvite'pi hi yoginām |	apramāṇe manaskāre bhāvite pi hi yoginām 
SA_XX_n1290u-335	na duḥkhasukhayorhāniḥ ranuprāptiścabhūtataḥ || 166 ||	na duḥkha sukhayoḥ hāniḥ r anuprāptiḥ ca bhūtataḥ 
SA_XX_n1290u-336	sarveṣāṃ sarvadāne ca kṛpādānaprapūraṇe |	sarveṣām sarva dāne ca kṛpā dāna prapūraṇe 
SA_XX_n1290u-337	arthātmanā na bhedo'sti tatrādānaniṣedhanam || 167 ||	artha ātmanā na tatra ādāna niṣedhanam 
SA_XX_n1290u-338	parinirvāṇamastyeva dhātuśca mṛtakāyikaḥ |	parinirvāṇam asti eva dhātuḥ ca mṛta kāyikaḥ 
SA_XX_n1290u-339	dṛṣṭā gṛhavihārāśca kathaṃ syuḥparatantrakāḥ || 168 ||	dṛṣṭāḥ gṛha vihārāḥ ca katham syuḥ paratantrakāḥ 
SA_XX_n1290u-340	yadi svatantrā na syuste hyatītānumitiḥ katham |	yadi svatantrāḥ na syuḥ te hi atīta anumitiḥ katham 
SA_XX_n1290u-341	nātītañcedanumitaṃ tattu syādatilaukikam || 169 ||	na atītam ced anumitam tat tu syāt ati laukikam 
SA_XX_n1290u-342	śrutamuktyā viśuddhasya mūrtidṛk vītarāgakaḥ |	śruta muktyā viśuddhasya mūrti dṛś vīta rāgakaḥ 
SA_XX_n1290u-343	anumānaṃ bhavenno cet śraddhā ca kathamudbhavet || 170 ||	anumānam bhavet no ced śraddhā ca katham udbhavet 
SA_XX_n1290u-344	yadi prabandhato jīvaḥ khaṇḍitaḥ kila dṛśyate |	yadi prabandhataḥ jīvaḥ khaṇḍitaḥ kila dṛśyate 
SA_XX_n1290u-345	tat punastadadhīnañcet kathaṃ syāt parinirvṛtiḥ || 171 ||	tat punar tad adhīnam ced katham syāt parinirvṛtiḥ 
SA_XX_n1290u-346	vyavasthitaṃ lokanītyā vījādibhyo'ṅkurādikam |	vyavasthitam lokanītyā vīja ādibhyaḥ oṅkura ādikam 
SA_XX_n1290u-347	udetīti cittamātravāde nāsti tu yuktatā || 172 ||	udeti iti cittamātra vāde na asti tu yukta tā 
SA_XX_n1290u-348	yajjñānānantaraṃ jñānaṃ niyatamudbhavedyadi |	yat jñāna anantaram jñānam niyatam udbhavet yadi 
SA_XX_n1290u-349	tattasya hetostat kāryaṃ niyamo'pi na vidyate || 173 ||	tat tasya hetoḥ tat kāryam niyamaḥ api na vidyate  /
SA_XX_n1290u-350	tathā'nyākārakaṃ jñānaṃ vinā dhūmamatirbhavet |	tathā anya ākārakam jñānam vinā dhūma matiḥ bhavet 
SA_XX_n1290u-351	bījena rahite citte hyañkurābhāsidhī bhavet || 174 ||	bījena rahite citte hi añkura ābhā sidhī bhavet 
SA_XX_n1290u-352	agnidhīvāsitaṃ cittaṃ dhūmadhīkāraṇaṃ yadi |	agni dhī vāsitam cittam dhūma dhī kāraṇam yadi 
SA_XX_n1290u-353	anekaśaktau satyāñca bhedabodhaḥ kuto bhavet || 175 ||	aneka śaktau satyām ca bheda bodhaḥ kutas bhavet 
SA_XX_n1290u-354	anantarāgnidhīhetau dhūmacittasya kāraṇe |	anantara agni dhī hetau dhūma cittasya kāraṇe 
SA_XX_n1290u-355	tadapyacāru dhūmasya citte'niyā'gnidhiḥ || 176 ||	tat api acāru dhūmasya 
SA_XX_n1290u-356	prativandhe'prasiddhe ca kathamasmādidaṃ bhavet |	prativandhe prasiddhe ca katham asmāt idam bhavet 
SA_XX_n1290u-357	amiśravyavahāraśca kathaṃ hetau pravartate || 177 ||	amiśra vyavahāraḥ ca katham hetau pravartate 
SA_XX_n1290u-358	ataḥ kalpitamāśritya cittamātraṃ tridhātukam |	atas kalpitam āśritya cittamātram tri dhātukam 
SA_XX_n1290u-359	iti prabhāṣitaṃ sarvaṃ na rūpāderasambhavāt || 178 ||	iti prabhāṣitam sarvam na rūpa ādeḥ asambhavāt 
SA_XX_n1290u-360	yasmin rāgādayo jātāḥ akṣīkṛtya ca kalpitam |	yasmin rāga ādayaḥ jātāḥ akṣīkṛtya ca kalpitam 
SA_XX_n1290u-361	doṣopaśāntaye tasmādarthe nairātmyadeśanā || 179 ||	doṣa upaśāntaye tasmāt arthe nairātmya deśanā 
SA_XX_n1290u-362	anyatrāpi tathā proktaṃ yathā bālairvikalpitaḥ |	anyatra api tathā proktam yathā bālaiḥ vikalpitaḥ 
SA_XX_n1290u-363	bāhyabhāvaśca naivāsta iti kasmāt viśiṣyate || 180 ||	bāhya bhāvaḥ ca na eva āste iti kasmāt viśiṣyate 
SA_XX_n1290u-364	anantaropadeśācca kārakābhiniveśataḥ |	anantara upadeśāt ca kāraka abhiniveśataḥ 
SA_XX_n1290u-365	kṛtyānāñca parijñānaṃ tenātmāpoha ucyate || 181 ||	kṛtyānām ca parijñānam tena ātma apohaḥ ucyate 
SA_XX_n1290u-366	tathopadeśādanyatra kalpitañca vikalpitam |	tathā upadeśāt anyatra kalpitam ca vikalpitam 
SA_XX_n1290u-367	vyākhyātaṃ dharmatārūpaṃ dharmatā tu svalakṣaṇam || 182 ||	vyākhyātam dharmatā rūpam dharmatā tu sva lakṣaṇam 
SA_XX_n1290u-368	bhāvamātaṃ kalpitantu [tasya] bhedo vikalpitam |	tasya bhedaḥ vikalpitam 
SA_XX_n1290u-369	dharmatāyāḥ prabhedo'yaṃ bhave'sati na yujyate || 183 ||	dharmatāyāḥ prabhedaḥ iyam na yujyate  /
SA_XX_n1290u-370	yadi rūpaṃ śūnyamuktaṃ rūpaśabdaḥ kathantviha |	yadi rūpam śūnyam uktam rūpa śabdaḥ katham tu iha 
SA_XX_n1290u-371	kalpayitvā deśyate cet katamatphalamiṣyate || 184 ||	kalpayitvā deśyate ced katamat phalam iṣyate  /
SA_XX_n1290u-372	nāsaṃvādo yatna bhāvī tena san bhāva eva saḥ |	na asaṃvādaḥ bhāvī tena san bhāvaḥ eva saḥ 
SA_XX_n1290u-373	abhāvādeva savasya no palabdhistu svapnavat || 185 ||	abhāvāt eva savasya na upalabdhiḥ tu svapna vat 
SA_XX_n1290u-374	bāhyārthavādinaḥ prāhurevaṃ cittaikavādiṃnam |	bāhya artha vādinaḥ prāhuḥ evam citta eka vādiṃnam 
SA_XX_n1290u-375	nyāyo'yamuta no vā vicārayantu paṇḍitāḥ || 186 ||	nyāyaḥ iyam uta no vā vicārayantu paṇḍitāḥ 
SA_XX_n1290u-376	nyāyānyāyavicāre me'dbhutā budhadhīrnahi |	nyāya anyāya vicāre mā idbhutā budha dhīḥ na hi 
SA_XX_n1290u-377	kintvanyeritasatyānāṃ bahusaṃkṣipya deśanāt || 187 ||	kintu anya īrita satyānām bahu saṃkṣipya deśanāt 
SA_XX_n1290u-378	jñānabhāsā mohatamodhvaṃsaḥ sākṣātkṛto budhaiḥ |	jñāna bhāsā moha tamaḥ dhvaṃsaḥ sākṣātkṛtaḥ budhaiḥ 
SA_XX_n1290u-379	adyacordhvañca mahatāṃ mārge mūḍhaḥ prasīṃ datu || 188 ||	adya ca ūrdhvam ca mahatām mārge mūḍhaḥ prasīm datu  /
