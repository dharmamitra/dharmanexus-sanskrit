segmentnr	original	analyzed
SA_GK19_uddkokpu-0	pūrvabhāgaḥ	pūrva bhāgaḥ 
SA_GK19_uddkokpu-1	saudhe tuṅge saha dayitayā ko 'pi saṅkrīḍamānaḥ prāpa svāpaṃ paramapuruṣaḥ śeṣabhoge śriyeva /	saudhe tuṅge saha dayitayā kaḥ pi saṅkrīḍamānaḥ prāpa svāpam paramapuruṣaḥ śeṣa bhoge śriyā iva 
SA_GK19_uddkokpu-2	citrā daivī gatiriyamasau śailajāmaṇḍitāyāṃ kāñcyāṃ kampātaṭabhuvi tayānanvito budhyate sma // Kok_1.1 //	citrā daivī gatiḥ iyam asau śailajā maṇḍitāyām kāñcyām kampā taṭa bhuvi tayā an anvitaḥ budhyate sma 
SA_GK19_uddkokpu-3	tvāmāninyuḥ subhaga śayitaṃ līlayā nīlakeśyo draṣṭuṃ devaṃ varuṇapurataḥ sampatantyo vimānaiḥ /	tvām āninyuḥ subhaga śayitam līlayā nīla keśyaḥ draṣṭum devam varuṇa puratas sampatantyaḥ vimānaiḥ 
SA_GK19_uddkokpu-4	atrāmuñcannapi bhagavatīkiṅkaroktyā saśaṅkāḥ śuśrāvetthaṃ sa punaravapussaṅgrahāṃ vyomni vāṇīm // Kok_1.2 //	atrā amuñcan api bhagavatī kiṅkara uktyā sa śaṅkāḥ śuśrāva ittham sa punar a vapuḥ saṅgrahām vyomni vāṇīm 
SA_GK19_uddkokpu-5	kṣetre cāsmin sakalavipadāṃ bhañjane pañca māsān āsīthāścet priyajanaviyogārtirūrdhvaṃ na te syāt /	kṣetre ca asmin sakala vipadām bhañjane pañca māsān āsīthāḥ ced priya jana viyoga ārtiḥ ūrdhvam na te syāt 
SA_GK19_uddkokpu-6	ākarṇyemāṃ punariti tathā saiṣa cakre nivāsaṃ kleśo bhūyānapi bahumataḥ ślāghyate cedudarkaḥ // Kok_1.3 //	ākarṇya imām punar iti tathā sa eṣa cakre nivāsam kleśaḥ bhūyān api bahu mataḥ ślāghyate ced udarkaḥ 
SA_GK19_uddkokpu-7	tatra dvitrān priyasahacarīviprayogātidīrghān kāmārto 'yaṃ śivaśiva samullaṅghya māsān kathañcit /	tatra dvitrān priya sahacarī viprayoga ati dīrghān kāma ārtaḥ yam śiva śiva samullaṅghya māsān kathañcid 
SA_GK19_uddkokpu-8	caitrārambhe samuditamadhuśrīkaṭākṣābhirāmaṃ cūtāṅkūrāsvadanarasikaṃ kokilaṃ sandadarśa // Kok_1.4 //	caitra ārambhe samudita madhu śrī kaṭākṣa abhirāmam cūta aṅkūra āsvadana rasikam kokilam sandadarśa 
SA_GK19_uddkokpu-9	taṃ kūjantaṃ kalamadhurayā pañcamasvānabhaṅgyā kāntālāpasmaraṇavivaśaḥ kiñcidārādupetya /	tam kūjantam kala madhurayā pañcama svāna bhaṅgyā kānta ālāpa smaraṇa vivaśaḥ kiñcid ārāt upetya 
SA_GK19_uddkokpu-10	datvā netrāñjalipuṭabhṛtairarghyamaśrupravāhair jātāśvāsaḥ sphuṭamiti girā śrāvyayā sandideśa // Kok_1.5 //	da tvā netra añjali puṭa bhṛtaiḥ arghyam aśru pravāhaiḥ jāta āśvāsaḥ sphuṭam iti girā śrāvyayā sandideśa 
SA_GK19_uddkokpu-11	atrāyāhi priyasakha nanu svāgataṃ paśya pārśve pratyagrodyanmadhurasakaṇasvedinīṃ cūtavallīm /	atrā āyāhi priya sakha nanu svāgatam paśya pārśve pratyagra udyat madhu rasa kaṇa svedinīm cūta vallīm 
SA_GK19_uddkokpu-12	tvatsamparkaṃ subhaga niyataṃ kāṅkṣate 'sau vilolā lolambākṣī calakisalayairāhvayantī sarāgā // Kok_1.6 //	tvad samparkam subhaga niyatam kāṅkṣate vilolā lolamba akṣī cala kisalayaiḥ āhvayantī sa rāgā 
SA_GK19_uddkokpu-13	antastoṣaṃ mama vitanuṣe hanta jāne bhavantaṃ skandhāvāraprathamasubhaṭaṃ pañcabāṇasya rājñaḥ /	antar toṣam mama vitanuṣe hanta jāne bhavantam skandhāvāra prathama su bhaṭam pañcabāṇasya rājñaḥ 
SA_GK19_uddkokpu-14	kūjāvyājāddhitamupadiśan kokilāvyājabandho kāntaiḥ sākaṃ nanu ghaṭayase kāminīrmānabhājaḥ // Kok_1.7 //	kūja a vyājāt hitam upadiśan kokila a vyāja bandho kāntaiḥ sākam nanu ghaṭayase kāminīḥ māna bhājaḥ 
SA_GK19_uddkokpu-15	vācālaṃ mā parabhṛta kṛthā māṃ priyāviprayuktaṃ prāyaḥ prāptaṃ praṇayavacanaṃ tvādṛśe mādṛśānām /	vācālam mā parabhṛta kṛthāḥ mām priyā viprayuktam prāyas prāptam praṇaya vacanam tvādṛśe mādṛśānām 
SA_GK19_uddkokpu-16	kiñcillīnāṃ kisalayapuṭe kokilāmākulātmā tvaṃ cāpaśyan bata virahiṇāṃ yena jānāsi tāpam // Kok_1.8 //	kiñcid līnām kisalaya puṭe kokilām ākula ātmā tvam ca a paśyan bata virahiṇām yena jānāsi tāpam 
SA_GK19_uddkokpu-17	yāvatkālaṃ mahitapatagādhīśa kārye niyoktuṃ saṅkocaṃ me vrajati rasanā sandidikṣormṛgākṣyāḥ /	yāvatkālam mahita pataga adhīśa kārye niyoktum saṅkocam me vrajati rasanā sandidikṣoḥ mṛgākṣyāḥ 
SA_GK19_uddkokpu-18	tāvatkālaṃ tava ca hṛdayaṃ tāntimetīti śaṅke dīnāpannapraṇayaghaṭane dīrghasūtretarasya // Kok_1.9 //	tāvatkālam tava ca hṛdayam tāntim eti iti śaṅke dīna āpanna praṇaya ghaṭane dīrghasūtra itarasya 
SA_GK19_uddkokpu-19	sandeśaṃ me naya khagapate sādhaya bhrātṛkṛtyaṃ santāpārtāṃ suvacana samāśvāsaya preyasīṃ me /	sandeśam me naya khaga pate sādhaya bhrātṛ kṛtyam santāpa ārtām su vacana samāśvāsaya preyasīm me 
SA_GK19_uddkokpu-20	kāntodantaḥ suhṛdupanato viprayogārditānāṃ prāyaḥ strīṇāṃ bhavati kimapi prāṇasandhāraṇāya // Kok_1.10 //	kānta udantaḥ suhṛd upanataḥ viprayoga arditānām prāyas strīṇām bhavati kim api prāṇa sandhāraṇāya 
SA_GK19_uddkokpu-21	gantavyaste tridivavijayī maṅgalāgreṇa deśaḥ prāptaḥ khyātiṃ vihitatapasaḥ prāgjayantasya nāmnā /	gantavyaḥ te tridiva vijayī maṅgala agreṇa deśaḥ prāptaḥ khyātim vihita tapasaḥ prāc jayantasya nāmnā 
SA_GK19_uddkokpu-22	pāre cūrṇyāḥ parisarasamāsīnagovindavakṣo- lakṣmīvīkṣāvivalanasudhāśītalaḥ keraleṣu // Kok_1.11 //	pāre cūrṇyāḥ parisara samāsīna govinda vakṣaḥ lakṣmī vīkṣā vivalana sudhā śītalaḥ keraleṣu 
SA_GK19_uddkokpu-23	tatra drakṣyasyakhilamahilāmaulimālāyamānāṃ bālāmenāṃ niyatamadhunā madviyogena dīnām /	tatra drakṣyasi akhila mahilā mauli mālāyamānām bālām enām niyatam adhunā mad viyogena dīnām 
SA_GK19_uddkokpu-24	kalyāṇī sā kanakakadalīkandalīkomalāṅgī kandarpāgniṃ kathamiva kukūlāgnikalpaṃ saheta // Kok_1.12 //	kalyāṇī sā kanakakadalī kandalī komala aṅgī kandarpa agnim katham iva kukūla agni kalpam saheta 
SA_GK19_uddkokpu-25	adhvānaṃ te hitamupadiśāmyaśrameṇaiva gantuṃ snigdhacchāyaistarubhirabhitaḥ śāntagharmapracāram /	adhvānam te hitam upadiśāmi a śrameṇa eva gantum snigdha chāyaiḥ tarubhiḥ abhitas śānta gharma pracāram 
SA_GK19_uddkokpu-26	saṃskartāsi dhruvamupagato yatra patrīndra teṣām uddāmānāmapi navanavodyānalīlāyitānām // Kok_1.13 //	saṃskartāsi dhruvam upagataḥ yatra patri indra teṣām uddāmānām api nava nava udyāna līlāyitānām 
SA_GK19_uddkokpu-27	śrīkāmākṣyā vinatamamarairutsavaṃ phālgunākhyaṃ dṛṣṭvā yāntyaḥ svabhavanamupārūḍhanānāvimānāḥ /	śrī kāmākṣyāḥ vinatam amaraiḥ utsavam phālguna ākhyam dṛṣṭvā yāntyaḥ sva bhavanam upārūḍha nānā vimānāḥ 
SA_GK19_uddkokpu-28	tvatsaṃllāpaśravaṇataralāḥ paścimāmbhodhivelā- paryantaṃ te varuṇanagarīmañjuvācaḥ sahāyāḥ // Kok_1.14 //	tvad saṃnlāpa śravaṇa taralāḥ paścima ambhodhi velā paryantam te varuṇa nagarī mañju vācaḥ sahāyāḥ 
SA_GK19_uddkokpu-29	ākarṣantaḥ pratinavalatāpuṣpagandhopahārān āsiñcantaḥ saraṇimabhitaḥ śītalaiḥ śīthuleśaiḥ /	ākarṣantaḥ pratinava latā puṣpa gandha upahārān āsiñcantaḥ saraṇim abhitas śītalaiḥ śīthu leśaiḥ 
SA_GK19_uddkokpu-30	bhṛṅgīnādairmadhuramadhuraṃ vyāharanto valante kampākūlopavanapavanā bandhavaste 'nukūlāḥ // Kok_1.15 //	bhṛṅgī nādaiḥ madhura madhuram vyāharantaḥ valante kampā kūla upavana pavanāḥ bandhavaḥ te nukūlāḥ 
SA_GK19_uddkokpu-31	vandasvārāt priyasakha punardarśanāyātra śaureḥ kāñcībhartuḥ karigiritaṭe puṇyamenaṃ vimānam /	vandasva ārāt priya sakha punar darśanāya atra śaureḥ kāñcī bhartuḥ karigiri taṭe puṇyam enam vimānam 
SA_GK19_uddkokpu-32	ādhatte yat kanakavalabhīnīḍalīnaiḥ kapotair adyāpyambhoruhabhavamakhālagnadhūmābhiśaṅkām // Kok_1.16 //	ādhatte yat kanaka valabhī nīḍa līnaiḥ kapotaiḥ adyā api ambhoruha bhava makha ālagna dhūma abhiśaṅkām 
SA_GK19_uddkokpu-33	pīṭheṣvaṣṭādaśasu mahitaṃ kāmapīṭhaṃ bhajethāḥ pārekampaṃ svayamiha parā devatā sannidhatte /	pīṭheṣu aṣṭādaśasu mahitam kāma pīṭham bhajethāḥ pārekampam svayam iha parā devatā sannidhatte 
SA_GK19_uddkokpu-34	sabhrūcāpaṃ nayanajaladaṃ prāpya yasyāḥ kṛpāpaṃ tuṇḍīrakṣmā sulabhakavitāsasyavṛddhiḥ samindhe // Kok_1.17 //	sa bhrū cāpam nayana jaladam prāpya yasyāḥ tuṇḍīra kṣmā sulabha kavi tā sasya vṛddhiḥ samindhe 
SA_GK19_uddkokpu-35	uḍḍīyāsmād bakulasarasāt sa tvamudyānadeśāt prādakṣiṇyād vraja parisare puṇyamekāmravṛkṣam /	uḍḍīya asmāt bakula sarasāt sa tvam udyāna deśāt prādakṣiṇyāt vraja parisare puṇyam eka āmra vṛkṣam 
SA_GK19_uddkokpu-36	mūle yasya prakṛtisubhage muktakailāsalobho devaḥ sākṣādvasati valayāṅkāhvayaścandracūḍaḥ // Kok_1.18 //	mūle yasya prakṛti subhage mukta kailāsa lobhaḥ devaḥ sākṣāt vasati valaya aṅka āhvayaḥ candracūḍaḥ 
SA_GK19_uddkokpu-37	dṛṣṭvā śambhuṃ gaganasaraṇāvujjihāne tvayi drāk pakṣadvandvavyajanapavanoccālitābhyo latābhyaḥ /	dṛṣṭvā śambhum gagana saraṇau ujjihāne tvayi drāk pakṣa dvandva vyajana pavana uccālitābhyaḥ latābhyaḥ 
SA_GK19_uddkokpu-38	utthāsyanti bhramarataruṇāḥ siktadehā marandair udyānaśrīprahitasajalāpāṅgabhaṅgānukārāḥ // Kok_1.19 //	utthāsyanti bhramara taruṇāḥ sikta dehāḥ marandaiḥ udyāna śrī prahita sajala apāṅga bhaṅga anukārāḥ 
SA_GK19_uddkokpu-39	spaṣṭālakṣyastvayi pika samālambamāne 'mbarāntaṃ kāñcīdeśaḥ kimapi vasudhāṃ bhūṣayan gauraveṇa /	spaṣṭa ālakṣyaḥ tvayi pika samālambamāne mbara antam kāñcī deśaḥ kim api vasudhām bhūṣayan gauraveṇa 
SA_GK19_uddkokpu-40	tatsaundaryāpahṛtahṛdayo mā vilambasva gantuṃ bandhutrāṇād bahumatipadaṃ nāparaṃ tvadvidhānām // Kok_1.20 //	tad saundarya apahṛta hṛdayaḥ mā vilambasva gantum bandhu trāṇāt bahu mati padam nā aparam tvadvidhānām 
SA_GK19_uddkokpu-41	āśāṃ pāśāyudhatilakitāmāśrayannāttavegaḥ kūlonmīlatkramukakuhalīcāmarāndolitormim /	āśām pāśa āyudha tilakitām āśrayan ātta vegaḥ kūla unmīlat kramuka kuhalī cāmara āndolita ūrmim 
SA_GK19_uddkokpu-42	drakṣyasyagre vikacakamalodgandhimādhvīkapānāt kṣībakṣībabhramarataruṇīsevitāṃ kṣīrasindhum // Kok_1.21 //	drakṣyasi agre vikaca kamala udgandhi mādhvīka pānāt kṣība kṣība bhramara taruṇī sevitām kṣīra sindhum 
SA_GK19_uddkokpu-43	pakṣodyautaiḥ pataga purajitkandharākāṇḍanīlair vyāptābhogā visṛmaratarairvyoma sīmantayantī /	pataga purajit kandharā kāṇḍa nīlaiḥ vyāpta ābhogā visṛmarataraiḥ vyoma sīmantayantī 
SA_GK19_uddkokpu-44	suvyaktaṃ te gamanasaraṇiḥ sūtrayedūrdhvamasyāḥ sindhusnehopagatayamunāveṇivīthīvilāsam // Kok_1.22 //	su vyaktam te gamana saraṇiḥ sūtrayet ūrdhvam asyāḥ sindhu sneha upagata yamunā veṇi vīthī vilāsam 
SA_GK19_uddkokpu-45	cūte cūte kusumakalikāṃ tvāṃ ca dṛṣṭvā sametaṃ bālāśokāhananamaruṇairaṅghribhistanvatīnām /	cūte cūte kusuma kalikām tvām ca dṛṣṭvā sametam bālā śoka āhananam aruṇaiḥ aṅghribhiḥ tanvatīnām 
SA_GK19_uddkokpu-46	tanvaṅgīnāṃ śravaṇasubhagairnūpurāṇāṃ virāvair vācālāḥ syurniyatamabhitaḥ kūlamārāmasīmāḥ // Kok_1.23 //	tanvaṅgīnām śravaṇa subhagaiḥ nūpurāṇām virāvaiḥ vācālāḥ syuḥ niyatam abhitas kūlam ārāma sīmāḥ 
SA_GK19_uddkokpu-47	snātottīrṇāḥ sajalakaṇikāsundarorojakumbhāḥ śyāmāpaṅkaiḥ śubhaparimalaiḥ spṛṣṭamāṅgalyabhūṣāḥ /	snāta uttīrṇāḥ sa jala kaṇikā sundara uroja kumbhāḥ śyāmā paṅkaiḥ śubha parimalaiḥ spṛṣṭa māṅgalya bhūṣāḥ 
SA_GK19_uddkokpu-48	tīre tasyā dramiḍasudṛśo darśanīyā vilokya prāyo bhāvī kṣaṇamiva sakhe gacchataste vilambaḥ // Kok_1.24 //	tīre tasyāḥ dramiḍa sudṛśaḥ darśanīyāḥ vilokya prāyas bhāvī kṣaṇam iva sakhe gacchataḥ te vilambaḥ 
SA_GK19_uddkokpu-49	dhūmastomaiḥ savanajanitairdhūsaropāntavṛkṣāḥ prauḍhaślāghyairmukharitamaṭhāḥ pāvanairbrahmaghoṣaiḥ /	dhūma stomaiḥ savana janitaiḥ dhūsara upānta vṛkṣāḥ prauḍha ślāghyaiḥ mukharita maṭhāḥ pāvanaiḥ brahmaghoṣaiḥ 
SA_GK19_uddkokpu-50	ruddhābhogā dvijavaravidhisnānapūtaistaṭākair draṣṭavyāste tadanu saritaṃ dakṣiṇenāgrahārāḥ // Kok_1.25 //	ruddha ābhogāḥ dvijavara vidhi snāna pūtaiḥ taṭākaiḥ draṣṭavyāḥ te tadanu saritam dakṣiṇena agrahārāḥ 
SA_GK19_uddkokpu-51	sā vaidagdhī śrutiṣu sa punaḥ sarvaśāstrāvagāhas taccāmlānaprasarasarasaṃ niṣkalaṅkaṃ kavitvam /	sā vaidagdhī śrutiṣu sa punar sarva śāstra avagāhaḥ tat ca a mlāna prasara sarasam niṣkalaṅkam kavi tvam 
SA_GK19_uddkokpu-52	tatratyānāṃ kimiha bahunā sarvametat paṭhantaḥ śṛṅge śṛṅge gṛhaviṭapināṃ spaṣṭayiṣyanti kīrāḥ // Kok_1.26 //	tatratyānām kim iha bahunā sarvam etat paṭhantaḥ śṛṅge śṛṅge gṛha viṭapinām spaṣṭayiṣyanti kīrāḥ 
SA_GK19_uddkokpu-53	tānullaṅghya smitakuvalayasnigdhamutkandharāṇāṃ colastrīṇāmayi saphalayan netramutpakṣmamālam /	tān ullaṅghya smita kuvalaya snigdham utkandharāṇām cola strīṇām ayi saphalayan netram utpakṣma mālam 
SA_GK19_uddkokpu-54	vilvakṣetraṃ viśa paśupaterveśma nīvāsamīrair dhūtālindadhvajapaṭaśikhairnūnamāhūyamānaḥ // Kok_1.27 //	vilva kṣetram viśa paśupateḥ veśma dhūta alinda dhvaja paṭa śikhaiḥ nūnam āhūyamānaḥ 
SA_GK19_uddkokpu-55	kāmaḥ svāmī kila śalabhatāmāpa netrasphuliṅge mā mā bhaiṣīriti bhavabhido darśanāccandramauleḥ /	kāmaḥ svāmī kila śalabha tām āpa netra sphuliṅge mā mā bhaiṣīḥ iti bhava bhidaḥ darśanāt candramauleḥ 
SA_GK19_uddkokpu-56	śyāmā varṇe vacasi madhurā cañcalā dṛgvilāse vāmotsaṅge lasati karuṇā kāpi kāmaṃ duhānā // Kok_1.28 //	śyāmā varṇe vacasi madhurā cañcalā dṛś vilāse vāma utsaṅge lasati karuṇā kā api kāmam duhānā 
SA_GK19_uddkokpu-57	pakṣisvānaiḥ paṭumadakalaiḥ svāgatāni bruvāṇā vyākīrṇārghyāḥ kusumamadhubhirvījayantaḥ pravālaiḥ /	pakṣi svānaiḥ paṭu mada kalaiḥ svāgatāni bruvāṇāḥ vyākīrṇa arghyāḥ kusuma madhubhiḥ vījayantaḥ pravālaiḥ 
SA_GK19_uddkokpu-58	tatrārāmāḥ surabhisacivaṃ tvāṃ sakhe mānayeyus tulyaprītirbhavati hi jano rājavadrājamitre // Kok_1.29 //	tatra ārāmāḥ surabhi sacivam tvām sakhe mānayeyuḥ tulya prītiḥ bhavati hi janaḥ rāja vat rājamitre 
SA_GK19_uddkokpu-59	kāle tasmin karadhṛtagalannīvayo vārakāntāḥ sambhogānte nibiḍalatikāmandirebhyaścalantyaḥ /	kāle tasmin kara dhṛta galat nīvayaḥ vāraka antāḥ sambhoga ante nibiḍa latikā mandirebhyaḥ calantyaḥ 
SA_GK19_uddkokpu-60	vītasvedāstava viharataḥ pakṣapālīsamīrair ākhinnabhrūvalanamalasairarcayiṣyantyapāṅgaiḥ // Kok_1.30 //	vīta svedāḥ tava viharataḥ pakṣa pālī samīraiḥ ākhinna bhrū valanam alasaiḥ arcayiṣyanti apāṅgaiḥ 
SA_GK19_uddkokpu-61	bhūyo gacchan janapadamimaṃ sa tvamullaṅghya colān ālokethāstaralahariṇīnetratāpiñchitāni /	bhūyas gacchan janapadam imam sa tvam ullaṅghya colān ālokethāḥ tarala hariṇī netra tāpiñchitāni 
SA_GK19_uddkokpu-62	kāntārāṇi prasavaśayanaiśchinnaguñjākalāpaiḥ kuñje kuñje kathitaśabaradvandvalīlāyitāni // Kok_1.31 //	kāntārāṇi prasava śayanaiḥ chinna guñjā kalāpaiḥ kuñje kuñje kathita śabara dvandva līlāyitāni 
SA_GK19_uddkokpu-63	tatratyāstvāṃ kusumakalikāśīthudhārāṃ vamanto nīrandhreṣu skhalitagatayo nirjharīśīkareṣu /	tatratyāḥ tvām kusuma kalikā śīthu dhārām vamantaḥ nīrandhreṣu skhalita gatayaḥ nirjharī śīkareṣu 
SA_GK19_uddkokpu-64	vallīḍolāviharadaṭavīdevatālālanīyāḥ seviṣyante capalacamarībālabhārāssamīrāḥ // Kok_1.32 //	vallī ḍolā viharat aṭavī devatā lālanīyāḥ seviṣyante capala camarī bāla bhārāḥ samīrāḥ 
SA_GK19_uddkokpu-65	cumban bimbādharamiva navaṃ pallavaṃ śīthugarbhaṃ prāptāśleṣaḥ stana iva nave korake kāmacārī /	cumban bimba adharam iva navam pallavam śīthu garbham prāpta āśleṣaḥ stane iva nave korake kāma cārī 
SA_GK19_uddkokpu-66	bhoktāsi tvaṃ kamapi samayaṃ tatra mākandavallīḥ kāntārāge sati vikasite kaḥ pumāṃstyaktumīṣṭe // Kok_1.33 //	bhoktāsi tvam kam api samayam tatra mākanda vallīḥ kāntā rāge sati vikasite kaḥ pumān tyaktum īṣṭe 
SA_GK19_uddkokpu-67	daṣṭvā cañcvā kanakakapiśā mañjarīścūtaṣaṇḍāt pakṣacchāyāśabalitanabhobhāgamudgatvaraṃ tvām /	daṣṭvā cañcvā kanaka kapiśāḥ mañjarīḥ cūta ṣaṇḍāt pakṣa chāyā śabalita nabhaḥ bhāga mudga tvaram tvām 
SA_GK19_uddkokpu-68	vidyutvantaṃ navajaladharaṃ manyamānāḥ salīlaṃ nartiṣyanti priyasakha calatpiñchabhārā mayūrāḥ // Kok_1.34 //	vidyutvantam nava jaladharam manyamānāḥ sa līlam nartiṣyanti priya sakha calat piñcha bhārāḥ mayūrāḥ 
SA_GK19_uddkokpu-69	dṛśyā dūre tadanu laharīsampatadrājahaṃsā sā kāverī madajalajharī sahyadantāvalasya /	dṛśyā dūre tadanu laharī sampatat rājahaṃsā sā kāverī madajala jharī sahya dantāvalasya 
SA_GK19_uddkokpu-70	meghaśyāmo bhujagaśayano medinīhārayaṣṭer madhye yasyā marataka iva prekṣyate raṅganāthaḥ // Kok_1.35 //	megha śyāmaḥ bhujaga śayanaḥ medinī hāra yaṣṭeḥ madhye yasyāḥ maratakaḥ iva prekṣyate raṅganāthaḥ 
SA_GK19_uddkokpu-71	puṇyānasyāstaṭabhuvi purīkharvaṭagrāmaruddhān udyānadruprasavasurabhīn hosalān gāhamānaḥ /	puṇyān asyāḥ taṭa bhuvi purī kharvaṭa grāma ruddhān udyāna dru prasava surabhīn hosalān gāhamānaḥ 
SA_GK19_uddkokpu-72	lakṣmīnārāyaṇapuramiti khyātamantarmurāreḥ prāpyāvāsaṃ bhava pikapate pāvanānāṃ purogaḥ // Kok_1.36 //	lakṣmīnārāyaṇapuram iti khyātam antar murāreḥ prāpya āvāsam bhava pika pate pāvanānām purogaḥ 
SA_GK19_uddkokpu-73	tatratyānāṃ ruciracikuranyastasaugandhikānāṃ tāruṇyoṣmāñcitakucataṭīvitruṭatkañcukānām /	tatratyānām rucira cikura nyasta saugandhikānām tāruṇya ūṣma āñcita kuca taṭī vitruṭat kañcukānām 
SA_GK19_uddkokpu-74	nāsāmuktābharaṇakiraṇonmiśramandasmitānāṃ veśastrīṇāṃ bhavati vivaśo vibhramairdarpako 'pi // Kok_1.37 //	nāsā muktā ābharaṇa kiraṇa unmiśra manda smitānām veśa strīṇām bhavati vivaśaḥ vibhramaiḥ darpakaḥ 
SA_GK19_uddkokpu-75	tāścenmānagrathitahṛdayāḥ sannatān nādri yeran kāntāḥ kāntān parabhṛta kuhūkāramekaṃ vimuñca /	tāḥ ced māna grathita hṛdayāḥ san natān na ādri yeran kāntāḥ kāntān parabhṛta kuhū kāram ekam vimuñca 
SA_GK19_uddkokpu-76	santu trasyannijanijavadhūdorlatāliṅgitānāṃ yūnāmārdrasmitasahacarāstvayyapāṅgānuṣaṅgāḥ // Kok_1.38 //	santu trasyat nija nija vadhū dos latā āliṅgitānām yūnām ārdra smita sahacarāḥ tvayi apāṅga anuṣaṅgāḥ 
SA_GK19_uddkokpu-77	krīḍantīnāṃ mukharitalatāmandiraṃ khecarīṇāṃ bhūṣānādairbhuvanaviditaṃ sahyaśailaṃ śrayethāḥ /	krīḍantīnām mukharita latā mandiram khecarīṇām bhūṣā nādaiḥ bhuvana viditam sahya śailam śrayethāḥ 
SA_GK19_uddkokpu-78	kṣatradhvaṃsāt svayamuparato viprasātkṛtya kṛtsnaṃ pṛthvīcakraṃ bhṛgukulapatiryattaṭe sannidhatte // Kok_1.39 //	kṣatra dhvaṃsāt svayam uparataḥ viprasātkṛtya kṛtsnam pṛthvī cakram bhṛgu kula patiḥ yat taṭe sannidhatte 
SA_GK19_uddkokpu-79	tvañcaddhūmān davahutabhujo jvālamālājaṭālān valgadbhṛṅgān vanaviṭapino bhāsurān pallavaughaiḥ /	tu añcat dhūmān dava hutabhujaḥ jvāla mālā jaṭālān valgat bhṛṅgān vana viṭapinaḥ bhāsurān pallava oghaiḥ 
SA_GK19_uddkokpu-80	dṛṣṭvā dūrādanuminutamāmuṣṇaśītaiḥ samīraiḥ sandigdhāyāṃ vipadi sahasāvṛttirārtiṃ hi sūte // Kok_1.40 //	dṛṣṭvā dūrāt anuminutamām uṣṇa śītaiḥ samīraiḥ sandigdhāyām vipadi sahasā āvṛttiḥ ārtim hi sūte 
SA_GK19_uddkokpu-81	dṛṣṭvā tatrāmalakadharaṇīmandiraṃ śārṅgapāṇiṃ tasmācchailāttaṭamavataran kiñcidākuñcya pakṣau /	dṛṣṭvā tatra āmalaka dharaṇī mandiram śārṅgapāṇim tasmāt śailāt taṭam avataran kiñcid ākuñcya pakṣau 
SA_GK19_uddkokpu-82	kūle 'mbhodheḥ kramukakalilāṃ keralakṣoṇimagre paśya sphītāṃ bhṛgusutabhujāvikramopakramaṃ yā // Kok_1.41 //	kūle mbhodheḥ kramuka kalilām kerala kṣoṇim agre paśya sphītām bhṛgusuta bhujā vikrama upakramam yā 
SA_GK19_uddkokpu-83	prāptavyaste yadi kṛtamaho vāṅmayītīravāsī devo dakṣādhvaravimathanoḍḍāmaraścandracūḍaḥ /	prāptavyaḥ te yadi kṛta mahaḥ vāṅmayī tīra vāsī devaḥ dakṣa adhvara vimathana uḍḍāmaraḥ candracūḍaḥ 
SA_GK19_uddkokpu-84	āste śātatriśikhaśikhayā dārukaṃ jaghnuṣī sā yasyādūre mṛgapatiśirastasthuṣī bhadrakālī // Kok_1.42 //	āste śāta triśikha śikhayā dārukam jaghnuṣī sā yasya adūre mṛgapati śiraḥ tasthuṣī bhadra kālī 
SA_GK19_uddkokpu-85	siktaḥ svacchairjharajalakaṇaistaṃ bhaja vyomni tiṣṭhan muktācchannāsitanavapaṭīkāyamānāyamānaḥ /	siktaḥ su acchaiḥ jhara jala kaṇaiḥ tam bhaja vyomni tiṣṭhan 
SA_GK19_uddkokpu-86	dhvāṅkṣabhrāntyā yadi parijanāstvāṃ samutsārayeran kūjāṃ kiñcit kuru nanu girā vyajyate sannasaṃśca // Kok_1.43 //	dhvāṅkṣa bhrāntyā yadi parijanāḥ tvām samutsārayeran kūjām kiñcid kuru nanu girā vyajyate san asan ca 
SA_GK19_uddkokpu-87	itthaṃ bhaktyā puramathanamārādhya labdhaprasādaḥ kṛṣṭaḥ kṛṣṭaḥ pathi pathi sakhe keralīnāṃ kaṭākṣaiḥ /	ittham bhaktyā pura mathanam ārādhya labdha prasādaḥ kṛṣṭaḥ kṛṣṭaḥ pathi pathi sakhe keralīnām kaṭākṣaiḥ 
SA_GK19_uddkokpu-88	uccaiḥ saudhairuḍugaṇagatīrūrdhvamutsārayantīṃ phullārāmāṃ praviśa puralīkṣmābhṛtāṃ rājadhānīm // Kok_1.44 //	uccais saudhaiḥ uḍu gaṇa gatīḥ ūrdhvam utsārayantīm phulla ārāmām praviśa puralī kṣmābhṛtām rājadhānīm 
SA_GK19_uddkokpu-89	yeṣāṃ vaṃśe samajani hariścandranāmā narendraḥ pratyāpattiḥ pataga yadupajñaṃ ca kaumārilānām /	yeṣām vaṃśe samajani hariścandra nāmā narendraḥ pratyāpattiḥ pataga yad upajñam ca kaumārilānām 
SA_GK19_uddkokpu-90	yuddhe yeṣāmahitahataye caṇḍikā sannidhatte teṣāmeṣāṃ stutiṣu na bhavet kasya vaktraṃ pavitram // Kok_1.45 //	yuddhe yeṣām ahita hataye caṇḍikā sannidhatte teṣām eṣām stutiṣu na bhavet kasya vaktram pavitram 
SA_GK19_uddkokpu-91	putrasyāsau priyasakha iti prītigarbhaiḥ kaṭākṣair dṛṣṭastasyāṃ puri viharatā rukmiṇīvallabhena /	putrasya asau priya sakhaḥ iti prīti garbhaiḥ kaṭākṣaiḥ dṛṣṭaḥ tasyām puri viharatā rukmiṇī vallabhena 
SA_GK19_uddkokpu-92	tasyaivāgre sadayamabalālūnasūnapravāle bālodyāne kvacana viharan mārgakhedaṃ vijahyāḥ // Kok_1.46 //	tasya eva agre sat ayam abalā lūna sūna pravāle bāla udyāne kvacana viharan mārga khedam vijahyāḥ 
SA_GK19_uddkokpu-93	kelīyānakvaṇitaraśanā komalābhyāṃ padābhyām ālīhastārpitakaratalā tatra cedāgatā syāt /	kelī yāna kvaṇita raśanā komalābhyām padābhyām ālī hasta arpita kara talā tatra ced āgatā syāt 
SA_GK19_uddkokpu-94	svātī nāma kṣitipatisutā sevituṃ devamasyāḥ svairālāpaistava pika girāṃ kāpi śikṣā bhavitrī // Kok_1.47 //	svātī nāma kṣitipati sutā sevitum devam asyāḥ svaira ālāpaiḥ tava pika girām kā api śikṣā bhavitrī 
SA_GK19_uddkokpu-95	tāmāyāntīṃ stanabharaparitrastabhugnāvalagnāṃ svedacchedacchuritavadanāṃ śroṇibhāreṇa khinnām /	tām āyāntīm stana bhara paritrasta bhugna avalagnām sveda cheda churita vadanām śroṇi bhāreṇa khinnām 
SA_GK19_uddkokpu-96	kiñciccañcūkalitakalikāśīthubhāreṇa siñceś cañcaccillīcalanasubhagān lapsyase 'syāḥ kaṭākṣān // Kok_1.48 //	kiñcid cañcū kalita kalikā śīthu bhāreṇa siñceḥ cañcat cillī calana subhagān lapsyase syāḥ kaṭākṣān 
SA_GK19_uddkokpu-97	kañcitkālaṃ dhutakisalayācchādanaṃ saprakampaṃ pratyākhyātabhramarataruṇā mañjarī bhujyamānā /	kañcid kālam dhuta kisalaya ācchādanam sa prakampam pratyākhyāta bhramara taruṇā mañjarī bhujyamānā 
SA_GK19_uddkokpu-98	yātrodyukte subhaga bhavati vyañjayedātmasādaṃ muktāścyotanmadhurasamiṣānmuñcatī bāṣpaleśam // Kok_1.49 //	yātrā udyukte subhaga bhavati vyañjayet ātma sādam mukta āścyotat madhu rasa miṣāt muñcatī bāṣpa leśam 
SA_GK19_uddkokpu-99	digyātavyā yadapi bhavato dakṣiṇā rakṣaṇārthaṃ matprāṇānāṃ punarapi sakhe paścimāmeva yāyāḥ /	diś yātavyā yat api bhavataḥ dakṣiṇā rakṣaṇa artham mad prāṇānām punar api sakhe paścimām eva yāyāḥ 
SA_GK19_uddkokpu-100	dhūtārāmaṃ mukuṭataṭinīmārutaistatra śambhoḥ sampadgrāmaṃ yadi na bhajase janmanā kiṃ bhṛtena // Kok_1.50 //	dhūta ārāmam mukuṭa taṭinī mārutaiḥ tatra śambhoḥ sampad grāmam yadi na bhajase janmanā kim bhṛtena 
SA_GK19_uddkokpu-101	saudhaistuṅgairhasadiva sudhākṣālitai rājatādriṃ tejorāśeḥ praviśa bhavanaṃ dhūrjaṭerūrjitaṃ tat /	saudhaiḥ tuṅgaiḥ hasat iva sudhā kṣālitaiḥ rājatādrim tejorāśeḥ praviśa bhavanam dhūrjaṭeḥ ūrjitam tat 
SA_GK19_uddkokpu-102	pārśve pārśve paricitanamaskārajātaśramāṇāṃ kṣmādevānāṃ kṣaṇamanubhavaṃstālavṛntasya līlām // Kok_1.51 //	pārśve pārśve paricita namaskāra jāta śramāṇām kṣmā devānām kṣaṇam anubhavan tālavṛntasya līlām 
SA_GK19_uddkokpu-103	utkīrṇānāṃ kanakavalabhīṣūdgato viṣkirāṇāṃ tyaktāśaṅkaṃ praṇama giriśaṃ dhyānaniṣkampagātraḥ /	utkīrṇānām kanaka valabhīṣu udgataḥ viṣkirāṇām tyakta āśaṅkam praṇama giriśam dhyāna niṣkampa gātraḥ 
SA_GK19_uddkokpu-104	kaṇṭhacchāyā pratiphalati kiṃ bharturityadriputryā nidhyātaḥ san kutukanibhṛtairnetrapātaiḥ pavitraiḥ // Kok_1.52 //	kaṇṭha chāyā pratiphalati kim bhartuḥ iti adri putryā nidhyātaḥ san kutuka nibhṛtaiḥ netra pātaiḥ pavitraiḥ 
SA_GK19_uddkokpu-105	śrīnandibhrūniyamitamithorodhamābaddhasevān brahmendrādyān kvacana vibudhān sādaraṃ vīkṣamāṇaḥ /	śrī nandi bhrū niyamita mithas rodham ābaddha sevān brahma indra ādyān kvacana vibudhān sa ādaram vīkṣamāṇaḥ 
SA_GK19_uddkokpu-106	gāyantīnāṃ kvacidapi sakhe komalān kinnarīṇāṃ vīṇārāvānupaśṛṇu bhavatkūjitenāviśiṣṭān // Kok_1.53 //	gāyantīnām kvacid api sakhe komalān kinnarīṇām vīṇā rāvān upaśṛṇu bhavat kūjitena a viśiṣṭān 
SA_GK19_uddkokpu-107	divyaiśvaryaṃ diśasi bhajatāṃ vartase bhikṣamāṇo gaurīmaṅke vahasi bhasitaṃ pañcabāṇaṃ cakartha /	divya aiśvaryam diśasi bhajatām vartase bhikṣamāṇaḥ gaurīm aṅke vahasi bhasitam pañcabāṇam cakartha 
SA_GK19_uddkokpu-108	kṛtsnaṃ vyāpya sphurasi bhuvanaṃ mṛgyase cāgamāntaiḥ kaste tattvaṃ prabhavati paricchettumāścaryasindho // Kok_1.54 //	kṛtsnam vyāpya sphurasi bhuvanam mṛgyase ca āgama antaiḥ kaḥ te tattvam prabhavati paricchettum āścarya sindho 
SA_GK19_uddkokpu-109	itthaṃ stutvā bahirupavanopāntamākandaśṛṅge yāvadbhānurvrajati caramaṃ bhūdharaṃ tāvadāssva /	ittham stutvā bahis upavana upānta mākanda śṛṅge yāvat bhānuḥ vrajati caramam bhūdharam tāvat āssva 
SA_GK19_uddkokpu-110	drakṣyasyanvaksaphalanayanaṃ tāṇḍavānīndumauler lāsyakrīḍālalitagirijāpāṅgasambhāvitāni // Kok_1.55 //	tāṇḍavāni indumauleḥ lāsya krīḍā lalita girijā apāṅga sambhāvitāni 
SA_GK19_uddkokpu-111	tasmin kāle balimahajuṣāṃ vāravāmālakānāṃ sthālīcakre stanataṭadhṛte sānurāge hṛdīva /	tasmin kāle bali maha juṣām vāra vāma alakānām sthālī cakre stana taṭa dhṛte sa anurāge hṛdi iva 
SA_GK19_uddkokpu-112	bimbavyājādviśati bhavati syādamuṣyeti śaṅke spaṣṭāṅkasya kṣaṇamudayagasyendubimbasya lakṣmīḥ // Kok_1.56 //	bimba vyājāt viśati bhavati syāt amuṣya iti śaṅke spaṣṭa aṅkasya kṣaṇam udaya gasya indu bimbasya lakṣmīḥ 
SA_GK19_uddkokpu-113	viṣvakkīrṇairiva paśupateḥ kandharākāntipuñjair vītāloke jagati timirairvyomanīlābjabhṛṅgaiḥ /	viṣvak kīrṇaiḥ iva paśupateḥ kandharā kānti puñjaiḥ vīta āloke jagati timiraiḥ vyoma nīla abja bhṛṅgaiḥ 
SA_GK19_uddkokpu-114	viśrāntaḥ san kvacana vipule vṛkṣaśākhākuṭumbe tāṃ tatraiva kṣapaya rajanīṃ śrāntavisrastapakṣaḥ // Kok_1.57 //	viśrāntaḥ san kvacana vipule vṛkṣa śākhā kuṭumbe tām tatra eva kṣapaya rajanīm śrānta visrasta pakṣaḥ 
SA_GK19_uddkokpu-115	velāvātāścaramajaladhervīcimāndolayantaḥ stokonnidraiḥ kumudamukulaiḥ pītamuktāḥ sarassu /	velā vātāḥ carama jaladheḥ vīcim āndolayantaḥ stoka unnidraiḥ kumuda mukulaiḥ pīta muktāḥ sarassu 
SA_GK19_uddkokpu-116	svedāṅkūrān suratajanitān subhruvāṃ corayantaḥ seviṣyante niśi parabhṛta tvāṃ sukhena prasuptam // Kok_1.58 //	sveda aṅkūrān surata janitān subhruvām corayantaḥ seviṣyante niśi parabhṛta tvām sukhena prasuptam 
SA_GK19_uddkokpu-117	prāptonmeṣe prathamaśikhariprasthadāvāgnikalpe bālāśokastabakarucire bhānavīye mayūkhe /	prāpta unmeṣe prathama śikhari prastha dāva agni kalpe bāla aśoka stabaka rucire bhānavīye mayūkhe 
SA_GK19_uddkokpu-118	prasthātuṃ tvaṃ punarapi sakhe prakramethāḥ prabhāte svātmakleśaḥ suhṛdupakṛtau tvādṛśānāṃ sukhāya // Kok_1.59 //	prasthātum tvam punar api sakhe prakramethāḥ prabhāte sva ātma kleśaḥ suhṛd upakṛtau tvādṛśānām sukhāya 
SA_GK19_uddkokpu-119	padmopāntāduṣasi ramaṇe prāpnuvatyeva pārśvaṃ madhye mārajvaraparavaśāṃ vīkṣamāṇo rathāṅgīm /	padma upāntāt uṣasi ramaṇe prāpnuvati eva pārśvam madhye māra jvara paravaśām vīkṣamāṇaḥ rathāṅgīm 
SA_GK19_uddkokpu-120	dūraṃ prāpte mayi vidhivaśāddūyamānāṃ sakhīṃ te smāraṃ smāraṃ dviguṇagamanotsāha eva dhruvaṃ syāḥ // Kok_1.60 //	dūram prāpte mayi vidhi vaśāt dūyamānām sakhīm te smāram smāram dviguṇa gamana utsāhaḥ eva dhruvam syāḥ 
SA_GK19_uddkokpu-121	dṛṣṭvā devaṃ parisarajuṣaṃ śambare bālakṛṣṇaṃ lopāmudrāsakhatilakitaṃ diṅmukhaṃ bhūṣayiṣyan /	dṛṣṭvā devam parisara juṣam śambare bālakṛṣṇam lopāmudrā sakha tilakitam diṅmukham bhūṣayiṣyan 
SA_GK19_uddkokpu-122	kolānelāvanasurabhilān yāhi yatra prathante velātītaprathitavacasaḥ śaṅkarādyāḥ kavīndrāḥ // Kok_1.61 //	kolānelāvana surabhilān yāhi yatra prathante velā atīta prathita vacasaḥ śaṅkara ādyāḥ kavi indrāḥ 
SA_GK19_uddkokpu-123	unmajjadbhiḥ punariva javāt pakṣavadbhirgirīndrair vṛndairnāvāṃ bhujapaṭalikoḍḍāmarairgāhyamānam /	unmajjadbhiḥ punar iva javāt pakṣavadbhiḥ giri indraiḥ vṛndaiḥ nāvām bhuja paṭalikā uḍḍāmaraiḥ gāhyamānam 
SA_GK19_uddkokpu-124	lakṣmījāneḥ śayanasadanaṃ puṣpavāṭaṃ purāreḥ pākasthānaṃ nikhilamarutāṃ paśya vārānnidhānam // Kok_1.62 //	lakṣmī jāneḥ śayana sadanam puṣpa vāṭam purāreḥ pākasthānam nikhila marutām paśya vārān nidhānam 
SA_GK19_uddkokpu-125	muktājālairdhavalapulinaṃ vīcimālāvikīrṇaiḥ kūlādhvānaṃ kusumitatarusnigdhamālambamānaḥ /	muktā jālaiḥ dhavala pulinam vīci mālā vikīrṇaiḥ kūla adhvānam kusumita taru snigdham ālambamānaḥ 
SA_GK19_uddkokpu-126	deśāddeśaṃ vrajasi kutukottānamugdhānanānāṃ vāmākṣīṇāṃ nayanaculakaiḥ sādaraṃ pīyamānaḥ // Kok_1.63 //	deśāt deśam vrajasi kutuka uttāna mugdha ānanānām vāma akṣīṇām nayana culakaiḥ sādaram pīyamānaḥ 
SA_GK19_uddkokpu-127	kuryāt prītiṃ tava nayanayoḥ kukkuṭakroḍanāma prāsādāgrollikhitagaganaṃ pattanaṃ tat pratītam /	kuryāt prītim tava nayanayoḥ kukkuṭakroḍa nāma prāsāda agra ullikhita gaganam pattanam tat pratītam 
SA_GK19_uddkokpu-128	yaddorvīryadraḍhimakaradībhūtarājanyavīrāḥ śūrāgraṇyaḥ śikharijaladhisvāminaḥ pālayanti // Kok_1.64 //	yad dos vīrya draḍhima karadībhūta rājanya vīrāḥ śūra agraṇyaḥ śikhari jaladhi svāminaḥ pālayanti 
SA_GK19_uddkokpu-129	gehe gehe navanavasudhākṣālitaṃ yatra saudhaṃ saudhe saudhe surabhikusumaiḥ kalpitaṃ kelitalpam /	gehe gehe nava nava sudhā kṣālitam yatra saudham saudhe saudhe surabhi kusumaiḥ kalpitam keli talpam 
SA_GK19_uddkokpu-130	talpe talpe rasaparavaśaṃ kāminīkāntayugmaṃ yugme yugme sa khalu viharan viśvavīro manobhūḥ // Kok_1.65 //	talpe talpe rasa paravaśam kāminī kānta yugmam yugme yugme sa khalu viharan viśva vīraḥ manobhūḥ 
SA_GK19_uddkokpu-131	vyarthaṃ karṇe navakuvalayaṃ vidyamāne kaṭākṣe bhāro hāraḥ stanakalaśayorbhāsure mandahāse /	vyartham karṇe nava kuvalayam vidyamāne kaṭākṣe bhāraḥ hāraḥ stana kalaśayoḥ bhāsure manda hāse 
SA_GK19_uddkokpu-132	yatra snigdheṣvapi kacabhareṣveṇaśābekṣaṇānāṃ mādyadbhṛṅge sati parimale maṅgalāya prasūnam // Kok_1.66 //	yatra snigdheṣu api mādyat bhṛṅge sati parimale maṅgalāya prasūnam 
SA_GK19_uddkokpu-133	yatra jñātvā kṛtanilayanāmindirāmātmakanyāṃ manye snehākulitahṛdayo vāhinīnāṃ vivoḍhā /	yatra jñātvā kṛta nilayanām indirām ātma kanyām manye sneha ākulita hṛdayaḥ vāhinīnām vivoḍhā 
SA_GK19_uddkokpu-134	tattaddvīpāntaraśatasamānītaratnaughapūrṇaṃ naukājālaṃ muhurupaharan vīcibhiḥ śliṣyatīva // Kok_1.67 //	tat tat dvīpa antara śata samānīta ratna ogha pūrṇam naukā jālam muhur upaharan vīcibhiḥ śliṣyati iva 
SA_GK19_uddkokpu-135	tatsaudhāgreṣvaruṇadṛṣadāṃ sāndrasindūrakalpaṃ tejaḥpuñjaṃ kisalayadhiyā carvituṃ mārabhethāḥ /	tad saudha agreṣu aruṇa dṛṣadām sāndra sindūra kalpam tejaḥ puñjam kisalaya dhiyā carvitum mā ārabhethāḥ 
SA_GK19_uddkokpu-136	dṛṣṭvā vātāyanavinihitairlocanābjaistaruṇyo valgadvakṣoruhamupacitairhastatālairhaseyuḥ // Kok_1.68 //	dṛṣṭvā vātāyana vinihitaiḥ locana abjaiḥ taruṇyaḥ valgat vakṣoruham upacitaiḥ hasta tālaiḥ haseyuḥ 
SA_GK19_uddkokpu-137	kṛṣṭvā dṛṣṭiṃ kathamapi tataḥ kautukānāṃ nidānād uḍḍīyethāḥ pathi viṭapināṃ puṣpamādhvīṃ lihānaḥ /	kṛṣṭvā dṛṣṭim katham api tatas kautukānām nidānāt uḍḍīyethāḥ pathi viṭapinām puṣpa mādhvīm lihānaḥ 
SA_GK19_uddkokpu-138	hāraṃ hāraṃ madanapṛtanākāhalaiḥ kaṇṭhanādair utkaṇṭhānāṃ janapadamṛgīlocanānāṃ manāṃsi // Kok_1.69 //	hāram hāram madana pṛtanā kāhalaiḥ kaṇṭha nādaiḥ utkaṇṭhānām janapada mṛgī locanānām manāṃsi 
SA_GK19_uddkokpu-139	brahmābhyāsapraśamitakalīn prāpya dīprān prakāśān śvetāraṇyaṃ vraja bahumataṃ dhāma mṛtyuñjayasya /	brahma abhyāsa praśamita kalīn prāpya dīprān prakāśān śveta araṇyam vraja bahu matam dhāma mṛtyuñjayasya 
SA_GK19_uddkokpu-140	dṛṣṭvā dūre sakṛdapi janā yanna paśyantyavaśyaṃ mṛtyorvaktraṃ niṭilaghaṭitabhrūkuṭīkaṃ kadācit // Kok_1.70 //	dṛṣṭvā dūre sakṛt api janāḥ yat na paśyanti avaśyam mṛtyoḥ vaktram niṭila ghaṭita bhrūkuṭīkam kadācid 
SA_GK19_uddkokpu-141	sevyaṃ śambhoraruṇamurasastāḍanāddaṇdapāṇeḥ pādāmbhojaṃ śikharitanayāpāṇisaṃvāhayogyam /	sevyam śambhoḥ aruṇam urasaḥ tāḍanāt daṇda pāṇeḥ pāda ambhojam śikhari tanayā pāṇi saṃvāha yogyam 
SA_GK19_uddkokpu-142	yenākrānte sati giripatau loṣṭamānāsyacakraś cakrandādhaḥkṛtabhujavano rakṣasāṃ cakravartī // Kok_1.71 //	yena ākrānte sati giripatau loṣṭa māna āsya cakraḥ cakranda adhas kṛta bhuja vanaḥ rakṣasām cakravartī 
SA_GK19_uddkokpu-143	pārśve yasya pravahati nilā nāma kallolinī sā sandhyānṛttabhramiṣu patitā mastakājjāhnavīva /	pārśve yasya pravahati nāma kallolinī sā sandhyā nṛtta bhramiṣu patitā mastakāt jāhnavī iva 
SA_GK19_uddkokpu-144	nāvākṣetrapraṇayi ramayākrāntadormadhyamāste kūle yasyāḥ kuvalayadalaśyāmalaṃ dhāma kiñcit // Kok_1.72 //	nāvā kṣetra praṇayi ramayā ākrānta dos madhyam āste kūle yasyāḥ kuvalaya dala śyāmalam dhāma kiñcid 
SA_GK19_uddkokpu-145	sākaṃ kāntairmilati lalitaṃ keralīnāṃ kadambe matpreyasyāḥ priyasakha mahāmāghasevāgatāyāḥ /	sākam kāntaiḥ milati lalitam keralīnām kadambe mad preyasyāḥ priya sakha mahā māgha sevā āgatāyāḥ 
SA_GK19_uddkokpu-146	pāyaṃ pāyaṃ mukhaparimalaṃ mohanaṃ yatra mattāḥ prāyo 'dyāpi bhramarakalabhā naiva jighranti padmān // Kok_1.73 //	pāyam pāyam mukha parimalam mohanam yatra mattāḥ prāyas dyā api bhramara kalabhāḥ nā eva jighranti padmān 
SA_GK19_uddkokpu-147	śaivālaughacchuritakamalā saikatasraṃsihaṃsā nītā kārśyaṃ tapanakiraṇairvāsareṣveṣu sindhuḥ /	śaivāla ogha churita kamalā saikata sraṃsi haṃsā nītā kārśyam tapana kiraṇaiḥ vāsareṣu eṣu sindhuḥ 
SA_GK19_uddkokpu-148	ākīrṇāsyāmalakanikaraiḥ śroṇivibhraṃśikāñcīṃ manye dīnāṃ virahadaśayā preyasīṃ me 'nuyāyāt // Kok_1.74 //	ākīrṇa asya āmalaka nikaraiḥ śroṇi vibhraṃśi kāñcīm manye dīnām viraha daśayā preyasīm me nuyāyāt 
SA_GK19_uddkokpu-149	śāstā tasyā yadi taṭapathaiḥ śambarakroḍavāsī tiṣṭhannaśve javini mṛgayākautukī sañcareta /	śāstā tasyāḥ yadi taṭa pathaiḥ śambara kroḍa vāsī tiṣṭhan aśve javini mṛgayā kautukī sañcareta 
SA_GK19_uddkokpu-150	lumpestasya śramajalakaṇān komalaiḥ pakṣavātair bhūyāt prītyai laghu ca samaye sevanaṃ hi prabhūṇām // Kok_1.75 //	lumpeḥ tasya śramajala kaṇān komalaiḥ pakṣa vātaiḥ bhūyāt prītyai laghu ca samaye sevanam hi prabhūṇām 
SA_GK19_uddkokpu-151	sarvotkṛṣṭā jagati viditāḥ keraleṣu dvijendrā vallīkauṇyostadapi mahimā kāpi madhyaśritānām /	sarva utkṛṣṭāḥ jagati viditāḥ keraleṣu dvijendrāḥ vallīka oṇyoḥ tat api mahimā kā api madhya śritānām 
SA_GK19_uddkokpu-152	tatrāpyasyāḥ salilapavanā yatra yatra prathante teṣāṃ teṣāmatiśayajuṣaḥ śīlavidyānubhāvāḥ // Kok_1.76 //	tatra api asyāḥ salila pavanāḥ yatra yatra prathante teṣām teṣām atiśaya juṣaḥ śīla vidyā anubhāvāḥ 
SA_GK19_uddkokpu-153	īṣṭe teṣāṃ stutiṣu na guruḥ kā kathālpīyasāṃ no bhrātarbhūyaḥ śṛṇu parimitaṃ prastutādyāvaśeṣam /	īṣṭe teṣām stutiṣu na guruḥ kā kathā alpīyasām naḥ bhrātar bhūyas śṛṇu parimitam prastuta ādya avaśeṣam 
SA_GK19_uddkokpu-154	tāmuttīrṇaḥ saritamamṛtasyandimākandavṛndān deśān pūtān pata guṇagaṇairnetranārāyaṇīyaiḥ // Kok_1.77 //	tām uttīrṇaḥ saritam amṛta syandi mākanda vṛndān deśān pūtān pata guṇa gaṇaiḥ netra nārāyaṇīyaiḥ 
SA_GK19_uddkokpu-155	yaḥ prākpāṇigrahaṇasamaye śambhunā sānukampaṃ haste kṛtvā kathamapi śanairaśmapṛṣṭhe nyadhāyi /	yaḥ prāk pāṇigrahaṇa samaye śambhunā sa anukampam haste kṛtvā katham api śanais aśma pṛṣṭhe nyadhāyi 
SA_GK19_uddkokpu-156	draṣṭavyo 'sau kisalayamṛdurmuktipuryālayāyāḥ kātyāyanyā mahiṣamathanoḍḍāmaraḥ pādapadmaḥ // Kok_1.78 //	draṣṭavyaḥ u sau kisalaya mṛduḥ mukti purī ālayāyāḥ kātyāyanyāḥ mahiṣa mathana uḍḍāmaraḥ pāda padmaḥ 
SA_GK19_uddkokpu-157	kiñcitpūrvaṃ raṇakhalabhuvi śrīmadadhyakṣayethās tanmīmāṃsādvayakulaguroḥ sadma puṇyaṃ maharṣeḥ /	kiñcid pūrvam raṇa khala bhuvi tat mīmāṃsā dvaya kula guroḥ sadma puṇyam mahā ṛṣeḥ 
SA_GK19_uddkokpu-158	vidvadvṛnde vivaditumanasyāgate yatra śaśvad- vyākhyāśālāvalabhinilayastiṣṭhate kīrasaṅghaḥ // Kok_1.79 //	vidvat vṛnde vivaditu manasi āgate yatra śaśvat vyākhyā śālā valabhi nilayaḥ tiṣṭhate kīra saṅghaḥ 
SA_GK19_uddkokpu-159	śāstravyākhyā hariharakathā satkriyābhyāgatānām ālāpo vā yadi saha budhairākṣipedasya cetaḥ /	śāstra vyākhyā hari hara kathā satkriyā abhyāgatānām ālāpaḥ vā yadi saha budhaiḥ ākṣipet asya cetaḥ 
SA_GK19_uddkokpu-160	tadvisrabdhadvijaparivṛte niṣkuṭādrau niṣaṇṇaḥ kokūyethāḥ sa khalu madhurāṃ sūktimākarṇya tuṣyet // Kok_1.80 //	tad visrabdha dvija parivṛte niṣkuṭa adrau niṣaṇṇaḥ kokūyethāḥ sa khalu madhurām sūktim ākarṇya tuṣyet 
SA_GK19_uddkokpu-161	ślāghyacchandasthitimayi mayā śobhane 'rthe niyuktaṃ śrāvyaṃ śabdaiḥ sarasasumanobhājamabhrāntavṛttim /	ślāghya chanda sthitim ayi mayā śobhane rthe niyuktam śrāvyam śabdaiḥ sarasa sumanaḥ bhājam abhra anta vṛttim 
SA_GK19_uddkokpu-162	dūraprāptyā praśithilamiva tvāṃ sakhe kāvyakalpaṃ dhīmān paśyet sa yadi nanu te śuddha eva pracāraḥ // Kok_1.81 //	dūra prāptyā praśithilam iva tvām sakhe kāvya kalpam dhīmān paśyet sa yadi nanu te śuddhaḥ eva pracāraḥ 
SA_GK19_uddkokpu-163	pārśvādasya pracalitavataḥ pāvanānāharantaḥ kundasvacchān vṛṣapatimukhāsaktaromanthaphenān /	pārśvāt asya pracalitavataḥ pāvanān āharantaḥ kunda su acchān vṛṣapati mukha āsakta romantha phenān 
SA_GK19_uddkokpu-164	chindyustāpaṃ tava vṛṣapurīsaṅginaḥ śaṅkarāṅka- krīḍadgaurīkacataralanodgandhayo gandhavāhāḥ // Kok_1.82 //	chindyuḥ tāpam tava vṛṣa purī saṅginaḥ śaṅkara aṅka krīḍat gaurī kaca taralana udgandhayaḥ gandhavāhāḥ 
SA_GK19_uddkokpu-165	pūrvo bhāgaḥ stanabharanataḥ prekṣyate ceccalākṣaḥ paścādbhāgo lalitacikuro dṛśyate no nitambī /	pūrvaḥ bhāgaḥ stana bhara nataḥ prekṣyate ced cala akṣaḥ paścāt bhāgaḥ lalita cikuraḥ dṛśyate naḥ nitambī 
SA_GK19_uddkokpu-166	itthaṃ gauryā yugapadubhayaṃ draṣṭukāmo 'ṣṭamūrtir mūrtidvandvaṃ vahati bhagavān yaḥ sa muktyai niṣevyaḥ // Kok_1.83 //	ittham gauryāḥ yugapad ubhayam draṣṭu kāmaḥ aṣṭamūrtiḥ mūrti dvandvam vahati bhagavān yaḥ sa muktyai niṣevyaḥ 
SA_GK19_uddkokpu-167	bhūṣābhogiśvasitapavanaiḥ phālanetre pradīpte svinnasyendoramṛtapṛṣatairūrjitaṃ nirgaladbhiḥ /	bhūṣā bhogi śvasita pavanaiḥ phāla netre pradīpte svinnasya indoḥ amṛta pṛṣataiḥ ūrjitam nirgaladbhiḥ 
SA_GK19_uddkokpu-168	maulau yasya druhiṇaśirasāṃ maṇḍalaṃ maṇḍapāntaḥ kṣmādevānāṃ śrutipadajuṣāṃ saṃśayānucchinatti // Kok_1.84 //	maulau yasya druhiṇa śirasām maṇḍalam maṇḍapa antar kṣmā devānām śruti pada juṣām saṃśayān ucchinatti 
SA_GK19_uddkokpu-169	dvāropāntasthitikṛdaṇimāpāṅgadattehitārthair āśāpālairnibiḍitabahiḥprāṅgaṇaṃ sevamānaiḥ /	dvāra upānta sthiti kṛt aṇima apāṅga datta īhita arthaiḥ āśāpālaiḥ nibiḍita bahis prāṅgaṇam sevamānaiḥ 
SA_GK19_uddkokpu-170	tasyādūre kanakabhavanaṃ pakṣapātāt praviṣṭaḥ sampanmūrtiṃ praṇama girijāṃ sā hi viśvasya mātā // Kok_1.85 //	tasya adūre kanaka bhavanam pakṣapātāt praviṣṭaḥ sampad mūrtim praṇama girijām sā hi viśvasya mātā 
SA_GK19_uddkokpu-171	saṃsarpadbhistanurucibharaiḥ saṅgamagrāmaśaures tāpiñchābhaiḥ stabakitatalaṃ gāhamāno vihāyaḥ /	saṃsarpadbhiḥ tanu ruci bharaiḥ saṅgama grāma śaureḥ tāpiñcha ābhaiḥ stabakita talam gāhamānaḥ vihāyaḥ 
SA_GK19_uddkokpu-172	tulyacchāyasmṛtanavatamālāvalīvāsasaukhyo manye lokaiḥ kṣaṇamiva pṛthaṅno vibhāviṣyase tvam // Kok_1.86 //	tulya chāyā smṛta nava tamāla āvalī vāsa saukhyaḥ manye lokaiḥ kṣaṇam iva pṛthak naḥ tvam 
SA_GK19_uddkokpu-173	kālīvāsaṃ bhaja pathi mahat kānanaṃ yatra śaśvat sevāyāte tridaśanikare śrāddhadevaupavāhyam /	kālī vāsam bhaja pathi mahat kānanam yatra śaśvat sevā āyāte tridaśa nikare śrāddhadeva aupavāhyam 
SA_GK19_uddkokpu-174	bhūtairbhedyo balimahiṣa ityudbhaṭaiḥ kṛṣṭaśṛṅge rajjugrāhaṃ rudati vijayā rūḍhahāsaṃ ruṇaddhi // Kok_1.87 //	bhūtaiḥ bhedyaḥ bali mahiṣaḥ iti udbhaṭaiḥ kṛṣṭa śṛṅge rajju grāham rudati vijayā rūḍha hāsam ruṇaddhi 
SA_GK19_uddkokpu-175	ramyāṃ harmyadhvajapaṭamarudvījitabradhnayugyām agre paśyāñjanakhalapurīmāśritāṃ śaṅkareṇa /	ramyām harmya dhvaja paṭa marut vījita bradhna yugyām agre paśya añjana khala purīm āśritām śaṅkareṇa 
SA_GK19_uddkokpu-176	yatrāśliṣṭo varayuvatibhiścumbati svinnagaṇḍaṃ cūrṇīvātaḥ priya iva ratiśrāntamāsyāravindam // Kok_1.88 //	yatra āśliṣṭaḥ vara yuvatibhiḥ cumbati svinna gaṇḍam cūrṇī vātaḥ priyaḥ iva rati śrāntam āsya aravindam 
SA_GK19_uddkokpu-177	sā ca prekṣyā saridanupadaṃ yatra kalmāṣitāyāṃ majjanmāhodayapuravadhūkaṇṭhakastūrikābhiḥ /	sā ca prekṣyā sarit anupadam yatra kalmāṣitāyām 
SA_GK19_uddkokpu-178	raktāḥ padmāḥ kuvalayavanīsāmyamāpadyamānā vijñāyante sphuṭamahimadhāmodaye jṛmbhamāṇe // Kok_1.89 //	raktāḥ padmāḥ kuvalaya vanī sāmyam āpadyamānāḥ vijñāyante sphuṭa mahima dhāma udaye jṛmbhamāṇe 
SA_GK19_uddkokpu-179	cārusvacchā śapharanayanā cakravākastanaśrīḥ kallolabhrūḥ kamalavadanā kamraśaivālakeśā /	cāru su acchā śaphara nayanā cakravāka stana śrīḥ kallola bhrūḥ kamala vadanā kamra śaivāla keśā 
SA_GK19_uddkokpu-180	saṃsevyā syāt sarasamadhurā sānukūlāvatīrṇair durgāhānyairiti hi saraṇiḥ kāpi gāmbhīryabhājām // Kok_1.90 //	saṃsevyā syāt sarasa madhurā sa anukūlā avatīrṇaiḥ durgāhā anyaiḥ iti hi saraṇiḥ kā api gāmbhīrya bhājām 
SA_GK19_uddkokpu-181	tvayyākāśe subhaga taṭinīṃ lambamāne salīlaṃ bimbaṃ dṛṣṭvā payasi maṇibhaṅgāmale kampamānam /	tvayi ākāśe subhaga taṭinīm lambamāne sa līlam bimbam dṛṣṭvā payasi maṇi bhaṅga amale kampamānam 
SA_GK19_uddkokpu-182	vīcīvegapracaladasitāmbhojinīgucchabuddhyā kūjaṃ kūjaṃ madhuramalayaḥ kokila vyālaperan // Kok_1.91 //	vīcī vega pracalat asita ambhojinī guccha buddhyā kūjam kūjam madhuram alayaḥ kokila vyālaperan 
SA_GK19_uddkokpu-183	tīraṃ tasyāḥ prati gatavato dakṣiṇaṃ tatkṣaṇaṃ te deśaḥ sarvātiśayivibhavo dṛkpathetaḥ pratheta /	tīram tasyāḥ prati gatavataḥ dakṣiṇam tad kṣaṇam te deśaḥ sarva atiśayi vibhavaḥ dṛś pathā itas pratheta 
SA_GK19_uddkokpu-184	tāṃ jānīyā diśi diśi jayantākhyayā khyāyamānāṃ pratyādiṣṭatridivanagaraprābhavāṃ prāpyabhūmim // Kok_1.92 //	tām jānīyāḥ diśi diśi jayanta ākhyayā khyāyamānām pratyādiṣṭa tridiva nagara prābhavām prāpya bhūmim 
SA_GK19_uddkokpu-185	bālodyānaiḥ samadamahilābhuktavallīnikuñjaiḥ kelīhaṃsakṣubhitanagarabhrāntabhṛṅgaiḥ sarobhiḥ /	bāla udyānaiḥ sa mada mahilā bhukta vallī nikuñjaiḥ kelī haṃsa kṣubhita nagara bhrānta bhṛṅgaiḥ sarobhiḥ 
SA_GK19_uddkokpu-186	ratnaśreṇīghaṭitaśikharairgopuraiḥ sā purī te prāyaḥ prajñābharaṇa sugamā syādanāveditāpi // Kok_1.93 //	ratna śreṇī ghaṭita śikharaiḥ gopuraiḥ sā purī te prāyas prajñā ābharaṇa sugamā syāt an āveditā api 
SA_GK19_uddkokpu-187	uttarabhāgaḥ	uttarabhāgaḥ 
SA_GK19_uddkokpu-188	lakṣmījanmasthitimanupamaiḥ pūritāṃ ratnajālair bhūbhṛdgarbhāṃ prakaṭitakaleśodayaślāghyavṛddhim /	lakṣmī janma sthitim anupamaiḥ pūritām ratna jālaiḥ bhūbhṛt garbhām prakaṭita kalā īśa udaya ślāghya vṛddhim 
SA_GK19_uddkokpu-189	pāthorāśestanumiva parāṃ manyamāno viśālāṃ yāmadhyāste sa khalu nigamāmbhojabhṛṅgo rathāṅgī // Kok_2.1 //	pāthaḥ rāśeḥ tanum iva parām manyamānaḥ viśālām yām adhyāste sa khalu nigama ambhoja bhṛṅgaḥ rathāṅgī 
SA_GK19_uddkokpu-190	vaktraupamyaṃ vahati vimalaṃ paśya pārśve sudhāṃśoḥ paścādbhāgaṃ sumukhi ramaṇairitthamāvedyamānāḥ /	vaktra aupamyam vahati vimalam paśya pārśve sudhāṃśoḥ paścāt bhāgam su mukhi ramaṇaiḥ ittham āvedyamānāḥ 
SA_GK19_uddkokpu-191	harmye yasyāṃ hariṇanayanāḥ kurvate 'smin kalaṅkaṃ dṛṣṭvā serṣyā iva kuvalayādhyeyaśobhairapāṅgaiḥ // Kok_2.2 //	harmye yasyām hariṇa nayanāḥ kurvate smin kalaṅkam dṛṣṭvā sa īrṣyāḥ iva kuvalaya adhyeya śobhaiḥ apāṅgaiḥ 
SA_GK19_uddkokpu-192	vīthyāṃ vīthyāṃ valaripuśilābhaṅgabaddhasthalāyāṃ sammūrchadbhiḥ kiraṇapaṭalaistvadgarujjālanīlaiḥ /	vīthyām vīthyām vala ripu śilā bhaṅga baddha sthalāyām sammūrchadbhiḥ kiraṇa paṭalaiḥ tvad garut jāla nīlaiḥ 
SA_GK19_uddkokpu-193	yatrārabdhe dinakarakarairapyahārye 'ndhakāre lolākṣīṇāṃ bhavati divase nirviśaṅko 'bhisāraḥ // Kok_2.3 //	yatra ārabdhe dinakara karaiḥ api a hārye ndhakāre lola akṣīṇām bhavati divase nirviśaṅkaḥ bhisāraḥ 
SA_GK19_uddkokpu-194	yasyāṃ rātrau yuvativadanāmbhojasaundaryacauryāt satyaṃ saudhadhvajapaṭaśikhāghṛṣṭabimbe himāṃśau /	yasyām rātrau yuvati vadana ambhoja saundarya cauryāt satyam saudha dhvaja paṭa śikhā ghṛṣṭa bimbe himāṃśau 
SA_GK19_uddkokpu-195	dṛṣṭvā kṛṣṇaṃ kiṇamaṇikaṇaṃ hanta gāḍhaṃ prarūḍhaṃ mūḍho loko vadati śaśako rohito 'nyattatheti // Kok_2.4 //	dṛṣṭvā kṛṣṇam kiṇa maṇi kaṇam hanta gāḍham prarūḍham mūḍhaḥ lokaḥ vadati śaśakaḥ rohitaḥ 
SA_GK19_uddkokpu-196	vīcīkṣiptā iva suradhunībālaśaivālamālā yatrodīrṇā maratakarucaścandraśālātalebhyaḥ /	vīcī kṣiptāḥ iva suradhunī bāla śaivāla mālāḥ yatra udīrṇāḥ marataka rucaḥ candraśālā talebhyaḥ 
SA_GK19_uddkokpu-197	ghāsabhrāntyā gaganapadavīdīrghapānthāyamānāś cañcatprothaṃ taraṇituragāścarvituṃ prārabhante // Kok_2.5 //	ghāsa bhrāntyā gagana padavī dīrgha pānthāyamānāḥ cañcat protham taraṇi turagāḥ carvitum prārabhante 
SA_GK19_uddkokpu-198	yatrodyāne malinitadiśākuñjapuñje tarūṇāṃ śṛṅge lagnā bhramarapaṭalīnirviśeṣāḥ payodāḥ /	yatra udyāne malinita diśā kuñja puñje tarūṇām śṛṅge lagnāḥ bhramara paṭalī nirviśeṣāḥ payodāḥ 
SA_GK19_uddkokpu-199	vāpīṣvambūnyadhikasurabhīṇyutsṛjanti svakāle sopānāgrasphaṭikakiraṇojjṛmbhaṇāmreḍitāni // Kok_2.6 //	vāpīṣu ambūni adhika surabhīṇi utsṛjanti sva kāle sopāna agra sphaṭika kiraṇa ujjṛmbhaṇa āmreḍitāni 
SA_GK19_uddkokpu-200	anyāmagre mama maṇigṛhe bhuktavānityavādīr mugdhe kānto dhṛtanakhapadā bhittilīnā kimeṣā /	anyām agre mama maṇi gṛhe bhuktavān iti avādīḥ mugdhe kāntaḥ dhṛta nakha padā bhitti līnā kim eṣā 
SA_GK19_uddkokpu-201	itthaṃ yasyāṃ smitalavajuṣo hrepayante navoḍhāṃ sakhyastasyāstanumanupamāṃ bimbitāṃ darśayantyaḥ // Kok_2.7 //	ittham yasyām smita lava juṣaḥ hrepayante nava ūḍhām sakhyaḥ tasyāḥ tanum anupamām bimbitām darśayantyaḥ 
SA_GK19_uddkokpu-202	cillīvalyā dhanuṣi ghaṭite kṣipta evekṣukāṇḍo netropānte vahati śaratāṃ nyastamevāravindam /	cillī valyā dhanuṣi ghaṭite kṣiptaḥ evā ikṣu kāṇḍaḥ netra upānte vahati śara tām nyastam evā aravindam 
SA_GK19_uddkokpu-203	romāvalyāmapi guṇadaśāṃ yatra bimbādharāṇāṃ bibhrāṇāyāṃ madanavibhunā bhraṃśitaivālimālā // Kok_2.8 //	romāvalyām api guṇa daśām yatra bimba adharāṇām bibhrāṇāyām madana vibhunā bhraṃśitā eva ali mālā 
SA_GK19_uddkokpu-204	śṛṅgārābdhiplava iva galadveṇi kamprastanaṃ tat bhraśyannīvi sthitamiti viṭā vīkṣya saṃśliṣya yatra /	śṛṅgāra abdhi plavaḥ iva galat veṇi kampra stanam tat bhraśyat nīvi sthitam iti viṭāḥ vīkṣya saṃśliṣya yatra 
SA_GK19_uddkokpu-205	mugdhākṣīṇāṃ mukulitadṛśāṃ mohanāḍambarānte bhūyaḥ śrāntaṃ punarapi ratodyogamudvelayanti // Kok_2.9 //	mugdha akṣīṇām mukulita dṛśām mohana āḍambara ante bhūyas śrāntam punar api rata udyogam udvelayanti 
SA_GK19_uddkokpu-206	yasyāṃ meghā harimaṇiśilāharmyaparyantabhājo na jñāyeran śravaṇasubhagaṃ garjitaṃ cenna dadyuḥ /	yasyām meghāḥ hari maṇi śilā harmya paryanta bhājaḥ na jñāyeran śravaṇa subhagam garjitam ced na dadyuḥ 
SA_GK19_uddkokpu-207	vidyudvallī punarapi navārabdhasaṃbhogalīlā- vellatkāntāvipulajaghanasrastakāñcīsamaiva // Kok_2.10 //	vidyut vallī punar api nava ārabdha saṃbhoga līlā vellat kāntā vipula jaghana srasta kāñcī samā eva 
SA_GK19_uddkokpu-208	tasyāṃ lakṣmīramaṇanilayaṃ dakṣiṇenekṣaṇīyaṃ matkāntāyāḥ sadanamabhito veṣṭitaṃ ratnasālaiḥ /	tasyām lakṣmīramaṇa nilayam dakṣiṇena īkṣaṇīyam mad kāntāyāḥ sadanam abhitas veṣṭitam ratna sālaiḥ 
SA_GK19_uddkokpu-209	madhye saudhaṃ kanakaghaṭitaṃ bibhradūḍhacchadaughe yasminnambhoruha iva kanatkarṇike khelati śrīḥ // Kok_2.11 //	madhye saudham kanaka ghaṭitam bibhrat ūḍha chada oghe yasmin ambhoruhe iva kanat karṇike khelati śrīḥ 
SA_GK19_uddkokpu-210	māhābhāgyaṃ ratipatibhujāḍambaraḥ paunaruktyāt kalyāṇaughaḥ sphurati rasikānantatāpyatra hīti /	māhābhāgyam ratipati bhuja āḍambaraḥ paunaruktyāt kalyāṇa oghaḥ sphurati rasika ananta tā api atra hi iti 
SA_GK19_uddkokpu-211	eṣāmādyakṣaragaṇamupādāya baddhena nāmnā mānyaṃ mārakkaranilayanaṃ yatkavīndrā gṛṇanti // Kok_2.12 //	eṣām ādi akṣara gaṇam upādāya baddhena nāmnā mānyam mārakkara nilayanam yat kavi indrāḥ gṛṇanti 
SA_GK19_uddkokpu-212	līlāvāpī lasati lalitā tatra sopānamārge māṇikyāṃśusphuraṇasatatasmeranālīkaṣaṇḍā /	līlā vāpī lasati lalitā tatra sopāna mārge māṇikya aṃśu sphuraṇa satata smera nālīka ṣaṇḍā 
SA_GK19_uddkokpu-213	yatrāyāntyāḥ payasi vimale snātumasmatpriyāyā manye yānābhyasanavidhaye mallikākṣā vasanti // Kok_2.13 //	yatra āyāntyāḥ payasi vimale snātum asmad priyāyāḥ manye yāna abhyasana vidhaye mallikākṣāḥ vasanti 
SA_GK19_uddkokpu-214	tasyāstīre punarupavanaṃ tatra cūto 'sti potas tvajjatīyaiḥ pika parivṛtaḥ pallavāsvādalubdhaiḥ /	tasyāḥ tīre punar upavanam tatra cūtaḥ sti potaḥ tvajjatīyaiḥ pika parivṛtaḥ pallava āsvāda lubdhaiḥ 
SA_GK19_uddkokpu-215	pārśve cāsya stabakanamitā mādhavīmugdhavallī preyasyā me pariṇayamahaṃ prāpitau sādaraṃ yau // Kok_2.14 //	pārśve ca asya stabaka namitā mādhavī mugdha vallī preyasyā me pariṇayam aham prāpitau sa ādaram yau 
SA_GK19_uddkokpu-216	tasyādūre maratakatale hemabaddhālavālaḥ sikto mūle himajalabharaiścampakaḥ kaścidāste /	tasya adūre marataka tale hema baddha ālavālaḥ siktaḥ mūle hima jala bharaiḥ campakaḥ kaścid āste 
SA_GK19_uddkokpu-217	labdhvā sakhyāstava sa sukṛtī smeravaktrābjarāgaṃ sūte tasyāstanulatikayā tulyavarṇaṃ prasūnam // Kok_2.15 //	labdhvā sakhyāḥ tava sa su kṛtī smera vaktra abja rāgam sūte tasyāḥ tanu latikayā tulya varṇam prasūnam 
SA_GK19_uddkokpu-218	krīḍānṛtte bhavanaśikhināṃ dūramuktāhisaṅgā sāndracchāyāhṛtaravikarā tatra pāṭīravāṭī /	krīḍā nṛtte bhavana śikhinām dūra mukta ahi saṅgā sāndra chāyā āhṛta ravi karā tatra pāṭīra vāṭī 
SA_GK19_uddkokpu-219	madhye tasyāṃ sa khalu latikāmaṇḍapo ratnabhūmiḥ śaśvadyasmin kimapi valati smāvayoḥ premavallī // Kok_2.16 //	madhye tasyām sa khalu latikā maṇḍapaḥ ratna bhūmiḥ śaśvat yasmin kim api valati sma āvayoḥ prema vallī 
SA_GK19_uddkokpu-220	snigdhaskandhasrutamadhurasaḥ kiñca tasyopakaṇṭhe kūjadbhṛṅgaḥ kuravakataruryaḥ kuraṅgekṣaṇāyāḥ /	snigdha skandha sruta madhu rasaḥ kiñca tasya upakaṇṭhe kūjat bhṛṅgaḥ kuravaka taruḥ yaḥ kuraṅga īkṣaṇāyāḥ 
SA_GK19_uddkokpu-221	kāle kāle karikaraśirovibhramābhyāṃ bhujābhyām āśliṣṭāṅgo vahati mukulacchadmanā romabhedān // Kok_2.17 //	kāle kāle kari kara śiraḥ vibhramābhyām bhujābhyām āśliṣṭa aṅgaḥ vahati mukula chadmanā roma bhedān 
SA_GK19_uddkokpu-222	sthāneṣveṣu kvacana kathiteṣūtsukā puṣpaśayyām adhyāsīnā parijanakṛtāṃ sā na cedīkṣitā syāt /	sthāneṣu eṣu kvacana kathiteṣu utsukā puṣpa śayyām adhyāsīnā parijana kṛtām sā na ced īkṣitā syāt 
SA_GK19_uddkokpu-223	prāsādo 'syāḥ paramabhimataḥ ko 'pi māhendranīlas tasmin dṛśyā taṭidiva ghane cārurūpā priyā me // Kok_2.18 //	prāsādaḥ syāḥ param abhimataḥ kaḥ pi māhendra nīlaḥ tasmin dṛśyā taṭit iva ghane cāru rūpā priyā me 
SA_GK19_uddkokpu-224	sā netrāṇāmamṛtagulikā sṛṣṭisāro vidhātuḥ saundaryendoḥ prathamakalikā dīpikā bhūtadhātryāḥ /	sā netrāṇām amṛta gulikā sṛṣṭi sāraḥ vidhātuḥ saundarya indoḥ prathama kalikā dīpikā bhūtadhātryāḥ 
SA_GK19_uddkokpu-225	kandarpasya tribhuvanavibhoḥ kāñcanī ketuyaṣṭiḥ śṛṅgārābdheḥ śaśadharakalā jīvitaṃ me dvitīyam // Kok_2.19 //	kandarpasya tribhuvana vibhoḥ kāñcanī ketu yaṣṭiḥ śṛṅgāra abdheḥ śaśadhara kalā jīvitam me dvitīyam 
SA_GK19_uddkokpu-226	paśyannenāṃ bahalasuṣamāmaṇḍalāntarnimagnāṃ madhye 'nyāsāmapi caladṛśāṃ jñāsyase no kathaṃ tvam /	paśyan enām bahala suṣamā maṇḍala antar nimagnām madhye nyāsām api cala dṛśām jñāsyase no katham tvam 
SA_GK19_uddkokpu-227	jyotsnājālasnapitabhuvanā tārakāṇāṃ samīpe cāndrī mūrtiḥ kathaya jagato jñāpyate kena rātrau // Kok_2.20 //	jyotsnā jāla snapita bhuvanā tārakāṇām samīpe cāndrī mūrtiḥ kathaya jagataḥ jñāpyate kena rātrau 
SA_GK19_uddkokpu-228	sāndrāmodastimiranikaraścandramā niṣkalaṅkaḥ śailau haimau bhramarapaṭalīkīlito vyomabhāgaḥ /	sāndra āmodaḥ timira nikaraḥ candramāḥ niṣkalaṅkaḥ śailau haimau bhramara paṭalī kīlitaḥ vyoma bhāgaḥ 
SA_GK19_uddkokpu-229	kamraṃ cakraṃ mṛdukarikaradvandvamabje salīle sarvaṃ caitanmadanaghaṭitaṃ saumya sambhūya sābhūt // Kok_2.21 //	kamram cakram mṛdu kari kara dvandvam abje sa līle sarvam ca etat madana ghaṭitam saumya sambhūya sā abhūt 
SA_GK19_uddkokpu-230	nīcīkurvantyalasavalitā netrapātāḥ kuraṅgān vīcīgarvaṃ harati nikhilaṃ vibhramāndolitā bhrūḥ /	nīcīkurvanti alasa valitāḥ netra pātāḥ kuraṅgān vīcī garvam harati nikhilam vibhrama āndolitā bhrūḥ 
SA_GK19_uddkokpu-231	pāṇī kalpadrumakisalayaprābhavaṃ na kṣamete vāṇī tasyā vahati bhavatāṃ pañcamairbālamaitrīm // Kok_2.22 //	pāṇī kalpadruma kisalaya prābhavam na kṣamete vāṇī tasyāḥ vahati bhavatām pañcamaiḥ bāla maitrīm 
SA_GK19_uddkokpu-232	sā kāntiśceddravati kanakaṃ tanmukhaṃ cet ka induḥ sā ced bimbādharamadhuratā tiktatāmeti mādhvī /	sā kāntiḥ ced dravati kanakam tat mukham ced kaḥ induḥ sā ced bimba adhara madhura tā tikta tām eti mādhvī 
SA_GK19_uddkokpu-233	sā vā tasyā yadi tanulatā mālatī lohatulyā tau cedūrū kanakakadalīstambhayoḥ kvāpi ḍambhaḥ // Kok_2.23 //	sā vā tasyāḥ yadi tanu latā mālatī loha tulyā tau ced ūrū kanakakadalī stambhayoḥ kvāpi ḍambhaḥ 
SA_GK19_uddkokpu-234	ukteṣveva prasajati punarnavyalāvaṇyasāreṣv aṅgeṣvasyā mama kathayato hanta vācāṃ pravṛttiḥ /	ukteṣu eva prasajati punar navya lāvaṇya sāreṣu aṅgeṣu asyāḥ mama kathayataḥ hanta vācām pravṛttiḥ 
SA_GK19_uddkokpu-235	tādṛgbhūte manasi vivaśe kinnu kurvīta seyaṃ yadyacceto vimṛśati girāṃ tattadevābhidheyam // Kok_2.24 //	tādṛś bhūte manasi vivaśe kim nu kurvīta sā iyam yat yat cetaḥ vimṛśati girām tat tat eva abhidheyam 
SA_GK19_uddkokpu-236	adya prāyaḥ praṇayini mayi proṣite bhāgyadoṣāt kalpaprāyairahaha divasairebhirutkaṇṭhamānā /	adya prāyas praṇayini mayi proṣite bhāgya doṣāt kalpa prāyaiḥ ahaha divasaiḥ ebhiḥ utkaṇṭhamānā 
SA_GK19_uddkokpu-237	sañjāyeta prabalavirahodvejitā peśalāṅgī mūrchadgharmajvaraparavaśā nīlakaṇṭhīva khinnā // Kok_2.25 //	sañjāyeta prabala viraha udvejitā peśala aṅgī mūrchat gharma jvara paravaśā nīlakaṇṭhī iva khinnā 
SA_GK19_uddkokpu-238	yatrāpāṅgadyutikavacite kiñcidutsārya keśān dattaḥ premṇā dinamanu mayā dīrghikāraktapadmaḥ /	yatra apāṅga dyuti kavacite kiñcid utsārya keśān dattaḥ premṇā dinam anu mayā dīrghikā rakta padmaḥ 
SA_GK19_uddkokpu-239	tasminnasyā bhavati niyataṃ hanta cintākulāyā gaṇḍanyastaḥ karakisalayaḥ karṇajāhe 'vataṃsaḥ // Kok_2.26 //	tasmin asyāḥ bhavati niyatam hanta cintā ākulāyāḥ gaṇḍa nyastaḥ karakisalayaḥ karṇa jāhe vataṃsaḥ 
SA_GK19_uddkokpu-240	pakṣmaspandaḥ samajani sakhe paśyatormāṃ yayoḥ prāṅ- niṣpatrākṛnmayi tu vidhinā tādṛśe dūranīte /	pakṣma spandaḥ samajani sakhe paśyatoḥ mām yayoḥ prāk niṣpatra akṛt mayi tu vidhinā tādṛśe dūra nīte 
SA_GK19_uddkokpu-241	antarbāṣpacchuraṇanibhṛte sāmprataṃ te mṛgākṣyā netre dhattastuhinakaṇikādanturāmbhojadainyam // Kok_2.27 //	antar bāṣpa churaṇa nibhṛte sāmpratam te mṛga akṣyāḥ netre dhattaḥ tuhina kaṇikā dantura ambhoja dainyam 
SA_GK19_uddkokpu-242	sāndrāmodaṃ sapaṭu sadayaṃ sasmaraṃ sānutarṣaṃ sambhogānte muhurapi mayā sādaraṃ cumbito yaḥ /	sāndra āmodam sa paṭu sa dayam sa smaram sa anutarṣam sambhoga ante muhur api mayā sādaram cumbitaḥ yaḥ 
SA_GK19_uddkokpu-243	narmālāpasmitalavasudhāsecanairmucyamānas tāmyatyuṣṇaśvasitapavanaiḥ so 'ti bimbādharo 'syāḥ // Kok_2.28 //	narma ālāpa smita lava sudhā secanaiḥ mucyamānaḥ tāmyati uṣṇa śvasita pavanaiḥ saḥ ti bimba adharaḥ syāḥ 
SA_GK19_uddkokpu-244	krīḍāśailau madananṛpateḥ kāntipūrasya kokau syātāṃ tasyā dhruvamurasijau kiñcidāpāṇḍumūlau /	krīḍā śailau madana nṛpateḥ kānti pūrasya kokau syātām tasyāḥ dhruvam urasijau kiñcid āpāṇḍu mūlau 
SA_GK19_uddkokpu-245	madviśleṣaḥ śaraduḍunibhāṃ tyājayan hāramālāṃ manye bhīto vitarati tayoraśrudhārābhiranyām // Kok_2.29 //	mad viśleṣaḥ śarad uḍu nibhām tyājayan hāra mālām manye bhītaḥ vitarati tayoḥ aśru dhārābhiḥ anyām 
SA_GK19_uddkokpu-246	bhūṣāsvāsthāṃ yadapi jahatī tāṃ vahatyeva kāñcīṃ grāhaṃ grāhaṃ pṛthu pṛthu mayā mauktikaṃ gumbhitā yā /	bhūṣāsu āsthām yat api jahatī tām vahati eva kāñcīm grāham grāham pṛthu pṛthu mayā mauktikam yā 
SA_GK19_uddkokpu-247	śroṇībimbe sumahati tayā bhūṣite komalāṅgyāḥ sālāvītāṃ sa kila madano manyate rājadhānīm // Kok_2.30 //	śroṇī bimbe su mahati tayā bhūṣite komala aṅgyāḥ sāla āvītām sa kila madanaḥ manyate rājadhānīm 
SA_GK19_uddkokpu-248	maccitākhyadvipaniyamanālānayordvandvamūrvoḥ śroṇībhārādalasamadhunā jāyate khinnakhinnam /	mad cita ākhya dvipa niyamana ālānayoḥ dvandvam ūrvoḥ śroṇī bhārāt alasam adhunā jāyate khinna khinnam 
SA_GK19_uddkokpu-249	ārabdhānāṃ hara hara mayā yatra saṃvāhanānāṃ nityaṃ jātā niravadhirasāḥ ke 'pi ke 'pyantarāyāḥ // Kok_2.31 //	ārabdhānām hara hara mayā yatra saṃvāhanānām nityam jātāḥ niravadhi rasāḥ ke pi ke pi antarāyāḥ 
SA_GK19_uddkokpu-250	ādvārāntaṃ madabhigamanāśaṅkayā cañcalākṣyā yātāyātaiḥ kisalayanibhau kliśyataḥ pādapadmau /	ā dvāra antam mad abhigamana āśaṅkayā cañcala akṣyāḥ yātāyātaiḥ kisalaya nibhau kliśyataḥ pāda padmau 
SA_GK19_uddkokpu-251	mithyāgotraskhalanamasakṛt prastutaṃ hanta yābhyāṃ labdhuṃ pādapraṇatiṣu mayā hanta santāḍanāni // Kok_2.32 //	mithyā gotra skhalanam asakṛt prastutam hanta yābhyām labdhum pāda praṇatiṣu mayā hanta santāḍanāni 
SA_GK19_uddkokpu-252	yadyapyasyāḥ kraśayati vapurvallarīṃ dīpyamāno viśleṣāgnirdviguṇayati tāṃ kintu lāvaṇyalakṣmīm /	yadi api asyāḥ vapuḥ vallarīm dīpyamānaḥ viśleṣa agniḥ dvi guṇayati tām kintu lāvaṇya lakṣmīm 
SA_GK19_uddkokpu-253	taptāṃ taptāṃ nayati nitarāṃ tānavaṃ jātavedā haimīṃ lekhāmapi tu janayatyeva varṇaprakarṣam // Kok_2.33 //	taptām taptām nayati nitarām tānavam jātavedāḥ haimīm lekhām api tu janayati eva varṇa prakarṣam 
SA_GK19_uddkokpu-254	pṛthvīreṇūnalakanikare netrayorbāṣpapūraṃ haste gaṇḍaṃ sitabisalatāhārajālaṃ stanāgre /	pṛthvī reṇūn alaka nikare netrayoḥ bāṣpa pūram haste gaṇḍam sita bisa latā āhāra jālam stana agre 
SA_GK19_uddkokpu-255	śroṇyāṃ kṣaumaṃ malinamasṛṇaṃ sā vahatyeva hantety āstāmetadbahuvilapitairmāstu kālātipātaḥ // Kok_2.34 //	śroṇyām kṣaumam malina masṛṇam sā vahati eva hantā iti āstām etat bahu vilapitaiḥ mā astu kāla atipātaḥ 
SA_GK19_uddkokpu-256	sthitvā cūte prathamakathite mugdhakāntādharābhaṃ daṣṭvā svairaṃ kisalayamatha prekṣaṇīyā tvayā sā /	sthitvā cūte prathama kathite mugdha kāntā adhara ābham daṣṭvā svairam kisalayam atha prekṣaṇīyā tvayā sā 
SA_GK19_uddkokpu-257	pṛcchantī vā malayavapanaṃ praśrayānmatpravṛttiṃ madvṛttāntaṃ kathaya kaṭhinasyeti vā prārthayantī // Kok_2.35 //	pṛcchantī vā malaya vapanam praśrayāt mad pravṛttim mad vṛttāntam kathaya kaṭhinasya iti vā prārthayantī 
SA_GK19_uddkokpu-258	chinte tāpaṃ himajalamayī cāndanī kinnu carcā mandaspandāḥ kimu sukhakarā mārutāścāmarāṇām /	chinte tāpam hima jala mayī cāndanī kinnu carcā manda spandāḥ kimu sukha karāḥ mārutāḥ cāmarāṇām 
SA_GK19_uddkokpu-259	pṛcchantīnāmiti savayasāṃ sātireke 'pi tāpe smitvā ramyaṃ sakalamiti vā cittamāśvāsayantī // Kok_2.36 //	pṛcchantīnām iti savayasām sa atireke tāpe smitvā ramyam sakalam iti vā cittam āśvāsayantī 
SA_GK19_uddkokpu-260	praspandante malayapavanā rundhi jālaṃ kavāṭaiḥ śambhornāmnā śaragaṇamucaṃ bhīṣayeḥ pañcabāṇam /	praspandante malaya pavanāḥ rundhi jālam kavāṭaiḥ śambhoḥ nāmnā śara gaṇa mucam bhīṣayeḥ pañcabāṇam 
SA_GK19_uddkokpu-261	jīvañjīvaṃ visṛja carituṃ candrike candrikāyām itthaṃ ceṭīṃ sajalanayanāmādiśantī muhurvā // Kok_2.37 //	jīvañjīvam visṛja caritum candrike candrikāyām ittham ceṭīm sa jala nayanām ādiśantī muhur vā 
SA_GK19_uddkokpu-262	prāptālambā parijanakaraiḥ prāpya vā citraśālāṃ mugdhā svasyāścaraṇapatitaṃ veti taṃ māṃ nirīkṣya /	prāpta ālambā parijana karaiḥ prāpya vā citraśālām mugdhā svasyāḥ caraṇa patitam vā iti tam mām nirīkṣya 
SA_GK19_uddkokpu-263	ehyuttiṣṭha priya na kupitāsmīti bāṣpākulākṣī gāḍhāśleṣapracalitakarā rudhyamānā sakhībhiḥ // Kok_2.38 //	ehi uttiṣṭha priya na kupitā asmi iti bāṣpa ākula akṣī gāḍha āśleṣa pracalita karā rudhyamānā sakhībhiḥ 
SA_GK19_uddkokpu-264	kopaṃ caṇḍi tyaja parijane daivamatrāparāddhaṃ yenākāṇḍe samaghaṭi mahānāvayorviprayogaḥ /	kopam caṇḍi tyaja parijane daivam atra aparāddham yena akāṇḍe samaghaṭi mahān āvayoḥ viprayogaḥ 
SA_GK19_uddkokpu-265	itthaṃ baddhāñjali kṛtaruṣaṃ bhāvitāmagratastāṃ sāhaṃbhūtā priyacaṭuśatairudyatā vānunetum // Kok_2.39 //	ittham baddhāñjali kṛta ruṣam bhāvitām agratas tām sā ahaṃbhūtā priya caṭu śataiḥ udyatā vā anunetum 
SA_GK19_uddkokpu-266	gaṇḍālambairlulitamalakairdhūsarairvaktrabimbaṃ dṛṣṭvā śuddhasphaṭikaghaṭite bimbitaṃ bhittibhāge /	gaṇḍa ālambaiḥ lulitam alakaiḥ dhūsaraiḥ vaktra bimbam dṛṣṭvā śuddha sphaṭika ghaṭite bimbitam bhitti bhāge 
SA_GK19_uddkokpu-267	antargehaṃ jaladaśakalairāvṛto rohitāṅkaḥ kenānītaḥ pura iti bhiyā vyāharantī sakhīrvā // Kok_2.40 //	antar geham jalada śakalaiḥ āvṛtaḥ rohita aṅkaḥ kena ānītaḥ puras iti bhiyā vyāharantī sakhīḥ vā 
SA_GK19_uddkokpu-268	nidrāṃ prāptā kathamapi cirāttatra cālokinī māṃ śūnyāśleṣaṃ viracitavatī hanta ghātāt kucādryoḥ /	nidrām prāptā katham api cirāt tatra ca ālokinī mām śūnya āśleṣam viracitavatī hanta ghātāt kuca adryoḥ 
SA_GK19_uddkokpu-269	nirbhindānā nijakaradhṛtaṃ kaṅkaṇaṃ srastaśeṣaṃ paśyantīnāṃ nayanakamale badhnatī vā sakhīnām // Kok_2.41 //	nirbhindānā nija kara dhṛtam kaṅkaṇam srasta śeṣam paśyantīnām nayana kamale badhnatī vā sakhīnām 
SA_GK19_uddkokpu-270	vakti dhvāṅkṣaḥ suhṛdupagamaṃ dakṣiṇe kṣīravṛkṣe vāmaṃ netraṃ sphurati sucirāducchvasityadya cetaḥ /	vakti dhvāṅkṣaḥ suhṛd upagamam dakṣiṇe kṣīravṛkṣe vāmam netram sphurati su cirāt ucchvasiti adya cetaḥ 
SA_GK19_uddkokpu-271	kiñca svānaḥ śravaṇamadhuro jāyate kokilānāṃ prāṇeṣvāśāmiti kathamapi bhrātarābadhnatī vā // Kok_2.42 //	kiñca svānaḥ śravaṇa madhuraḥ jāyate kokilānām prāṇeṣu āśām iti katham api bhrātar ābadhnatī vā 
SA_GK19_uddkokpu-272	muktvā jīvāmyasusamamiti vrīlitā vismitā vā tatsaṅgāśā punariha paraṃ heturityāsitā vā /	muktvā jīvāmi asu samam iti vrīlitā vismitā vā tad saṅga āśā punar iha param hetuḥ iti āsitā vā 
SA_GK19_uddkokpu-273	śocantī māṃ dayitamathavā viprayogāsahiṣṇuṃ strīṇāṃ ceṣṭāsviti hi virahotthāsu diṅmātrametat // Kok_2.43 //	śocantī mām dayitam athavā viprayoga asahiṣṇum strīṇām ceṣṭāsu iti hi viraha utthāsu diś mātram etat 
SA_GK19_uddkokpu-274	gāḍhāśleṣavyatikararasagranthanādūyamānaḥ sambhogānte svapanavidhaye yaḥ purā dhūyate sma /	gāḍha āśleṣa vyatikara rasa granthana ādūyamānaḥ sambhoga ante svapana vidhaye yaḥ purā dhūyate sma 
SA_GK19_uddkokpu-275	kaṇṭhotsaṅgānmama sa vidhinā vairiṇā dūrakṛṣṭo vāmo bāhustvayi savidhage yāsyati spandamasyāḥ // Kok_2.44 //	kaṇṭha utsaṅgāt mama sa vidhinā vairiṇā dūra kṛṣṭaḥ vāmaḥ bāhuḥ tvayi savidha ge yāsyati spandam asyāḥ 
SA_GK19_uddkokpu-276	vakturvaktraṃ tamasi bhavato naiva dṛśyeta rātrāv āmadhyāhnaṃ bhavati niyamavyākulā vāsare sā /	vaktuḥ vaktram tamasi bhavataḥ nā eva dṛśyeta rātrau ā madhyāhnam bhavati niyama vyākulā vāsare sā 
SA_GK19_uddkokpu-277	sahyasparśe sati ravikare tāmasahyasmarārtiṃ matsandeśaṃ maṇivalabhikāmāśritaḥ śrāvayethāḥ // Kok_2.45 //	sahya sparśe sati ravi kare tām a sahya smara ārtim mad sandeśam maṇi valabhikām āśritaḥ śrāvayethāḥ 
SA_GK19_uddkokpu-278	tyaktvā cūtānapi kusumitānāgato matsamīpaṃ kinnveṣa syāt kamapi kuśalodantamākhyātukāmaḥ /	tyaktvā cūtān api kusumitān āgataḥ mad samīpam kinnu eṣa syāt kam api ākhyātu kāmaḥ 
SA_GK19_uddkokpu-279	ityālībhirbhṛtajalakaṇaṃ pāṇināmṛṣṭanetraṃ dṛṣṭaḥ spaṣṭākṣaramiti śanaiḥ śaṃsituṃ prakramethāḥ // Kok_2.46 //	iti ālībhiḥ bhṛta jala kaṇam pāṇinā āmṛṣṭa netram dṛṣṭaḥ spaṣṭa akṣaram iti śanais śaṃsitum prakramethāḥ 
SA_GK19_uddkokpu-280	amlānā te jayati kamanīyāṅgi maṅgalyabhūṣā patyuḥ pārśvāt suhṛdahamupeto 'smi sandeśahāraḥ /	a mlānā te jayati kamanīya aṅgi maṅgalya bhūṣā patyuḥ pārśvāt suhṛd aham upetaḥ smi sandeśa hāraḥ 
SA_GK19_uddkokpu-281	jātaṃ viddhi śrutisukhagirāṃ kokilānāṃ kule māṃ ye pañceṣoḥ kimapi pathikākarṣaṇaṃ ṣaṣṭhamastram // Kok_2.47 //	jātam viddhi śruti sukha girām kokilānām kule mām ye pañca iṣoḥ kim api pathika ākarṣaṇam ṣaṣṭham astram 
SA_GK19_uddkokpu-282	coleṣvāste sumukhi kuśalī tvatpriyaḥ pṛcchati tvāṃ kaccit kṣemaṃ bhajati bhavatītyāttavācaṃ bhavantam /	coleṣu āste su mukhi kuśalī tvad priyaḥ pṛcchati tvām kaccit kṣemam bhajati bhavatī iti ātta vācam bhavantam 
SA_GK19_uddkokpu-283	bhūyobhūyaḥ kathaya kathayetyālapantyaśrumiśraiḥ prītismerairmadiranayanā mānayiṣyatyapāṅgaiḥ // Kok_2.48 //	bhūyas bhūyas kathaya kathaya iti ālapantī aśru miśraiḥ prīti smeraiḥ madira nayanā mānayiṣyati apāṅgaiḥ 
SA_GK19_uddkokpu-284	evaṃ brūyāḥ punarajani yaḥ premakope mitho vāṃ jāte maune capalacapalastatkṣaṇaṃ pūrvamuktyām /	evam brūyāḥ punar ajani yaḥ prema kope mithas vām jāte maune capala capalaḥ tad kṣaṇam pūrva muktyām 
SA_GK19_uddkokpu-285	tādṛkpremṇaściravirahiṇaḥ prāṇanāthasya vāṇī seyaṃ mattaḥ śravaṇasarasā śrūyatāṃ śrāvyabandhā // Kok_2.49 //	tādṛś premṇaḥ cira virahiṇaḥ prāṇanāthasya vāṇī sā iyam mattaḥ śravaṇa sarasā śrūyatām śrāvya bandhā 
SA_GK19_uddkokpu-286	kalyāṇāṅgi priyasahacarīṃ tvāmanāsādayadbhir bāhyairakṣaiḥ saha paramahaṃ yāmi kāmapyavasthām /	kalyāṇa aṅgi priya sahacarīm tvām an āsādayadbhiḥ bāhyaiḥ akṣaiḥ saha param aham yāmi kām api avasthām 
SA_GK19_uddkokpu-287	dhanyaṃ cetaḥ punaridamahorātramanyānapekṣaṃ tvayyāmagnaṃ bata nanu pṛthagbhāgyamapyekajānām // Kok_2.50 //	dhanyam cetaḥ punar idam ahorātram anya anapekṣam tvayi āmagnam bata nanu pṛthak bhāgyam api ekajānām 
SA_GK19_uddkokpu-288	mādyadbhṛṅgaiḥ kumudapavanaistarjyamānasya ghorair ātaṅkākhye sarasi luṭhato hā niśīthe niśīthe /	mādyat bhṛṅgaiḥ kumuda pavanaiḥ tarjyamānasya ghoraiḥ ātaṅka ākhye sarasi luṭhataḥ hā niśīthe niśīthe 
SA_GK19_uddkokpu-289	nidrāmūke jagati rudati śvāsacintājuṣo me saṅkrandantaścaṭulanayane cakravākāḥ sahāyāḥ // Kok_2.51 //	nidrā mūke jagati rudati śvāsa cintā juṣaḥ me saṅkrandantaḥ caṭula nayane cakravākāḥ sahāyāḥ 
SA_GK19_uddkokpu-290	mohādvaitaṃ viharati dhṛtirlīyate jāḍyamīne bhātyunmādo bhramati matirityādi so 'haṃ na vedmi /	moha advaitam viharati dhṛtiḥ līyate jāḍya mīne bhāti unmādaḥ bhramati matiḥ ityādi saḥ ham na vedmi 
SA_GK19_uddkokpu-291	bāṇaṃ muñcan parisaracaro na svapan nāpi khādan kṛtsnaṃ jānātyalasagamane kevalaṃ pañcabāṇaḥ // Kok_2.52 //	bāṇam muñcan parisara caraḥ na svapan nā api khādan kṛtsnam jānāti alasa gamane kevalam pañcabāṇaḥ 
SA_GK19_uddkokpu-292	kāle cāsmin kanadalibhṛtaḥ kampitāgrapravālāḥ kamrā vallyaḥ kimapi marutā cumbitā dakṣiṇena /	kāle ca asmin kanat ali bhṛtaḥ kampita agra pravālāḥ kamrāḥ vallyaḥ kim api marutā cumbitāḥ dakṣiṇena 
SA_GK19_uddkokpu-293	kiñciddaṣṭādharakisalayāṃ prāṅmayā bhogakāle sītkurvāṇāṃ dhutakaratalāṃ tvāṃ priye smārayanti // Kok_2.53 //	kiñcid daṣṭa adhara kisalayām prāk mayā bhoga kāle sītkurvāṇām dhuta kara talām tvām priye smārayanti 
SA_GK19_uddkokpu-294	aṃsālambiślathakacabharaṃ hastaruddhāmbarāntaṃ prākkrīḍānte tava maṇigavākṣopakaṇṭheṣu cāram /	aṃsa ālambi ślatha kaca bharam hasta ruddha ambara antam prāk krīḍā ante tava maṇi gavākṣa upakaṇṭheṣu cāram 
SA_GK19_uddkokpu-295	smāraṃ smāraṃ kathamapi mayā muhyatā sahyate 'sau mando vāyuḥ sutanu bakulodbhedasaurabhyabandhuḥ // Kok_2.54 //	smāram smāram katham api mayā muhyatā sahyate sau mandaḥ vāyuḥ su tanu bakula udbheda saurabhya bandhuḥ 
SA_GK19_uddkokpu-296	tīrtvā rātriṃ virahamahatīṃ tīvratāpāṃ kathañcid dṛṣṭvā bhānoḥ kiraṇamaruṇaṃ jambhaśatrordigante /	tīrtvā rātrim viraha mahatīm tīvra tāpām kathañcid dṛṣṭvā bhānoḥ kiraṇam aruṇam jambhaśatroḥ diś ante 
SA_GK19_uddkokpu-297	pratyudyāntīṃ tvaritamabalāṃ śliṣyate bhāgyasīmne sāraṅgākṣi spṛhayati mano hanta cakrākhyayūne // Kok_2.55 //	pratyudyāntīm tvaritam abalām śliṣyate bhāgya sīmne sāraṅga akṣi spṛhayati manaḥ hanta cakra ākhya yūne 
SA_GK19_uddkokpu-298	utkaṇṭho 'smi tvaduditadhiyā mugdhahaṃsīnināde tvadbhūṣāyāṃ hariti satataṃ locane pātayāmi /	utkaṇṭhaḥ smi tvad udita dhiyā mugdha haṃsī nināde tvad bhūṣāyām hariti satatam locane pātayāmi 
SA_GK19_uddkokpu-299	tvatsaṃspṛṣṭe mama ca vapuṣi prema badhnāmi kānte satyaṃ prāṇānapi paramahaṃ tvatpriyān dhārayāmi // Kok_2.56 //	tvad saṃspṛṣṭe mama ca vapuṣi prema badhnāmi kānte satyam prāṇān api param aham tvad priyān dhārayāmi 
SA_GK19_uddkokpu-300	tvaṃ cāhaṃ ca kṣitimupagatāvityaviśleṣacintā nindāvantau smara iti mitho vākyasambhedasaukhyam /	tvam ca aham ca kṣitim upagatau iti a viśleṣa cintā nindāvantau smare iti mithas vākya sambheda saukhyam 
SA_GK19_uddkokpu-301	spṛśyete nau niśi śaśikarairaṅgake yaugapadyāt tenāpyasti dviradagamane satyamāśleṣabuddhiḥ // Kok_2.57 //	spṛśyete nau niśi śaśi karaiḥ aṅgake yaugapadyāt tena api asti dvirada gamane satyam āśleṣa buddhiḥ 
SA_GK19_uddkokpu-302	hāhantāsminnasulabhamithodarśane viprayoge saivālambo mama bhagavatī bhāvanākalpavallī /	hā hanta asmin a sulabha mithas darśane viprayoge sā eva ālambaḥ mama bhagavatī bhāvanā kalpa vallī 
SA_GK19_uddkokpu-303	tvāmāsīnāmasakṛdanayā gāḍhamāliṅgya rāgād aṅkārūḍhāmalaghujaghane nocitaṃ vaktumanyat // Kok_2.58 //	tvām āsīnām asakṛt anayā gāḍham āliṅgya rāgāt aṅka ārūḍhām alaghu jaghane nā ucitam vaktum anyat 
SA_GK19_uddkokpu-304	jātaṃ ceto madanasubhaṭasyādya yogyaṃ śaravyaṃ naikacchidraṃ niyatamamutaḥ subhru vibhraṃśi dhairyam /	jātam cetaḥ madana su bhaṭasya adya yogyam śaravyam nā eka chidram niyatam amutas subhru vibhraṃśi dhairyam 
SA_GK19_uddkokpu-305	kālāt kṣīṇe punaravayave vardhate kevalaṃ no tāpastīvrasmarahutabhujā tasya varṇodgamo 'pi // Kok_2.59 //	kālāt kṣīṇe punar avayave vardhate kevalam no tāpaḥ tīvra smara hutabhujā tasya 
SA_GK19_uddkokpu-306	evaṃprāyā na hi na virahe jīvituṃ santyupāyāḥ satyaṃ taistaiḥ kṛtadhṛtirahaṃ prāṇimi prāṇanāthe /	evaṃprāyāḥ na hi na virahe jīvitum santi upāyāḥ satyam taiḥ taiḥ kṛta dhṛtiḥ aham prāṇimi prāṇanāthe 
SA_GK19_uddkokpu-307	niścityaivaṃ nirupamaguṇe sāhasebhyo nivṛttā tvaṃ ca snānādiṣu savayasāṃ prārthanāṃ mā niṣedhīḥ // Kok_2.60 //	niścitya evam nirupama guṇe sāhasebhyaḥ nivṛttā tvam ca snāna ādiṣu savayasām prārthanām mā niṣedhīḥ 
SA_GK19_uddkokpu-308	tīrṇaprāyo virahajaladhiḥ śailakanyāprasādāc cheṣaṃ māsadvitayamabale sahyatāṃ mā viṣīda /	tīrṇa prāyaḥ viraha jaladhiḥ śailakanyā prasādāt śeṣam māsa dvitayam abale sahyatām mā viṣīda 
SA_GK19_uddkokpu-309	dhūpodgāraiḥ surabhiṣu tato bhīru saudhāntareṣu krīḍiṣyāvo navajaladharadhvānamandrāṇyahāni // Kok_2.61 //	dhūpa udgāraiḥ surabhiṣu tatas bhīru saudha antareṣu krīḍiṣyāvaḥ nava jaladhara dhvāna mandrāṇi ahāni 
SA_GK19_uddkokpu-310	kacciccitte sphurati capalāpāṅgi cūrṇyāṃ kadācit srastottaṃsaṃ dhavalanayanaṃ dhautabimbādharoṣṭham /	kaccit citte sphurati capala apāṅgi cūrṇyām kadācid srasta uttaṃsam dhavala nayanam dhauta bimba adhara uṣṭham 
SA_GK19_uddkokpu-311	snānānte te mukhamupasakhi prekṣamāṇe mayi drāg- vakṣodaghne payasi punarapyāvayormajjanaṃ tat // Kok_2.62 //	snāna ante te mukham upa sakhi prekṣamāṇe mayi drāk vakṣaḥ daghne payasi punar api āvayoḥ majjanam tat 
SA_GK19_uddkokpu-312	āśliṣyantaṃ viṭapabhujayā tatra vallīranekāḥ krīḍārāme kamapi taruṇaṃ vīkṣya mākandavṛkṣam /	āśliṣyantam viṭapa bhujayā tatra vallīḥ anekāḥ krīḍā ārāme kam api taruṇam vīkṣya mākanda vṛkṣam 
SA_GK19_uddkokpu-313	sācīkṛtya sphuradadharayā caṇḍi vaktraṃ bhavatyā subhrūbhaṅgaḥ sajalakaṇikaḥ preṣito mayyapāṅgaḥ // Kok_2.63 //	sācīkṛtya sphurat adharayā caṇḍi vaktram bhavatyā su bhrū bhaṅgaḥ sa jala kaṇikaḥ preṣitaḥ mayi apāṅgaḥ 
SA_GK19_uddkokpu-314	pratyākhyātaḥ praṇayini ruṣā bimbito 'haṃ stane te sairandhryajñā sthagayitumabhūccandanena pravṛttā /	pratyākhyātaḥ praṇayini ruṣā bimbitaḥ ham stane te sairandhrī ajñā sthagayitum abhūt candanena pravṛttā 
SA_GK19_uddkokpu-315	mā pāṭīraṃ pulakini punaścātra limpeti śaṃsaty ālīvṛnde smitajuṣi kṛtā dṛktvayā vrīlagarbhā // Kok_2.64 //	mā pāṭīram pulakini punar ca atra limpa iti śaṃsati ālī vṛnde smita juṣi kṛtā dṛś tvayā 
SA_GK19_uddkokpu-316	uccinvatyāḥ kisalayarucā pāṇinodyānapuṣpaṃ sākaṃ bhṛṅgaistava mayi mukhāmbhojasaurabhyalubdhe /	uccinvatyāḥ kisalaya rucā pāṇinā udyāna puṣpam sākam bhṛṅgaiḥ tava mayi mukha ambhoja saurabhya lubdhe 
SA_GK19_uddkokpu-317	reṇutrastā iva sumanasāṃ dakṣiṇāḥ kelisakhyaḥ kañcitkālaṃ karakisalayairapyadhurlocanāni // Kok_2.65 //	reṇu trastāḥ iva sumanasām dakṣiṇāḥ keli sakhyaḥ kañcid kālam kara kisalayaiḥ apyadhuḥ locanāni 
SA_GK19_uddkokpu-318	ityetasmānmama kuśalitāṃ viddhyabhijñānadānād bhūyaścaikaṃ śṛṇu sahacarīṃ dhūtanaikānunītim /	iti etasmāt mama kuśali tām viddhi abhijñāna dānāt bhūyas ca ekam śṛṇu sahacarīm dhūta na eka anunītim 
SA_GK19_uddkokpu-319	kelīhaṃse smarajuṣi haṭhāccumbatīṣatstanantīṃ tvaṃ tu smṛtvā kimapi bahalavrīlamālokathā mām // Kok_2.66 //	kelī haṃse smara juṣi haṭhāt cumbati īṣat stanantīm tvam tu smṛtvā kim api bahala vrīlam ālokathāḥ mām 
SA_GK19_uddkokpu-320	rāgo nāma truṭati viraheṇeti lokapravādas tvatsambaddho mama śataguṇaḥ saṅgamādviprayoge /	rāgaḥ nāma truṭati viraheṇa iti loka pravādaḥ tvad sambaddhaḥ mama śataguṇaḥ saṅgamāt viprayoge 
SA_GK19_uddkokpu-321	so 'yaṃ bhedo viṣayabhidayā saṅgame tvaṃ kilaikā viśleṣe tu tribhuvanamidaṃ jāyate tvanmayaṃ hi // Kok_2.67 //	saḥ yam bhedaḥ viṣaya bhidayā saṅgame tvam kila ekā viśleṣe tu tribhuvanam idam jāyate tvad mayam hi 
SA_GK19_uddkokpu-322	etatkṛtyaṃ priyasakha mama bhrāturārtasya kṛtvā nāsīraḥ syā jagati karuṇāśālināṃ saṃvibhāge /	etat kṛtyam priya sakha mama bhrātuḥ ārtasya kṛtvā syāḥ jagati karuṇā śālinām saṃvibhāge 
SA_GK19_uddkokpu-323	śaṃsanti tvāṃ nanu parabhṛtaṃ śaiśave yadbhṛto 'nyaiḥ patrivrātābharaṇa bharaṇenādya sa tvaṃ pareṣām // Kok_2.68 //	śaṃsanti tvām nanu parabhṛtam śaiśave yat bhṛtaḥ nyaiḥ patri vrāta ābharaṇa bharaṇena adya sa tvam pareṣām 
SA_GK19_uddkokpu-324	evaṃ tasyā virahavidhuraṃ jīvitaṃ sthāpayitvā gaccha svecchāviharaṇa yathāprārthitaṃ digvibhāgam /	evam tasyāḥ viraha vidhuram jīvitam sthāpayitvā gaccha sva icchā viharaṇa yathā prārthitam diś vibhāgam 
SA_GK19_uddkokpu-325	mānyaśrīḥ syānmadananṛpateḥ kokilā te 'nukūlā bhūyānmaivaṃ sakṛdapi tayā viprayogaprasaṅgaḥ // Kok_2.69 //	mānya śrīḥ syāt madana nṛpateḥ kokilā te nukūlā bhūyāt mā evam sakṛt api tayā viprayoga prasaṅgaḥ 
