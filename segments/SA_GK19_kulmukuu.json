[
  {
    "segmentnr":"SA_GK19_kulmukuu:0",
    "original":"śrīkulaśekharanṛpativiracitā mukundamālā",
    "analyzed":"śrī kulaśekhara nṛpati viracitā mukundamālā "
  },
  {
    "segmentnr":"SA_GK19_kulmukuu:1",
    "original":"vande mukundamaravindadalāyatākṣaṃ kundenduśaṅkhadaśanaṃ śiśugopaveṣam \/",
    "analyzed":"vande mukundam aravinda dala āyata akṣam kunda indu śaṅkha daśanam śiśu gopa veṣam "
  },
  {
    "segmentnr":"SA_GK19_kulmukuu:2",
    "original":"indrādidevagaṇavanditapādapīṭhaṃ vṛndāvanālayamahaṃ vasudevasūnum \/\/ KMuk_1 \/\/",
    "analyzed":"indra ādi deva gaṇa vandita pāda pīṭham vṛndāvana ālayam aham vasudeva sūnum "
  },
  {
    "segmentnr":"SA_GK19_kulmukuu:3",
    "original":"jayatu jayatu devo devakīnandano 'yaṃ jayatu jayatu kṛṣṇo vṛṣṇivaṃśapradīpaḥ \/",
    "analyzed":"jayatu jayatu devaḥ devakīnandanaḥ ayam jayatu jayatu kṛṣṇaḥ vṛṣṇi vaṃśa pradīpaḥ "
  },
  {
    "segmentnr":"SA_GK19_kulmukuu:4",
    "original":"jayatu jayatu meghaśyāmalaḥ komalāṅgo jayatu jayatu pṛthvībhāranāśo mukundaḥ \/\/ KMuk_2 \/\/",
    "analyzed":"jayatu jayatu megha śyāmalaḥ komala aṅgaḥ jayatu jayatu pṛthvī bhāra nāśaḥ mukundaḥ "
  },
  {
    "segmentnr":"SA_GK19_kulmukuu:5",
    "original":"mukunda mūrdhnā praṇipatya yāce bhavantamekāntamiyantamartham \/",
    "analyzed":"mukunda mūrdhnā praṇipatya yāce bhavantam ekāntam iyantam artham "
  },
  {
    "segmentnr":"SA_GK19_kulmukuu:6",
    "original":"avismṛtistvaccaraṇāravinde bhave bhave me 'sti bhavatprasādāt \/\/ KMuk_3 \/\/",
    "analyzed":"a vismṛtiḥ tvad caraṇa aravinde bhave bhave me asti bhavat prasādāt "
  },
  {
    "segmentnr":"SA_GK19_kulmukuu:7",
    "original":"śrīmukundapadāmbhojamadhunaḥ paramādbhutam \/",
    "analyzed":"śrī mukunda pada ambhoja madhunaḥ parama adbhutam "
  },
  {
    "segmentnr":"SA_GK19_kulmukuu:8",
    "original":"yatpāyino na muhyanti muhyanti yadapāyinaḥ \/\/ KMuk_4 \/\/",
    "analyzed":"yad pāyinaḥ na muhyanti muhyanti yad a pāyinaḥ "
  },
  {
    "segmentnr":"SA_GK19_kulmukuu:9",
    "original":"nāhaṃ vande tava caraṇayordvandvamadvandvahetoḥ kumbhīpākaṃ gurumapi hare nārakaṃ nāpanetum \/",
    "analyzed":"na aham vande tava caraṇayoḥ dvandvam a dvandva hetoḥ kumbhīpākam gurum api hare nārakam nā apanetum "
  },
  {
    "segmentnr":"SA_GK19_kulmukuu:10",
    "original":"ramyā rāmā mṛdutanulatā nandane nāpi rantuṃ bhāve bhāve hṛdayabhavane bhāvaye 'haṃ bhavantam \/\/ KMuk_5 \/\/",
    "analyzed":"ramyāḥ rāmāḥ mṛdu tanu latāḥ nandane nā api rantum bhāve bhāve hṛdaya bhavane bhāvaye aham bhavantam "
  },
  {
    "segmentnr":"SA_GK19_kulmukuu:11",
    "original":"nāsthā dharme na vasunicaye naiva kāmopabhoge yadbhāvyaṃ tadbhavatu bhagavanpūrvakarmānurūpam \/",
    "analyzed":"nā āsthā dharme na vasu nicaye nā eva kāma upabhoge yat bhāvyam tat bhavatu bhagavan pūrva karma anurūpam "
  },
  {
    "segmentnr":"SA_GK19_kulmukuu:12",
    "original":"etatprārthyaṃ mama bahumataṃ janmajanmāntare 'pi tvatpādāmbhoruhayugagatā niścalā bhaktirastu \/\/ KMuk_6 \/\/",
    "analyzed":"etat prārthyam mama bahu matam janma janmāntare api tvad pāda ambhoruha yuga gatā niścalā bhaktiḥ astu "
  },
  {
    "segmentnr":"SA_GK19_kulmukuu:13",
    "original":"divi vā bhuvi vā mamāstu vāso narake vā narakāntake prakāmam \/",
    "analyzed":"divi vā bhuvi vā mama astu vāsaḥ narake vā naraka antake prakāmam "
  },
  {
    "segmentnr":"SA_GK19_kulmukuu:14",
    "original":"avadhīritaśāradāravindau caraṇau te maraṇe 'pi cintayāmi \/\/ KMuk_7 \/\/",
    "analyzed":"avadhīrita śārada aravindau caraṇau te maraṇe api cintayāmi "
  },
  {
    "segmentnr":"SA_GK19_kulmukuu:15",
    "original":"sarasijanayane saśaṅkhacakre murabhidi mā virameha citta rantum \/",
    "analyzed":"sarasija nayane sa śaṅkha cakre murabhidi mā virama iha citta rantum "
  },
  {
    "segmentnr":"SA_GK19_kulmukuu:16",
    "original":"sukhakaramaparaṃ na jātu jāne haricaraṇasmaraṇāmṛtena tulyam \/\/ KMuk_8 \/\/",
    "analyzed":"sukha karam aparam na jātu jāne hari caraṇa smaraṇa amṛtena tulyam "
  },
  {
    "segmentnr":"SA_GK19_kulmukuu:17",
    "original":"mā bhairmandamano vicintya bahudhā yāmīściraṃ yātanā nāmī naḥ prabhavanti pāparipavaḥ svāmī nanu śrīdharaḥ \/",
    "analyzed":"mā bhaiḥ manda manaḥ vicintya bahudhā yāmīḥ ciram yātanāḥ nā amī naḥ prabhavanti pāpa ripavaḥ svāmī nanu śrīdharaḥ "
  },
  {
    "segmentnr":"SA_GK19_kulmukuu:18",
    "original":"ālasyaṃ vyapanīya bhaktisulabhaṃ dhyāyasva nārāyaṇaṃ lokasya vyasanāpanodanakaro dāsasya kiṃ na kṣamaḥ \/\/ KMuk_9 \/\/",
    "analyzed":"ālasyam vyapanīya bhakti sulabham dhyāyasva nārāyaṇam lokasya vyasana apanodana karaḥ dāsasya kim na kṣamaḥ "
  },
  {
    "segmentnr":"SA_GK19_kulmukuu:19",
    "original":"bhavajaladhimagādhaṃ dustaraṃ nistareyaṃ kathamahamiti ceto mā sma gāḥ kātaratvam \/",
    "analyzed":"bhava jaladhim agādham dustaram nistareyam katham aham iti cetaḥ mā sma gāḥ kātara tvam "
  },
  {
    "segmentnr":"SA_GK19_kulmukuu:20",
    "original":"sarasijadṛśi deve tāvakī bhaktirekā narakabhidi niṣaṇṇā tārayiṣyatyavaśyam \/\/ KMuk_10 \/\/",
    "analyzed":"sarasija dṛśi deve tāvakī bhaktiḥ ekā naraka bhidi niṣaṇṇā tārayiṣyati avaśyam "
  },
  {
    "segmentnr":"SA_GK19_kulmukuu:21",
    "original":"tṛṣṇātoye madanapavanoddhūtamohormimāle dārāvarte sahajatanayagrāhasaṃghākule ca \/",
    "analyzed":"tṛṣṇā toye madana pavana uddhūta moha ūrmi māle dāra āvarte sahaja tanaya grāha saṃgha ākule ca "
  },
  {
    "segmentnr":"SA_GK19_kulmukuu:22",
    "original":"saṃsārākhye mahati jaladhau majjatāṃ nastridhāmanpādāmbhoje varada bhavato bhaktināve prasīda \/\/ KMuk_11 \/\/",
    "analyzed":"saṃsāra ākhye mahati jaladhau majjatām naḥ tridhāman pāda ambhoje vara da bhavataḥ bhakti nāve prasīda "
  },
  {
    "segmentnr":"SA_GK19_kulmukuu:23",
    "original":"pṛthvīreṇuraṇuḥ payāṃsi kaṇikāḥ phalguḥ sphuliṅgo laghustejo niḥśvasanaṃ maruttanutaraṃ randhraṃ susūkṣmaṃ nabhaḥ \/",
    "analyzed":"pṛthvī reṇuḥ aṇuḥ payāṃsi kaṇikāḥ phalguḥ sphuliṅgaḥ laghuḥ tejaḥ niḥśvasanam marut tanutaram randhram su sūkṣmam nabhaḥ "
  },
  {
    "segmentnr":"SA_GK19_kulmukuu:24",
    "original":"kṣudrā rudrapitāmahaprabhṛtayaḥ kīṭāḥ samastāḥ surā dṛṣṭe yatra sa tāvako vijayate bhūmāvadhūtāvadhiḥ \/\/ KMuk_12 \/\/",
    "analyzed":"kṣudrāḥ rudra pitāmaha prabhṛtayaḥ kīṭāḥ samastāḥ surāḥ dṛṣṭe yatra sa tāvakaḥ vijayate bhūma avadhūta avadhiḥ "
  },
  {
    "segmentnr":"SA_GK19_kulmukuu:25",
    "original":"āmnāyābhyasanānyaraṇyaruditaṃ kṛcchravratānyanvahaṃ medaśchedapadāni pūrtavidhayaḥ sarve hutaṃ bhasmani \/",
    "analyzed":"āmnāya abhyasanāni araṇyaruditam kṛcchra vratāni anvaham medaḥ cheda padāni pūrta vidhayaḥ sarve hutam bhasmani "
  },
  {
    "segmentnr":"SA_GK19_kulmukuu:26",
    "original":"tīrthānāmavagāhanāni ca gajasnānaṃ vinā yatpadadvandvāmbhoruhasaṃstutiṃ vijayate devaḥ sa nārāyaṇaḥ \/\/ KMuk_13 \/\/",
    "analyzed":"tīrthānām avagāhanāni ca gajasnānam vinā yat pada dvandva ambhoruha saṃstutim vijayate devaḥ sa nārāyaṇaḥ "
  },
  {
    "segmentnr":"SA_GK19_kulmukuu:27",
    "original":"ānanda govinda mukunda rāma nārāyaṇānanta nirāmayeti \/",
    "analyzed":"ānanda govinda mukunda rāma nārāyaṇa ananta nirāmaya iti "
  },
  {
    "segmentnr":"SA_GK19_kulmukuu:28",
    "original":"vaktuṃ samartho 'pi na vakti kaścidaho janānāṃ vyasanāni mokṣe \/\/ KMuk_14 \/\/",
    "analyzed":"vaktum samarthaḥ api na vakti kaścid aho janānām vyasanāni mokṣe "
  },
  {
    "segmentnr":"SA_GK19_kulmukuu:29",
    "original":"kṣīrasāgarataraṅgaśīkarāsāratārakitacārumūrtaye \/",
    "analyzed":"kṣīrasāgara taraṅga śīkara āsāra tārakita cāru mūrtaye "
  },
  {
    "segmentnr":"SA_GK19_kulmukuu:30",
    "original":"bhogibhogaśayanīyaśāyine mādhavāya madhuvidviṣe namaḥ \/\/ KMuk_15 \/\/",
    "analyzed":"bhogi bhoga śayanīya śāyine mādhavāya madhuvidviṣe namaḥ "
  },
  {
    "segmentnr":"SA_GK19_kulmukuu:31",
    "original":"vātsalyādabhayapradānasamayādārtārtinirvāpaṇādaudāryādaghaśoṣaṇādagaṇitaśreyaḥpadaprāpaṇāt \/",
    "analyzed":"vātsalyāt abhaya pradāna samayāt ārta ārti nirvāpaṇāt audāryāt agha śoṣaṇāt a gaṇita śreyaḥ pada prāpaṇāt "
  },
  {
    "segmentnr":"SA_GK19_kulmukuu:32",
    "original":"sevyaḥ śrīpatireva sarvajagatāmekāntataḥ sākṣiṇaḥ prahlādaśca vibhīṣaṇaśca karirāṭ pāñcālyahalyā dhruvaḥ \/\/ KMuk_16 \/\/",
    "analyzed":"sevyaḥ śrīpatiḥ eva sarva jagatām ekāntataḥ sākṣiṇaḥ prahlādaḥ ca vibhīṣaṇaḥ ca kari rāj pāñcālī ahalyā dhruvaḥ "
  },
  {
    "segmentnr":"SA_GK19_kulmukuu:33",
    "original":"nāthe śrīpuruṣottame trijagatāmekādhipe cetasā sevye svasya padasya dātari pare nārāyaṇe tiṣṭhati \/",
    "analyzed":"nāthe śrī puruṣottame tri jagatām eka adhipe cetasā sevye svasya padasya dātari pare nārāyaṇe tiṣṭhati "
  },
  {
    "segmentnr":"SA_GK19_kulmukuu:34",
    "original":"yaṃ kaṃcitpuruṣādhamaṃ katipayagrāmeśamalpādarthadaṃ sevāyai mṛgayāmahe naramaho mūḍhā varākā vayam \/\/ KMuk_17 \/\/",
    "analyzed":"yam kaṃcid puruṣa adhamam katipaya grāma īśam alpāt artha dam sevāyai mṛgayāmahe naram aho mūḍhāḥ varākāḥ vayam "
  },
  {
    "segmentnr":"SA_GK19_kulmukuu:35",
    "original":"bho lokāḥ śṛṇuta prasūtimaraṇavyādheścikitsāmimāṃ yogajñāḥ samudāharanti munayo yāṃ yājñavalkyādayaḥ \/",
    "analyzed":"bho lokāḥ śṛṇuta prasūti maraṇa vyādheḥ cikitsām imām yoga jñāḥ samudāharanti munayaḥ yām yājñavalkya ādayaḥ "
  },
  {
    "segmentnr":"SA_GK19_kulmukuu:36",
    "original":"antarjyotirameyamekamamṛtaṃ kṛṣṇākhyamāpīyatāṃ yatpītaṃ paramauṣadhaṃ vitanute nirvāṇamātyantikam \/\/ KMuk_18 \/\/",
    "analyzed":"antar jyotiḥ ameyam ekam amṛtam kṛṣṇa ākhyam āpīyatām yat pītam parama auṣadham vitanute nirvāṇam ātyantikam "
  },
  {
    "segmentnr":"SA_GK19_kulmukuu:37",
    "original":"baddhenāñjalinā natena śirasā gātraiḥ saromodgamaiḥ kaṇṭhena savaragadgadena nayanenodgīrṇabāṣpāmbunā \/",
    "analyzed":"baddhena añjalinā natena śirasā gātraiḥ sa roma udgamaiḥ kaṇṭhena sa vara gadgadena nayanena udgīrṇa bāṣpa ambunā "
  },
  {
    "segmentnr":"SA_GK19_kulmukuu:38",
    "original":"nityaṃ tvaccaraṇāravindayugaladhyānāmṛtāsvādināmasmākaṃ sarasīruhākṣa satataṃ saṃpadyatāṃ jīvitam \/\/ KMuk_19 \/\/",
    "analyzed":"nityam tvad caraṇa aravinda yugala dhyāna amṛta āsvādinām asmākam sarasīruha akṣa satatam saṃpadyatām jīvitam "
  },
  {
    "segmentnr":"SA_GK19_kulmukuu:39",
    "original":"tattvaṃ bruvāṇāni paraṃ parasmādaho kṣarantīva sudhāṃ padāni \/",
    "analyzed":"tattvam bruvāṇāni param parasmāt aho kṣaranti iva sudhām padāni "
  },
  {
    "segmentnr":"SA_GK19_kulmukuu:40",
    "original":"āvartaya prāñjalirasmi jihve nāmāni nārāyaṇagocarāṇi \/\/ KMuk_20 \/\/",
    "analyzed":"āvartaya prāñjaliḥ asmi jihve nāmāni nārāyaṇa gocarāṇi "
  },
  {
    "segmentnr":"SA_GK19_kulmukuu:41",
    "original":"idaṃ śarīraṃ pariṇāmapeśalaṃ patatyavaśyaṃ ślathasaṃdhi jarjaram \/",
    "analyzed":"idam śarīram pariṇāma peśalam patati avaśyam ślatha saṃdhi jarjaram "
  },
  {
    "segmentnr":"SA_GK19_kulmukuu:42",
    "original":"kimauṣadhaiḥ kliśyasi mūḍha durmate nirāmayaṃ kṛṣṇarasāyanaṃ piba \/\/ KMuk_21 \/\/",
    "analyzed":"kim auṣadhaiḥ kliśyasi mūḍha durmate nirāmayam kṛṣṇa rasāyanam piba "
  },
  {
    "segmentnr":"SA_GK19_kulmukuu:43",
    "original":"śrīmannāma procya nārāyaṇākhyaṃ yena prāptā vāñchitaṃ pāpino 'pi \/",
    "analyzed":"śrīmat nāma procya nārāyaṇa ākhyam yena prāptāḥ vāñchitam pāpinaḥ api "
  },
  {
    "segmentnr":"SA_GK19_kulmukuu:44",
    "original":"hā naḥ pūrvaṃ vākpravṛttā na tasmiṃstena prāptaṃ garbhavāsādiduḥkham \/\/ KMuk_22 \/\/",
    "analyzed":"hā naḥ pūrvam vāc pravṛttā na tasmin tena prāptam garbha vāsa ādi duḥkham "
  },
  {
    "segmentnr":"SA_GK19_kulmukuu:45",
    "original":"mā drākṣaṃ kṣīṇapuṇyānkṣaṇamapi bhavato bhaktihīnānpadābje mā śrauṣaṃ śravyabaddhaṃ tava caritamapāsyānyadākhyānajātam \/",
    "analyzed":"mā drākṣam kṣīṇa puṇyān kṣaṇam api bhavataḥ bhakti hīnān pada abje mā śrauṣam śravya baddham tava caritam apāsya anyat ākhyāna jātam "
  },
  {
    "segmentnr":"SA_GK19_kulmukuu:46",
    "original":"mā sprākṣaṃ mādhava tvāmapi bhuvanapate cetasāpahnuvānaṃ mā bhūvaṃ tvatsaparyāvyatikararahito janmajanmāntare 'pi \/\/ KMuk_23 \/\/",
    "analyzed":"mā sprākṣam mādhava tvām api bhuvana pate cetasā apahnuvānam mā bhūvam tvad saparyā vyatikara rahitaḥ janma janma antare api "
  },
  {
    "segmentnr":"SA_GK19_kulmukuu:47",
    "original":"madana parihara sthitiṃ madīye manasi mukundapadāravindadhāmni \/",
    "analyzed":"madana parihara sthitim madīye manasi mukunda pada aravinda dhāmni "
  },
  {
    "segmentnr":"SA_GK19_kulmukuu:48",
    "original":"haranayanakṛśānunā kṛśo 'si smarasi na cakraparākramaṃ murāreḥ \/\/ KMuk_24 \/\/",
    "analyzed":"hara nayana kṛśānunā kṛśaḥ asi smarasi na cakra parākramam murāreḥ "
  },
  {
    "segmentnr":"SA_GK19_kulmukuu:49",
    "original":"dārā vārākaravarasutā te 'ṅgajo 'yaṃ viriñcaḥ stotā vedastava suragaṇo bhṛtyavargaḥ prasādaḥ \/",
    "analyzed":"dārāḥ vāra ākara vara sutā te aṅga jaḥ ayam viriñcaḥ stotā vedaḥ tava sura gaṇaḥ bhṛtya vargaḥ prasādaḥ "
  },
  {
    "segmentnr":"SA_GK19_kulmukuu:50",
    "original":"muktirmadhye jagadavikalaṃ tāvake devakī te mātā mittraṃ balaripusutastattvato 'nyanna jāne \/\/ KMuk_25 \/\/",
    "analyzed":"muktiḥ madhye jagat avikalam tāvake devakī te mātā mittram bala ripu sutaḥ tattvataḥ anyat na jāne "
  },
  {
    "segmentnr":"SA_GK19_kulmukuu:51",
    "original":"jihve kīrtaya keśavaṃ muraripuṃ ceto bhaja śrīdharaṃ pāṇidvandva samarcayācyutakathāṃ śrotradvaya tvaṃ śruṇu \/",
    "analyzed":"jihve kīrtaya keśavam muraripum cetaḥ bhaja śrīdharam pāṇi dvandva samarcaya acyuta kathām śrotra dvaya tvam śruṇu "
  },
  {
    "segmentnr":"SA_GK19_kulmukuu:52",
    "original":"kṛṣṇaṃ lokaya locanadvaya harergacchāṅghriyugmālayaṃ jighra ghrāṇa mukundapādatulasīṃ murdhannamādhokṣajam \/\/ KMuk_26 \/\/",
    "analyzed":"kṛṣṇam lokaya locana dvaya hareḥ gaccha aṅghri yugma ālayam jighra ghrāṇa mukunda pāda tulasīm murdhan nama adhokṣajam "
  },
  {
    "segmentnr":"SA_GK19_kulmukuu:53",
    "original":"yatkṛṣṇapraṇipātadhūlidhavalaṃ tadvai śiraḥ syācchubhaṃ te netre tamasojjhite surucire yābhyāṃ harirdṛśyate \/",
    "analyzed":"yat kṛṣṇa praṇipāta dhūli dhavalam tat vai śiraḥ syāt śubham te netre tamasā ujjhite su rucire yābhyām hariḥ dṛśyate "
  },
  {
    "segmentnr":"SA_GK19_kulmukuu:54",
    "original":"sā buddhirniyamairyamaiśca vimalā yā mādhavadhyāyinī sā jihvāmṛtavarṣiṇī pratipadaṃ yā stauti nārāyaṇam \/\/ KMuk_27 \/\/",
    "analyzed":"sā buddhiḥ niyamaiḥ yamaiḥ ca vimalā yā mādhava dhyāyinī sā jihvā amṛta varṣiṇī pratipadam yā stauti nārāyaṇam "
  },
  {
    "segmentnr":"SA_GK19_kulmukuu:55",
    "original":"bhaktadveṣibhujaṃgagāruḍamaṇistrailokyarakṣāmaṇirgopīlocanacātakāmbudamaṇiḥ saundaryamudrāmaṇiḥ \/",
    "analyzed":"                               "
  },
  {
    "segmentnr":"SA_GK19_kulmukuu:56",
    "original":"śrīkāntāmaṇirukmiṇīghanakucadvandvaikabhūṣāmaṇiḥ śreyo dhyeyaśikhāmṇirdiśatu no gopālacūḍāmaṇiḥ \/\/ KMuk_28 \/\/",
    "analyzed":"śrī kāntā maṇi rukmiṇī ghana kuca dvandva eka bhūṣā maṇiḥ śreyaḥ dhyeya śikhāmṇiḥ diśatu naḥ gopāla cūḍāmaṇiḥ "
  },
  {
    "segmentnr":"SA_GK19_kulmukuu:57",
    "original":"śatrucchedaikamantraṃ sakalamupaniṣadvākyasaṃpūjyamantraṃ saṃsārottāramantraṃ samuditamanasāṃ saṅganiryāṇamantram \/",
    "analyzed":"śatru cheda eka mantram sakalam upaniṣad vākya saṃpūjya mantram saṃsāra uttāra mantram samudita manasām saṅga niryāṇa mantram "
  },
  {
    "segmentnr":"SA_GK19_kulmukuu:58",
    "original":"sarvaiśvaryaikamantraṃ vyasanabhujagasaṃdaṣṭasaṃtrāṇamantraṃ jihve śrīkṛṣṇamantraṃ japa japa satataṃ janmasāphalyamantram \/\/ KMuk_29 \/\/",
    "analyzed":"sarva aiśvarya eka mantram vyasana bhujaga saṃdaṣṭa saṃtrāṇa mantram jihve śrī kṛṣṇa mantram japa japa satatam janma sāphalya mantram "
  },
  {
    "segmentnr":"SA_GK19_kulmukuu:59",
    "original":"vyāmohoddalanauṣadhaṃ munimanovṛttipravṛttyauṣadhaṃ daityānarthakarauṣadhaṃ trijagatāṃ saṃjīvanaikauṣadham \/",
    "analyzed":"vyāmoha uddalana auṣadham muni manaḥ vṛtti pravṛtti auṣadham daitya anartha kara auṣadham trijagatām saṃjīvana eka auṣadham "
  },
  {
    "segmentnr":"SA_GK19_kulmukuu:60",
    "original":"bhaktārtipraśamauṣadhaṃ bhavabhayapradhvaṃsi divyauṣadhaṃ śreyaḥprāptikarauṣadhaṃ piba manaḥ śrīkṛṣṇanāmauṣadham \/\/ KMuk_30 \/\/",
    "analyzed":"bhakta ārti praśama auṣadham bhava bhaya pradhvaṃsi divya auṣadham śreyaḥ prāpti kara auṣadham piba manaḥ śrī kṛṣṇa nāma auṣadham "
  },
  {
    "segmentnr":"SA_GK19_kulmukuu:61",
    "original":"āścaryametaddhi manuṣyaloke sudhāṃ parityajya viṣaṃ pibanti \/",
    "analyzed":"āścaryam etat hi manuṣya loke sudhām parityajya viṣam pibanti "
  },
  {
    "segmentnr":"SA_GK19_kulmukuu:62",
    "original":"nāmāni nārāyaṇagocarāṇi tyaktvānyavācaḥ kuhakāḥ paṭhanti \/\/ KMuk_31 \/\/",
    "analyzed":"nāmāni nārāyaṇa gocarāṇi tyaktvā anya vācaḥ kuhakāḥ paṭhanti "
  },
  {
    "segmentnr":"SA_GK19_kulmukuu:63",
    "original":"lāṭīnetrapuṭīpayodharaghaṭīrevātaṭīduṣkuṭīpāṭīradrumavarṇanena kavibhirmūḍhairdinaṃ nīyate \/",
    "analyzed":"lāṭī netra puṭī payodhara ghaṭī revā taṭī duṣkuṭī pāṭīra druma varṇanena kavibhiḥ mūḍhaiḥ dinam nīyate "
  },
  {
    "segmentnr":"SA_GK19_kulmukuu:64",
    "original":"govindeti janārdaneti jagatāṃ nātheti kṛṣṇeti ca vyāhāraiḥ samayastadekamanasāṃ puṃsāmatikrāmati \/\/ KMuk_32 \/\/",
    "analyzed":"govinda iti janārdana iti jagatām nātha iti kṛṣṇa iti ca vyāhāraiḥ samayaḥ tad ekamanasām puṃsām atikrāmati "
  },
  {
    "segmentnr":"SA_GK19_kulmukuu:65",
    "original":"ayācyamakreyamayātayāmamapācyamakṣayyamadurbharaṃ me \/",
    "analyzed":"a yācyam a kreyam a yātayāmam a pācyam akṣayyam a durbharam me "
  },
  {
    "segmentnr":"SA_GK19_kulmukuu:66",
    "original":"astyeva pātheyamitaḥ prayāṇe śrīkṛṣṇanāmamṛtabhāgadheyam \/\/ KMuk_33 \/\/",
    "analyzed":"asti eva pātheyam itas prayāṇe śrī kṛṣṇa nāma mṛta bhāgadheyam "
  },
  {
    "segmentnr":"SA_GK19_kulmukuu:67",
    "original":"yasya priyau śrutadharau kavilokagītau mittre dvijanmaparivāraśivāvabhūtām \/",
    "analyzed":"yasya priyau śrutadharau kavi loka gītau mittre dvijanma parivāra śiva avabhūtām "
  },
  {
    "segmentnr":"SA_GK19_kulmukuu:68",
    "original":"tenāmbujākṣacaraṇāmbujaṣaṭpadena rājñā kṛtā stutiriyaṃ kulaśekhareṇa \/\/ KMuk_34 \/\/",
    "analyzed":"tena ambuja akṣa caraṇa ambuja ṣaṭpadena rājñā kṛtā stutiḥ iyam kulaśekhareṇa "
  },
  {
    "segmentnr":"SA_GK19_kulmukuu:69",
    "original":"iti śrīkulaśekharanṛpativiracitā mukundamālā samāptā \/",
    "analyzed":"iti śrī kulaśekhara nṛpati viracitā mukundamālā samāptā "
  }
]