segmentnr	original	analyzed
SA_T03_bsa050_u-0	Pāramitāsamāsaḥ	pāramitā samāsaḥ 
SA_T03_bsa050_u-1	1. dānapāramitāsamāsaḥ	dāna pāramitā samāsaḥ 
SA_T03_bsa050_u-2	namo buddhāya //	namaḥ buddhāya 
SA_T03_bsa050_u-3	tathāgatānāṃ padam ārurukṣurāśritya ratnatrayam ādareṇa /	tathāgatānām padam ārurukṣuḥ āśritya ratnatrayam ādareṇa 
SA_T03_bsa050_u-4	bodhau nidhāyāvicalaṃ manaśca kuryāt parātmavyatihāram ādau // Ps_1.1 //	bodhau nidhāya avicalam manaḥ ca kuryāt parātma vyatihāram ādau 
SA_T03_bsa050_u-5	tataḥ paraṃ dānavidhau prayogaḥ kāryastathā lokahitonmukhena /	tatas param dāna vidhau prayogaḥ kāryaḥ tathā loka hita unmukhena 
SA_T03_bsa050_u-6	yathā svagātrāṇyapi yācitasya na yogasaṃkocavirūpatā syāt // Ps_1.2 //	yathā sva gātrāṇi api yācitasya na yoga saṃkoca virūpa tā syāt 
SA_T03_bsa050_u-7	mātsaryadoṣopacayāya yat syān na tyāgacittaṃ paribṛṃhayed vā /	mātsarya doṣa upacayāya yat syāt na tyāga cittam paribṛṃhayet vā 
SA_T03_bsa050_u-8	tattyaktumevārhati bodhisattvaḥ parigrahacchadmamayaṃ vighātam // Ps_1.3 //	tat tyaktum eva arhati bodhisattvaḥ parigraha chadma mayam vighātam 
SA_T03_bsa050_u-9	tad bodhisattvaḥ katham ādadīta ratnaṃ dhanaṃ vā divi vāpi rājyam /	tat bodhisattvaḥ katham ādadīta ratnam dhanam vā divi vā api rājyam 
SA_T03_bsa050_u-10	yat tyāgacittapratipakṣadakṣaṃ saṃbodhimārgāvaraṇaṃ karoti // Ps_1.4 //	yat tyāga citta pratipakṣa dakṣam saṃbodhi mārga āvaraṇam karoti 
SA_T03_bsa050_u-11	saṃsmṛtya caryātiśayaṃ munīnāṃ tadunmukhīṃ svāmapi ca pratijñām /	saṃsmṛtya caryā atiśayam munīnām tad unmukhīm svām api ca pratijñām 
SA_T03_bsa050_u-12	parigrahasnehavinigrahārthaṃ kuryād imāṃścetasi sadvitarkān // Ps_1.5 //	parigraha sneha vinigraha artham kuryāt imān cetasi sat vitarkān 
SA_T03_bsa050_u-13	yadā nisṛṣṭo jagate mayāyaṃ kāyo 'pī tattyāgakṛto 'pi dharmaḥ /	yadā nisṛṣṭaḥ jagate mayā ayam dharmaḥ 
SA_T03_bsa050_u-14	bāhye tadā vastuni saṅgacittaṃ na me gajasnānam ivānurūpam // Ps_1.6 //	bāhye tadā vastuni saṅga cittam na me gaja snānam iva anurūpam 
SA_T03_bsa050_u-15	māṃsārthino māṃsamidaṃ harantu majjānamapyuddharaṇāt tadarthī /	māṃsa arthinaḥ māṃsam idam harantu majjānam api uddharaṇāt tad arthī 
SA_T03_bsa050_u-16	ahaṃ hi lokārthamidaṃ bibharmi śarīrakaṃ kiṃ bata vastu bāhyam // Ps_1.7 //	aham hi loka artham idam bibharmi śarīrakam kim bata vastu bāhyam 
SA_T03_bsa050_u-17	yathaiva bhaiṣajyamahīruhasya tvakpattrapuṣpādi janā haranti /	yathā eva bhaiṣajya mahīruhasya tvak pattra puṣpa ādi janāḥ haranti 
SA_T03_bsa050_u-18	madīyamete 'paharanti ceti naivaṃ vikalpāḥ samudācaranti // Ps_1.8 //	madīyam ete paharanti ca iti na evam vikalpāḥ samudācaranti 
SA_T03_bsa050_u-19	tathaiva lokārthasamudyatena svalpo 'pi kāryo na mayā vikalpaḥ /	tathā eva loka artha samudyatena su alpaḥ pi kāryaḥ na mayā vikalpaḥ 
SA_T03_bsa050_u-20	duḥkhe kṛtaghne satatāśucau ca dehe parasmāyupayujyamāne // Ps_1.9 //	duḥkhe kṛtaghne satata aśucau ca dehe 
SA_T03_bsa050_u-21	ādhyātmike caiva mahījalādye bāhye mahābhūtagaṇe ca tulye /	ādhyātmike ca eva mahī jala ādye bāhye mahābhūta gaṇe ca tulye 
SA_T03_bsa050_u-22	idaṃ mamedaṃ na mameti ko 'yam ajñānapaṅkāṅkavidhirmayāpi // Ps_1.10 //	idam mama idam na mama iti kaḥ yam ajñāna paṅka aṅka vidhiḥ mayā api 
SA_T03_bsa050_u-23	gṛhṇīta gātrāṇyapi me yatheṣṭaṃ mā kārṣurasmin parakīyabuddhim /	gṛhṇīta gātrāṇi api me yathā iṣṭam mā kārṣuḥ asmin parakīya buddhim 
SA_T03_bsa050_u-24	yuṣmākameva svamidaṃ kimarthaṃ nātmābhimāno mama kaścidatra // Ps_1.11 //	yuṣmākam eva svam idam kimartham na ātma abhimānaḥ mama kaścid atra 
SA_T03_bsa050_u-25	ityadbhutā yasya bhavantyabhīkṣṇaṃ saṃbuddhabhāvānuguṇā vitarkāḥ /	iti adbhutāḥ yasya bhavanti abhīkṣṇam saṃbuddha bhāva anuguṇāḥ vitarkāḥ 
SA_T03_bsa050_u-26	taṃ bodhisattvātiśayaṃ vadanti buddhā mahāsattvamacintyasattvāḥ // Ps_1.12 //	tam bodhisattva atiśayam vadanti buddhāḥ mahāsattvam acintya sattvāḥ 
SA_T03_bsa050_u-27	evaṃ sa dānapratipattiśūraḥ karoti kāye 'pi na jātvapekṣām /	evam sa dāna pratipatti śūraḥ karoti kāye na jātu apekṣām 
SA_T03_bsa050_u-28	tasyāprayatnādupayānti śuddhiṃ karmāṇi vākkāyamanomayāni // Ps_1.13 //	tasya aprayatnāt upayānti śuddhim karmāṇi vāc kāya manaḥ mayāni 
SA_T03_bsa050_u-29	viśuddhakarmā ca hitaṃ pareṣām āyāsaduḥkhena vinā karoti /	viśuddha karmā ca hitam pareṣām āyāsa duḥkhena vinā karoti 
SA_T03_bsa050_u-30	itthaṃ sa sattvārthamabhiprayatno nayānaye kauśalamabhyupaiti // Ps_1.14 //	ittham sa sattva artham abhiprayatnaḥ naya anaye kauśalam abhyupaiti 
SA_T03_bsa050_u-31	bhūyastaraṃ prāpya balaṃ sa dānāt saddharmadānena tataḥ karoti /	bhūyastaram prāpya balam sa dānāt saddharma dānena tatas karoti 
SA_T03_bsa050_u-32	bhavāndhakāre bhramatāṃ janānāṃ sūryodayāt spaṣṭataraṃ prakāśam // Ps_1.15 //	bhava andhakāre bhramatām janānām sūrya udayāt spaṣṭataram prakāśam 
SA_T03_bsa050_u-33	sādhāraṇī lokahitārthasiddhiḥ sarvajñabhāvābhyudayapratiṣṭhā /	sādhāraṇī loka hita artha siddhiḥ sarvajña bhāva abhyudaya pratiṣṭhā 
SA_T03_bsa050_u-34	ato 'sya puṇyākṣayatābhyudeti prabheva bhānorudayasthitasya // Ps_1.16 //	atas sya puṇya akṣaya tā abhyudeti prabhā iva bhānoḥ udaya sthitasya 
SA_T03_bsa050_u-35	ityadbhutā dānamayā guṇaughā ye bodhisattvābharaṇībhavanti /	iti adbhutāḥ dāna mayāḥ guṇa oghāḥ ye bodhisattva ābharaṇībhavanti 
SA_T03_bsa050_u-36	tasmāt tadīyaṃ parikarma cittaṃ dānasya kāruṇyapuraḥsarasya // Ps_1.17 //	tasmāt tadīyam parikarma cittam dānasya kāruṇya puraḥsarasya 
SA_T03_bsa050_u-37	āyuḥpratībhānabalādi bauddhaṃ niṣpādayeyaṃ jagatāmanena /	āyuḥ pratībhāna bala ādi bauddham niṣpādayeyam jagatām anena 
SA_T03_bsa050_u-38	sattvā mayā cāmiṣasaṃgṛhītāḥ saddharmapātrāṇyapi me bhaveyuḥ // Ps_1.18 //	sattvāḥ mayā ca āmiṣa saṃgṛhītāḥ saddharma pātrāṇi api me bhaveyuḥ 
SA_T03_bsa050_u-39	ityannadānaṃ pradadāti vidvān na svargasaṃpattiparigrahāya /	iti anna dānam pradadāti vidvān na svarga saṃpatti parigrahāya 
SA_T03_bsa050_u-40	pānānyapi kleśatṛṣaḥ śamāya lokasya lokārthacaro dadāti // Ps_1.19 //	pānāni api kleśa tṛṣaḥ śamāya lokasya loka artha caraḥ dadāti 
SA_T03_bsa050_u-41	bauddhasya caivarddhiviceṣṭitasya nirvāṇasaukhyasya ca sarvalokaḥ /	bauddhasya ca eva ṛddhi viceṣṭitasya nirvāṇa saukhyasya ca sarva lokaḥ 
SA_T03_bsa050_u-42	lābhī kathaṃ syāditi lokanātho yānaṃ mahāyānaratirdadāti // Ps_1.20 //	lābhī katham syāt iti lokanāthaḥ yānam mahāyāna ratiḥ dadāti 
SA_T03_bsa050_u-43	saṃbuddhavarṇasya ca hemabhāso lajjāmayasyaiva ca bhūṣaṇasya /	saṃbuddha varṇasya ca hema bhāsaḥ lajjā mayasya eva ca bhūṣaṇasya 
SA_T03_bsa050_u-44	niṣpattaye vastravidhīnudārān satkṛtya kālānuguṇaṃ dadāti // Ps_1.21 //	niṣpattaye vastra vidhīn udārān satkṛtya kāla anuguṇam dadāti 
SA_T03_bsa050_u-45	saṃbodhimaṇḍāsanam āsanāni śayyāśca śayyātrayam īkṣamāṇaḥ /	saṃbodhi maṇḍa āsanam āsanāni śayyāḥ ca śayyā trayam īkṣamāṇaḥ 
SA_T03_bsa050_u-46	sarvajñacakṣuḥpratilabdhaye ca caityeṣu rathyāsu ca dīpamālām // Ps_1.22 //	sarvajña cakṣuḥ pratilabdhaye ca caityeṣu rathyāsu ca dīpa mālām 
SA_T03_bsa050_u-47	vādyāni divyaśrutisaṃgrahārthaṃ saṃbuddhaśīlāya ca gandhadānam /	vādyāni divya śruti saṃgraha artham saṃbuddha śīlāya ca gandha dānam 
SA_T03_bsa050_u-48	sabhāprapārāmavihāragehāñ śaraṇyabhāvābhimukho dadāti // Ps_1.23 //	sabhā prapārām avihāra gehām śaraṇya bhāva abhimukhaḥ dadāti 
SA_T03_bsa050_u-49	dānaṃ rasānāṃ tu susaṃskṛtāṇāṃ rasārasāgratvaparigrahāya /	dānam rasānām tu su saṃskṛtāṇām rasa arasāgra tva parigrahāya 
SA_T03_bsa050_u-50	bhaiṣajyadānānyajarāmaratvaṃ lokān imān prāpayituṃ dadāti // Ps_1.24 //	bhaiṣajya dānāni ajara amara tvam lokān imān prāpayitum dadāti 
SA_T03_bsa050_u-51	bhujiṣyatāmātmasamaṃ ninīṣurdāśīkṛtān kleśagaṇena lokān /	bhujiṣya tām ātma samam ninīṣuḥ dāśīkṛtān kleśa gaṇena lokān 
SA_T03_bsa050_u-52	sa dāsadāsyādi sadā dadāti dāsānudāsānaparākariṣyan // Ps_1.25 //	sa dāsa dāsya ādi sadā dadāti dāsān udāsān a parākariṣyan 
SA_T03_bsa050_u-53	dadāti putrān duhitṛḥ priyāśca bodhipriyatvādanavadyadānam /	dadāti putrān duhitṛḥ priyāḥ ca bodhi priya tvāt anavadya dānam 
SA_T03_bsa050_u-54	ekāntasaddharmaratipriyaśca krīḍāviśeṣān ratihetubhūtān // Ps_1.26 //	ekānta saddharma rati priyaḥ ca krīḍā viśeṣān rati hetu bhūtān 
SA_T03_bsa050_u-55	suvarṇamuktāmaṇividrumādīn dadāti sallakṣaṇasaṃpadartham /	suvarṇa muktā maṇi vidruma ādīn dadāti sat lakṣaṇa saṃpad artham 
SA_T03_bsa050_u-56	ratnapradīptāni ca bhūṣaṇāni citrāṇyanuvyañjanasauṣṭhavāya // Ps_1.27 //	ratna pradīptāni ca bhūṣaṇāni citrāṇi anuvyañjana sauṣṭhavāya 
SA_T03_bsa050_u-57	dhyānārthamudyānatapovanāni saddharmakoṣāya ca vittakoṣam /	dhyāna artham udyāna tapovanāni saddharma koṣāya ca vitta koṣam 
SA_T03_bsa050_u-58	munīndrarājyāya dadātyakhinno rājyāni cājñāpanamaṇḍitāni // Ps_1.28 //	muni indra rājyāya dadāti akhinnaḥ rājyāni ca ājñāpana maṇḍitāni 
SA_T03_bsa050_u-59	cakrāṅkitābhyāṃ caraṇottamābhyām saṃbodhimaṇḍākramaṇotsukatvāt /	cakra aṅkitābhyām caraṇa uttamābhyām saṃbodhi maṇḍa ākramaṇa utsuka tvāt 
SA_T03_bsa050_u-60	sa nirvikāraścaraṇapradānaṃ lokārthaniṣpattikaro dadāti // Ps_1.29 //	sa nirvikāraḥ caraṇa pradānam loka artha niṣpatti karaḥ dadāti 
SA_T03_bsa050_u-61	duḥkhāpagāyāmatiśīghragāyāṃ magnasya lokasya kathaṃ na dadyām /	duḥkha āpagāyām ati śīghra gāyām magnasya lokasya katham na dadyām 
SA_T03_bsa050_u-62	saddharmahastāniti saṃpradatte hastānvikoṣāmburuhaprakāśān // Ps_1.30 //	saddharma hastān iti saṃpradatte hastān vikoṣa amburuha prakāśān 
SA_T03_bsa050_u-63	śraddhendriyādipratipūraṇārthaṃ sa karṇanāsādi dadātyakhinnaḥ /	śraddhā indriya ādi pratipūraṇa artham sa karṇa nāsā ādi dadāti akhinnaḥ 
SA_T03_bsa050_u-64	cakṣuśca cakṣurvimalīkariṣyaṃllokasya sarvāvaraṇaprahāṇāt // Ps_1.31 //	cakṣuḥ ca cakṣuḥ vimalīkariṣyan lokasya sarva āvaraṇa prahāṇāt 
SA_T03_bsa050_u-65	utkṛtya māṃsāni saśoṇitāni dadāti kāruṇyavaśena nāthaḥ /	utkṛtya māṃsāni sa śoṇitāni dadāti kāruṇya vaśena nāthaḥ 
SA_T03_bsa050_u-66	bhūmyagnivāyvambuvadeva me syāllokopajīvyaḥ katham eṣa kāyaḥ // Ps_1.32 //	bhūmi agni vāyu ambu vat eva me syāt loka upajīvyaḥ katham eṣa kāyaḥ 
SA_T03_bsa050_u-67	lokottamajñānasamāpanārthaṃ sa uttamāṅgairapi satkaroti /	loka uttama jñāna samāpana artham saḥ uttamāṅgaiḥ api satkaroti 
SA_T03_bsa050_u-68	abhyāgatasyārthijanasya yācñāṃ prāgeva dehāvayavaistadanyaiḥ // Ps_1.33 //	abhyāgatasya arthi janasya yācñām prāk eva deha avayavaiḥ tad anyaiḥ 
SA_T03_bsa050_u-69	majjānamapyadbhutavīraceṣṭo dadāti lokasya kathaṃ na kuryām /	majjānam api adbhuta vīra ceṣṭaḥ dadāti lokasya katham na kuryām 
SA_T03_bsa050_u-70	tathāgataṃ vigrahamapradhṛṣyaṃ vṛṣṭyāpi vajrojjvalayā patantyā // Ps_1.34 //	tathāgatam vigraham apradhṛṣyam vṛṣṭyā api vajra ujjvalayā patantyā 
SA_T03_bsa050_u-71	ityevamādyaṃ satatānavadyaṃ tadbodhisattvāmbudharapramuktam /	iti evamādyam satata anavadyam tat bodhisattva ambudhara pramuktam 
SA_T03_bsa050_u-72	prahlādya dānāmbu jagatsamagraṃ sarvajñatāsāgaramabhyupaiti // Ps_1.35 //	prahlādya dāna ambu jagat samagram sarvajña tā sāgaram abhyupaiti 
SA_T03_bsa050_u-73	anviṣya bhogānviṣameṇa nāsau dadāti notpīḍanayā parasya /	anviṣya bhogān viṣameṇa nā asau dadāti nā utpīḍanayā parasya 
SA_T03_bsa050_u-74	na trāsalajjāpratikārahetorna dakṣinīyān parimārgamāṇaḥ // Ps_1.36 //	na trāsa lajjā pratikāra hetoḥ na dakṣinīyān parimārgamāṇaḥ 
SA_T03_bsa050_u-75	na ca praṇīte sati rūkṣadānam adakṣiṇīyā iti vāvamanya /	na ca praṇīte sati rūkṣa dānam a dakṣiṇīyāḥ iti vā avamanya 
SA_T03_bsa050_u-76	vipākakāṅkṣākṛpaṇīkṛtaṃ vā satkārahīnaṃ vijugupsitaṃ vā // Ps_1.37 //	vipāka kāṅkṣā kṛpaṇīkṛtam vā satkāra hīnam vijugupsitam vā 
SA_T03_bsa050_u-77	naivonnatiṃ śīlavate prayacchan viparyayaṃ gacchati netarasmai /	na eva unnatim śīlavate prayacchan viparyayam gacchati na itarasmai 
SA_T03_bsa050_u-78	nātmānamutkarṣati naiva nindāṃ karoti so 'nyasya samaprayogaḥ // Ps_1.38 //	na ātmānam utkarṣati na eva nindām karoti saḥ nyasya sama prayogaḥ 
SA_T03_bsa050_u-79	na cāsya mithyāśayadānamasti naivāstyanadhyāśayadānamasya /	na ca asya mithyā āśaya dānam asti na eva asti anadhyāśaya dānam asya 
SA_T03_bsa050_u-80	na krodhadoṣopahataṃ dadāti naivānutāpaṃ kurute sa dattvā // Ps_1.39 //	na krodha doṣa upahatam dadāti na eva anutāpam kurute sa dattvā 
SA_T03_bsa050_u-81	na ślāghyamāno vipulaṃ dadāti nāślāghyamāno 'nyataraṃ dadāti /	na ślāghyamānaḥ vipulam dadāti na a ślāghyamānaḥ nyataram dadāti 
SA_T03_bsa050_u-82	na yācakānāmupaghātadānaṃ yad vā bhaved vipratipattihetuḥ // Ps_1.40 //	na yācakānām upaghāta dānam yat vā bhavet vipratipatti hetuḥ 
SA_T03_bsa050_u-83	nākāladānaṃ sa dadāti kiṃcid dadāti kāle viṣame 'pi naiva /	na akāla dānam sa dadāti kiṃcid dadāti kāle viṣame na eva 
SA_T03_bsa050_u-84	na devabhāvāya na rājyahetorna hīnayānaspṛhayālubhāvāt // Ps_1.41 //	na deva bhāvāya na rājya hetoḥ na hīna yāna spṛhayālu bhāvāt 
SA_T03_bsa050_u-85	nāsau mukhollokanayā dadāti na kīrtiśabdāya na hāsyahetoḥ /	na asau mukha ullokanayā dadāti na kīrti śabdāya na hāsya hetoḥ 
SA_T03_bsa050_u-86	paryāptametacca mameti naivaṃ yadvā vihiṃsāhasitaṃ pareṣām // Ps_1.42 //	paryāptam etat ca mama iti nā evam yat vā vihiṃsā hasitam pareṣām 
SA_T03_bsa050_u-87	sarvajñabhāvāpariṇāmitaṃ vā sagarhitaṃ vā sa dadāti naiva /	sarvajña bhāva apariṇāmitam vā sa garhitam vā sa dadāti na eva 
SA_T03_bsa050_u-88	tato 'sya tat pāramitābhidhānaṃ parāṃ viśuddhiṃ samupaiti dānam // Ps_1.43 //	tatas tya tat pāramitā abhidhānam parām viśuddhim samupaiti dānam 
SA_T03_bsa050_u-89	dānodbhavaṃ tasya ca puṇyarāśiṃ lokāt samagrādapi piṇḍitāni /	dāna udbhavam tasya ca puṇya rāśim lokāt samagrāt api piṇḍitāni 
SA_T03_bsa050_u-90	puṇyāni naivābhibhavanti yasmāllokottamattvaṃ sa tato 'bhyupaiti // Ps_1.44 //	puṇyāni nā eva abhibhavanti yasmāt loka uttama tvam sa tatas bhyupaiti 
SA_T03_bsa050_u-91	pañcasvabhijñāsu viniścitātmā lokāya yadvarṣati dānavarṣam /	pañcasu abhijñāsu viniścita ātmā lokāya yat varṣati dāna varṣam 
SA_T03_bsa050_u-92	samantatastasya kutaḥ pramāṇaṃ parikṣayo vā satatapravṛtteḥ // Ps_1.45 //	samantataḥ tasya kutas pramāṇam parikṣayaḥ vā satata pravṛtteḥ 
SA_T03_bsa050_u-93	yadakṣayāṇāṃ jagatāṃ hitāya jñānasya hetuśca yadakṣayasya /	yat akṣayāṇām jagatām hitāya jñānasya hetuḥ ca yat akṣayasya 
SA_T03_bsa050_u-94	traidhātukena kṣayiṇā na tacca saṃlipyate vyomavadambudena // Ps_1.46 //	traidhātukena kṣayiṇā na tat ca saṃlipyate vyoma vat ambudena 
SA_T03_bsa050_u-95	tacchūnyatākārasamāhitaṃ ca nimittadoṣaiḥ parivarjitaṃ ca /	tat śūnyatā ākāra samāhitam ca nimitta doṣaiḥ parivarjitam ca 
SA_T03_bsa050_u-96	akiṃcanakleśaviyogasiddhestenākṣayaṃ tatkathitaṃ munīndraiḥ // Ps_1.47 //	akiṃcana kleśa viyoga siddheḥ tena akṣayam tat kathitam muni indraiḥ 
SA_T03_bsa050_u-97	asmin punaḥ satpuruṣāvadāne dāne nidāne sukhavistārāṇām /	asmin punar sat puruṣa avadāne dāne nidāne sukha vistārāṇām 
SA_T03_bsa050_u-98	cikīrṣatā yogamanityasaṃjñā bhogeṣu kāryā karuṇā ca loke // Ps_1.48 //	cikīrṣatā yogam anitya saṃjñā bhogeṣu kāryā karuṇā ca loke 
SA_T03_bsa050_u-99	bhogānanityānabhivīkṣamānaḥ sātmyaṃ gatāyāṃ ca tataḥ kṛpāyām /	bhogān anityān abhivīkṣamānaḥ sātmyam gatāyām ca tatas kṛpāyām 
SA_T03_bsa050_u-100	sa niścayaṃ gacchati dīyate yad etān madīyāṃ na tu yadgṛhe me // Ps_1.49 //	sa niścayam gacchati dīyate yat etān madīyām na tu yad gṛhe me 
SA_T03_bsa050_u-101	yaddattam asmān na bhayaṃ kadā cid gehe yadasmādbhayamabhyupaiti /	yat dattam asmāt na bhayam kadā cit gehe yat asmāt bhayam abhyupaiti 
SA_T03_bsa050_u-102	sādhāraṇaṃ rakṣyamatarpakaṃ ca datte tu naite prabhavantyanarthāḥ // Ps_1.50 //	sādhāraṇam rakṣyam atarpakam ca datte tu na ete prabhavanti anarthāḥ 
SA_T03_bsa050_u-103	sukhaṃ paratrāpi karoti dattam ihaiva duḥkhaṃ prakarotyadattam /	sukham paratra api karoti dattam iha eva duḥkham prakaroti adattam 
SA_T03_bsa050_u-104	ulkāsvabhāvaṃ hi dhanaṃ narāṇām atyajyamānaṃ vyasanaṃ dadāti // Ps_1.51 //	ulkā svabhāvam hi dhanam narāṇām a tyajyamānam vyasanam dadāti 
SA_T03_bsa050_u-105	adīyamānaṃ nidhanaṃ prayāti nidhānatāṃ yāti hi dīyamānam /	a dīyamānam nidhanam prayāti nidhāna tām yāti hi dīyamānam 
SA_T03_bsa050_u-106	dhanasya niḥsāralaghoḥ sa sāro yaddīyate lokahitonmukhena // Ps_1.52 //	dhanasya niḥsāra laghoḥ sa sāraḥ yat dīyate loka hita unmukhena 
SA_T03_bsa050_u-107	yaddattametadviduṣāṃ praśasyaṃ bālo janastannicayapraśaṃsī /	yad dattam etat viduṣām praśasyam bālaḥ janaḥ tad nicaya praśaṃsī 
SA_T03_bsa050_u-108	prāyo viyogo hi parigrahebhyo dānādbhavatyabhyudayo yaśaśca // Ps_1.53 //	prāyas viyogaḥ hi parigrahebhyaḥ dānāt bhavati abhyudayaḥ yaśaḥ ca 
SA_T03_bsa050_u-109	dattaṃ na tatkleśaparigrahāya kleśāya mātsaryamanāryadharmaḥ /	dattam na tat kleśa parigrahāya kleśāya mātsaryam anārya dharmaḥ 
SA_T03_bsa050_u-110	yaddīyate satpatha eṣa tasmād ato 'nyathā kāpathamāhurāryāḥ // Ps_1.54 //	yat dīyate sat pathaḥ eṣa tasmāt atas nyathā kāpatham āhuḥ āryāḥ 
SA_T03_bsa050_u-111	abhyāgate yācanake ca tena saṃbodhisaṃbhāravivṛddhihetau /	abhyāgate yācanake ca tena saṃbodhi saṃbhāra vivṛddhi hetau 
SA_T03_bsa050_u-112	tatpreṣyasaṃjñātmani saṃniveśyā kalyāṇamitrapriyatā ca tasmin // Ps_1.55 //	tad preṣya saṃjñā ātmani saṃniveśyā kalyāṇa mitra priya tā ca tasmin 
SA_T03_bsa050_u-113	mahātmanāṃ yatpratanūbhavanti rāgādayo yācanakānniśamya /	mahātmanām yat pratanūbhavanti rāga ādayaḥ yācanakān niśamya 
SA_T03_bsa050_u-114	tenotsavābhyāgamamapyatītya teṣāṃ priyaṃ yācanakopayānam // Ps_1.56 //	tena utsava abhyāgamam api atītya teṣām priyam yācanaka upayānam 
SA_T03_bsa050_u-115	sa cetpunaryācanake 'pi labdhe dātuṃ na śaknotyatidurbalatvāt /	sa ced punar yācanake labdhe dātum na śaknoti ati durbala tvāt 
SA_T03_bsa050_u-116	tenānuneyo madhureṇa sāmnā sa yācakaḥ syānna yathā samanyuḥ // Ps_1.57 //	tena anuneyaḥ madhureṇa sāmnā sa yācakaḥ syāt na yathā samanyuḥ 
SA_T03_bsa050_u-117	kāryaśca mātsaryavinigrahāya mohaprahāṇāya ca tena yatnaḥ /	kāryaḥ ca mātsarya vinigrahāya moha prahāṇāya ca tena yatnaḥ 
SA_T03_bsa050_u-118	tathā yathā yācanakaḥ kadā cid vaimukhyadīno na tato vyāpaiti // Ps_1.58 //	tathā yathā yācanakaḥ kadā cit vaimukhya dīnaḥ na tatas vyāpaiti 
SA_T03_bsa050_u-119	saṃbodhicittaṃ kuta eva tasya dravye 'pi yo matsaramabhyupaiti /	saṃbodhi cittam kutas eva tasya dravye yaḥ matsaram abhyupaiti 
SA_T03_bsa050_u-120	vāsaḥ sucittasya hi nāsti doṣairambhonidhānasya śavairyathaiva // Ps_1.59 //	vāsaḥ su cittasya hi nā asti doṣaiḥ ambhaḥ nidhānasya śavaiḥ yathā eva 
SA_T03_bsa050_u-121	tasmāt tyaktvā sarvataḥ sarvadoṣān bodhiprārthī sarvadā sarvadaḥ syāt /	tasmāt tyaktvā sarvatas sarva doṣān bodhi prārthī sarvadā sarva daḥ syāt 
SA_T03_bsa050_u-122	trātuṃ lokānekavīraḥ kva cittaṃ ceṣṭā dainyānūrjiteyaṃ kva caiva // Ps_1.60 //	trātum lokān eka vīraḥ kva cittam ceṣṭā dainya anūrjitā iyam kva ca eva 
SA_T03_bsa050_u-123	mūlaṃ dānasyāsya saṃbodhicittaṃ tanna tyājyaṃ ditsatā dānamīdṛk /	mūlam dānasya asya saṃbodhi cittam tat na tyājyam ditsatā dānam īdṛś 
SA_T03_bsa050_u-124	taṃ saṃbuddhāstyāgināmagramāhuryo lokeṣu tyāgamādhitsuragram // Ps_1.61 //	tam saṃbuddhāḥ tyāginām agram āhuḥ yaḥ lokeṣu tyāgam ādhitsuḥ agram 
SA_T03_bsa050_u-125	// dānapāramitāsamāsaḥ //	dāna pāramitā samāsaḥ 
SA_T03_bsa050_u-126	2. śīlapāramitāsamāsaḥ	śīla pāramitā samāsaḥ 
SA_T03_bsa050_u-127	saṃbuddhaśīlābharaṇābhirāmān kartuṃ janānutpatitādareṇa /	saṃbuddha śīla ābharaṇa abhirāmān kartum janān utpatita ādareṇa 
SA_T03_bsa050_u-128	svameva śīlaṃ pariśodhyamādau śīlaṃ hi śakterbalamādadhāti // Ps_2.1 //	svam eva śīlam pariśodhyam ādau śīlam hi śakteḥ balam ādadhāti 
SA_T03_bsa050_u-129	loke tathā prema niveśayeta svapne 'pi na droharuciryathā syāt /	loke tathā prema niveśayeta svapne na droha ruciḥ yathā syāt 
SA_T03_bsa050_u-130	paropakāraikarasaḥ pareṣāṃ bhogānahīnāmiva na spṛśecca // Ps_2.2 //	para upakāra eka rasaḥ pareṣām bhogān ahīnām iva na spṛśet ca 
SA_T03_bsa050_u-131	dvandvapravṛttervinivṛttabuddhiḥ prāgeva dārapraṇayāt parasya /	dvandva pravṛtteḥ vinivṛtta buddhiḥ prāk eva dāra praṇayāt parasya 
SA_T03_bsa050_u-132	kurvīta lokasya hitārthakartā kāyena ceṣṭāḥ sujanasya ceṣṭāḥ // Ps_2.3 //	kurvīta lokasya hita artha kartā kāyena ceṣṭāḥ su janasya ceṣṭāḥ 
SA_T03_bsa050_u-133	mādhuryaramyāmapi kālayuktāṃ satyānukūlāmavibhedinīṃ ca /	mādhurya ramyām api kāla yuktām satya anukūlām avibhedinīm ca 
SA_T03_bsa050_u-134	saddharmatattvādhigamāya vāṇīṃ brūyādvipakṣāduparamya tasyāḥ // Ps_2.4 //	saddharma tattva adhigamāya vāṇīm brūyāt vipakṣāt uparamya tasyāḥ 
SA_T03_bsa050_u-135	kāryaṃ prayatnena mayā yadasmai tatsādhanena svayameva labdham /	kāryam prayatnena mayā yat asmai tat sādhanena svayam eva labdham 
SA_T03_bsa050_u-136	parasya saukhyeṣviti tuṣṭacittaḥ kuryān manonirviṣayāmabhidhyām // Ps_2.5 //	parasya saukhyeṣu iti tuṣṭa cittaḥ kuryāt manaḥ nirviṣayām abhidhyām 
SA_T03_bsa050_u-137	mamaiva daurabalyamidaṃ yadeṣa kleśāsvatantraḥ svahitaṃ na vetti /	mama eva daurabalyam idam yat eṣa kleśa asvatantraḥ sva hitam na vetti 
SA_T03_bsa050_u-138	parāparādheṣvapi kārya evaṃ vyāpādavahnipraśamāya yatnaḥ // Ps_2.6 //	para aparādheṣu api kāryaḥ evam vyāpāda vahni praśamāya yatnaḥ 
SA_T03_bsa050_u-139	kudṛṣṭisaṃjñaṃ ca tamaḥpratānaṃ jñānaprakāśairmanaso nirasya /	kudṛṣṭi saṃjñam ca tamaḥ pratānam jñāna prakāśaiḥ manasaḥ nirasya 
SA_T03_bsa050_u-140	kuryādahāryāṃ naradevavarye bhaktiṃ guṇābhyāsavirūḍhamūlām // Ps_2.7 //	kuryāt ahāryām naradeva varye bhaktim guṇa abhyāsa virūḍha mūlām 
SA_T03_bsa050_u-141	svargasya mokṣasya ca satpathebhyo naivoccalet karmapathebhya ebhyaḥ /	svargasya mokṣasya ca sat pathebhyaḥ na evā uccalet karma pathebhyaḥ ebhyaḥ 
SA_T03_bsa050_u-142	atra sthitānāṃ hi jagaddhitārthāścintāviśeṣāḥ saphalībhavanti // Ps_2.8 //	atra sthitānām hi jagat hita arthāḥ cintā viśeṣāḥ saphalībhavanti 
SA_T03_bsa050_u-143	samāsataḥ śīlamidaṃ vadanti yaḥ saṃvaraḥ kāyavacomanastaḥ /	samāsatas śīlam idam vadanti yaḥ saṃvaraḥ kāya vacaḥ manastaḥ 
SA_T03_bsa050_u-144	kārtsnyena cātraiva yataḥ sa tasmād etānyayatnena viśodhayecca // Ps_2.9 //	kārtsnyena ca atrā eva yatas sa tasmāt etāni ayatnena viśodhayet ca 
SA_T03_bsa050_u-145	hiṃsānivṛttapraṇayo dadāti saumyasvabhāvādabhyaṃ janānām /	hiṃsā nivṛtta praṇayaḥ dadāti saumya svabhāvāt abhyam janānām 
SA_T03_bsa050_u-146	yā vāsanā doṣakṛtāsya citte tāṃ cāprayatnena samucchinatti // Ps_2.10 //	yā vāsanā doṣa kṛtā asya citte tām ca aprayatnena samucchinatti 
SA_T03_bsa050_u-147	maitrīviśeṣānugate ca citte vairānubandheṣu śamam gateṣu /	maitrī viśeṣa anugate ca citte vaira anubandheṣu śamam gateṣu 
SA_T03_bsa050_u-148	sukhaprabodhaḥ sukhameva śete kṣīṇāśubhasvapnavikāradoṣaḥ // Ps_2.11 //	sukha prabodhaḥ sukham eva śete kṣīṇa aśubha svapna vikāra doṣaḥ 
SA_T03_bsa050_u-149	kurvanti rakṣāṃsyapi cāsya rakṣāṃ na durgatibhyo bhayamabhyupaiti /	kurvanti rakṣāṃsi api ca asya rakṣām na durgatibhyaḥ bhayam abhyupaiti 
SA_T03_bsa050_u-150	prāpnoti cārogyaguṇābhirāmamāyuḥ prakṛṣṭaṃ sugatipratiṣṭham // Ps_2.12 //	prāpnoti ca ārogya guṇa abhirāmam āyuḥ prakṛṣṭam sugati pratiṣṭham 
SA_T03_bsa050_u-151	ataśca saṃbodhimupāgatānāṃ tathāgatānāmamitaprayāmam /	atas ca saṃbodhim upāgatānām tathāgatānām amita prayāmam 
SA_T03_bsa050_u-152	nirvartate cittavaśānuvarti lokasya saukhyopacayāya vāyuḥ // Ps_2.13 //	nirvartate citta vaśa anuvarti lokasya saukhya upacayāya vāyuḥ 
SA_T03_bsa050_u-153	anādadānastu parasya bhogān āpnoti bhogānmahataḥ paratra /	an ādadānaḥ tu parasya bhogān āpnoti bhogān mahataḥ paratra 
SA_T03_bsa050_u-154	narendradāyādagaṇairahāryān girīniva śvāsanavairahāryān // Ps_2.14 //	narendra dāyāda gaṇaiḥ ahāryān girīn iva śvāsana vaira hāryān 
SA_T03_bsa050_u-155	ācāraśuddhyānugatapriyatvaṃ viśvāsapātratvamihaiva yāti /	ācāra śuddhyā anugata priya tvam viśvāsa pātra tvam iha eva yāti 
SA_T03_bsa050_u-156	ataḥ paropakramanirviśaṅko gatipratīghātamupaiti naiva // Ps_2.15 //	atas para upakrama nirviśaṅkaḥ gati pratīghātam upaiti nā eva 
SA_T03_bsa050_u-157	asārabuddhirdhanavistareṣu bhavatyayatnena viśuddhaśīlaḥ /	asāra buddhiḥ dhana vistareṣu bhavati ayatnena viśuddha śīlaḥ 
SA_T03_bsa050_u-158	tasmādupakleśaviśuddhabuddhiranuttarāṃ ca svayameti bodhim // Ps_2.16 //	tasmāt upakleśa viśuddha buddhiḥ anuttarām ca svayam eti bodhim 
SA_T03_bsa050_u-159	kāmeṣu mithyācaraṇānnivṛtto jitendriyatvāt praśamābhirāmaḥ /	kāmeṣu mithyā ācaraṇāt nivṛttaḥ jita indriya tvāt praśama abhirāmaḥ 
SA_T03_bsa050_u-160	prāpnoti lokastutibhiḥ samantāt kīrtiṃ diganteṣu vikīryamāṇam // Ps_2.17 //	prāpnoti loka stutibhiḥ samantāt kīrtim diś anteṣu vikīryamāṇam 
SA_T03_bsa050_u-161	na cāpi kaṃ citpramadāsu rāgaṃ karoti mātṛriva vīkṣamāṇaḥ /	na ca api kam cit pramadāsu rāgam karoti mātṛḥ iva vīkṣamāṇaḥ 
SA_T03_bsa050_u-162	asmācca puṇyopacayān munīndraḥ saṃjāyate vāraṇavastikoṣaḥ // Ps_2.18 //	asmāt ca puṇya upacayāt muni indraḥ saṃjāyate vāraṇa vasti koṣaḥ 
SA_T03_bsa050_u-163	vāco 'nṛtāyāstu nivartamānaḥ prāmodyavāñchāṭhyavimuktacittaḥ /	vācaḥ nṛtāyāḥ tu nivartamānaḥ prāmodya vāñchāṭhya vimukta cittaḥ 
SA_T03_bsa050_u-164	ādeyasiddhyā vacanasya sattvān karoti dharmābhimukhān ayatnāt // Ps_2.19 //	ādeya siddhyā vacanasya sattvān karoti dharma abhimukhān ayatnāt 
SA_T03_bsa050_u-165	divaukasāṃ ca priyatāṃ yadeti satyapriyaścitramidaṃ na tādṛk /	divaukasām ca priya tām yadā iti satya priyaḥ citram idam na tādṛś 
SA_T03_bsa050_u-166	devasvabhāvo guṇapakṣapātī pratyakṣiṇastaccariteṣu te ca // Ps_2.20 //	deva svabhāvaḥ guṇa pakṣapātī pratyakṣiṇaḥ tad cariteṣu te ca 
SA_T03_bsa050_u-167	pramāṇabhūto bhavati priyaśca yallaukikānāmidamatra citram /	pramāṇa bhūtaḥ bhavati priyaḥ ca yat laukikānām idam atra citram 
SA_T03_bsa050_u-168	prāyeṇa loko hi guṇairdaridraḥ svenānumānena parānminoti // Ps_2.21 //	prāyeṇa lokaḥ hi guṇaiḥ daridraḥ svena anumānena parān minoti 
SA_T03_bsa050_u-169	tyaktveva nīlotpalinīvanāni viśeṣadarśī kamalāyamāne /	tyaktvā iva nīlotpalinī vanāni viśeṣa darśī kamalāyamāne 
SA_T03_bsa050_u-170	tasyānane saṃśrayamabhyupaiti prahlādano gandhavidhirmanojñaḥ // Ps_2.22 //	tasya ānane saṃśrayam abhyupaiti prahlādanaḥ gandha vidhiḥ manojñaḥ 
SA_T03_bsa050_u-171	bhrājiṣṇunā durgatitārakeṇa jñānena paśyaṃśca samāsamāni /	bhrājiṣṇunā durgati tārakeṇa jñānena paśyan ca sama asamāni 
SA_T03_bsa050_u-172	sa ātmasākṣī samupaiti lajjāṃ yādṛcchikairapyaśubhairvitarkaiḥ // Ps_2.23 //	saḥ ātma sākṣī samupaiti lajjām yādṛcchikaiḥ api aśubhaiḥ vitarkaiḥ 
SA_T03_bsa050_u-173	evaṃ sa śuddhaprakṛtiḥ krameṇa na śaṅkyate 'nyairna ca śaṅkate 'nyān /	evam sa śuddha prakṛtiḥ krameṇa na śaṅkyate nyaiḥ na ca śaṅkate nyān 
SA_T03_bsa050_u-174	tato 'sya satyābhyanuvartanī vāgarakṣatāṃ yāti tathāgatatve // Ps_2.24 //	satya abhyanuvartanī vāc arakṣa tām yāti tathāgata tve 
SA_T03_bsa050_u-175	kāyaḥ paropakramaṇairabhedyāḥ parairahāryā parivārasaṃpat /	kāyaḥ para upakramaṇaiḥ abhedyāḥ paraiḥ ahāryā parivāra saṃpad 
SA_T03_bsa050_u-176	paiśūnyamuktasya bhavatyabhedyā śraddhā ca dharme pratipattisārā // Ps_2.25 //	paiśūnya muktasya bhavati abhedyā śraddhā ca dharme pratipatti sārā 
SA_T03_bsa050_u-177	maitrīmabhedyāmavisaṃvadantīṃ kṛpāṃ ca lokārthamasaṃtyajantīm /	maitrīm abhedyām avisaṃvadantīm kṛpām ca loka artham asaṃtyajantīm 
SA_T03_bsa050_u-178	prāpnoti cābhedyatamān munitve janmāntarasthānapi śiṣyasaṃghān // Ps_2.26 //	prāpnoti ca abhedyatamān muni tve janmāntara sthān api śiṣya saṃghān 
SA_T03_bsa050_u-179	krodhasya sainyāgrarajaḥpratānaṃ saṃkalpacaṇḍānilaviprakīrṇam /	krodhasya sainya agra rajaḥ pratānam saṃkalpa caṇḍa anila viprakīrṇam 
SA_T03_bsa050_u-180	yaśovapurdhvaṃsanamityapāsyaṃ maitryambuvāhaiḥ paruṣābhidhānam // Ps_2.27 //	yaśaḥ vapuḥ dhvaṃsanam iti apāsyam maitrī ambuvāhaiḥ paruṣa abhidhānam 
SA_T03_bsa050_u-181	asmānnivṛtto madhurairvacobhirlokasya cetāṃsi vaśīkaroti /	asmāt nivṛttaḥ madhuraiḥ vacobhiḥ lokasya cetāṃsi vaśīkaroti 
SA_T03_bsa050_u-182	lokasya ca premṇi virūḍhamūle saivāsya vāggrāhyataratvameti // Ps_2.28 //	lokasya ca premṇi virūḍha mūle sā eva asya vāc grāhyatara tvam eti 
SA_T03_bsa050_u-183	ataśca lokāñchataśo vinīya teṣāṃ samāvṛtya ca duḥkhamārgam /	atas ca lokān śataśas vinīya teṣām samāvṛtya ca duḥkha mārgam 
SA_T03_bsa050_u-184	na durgatiṃ gacchati puṇyakarmā dharmo hi rakṣeha paratra caiva // Ps_2.29 //	na durgatim gacchati puṇya karmā dharmaḥ hi rakṣa iha paratra ca eva 
SA_T03_bsa050_u-185	dūrādapi vyaktapadānunādaḥ śrīmān adūre 'pi sukhasvabhāvaḥ /	dūrāt api vyakta pada anunādaḥ śrīmān adūre pi sukha svabhāvaḥ 
SA_T03_bsa050_u-186	meghasvanodagratarastato 'sya brahmasvaro vaktram alaṃkaroti // Ps_2.30 //	megha svana udagrataraḥ tatas sya brahma svaraḥ vaktram alaṃkaroti 
SA_T03_bsa050_u-187	abaddhavākyādvirataḥ priyatvam ekāntato yāti vicakṣaṇānām /	abaddha vākyāt virataḥ priya tvam ekāntataḥ yāti vicakṣaṇānām 
SA_T03_bsa050_u-188	satyābhidhāne kramate sabuddhiḥ prāpnoti māhātmyam akṛtrimaṃ ca // Ps_2.31 //	satya abhidhāne kramate sa buddhiḥ prāpnoti māhātmyam akṛtrimam ca 
SA_T03_bsa050_u-189	asmācca puṇyān munirājabhāve gāmbhīryagūḍhān paripṛcchamānaḥ /	asmāt ca puṇyāt muni rāja bhāve gāmbhīrya gūḍhān paripṛcchamānaḥ 
SA_T03_bsa050_u-190	praśnānanekānapi caikakāle niḥsaṃśayaṃ vyākurute sa vācā // Ps_2.32 //	praśnān anekān api ca eka kāle niḥsaṃśayam vyākurute sa vācā 
SA_T03_bsa050_u-191	pretyeha cānarthaphalairavandhyāṃ vandhyāmabhidhyāṃ samapāsya buddhyā /	pretya iha ca anartha phalaiḥ avandhyām vandhyām abhidhyām samapāsya buddhyā 
SA_T03_bsa050_u-192	anīrṣyabhāvādatikāṅkṣitāṃ sa prāpnoti vistīrṇatarāṃ samṛddhim // Ps_2.33 //	anīrṣya bhāvāt ati kāṅkṣitām sa prāpnoti vistīrṇatarām samṛddhim 
SA_T03_bsa050_u-193	citte viśuddhe ca tadāśrayāṇi vākkāyakarmāṇi śucībhavanti /	citte viśuddhe ca tad āśrayāṇi vāc kāya karmāṇi śucībhavanti 
SA_T03_bsa050_u-194	nabhastale kālaguṇābhirāme tārāgaṇānāmiva maṇḍalāni // Ps_2.34 //	nabhastale kāla guṇa abhirāme tārā gaṇānām iva maṇḍalāni 
SA_T03_bsa050_u-195	puṇyādhipatyātkramate ca buddhistasyopabhogeṣu sadottameṣu /	puṇya ādhipatyāt kramate ca buddhiḥ tasya upabhogeṣu sadā uttameṣu 
SA_T03_bsa050_u-196	prayāti rājñāmapi saṃmatatvam adhṛṣyatāṃ ca pratigarvitānām // Ps_2.35 //	prayāti rājñām api saṃmata tvam adhṛṣya tām ca pratigarvitānām 
SA_T03_bsa050_u-197	vaikalyamāyānti na cendriyāṇi satkarmanirvṛttabalāni tasya /	vaikalyam āyānti na ca indriyāṇi sat karma nirvṛtta balāni tasya 
SA_T03_bsa050_u-198	ataśca lokatrayapūjya ekaḥ śāstā bhavatyaprativartyacakraḥ // Ps_2.36 //	atas ca loka traya pūjyaḥ ekaḥ śāstā bhavati aprativartya cakraḥ 
SA_T03_bsa050_u-199	vyāpādadāhajvaravipramuktaḥ sādhusvabhāvābhinayo nayena /	vyāpāda dāha jvara vipramuktaḥ sādhu svabhāva abhinayaḥ nayena 
SA_T03_bsa050_u-200	vyaktīkarotīva manaḥprasādaṃ svasthapraśāntena viceṣṭitena // Ps_2.37 //	vyaktīkaroti iva manaḥ prasādam svastha praśāntena viceṣṭitena 
SA_T03_bsa050_u-201	hiṃsātmake vigrahasaṃhite vā karmaṇyanāryācarite śaṭhe vā /	hiṃsā ātmake vigraha saṃhite vā karmaṇi anārya ācarite śaṭhe vā 
SA_T03_bsa050_u-202	na cāsya buddhiḥ kramate kadācin maitrīsukhāsvādaviśeṣalābhāt // Ps_2.38 //	na ca asya buddhiḥ kramate kadācid maitrī sukha āsvāda viśeṣa lābhāt 
SA_T03_bsa050_u-203	loke vrajatyāryajanena sāmyaṃ saṃmānyate daivatavajjanena /	loke vrajati ārya janena sāmyam saṃmānyate daivatavat janena 
SA_T03_bsa050_u-204	na brahmaloko 'pi ca durlabho 'sya prasnigdhakarmaṇyamanaḥpathasya // Ps_2.39 //	na brahma lokaḥ ca durlabhaḥ sya prasnigdha karmaṇya manaḥpathasya 
SA_T03_bsa050_u-205	hitābhinandī jagatāmayatnāt prasādayatyeva ca mānasāni /	hita abhinandī jagatām ayatnāt prasādayati eva ca mānasāni 
SA_T03_bsa050_u-206	ramyaḥ śaratkāla ivāpagānāṃ toyāni meghāgamadūṣitāni // Ps_2.40 //	ramyaḥ śarad kālaḥ iva āpagānām toyāni megha āgama dūṣitāni 
SA_T03_bsa050_u-207	rūpeṇa sarvapriyadarśanena jñānāspadenādbhutaceṣṭitena /	rūpeṇa sarva priya darśanena jñāna āspadena adbhuta ceṣṭitena 
SA_T03_bsa050_u-208	ekīkarotīva tato munitve lokasya vijñānapṛthaktvasiddhim // Ps_2.41 //	ekīkaroti iva tatas muni tve lokasya vijñāna pṛthaktva siddhim 
SA_T03_bsa050_u-209	kudṛṣṭipaṅkakramaṇaṃ lasaṃstu prāpnoti kalyāṇahṛdaḥ sahāyān /	kudṛṣṭi paṅka kramaṇam lasan tu prāpnoti kalyāṇa hṛdaḥ sahāyān 
SA_T03_bsa050_u-210	karmasvako 'stīti ca karma pāpaṃ viśasyamāno 'pi karoti naiva // Ps_2.42 //	karmasu akaḥ asti iti ca karma pāpam viśasyamānaḥ u pi karoti na eva 
SA_T03_bsa050_u-211	bhavatyakampyā ca jiṇe 'sya bhaktirnāyasyate kautukamaṅgalaiśca /	bhavati akampyā ca jiṇe sya bhaktiḥ na āyasyate kautukamaṅgalaiḥ ca 
SA_T03_bsa050_u-212	ārye ca mārge labhate pratiṣṭhāṃ viśeṣagāmitvamato 'bhyupaiti // Ps_2.43 //	ārye ca mārge labhate pratiṣṭhām viśeṣa gāmi tvam atas bhyupaiti 
SA_T03_bsa050_u-213	satkāyadṛṣṭyuccalitaḥ sa yāti na durgatiṃ hetuparikṣayeṇa /	satkāya dṛṣṭi uccalitaḥ sa yāti na durgatim hetu parikṣayeṇa 
SA_T03_bsa050_u-214	jñānena cānāvaraṇena yukto divaḥpṛthivyorvicaratyasaṅgaḥ // Ps_2.44 //	jñānena ca anāvaraṇena yuktaḥ divaḥ pṛthivyoḥ vicarati asaṅgaḥ 
SA_T03_bsa050_u-215	pratyekabuddhairapi cānavāptāḥ sarve tato 'syābhimukhībhavanti /	pratyekabuddhaiḥ api ca anavāptāḥ sarve 
SA_T03_bsa050_u-216	jagaddhitārtheṣu vijṛmbhamāṇāḥ sarvajñabhāvāya munīndradharmāḥ // Ps_2.45 //	jagat hita artheṣu vijṛmbhamāṇāḥ sarvajña bhāvāya muni indra dharmāḥ 
SA_T03_bsa050_u-217	imāṃ vibhūtiṃ guṇaratnacitrāṃ ślāghyāṃ svayaṃgrāhaguṇābhirāmām /	imām vibhūtim guṇa ratna citrām ślāghyām svayaṃgrāha guṇa abhirāmām 
SA_T03_bsa050_u-218	ko nāma vidvān na samādadīta viśeṣataḥ sattvahitābhilāṣī // Ps_2.46 //	kaḥ nāma vidvān na samādadīta viśeṣataḥ sattva hita abhilāṣī 
SA_T03_bsa050_u-219	divyābhirāmā manujeṣu saṃpat prakṛṣṭasaukhyaikarasā ca divyā /	divya abhirāmā manujeṣu saṃpad prakṛṣṭa saukhya ekarasā ca divyā 
SA_T03_bsa050_u-220	śīlādyadi syāt kimivātra citraṃ yasmāt prarohantyapi buddhadharmāḥ // Ps_2.47 //	śīlāt yadi syāt kim iva atra citram yasmāt prarohanti api buddha dharmāḥ 
SA_T03_bsa050_u-221	śīlacyutastvātmahite 'pyaśaktaḥ kasmin parasyārthavidhau samarthaḥ /	śīla cyutaḥ tu ātma hite pi aśaktaḥ kasmin parasya artha vidhau samarthaḥ 
SA_T03_bsa050_u-222	tasmād viśeṣeṇa parārthasādhorna nyāyyamasmiñchīthilādaratvam // Ps_2.48 //	tasmāt viśeṣeṇa para artha sādhoḥ na nyāyyam asmin śīthila ādara tvam 
SA_T03_bsa050_u-223	vivarjayedaṇvapi varjanīyaṃ tasmādbhayaṃ tīvramavekṣamāṇaḥ /	vivarjayet aṇu api varjanīyam tasmāt bhayam tīvram avekṣamāṇaḥ 
SA_T03_bsa050_u-224	na bodhisattvābhyucitaṃ ca śīlaṃ vikhaṇḍayedātmasukhodayena // Ps_2.49 //	na bodhisattva abhyucitam ca śīlam vikhaṇḍayet ātma sukha udayena 
SA_T03_bsa050_u-225	na cchidradoṣaiḥ parijarjaraṃ vā strīkelisaṃvāhanavīkṣaṇādyaiḥ /	na chidra doṣaiḥ parijarjaram vā strī keli saṃvāhana vīkṣaṇa ādyaiḥ 
SA_T03_bsa050_u-226	na durjanakleśaparigrahād vā kurvīta śīlaṃ śabalaprakāram // Ps_2.50 //	na durjana kleśa parigrahāt vā kurvīta śīlam śabala prakāram 
SA_T03_bsa050_u-227	kalmāṣadoṣāpagataṃ niṣevyam ekāntaśuklopacayena śīlam /	kalmāṣa doṣa apagatam niṣevyam ekānta śukla upacayena śīlam 
SA_T03_bsa050_u-228	svecchāgatitvācca bhujiṣyavṛttaṃ vidvatpraśaṃsābharaṇānavadyam // Ps_2.51 //	sva icchā gati tvāt ca bhujiṣya vṛttam vidvas praśaṃsā ābharaṇa anavadyam 
SA_T03_bsa050_u-229	samagraśikṣāpadapūraṇācca saṃpūrṇamāmarṣavivarjitaṃ ca /	samagra śikṣā pada pūraṇāt ca saṃpūrṇam āmarṣa vivarjitam ca 
SA_T03_bsa050_u-230	cetoviśuddhipratibimbabhūtaistīvraiḥ parārthaikarasaiḥ prayogaiḥ // Ps_2.52 //	cetaḥ viśuddhi pratibimba bhūtaiḥ tīvraiḥ parārtha ekarasaiḥ prayogaiḥ 
SA_T03_bsa050_u-231	smṛtyāśrayāccendriyasaṃvareṇa śīlasya saṃrakṣaṇatatparaḥ syāt /	smṛti āśrayāt ca indriya saṃvareṇa śīlasya saṃrakṣaṇa tatparaḥ syāt 
SA_T03_bsa050_u-232	lokasya dauḥśīlyamabhipravṛddhaṃ tamaḥ sahasrāṃśurivāpaneṣyan // Ps_2.53 //	lokasya dauḥśīlyam abhipravṛddham tamaḥ sahasrāṃśuḥ iva apaneṣyan 
SA_T03_bsa050_u-233	duḥkhapratīkāranimittasevyaiḥ kāyavraṇālepanaveṣṭanādyaiḥ /	duḥkha pratīkāra nimitta sevyaiḥ kāya vraṇa ālepana veṣṭana ādyaiḥ 
SA_T03_bsa050_u-234	nyāyopalabdhaiḥ parituṣṭacitto 'parānanollokanakātaraḥ syāt // Ps_2.54 //	nyāya upalabdhaiḥ parituṣṭa cittaḥ para ānana ullokana kātaraḥ syāt 
SA_T03_bsa050_u-235	ślāghyeṣu sarveṣvapi vartamānaḥ śīlānukūleṣu guṇodayeṣu /	ślāghyeṣu sarveṣu api vartamānaḥ śīla anukūleṣu guṇa udayeṣu 
SA_T03_bsa050_u-236	avismitatvādaparādhamānī kīrterbibhīyācca tadudbhavāyāḥ // Ps_2.55 //	a vismita tvāt aparādha mānī kīrteḥ bibhīyāt ca tad udbhavāyāḥ 
SA_T03_bsa050_u-237	lābhaprakāro hi guṇaprakāśācchatrutvamabhyeti suhṛnmukhena /	lābha prakāraḥ hi guṇa prakāśāt śatru tvam abhyeti suhṛd mukhena 
SA_T03_bsa050_u-238	saroruhāṇāmiva śītaraśmiḥ śreyaḥ pramāthī śithilavratānām // Ps_2.56 //	saroruhāṇām iva śītaraśmiḥ śreyaḥ pramāthī śithila vratānām 
SA_T03_bsa050_u-239	śīlaṃ guṇābhyāsavidhiṃ vadanti saṃbodhicitte ca guṇāḥ samagrāḥ /	śīlam guṇa abhyāsa vidhim vadanti saṃbodhi citte ca guṇāḥ samagrāḥ 
SA_T03_bsa050_u-240	abhyasyate tacca kṛpāguṇena kāruṇyaśīlaḥ satataṃ tataḥ syāt // Ps_2.57 //	abhyasyate tat ca kṛpā guṇena kāruṇya śīlaḥ satatam tatas syāt 
SA_T03_bsa050_u-241	yanniśritaṃ kāmabhave 'pi naiva saṃtiṣṭhate naiva ca rūpadhātau /	yat niśritam kāma bhave na eva saṃtiṣṭhate na eva ca rūpadhātau 
SA_T03_bsa050_u-242	ārūpyadhātau yadasaṃsthitaṃ ca tattattvataḥ śīlamudāharanti // Ps_2.58 //	ārūpya dhātau yat asaṃsthitam ca tat tattvataḥ śīlam udāharanti 
SA_T03_bsa050_u-243	yo lokadhātuṣvamiteṣu sattvāñchīle pratiṣṭhāpayiṣuḥ samagrān /	yaḥ lokadhātuṣu amiteṣu sattvān śīle pratiṣṭhāpayiṣuḥ samagrān 
SA_T03_bsa050_u-244	niṣevate lokahitāya śīlaṃ taducyate pāramiteti tajjñaiḥ // Ps_2.59 //	niṣevate loka hitāya śīlam tat ucyate pāramitā iti tad jñaiḥ 
SA_T03_bsa050_u-245	śīlaṃ viśeṣādhigamasya mārgo dāyādyabhūtaṃ karuṇātmakānām /	śīlam viśeṣa adhigamasya mārgaḥ dāyādya bhūtam karuṇā ātmakānām 
SA_T03_bsa050_u-246	jñānaprakarṣasya śucisvabhāvo naṣṭoddhavā maṇḍanajātiragrā // Ps_2.60 //	jñāna prakarṣasya śuci svabhāvaḥ naṣṭa uddhavā maṇḍana jātiḥ agrā 
SA_T03_bsa050_u-247	lokatrayavyāpi manojñāgandhaṃ vilepanaṃ pravrajitāvirodhi /	                
SA_T03_bsa050_u-248	tulyākṛtibhyo 'pi pṛthagjanebhyaḥ śīlaṃ viśeṣaṃ kurute narāṇām // Ps_2.61 //	tulya ākṛtibhyaḥ pi pṛthagjanebhyaḥ śīlam viśeṣam kurute narāṇām 
SA_T03_bsa050_u-249	akatthanānāmapi dhīrabhāvād vināpi vāgbhedapariśrameṇa /	a katthanānām api dhīra bhāvāt vinā api vāc bheda pariśrameṇa 
SA_T03_bsa050_u-250	atrāsanābhyānatasarvalokaṃ tyaktāvalepoddhavamīśvaratvam // Ps_2.62 //	atra āsana abhyānata sarva lokam tyakta avalepa uddhavam īśvara tvam 
SA_T03_bsa050_u-251	apyaprakāśānvayasaṃstavānām akurvatāmapyupakārasāram /	api aprakāśa anvaya saṃstavānām akurvatām api upakāra sāram 
SA_T03_bsa050_u-252	niṣkevale śīlavidhau sthitānām asaṃstutānāmapi yannarāṇām // Ps_2.63 //	niṣkevale śīla vidhau sthitānām a saṃstutānām api yat narāṇām 
SA_T03_bsa050_u-253	rajāṃsi pādāśrayapāvitāni praṇāmalabdhāni samudvahanti /	rajāṃsi pādāśraya pāvitāni praṇāma labdhāni samudvahanti 
SA_T03_bsa050_u-254	cūḍāgralagnāni manuṣyadevāḥ śrīmattaraṃ śīlamataḥ kulebhyaḥ // Ps_2.64 //	cūḍā agra lagnāni manuṣyadevāḥ śrīmattaram śīlam atas kulebhyaḥ 
SA_T03_bsa050_u-255	tasmān na durgatibhayena na rājyahetorna svargasaṃpadabhilāṣasamudbhavena /	tasmāt na durgati bhayena na rājya hetoḥ na svarga saṃpad abhilāṣa samudbhavena 
SA_T03_bsa050_u-256	seveta śīlamamalaṃ na hi tattathā syāllokārthasiddhiparamastu bhajeta śīlam // Ps_2.65 //	seveta śīlam amalam na hi tat tathā syāt loka artha siddhi paramaḥ tu bhajeta śīlam 
SA_T03_bsa050_u-257	// śīlapāramitāsamāsaḥ //	śīla pāramitā samāsaḥ 
SA_T03_bsa050_u-258	3. kṣāntipāramitāsamāsaḥ	kṣānti pāramitā samāsaḥ 
SA_T03_bsa050_u-259	saṃmohanīṃ manmathapakṣamāyāṃ prāhuḥ sukhāṃ caiva vimokṣamāyām /	saṃmohanīm manmatha pakṣa māyām prāhuḥ sukhām ca eva vimokṣa māyām 
SA_T03_bsa050_u-260	tasyāṃ na kuryāt kaiva kṣamāyāṃ prayatnamekāntahitakṣamāyām // Ps_3.1 //	tasyām na kuryāt kā eva kṣamāyām prayatnam ekānta hita kṣamāyām 
SA_T03_bsa050_u-261	parāparādheṣu sadānabhijñā vyavasthitiḥ sattvavatāṃ manojñā /	para aparādheṣu sadā anabhijñā vyavasthitiḥ sattvavatām manojñā 
SA_T03_bsa050_u-262	guṇābhinirvartitacārusaṃjñā kṣameti lokārthacarī kṛpājñā // Ps_3.2 //	guṇa abhinirvartita cāru saṃjñā kṣamā iti loka artha carī kṛpā ājñā 
SA_T03_bsa050_u-263	parārthamabhyudyatamānasānāṃ dīkṣāṃ titikṣāṃ prathamāṃ vadanti /	para artham abhyudyata mānasānām dīkṣām titikṣām prathamām vadanti 
SA_T03_bsa050_u-264	seturjalānīva hi roṣadoṣaḥ śreyāṃsi lokasya samāvṛṇoti // Ps_3.3 //	setuḥ jalāni iva hi roṣa doṣaḥ śreyāṃsi lokasya samāvṛṇoti 
SA_T03_bsa050_u-265	alaṃkriyā śaktisamanvitānāṃ tapodhanānāṃ balasaṃpadagrā /	alaṃkriyā śakti samanvitānām tapodhanānām bala saṃpad agrā 
SA_T03_bsa050_u-266	vyāpādadāvānalavāridhārā pretyeha ca kṣāntiranarthaśāntiḥ // Ps_3.4 //	vyāpāda dāva anala vāri dhārā pretya iha ca kṣāntiḥ anartha śāntiḥ 
SA_T03_bsa050_u-267	kṣamāmaye varmaṇi sajjanānāṃ vikuṇṭhitā durjanavākyabāṇāḥ /	kṣamā maye varmaṇi sat janānām vikuṇṭhitāḥ durjana vākya bāṇāḥ 
SA_T03_bsa050_u-268	prāyaḥ praśaṃsākusumatvametya tatkīrtimālāvayavā bhavanti // Ps_3.5 //	prāyas praśaṃsā kusuma tvam etya tad kīrti mālā avayavāḥ bhavanti 
SA_T03_bsa050_u-269	pratikriyā durjanavāgviṣāṇāṃ prahlādanī jñānaniśākarābhā /	pratikriyā durjana vāc viṣāṇām prahlādanī jñāna niśākara ābhā 
SA_T03_bsa050_u-270	dhīraprakārā prakṛtiryatīnāṃ kṣāntirguṇānām adhivāsabhūmiḥ // Ps_3.6 //	dhīra prakārā prakṛtiḥ yatīnām kṣāntiḥ guṇānām adhivāsa bhūmiḥ 
SA_T03_bsa050_u-271	sattvasya gāmbhīryamayasya sāro ghanāgamaḥ krodhanidāghaśāntyai /	sattvasya gāmbhīrya mayasya sāraḥ ghana āgamaḥ krodha nidāgha śāntyai 
SA_T03_bsa050_u-272	vyatītavelasya guṇārṇavasya vyāpī svanaḥ kṣāntimayo 'bhyudeti // Ps_3.7 //	vyatīta velasya guṇa arṇavasya vyāpī svanaḥ kṣānti mayaḥ bhyudeti 
SA_T03_bsa050_u-273	ā brahmalokādadhirohāṇārthā sopānapaṅktirgatakhedadoṣā /	ā brahma lokāt adhirohāṇā arthā sopāna paṅktiḥ gata kheda doṣā 
SA_T03_bsa050_u-274	karmāntaśālā guṇaśībharasya rūpasya sallakṣaṇabhūṣaṇasya // Ps_3.8 //	karmānta śālā guṇa śībharasya rūpasya sat lakṣaṇa bhūṣaṇasya 
SA_T03_bsa050_u-275	unmūlanī vairaphalācitānāṃ kṣamāsariddoṣamahādrumāṇām /	unmūlanī vaira phala ācitānām kṣamā sarit doṣa mahā drumāṇām 
SA_T03_bsa050_u-276	saṃbodhicittasya vivardhitasya guṇāmburaśeḥ satatānukūlā // Ps_3.9 //	saṃbodhi cittasya vivardhitasya guṇa amburaśeḥ satata anukūlā 
SA_T03_bsa050_u-277	śubhā paratrāpi hite samṛddhirjagaddhitārthasya parā vivṛddhiḥ /	śubhā paratra api hite samṛddhiḥ jagat hita arthasya parā vivṛddhiḥ 
SA_T03_bsa050_u-278	śubhasvabhāvātiśayaprasiddhiḥ kṣāntirmanaḥkāyavacoviśuddhiḥ // Ps_3.10 //	śubha svabhāva atiśaya prasiddhiḥ kṣāntiḥ manaḥ kāya vacaḥ viśuddhiḥ 
SA_T03_bsa050_u-279	saṃsāradoṣairna ca cchedameti sattvān kṛpāsnigdhamavekṣamāṇaḥ /	saṃsāra doṣaiḥ na ca chedam eti sattvān kṛpā snigdham avekṣamāṇaḥ 
SA_T03_bsa050_u-280	satkarmabhirlokahitaiḥ samantād yaśomayatvaṃ vrajatīva loke // Ps_3.11 //	sat karmabhiḥ loka hitaiḥ samantāt yaśaḥ maya tvam vrajati iva loke 
SA_T03_bsa050_u-281	na spṛśyate vismayavācyadoṣairjñānāvadānena titikṣureva /	na spṛśyate vismaya vācya doṣaiḥ jñāna avadānena titikṣuḥ eva 
SA_T03_bsa050_u-282	anityatākṣāntibalodayācca praharṣamāyāti sukhe 'pi naiva // Ps_3.12 //	anitya tā kṣānti bala udayāt ca praharṣam āyāti sukhe nā eva 
SA_T03_bsa050_u-283	saṃkocamāyāti na cāyaśobhirvisāriṇā kṣāntibalaśrayeṇa /	saṃkocam āyāti na ca ayaśobhiḥ visāriṇā kṣānti bala śrayeṇa 
SA_T03_bsa050_u-284	ataśca śeṣairapi lokadharmairaniśritatvānna sa cāpalīti // Ps_3.13 //	atas ca śeṣaiḥ api loka dharmaiḥ a niśrita tvāt na sa cāpalī iti 
SA_T03_bsa050_u-285	tīvraprakārairapi viprakārairna vikriyāṃ yānti satāṃ manāṃsi /	tīvra prakāraiḥ api viprakāraiḥ na vikriyām yānti satām manāṃsi 
SA_T03_bsa050_u-286	dṛḍhābhilāṣāṇi munīndrabhāve kṣāntyā balādhānasusaṃskṛtāni // Ps_3.14 //	dṛḍha abhilāṣāṇi muni indra bhāve kṣāntyā bala ādhāna su saṃskṛtāni 
SA_T03_bsa050_u-287	sa kṣāntidhīreṇa ca mānasena kaṣṭāni saṃdarśayate tapāṃsi /	sa kṣānti dhīreṇa ca mānasena kaṣṭāni saṃdarśayate tapāṃsi 
SA_T03_bsa050_u-288	darponnatiṃ tīrthakṛtāṃ manaḥsu nīcaiḥ kariṣyan hitakāmyayaiva // Ps_3.15 //	darpa unnatim tīrthakṛtām manaḥsu nīcaiḥ kariṣyan hita kāmyayā eva 
SA_T03_bsa050_u-289	loko 'yamātmābhiniveśasamūḍhaḥ śeṣān parānityabhimanyamānaḥ /	lokaḥ yam ātma abhiniveśa samūḍhaḥ śeṣān parān iti abhimanyamānaḥ 
SA_T03_bsa050_u-290	tadviprakārairabhibhūtacetā<; ḥ>;	tad viprakāraiḥ abhibhūta cetāḥ 
SA_T03_bsa050_u-291	kṣamāviyogāt parikhedameti // Ps_3.16 //	kṣamā viyogāt parikhedam eti 
SA_T03_bsa050_u-292	kṛpāsanāthāni satāṃ manāṃsi kṣāntyā kṛtasvastyayanakriyāṇi /	kṛpā sanāthāni satām manāṃsi kṣāntyā kṛta svastyayana kriyāṇi 
SA_T03_bsa050_u-293	naṣṭātmadṛṣṭiṇi parāpakārān na vikriyāṃ yānti guṇānurāgāt // Ps_3.17 //	naṣṭa ātma dṛṣṭiṇi para apakārāt na vikriyām yānti guṇa anurāgāt 
SA_T03_bsa050_u-294	mithyāvikalpo hṛdayajvarasya krodhasya heturdhṛtidurbalānām /	mithyā vikalpaḥ hṛdaya jvarasya krodhasya hetuḥ dhṛti durbalānām 
SA_T03_bsa050_u-295	samyagvikalpastu samādadhāti kṣāntiprakārāṃ manasaḥ praśāntim // Ps_3.18 //	samyak vikalpaḥ tu samādadhāti kṣānti prakārām manasaḥ praśāntim 
SA_T03_bsa050_u-296	vikalpasanniśrayasaṃśritāyāṃ kṣāntyāṃ na tu syāccalitāvakāśaḥ /	vikalpa sanniśraya saṃśritāyām kṣāntyām na tu syāt calita avakāśaḥ 
SA_T03_bsa050_u-297	pratyūṣavātasphurite 'mbhasīva saṃpūrṇacandrapratibimbalakṣayāḥ // Ps_3.19 //	pratyūṣa vāta sphurite mbhasi iva saṃpūrṇa candra pratibimba la kṣayāḥ 
SA_T03_bsa050_u-298	vikalpaśāntiṃ paramārthatastu kṣāntiṃ kṣamātattvavido vadanti /	vikalpa śāntim paramārthataḥ tu kṣāntim kṣamā tattva vidaḥ vadanti 
SA_T03_bsa050_u-299	tasmādvikalpopaśame yateta svapnopamaṃ lokamavekṣamāṇaḥ // Ps_3.20 //	tasmāt vikalpa upaśame yateta svapna upamam lokam avekṣamāṇaḥ 
SA_T03_bsa050_u-300	cakṣuḥ kim ākrośati cakṣuretacchrotrādi vākrośati kiṃ tadādi /	cakṣuḥ kim ākrośati cakṣuḥ etat śrotra ādi vā ākrośati kim tad ādi 
SA_T03_bsa050_u-301	yaivaṃ kṣamā sāyatanānvavekṣā na kṣāntireṣā paramārthatastu // Ps_3.21 //	yā evam kṣamā sa āyatana anvavekṣā na kṣāntiḥ eṣā paramārthataḥ tu 
SA_T03_bsa050_u-302	vaktā vacaścaitadanityameva śrutirvikalpo 'pi ca yo mamāyam /	vaktā vacaḥ ca etat anityam eva śrutiḥ ca yaḥ mama ayam 
SA_T03_bsa050_u-303	anityabhāvapravikalpanaiṣā na kṣāntimetām paramāṃ vadanti // Ps_3.22 //	anitya bhāva pravikalpanā eṣā na kṣāntim etām paramām vadanti 
SA_T03_bsa050_u-304	kartāpakārasya na kaścidasti naivāsti kaścitkriyāte ca yasya /	kartā apakārasya na kaścid asti na eva asti kaścid kriyāte ca yasya 
SA_T03_bsa050_u-305	nairātmasaṃdarśanasiddhireṣā na kṣāntireṣāpi gataprakarṣā // Ps_3.23 //	nairātma saṃdarśana siddhiḥ eṣā na kṣāntiḥ eṣā api gata prakarṣā 
SA_T03_bsa050_u-306	tattatpratītya prabhavanti bhāvā nindāpraśaṃsāsukhaduḥkhasaṃjñāḥ /	tat tat pratītya prabhavanti bhāvāḥ nindā praśaṃsā sukha duḥkha saṃjñāḥ 
SA_T03_bsa050_u-307	pratītyasiddheravatārabhūmirna kṣāntiratyantasamāhitaiṣā // Ps_3.24 //	pratītyasiddheḥ avatāra bhūmiḥ na kṣāntiḥ atyanta samāhitā eṣā 
SA_T03_bsa050_u-308	yadyesā saṃmohamahāgraheṇa paryastacetā nanu nāhamevam /	saṃmoha mahā graheṇa paryasta cetāḥ nanu na aham evam 
SA_T03_bsa050_u-309	ityunnate cāvanate ca citte kṣāntiprakarṣasya kuto 'vakāśaḥ // Ps_3.25 //	iti unnate ca avanate ca citte kṣānti prakarṣasya kutas vakāśaḥ 
SA_T03_bsa050_u-310	pradhvaṃsinī varṇalavapratiśrudyantrādivaikaikaśa uccarantī /	pradhvaṃsinī uccarantī 
SA_T03_bsa050_u-311	kuryāṃ kathaṃ kasya ca kāṃ ca pīḍām eṣāpi na kṣāntiratiprakṛṣṭā // Ps_3.26 //	kuryām katham kasya ca kām ca pīḍām eṣā api na kṣāntiḥ ati prakṛṣṭā 
SA_T03_bsa050_u-312	yadyesā matpāpaparikṣayārthaṃ na vīkṣate svāmapi dharmapīḍām /	mad pāpa parikṣaya artham na vīkṣate svām api dharma pīḍām 
SA_T03_bsa050_u-313	asmān na kalyāṇataraṃ hi mitram asāvapi kṣāntyupacārā eva // Ps_3.27 //	asmāt na kalyāṇataram hi mitram asau api kṣānti upacārāḥ eva 
SA_T03_bsa050_u-314	karmasvatāṃ eva hi vīkṣamāṇastitikṣate tadguṇadarśanācca /	eva hi vīkṣamāṇaḥ titikṣate tad guṇa darśanāt ca 
SA_T03_bsa050_u-315	naivaṃprakārāpi hi naiṣṭhikatvaṃ kṣāntirvikalpopahatā prayāti // Ps_3.28 //	nā evaṃprakārā api hi naiṣṭhika tvam kṣāntiḥ vikalpa upahatā prayāti 
SA_T03_bsa050_u-316	anityaduḥkhāśuciniḥsvabhāvatā mama kṣamante na tu tadviparyayāḥ /	anitya duḥkha aśuci niḥsvabhāva tāḥ mama kṣamante na tu tad viparyayāḥ 
SA_T03_bsa050_u-317	iyaṃ vipakṣapraśamakṣamā kṣamā dvayapravṛtterna tu pāramārthikī // Ps_3.29 //	iyam vipakṣa praśama kṣamā kṣamā dvaya pravṛtteḥ na tu pāramārthikī 
SA_T03_bsa050_u-318	ayatnatattvārthavicakṣaṇo janaḥ paropakāreṣu yataḥ pravartate /	ayatna tattva artha vicakṣaṇaḥ janaḥ para upakāreṣu yatas pravartate 
SA_T03_bsa050_u-319	kṣamā na caivaṃ samatāṃ sameti yā yataḥ kṣamaivaṃ na vikalpanakṣayā // Ps_3.30 //	kṣamā na ca evam samatām sameti yā yatas kṣamā evam na vikalpana kṣayā 
SA_T03_bsa050_u-320	nirodham āyānti yadā tvaśeṣatāḥ samādhikanyūnavikalpanakramāḥ /	nirodham āyānti yadā tu aśeṣa tāḥ samādhika nyūna vikalpana kramāḥ 
SA_T03_bsa050_u-321	anuttarāṃ kṣāntimamānagocarāṃ vadanti tāmadvāyamārgacāriṇāḥ // Ps_3.31 //	anuttarām kṣāntim amāna gocarām vadanti tām a dvāya mārga cāriṇāḥ 
SA_T03_bsa050_u-322	svataḥ parasmādubhayādahetuto yathā na bhāvāḥ prabhavanti ke cana /	svatas parasmāt ubhayāt ahetutaḥ yathā na bhāvāḥ prabhavanti ke cana 
SA_T03_bsa050_u-323	svataḥ parasmād ubhayād ahetutastathā na bhāvā vibhavanti ke cana // Ps_3.32 //	svatas parasmāt ubhayāt ahetutaḥ tathā na bhāvāḥ vibhavanti ke cana 
SA_T03_bsa050_u-324	naṣṭād anaṣṭād ubhayāc na nobhayān na jātu kāryaṃ khalu vidyate kva cit /	naṣṭāt a naṣṭāt ubhayāt na na ubhayāt na jātu kāryam khalu vidyate kva cit 
SA_T03_bsa050_u-325	tathāpi kāryaṃ samudeti vastuno yetthaṃ kṣamā sā dvayavarjitā kṣamā // Ps_3.33 //	tathā api kāryam samudeti vastunaḥ yā ittham kṣamā sā dvaya varjitā kṣamā 
SA_T03_bsa050_u-326	sato 'sato vāsti na janma janmanā vinā nirodho 'pi na kasya cit kva cit /	sataḥ sataḥ vā asti na janma janmanā vinā nirodhaḥ na kasya cit kva cit 
SA_T03_bsa050_u-327	svabhāvaśūnyāmiti bhāvakalpanāṃ vipaśyataḥ kṣāntirudeti naiṣṭhikī // Ps_3.34 //	svabhāva śūnyām iti bhāva kalpanām vipaśyataḥ kṣāntiḥ udeti naiṣṭhikī 
SA_T03_bsa050_u-328	avāpya yāṃ vyākriyate sahasraśo jinairasau nāma jino bhaviṣyati /	avāpya yām vyākriyate sahasraśas jinaiḥ asau nāma jinaḥ bhaviṣyati 
SA_T03_bsa050_u-329	pravartate lokahitakriyāvidhiḥ samāhitasyaiva ca tasya sarvadā // Ps_3.35 //	pravartate loka hita kriyā vidhiḥ samāhitasya eva ca tasya sarvadā 
SA_T03_bsa050_u-330	yāvacca bhāvābhiniviṣṭabuddhiratra dvayaṃ tāvadupaiti mohāt /	yāvat ca bhāva abhiniviṣṭa buddhiḥ atra dvayam tāvat upaiti mohāt 
SA_T03_bsa050_u-331	tathānimittaṃ ca vimokṣaheturdure bhavatyasya yathā kṣiteḥ kham // Ps_3.36 //	tathā animittam ca vimokṣa hetuḥ dure bhavati asya yathā kṣiteḥ kham 
SA_T03_bsa050_u-332	upaiti dharmapraṇidhānakarmasu prabhutvamṛddhāvadhimuktijanmasu /	upaiti dharma praṇidhāna karmasu prabhu tvam ṛddhau adhimukti janmasu 
SA_T03_bsa050_u-333	tathā pariṣkāravidhau svacetasi prakarṣiṇi jñānabale tathāyuṣi // Ps_3.37 //	tathā pariṣkāra vidhau sva cetasi prakarṣiṇi jñāna bale tathā āyuṣi 
SA_T03_bsa050_u-334	avāpya caitadvaśitāmayaṃ dhanaṃ prakṛṣṭaṃ akṣiṣṇu parārthasādhanam /	avāpya ca etat vaśitā mayam dhanam prakṛṣṭam akṣiṣṇu para artha sādhanam 
SA_T03_bsa050_u-335	janasya kṛcchreṣu patiṣyataḥ sataḥ sa jāyate dhāraṇakāraṇaṃ vibhuḥ // Ps_3.38 //	janasya kṛcchreṣu patiṣyataḥ sataḥ sa jāyate dhāraṇa kāraṇam vibhuḥ 
SA_T03_bsa050_u-336	tasmāt parārthamahatīṃ dhuramudvahadbhiḥ kṣānterupāyavidhireṣa sadānugamyaḥ /	tasmāt parārtha mahatīm dhuram udvahadbhiḥ kṣānteḥ upāya vidhiḥ eṣa sadā anugamyaḥ 
SA_T03_bsa050_u-337	atra sthitasya hi bhavanti parārthacittāḥ sarvā<; ḥ>;	atra sthitasya hi bhavanti parārtha cittāḥ sarvāḥ 
SA_T03_bsa050_u-338	kriyā guṇaphalābharaṇābhirāmāḥ // Ps_3.39 //	kriyāḥ guṇa phala ābharaṇa abhirāmāḥ 
SA_T03_bsa050_u-339	asyāṃ hi bhaktirapi yā pravirūḍhamūlā tāmabhyasanti munayo munirājabhāve /	asyām hi bhaktiḥ api yā pravirūḍha mūlā tām abhyasanti munayaḥ muni rāja bhāve 
SA_T03_bsa050_u-340	śraddhānuviddhamanasāṃ na hi dharmamārge dṛṣṭo manoratharathasya yato 'kṣabhaṅgaḥ // Ps_3.40 //	śraddhā anuviddha manasām na hi dharma mārge dṛṣṭaḥ manoratha rathasya kṣabhaṅgaḥ 
SA_T03_bsa050_u-341	// kṣāntipāramitāsamāsaḥ //	kṣānti pāramitā samāsaḥ 
SA_T03_bsa050_u-342	4. vīryapāramitāsamāsaḥ	vīrya pāramitā samāsaḥ 
SA_T03_bsa050_u-343	sarvaṃsahe kṣāntibale ca rūḍhe sarvādbhutānyārabhate sa śauryāt /	sarvaṃsahe kṣānti bale ca rūḍhe sarva adbhutāni ārabhate sa śauryāt 
SA_T03_bsa050_u-344	vīryeṇa kāryāntamahābalena yasmāt sa devānapi yātyatītya // Ps_4.1 //	vīryeṇa kārya anta mahā balena yasmāt sa devān api yāti atītya 
SA_T03_bsa050_u-345	sudṛśyapārāṇyapi laukikāni kāryāṇi nirvīryaduruttarāṇi /	su dṛśya pārāṇi api laukikāni kāryāṇi nirvīrya duruttarāṇi 
SA_T03_bsa050_u-346	aprāpyarūpaṃ tu na kiṃ cid asti khedānabhijñena parākrameṇa // Ps_4.2 //	a prāpya rūpam tu na kim cit asti kheda anabhijñena parākrameṇa 
SA_T03_bsa050_u-347	ārabdham evotsahate na hīna ārabhya madhyastu viṣādameti /	ārabdham eva utsahate na hīnaḥ ārabhya madhyaḥ tu viṣādam eti 
SA_T03_bsa050_u-348	parārtham aśrāntaparākramāste nirvāṇamutsṛjya samārabhante // Ps_4.3 //	para artham a śrānta parākramāḥ te nirvāṇam utsṛjya samārabhante 
SA_T03_bsa050_u-349	prāyeṇa dainyopahato jano 'yaṃ svādhīnavīryo 'pi gurusvakāryaḥ /	prāyeṇa dainya upahataḥ janaḥ yam guru sva kāryaḥ 
SA_T03_bsa050_u-350	ahīnavīryasya tu merusāro 'pyakhedasādhyaḥ parakāryabhāraḥ // Ps_4.4 //	ahīna vīryasya tu merusāraḥ pi akheda sādhyaḥ para kārya bhāraḥ 
SA_T03_bsa050_u-351	saṃsārakoṭyorubhayoḥ samānaiḥ prayāmasārairdivasairyadi syuḥ /	saṃsāra koṭyoḥ ubhayoḥ samānaiḥ prayāma sāraiḥ divasaiḥ yadi syuḥ 
SA_T03_bsa050_u-352	saṃvatsarāstatpracayātidīrghaiḥ kalpaiḥ samudrodakabindutulyaiḥ // Ps_4.5 //	saṃvatsarāḥ tad pracaya ati dīrghaiḥ kalpaiḥ samudra udaka bindu tulyaiḥ 
SA_T03_bsa050_u-353	utpādayeyaṃ yadi bodhicittam ekaikametena parākrameṇa /	utpādayeyam yadi bodhi cittam ekaikam etena parākrameṇa 
SA_T03_bsa050_u-354	saṃbhāraśeṣaṃ cinuyāṃ tathāpi bhūyaḥsamutsāritakhedadainyaḥ // Ps_4.6 //	saṃbhāra śeṣam cinuyām tathā api bhūyas samutsārita kheda dainyaḥ 
SA_T03_bsa050_u-355	ekaikamevaṃ yadi bodhicittaṃ prāpyeta saṃbhāravidhiśca śeṣaḥ /	ekaikam evam yadi bodhi cittam prāpyeta saṃbhāra vidhiḥ ca śeṣaḥ 
SA_T03_bsa050_u-356	tathāpi bodhiṃ samudānayeyaṃ kṛpāsamutsāhitadhairyasāraḥ // Ps_4.7 //	tathā api bodhim samudānayeyam kṛpā samutsāhita dhairya sāraḥ 
SA_T03_bsa050_u-357	saṃsāraduḥkhaṃ svamacintayitvā saṃnāhadārḍhyaṃ yadacintyamevam /	saṃsāra duḥkham svam a cintayitvā saṃnāha dārḍhyam yat acintyam evam 
SA_T03_bsa050_u-358	ādyaṃ samādānamidaṃ vadanti vīravratānāṃ karuṇātmakānām // Ps_4.8 //	ādyam samādānam idam vadanti vīra vratānām karuṇā ātmakānām 
SA_T03_bsa050_u-359	padbhyāṃ atikramya kukūlakalpāṃ kṛtsnāṃ mahīmāyudhasaṃvṛtāṃ vā /	padbhyām atikramya kukūla kalpām kṛtsnām mahīm āyudha saṃvṛtām vā 
SA_T03_bsa050_u-360	yaddraṣṭum apyutsahate munīndrān pātuṃ śivaṃ dharmarasāyanaṃ vā // Ps_4.9 //	yat draṣṭum api utsahate muni indrān pātum śivam dharma rasāyanam vā 
SA_T03_bsa050_u-361	saṃsārapaṅkājjanatā mayeyam uddhṛtya nirvāṇasukhe niveṣyā /	saṃsāra paṅkāt janatā mayā iyam uddhṛtya nirvāṇa sukhe niveṣyā 
SA_T03_bsa050_u-362	utkṣepanikṣepavidhau padānāṃ yaccittamevaṃ ca samādadāti // Ps_4.10 //	utkṣepa nikṣepa vidhau padānām yat cittam evam ca samādadāti 
SA_T03_bsa050_u-363	yad vā hitārthaṃ kramate parasya puṇyāni vā lokahitāya cittam /	yat vā hita artham kramate parasya puṇyāni vā loka hitāya cittam 
SA_T03_bsa050_u-364	parākramaḥ so 'kṣayavikramāṇāṃ śrīmatsamādānavidhau dvitīyaḥ // Ps_4.11 //	parākramaḥ saḥ kṣaya vikramāṇām śrīmat samādāna vidhau dvitīyaḥ 
SA_T03_bsa050_u-365	puṇyasya cotpādasamānakālaṃ saṃbuddhabhāve pariṇāmanaṃ yat /	puṇyasya ca utpāda samāna kālam saṃbuddha bhāve pariṇāmanam yat 
SA_T03_bsa050_u-366	tadakṣayatvaṃ samudāgamāya śubhaṃ samādānam udāharanti // Ps_4.12 //	tad akṣaya tvam samudāgamāya śubham samādānam udāharanti 
SA_T03_bsa050_u-367	mahatsu vāmbhaḥsu yathā niṣikto naivodabinduḥ kṣayamabhyupaiti /	mahatsu vā ambhaḥsu yathā niṣiktaḥ na eva uda binduḥ kṣayam abhyupaiti 
SA_T03_bsa050_u-368	saṃbuddhabhāve pariṇāmitasya tathaiva puṇyasya na saṃkṣayo 'sti // Ps_4.13 //	saṃbuddha bhāve pariṇāmitasya tathā eva puṇyasya na saṃkṣayaḥ sti 
SA_T03_bsa050_u-369	tathā hi kāruṇyaviśuddhabuddhiḥ sarvajñabhāvāya phalantyamūni /	tathā hi kāruṇya viśuddha buddhiḥ sarvajña bhāvāya phalanti amūni 
SA_T03_bsa050_u-370	puṇyāni lokasya carācarasyetyevaṃ sa tānyārabhate susattvaḥ // Ps_4.14 //	puṇyāni lokasya carācarasya iti evam sa tāni ārabhate su sattvaḥ 
SA_T03_bsa050_u-371	mahātrisāhasragataṃ janaughaṃ nirvāpayedekadine na kaścit /	mahā tri sāhasra gatam jana ogham nirvāpayet eka dine na kaścid 
SA_T03_bsa050_u-372	kalpaṃ tathā naiva ca sattvadhātostenāpi kiṃ cit paripācitaṃ syāt // Ps_4.15 //	kalpam tathā nā eva ca sattvadhātoḥ tena api kim cit paripācitam syāt 
SA_T03_bsa050_u-373	śrutvāpi sattvākṣayatāṃ imāṃ yaḥ sattvānaśeṣān vininīṣureva /	śrutvā api sattva akṣaya tām imām yaḥ sattvān aśeṣān vininīṣuḥ eva 
SA_T03_bsa050_u-374	viṣādadoṣānavalīḍhavīryaḥ kastasya dūrastha ihārthasāraḥ // Ps_4.16 //	viṣāda doṣa anavalīḍha vīryaḥ kaḥ tasya dūra sthaḥ iha artha sāraḥ 
SA_T03_bsa050_u-375	yaḥ puṇyarāśirjagatāṃ samagrastāvatpramāṇairdaśabhirjinasya /	yaḥ puṇya rāśiḥ jagatām samagraḥ tāvat pramāṇaiḥ daśabhiḥ jinasya 
SA_T03_bsa050_u-376	nivṛttimāgacchati romakūpa ekaika ekaikasujātaromā // Ps_4.17 //	nivṛttim āgacchati romakūpaḥ ekaikaḥ ekaika sujāta romā 
SA_T03_bsa050_u-377	śatena bhūyo guṇitena tena puṇyena romāspadasaṃśritena /	śatena bhūyas guṇitena tena puṇyena roma āspada saṃśritena 
SA_T03_bsa050_u-378	bhavatyanuvyañjanamekameva śeṣāṇi tasya prabhavanti kāye // Ps_4.18 //	bhavati anuvyañjanam ekam eva śeṣāṇi tasya prabhavanti kāye 
SA_T03_bsa050_u-379	tāvadguṇādeva ca puṇyarāśestasmād anuvyañjanasaṃpraviṣṭāt /	tāvat guṇāt eva ca puṇya rāśeḥ tasmāt anuvyañjana saṃpraviṣṭāt 
SA_T03_bsa050_u-380	pratyekaśastasya jinatvaśaṃsi nirvartate lakṣaṇacitrakarma // Ps_4.19 //	pratyekaśas tasya jina tva śaṃsi nirvartate lakṣaṇa citra karma 
SA_T03_bsa050_u-381	sallakṣaṇotpattinimittabhūtāt sahasrasaṃkhyāguṇitācca puṇyāt /	sat lakṣaṇa utpatti nimitta bhūtāt sahasra saṃkhyā guṇitāt ca puṇyāt 
SA_T03_bsa050_u-382	nirvartate tasya manojñavarṇā saṃpūrṇacandrasphuṭakāntirūrṇā // Ps_4.20 //	nirvartate tasya manojña varṇā saṃpūrṇa candra sphuṭa kāntiḥ ūrṇā 
SA_T03_bsa050_u-383	ūrṇābhinirvṛttikarmaṃ ca puṇyaṃ śatapramāṇairguṇitaṃ sahasraiḥ /	ūrṇā abhinirvṛtti karmam ca puṇyam śata pramāṇaiḥ guṇitam sahasraiḥ 
SA_T03_bsa050_u-384	karoti tasyānavalokanīyaṃ chattarābhamuṣṇīṣalalāmaśīrṣam // Ps_4.21 //	karoti tasya anavalokanīyam chattara ābham uṣṇīṣa lalāma śīrṣam 
SA_T03_bsa050_u-385	ayaṃ mayā puṇyanidhiḥ parārthaṃ saṃceya ityuttamabodhicitte /	ayam mayā puṇya nidhiḥ para artham saṃceyaḥ iti uttama bodhi citte 
SA_T03_bsa050_u-386	vīryonmukhe kena mukhena tasmiṃllayapravṛttirlabhatāṃ praveśam // Ps_4.22 //	vīrya unmukhe kena mukhena tasmin laya pravṛttiḥ labhatām praveśam 
SA_T03_bsa050_u-387	sarve 'pi sattvā yadi lokadhātau pratyekabuddhaiḥ sadṛśā bhaveyuḥ /	sarve sattvāḥ yadi lokadhātau pratyekabuddhaiḥ sadṛśāḥ bhaveyuḥ 
SA_T03_bsa050_u-388	jñānena tebhyo 'bhyadhikaprabhāvaḥ kṣāntistha eko 'pi hi bodhisattvaḥ // Ps_4.23 //	jñānena tebhyaḥ bhyadhika prabhāvaḥ kṣānti sthaḥ ekaḥ hi bodhisattvaḥ 
SA_T03_bsa050_u-389	tathaiva ca kṣāntibalasthitebhyo viśeṣaṃ āyātyavivartanīyaḥ /	tathā eva ca kṣānti bala sthitebhyaḥ viśeṣam āyāti avivartanīyaḥ 
SA_T03_bsa050_u-390	aśrāntavīryaḥ kuśalaprayoge yallaukike caiva taduttare ca // Ps_4.24 //	a śrānta vīryaḥ kuśala prayoge yat laukike ca eva tad uttare ca 
SA_T03_bsa050_u-391	tebhyaḥ puṇaścādhika eva dūraṃ ya ekajātipratibaddhabodhiḥ /	tebhyaḥ puṇar ca adhikaḥ eva dūram yaḥ eka jāti pratibaddha bodhiḥ 
SA_T03_bsa050_u-392	ka eva vādo dṛḍhavīryavatsu ye bodhimūle prathamaṃ niṣaṇṇāḥ // Ps_4.25 //	kaḥ eva vādaḥ dṛḍha vīryavatsu ye bodhi mūle prathamam niṣaṇṇāḥ 
SA_T03_bsa050_u-393	tādṛgvidhajñānaviśuddhipūrṇaḥ syād yadyaśeṣena ca lokadhātuḥ /	tādṛgvidha jñāna viśuddhi pūrṇaḥ syāt yadi aśeṣena ca lokadhātuḥ 
SA_T03_bsa050_u-394	yāyāt kalāṃ so 'pi na bodhimūle sthitasya mārātikṛtāntyajāteḥ // Ps_4.26 //	yāyāt kalām saḥ u pi na bodhi mūle sthitasya māra ati kṛta antya jāteḥ 
SA_T03_bsa050_u-395	tādṛgvidhajñānaviśuddhacittāḥ syuryadyaśeṣena ca sarvalokāḥ /	tādṛgvidha jñāna viśuddha cittāḥ syuḥ yadi aśeṣena ca sarva lokāḥ 
SA_T03_bsa050_u-396	balapradeśasya muneratulyāḥ kalāpradeśairapi te samagrāḥ // Ps_4.27 //	bala pradeśasya muneḥ atulyāḥ kalā pradeśaiḥ api te samagrāḥ 
SA_T03_bsa050_u-397	ityadbhutajñānasamudramekaḥ kṛpātmako nistarituṃ prayāti /	iti adbhuta jñāna samudram ekaḥ kṛpā ātmakaḥ nistaritum prayāti 
SA_T03_bsa050_u-398	avyāhatājñaḥ paracittacāre prajñāvabhāsaṃ ca nabho viśālam // Ps_4.28 //	avyāhata ajñaḥ para citta cāre prajñā avabhāsam ca nabhaḥ viśālam 
SA_T03_bsa050_u-399	sarveṣu sattveṣu ca tasya mātrā samānahārdā karuṇābhyudeti /	sarveṣu sattveṣu ca tasya mātrā samāna hārdā karuṇā abhyudeti 
SA_T03_bsa050_u-400	saṃbuddhadharmāśca tato 'vaśeṣāstasyādbhutāḥ saṃprabhavantyaśeṣāḥ // Ps_4.29 //	saṃbuddha dharmāḥ ca tatas vaśeṣāḥ tasya adbhutāḥ saṃprabhavanti aśeṣāḥ 
SA_T03_bsa050_u-401	ebhiḥ samādānaguṇairupetaḥ śuddhaśravaiḥ pelavasattvasattvaiḥ /	ebhiḥ samādāna guṇaiḥ upetaḥ śuddha śravaiḥ pelava sattva sattvaiḥ 
SA_T03_bsa050_u-402	aṣṭābhiraṅgairiva tattvamārgo vīryaprakarṣādadhikaṃ vibhāti // Ps_4.30 //	aṣṭābhiḥ aṅgaiḥ iva tattva mārgaḥ vīrya prakarṣāt adhikam vibhāti 
SA_T03_bsa050_u-403	vīryaṃ tridhā yaḥ kuśalaprayogastasmācca vākkāyamanoviśeṣāḥ /	vīryam tridhā yaḥ kuśala prayogaḥ tasmāt ca vāc kāya manaḥ viśeṣāḥ 
SA_T03_bsa050_u-404	prasthānaviṣṭhānasamāhitasya vīryaprakarṣasya manomayasya // Ps_4.31 //	prasthāna viṣṭhāna samāhitasya vīrya prakarṣasya manaḥ mayasya 
SA_T03_bsa050_u-405	yo bodhicittapraṇayaḥ samaśca kṛpā ca nairātmagatau kṣamā ca /	yaḥ bodhi citta praṇayaḥ samaḥ ca kṛpā ca nairātma gatau kṣamā ca 
SA_T03_bsa050_u-406	caturvikalpo janasaṃgrahaśca sarveṣu dharmeṣvanavagrahaśca // Ps_4.32 //	catur vikalpaḥ jana saṃgrahaḥ ca sarveṣu dharmeṣu anavagrahaḥ ca 
SA_T03_bsa050_u-407	saṃsārapaṅke yadakhinnatā ca traidhātukasyaiva ca nopalabdhiḥ /	saṃsāra paṅke yat akhinna tā ca traidhātukasya eva ca nā upalabdhiḥ 
SA_T03_bsa050_u-408	sarvasvadānaṃ na ca tena mānaḥ samagraśikṣasya na śikṣayā ca // Ps_4.33 //	sarva sva dānam na ca tena mānaḥ samagra śikṣasya na śikṣayā ca 
SA_T03_bsa050_u-409	parāpakārairavikāri dhairyaṃ cittasya cātyantamavikṣatiryā /	para apakāraiḥ avikāri dhairyam cittasya ca atyantam avikṣatiḥ yā 
SA_T03_bsa050_u-410	ārambhadārḍhayaṃ kuśalakriyāsu prītirvivekaikarasā ca citte // Ps_4.34 //	ārambha dārḍhayam kuśala kriyāsu prītiḥ viveka eka rasā ca citte 
SA_T03_bsa050_u-411	caturvidhadhyānasamāpanaṃ ca cittasya nidhyaptiranātmataśca /	caturvidha dhyāna samāpanam ca cittasya nidhi aptiḥ anātmataḥ ca 
SA_T03_bsa050_u-412	atṛptatā ca śrutavistareṇa nyāyapraveśastadavekṣaṇācca // Ps_4.35 //	a tṛpta tā ca śruta vistareṇa nyāya praveśaḥ tad avekṣaṇāt ca 
SA_T03_bsa050_u-413	yā deśanā caiva yathāśrutānāṃ jñānaṃ ca dharmānabhilāpyatāyām /	yā deśanā ca eva yathāśrutānām jñānam ca dharma anabhilāpya tāyām 
SA_T03_bsa050_u-414	pañcasvabhijñāsu ca yatprabhutvam abhyāsamātrā ca taduttarāyām // Ps_4.36 //	pañcasu abhijñāsu ca yat prabhu tvam abhyāsa mātrā ca tat uttarāyām 
SA_T03_bsa050_u-415	yadṛddhipādeṣvabhinirhṛtatvaṃ paṭvī na cāyāsamayī kriyā ca /	yat ṛddhipādeṣu abhinirhṛta tvam paṭvī na ca āyāsa mayī kriyā ca 
SA_T03_bsa050_u-416	samyakprahāṇeṣu ca yaḥ prayogaḥ śubhāśubhādeva ca yā vimuktiḥ // Ps_4.37 //	samyak prahāṇeṣu ca yaḥ prayogaḥ śubha aśubhāt eva ca yā vimuktiḥ 
SA_T03_bsa050_u-417	yatkauśalaṃ cendriyanirṇayeṣu nirindriyān paśyati yacca dharmān /	yat kauśalam ca indriya nirṇayeṣu nirindriyān paśyati yat ca dharmān 
SA_T03_bsa050_u-418	mārgasya saṃbhāravimārgaṇaṃ ca na cāsya kiṃ cid gamanaṃ kutaścit // Ps_4.38 //	mārgasya saṃbhāra vimārgaṇam ca na ca asya kim cit gamanam kutaścid 
SA_T03_bsa050_u-419	ityevamādyaṃ pṛthucitravīryaṃ prasthānaviṣṭhānaviśeṣacitram /	iti evamādyam pṛthu citra vīryam prasthāna viṣṭhāna viśeṣa citram 
SA_T03_bsa050_u-420	asyākṣayatvapratipūraṇārthaṃ prasthānakarmaiva viśeṣahetuḥ // Ps_4.39 //	asya akṣaya tva pratipūraṇa artham prasthāna karma eva viśeṣa hetuḥ 
SA_T03_bsa050_u-421	nimittakarmasvapi na pravartate vitiṣṭhate jñānamaye ca karmaṇi /	nimitta karmasu api na pravartate vitiṣṭhate jñāna maye ca karmaṇi 
SA_T03_bsa050_u-422	kṛpāguṇādyan na jahāti saṃskṛtaṃ na coruvīryo 'pi patatyasaṃskṛte // Ps_4.40 //	kṛpā guṇāt yat na jahāti saṃskṛtam na ca uru vīryaḥ patati asaṃskṛte 
SA_T03_bsa050_u-423	apūrvadharmaśrutiralparogatā durāsadetvaṃ śrutadharmadhāraṇam /	apūrva dharma śrutiḥ alpa roga tā śruta dharma dhāraṇam 
SA_T03_bsa050_u-424	amānuṣebhyo 'pi parigrahodayaḥ samādhigotrapratilambha eva ca // Ps_4.41 //	parigraha udayaḥ samādhi gotra pratilambhaḥ eva ca 
SA_T03_bsa050_u-425	vrajantyavandhyā yadaharniśaṃ kriyā guṇairna hāniṃ yadutpaiti mauśalīm /	vrajanti avandhyā yat aharniśam kriyāḥ guṇaiḥ na hānim yat utpaiti mauśalīm 
SA_T03_bsa050_u-426	vivṛddha evotpalavacca yadguṇairmanuṣyadharmādadhikaprayojanaiḥ // Ps_4.42 //	vivṛddhaḥ evā utpala vat ca yat guṇaiḥ manuṣya dharmāt adhika prayojanaiḥ 
SA_T03_bsa050_u-427	yaśo viśālam ca sukhaṃ sukhodayaṃ vinītakārpaṇyamanastvamuttamam /	yaśaḥ viśālam ca sukham sukha udayam vinīta kārpaṇya manaḥ tvam uttamam 
SA_T03_bsa050_u-428	guṇāśca teṣāmiha dṛṣṭadhārmikā bhavanti vīryāditi ko 'tra vismayaḥ // Ps_4.43 //	guṇāḥ ca teṣām iha dṛṣṭa dhārmikāḥ bhavanti vīryāt iti kaḥ tra vismayaḥ 
SA_T03_bsa050_u-429	trailokyapūjyamamitoruguṇaṃ saṃbuddhabhāvamapi yānti yadā /	trailokya pūjyam amita uru guṇam saṃbuddha bhāvam api yānti yadā 
SA_T03_bsa050_u-430	vīryavyāpāśrayadṛḍhāḥ puruṣā na syād ataḥ ka iva vīryaparaḥ // Ps_4.44 //	vīrya vyāpāśraya dṛḍhāḥ puruṣāḥ na syāt atas kaḥ iva vīrya paraḥ 
SA_T03_bsa050_u-431	// vīryapāramitāsamāsaḥ //	vīrya pāramitā samāsaḥ 
SA_T03_bsa050_u-432	5. dhyānapāramitāsamāsaḥ	dhyāna pāramitā samāsaḥ 
SA_T03_bsa050_u-433	atha dhyānavidhau yogaṃ kuryāj jñānavivṛddhaye /	atha dhyāna vidhau yogam kuryāt jñāna vivṛddhaye 
SA_T03_bsa050_u-434	sukhaṃ hi kartuṃ lokānāṃ jñānālokādanugraham // Ps_5.1 //	sukham hi kartum lokānām jñāna ālokāt anugraham 
SA_T03_bsa050_u-435	prasīdatyadhikaṃ jñānaṃ dhyānānmanasi nirmale /	prasīdati adhikam jñānam dhyānāt manasi nirmale 
SA_T03_bsa050_u-436	śaradutsāritaghane nabhasīvendumaṇḍalam // Ps_5.2 //	śarad utsārita ghane nabhasi iva indu maṇḍalam 
SA_T03_bsa050_u-437	viśuddhaśīlaḥ kalyāṇaiḥ sahāyaiḥ sahitairhitaiḥ /	viśuddha śīlaḥ kalyāṇaiḥ sahāyaiḥ sahitaiḥ hitaiḥ 
SA_T03_bsa050_u-438	alpakṛtyaḥ praśāntātma smṛtyadhiṣṭhānaveṣṭitaḥ // Ps_5.3 //	alpa kṛtyaḥ praśānta ātma smṛti adhiṣṭhāna veṣṭitaḥ 
SA_T03_bsa050_u-439	nivasan vṛkṣamūleṣu śādvalāstīrṇabhūmiṣu /	nivasan vṛkṣa mūleṣu śādvala āstīrṇa bhūmiṣu 
SA_T03_bsa050_u-440	anupaskṛtaramyeṣu vanapuṣpasugandhiṣu // Ps_5.4 //	anupaskṛta ramyeṣu vana puṣpa sugandhiṣu 
SA_T03_bsa050_u-441	dhyānasācivyadhīreṣu saṃtuṣṭajanaveśmasu /	dhyāna sācivya dhīreṣu saṃtuṣṭa janaveśmasu 
SA_T03_bsa050_u-442	jananirghoṣamūkatvād gambhīrāvasthiteṣviva // Ps_5.5 //	jana nirghoṣa mūka tvāt gambhīra avasthiteṣu iva 
SA_T03_bsa050_u-443	pratyaraṇyaniviṣṭeṣu śūnyeṣvāyataneṣu vā /	prati araṇya niviṣṭeṣu śūnyeṣu āyataneṣu vā 
SA_T03_bsa050_u-444	kuñjeṣu ca mahīdhrāṇāṃ siṃhanādānunādiṣu // Ps_5.6 //	kuñjeṣu ca mahīdhrāṇām siṃhanāda anunādiṣu 
SA_T03_bsa050_u-445	yatra kva cana vā deśe saṃsargakleśavarjite /	yatra kva cana vā deśe saṃsarga kleśa varjite 
SA_T03_bsa050_u-446	paryaṅkena sukhāsīnaḥ śarīram ṛju dhārayan // Ps_5.7 //	paryaṅkena sukha āsīnaḥ śarīram ṛju dhārayan 
SA_T03_bsa050_u-447	upasthāpya smṛtimayīṃ rakṣāṃ abhimukhīṃ hṛdi /	upasthāpya smṛti mayīm rakṣām abhimukhīm hṛdi 
SA_T03_bsa050_u-448	kṛpayā kuvitarkāṇāṃ kṛtvevākṣaṇaghoṣaṇām // Ps_5.8 //	kṛpayā ku vitarkāṇām kṛtvā iva akṣaṇa ghoṣaṇām 
SA_T03_bsa050_u-449	prajñāparicayasyāyāṃ kālo me na tu nirvṛteḥ /	prajñāparicayasya āyām kālaḥ me na tu nirvṛteḥ 
SA_T03_bsa050_u-450	na hi sattvān anirvāpya svayaṃ nirvātum utsahe // Ps_5.9 //	na hi sattvān a nirvāpya svayam nirvātum utsahe 
SA_T03_bsa050_u-451	iti lokahitāvekṣī buddhabhāvagataspṛhaḥ /	iti loka hita avekṣī buddha bhāva gata spṛhaḥ 
SA_T03_bsa050_u-452	kuryāt sātatyayogena dhyānārambhasamudyamam // Ps_5.10 //	kuryāt sātatya yogena dhyāna ārambha samudyamam 
SA_T03_bsa050_u-453	na hi viśramya viśramya mathnannagnimavāpnuyāt /	na hi viśramya viśramya mathnan agnim avāpnuyāt 
SA_T03_bsa050_u-454	sa eva yogo yoge 'pi viśeṣādhigamādṛte // Ps_5.11 //	saḥ eva yogaḥ yoge pi viśeṣa adhigamāt ṛte 
SA_T03_bsa050_u-455	ekatraiva ca badhnīyād dṛḍham ālambane manaḥ /	ekatra eva ca badhnīyāt dṛḍham ālambane manaḥ 
SA_T03_bsa050_u-456	anyānyālambanagrāhaḥ kliśnātyevākulaṃ manaḥ // Ps_5.12 //	anya anya ālambana grāhaḥ kliśnāti eva ākulam manaḥ 
SA_T03_bsa050_u-457	vidarśanād vīryabalāllīyamānaṃ samuddharet /	vidarśanāt vīrya balāt līyamānam samuddharet 
SA_T03_bsa050_u-458	uddhanyamānaṃ ca manaḥ praśamena nivārayet // Ps_5.13 //	uddhanyamānam ca manaḥ praśamena nivārayet 
SA_T03_bsa050_u-459	samyaggatamupekṣitaṃ samādhibalaniścalam /	samyak gatam upekṣitam samādhi bala niścalam 
SA_T03_bsa050_u-460	tatrāpi vā tanmayaḥ syāt sugatajñānalabdhaye // Ps_5.14 //	tatra api vā tanmayaḥ syāt sugata jñāna labdhaye 
SA_T03_bsa050_u-461	na ca dhyānasukhāsvādaḥ pāratantryamanukramet /	na ca dhyāna sukha āsvādaḥ pāratantryam anukramet 
SA_T03_bsa050_u-462	na hi svasukhamātrārthamayam ārambhavistaraḥ // Ps_5.15 //	na hi sva sukha mātra artham ayam ārambha vistaraḥ 
SA_T03_bsa050_u-463	śarīrajīvitāpekṣī dainyopahatamānasaḥ /	śarīra jīvita apekṣī dainya upahata mānasaḥ 
SA_T03_bsa050_u-464	na kuryād vīryaśaithilyamapyādīpte svamūrdhani // Ps_5.16 //	na kuryāt vīrya śaithilyam api ādīpte sva mūrdhani 
SA_T03_bsa050_u-465	lakṣayitvā nimittāni manastasya samādhaye /	lakṣayitvā nimittāni manaḥ tasya samādhaye 
SA_T03_bsa050_u-466	bhraśyamānaṃ prayuñjīta smṛtyāvahitayā punaḥ // Ps_5.17 //	bhraśyamānam prayuñjīta smṛtyā avahitayā punar 
SA_T03_bsa050_u-467	mano nivaraṇebhyaśca vipakṣairvinivartayet /	manaḥ nivaraṇebhyaḥ ca vipakṣaiḥ vinivartayet 
SA_T03_bsa050_u-468	svecchāprayātaṃ dviradam aṅkuśākarṣaṇairiva // Ps_5.18 //	sva icchā prayātam dviradam aṅkuśa ākarṣaṇaiḥ iva 
SA_T03_bsa050_u-469	atha nīvaraṇavyādhināśaprasvasthamānasaḥ /	atha nīvaraṇa vyādhi nāśa prasvastha mānasaḥ 
SA_T03_bsa050_u-470	dāridryādiva nirmukto mahato vyasanādiva // Ps_5.19 //	dāridryāt iva nirmuktaḥ mahataḥ vyasanāt iva 
SA_T03_bsa050_u-471	prītiyuktena manasā kāmadoṣān vicārayet /	prīti yuktena manasā kāma doṣān vicārayet 
SA_T03_bsa050_u-472	tadviyogopalabhyāṃ ca parāṃ sukhaparamparām // Ps_5.20 //	tad viyoga upalabhyām ca parām sukha paramparām 
SA_T03_bsa050_u-473	vidyududdyotacapalāḥ phenāṃśukanibhātmakāḥ /	vidyut uddyota capalāḥ phena aṃśuka nibha ātmakāḥ 
SA_T03_bsa050_u-474	svapnavat pelavāsvādā vañcanārthamivoditāḥ // Ps_5.21 //	svapna vat pelava āsvādāḥ vañcana artham iva uditāḥ 
SA_T03_bsa050_u-475	pitṛṇāmapi putreṣu putrāṇāṃ ca pitṛṣvapi /	pitṛṇām api putreṣu putrāṇām ca pitṛṣu api 
SA_T03_bsa050_u-476	prītisarvasvabhūteṣu suhṛtsu suhṛdāmapi // Ps_5.22 //	prīti sarva sva bhūteṣu suhṛtsu suhṛdām api 
SA_T03_bsa050_u-477	guṇapracayabaddhasya vyūḍhesu samareṣvapi /	guṇa pracaya baddhasya vyūḍhesu samareṣu api 
SA_T03_bsa050_u-478	darśitasthairyasārasya snehasetorvidāriṇaḥ // Ps_5.23 //	darśita sthairya sārasya sneha setoḥ vidāriṇaḥ 
SA_T03_bsa050_u-479	iha paryeṣṭiduḥkhasya paratra narakasya ca /	iha paryeṣṭi duḥkhasya paratra narakasya ca 
SA_T03_bsa050_u-480	hetubhūtā yataḥ kāmāḥ kāmayeta na tān ataḥ // Ps_5.24 //	hetu bhūtāḥ yatas kāmāḥ kāmayeta na tān atas 
SA_T03_bsa050_u-481	yadāśrayo vitarko 'pi prajñācakṣurnimīlanaḥ /	yad āśrayaḥ 
SA_T03_bsa050_u-482	ātmano 'pi parasyāpi vighātāya pravartate // Ps_5.25 //	ātmanaḥ pi parasya api vighātāya pravartate 
SA_T03_bsa050_u-483	ātmakāmairapi ca ye sarvathāpi vivarjitāḥ /	ātma kāmaiḥ api ca ye sarvathā api vivarjitāḥ 
SA_T03_bsa050_u-484	parārthakāmastān kāmāṃstyaktvā kathamanusmaret // Ps_5.26 //	parārtha kāmaḥ tān kāmān tyaktvā katham anusmaret 
SA_T03_bsa050_u-485	tṛptireṣāṃ na saṃprāptyā nāhanyahani sevayā /	tṛptiḥ eṣām na saṃprāptyā na ahani ahani sevayā 
SA_T03_bsa050_u-486	naiva saṃnicayenāpi ko 'nyo vyādhirataḥ paraḥ // Ps_5.27 //	nā eva saṃnicayena api kaḥ nyaḥ vyādhiḥ atas paraḥ 
SA_T03_bsa050_u-487	yadāsvādahato naiva svārthamapyavabudhyate /	yadā āsvāda hataḥ nā eva sva artham api avabudhyate 
SA_T03_bsa050_u-488	unmattapānapratimān kastān sahṛdayaḥ smaret // Ps_5.28 //	unmatta pāna pratimān kaḥ tān sahṛdayaḥ smaret 
SA_T03_bsa050_u-489	ityevaṃ sarvato duṣṭān kāmāṃstasyānupaśyataḥ /	iti evam sarvatas duṣṭān kāmān tasya anupaśyataḥ 
SA_T03_bsa050_u-490	tataḥ saṃkucitaṃ cittaṃ naiṣkramye 'bhiprasīdati // Ps_5.29 //	tatas saṃkucitam cittam naiṣkramye bhiprasīdati 
SA_T03_bsa050_u-491	vivekajaṃ prītisukhaṃ tataḥ prasrabdhilabdhijam /	viveka jam prīti sukham tatas prasrabdhi labdhi jam 
SA_T03_bsa050_u-492	prāpnoti cittasyaikāgryaṃ prathamadhyānasaṃjñitam // Ps_5.30 //	prāpnoti cittasya aikāgryam prathama dhyāna saṃjñitam 
SA_T03_bsa050_u-493	sa vitarkavicārāṇāṃ kāmānāmiva duṣṭatām /	sa vitarka vicārāṇām kāmānām iva duṣṭa tām 
SA_T03_bsa050_u-494	puṣyāṃstatpraśamānveṣī samādhiprītijaṃ sukham // Ps_5.31 //	              
SA_T03_bsa050_u-495	adhyātmasaṃprasādācca cittaikāgratayā ca tat /	adhyātma saṃprasādāt ca citta ekāgra tayā ca tat 
SA_T03_bsa050_u-496	dvitīyaṃ dhyānamityāhuradvitīyā maharṣayaḥ // Ps_5.32 //	dvitīyam dhyānam iti āhuḥ advitīyāḥ mahā ṛṣayaḥ 
SA_T03_bsa050_u-497	utplavaṃ manaso dṛṣṭvā prīteratha virajya saḥ /	utplavam manasaḥ dṛṣṭvā prīteḥ atha virajya saḥ 
SA_T03_bsa050_u-498	tṛtīyaṃ dhyānamāpnoti smṛtyupekṣāsamanvitam // Ps_5.33 //	tṛtīyam dhyānam āpnoti smṛti upekṣā samanvitam 
SA_T03_bsa050_u-499	sukhabhogamapi tyaktvā sukhaduḥkhanirākṛtam /	sukha bhogam api tyaktvā sukha duḥkha nirākṛtam 
SA_T03_bsa050_u-500	viśuddhaṃ smṛtyupekṣābhyāṃ caturthaṃ dhyānamaśnute // Ps_5.34 //	viśuddham smṛti upekṣābhyām caturtham dhyānam aśnute 
SA_T03_bsa050_u-501	abhijñā labhate pañca sa ca tatrānugāminīḥ /	abhijñāḥ labhate pañca sa ca tatra anugāminīḥ 
SA_T03_bsa050_u-502	rājyastha iva dharmātmā hrīkīrtiśrīmatidyutīḥ // Ps_5.35 //	rājya sthaḥ iva dharma ātmā hrī kīrti śrī mati dyutīḥ 
SA_T03_bsa050_u-503	pratyekajinalabdhāśca śrāvakīyā vyatītya ca /	pratyeka jina labdhāḥ ca śrāvakīyāḥ vyatītya ca 
SA_T03_bsa050_u-504	tā bhavantyadhikā dūraṃ parārthasamudāgamāt // Ps_5.36 //	tāḥ bhavanti adhikāḥ dūram para artha samudāgamāt 
SA_T03_bsa050_u-505	sa hi matsariṇastyāge śīle tadvikalānapi /	sa hi matsariṇaḥ tyāge śīle tad vikalān api 
SA_T03_bsa050_u-506	kopanān kṣāntisauratye kusīdān vīryasaṃpadi // Ps_5.37 //	kopanān kṣānti sauratye kusīdān vīrya saṃpadi 
SA_T03_bsa050_u-507	vikṣiptacetaso dhyāne prajñāyāṃ tannirākṛtān /	vikṣipta cetasaḥ dhyāne prajñāyām tad nirākṛtān 
SA_T03_bsa050_u-508	niyojayati kāruṇyādaśrāntācāravikramaḥ // Ps_5.38 //	niyojayati kāruṇyāt aśrānta ācāra vikramaḥ 
SA_T03_bsa050_u-509	ato 'cyutābhirdīptābhirbhābhirlokāvabhāsanam /	cyutābhiḥ dīptābhiḥ bhābhiḥ loka avabhāsanam 
SA_T03_bsa050_u-510	marīcibhirivādityāḥ kurute 'nantagocaram // Ps_5.39 //	marīcibhiḥ iva adityāḥ kurute nanta gocaram 
SA_T03_bsa050_u-511	atha pāpakṛtaḥ sattvān patato narakādiṣu /	atha pāpa kṛtaḥ sattvān patataḥ naraka ādiṣu 
SA_T03_bsa050_u-512	kṣīṇapuṇyāyuṣaścaiva devāñchāśvatamāninaḥ // Ps_5.40 //	kṣīṇa puṇya āyuṣaḥ ca eva devān śāśvata māninaḥ 
SA_T03_bsa050_u-513	taistairduḥkhaviśeṣaiśca lokaṃ kāraṇayāhatam /	taiḥ taiḥ duḥkha viśeṣaiḥ ca lokam kāraṇayā āhatam 
SA_T03_bsa050_u-514	tatra divyaprabhāveṇa cakṣuṣā sā vilokayan // Ps_5.41 //	tatra divya prabhāveṇa cakṣuṣā sā vilokayan 
SA_T03_bsa050_u-515	tīvramāyāti kāruṇyaṃ kāruṇyān na pramādyati /	tīvram āyāti kāruṇyam kāruṇyāt na pramādyati 
SA_T03_bsa050_u-516	parārtheṣvapramattaśca yātyacintyaprabhāvatām // Ps_5.42 //	parārtheṣu apramattaḥ ca yāti acintya prabhāva tām 
SA_T03_bsa050_u-517	athānyalokadhātusthān sampaśyati tathāgatān /	atha anya lokadhātu sthān sampaśyati tathāgatān 
SA_T03_bsa050_u-518	buddhakṣetraguṇavyūhān saṃghasyaiva ca saṃpadaḥ // Ps_5.43 //	buddhakṣetra guṇa vyūhān saṃghasya eva ca saṃpadaḥ 
SA_T03_bsa050_u-519	bodhisattvarṣabhāṇāṃ ca viśuddhācāragocaram /	bodhisattva ṛṣabhāṇām ca viśuddha ācāra gocaram 
SA_T03_bsa050_u-520	sarvalokahitodarkaṃ śrīmaccaritamīkṣate // Ps_5.44 //	sarva loka hita udarkam śrīmat caritam īkṣate 
SA_T03_bsa050_u-521	tatra ca praṇidhistasya sukhenaiva samṛdhyati /	tatra ca praṇidhiḥ tasya sukhena eva samṛdhyati 
SA_T03_bsa050_u-522	parārthapariṇāmācca śīlasyaiva ca saṃpadaḥ // Ps_5.45 //	parārtha pariṇāmāt ca śīlasya eva ca saṃpadaḥ 
SA_T03_bsa050_u-523	atimānuṣayā śrutyā divyayārthaviśuddhayā /	atimānuṣayā śrutyā divyayā artha viśuddhayā 
SA_T03_bsa050_u-524	śṛṇvannuccāvacā vāco vidūre 'pyavidūravat // Ps_5.46 //	śṛṇvan uccāvacāḥ vācaḥ vidūre pi avidūra vat 
SA_T03_bsa050_u-525	kṛpādūracarairuktāḥ pāruṣyavirasākṣarāḥ /	kṛpā dūra caraiḥ uktāḥ pāruṣya virasa akṣarāḥ 
SA_T03_bsa050_u-526	antardīptasya kopāgnerniścarantīrivārciṣaḥ // Ps_5.47 //	antar dīptasya kopa agneḥ niścarantīḥ iva arciṣaḥ 
SA_T03_bsa050_u-527	apsarogītasacivān bhūṣaṇasvanaśībharān /	apsaraḥ gīta sacivān bhūṣaṇa svana śībharān 
SA_T03_bsa050_u-528	divyatūryaninādāṃśca vināśaikarasānapi // Ps_5.48 //	divya tūrya ninādān ca vināśa eka rasān api 
SA_T03_bsa050_u-529	niṣevyamāṇān rāgāndhairamitrānmitrārūpiṇaḥ /	niṣevyamāṇān rāga andhaiḥ amitrān mitra arūpiṇaḥ 
SA_T03_bsa050_u-530	vīkṣya vrajati kāruṇyaṃ teṣāṃ vāñcanayā tayā // Ps_5.49 //	vīkṣya vrajati kāruṇyam teṣām vāñcanayā tayā 
SA_T03_bsa050_u-531	bhayādduḥkhaviśeṣācca so 'vispaṣṭapadākṣaraiḥ /	bhayāt duḥkha viśeṣāt ca saḥ vispaṣṭa pada akṣaraiḥ 
SA_T03_bsa050_u-532	nārakairārtarasitairhṛdīvābhihatastataḥ // Ps_5.50 //	nārakaiḥ ārta rasitaiḥ hṛdi iva abhihataḥ tatas 
SA_T03_bsa050_u-533	paramālambate vīryaṃ majjāgatamahākṛpaḥ /	param ālambate vīryam majja āgata mahā kṛpaḥ 
SA_T03_bsa050_u-534	tīkṣṇāgreṇa pratodena sadaśva iva coditaḥ // Ps_5.51 //	tīkṣṇa agreṇa pratodena sat aśvaḥ iva coditaḥ 
SA_T03_bsa050_u-535	nānālokasthitebhyo 'tha jinebhyo dharmadeśanāḥ /	nānā loka sthitebhyaḥ jinebhyaḥ dharma deśanāḥ 
SA_T03_bsa050_u-536	śṛṇoti sarvasattvānāṃ nirvāṇakāṅkṣayākṣayāḥ // Ps_5.52 //	śṛṇoti sarva sattvānām nirvāṇa kāṅkṣayā akṣayāḥ 
SA_T03_bsa050_u-537	tataḥ sa paracitteṣu vijñāyānuśayāśayān /	tatas sa para citteṣu vijñāya anuśaya āśayān 
SA_T03_bsa050_u-538	puṇyāṅkurān ropayati jñānasādhanavānnavān // Ps_5.53 //	puṇya aṅkurān ropayati jñāna sādhanavān navān 
SA_T03_bsa050_u-539	smṛtvā pūrvanivāsaṃ ca kalpakoṭisahasraśaḥ /	smṛtvā pūrva nivāsam ca kalpa koṭi sahasraśas 
SA_T03_bsa050_u-540	paśyan puṇyāni lokānāṃ tathendriyabalābalam // Ps_5.54 //	paśyan puṇyāni lokānām tathā indriya bala abalam 
SA_T03_bsa050_u-541	tadāśrayavaśādṛddhyā so 'nekīkṛtavigrahaḥ /	tad āśraya vaśāt ṛddhyā saḥ nekīkṛta vigrahaḥ 
SA_T03_bsa050_u-542	avandhyakathanaṃ yāti yathābhājanadeśanāt // Ps_5.55 //	avandhya kathanam yāti yathā bhājana deśanāt 
SA_T03_bsa050_u-543	kva cid arkasahasradīptināpyavisaṃvāditakāntisaṃpadā /	kva cit arka sahasra dīptinā api a visaṃvādita kānti saṃpadā 
SA_T03_bsa050_u-544	vapuṣā munirājalakṣaṇaḥ sphuṭacitreṇa samantalakṣmaṇā // Ps_5.56 //	vapuṣā muni rāja lakṣaṇaḥ sphuṭa citreṇa samanta lakṣmaṇā 
SA_T03_bsa050_u-545	janayannayanotsavaṃ nṛṇāṃ vacasā hlādaviśeṣamācaran /	janayan nayana utsavam nṛṇām vacasā hlāda viśeṣam ācaran 
SA_T03_bsa050_u-546	sa karotyamṛtaprakāśanaṃ jinabhāvāya jinādhimuktiṣu // Ps_5.57 //	sa karoti amṛta prakāśanam jina bhāvāya jina adhimuktiṣu 
SA_T03_bsa050_u-547	praśamottarayā muniśriyā kva cid atyārthaviśiṣṭaceṣṭayā /	praśama uttarayā muni śriyā kva cit atyārtha viśiṣṭa ceṣṭayā 
SA_T03_bsa050_u-548	kurute muniśiṣyarūpabhṛdvinayaṃ tadvinayārhacetasām // Ps_5.58 //	kurute muni śiṣya rūpa bhṛt vinayam tad vinaya arha cetasām 
SA_T03_bsa050_u-549	abhisāritapādapaṅkajaḥ suracūḍāmaṇibhirmahendravat /	abhisārita pāda paṅkajaḥ sura cūḍāmaṇibhiḥ mahā indra vat 
SA_T03_bsa050_u-550	dhanado dhanado yathā kva cit kuha cidbrahmavadadbhutadyutiḥ // Ps_5.59 //	dhanadaḥ dhanadaḥ yathā kva cit kuha cit brahma vat adbhuta dyutiḥ 
SA_T03_bsa050_u-551	kva cid unmiṣitatrilocanaḥ śaśīlekhāmalamaulibhūṣaṇaḥ /	kva cit unmiṣita trilocanaḥ śaśī lekhā mala mauli bhūṣaṇaḥ 
SA_T03_bsa050_u-552	amarādhipabhāsuradyutirbujagendraśriyamudvahan kva cit // Ps_5.60 //	amara adhipa bhāsura dyutiḥ bujaga indra śriyam udvahan kva cit 
SA_T03_bsa050_u-553	kuliśānalapiṅgalāṅguliḥ kuha cid guhyakarājarājavat /	kuliśa anala piṅgala aṅguliḥ kuha cit guhyaka rāja rāja vat 
SA_T03_bsa050_u-554	amitājinalakṣmavān kva cid guṇaraśmirmunicandramā iva // Ps_5.61 //	amita ajina lakṣmavān kva cit guṇa raśmiḥ muni candramāḥ iva 
SA_T03_bsa050_u-555	sphuṭakaustubharatnaraśmibhirvipuloraḥsthalabhāsuradyutiḥ /	sphuṭa kaustubha ratna raśmibhiḥ vipula uraḥsthala bhāsura dyutiḥ 
SA_T03_bsa050_u-556	garuḍadhvajarājadṛk kva cit kuha ciccaiva halāyudhadyutiḥ // Ps_5.62 //	garuḍadhvaja rāja dṛś kva cit kuha cit ca eva halāyudha dyutiḥ 
SA_T03_bsa050_u-557	sitaśaktiracintyaśaktimān kuha ciccāruśikhaṇḍivāhanaḥ /	sita śaktiḥ acintya śaktimān kuha cit cāru śikhaṇḍi vāhanaḥ 
SA_T03_bsa050_u-558	udayāstanagendrabhūṣaṇaḥ śaśisūryāmalarūpavān kva cit // Ps_5.63 //	udaya asta naga indra bhūṣaṇaḥ śaśi sūrya amala rūpavān kva cit 
SA_T03_bsa050_u-559	kuha cid dhutabhuṅmarutvatāṃ vapuṣānyatra narāśrayāśinām /	kuha cit dhutabhuj marutvatām vapuṣā anyatra nara āśraya āśinām 
SA_T03_bsa050_u-560	vāruṇadyutim udvahan kva cit kuha cinmanmathacāruvigrahaḥ // Ps_5.64 //	vāruṇa dyutim udvahan kva cit kuha cit manmatha cāru vigrahaḥ 
SA_T03_bsa050_u-561	lalitāṃ pramadānarākṛtiṃ naranārīratisaṃgalālasaḥ /	lalitām pramadā nara ākṛtim nara nārī rati saṃga lālasaḥ 
SA_T03_bsa050_u-562	kva cid eva tapodhanaśriyaṃ vidadhat kāmaviraktamānasaḥ // Ps_5.65 //	kva cit eva tapodhana śriyam vidadhat kāma virakta mānasaḥ 
SA_T03_bsa050_u-563	hṛdayāni harannṛṇāṃ kva cid guruśiṣyakṣitipālavṛttibhiḥ /	hṛdayāni haran nṛṇām kva cit guru śiṣya kṣitipāla vṛttibhiḥ 
SA_T03_bsa050_u-564	narakeṣvapi ca parabhāvato vidadhadduḥkhavimokṣaṇakṣaṇam // Ps_5.66 //	narakeṣu api ca para bhāvataḥ vidadhat duḥkha vimokṣaṇa kṣaṇam 
SA_T03_bsa050_u-565	jagatām adhimuktivistarairatha so 'nekavidhairviceṣṭitaiḥ /	jagatām adhimukti vistaraiḥ atha saḥ nekavidhaiḥ viceṣṭitaiḥ 
SA_T03_bsa050_u-566	karuṇāguṇasaṃtatastataḥ kurute lokahitaṃ tatastataḥ // Ps_5.67 //	karuṇā guṇa saṃtataḥ tatas kurute loka hitam tatas tatas 
SA_T03_bsa050_u-567	samavāpya viśeṣasaṃpadaṃ vipulāṃ dhyānaguṇaśrayādimām /	samavāpya viśeṣa saṃpadam vipulām dhyāna guṇa śrayāt imām 
SA_T03_bsa050_u-568	prayateta viśeṣavattaraṃ nidhicihneṣvavisaṃvadatsviva // Ps_5.68 //	prayateta viśeṣavattaram nidhi cihneṣu a visaṃvadatsu iva 
SA_T03_bsa050_u-569	kuśale sthitirapyanūrjitā kim ahāniḥ śithilavratocitā /	kuśale sthitiḥ api anūrjitā kim ahāniḥ śithila vrata ucitā 
SA_T03_bsa050_u-570	prayateta vivṛddhaye tataḥ parihāṇistu viparyayādataḥ // Ps_5.69 //	prayateta vivṛddhaye tatas parihāṇiḥ tu viparyayāt atas 
SA_T03_bsa050_u-571	sulabhaśca samādhirudyamād anurakṣā punarasya duṣkarā /	sulabhaḥ ca samādhiḥ udyamāt anurakṣā punar asya duṣkarā 
SA_T03_bsa050_u-572	sahasā vijigīṣuṇā yathā vijitasya praśamapratikriyā // Ps_5.70 //	sahasā vijigīṣuṇā yathā vijitasya praśama pratikriyā 
SA_T03_bsa050_u-573	manasaḥ parivṛttilāghavaṃ paramaṃ tatra na viśvasedataḥ /	manasaḥ parivṛtti lāghavam paramam tatra na viśvaset atas 
SA_T03_bsa050_u-574	anavāpya mahīmivācalām acalāṃ bhūmimabhīradurgamām // Ps_5.71 //	an avāpya mahīm iva acalām acalām bhūmim abhīra durgamām 
SA_T03_bsa050_u-575	abhisaṃskṛta[mārgacāriṇaḥ] patanāntā hi samādhivistarāḥ /	abhisaṃskṛta mārga cāriṇaḥ patana antāḥ hi samādhi vistarāḥ 
SA_T03_bsa050_u-576	ata uttamamārgabhāvanām avalambeta vikalpavarjanāt // Ps_5.72 //	atas uttama mārga bhāvanām avalambeta vikalpa varjanāt 
SA_T03_bsa050_u-577	sucinityasukhātmakalpanaṃ kapaṭam saṃskṛtadambhasaṃbhavām /	kapaṭam saṃskṛta dambha saṃbhavām 
SA_T03_bsa050_u-578	samavekṣya na bhāvakalpanāpraṇayavyāpṛtamānaso bhavet // Ps_5.73 //	samavekṣya na bhāva kalpanā praṇaya vyāpṛta mānasaḥ bhavet 
SA_T03_bsa050_u-579	viśade 'pyupalambhasaṃbhave vrajati kleśaśaravyatām ataḥ /	viśade pi upalambha saṃbhave vrajati kleśa śaravya tām atas 
SA_T03_bsa050_u-580	vyatiyāti tu māragocaraṃ tamanarthaṃ praśamayya sarvathā // Ps_5.74 //	vyatiyāti tu māra gocaram tam anartham praśamayya sarvathā 
SA_T03_bsa050_u-581	na hi niśrayadośaduṣito bhavati dhyānavidhirviśuddhaye /	na hi niśraya dośa duṣitaḥ bhavati dhyāna vidhiḥ viśuddhaye 
SA_T03_bsa050_u-582	calatānugato hi niśrayaḥ sakhaṭuṅkastata eva kathyate // Ps_5.75 //	cala tā anugataḥ hi niśrayaḥ sa khaṭuṅkaḥ tatas eva kathyate 
SA_T03_bsa050_u-583	vyavahāravidhiprasiddhaye pratipattadbhavatīti kathyate /	vyavahāra vidhi prasiddhaye pratipad tat bhavati iti kathyate 
SA_T03_bsa050_u-584	na hi kiṃ cid udeti kutra cit sadasatsaṃbhavayuktyasaṃbhavāt // Ps_5.76 //	na hi kim cit udeti kutra cit sat asat saṃbhava yukti asaṃbhavāt 
SA_T03_bsa050_u-585	gaganena samānamānasastribhavādapyu atha vītaniśrayaḥ /	gaganena samāna mānasaḥ tri bhavāt api u atha vīta niśrayaḥ 
SA_T03_bsa050_u-586	avikalpitadhīraceṣṭito vacanenāpratiyatnaśobhinā // Ps_5.77 //	avikalpita dhīra ceṣṭitaḥ vacanena apratiyatna śobhinā 
SA_T03_bsa050_u-587	kurute sa ca laukikīṃ kriyāṃ jagadekāntahitānuvartinīm /	kurute sa ca laukikīm kriyām jagat ekānta hita anuvartinīm 
SA_T03_bsa050_u-588	na samādhibalācca hīyate vaśavartitvamavāpya cetasaḥ // Ps_5.78 //	na samādhi balāt ca hīyate vaśavarti tvam avāpya cetasaḥ 
SA_T03_bsa050_u-589	tataḥ paraṃ parahitatatparodyataiḥ samādhibhirvidhivihitaprayojanaiḥ /	tatas param para hita tad para udyataiḥ samādhibhiḥ vidhi vihita prayojanaiḥ 
SA_T03_bsa050_u-590	vivardhate ghanasamaye yathodadhiḥ saridvadhūsamupahṛtairnavāmbubhiḥ // Ps_5.79 //	vivardhate ghana samaye yathā udadhiḥ sarit vadhū samupahṛtaiḥ nava ambubhiḥ 
SA_T03_bsa050_u-591	// dhyānapāramitāsamāsaḥ //	dhyāna pāramitā samāsaḥ 
SA_T03_bsa050_u-592	6. prajñāpāramitāsamāsaḥ	        
SA_T03_bsa050_u-593	puṇyāni dānaprabhṛtīnyamūni prajñāsanāthānyadhikaṃ vibhānti /	puṇyāni dāna prabhṛtīni amūni prajñā sanāthāni adhikam vibhānti 
SA_T03_bsa050_u-594	hiraṇmayānīva vibhūṣaṇāni pratyuptaratnadyutibhāsvarāṇi // Ps_6.1 //	hiraṇmayāni iva vibhūṣaṇāni pratyupta ratna dyuti bhāsvarāṇi 
SA_T03_bsa050_u-595	kriyāsu sāmarthyaguṇaṃ hi teṣāṃ prajñaiva vistāriṇamādadhāti /	kriyāsu sāmarthya guṇam hi teṣām prajñā eva vistāriṇam ādadhāti 
SA_T03_bsa050_u-596	svārthapravṛttau viśadakramāṇāṃ yathā manaḥsaṃtatirindriyāṇāṃ // Ps_6.2 //	sva artha pravṛttau viśada kramāṇām yathā manaḥ saṃtatiḥ indriyāṇām 
SA_T03_bsa050_u-597	kriyāsvayogyāni śarīrayantrāṇyāyurviyuktāni yathā na bhānti /	kriyāsu ayogyāni śarīra yantrāṇi āyuḥ viyuktāni yathā na bhānti 
SA_T03_bsa050_u-598	tathaiva kāryāṇi na bhānti loke prajñāviyogena jadīkṛtāni // Ps_6.3 //	tathā eva kāryāṇi na bhānti loke prajñā viyogena jadīkṛtāni 
SA_T03_bsa050_u-599	śraddhādikānāmapi cendriyāṇāṃ prajñāgraṇī buddhirivendriyāṇām /	śraddhā ādikānām api ca indriyāṇām prajñā agraṇī buddhiḥ iva indriyāṇām 
SA_T03_bsa050_u-600	guṇāguṇān vetti hi tatsanāthaḥ kleśakṣaye naipuṇametyataśca // Ps_6.4 //	guṇa aguṇān vetti hi tad sanāthaḥ kleśa kṣaye naipuṇam eti atas ca 
SA_T03_bsa050_u-601	prajñāviyogāt phalalālasānāṃ naiva svatodānaviśuddhirasti /	prajñā viyogāt phala lālasānām nā eva svataḥ dāna viśuddhiḥ asti 
SA_T03_bsa050_u-602	tyāgaṃ parārthaṃ hi vadanti dānaṃ śeṣastu vṛddhyārthamiva prayogaḥ // Ps_6.5 //	tyāgam para artham hi vadanti dānam śeṣaḥ tu vṛddhyā artham iva prayogaḥ 
SA_T03_bsa050_u-603	prajñāsamunmīlitacakṣuṣastu dattvā svamāṃsānyapi bodhisattvāḥ /	prajñā samunmīlita cakṣuṣaḥ tu dattvā sva māṃsāni api bodhisattvāḥ 
SA_T03_bsa050_u-604	naivonnatiṃ nāvanatiṃ prayānti bhaiṣajyavṛkṣā iva nirviklapāḥ // Ps_6.6 //	na eva unnatim na avanatim prayānti bhaiṣajya vṛkṣāḥ iva nirviklapāḥ 
SA_T03_bsa050_u-605	evaṃ sa bhūmiṃ prathamāmupaiti lokottarasyārthavidhipratiṣṭhām /	evam sa bhūmim prathamām upaiti loka uttarasya artha vidhi pratiṣṭhām 
SA_T03_bsa050_u-606	akrodhanaḥ prītisamṛddhacetā dānairmahadbhirjagadarthacetāḥ // Ps_6.7 //	akrodhanaḥ prīti samṛddha cetāḥ dānaiḥ mahadbhiḥ jagat artha cetāḥ 
SA_T03_bsa050_u-607	prāyeṇa yasyāṃ balacakravartī bhavatyasaṃhāryamatiśca bodheḥ /	prāyeṇa yasyām bala cakravartī bhavati asaṃhārya matiḥ ca bodheḥ 
SA_T03_bsa050_u-608	prajñāguṇādeśitasatpatho 'tha karmeṇa bhūmiṃ vimalāmupaiti // Ps_6.8 //	karmeṇa bhūmim vimalām upaiti 
SA_T03_bsa050_u-609	yasyāṃ prakṛtyaiva viśuddhaśīlaścaturmahādvīpapatiḥ sa bhūtvā /	yasyām prakṛtyā eva viśuddha śīlaḥ catur mahā dvīpa patiḥ sa bhūtvā 
SA_T03_bsa050_u-610	narendracūḍāmaṇisatkṛtājñaḥ sūryārhatāmeti yathā munīndraḥ // Ps_6.9 //	narendra cūḍāmaṇi satkṛta ājñaḥ sūrya arha tām eti yathā muni indraḥ 
SA_T03_bsa050_u-611	tataḥ paraṃ kāmiṣu daivateṣu loke 'pi ca dvitrisahasrasaṃkhye /	tatas param kāmiṣu daivateṣu loke ca dvi tri sahasra saṃkhye 
SA_T03_bsa050_u-612	aiśvaryamāpnoti tataḥ paraṃ ca bhūmiṃ viśodhya prabhavāṃ prabhāyāḥ // Ps_6.10 //	aiśvaryam āpnoti tatas param ca bhūmim viśodhya prabhavām prabhāyāḥ 
SA_T03_bsa050_u-613	śīlasya śuddhiḥ kuta eva tasya yaḥ prajñayā nāpahṛtāndhakāraḥ /	śīlasya śuddhiḥ kutas eva tasya yaḥ prajñayā na apahṛta andhakāraḥ 
SA_T03_bsa050_u-614	prāyeṇa śīlāni hi tadviyogād āmarṣadoṣaiḥ kaluṣīkriyante // Ps_6.11 //	prāyeṇa śīlāni hi tad viyogāt āmarṣa doṣaiḥ kaluṣīkriyante 
SA_T03_bsa050_u-615	nātmārthamapyasti tu yasya śīlaṃ prājñasya tasyāsti kathaṃ parārtham /	na ātma artham api asti tu yasya śīlam prājñasya tasya asti katham parārtham 
SA_T03_bsa050_u-616	yo dṛṣṭadoṣo bhavabandhanānāṃ lokān samastāṃstata ujjihīrṣuḥ // Ps_6.12 //	yaḥ dṛṣṭa doṣaḥ bhava bandhanānām lokān samastān tatas ujjihīrṣuḥ 
SA_T03_bsa050_u-617	prajñāvipakṣairhṛdi soparāge kṣamāguṇaḥ kena dhṛtiṃ labheta /	prajñā vipakṣaiḥ hṛdi sa uparāge kṣamā guṇaḥ kena dhṛtim labheta 
SA_T03_bsa050_u-618	guṇāguṇāavekṣaṇakātarākṣe khyāto guṇairvīrā iva kṣitīśe // Ps_6.13 //	guṇa aguṇa avekṣaṇa kātara akṣe khyātaḥ guṇaiḥ vīrāḥ iva kṣitīśe 
SA_T03_bsa050_u-619	prajñānvitānāṃ tu parāpakārāḥ kṣamāguṇāḥ sthairyakarā bhavanti /	prajñā anvitānām tu para apakārāḥ kṣamā guṇāḥ sthairya karāḥ bhavanti 
SA_T03_bsa050_u-620	bhadrātmakānāmiva vāraṇānāṃ karamāśrayā naikavidhā viṣeṣāḥ // Ps_6.14 //	bhadra ātmakānām iva vāraṇānām karam āśrayāḥ na ekavidhāḥ viṣeṣāḥ 
SA_T03_bsa050_u-621	niṣkevalaṃ vīryamapi śramāya prajñāsanāthasya tu tasya kārye /	niṣkevalam vīryam api śramāya prajñā sanāthasya tu tasya kārye 
SA_T03_bsa050_u-622	anuttaraḥ siddhiguṇo 'bhyudeti hartā tadutthasya pariśramasya // Ps_6.15 //	anuttaraḥ siddhi guṇaḥ bhyudeti hartā tad utthasya pariśramasya 
SA_T03_bsa050_u-623	yasmāt paraṃ sūkṣamataraṃ na kiṃ cid yannaipuṇānāṃ paramaḥ prakarṣaḥ /	yasmāt param sūkṣamataram na kim cit yat naipuṇānām paramaḥ prakarṣaḥ 
SA_T03_bsa050_u-624	yatkāmadoṣādibhirāvṛtānāṃ manaḥpathaṃ naiva kadā cideti // Ps_6.16 //	yat kāma doṣa ādibhiḥ āvṛtānām manaḥ patham nā eva kadā cit eti 
SA_T03_bsa050_u-625	tad dhyānamekāntasukhābhirāmaṃ kathaṃ pravekṣyantyastāṃ manāṃsi /	tat dhyānam ekānta sukha abhirāmam katham pravekṣyantyaḥ tām manāṃsi 
SA_T03_bsa050_u-626	sthūlāni doṣopacayairmahadbhiḥ prajñotpathaṃ nyāyamivāśritānī // Ps_6.17 //	sthūlāni doṣa upacayaiḥ mahadbhiḥ prajñā utpatham nyāyam iva āśritāni 
SA_T03_bsa050_u-627	prajñānirudyogamaterhi dṛṣṭirnāyāti śuddhiṃ tadṛte na śīlam /	prajñā nirudyoga mateḥ hi dṛṣṭiḥ nā āyāti śuddhim tat ṛte na śīlam 
SA_T03_bsa050_u-628	samyakasmādhis tadṛte na labhyo duḥkhakṣayastadvirahāttathaiva // Ps_6.18 //	tat ṛte na labhyaḥ duḥkha kṣayaḥ tad virahāt tathā eva 
SA_T03_bsa050_u-629	prājñastu doṣādbhayamīkṣamāṇaḥ sukhānubaddhaṃ ca sukhaṃ guṇebhyaḥ /	prājñaḥ tu doṣāt bhayam īkṣamāṇaḥ sukha anubaddham ca sukham guṇebhyaḥ 
SA_T03_bsa050_u-630	vihāya doṣāñjagadarthakāmo guṇābhirāmeṇa pathā prayāti // Ps_6.19 //	vihāya doṣān jagat artha kāmaḥ guṇa abhirāmeṇa pathā prayāti 
SA_T03_bsa050_u-631	samudyatastena samādhimetya prāpnoti vākkāyamanoviśuddhīḥ /	samudyataḥ tena samādhim etya prāpnoti vāc kāya manaḥ viśuddhīḥ 
SA_T03_bsa050_u-632	ato 'navadyena balena yuktaḥ pravartate lokahitodayeṣu // Ps_6.20 //	atas navadyena balena yuktaḥ pravartate loka hita udayeṣu 
SA_T03_bsa050_u-633	dānena cābhīpsitabhūyasaiva priyairadīnairvacanāmṛtaiśca /	dānena ca abhīpsita bhūyasā eva priyaiḥ adīnaiḥ vacana amṛtaiḥ ca 
SA_T03_bsa050_u-634	naiṣkāraṇorjasvalayā ca vṛttyā parārthacaryāsu samaṃ samantāt // Ps_6.21 //	naiṣkāraṇa ūrjasvalayā ca vṛttyā parārtha caryāsu samam samantāt 
SA_T03_bsa050_u-635	sāmānyamartheṣu ca darśayitvā premṇā vaśīkṛtya manāṃsi teṣām /	sāmānyam artheṣu ca darśayitvā premṇā vaśīkṛtya manāṃsi teṣām 
SA_T03_bsa050_u-636	karoti nirvāṇasukhe pratiṣṭhāṃ prajñāguṇāvyāhatadharmacakraḥ // Ps_6.22 //	karoti nirvāṇa sukhe pratiṣṭhām prajñā guṇa avyāhata dharma cakraḥ 
SA_T03_bsa050_u-637	prajñādyarogaiśca balairamībhiradhyāsitaṃ nābhyupayātumīsā /	prajñā ādi arogaiḥ ca balaiḥ amībhiḥ adhyāsitam na abhyupayātum īsā 
SA_T03_bsa050_u-638	ajīvikādurgatimṛtyunindāśāradyadoṣāśrayaṇī bhayārtiḥ // Ps_6.23 //	ajīvikā durgati mṛtyu nindā śāradya doṣa āśrayaṇī bhaya ārtiḥ 
SA_T03_bsa050_u-639	bhayāni sarvāṇi hi doṣajāni prajñā na doṣaiḥ sahavāsameti /	bhayāni sarvāṇi hi doṣa jāni prajñā na doṣaiḥ sahavāsam eti 
SA_T03_bsa050_u-640	śaradvyapoḍhābhragavākṣapakṣā bhā bhāskarasyeva tamaḥpratānaiḥ // Ps_6.24 //	śarad vyapoḍha abhra gavākṣa pakṣā bhās bhāskarasya iva tamaḥ pratānaiḥ 
SA_T03_bsa050_u-641	sahasraraśmerudaye 'pi yāni tamāṃsi rundhanti jagadgatāni /	sahasraraśmeḥ udaye pi yāni tamāṃsi rundhanti jagat gatāni 
SA_T03_bsa050_u-642	nāmaikaśeṣāṇi karoti tāni prajñāprabhāyāḥ prasaraprabhāvaḥ // Ps_6.25 //	nāma eka śeṣāṇi karoti tāni prajñā prabhāyāḥ prasara prabhāvaḥ 
SA_T03_bsa050_u-643	na tatra bhūyaḥ karaṇīyam asti yatra prabhā sā balatāmupaiti /	na tatra bhūyaḥ karaṇīyam asti yatra prabhā sā bala tām upaiti 
SA_T03_bsa050_u-644	yugāntakālānalasaṃhṛte hi loke na dagdhavyakathāḥ prathante // Ps_6.26 //	yugānta kāla anala saṃhṛte hi loke na dagdhavya kathāḥ prathante 
SA_T03_bsa050_u-645	jyotīṃṣi sarvāṇyapi saṃhitāni prajñāprabhāṃ nālamathopayātum /	jyotīṃṣi sarvāṇi api saṃhitāni prajñā prabhām na alam atha upayātum 
SA_T03_bsa050_u-646	atastayā nāsti parātivṛddhirgarīyasī vāparihāṇijātiḥ // Ps_6.27 //	atas tayā nā asti parā ativṛddhiḥ garīyasī vā a parihāṇi jātiḥ 
SA_T03_bsa050_u-647	saṃpūrṇatāṃ yāti sukhena śikṣā śīlāya cittapraśamāya caiva /	saṃpūrṇa tām yāti sukhena śikṣā śīlāya citta praśamāya ca eva 
SA_T03_bsa050_u-648	prajñābhiyuktasya yatastato 'syāṃ sarvābhisāreṇa parākrameta // Ps_6.28 //	prajñā abhiyuktasya yatas tatas syām sarva abhisāreṇa parākrameta 
SA_T03_bsa050_u-649	yā skandhadhātvāyatanapravṛttau satyāśrayā pratyayitā parīkṣā /	yā skandha dhātu āyatana pravṛttau satī āśrayā pratyayi tā parīkṣā 
SA_T03_bsa050_u-650	kālatraye 'pyeṣa samāsayuktyā prajñāvadātairviṣayapraveśaḥ // Ps_6.29 //	kāla traye pi eṣa samāsa yuktyā prajñā avadātaiḥ viṣaya praveśaḥ 
SA_T03_bsa050_u-651	kīrtiṃ vitanvanti jinātmajānāṃ prajñāvadātāścaritapradeśāḥ /	kīrtim vitanvanti jina ātmajānām prajñā avadātāḥ carita pradeśāḥ 
SA_T03_bsa050_u-652	guṇadvīṣāmapyatiduṣkuhāṇāṃ romāñcitā vismayapāratantryāt // Ps_6.30 //	guṇa dvīṣām api ati duṣkuhāṇām romāñcitā vismaya pāratantryāt 
SA_T03_bsa050_u-653	prajñābalaṃ dīptataraprabhāvaṃ nālaṃ prasoḍhuṃ sabalo 'pi māraḥ /	prajñā balam dīptatara prabhāvam na alam prasoḍhum sa balaḥ pi māraḥ 
SA_T03_bsa050_u-654	prajñāṃśavo vibhramayānti cakṣurna draṣṭum īśo hi yataḥ sa eva // Ps_6.31 //	prajñā aṃśavaḥ vibhrama yānti cakṣuḥ na draṣṭum īśaḥ hi yatas saḥ eva 
SA_T03_bsa050_u-655	kandarpanārācanipātasāhī prajñāmayaṃ varma vitatya citte /	kandarpa nārāca nipāta sāhī prajñā mayam varma vitatya citte 
SA_T03_bsa050_u-656	vyūḍhāni rūpaprabhṛtīnyanekānyeko 'pi nirbhīrabhibhūya yāti // Ps_6.32 //	vyūḍhāni rūpa prabhṛtīni anekāni ekaḥ pi nirbhīḥ abhibhūya yāti 
SA_T03_bsa050_u-657	adhīrasātmyaṃ bhayaviklavaṃ vā mūḍhocitaṃ śokaparigrahaṃ vā /	adhīra sātmyam bhaya viklavam vā mūḍha ucitam śoka parigraham vā 
SA_T03_bsa050_u-658	svalpātmacitteṣvavagāḍhamūlaṃ roṣoparāgaṃ parijihmitaṃ vā // Ps_6.33 //	su alpa ātma citteṣu avagāḍha mūlam roṣa uparāgam parijihmitam vā 
SA_T03_bsa050_u-659	dīneṣu kārpaṇyamalīmasatvaṃ kṛtāspadaṃ rāgiṣu cāpalaṃ vā /	dīneṣu kārpaṇya malīmasa tvam kṛta āspadam rāgiṣu cāpalam vā 
SA_T03_bsa050_u-660	tejovihīneṣvalasatvasattvaṃ samuddhateṣvapraśamātmakatvam // Ps_6.34 //	tejaḥ vihīneṣu alasa tva sattvam samuddhateṣu apraśama ātmaka tvam 
SA_T03_bsa050_u-661	tāṃstāṃśca līnānapi doṣaleśān pṛthagvidhiṣvāśrayagahvareṣu /	tān tān ca līnān api doṣa leśān pṛthak vidhiṣu āśraya gahvareṣu 
SA_T03_bsa050_u-662	samudbhavantyeva parākaroti prajñā pratijñeva jagaddhitārthā // Ps_6.35 //	samudbhavantī eva parākaroti prajñā pratijñā iva jagat hita arthā 
SA_T03_bsa050_u-663	niveśya doṣakṣayadhīrasaumyāṃ bhavasya tasyopari dṛṣṭilakṣmīm /	niveśya doṣa kṣaya dhīra saumyām bhavasya tasya upari dṛṣṭi lakṣmīm 
SA_T03_bsa050_u-664	svayaṃ munīndrairabhiṣicyate yat prahlādinā vyākaraṇāmṛtena // Ps_6.36 //	svayam muni indraiḥ abhiṣicyate yat prahlādinā vyākaraṇa amṛtena 
SA_T03_bsa050_u-665	ūrṇāprabhābhiśca mahāmunīnāṃ niśīthacandradyutihāsinībhiḥ /	ūrṇā prabhābhiḥ ca mahā munīnām niśītha candra dyuti hāsinībhiḥ 
SA_T03_bsa050_u-666	yadājyadhārābhirivādhvaragnirvibhāti mūrdhanyabhiṣicyamānaḥ // Ps_6.37 //	yat ājya dhārābhiḥ iva adhvara agniḥ vibhāti mūrdhani abhiṣicyamānaḥ 
SA_T03_bsa050_u-667	avāpya yasmān muniyauvarājyaṃ samaṃ samantād visṛtātmabhāvaḥ /	avāpya yasmāt muni yauvarājyam samam samantāt visṛta ātmabhāvaḥ 
SA_T03_bsa050_u-668	lokasya duḥkhaṃ praśamatyayatnād rajo mahāmegha iva pravṛṣṭaḥ // Ps_6.38 //	lokasya duḥkham praśamati ayatnāt rajaḥ mahā meghaḥ iva pravṛṣṭaḥ 
SA_T03_bsa050_u-669	prajñāprabhāvopanataḥ sa sarvaḥ prabhāvisāraḥ sugatātmajānām /	prajñā prabhāva upanataḥ sa sarvaḥ prabhā visāraḥ sugata ātmajānām 
SA_T03_bsa050_u-670	ko vismayo vātra sutapriyāyā mātuḥ samīyādyadiyaṃ vibhūtiḥ // Ps_6.39 //	kaḥ vismayaḥ vā atra suta priyāyāḥ mātuḥ samīyāt yat iyam vibhūtiḥ 
SA_T03_bsa050_u-671	daśaprakāro 'pi yadā munīnāṃ tadāśrayādeva balaprakarṣaḥ /	daśa prakāraḥ yadā munīnām tad āśrayāt eva bala prakarṣaḥ 
SA_T03_bsa050_u-672	udetyasādhāraṇasundaraśca śeṣo 'pyasaṃkhyo guṇaratnarāśiḥ // Ps_6.40 //	udeti asādhāraṇa sundaraḥ ca śeṣaḥ pi asaṃkhyaḥ guṇa ratna rāśiḥ 
SA_T03_bsa050_u-673	śāstrāṇi cakṣuḥpratimāni loke nidhānabhūtāṃśca kalāviśeṣān /	śāstrāṇi cakṣuḥ pratimāni loke nidhāna bhūtān ca kalā viśeṣān 
SA_T03_bsa050_u-674	mantrān paritrāṇakṛto vicitrān dharmavyavasthāśca pṛthagviśeṣāḥ // Ps_6.41 //	mantrān paritrāṇa kṛtaḥ vicitrān dharma vyavasthāḥ ca pṛthak viśeṣāḥ 
SA_T03_bsa050_u-675	paryāyacitraṃ ca vimokṣamārgaṃ tattacca lokasya hitopapādi /	paryāya citram ca vimokṣa mārgam tat tat ca lokasya hita upapādi 
SA_T03_bsa050_u-676	yadbodhisattvāḥ pravidarśayanti prajñāprabhāvābhyudayaḥ sa sarvaḥ // Ps_6.42 //	yat bodhisattvāḥ pravidarśayanti prajñā prabhāva abhyudayaḥ sa sarvaḥ 
SA_T03_bsa050_u-677	divyapratispardhibhirindriyārthairnarendrabhāve 'pi hi bodhisattvāḥ /	divya pratispardhibhiḥ indriyārthaiḥ narendra bhāve hi bodhisattvāḥ 
SA_T03_bsa050_u-678	na yadvirūpāṃ prakṛtiṃ vrajanti prajñā guṇāmātyasanāthatā sā // Ps_6.43 //	na yat virūpām prakṛtim vrajanti prajñā guṇa amātya sanātha tā sā 
SA_T03_bsa050_u-679	paropakāraikarasā ca maitrī rāgoparāgaprativarjitā ca /	para upakāra eka rasā ca maitrī rāga uparāga prativarjitā ca 
SA_T03_bsa050_u-680	parasya duḥkheṣu parā dayā ca na śokabhārālasatāṃ gatā ca // Ps_6.44 //	parasya duḥkheṣu parā dayā ca na śoka bhāra alasa tām gatā ca 
SA_T03_bsa050_u-681	anuddhātatvaṃ mudite 'pi citte tamonirārambhamupekṣitaṃ ca /	an uddhāta tvam mudite citte tamaḥ nirārambham upekṣitam ca 
SA_T03_bsa050_u-682	te te guṇā<;ś>;cābhyadhikaṃ vibhānti prajñāniruddhapratipakṣamārgāḥ // Ps_6.45 //	te te guṇāḥ ca abhyadhikam vibhānti prajñā niruddha pratipakṣa mārgāḥ 
SA_T03_bsa050_u-683	ko nāma lokasya parārthasādhurduḥkhaikahetūni tamāṃsi hanyāt /	kaḥ nāma lokasya parārtha sādhuḥ duḥkha eka hetūni tamāṃsi hanyāt 
SA_T03_bsa050_u-684	avyāhatā jñānaśayāśayeṣu prajñā na cet syādatisūryādīptiḥ // Ps_6.46 //	avyāhatā jñāna śaya āśayeṣu prajñā na ced syāt ati sūryā dīptiḥ 
SA_T03_bsa050_u-685	tatprāptaye śrutam aśītivikalpacitraṃ saṃceyam āśrayasahaṃ gurumabhyupetya /	tad prāptaye śrutam aśīti vikalpa citram saṃceyam āśraya saham gurum abhyupetya 
SA_T03_bsa050_u-686	dvātriṃśatā tadadhigamya vivardhayeta samyaṅmanaḥ samavadhānakṛtairviśeṣaiḥ // Ps_6.47 //	dvātriṃśatā tat adhigamya vivardhayeta samyak manaḥ samavadhāna kṛtaiḥ viśeṣaiḥ 
SA_T03_bsa050_u-687	alpaśruto 'ndha iva vetti na bhāvanāyā mārgaṃ vicintayati kāni ca tadvihīnaḥ /	alpa śrutaḥ ndhaḥ iva vetti na bhāvanāyāḥ mārgam vicintayati kāni ca tad vihīnaḥ 
SA_T03_bsa050_u-688	tasmācchrutaṃ prati yateta tadāśrayā hi prajñā samudbhavati cintanabhāvanābhyām // Ps_6.48 //	tasmāt śrutam prati yateta tad āśrayā hi prajñā samudbhavati cintana bhāvanābhyām 
SA_T03_bsa050_u-689	praśnairavigrahamukhaiśca kathāviśeṣairmīmāṃsayārthagativīkṣaṇayā svayaṃ ca /	praśnaiḥ avigraha mukhaiḥ ca kathā viśeṣaiḥ mīmāṃsayā artha gati vīkṣaṇayā svayam ca 
SA_T03_bsa050_u-690	prajñāvivṛddhimabhitaḥ prayateta nityaṃ dhyānena tadguṇavivṛddhikareṇa caiva // Ps_6.49 //	prajñā vivṛddhim abhitas prayateta nityam dhyānena tad guṇa vivṛddhi kareṇa ca eva 
SA_T03_bsa050_u-691	prajñābhyupāyavidhireṣa samāsatastu dhyānaṃ tadarthaniyataḥ śrutivistaraśca /	prajñā abhyupāya vidhiḥ eṣa samāsatas tu dhyānam tad artha niyataḥ śruti vistaraḥ ca 
SA_T03_bsa050_u-692	tābhyāṃ samudbhavati hi prabhavo guṇānāṃ prajñāprabhāsamudayo 'gnirivāraṇībhyāṃ // Ps_6.50 //	tābhyām samudbhavati hi prabhavaḥ guṇānām prajñā prabhā samudayaḥ gniḥ iva araṇībhyām 
SA_T03_bsa050_u-693	vidvajjanācaritamārgasamāśrayācca saṃmohahetugahanāni vivarjayeta /	vidvat jana ācarita mārga samāśrayāt ca saṃmoha hetu gahanāni vivarjayeta 
SA_T03_bsa050_u-694	tairāvṛto na hi vibhātyudayasthito 'pi toyāvalambijaladāntaritaḥ śaśīva // Ps_6.51 //	taiḥ āvṛtaḥ na hi vibhāti udaya sthitaḥ toya avalambi jalada antaritaḥ śaśī iva 
SA_T03_bsa050_u-695	ālasyajṛmbhitamatitvam asatsahāyā nidrānivṛttiraviniścayaśīlatā ca /	ālasya jṛmbhita mati tvam asat sahāyā nidrā nivṛttiḥ aviniścaya śīla tā ca 
SA_T03_bsa050_u-696	jñāne muneriva kutūhalitānivṛttirmithyābhimānaparisaṃkucitāśca pṛcchāḥ // Ps_6.52 //	jñāne muneḥ iva kutūhali tā anivṛttiḥ mithyā abhimāna parisaṃkucitāḥ ca pṛcchāḥ 
SA_T03_bsa050_u-697	dainyena cātmaparitāpasamudbhavena vidvajjanābhigamanādarakātaratvam /	dainyena ca ātma paritāpa samudbhavena vidvas jana abhigamana ādara kātara tvam 
SA_T03_bsa050_u-698	mithyāvikalpapaṭutā vitathā ca dṛṣṭirmohāya tatpraśamanāya tu tadvipakṣāḥ // Ps_6.53 //	mithyā vikalpa paṭu tā vitathā ca dṛṣṭiḥ mohāya tad praśamanāya tu tad vipakṣāḥ 
SA_T03_bsa050_u-699	skandheṣu sāyatanadhātuṣu satyayuktyo<; r>;	skandheṣu sa āyatana dhātuṣu satya yuktyoḥ 
SA_T03_bsa050_u-700	hetudbhaveṣu śucayānavinirṇaye ca /	hetu dbhaveṣu śuca yāna vinirṇaye ca 
SA_T03_bsa050_u-701	dharmeṣu kauśalamaśeṣata eva yacca prajñāprayogaviṣayo 'ṣṭavikalpa eṣaḥ // Ps_6.54 //	dharmeṣu kauśalam aśeṣatas eva yat ca prajñā prayoga viṣayaḥ ṣṭa vikalpaḥ eṣaḥ 
SA_T03_bsa050_u-702	niḥsāraphenanicayairaviśeṣi rūpaṃ tisro 'pi budbudalavā iva vedanāśca /	niḥsāra phena nicayaiḥ aviśeṣi rūpam tisraḥ pi budbuda lavāḥ iva vedanāḥ ca 
SA_T03_bsa050_u-703	saṃjñāpi kāmaguṇaviprasṛtān satṛṣṇān bālān mṛgāniva vilobhayate marīciḥ // Ps_6.55 //	saṃjñā api kāma guṇa viprasṛtān sa tṛṣṇān bālān mṛgān iva vilobhayate marīciḥ 
SA_T03_bsa050_u-704	saṃskārajātirapi tulyaguṇā kadalyā vijñānato 'pi na ca yuktatarāsti māyā /	saṃskāra jātiḥ api tulya guṇā na ca yuktatarā asti māyā 
SA_T03_bsa050_u-705	yanniśrayādbhramati naikavikalpaceṣṭaṃ bhūtābhibhūtakuṇapapratimaṃ śarīram // Ps_6.56 //	yad niśrayāt bhramati na eka vikalpa ceṣṭam bhūta abhibhūta kuṇapa pratimam śarīram 
SA_T03_bsa050_u-706	nātmā tadīyamapi cātra na kiṃ cid asti saṃghāta eṣa vividhāśūcisaṃnidhānaḥ /	na ātmā tadīyam api ca atra na kim cit asti saṃghātaḥ eṣa vividha āśūci saṃnidhānaḥ 
SA_T03_bsa050_u-707	bālān pralambhayata eva ca sattvasaṃjñā svacchandaceṣṭa iva yantravidhau suyukte // Ps_6.57 //	bālān pralambhayataḥ eva ca sattva saṃjñā svacchanda ceṣṭe iva yantra vidhau su yukte 
SA_T03_bsa050_u-708	ātmā na cakṣurapi ca kṣaṇabhaṅguratvāt tadvan na cakṣuṣi na cātra yathaiva cakṣuḥ /	ātmā na cakṣuḥ api ca kṣaṇa bhaṅgura tvāt tadvat na cakṣuṣi na ca atra yathā eva cakṣuḥ 
SA_T03_bsa050_u-709	ādhyātmikāyatanaśeṣam aśeṣam evam ātmīyavastuviṣayo 'pi ca tadvivekī // Ps_6.58 //	ādhyātmika āyatana śeṣam aśeṣam evam ca tad vivekī 
SA_T03_bsa050_u-710	bāhyeṣu dhātuṣu śarīrasamāśritānāṃ nālpo 'pi lakṣaṇavirodhakṛto 'sti bhedaḥ /	bāhyeṣu dhātuṣu śarīra samāśritānām na alpaḥ pi lakṣaṇa virodha kṛtaḥ sti bhedaḥ 
SA_T03_bsa050_u-711	vijñānadhāturapi ca kṣaṇikaḥ sa nātmā tasmātparo 'pi ca nabhaḥkusumaiḥ samānaḥ // Ps_6.59 //	vijñāna dhātuḥ api ca kṣaṇikaḥ sa na ātmā tasmāt paraḥ ca nabhaḥ kusumaiḥ samānaḥ 
SA_T03_bsa050_u-712	ityetadudbhavati kevalameva duḥkhaṃ tṛṣṇāvimūḍhamanaso vigmāttu tasyāḥ /	iti etat udbhavati kevalam eva duḥkham tṛṣṇā vimūḍha manasaḥ vigmāt tu tasyāḥ 
SA_T03_bsa050_u-713	śāntiḥ parā bhavati tarṣaharastu mārgaḥ śīlaṃ samādhipariśuddhatayā ca dṛṣṭiḥ // Ps_6.60 //	śāntiḥ parā bhavati tarṣa haraḥ tu mārgaḥ śīlam samādhi pariśuddha tayā ca dṛṣṭiḥ 
SA_T03_bsa050_u-714	tattatpratītya bhavatīti viśuddhadṛṣṭirnāstyasti veti samupaiti sa naiva kiṃ cit /	tat tat pratītya bhavati iti viśuddha dṛṣṭiḥ na asti asti vā iti samupaiti sa nā eva kim cit 
SA_T03_bsa050_u-715	māyāmayaṃ jagadidaṃ pratibhāti tasya tasmāt sukhādiṣu bhavatyavikāradhīraḥ // Ps_6.61 //	māyā mayam jagat idam pratibhāti tasya tasmāt sukha ādiṣu bhavati avikāra dhīraḥ 
SA_T03_bsa050_u-716	āsīdbhaviṣyati ca yat tad apīdṛgeva kaḥ saṃbhavo yadasukhaṃ na bhaved bhavebhyaḥ /	āsīt bhaviṣyati ca yat tat api īdṛś eva kaḥ saṃbhavaḥ yat asukham na bhavet bhavebhyaḥ 
SA_T03_bsa050_u-717	evaṃ vyatītaviṣayeṣvapi vītarāgo naivābhinandati bhavāṃśca bhaviṣyato 'pi // Ps_6.62 //	evam vyatīta viṣayeṣu api vīta rāgaḥ nā eva abhinandati bhavān ca 
SA_T03_bsa050_u-718	ākārabhedaparuṣe puruṣo 'parādhī ko nāma gūḍhanakharasphuṭadṛṣṭicihne /	ākāra bheda paruṣe puruṣaḥ arādhī kaḥ nāma gūḍha nakhara sphuṭa dṛṣṭi cihne 
SA_T03_bsa050_u-719	tatpraiṣyavṛttikapaṭānyanucintya rajyed viśvāsameva ca yathocitamatra yāyāt // Ps_6.63 //	tad praiṣya vṛttika paṭāni anucintya rajyet viśvāsam eva ca yathocitam atra yāyāt 
SA_T03_bsa050_u-720	evaṃ vimuktamatirapyanukampakastu kleśāntaraṃ jagadanāthamavekṣamāṇaḥ /	evam vimukta matiḥ api anukampakaḥ tu kleśa antaram jagat anātham avekṣamāṇaḥ 
SA_T03_bsa050_u-721	hīneṣu niṣpraṇayabuddhirudārabhāvān nirvātumicchati na buddhaguṇānalabdhvā // Ps_6.64 //	hīneṣu niṣpraṇaya buddhiḥ udāra bhāvān nirvātum icchati na buddha guṇān a labdhvā 
SA_T03_bsa050_u-722	lokārthasādhanavidhāvasamartharūpaṃ yānadvayaṃ samavādhūya sa pūrvameva /	loka artha sādhana vidhau asamartha rūpam yāna dvayam samavādhūya sa pūrvam eva 
SA_T03_bsa050_u-723	kāruṇyadeśitapatho munirājayānam ātasthivān parahitaikarasasvabhāvam // Ps_6.65 //	kāruṇya deśita pathaḥ muni rājayānam ātasthivān para hita eka rasa svabhāvam 
SA_T03_bsa050_u-724	hīnociteṣu na matirnamati praṇītā saṃtiṣṭhate mahati nāmahatī kadā cit /	hīna uciteṣu na matiḥ namati praṇītā saṃtiṣṭhate mahati na a mahatī kadā cit 
SA_T03_bsa050_u-725	saṃsyandate śucibhireva śucisvabhāvaṃ tulyaistathānyadapi śāsvata eṣa yogaḥ // Ps_6.66 //	saṃsyandate śucibhiḥ eva śuci svabhāvam tulyaiḥ tathā anyat api śāsvataḥ eṣa yogaḥ 
SA_T03_bsa050_u-726	svapnopamāni vigaṇayya sukhāsukhāni saṃmohadoṣakṛpaṇāṃ janatāṃ ca teṣu /	svapna upamāni vigaṇayya sukha asukhāni saṃmoha doṣa kṛpaṇām janatām ca teṣu 
SA_T03_bsa050_u-727	ātmārtha eva gurutāṃ katham asya yāyād vyāpārabhāramavadhūya parārtharamyam // Ps_6.67 //	ātma arthaḥ eva guru tām katham asya yāyāt vyāpāra bhāram avadhūya parārtha ramyam 
SA_T03_bsa050_u-728	yaḥ sarvalokahitakāraṇasarvaceṣṭastyaktvātmadṛṣṭiviṣayaṃ vitathābhimānam /	yaḥ sarva loka hita kāraṇa sarva ceṣṭaḥ tyaktvā ātma dṛṣṭi viṣayam vitatha abhimānam 
SA_T03_bsa050_u-729	sarvatra śāntamatiradvayamārgacārī so 'tyadbhutaścaritanirvṛta eva loke // Ps_6.68 //	sarvatra śānta matiḥ advaya mārga cārī saḥ tyadbhutaḥ carita nirvṛtaḥ eva loke 
SA_T03_bsa050_u-730	prajñāviśuddhikaramuttamayānametat sarvajñatā tadudayā hi mahāmunīnām /	prajñā viśuddhi karam uttama yānam etat sarvajña tā tad udayā hi mahā munīnām 
SA_T03_bsa050_u-731	lokasya yā nayanatāmiva saṃprayāti dīptāṃśumaṇḍalatalotpatitā prabheva // Ps_6.69 //	lokasya yā nayana tām iva saṃprayāti dīpta aṃśu maṇḍala tala utpatitā prabhā iva 
SA_T03_bsa050_u-732	saṃsāradoṣabharanirmathito 'pi naiva prajñāvivecanatayā parikhīdyate yaḥ /	saṃsāra doṣa bhara nirmathitaḥ pi nā eva prajñā vivecana tayā parikhīdyate yaḥ 
SA_T03_bsa050_u-733	nātmābhikhedapariviklavatāṃ sa yāti yānasya buddhaguṇasaṃjananasya loke // Ps_6.70 //	na ātma abhikheda pariviklava tām sa yāti yānasya buddha guṇa saṃjananasya loke 
SA_T03_bsa050_u-734	paśyanti cābhutamayaṃ sugataprabhāvaṃ romāñcakañcukitasarvaśarīradeśāḥ /	paśyanti ca abhuta mayam sugata prabhāvam romāñca kañcukita sarva śarīra deśāḥ 
SA_T03_bsa050_u-735	tadgāminaṃ pariharanti ca yānamārgaṃ kiṃ nāma kāraṇamṛte śaṭhaceṣṭitebhyaḥ // Ps_6.71 //	tad gāminam pariharanti ca yāna mārgam kim nāma kāraṇam ṛte śaṭha ceṣṭitebhyaḥ 
SA_T03_bsa050_u-736	ko nāma mārakalinānabhibhūtacetāḥ saṃbuddhadharmaguṇaratnanidhānabhūtam /	kaḥ nāma māra kalinā an abhibhūta cetāḥ saṃbuddha dharma guṇa ratna nidhāna bhūtam 
SA_T03_bsa050_u-737	sarvajñayānamapayānam anarthapaṅkād ākroṣṭumarhati na cejjagato 'sya vairam // Ps_6.72 //	sarvajña yānam apayānam anartha paṅkāt ākroṣṭum arhati na ced jagataḥ sya vairam 
SA_T03_bsa050_u-738	lokārthasādhanapare jinarājavaṃśe prajñānimīlitanayeṣu pariskhalatsu /	loka artha sādhana pare jina rāja vaṃśe prajñā nimīlita nayeṣu pariskhalatsu 
SA_T03_bsa050_u-739	cittaṃ narasya karuṇāmṛdu kasya na syāt tanmohadoṣaśamanāya dṛḍhaṃ ca vīryam // Ps_6.73 //	cittam narasya karuṇā mṛdu kasya na syāt tat moha doṣa śamanāya dṛḍham ca vīryam 
SA_T03_bsa050_u-740	prajñāyā janayati yaḥ parāṃ viśuddhiṃ nirmokṣaḥ kathamiva tasya dūrataḥ syāt /	prajñāyāḥ janayati yaḥ parām viśuddhim nirmokṣaḥ katham iva tasya dūratas syāt 
SA_T03_bsa050_u-741	naivāsmātparataramasti śīlam anyat tattasmād bhajata vimokṣakāṅkṣiṇo hi // Ps_6.74 //	na eva asmāt parataram asti śīlam anyat tat tasmāt bhajata vimokṣa kāṅkṣiṇaḥ hi 
SA_T03_bsa050_u-742	// prajñāpāramitāsa[māsa]ścāyaṃ pāramitāsamāsaḥ //	prajñāpāramitā samāsaḥ ca ayam pāramitā samāsaḥ 
SA_T03_bsa050_u-743	viśuddhamaunīndramanastaḍāgaprasūtasūtrāntasaroruhebhyaḥ /	viśuddha maunīndra manaḥ taḍāga prasūta sūtrānta saroruhebhyaḥ 
SA_T03_bsa050_u-744	ādāya śurabhramareṇa samyag madhūrjitaṃ pāramitāsamāse //	ādāya śura bhramareṇa samyak madhu ūrjitam pāramitā samāse 
