[
  {
    "segmentnr":"SA_T01_naglok_u:0",
    "original":"lokātīta namas tubhyaṃ viviktajñānavedine \/",
    "analyzed":"loka atīta namaḥ tubhyam vivikta jñāna vedine ",
    "folio":1
  },
  {
    "segmentnr":"SA_T01_naglok_u:1",
    "original":"yas tvaṃ jagaddhitāyaiva khinnaḥ karuṇayā ciram \/\/ NagLok_01",
    "analyzed":"yaḥ tvam jagat hitāya eva khinnaḥ karuṇayā ciram ",
    "folio":1
  },
  {
    "segmentnr":"SA_T01_naglok_u:2",
    "original":"skandhamātravinirmukto na sattvo 'stīti te matam \/",
    "analyzed":"skandha mātra vinirmuktaḥ na sattvaḥ asti iti te matam ",
    "folio":1
  },
  {
    "segmentnr":"SA_T01_naglok_u:3",
    "original":"sattvārthaṃ ca paraṃ khedam agamas tvaṃ mahāmune \/\/ NagLok_02",
    "analyzed":"sattva artham ca param khedam agamaḥ tvam mahā mune ",
    "folio":1
  },
  {
    "segmentnr":"SA_T01_naglok_u:4",
    "original":"te 'pi skandhās tvayā dhīman dhīmadbhyaḥ saṃprakāśitāḥ \/",
    "analyzed":"te api skandhāḥ tvayā dhīman dhīmadbhyaḥ saṃprakāśitāḥ ",
    "folio":1
  },
  {
    "segmentnr":"SA_T01_naglok_u:5",
    "original":"māyāmarīcigandharvanagarasvapnasaṃnibhāḥ \/\/ NagLok_03",
    "analyzed":"māyā marīci gandharvanagara svapna saṃnibhāḥ ",
    "folio":1
  },
  {
    "segmentnr":"SA_T01_naglok_u:6",
    "original":"hetutaḥ saṃbhavo yeṣāṃ tadabhāvān na santi ye \/",
    "analyzed":"hetutaḥ saṃbhavaḥ yeṣām tad abhāvāt na santi ye ",
    "folio":1
  },
  {
    "segmentnr":"SA_T01_naglok_u:7",
    "original":"kathaṃ nāma na te spaṣṭaṃ pratibimbasamā matāḥ \/\/ NagLok_04",
    "analyzed":"katham nāma na te spaṣṭam pratibimba samāḥ matāḥ ",
    "folio":1
  },
  {
    "segmentnr":"SA_T01_naglok_u:8",
    "original":"bhūtāny acakṣurgrāhyāṇi tanmayaṃ cākṣuṣaṃ katham \/",
    "analyzed":"bhūtāni a cakṣuḥ grāhyāṇi tanmayam cākṣuṣam katham ",
    "folio":1
  },
  {
    "segmentnr":"SA_T01_naglok_u:9",
    "original":"rūpaṃ tvayaivaṃ bruvatā rūpagrāho nivāritaḥ \/\/ NagLok_05",
    "analyzed":"rūpam tvayā evam bruvatā rūpa grāhaḥ nivāritaḥ ",
    "folio":1
  },
  {
    "segmentnr":"SA_T01_naglok_u:10",
    "original":"vedanīyaṃ vinā nāsti vedanāto nirātmikā \/",
    "analyzed":"vedanīyam vinā nā asti vedanā atas nirātmikā ",
    "folio":2
  },
  {
    "segmentnr":"SA_T01_naglok_u:11",
    "original":"tac ca vedyaṃ svabhāvena nāstīty abhimataṃ tava \/\/ NagLok_06",
    "analyzed":"tat ca vedyam svabhāvena nā asti iti abhimatam tava ",
    "folio":2
  },
  {
    "segmentnr":"SA_T01_naglok_u:12",
    "original":"saṃjñārthayor ananyatve mukhaṃ dahyeta vahninā \/",
    "analyzed":"saṃjñā arthayoḥ ananya tve mukham dahyeta vahninā ",
    "folio":2
  },
  {
    "segmentnr":"SA_T01_naglok_u:13",
    "original":"anyatve 'dhigamābhāvas tvayoktaṃ bhūtavādinā \/\/ NagLok_07",
    "analyzed":"anyatve adhigama abhāvaḥ tvayā uktam bhūtavādinā ",
    "folio":2
  },
  {
    "segmentnr":"SA_T01_naglok_u:14",
    "original":"kartā svatantraḥ karmāpi tvayoktaṃ vyavahārataḥ \/",
    "analyzed":"kartā svatantraḥ karma api tvayā uktam vyavahārataḥ ",
    "folio":2
  },
  {
    "segmentnr":"SA_T01_naglok_u:15",
    "original":"parasparāpekṣikī tu siddhis te 'bhimatānayoḥ \/\/ NagLok_08",
    "analyzed":"paraspara āpekṣikī tu siddhiḥ te abhimatā anayoḥ ",
    "folio":2
  },
  {
    "segmentnr":"SA_T01_naglok_u:16",
    "original":"na kartāsti na bhoktāsti puṇyāpuṇyaṃ pratītyajam \/",
    "analyzed":"na kartā asti na bhoktā asti puṇya apuṇyam pratītya ajam ",
    "folio":2
  },
  {
    "segmentnr":"SA_T01_naglok_u:17",
    "original":"yat pratītya na taj jātaṃ proktaṃ vācaspate tvayā \/\/ NagLok_09",
    "analyzed":"yat pratītya na tat jātam proktam vācaspate tvayā ",
    "folio":2
  },
  {
    "segmentnr":"SA_T01_naglok_u:18",
    "original":"ajñāyamānaṃ na jñeyaṃ vijñānaṃ tad vinā na ca \/",
    "analyzed":"a jñāyamānam na jñeyam vijñānam tat vinā na ca ",
    "folio":2
  },
  {
    "segmentnr":"SA_T01_naglok_u:19",
    "original":"tasmāt svabhāvato na sto jñānajñeye tvam ūcivān \/\/ NagLok_10",
    "analyzed":"tasmāt svabhāvataḥ na staḥ jñāna jñeye tvam ūcivān ",
    "folio":2
  },
  {
    "segmentnr":"SA_T01_naglok_u:20",
    "original":"lakṣyāl lakṣaṇam anyac cet syāt tal lakṣyam alakṣaṇam \/",
    "analyzed":"lakṣyāt lakṣaṇam anyat ced syāt tat lakṣyam alakṣaṇam ",
    "folio":3
  },
  {
    "segmentnr":"SA_T01_naglok_u:21",
    "original":"tayor abhāvo 'nanyatve vispaṣṭaṃ kathitaṃ tvayā \/\/ NagLok_11",
    "analyzed":"tayoḥ abhāvaḥ ananyatve vispaṣṭam kathitam tvayā ",
    "folio":3
  },
  {
    "segmentnr":"SA_T01_naglok_u:22",
    "original":"lakṣyalakṣaṇanirmuktaṃ vāgudāhāravarjitam \/",
    "analyzed":"lakṣya lakṣaṇa nirmuktam vāc udāhāra varjitam ",
    "folio":3
  },
  {
    "segmentnr":"SA_T01_naglok_u:23",
    "original":"śāntaṃ jagad idaṃ dṛṣṭaṃ bhavatā jñānacakṣuṣā \/\/ NagLok_12",
    "analyzed":"śāntam jagat idam dṛṣṭam bhavatā jñānacakṣuṣā ",
    "folio":3
  },
  {
    "segmentnr":"SA_T01_naglok_u:24",
    "original":"na sann utpadyate bhāvo nāpy asan sadasan na ca \/",
    "analyzed":"na san utpadyate bhāvaḥ na api asan sat asat na ca ",
    "folio":3
  },
  {
    "segmentnr":"SA_T01_naglok_u:25",
    "original":"na svato nāpi parato na dvābhyāṃ jāyate katham \/\/ NagLok_13",
    "analyzed":"na svatas nā api paratas na dvābhyām jāyate katham ",
    "folio":3
  },
  {
    "segmentnr":"SA_T01_naglok_u:26",
    "original":"na sataḥ sthitiyuktasya vināśa upapadyate \/",
    "analyzed":"na sataḥ sthiti yuktasya vināśaḥ upapadyate ",
    "folio":3
  },
  {
    "segmentnr":"SA_T01_naglok_u:27",
    "original":"nāsato 'śvaviṣāṇena samasya śamatā katham \/\/ NagLok_14",
    "analyzed":"na asataḥ aśva viṣāṇena samasya śamatā katham ",
    "folio":3
  },
  {
    "segmentnr":"SA_T01_naglok_u:28",
    "original":"bhāvān nārthāntaraṃ nāśo nāpy anarthāntaraṃ matam \/",
    "analyzed":"bhāvāt na artha antaram nāśaḥ nā api anartha antaram matam ",
    "folio":3
  },
  {
    "segmentnr":"SA_T01_naglok_u:29",
    "original":"arthāntare bhaven nityo nāpy anarthāntare bhavet \/\/ NagLok_15",
    "analyzed":"artha antare bhavet nityaḥ na api anartha antare bhavet ",
    "folio":3
  },
  {
    "segmentnr":"SA_T01_naglok_u:30",
    "original":"ekatve na hi bhāvasya vināśa upapadyate \/",
    "analyzed":"eka tve na hi bhāvasya vināśaḥ upapadyate ",
    "folio":4
  },
  {
    "segmentnr":"SA_T01_naglok_u:31",
    "original":"pṛthaktve na hi bhāvasya vināśa upapadyate \/\/ NagLok_16",
    "analyzed":"pṛthaktve na hi bhāvasya vināśaḥ upapadyate ",
    "folio":4
  },
  {
    "segmentnr":"SA_T01_naglok_u:32",
    "original":"vinaṣṭāt kāraṇāt tāvat kāryotpattir na yujyate \/",
    "analyzed":"vinaṣṭāt kāraṇāt tāvat kārya utpattiḥ na yujyate ",
    "folio":4
  },
  {
    "segmentnr":"SA_T01_naglok_u:33",
    "original":"na cāvinaṣṭāt svapnena tulyotpattir matā tava \/\/ NagLok_17",
    "analyzed":"na ca avinaṣṭāt svapnena tulya utpattiḥ matā tava ",
    "folio":4
  },
  {
    "segmentnr":"SA_T01_naglok_u:34",
    "original":"na niruddhān nāniruddhād bījād aṅkurasaṃbhavaḥ \/",
    "analyzed":"na niruddhāt na aniruddhāt bījāt aṅkura saṃbhavaḥ ",
    "folio":4
  },
  {
    "segmentnr":"SA_T01_naglok_u:35",
    "original":"māyotpādavad utpādaḥ sarva eva tvayocyate \/\/ NagLok_18",
    "analyzed":"māyā utpāda vat utpādaḥ sarvaḥ eva tvayā ucyate ",
    "folio":4
  },
  {
    "segmentnr":"SA_T01_naglok_u:36",
    "original":"atas tvayā jagad idaṃ parikalpasamudbhavam \/",
    "analyzed":"atas tvayā jagat idam parikalpa samudbhavam ",
    "folio":4
  },
  {
    "segmentnr":"SA_T01_naglok_u:37",
    "original":"parijñātam asadbhūtam anutpannam na naśyati \/\/ NagLok_19",
    "analyzed":"parijñātam asadbhūtam anutpannam na naśyati ",
    "folio":4
  },
  {
    "segmentnr":"SA_T01_naglok_u:38",
    "original":"nityasya saṃsṛtir nāsti naivānityasya saṃsṛtiḥ \/",
    "analyzed":"nityasya saṃsṛtiḥ na asti na eva anityasya saṃsṛtiḥ ",
    "folio":4
  },
  {
    "segmentnr":"SA_T01_naglok_u:39",
    "original":"svapnavat saṃsṛtiḥ proktā tvayā tattvavidāṃ vara \/\/ NagLok_20",
    "analyzed":"svapna vat saṃsṛtiḥ proktā tvayā tattva vidām vara ",
    "folio":4
  },
  {
    "segmentnr":"SA_T01_naglok_u:40",
    "original":"svayaṃkṛtaṃ parakṛtaṃ dvābhyāṃ kṛtam ahetukam \/",
    "analyzed":"svayaṃkṛtam para kṛtam dvābhyām kṛtam ahetukam ",
    "folio":5
  },
  {
    "segmentnr":"SA_T01_naglok_u:41",
    "original":"tārkikair iṣyate duḥkhaṃ tvayā tūktaṃ pratītyajam \/\/ NagLok_21",
    "analyzed":"tārkikaiḥ iṣyate duḥkham tvayā tu uktam pratītya jam ",
    "folio":5
  },
  {
    "segmentnr":"SA_T01_naglok_u:42",
    "original":"yaḥ pratītyasamutpādaḥ śūnyatā saiva te matā \/",
    "analyzed":"yaḥ pratītyasamutpādaḥ śūnyatā sā eva te matā ",
    "folio":5
  },
  {
    "segmentnr":"SA_T01_naglok_u:43",
    "original":"bhāvaḥ svatantro nāstīti siṃhanādas tavātulaḥ \/\/ NagLok_22",
    "analyzed":"bhāvaḥ svatantraḥ nā asti iti siṃhanādaḥ tava atulaḥ ",
    "folio":5
  },
  {
    "segmentnr":"SA_T01_naglok_u:44",
    "original":"sarvasaṃkalpanāśāya śūnyatāmṛtadeśanā \/",
    "analyzed":"sarva saṃkalpa nāśāya śūnyatā amṛta deśanā ",
    "folio":5
  },
  {
    "segmentnr":"SA_T01_naglok_u:45",
    "original":"yasya tasyām api grāhas tvayāsāv avasāditaḥ \/\/ NagLok_23",
    "analyzed":"yasya tasyām api grāhaḥ tvayā asau avasāditaḥ ",
    "folio":5
  },
  {
    "segmentnr":"SA_T01_naglok_u:46",
    "original":"nirīhā vaśikāḥ śūnyā māyāvat pratyayodbhavāḥ \/",
    "analyzed":"nirīhāḥ vaśikāḥ śūnyāḥ māyā vat pratyaya udbhavāḥ ",
    "folio":5
  },
  {
    "segmentnr":"SA_T01_naglok_u:47",
    "original":"sarvadharmās tvayā nātha niḥsvabhāvāḥ prakāśitāḥ \/\/ NagLok_24",
    "analyzed":"sarva dharmāḥ tvayā nātha niḥsvabhāvāḥ prakāśitāḥ ",
    "folio":5
  },
  {
    "segmentnr":"SA_T01_naglok_u:48",
    "original":"na tvayotpāditaṃ kiṃ cin na ca kiṃ cin nirodhitam \/",
    "analyzed":"na tvayā utpāditam kim cit na ca kim cit nirodhitam ",
    "folio":5
  },
  {
    "segmentnr":"SA_T01_naglok_u:49",
    "original":"yathā pūrvaṃ tathā paścāt tathatāṃ buddhavān asi \/\/ NagLok_25",
    "analyzed":"yathā pūrvam tathā paścāt tathatām buddhavān asi ",
    "folio":5
  },
  {
    "segmentnr":"SA_T01_naglok_u:50",
    "original":"āryair nisevitām enām anāgamya hi bhāvanām \/",
    "analyzed":"āryaiḥ nisevitām enām an āgamya hi bhāvanām ",
    "folio":6
  },
  {
    "segmentnr":"SA_T01_naglok_u:51",
    "original":"nānimittam hi vijñānaṃ bhavatīha kathaṃ cana \/\/ NagLok_26",
    "analyzed":"na animittam hi vijñānam bhavati iha katham cana ",
    "folio":6
  },
  {
    "segmentnr":"SA_T01_naglok_u:52",
    "original":"animittam anāgamya mokṣo nāsti tvam uktavān \/",
    "analyzed":"animittam an āgamya mokṣaḥ na asti tvam uktavān ",
    "folio":6
  },
  {
    "segmentnr":"SA_T01_naglok_u:53",
    "original":"atas tvayā mahāyāne tat sākalyena deśitam \/\/ NagLok_27",
    "analyzed":"atas tvayā mahāyāne tat sākalyena deśitam ",
    "folio":6
  },
  {
    "segmentnr":"SA_T01_naglok_u:54",
    "original":"yad avāptaṃ mayā puṇyaṃ stutvā tvāṃ stutibhājanam \/",
    "analyzed":"yat avāptam mayā puṇyam stutvā tvām stuti bhājanam ",
    "folio":6
  },
  {
    "segmentnr":"SA_T01_naglok_u:55",
    "original":"nimittabandhanāpetaṃ bhūyāt tenākhilaṃ yagat \/\/ NagLok_28",
    "analyzed":"nimitta bandhana apetam bhūyāt tena akhilam ",
    "folio":6
  },
  {
    "segmentnr":"SA_T01_naglok_u:56",
    "original":"\/\/ iti lokātītastavaḥ samāptaḥ \/\/ %%%%%%%%%%%%%%%%%%%%%%%%%%%%%%%%%%%%%%%%%%%%%%",
    "analyzed":"iti lokātītastavaḥ samāptaḥ ",
    "folio":6
  },
  {
    "segmentnr":"SA_T01_naglok_u:57",
    "original":"Copyright (C) 2003 by Chr. Lindtner - Denmark",
    "analyzed":"copyright c by chr lindtner ",
    "folio":6
  }
]