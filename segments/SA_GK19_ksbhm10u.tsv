segmentnr	original	analyzed
SA_GK19_ksbhm10u-0	//gadāparva//	gadāparva 
SA_GK19_ksbhm10u-1	nārāyaṇaṃ namaskṛtya naraṃ caiva narottamam /	nārāyaṇam namaskṛtya naram ca eva narottamam 
SA_GK19_ksbhm10u-2	devīṃ sarasvatīṃ vyāsaṃ tato jayamudīrayet // Bhmj_10.1 //	devīm sarasvatīm vyāsam tatas jayam udīrayet 
SA_GK19_ksbhm10u-3	tato drauṇimukhā vīrāḥ samabhyetya rathāstrayaḥ /	tatas drauṇi mukhāḥ vīrāḥ samabhyetya rathāḥ trayaḥ 
SA_GK19_ksbhm10u-4	hradaṃ praviṣṭaṃ rājānamūcurmānadhanaṃ śaraiḥ // Bhmj_10.2 //	hradam praviṣṭam rājānam ūcuḥ māna dhanam śaraiḥ 
SA_GK19_ksbhm10u-5	rājannuttiṣṭha saṃgrāme jahi śatruṃ dhanurdhara /	rājan uttiṣṭha saṃgrāme jahi śatrum dhanurdhara 
SA_GK19_ksbhm10u-6	sahāsmābhirayaṃ kālo vikramasya yaśobhuvaḥ // Bhmj_10.3 //	saha asmābhiḥ ayam kālaḥ vikramasya yaśaḥ bhuvaḥ 
SA_GK19_ksbhm10u-7	iti śrutvā kurupatiḥ praśaṃsaṃstatparākramam /	iti śrutvā kuru patiḥ praśaṃsan tad parākramam 
SA_GK19_ksbhm10u-8	ūce prātaḥ samāśvāsya mama kṣatrocitā gatiḥ // Bhmj_10.4 //	ūce prātar samāśvāsya mama kṣatra ucitā gatiḥ 
SA_GK19_ksbhm10u-9	iti teṣāṃ samālāpaṃ śrutvā jñātvā suyodhanam /	iti teṣām samālāpam śrutvā jñātvā suyodhanam 
SA_GK19_ksbhm10u-10	śaśaṃsurbhīmasenāya lubdhakā dhanalubdhakāḥ // Bhmj_10.5 //	śaśaṃsuḥ bhīmasenāya lubdhakāḥ dhana lubdhakāḥ 
SA_GK19_ksbhm10u-11	bhīmasenagirā rājā sasainyo 'tha yudhiṣṭhiraḥ /	bhīmasena girā rājā sa sainyaḥ yudhiṣṭhiraḥ 
SA_GK19_ksbhm10u-12	kṛṣṇapradhānaiḥ sahitastaṃ deśaṃ tūrṇamāyayau // Bhmj_10.6 //	kṛṣṇa pradhānaiḥ sahitaḥ tam deśam tūrṇam āyayau 
SA_GK19_ksbhm10u-13	garjadgajarathānīkaiḥ pārthānvīkṣya samāgatān /	garjat gaja ratha anīkaiḥ pārthān vīkṣya samāgatān 
SA_GK19_ksbhm10u-14	narendrasūcanabhayātprayayurgautamādayaḥ // Bhmj_10.7 //	narendra sūcana bhayāt prayayuḥ gautama ādayaḥ 
SA_GK19_ksbhm10u-15	tasya kṛṣṇasya vacasā dharmasūnuḥ suyodhanam /	tasya kṛṣṇasya vacasā dharmasūnuḥ suyodhanam 
SA_GK19_ksbhm10u-16	tataḥ sa salilāntaḥsthamuvāca kṣmābhṛtāṃ varaḥ // Bhmj_10.8 //	tatas sa salila antaḥstham uvāca kṣmābhṛtām varaḥ 
SA_GK19_ksbhm10u-17	rājanrajatakarpūrarajanīpatisundaram /	rājan rajata karpūra rajanīpati sundaram 
SA_GK19_ksbhm10u-18	aho vīra yaśaḥ śubhraṃ bhavatā malinīkṛtam // Bhmj_10.9 //	aho vīra yaśaḥ śubhram bhavatā malinīkṛtam 
SA_GK19_ksbhm10u-19	ghātayitvā narapatīṃllakṣmīkulagṛhānraṇe /	ghātayitvā narapatīn lakṣmī kula gṛhān raṇe 
SA_GK19_ksbhm10u-20	prāṇarakṣāparo mānī kathaṃ jīvanna lajjase // Bhmj_10.10 //	prāṇa rakṣā paraḥ mānī katham jīvan na lajjase 
SA_GK19_ksbhm10u-21	uttiṣṭha yuddhe svāṃ lakṣmīṃ tridivaṃ vā samāpnuhi /	uttiṣṭha yuddhe svām lakṣmīm tridivam vā samāpnuhi 
SA_GK19_ksbhm10u-22	lākṣaḥ samo hi vīrāṇāṃ vijayo nidhanaṃ nu vā // Bhmj_10.11 //	lākṣaḥ samaḥ hi vīrāṇām vijayaḥ nidhanam nu vā 
SA_GK19_ksbhm10u-23	iti yaudhiṣṭhiraṃ śrutvā vaco manyuviṣākulaḥ /	iti yaudhiṣṭhiram śrutvā vacaḥ manyu viṣa ākulaḥ 
SA_GK19_ksbhm10u-24	prāha dūryodhanastoye stambheram iva śvasan // Bhmj_10.12 //	prāha dūryodhanaḥ toye stambheram iva śvasan 
SA_GK19_ksbhm10u-25	evametadyathāttha tvaṃ śriyaṃ nidhanameva me /	evam etat yathā āttha tvam śriyam nidhanam eva me 
SA_GK19_ksbhm10u-26	bandhusvajanahīnā tu lakṣmīḥ kasya manaḥ spṛśet // Bhmj_10.13 //	bandhu sva jana hīnā tu lakṣmīḥ kasya manaḥ spṛśet 
SA_GK19_ksbhm10u-27	dhvajinī vīrahīnena goṣṭhīva budhavarjitā /	dhvajinī vīra hīnena goṣṭhī iva budha varjitā 
SA_GK19_ksbhm10u-28	svajanena vinā lakṣmīḥ kasya prīṇāti mānasam // Bhmj_10.14 //	sva janena vinā lakṣmīḥ kasya prīṇāti mānasam 
SA_GK19_ksbhm10u-29	sa karṇaḥ suhṛdāmagryaḥ sa guruḥ sa pitāmahaḥ /	sa karṇaḥ suhṛdām agryaḥ sa guruḥ sa pitāmahaḥ 
SA_GK19_ksbhm10u-30	vinā tapovanamaho sumuneḥ kasya vismaret // Bhmj_10.15 //	vinā tapaḥ vanam aho su muneḥ kasya vismaret 
SA_GK19_ksbhm10u-31	bandhumittraviyuktānāṃ bhūtayo hi viḍambanāḥ /	bandhu mittra viyuktānām bhūtayaḥ hi viḍambanāḥ 
SA_GK19_ksbhm10u-32	andhānāmiva saundaryavicitrāścitramālikāḥ // Bhmj_10.16 //	andhānām iva saundarya vicitrāḥ citra mālikāḥ 
SA_GK19_ksbhm10u-33	bhuṅkṣva bhuktāṃ mayā pṛthvīṃ vīraratnavivarjitām /	bhuṅkṣva bhuktām mayā pṛthvīm vīra ratna vivarjitām 
SA_GK19_ksbhm10u-34	vairāgyamuktābharaṇāṃ jaratīmiva yoṣitam // Bhmj_10.17 //	vairāgya muktā ābharaṇām jaratīm iva yoṣitam 
SA_GK19_ksbhm10u-35	ityākarṇya pṛthāsūnurdhārtarāṣṭramabhāṣata /	iti ākarṇya pṛthāsūnuḥ dhārtarāṣṭram abhāṣata 
SA_GK19_ksbhm10u-36	diṣṭyā tapovanaruciḥ śānto 'si vasudhāpate // Bhmj_10.18 //	diṣṭyā tapaḥ vana ruciḥ śāntaḥ si vasudhā pate 
SA_GK19_ksbhm10u-37	sūcyagramapi na tyājyaṃ pāṇḍavānprati te bhuvaḥ /	sūcyagram api na tyājyam pāṇḍavān prati te bhuvaḥ 
SA_GK19_ksbhm10u-38	samagrāṃ pṛthivīmadya dātumicchasi kautukam // Bhmj_10.19 //	samagrām pṛthivīm adya dātum icchasi kautukam 
SA_GK19_ksbhm10u-39	uttiṣṭha yuddhamekena tavāstu vijitaḥ sa cet /	uttiṣṭha yuddham ekena tava astu vijitaḥ sa ced 
SA_GK19_ksbhm10u-40	jitāḥ sarve tvayā rājanmā pralāpaiḥ kṛśo bhava // Bhmj_10.20 //	jitāḥ sarve tvayā rājan mā pralāpaiḥ kṛśaḥ bhava 
SA_GK19_ksbhm10u-41	udatiṣṭhanniśamyaitatpārthavākyaṃ nṛpaḥ krudhā /	udatiṣṭhat niśamya etat pārtha vākyam nṛpaḥ krudhā 
SA_GK19_ksbhm10u-42	sāvalepaṃ vacaḥ śrutvā na sahante hi māninaḥ // Bhmj_10.21 //	sa avalepam vacaḥ śrutvā na sahante hi māninaḥ 
SA_GK19_ksbhm10u-43	hemāṅgadagadāpāṇiḥ sumeruriva śṛṅgavān /	hema aṅgada gadā pāṇiḥ sumeruḥ iva śṛṅgavān 
SA_GK19_ksbhm10u-44	utthitaḥ sa babhau rājā daṇḍadhāra ivāparaḥ // Bhmj_10.22 //	utthitaḥ sa babhau rājā daṇḍadhāraḥ iva aparaḥ 
SA_GK19_ksbhm10u-45	kṛṣṇavākyātsa saṃnaddho gadāpāṇirvṛkodaraḥ /	kṛṣṇa vākyāt sa saṃnaddhaḥ gadā pāṇiḥ vṛkodaraḥ 
SA_GK19_ksbhm10u-46	tasya tasthau puraḥ kṛṣṇānikāragaṇanāparaḥ // Bhmj_10.23 //	tasya tasthau puras kṛṣṇā nikāra gaṇanā paraḥ 
SA_GK19_ksbhm10u-47	***** duryodhanāvirbhāvaḥ // 1 // *****	duryodhana āvirbhāvaḥ 
SA_GK19_ksbhm10u-48	atrāntare haladharaḥ kurupāṇḍavasaṃkṣaye /	atrā antare haladharaḥ kuru pāṇḍava saṃkṣaye 
SA_GK19_ksbhm10u-49	bandhunāśabhayodvignastīrthayātrāgataḥ śanaiḥ // Bhmj_10.24 //	bandhu nāśa bhaya udvignaḥ tīrtha yātrā gataḥ śanais 
SA_GK19_ksbhm10u-50	tadābhyetya kurukṣetraṃ tāvapaśyadgadāyudhau /	tadā abhyetya kurukṣetram tau apaśyat gadā āyudhau 
SA_GK19_ksbhm10u-51	śiṣyayoḥ samaraṃ paśyañśṛṇvanniva giro mithaḥ // Bhmj_10.25 //	śiṣyayoḥ samaram paśyan śṛṇvan iva giraḥ mithas 
SA_GK19_ksbhm10u-52	sa pūjitaḥ kṛṣṇamukhyaiḥ pārthaiḥ śaśiśatadyutiḥ /	sa pūjitaḥ kṛṣṇa mukhyaiḥ pārthaiḥ śaśi śata dyutiḥ 
SA_GK19_ksbhm10u-53	upāviśannīlavāsā himavāniva sāmbudaḥ // Bhmj_10.26 //	upāviśat nīla vāsāḥ himavān iva sa ambudaḥ 
SA_GK19_ksbhm10u-54	ityākarṇya kathāpadhye papraccha janamejayaḥ /	iti ākarṇya kathā padhye papraccha janamejayaḥ 
SA_GK19_ksbhm10u-55	tīrthayātrāṃ halabhṛto vaiśampāyanamādarāt // Bhmj_10.27 //	tīrtha yātrām halabhṛtaḥ vaiśampāyanam ādarāt 
SA_GK19_ksbhm10u-56	so 'bravītprastute yuddhe kurupāṇḍavabhūbhujām /	saḥ bravīt prastute yuddhe kuru pāṇḍava bhūbhujām 
SA_GK19_ksbhm10u-57	āmantrya kṛṣṇaṃ prayayau kṣayāśaṅkī pralambahā // Bhmj_10.28 //	āmantrya kṛṣṇam prayayau kṣaya āśaṅkī pralamba hā 
SA_GK19_ksbhm10u-58	puṣpeṇa nirgato rāmo dvijebhyaḥ sarvakāmadaḥ /	puṣpeṇa nirgataḥ rāmaḥ dvijebhyaḥ sarva kāma daḥ 
SA_GK19_ksbhm10u-59	sarasvatīmavāpyātha prabhāsaṃ śayanena saḥ // Bhmj_10.29 //	sarasvatīm avāpya atha prabhāsam śayanena saḥ 
SA_GK19_ksbhm10u-60	yatra tārāpatiṃ tārā rohiṇīsaktamānasam /	yatra tārāpatim tārā rohiṇī sakta mānasam 
SA_GK19_ksbhm10u-61	khinnā nyavedayatpitre tacchāpātso 'bhavatkṣayī // Bhmj_10.30 //	khinnā nyavedayat pitre tad śāpāt saḥ bhavat kṣayī 
SA_GK19_ksbhm10u-62	kṣaṇena śāpātprakṣīṇe śaśalakṣmaṇi yakṣmaṇā /	kṣaṇena śāpāt prakṣīṇe śaśalakṣmaṇi yakṣmaṇā 
SA_GK19_ksbhm10u-63	sarvakṣayabhayodvignairdaivairdiṣṭaṃ tadā yayau // Bhmj_10.31 //	sarva kṣaya bhaya udvignaiḥ daivaiḥ diṣṭam tadā yayau 
SA_GK19_ksbhm10u-64	tatprabhāsaṃ hasaṃstūrṇaṃ tatrāpi prāpa pūrṇatām /	tat prabhāsam hasan tūrṇam tatra api prāpa pūrṇa tām 
SA_GK19_ksbhm10u-65	tatra bharādvajaḥ snātvā tritakūpaṃ samāyayau // Bhmj_10.32 //	tatra bharādvajaḥ snātvā tritakūpam samāyayau 
SA_GK19_ksbhm10u-66	upekṣitaḥ purā yatra bhrātṛbhyāṃ nṛpatistritaḥ /	upekṣitaḥ purā yatra bhrātṛbhyām nṛpatiḥ tritaḥ 
SA_GK19_ksbhm10u-67	sa cakre mānasaṃ yajñaṃ tato devāḥ samabhyayuḥ // Bhmj_10.33 //	sa cakre mānasam yajñam tatas devāḥ samabhyayuḥ 
SA_GK19_ksbhm10u-68	tato varātsakūpo 'bhūtsomapānaphalapradaḥ /	tatas varāt sa kūpaḥ bhūt soma pāna phala pradaḥ 
SA_GK19_ksbhm10u-69	tasminsarasvatītīre sasne rāmeṇa sādaram // Bhmj_10.34 //	tasmin sarasvatī tīre sasne rāmeṇa sādaram 
SA_GK19_ksbhm10u-70	tato vinaśanaṃ puṇyaṃ prāpa yatra sarasvatī /	tatas vinaśanam puṇyam prāpa yatra sarasvatī 
SA_GK19_ksbhm10u-71	śūdrabhīrukavidviṣṭā vinaṣṭā duṣṭanāśinī // Bhmj_10.35 //	śūdra bhīruka vidviṣṭā vinaṣṭā duṣṭa nāśinī 
SA_GK19_ksbhm10u-72	sa bhūmikaṃ tataḥ prāyādbalī yatrāpsaraḥsakhā /	sa bhūmikam tatas prāyāt balī yatra apsaraḥ sakhā 
SA_GK19_ksbhm10u-73	krīḍanti suragandharvā nṛtyagītavinodanaiḥ // Bhmj_10.36 //	krīḍanti sura gandharvāḥ nṛtya gīta vinodanaiḥ 
SA_GK19_ksbhm10u-74	durgasrotaḥ śaṅkhatīrthaṃ puṇyaṃ dvaitavanaṃ tathā /	durgasrotaḥ śaṅkhatīrtham puṇyam dvaitavanam tathā 
SA_GK19_ksbhm10u-75	avāpya nagadhanvānaṃ vasatiryatra vāsukeḥ // Bhmj_10.37 //	avāpya nagadhanvānam vasatiḥ yatra vāsukeḥ 
SA_GK19_ksbhm10u-76	viveśa naimiṣa rāmo yatra prācī sarasvatī /	viveśa naimiṣa rāmaḥ yatra prācī sarasvatī 
SA_GK19_ksbhm10u-77	munīnāṃ darśanaṃ yatra naimiṣāraṇyavāsinām // Bhmj_10.38 //	munīnām darśanam yatra naimiṣa araṇya vāsinām 
SA_GK19_ksbhm10u-78	sapta sārasvataṃ prāyādyatra caṅkaṇako muniḥ /	sapta sārasvatam prāyāt yatra caṅkaṇakaḥ muniḥ 
SA_GK19_ksbhm10u-79	nanarta gātrādālokya nijācchākarasaṃ srutam // Bhmj_10.39 //	nanarta gātrāt ālokya nijāt śāka rasam srutam 
SA_GK19_ksbhm10u-80	nṛtyatastasya sāvegaṃ sakhelaṃ varakānanam /	nṛtyataḥ tasya sa āvegam sa khelam vara kānanam 
SA_GK19_ksbhm10u-81	munestapaḥprabhāvena jagatsarvaṃ nanarta ca // Bhmj_10.40 //	muneḥ tapaḥ prabhāvena jagat sarvam nanarta ca 
SA_GK19_ksbhm10u-82	devairathārthito 'bhyetya tasya śambaradarśanāt /	devaiḥ atha arthitaḥ bhyetya tasya śambara darśanāt 
SA_GK19_ksbhm10u-83	svakarānniḥsṛtaṃ bhasma tenābhūnnirmado muniḥ // Bhmj_10.41 //	sva karāt niḥsṛtam bhasma tena abhūt nirmadaḥ muniḥ 
SA_GK19_ksbhm10u-84	tasmai stutikṛte tuṣṭastapovṛddhiṃ dadau vibhuḥ /	tasmai stuti kṛte tuṣṭaḥ tapaḥ vṛddhim dadau vibhuḥ 
SA_GK19_ksbhm10u-85	saptasārasvate tīrthe saṃnidhānaṃ ca śaṃkaraḥ // Bhmj_10.42 //	saptasārasvate tīrthe saṃnidhānam ca śaṃkaraḥ 
SA_GK19_ksbhm10u-86	kapālamocanaṃ prāpa tīrthamauśanasaṃ balaḥ /	kapālamocanam prāpa tīrtham auśanasam balaḥ 
SA_GK19_ksbhm10u-87	yatra jaṅghāgrahānmukto munirghorānmahodaraḥ // Bhmj_10.43 //	yatra jaṅghā grahāt muktaḥ muniḥ ghorāt mahodaraḥ 
SA_GK19_ksbhm10u-88	rāghaveṣunikṛttasya rākṣasasya śiraḥ purā /	rāghava iṣu nikṛttasya rākṣasasya śiraḥ purā 
SA_GK19_ksbhm10u-89	mahodarasya jaṅghāyāṃ lagnaṃ kila visarpadam // Bhmj_10.44 //	mahodarasya jaṅghāyām lagnam kila visarpa dam 
SA_GK19_ksbhm10u-90	sarvatīrthanimagno 'pi tatraiva svāsthyamāpa saḥ /	sarva tīrtha nimagnaḥ pi tatra eva svāsthyam āpa saḥ 
SA_GK19_ksbhm10u-91	uttaṅkāśramamāsādya pṛthūdakamavāpa ca // Bhmj_10.45 //	uttaṅka āśramam āsādya pṛthūdakam avāpa ca 
SA_GK19_ksbhm10u-92	vasiṣṭhena jitaḥ pūrvaṃ dhenuhṛdbrahmatejasā /	vasiṣṭhena jitaḥ pūrvam dhenu hṛt brahma tejasā 
SA_GK19_ksbhm10u-93	rājanyavaṃśyo yatrāpa brahmatāṃ kauśiko muniḥ // Bhmj_10.46 //	rājanya vaṃśyaḥ yatra āpa brahma tām kauśikaḥ muniḥ 
SA_GK19_ksbhm10u-94	tatra rāmo dadau bhūri dhanaṃ vārṣṇeyanandanaḥ /	tatra rāmaḥ dadau bhūri dhanam vārṣṇeya nandanaḥ 
SA_GK19_ksbhm10u-95	tataḥ sārasvate kuñje yatrendro namucervadhāt // Bhmj_10.47 //	tatas sārasvate kuñje yatra indraḥ namuceḥ vadhāt 
SA_GK19_ksbhm10u-96	brahmahatyākulo muktastaṃ prāpa dāruṇaṃ śanaiḥ /	brahmahatyā ākulaḥ muktaḥ tam prāpa dāruṇam śanais 
SA_GK19_ksbhm10u-97	somatīrthaṃ tataḥ prāpa yatreṣṭamamṛtatviṣā // Bhmj_10.48 //	somatīrtham tatas prāpa yatra iṣṭam amṛta tviṣā 
SA_GK19_ksbhm10u-98	tārakakhyo hato yatra ṣaṇmukhena mahāsuraḥ /	tāraka khyaḥ hataḥ yatra ṣaṇmukhena mahā asuraḥ 
SA_GK19_ksbhm10u-99	skandābhiṣekātsnātvātha vahnitīrthaṃ samāyayau // Bhmj_10.49 //	skanda abhiṣekāt snātvā atha vahnitīrtham samāyayau 
SA_GK19_ksbhm10u-100	yatrānalo bhṛgoḥ śāpānnaṣṭo 'bhūnnirvṛtaḥ punaḥ /	yatra analaḥ bhṛgoḥ śāpāt naṣṭaḥ bhūt nirvṛtaḥ punar 
SA_GK19_ksbhm10u-101	kauberamindratīrthaṃ ca yāmunaṃ cācyutāgrajaḥ // Bhmj_10.50 //	kauberam indratīrtham ca yāmunam ca acyutāgrajaḥ 
SA_GK19_ksbhm10u-102	devalasyāśramaṃ prāpya jaijīṣavyaḥ suyogavit /	devalasya āśramam prāpya jaijīṣavyaḥ su yoga vid 
SA_GK19_ksbhm10u-103	yatra sarvagataṃ brahma devalāya jagau muniḥ // Bhmj_10.51 //	yatra sarva gatam brahma devalāya jagau muniḥ 
SA_GK19_ksbhm10u-104	tataḥ sārasvataṃ tīrthamāsasāda halāyudhaḥ /	tatas sārasvatam tīrtham āsasāda halāyudhaḥ 
SA_GK19_ksbhm10u-105	apasarodarśanātpūrvaṃ śukraṃ nipatitaṃ jale // Bhmj_10.52 //	apasaraḥ darśanāt pūrvam śukram nipatitam jale 
SA_GK19_ksbhm10u-106	dadhīcasya munestena putraṃ lebhe sarasvatī /	dadhīcasya muneḥ tena putram lebhe sarasvatī 
SA_GK19_ksbhm10u-107	dadhīcasyāsthinicaye mahendrāyudhatāṃ gate // Bhmj_10.53 //	dadhīcasya asthi nicaye mahā indrāyudha tām gate 
SA_GK19_ksbhm10u-108	anāvṛṣṭyāṃ sa tanayastayā matsyāśanairvṛtaḥ /	anāvṛṣṭyām sa tanayaḥ tayā matsya aśanaiḥ vṛtaḥ 
SA_GK19_ksbhm10u-109	sārasvataḥ suto vedānsa sasmāra mahāmatiḥ // Bhmj_10.54 //	sārasvataḥ sutaḥ vedān sa sasmāra mahāmatiḥ 
SA_GK19_ksbhm10u-110	durbhikṣakarṣitā nāma vismṛte 'dhyayane tataḥ /	durbhikṣa karṣitāḥ nāma vismṛte dhyayane tatas 
SA_GK19_ksbhm10u-111	sarveṣāṃ munimukhyānāṃ babhūva gururarthitaḥ // Bhmj_10.55 //	sarveṣām muni mukhyānām babhūva guruḥ arthitaḥ 
SA_GK19_ksbhm10u-112	tasmiṃstīrthe balaḥ snātvā yayau yatra purā vapuḥ /	tasmin tīrthe balaḥ snātvā yayau yatra purā vapuḥ 
SA_GK19_ksbhm10u-113	sanatkumārī tapasā svargāya tyaktumudyatā // Bhmj_10.56 //	sanatkumārī tapasā svargāya tyaktum udyatā 
SA_GK19_ksbhm10u-114	nāradaḥ prāha nodvāhaṃ vinā svargo bhavediti /	nāradaḥ prāha na udvāham vinā svargaḥ bhavet iti 
SA_GK19_ksbhm10u-115	sā gālavasutāyaiva dinabhogyāṃ tanuṃ dadau // Bhmj_10.57 //	sā gālava sutāya eva dina bhogyām tanum dadau 
SA_GK19_ksbhm10u-116	kṛtvā lalitamākāraṃ tridivaṃ ca yayau tataḥ /	kṛtvā lalitam ākāram tridivam ca yayau tatas 
SA_GK19_ksbhm10u-117	tatra snātvā ca datvā ca plakṣaprasravaṇe tathā // Bhmj_10.58 //	tatra snātvā ca da tvā ca plakṣaprasravaṇe tathā 
SA_GK19_ksbhm10u-118	avāpa kārapavanaṃ tīrthānyālokayañśanaiḥ /	avāpa kāra pavanam tīrthāni ālokayan śanais 
SA_GK19_ksbhm10u-119	nāradāttatra śuśrāva kurukṣetre nṛpakṣayam // Bhmj_10.59 //	nāradāt tatra śuśrāva kurukṣetre nṛpa kṣayam 
SA_GK19_ksbhm10u-120	***** rāmatīrthayātrā // 2 // *****	rāmatīrtha yātrā 
SA_GK19_ksbhm10u-121	pṛṣṭo 'tha dhṛtarāṣṭreṇa saṃjayo yuddhamabravīt /	pṛṣṭaḥ tha dhṛtarāṣṭreṇa saṃjayaḥ yuddham abravīt 
SA_GK19_ksbhm10u-122	bhīmasenasya virathaṃ kauravasya ca māninaḥ // Bhmj_10.60 //	bhīmasenasya viratham kauravasya ca māninaḥ 
SA_GK19_ksbhm10u-123	samantapañcakaṃ gatvā padbhyāmeva suyodhanaḥ /	samantapañcakam gatvā padbhyām eva suyodhanaḥ 
SA_GK19_ksbhm10u-124	tasthāvakampo mahatāmadhikaṃ dhairyamāpadi // Bhmj_10.61 //	tasthau akampaḥ mahatām adhikam dhairyam āpadi 
SA_GK19_ksbhm10u-125	tato duryodhano 'vādīddharmaputraṃ sahānugāḥ /	tatas duryodhanaḥ vādīt dharmaputram saha anugāḥ 
SA_GK19_ksbhm10u-126	upaviśya nirīkṣantāṃ bhavanto yudhyamānayoḥ // Bhmj_10.62 //	upaviśya nirīkṣantām bhavantaḥ yudhyamānayoḥ 
SA_GK19_ksbhm10u-127	ajātaśatruḥ śrutvaitatsaha pāñcālasainikaiḥ /	ajātaśatruḥ śrutvā etat saha pāñcāla sainikaiḥ 
SA_GK19_ksbhm10u-128	upāviśatkṛṣṇasakhaḥ parivārya halāyudham // Bhmj_10.63 //	upāviśat kṛṣṇasakhaḥ parivārya halāyudham 
SA_GK19_ksbhm10u-129	atha bhīmaṃ gadāpāṇiṃ baddhakakṣastarasvinam /	atha bhīmam gadā pāṇim baddha kakṣaḥ tarasvinam 
SA_GK19_ksbhm10u-130	ājuhāva vacoyuddhe pravṛtte kurunandanaḥ // Bhmj_10.64 //	ājuhāva vacaḥ yuddhe pravṛtte kuru nandanaḥ 
SA_GK19_ksbhm10u-131	tatastayorgadāghātajātā vahnikaṇāvalī /	tatas tayoḥ gadā ghāta jātā vahni kaṇā āvalī 
SA_GK19_ksbhm10u-132	vidadhe saṃbhramāvṛttahemābharaṇavibhramam // Bhmj_10.65 //	vidadhe saṃbhrama āvṛtta hema ābharaṇa vibhramam 
SA_GK19_ksbhm10u-133	surairāpūrite vyomni yuddhadarśanalālasaiḥ /	suraiḥ āpūrite vyomni yuddha darśana lālasaiḥ 
SA_GK19_ksbhm10u-134	babhūva nākakāntānāṃ ko 'pi kautukavibhramaḥ // Bhmj_10.66 //	babhūva nāka kāntānām kaḥ pi kautuka vibhramaḥ 
SA_GK19_ksbhm10u-135	ākṣepe varjane mokṣe rājavṛttau nivartake /	ākṣepe varjane mokṣe rāja vṛttau nivartake 
SA_GK19_ksbhm10u-136	dhāvane samavasthāne viplute samaviplute // Bhmj_10.67 //	dhāvane samavasthāne viplute samaviplute 
SA_GK19_ksbhm10u-137	tau pragalbhatayā vīrau citramaṇḍalacāriṇau /	tau pragalbha tayā vīrau citra maṇḍala cāriṇau 
SA_GK19_ksbhm10u-138	sanirghoṣaṃ mahāvegaḥ pārśvadeśamatāḍayat // Bhmj_10.68 //	sa nirghoṣam mahā vegaḥ pārśva deśam atāḍayat 
SA_GK19_ksbhm10u-139	tato bhīmaḥ samādhūya gadāmaśaniniḥsvanām /	tatas bhīmaḥ samādhūya gadām aśani niḥsvanām 
SA_GK19_ksbhm10u-140	bhrāmayāmāsa yenābhūddhoro gharagharāravaḥ // Bhmj_10.69 //	bhrāmayāmāsa yena abhūt horaḥ gharagharāravaḥ 
SA_GK19_ksbhm10u-141	tatastāṃ prahiṇodbhīmo girigurvīṃ gadāṃ javāt/	tatas tām prahiṇot bhīmaḥ giri gurvīm gadām javāt 
SA_GK19_ksbhm10u-142	akampitastāḍito 'pi punarbhīmo 'sṛjadgadām /	a kampitaḥ tāḍitaḥ pi punar bhīmaḥ sṛjat gadām 
SA_GK19_ksbhm10u-143	punarmoghīkṛtā rājñā sāpatatkampitāvaniḥ // Bhmj_10.70 //	punar moghīkṛtā rājñā sā apatat kampita avaniḥ 
SA_GK19_ksbhm10u-144	atha vakṣastaṭe bhīmaḥ kauraveṇa samāhataḥ /	atha vakṣaḥ taṭe bhīmaḥ kauraveṇa samāhataḥ 
SA_GK19_ksbhm10u-145	na viveda kṣaṇaṃ kiṃcinmūrchāvyākulitāśayaḥ // Bhmj_10.71 //	na viveda kṣaṇam kiṃcid mūrchā vyākulita āśayaḥ 
SA_GK19_ksbhm10u-146	pāñcālasṛñjayānīke saṃdehākulite tataḥ /	pāñcāla sṛñjaya anīke saṃdeha ākulite tatas 
SA_GK19_ksbhm10u-147	śanairbhīmaḥ samāśvasya pārśve nṛpamatāḍayat // Bhmj_10.72 //	śanais bhīmaḥ samāśvasya pārśve nṛpam atāḍayat 
SA_GK19_ksbhm10u-148	gāḍhaprahārābhihataḥ patitaḥ kauraveśvaraḥ /	gāḍha prahāra abhihataḥ patitaḥ kaurava īśvaraḥ 
SA_GK19_ksbhm10u-149	utthāya tūrṇamāhatya bhuvi bhīmamapātayat // Bhmj_10.73 //	utthāya tūrṇam āhatya bhuvi bhīmam apātayat 
SA_GK19_ksbhm10u-150	athāpatatsurotsṛṣṭa puṣpavṛṣṭiryaśaḥsitā /	athā apatat sura utsṛṣṭa puṣpa vṛṣṭiḥ yaśaḥ sitā 
SA_GK19_ksbhm10u-151	sādhuvādāvalī mūrdhi sūnave kurubhūpateḥ // Bhmj_10.74 //	sādhuvāda āvalī sūnave kuru bhūpateḥ 
SA_GK19_ksbhm10u-152	athotthite bhīmasene parimṛjyāśu śoṇitam /	atha utthite bhīmasene parimṛjya āśu śoṇitam 
SA_GK19_ksbhm10u-153	ko 'nayoradhiko yoddhā papracchetyarjuno harim // Bhmj_10.75 //	kaḥ nayoḥ adhikaḥ yoddhā papraccha iti arjunaḥ harim 
SA_GK19_ksbhm10u-154	so 'bravīdbalavānbhīmo bhīmavīryaḥ kimucyate /	saḥ bravīt balavān bhīmaḥ bhīma vīryaḥ kim ucyate 
SA_GK19_ksbhm10u-155	upadeśe gadāyuddhe kiṃtu yuddhaparākrame // Bhmj_10.76 //	upadeśe gadā yuddhe kiṃtu yuddha parākrame 
SA_GK19_ksbhm10u-156	sa prayatnaḥ kurupatirbhīmasenādvilokyate /	sa prayatnaḥ kuru patiḥ bhīmasenāt vilokyate 
SA_GK19_ksbhm10u-157	tasmānna dharmayuddhena bhīmaḥ śakto nipātane // Bhmj_10.77 //	tasmāt na dharma yuddhena bhīmaḥ śaktaḥ nipātane 
SA_GK19_ksbhm10u-158	māyayā nihatā daityā māyāvadhyā hi māyinaḥ /	māyayā nihatāḥ daityāḥ māyā vadhyāḥ hi māyinaḥ 
SA_GK19_ksbhm10u-159	ūrubhaṅgamato bhīmo vidadhātvasya māyayā // Bhmj_10.78 //	ūru bhaṅgam atas bhīmaḥ vidadhātu asya māyayā 
SA_GK19_ksbhm10u-160	anyathā durjayo rājā trayodaśasamāvyadhāt /	anyathā durjayaḥ rājā trayodaśa samā vyadhāt 
SA_GK19_ksbhm10u-161	eṣa lokabhayaṃ bhīmo(me)	eṣa loka bhayam bhīma ume 
SA_GK19_ksbhm10u-162	vidhāya gadayā śramam // Bhmj_10.79 //	vidhāya gadayā śramam 
SA_GK19_ksbhm10u-163	vyāyāmacaturo vegādūrdhvacārī suyodhanaḥ /	vyāyāma caturaḥ vegāt ūrdhva cārī suyodhanaḥ 
SA_GK19_ksbhm10u-164	mahāśaileyabhaṅgo 'sminsukaraśchidradarśanāt // Bhmj_10.80 //	mahā śaileya bhaṅgo smin su karaḥ chidra darśanāt 
SA_GK19_ksbhm10u-165	ukte janārdaneneti bhīmaścikṣepa bhīṣaṇām /	ukte janārdanena iti bhīmaḥ cikṣepa bhīṣaṇām 
SA_GK19_ksbhm10u-166	gadāṃ tāṃ kururājo 'pi vilaṅghya tamatāḍayat // Bhmj_10.81 //	gadām tām vilaṅghya tam atāḍayat 
SA_GK19_ksbhm10u-167	vyathāṃ saṃstambhya bhīmo 'tha ghūrṇamānatanuḥ kṣaṇam /	vyathām saṃstambhya ghūrṇamāna tanuḥ kṣaṇam 
SA_GK19_ksbhm10u-168	gadāṃ randhraṃ vicintyāsmai prāhiṇotkanakāṅgadām // Bhmj_10.82 //	gadām randhram vicintya asmai prāhiṇot kanaka aṅgadām 
SA_GK19_ksbhm10u-169	puṣpāyudhapurodārahemābharaṇavibhrame /	puṣpāyudha pura udāra hema ābharaṇa vibhrame 
SA_GK19_ksbhm10u-170	ūruyugme bhujaṅgīva sā papāta mahīpateḥ // Bhmj_10.83 //	ūru yugme bhujaṅgī iva sā papāta mahīpateḥ 
SA_GK19_ksbhm10u-171	nirghātaghoraghanaghoṣagadānipātaniṣpeṣajarjarataratruṭitorusaṃdhiḥ /	nirghāta ghora ghana ghoṣa gadā nipāta niṣpeṣa jarjara tara truṭita ūru saṃdhiḥ 
SA_GK19_ksbhm10u-172	duryodhano 'tha nipapāta divaṃ vilokya vajrāvapātahatapakṣa ivādrirājaḥ // Bhmj_10.84 //	duryodhanaḥ tha nipapāta divam vilokya vajra avapāta hata pakṣaḥ iva adrirājaḥ 
SA_GK19_ksbhm10u-173	akṣauhiṇīpatinareśvaramauliratnaraśmicchaṭāpaṭalapāṭalapādapīṭhe /	akṣauhiṇī pati nareśvara mauli ratna raśmi chaṭā paṭala pāṭala pāda pīṭhe 
SA_GK19_ksbhm10u-174	asminmahīparivṛḍhe patite ca bhūmau kairninditaṃ na bhavabhaṅgurabhaṅgi janma // Bhmj_10.85 //	asmin mahī parivṛḍhe patite ca bhūmau kaiḥ ninditam na bhava bhaṅgura bhaṅgi janma 
SA_GK19_ksbhm10u-175	***** gadāyuddham // 3 // *****	  
SA_GK19_ksbhm10u-176	tasminnekādaśacamūnāthe bhuvi nipātite /	tasmin ekādaśa camū nāthe bhuvi nipātite 
SA_GK19_ksbhm10u-177	cakampe lolataṭinīraśanā vasudhāvadhūḥ // Bhmj_10.86 //	cakampe lola taṭinī raśanā vasudhā vadhūḥ 
SA_GK19_ksbhm10u-178	babhūva bhayadairvyāptaṃ durnimittaśatairjagat /	babhūva bhaya daiḥ vyāptam durnimitta śataiḥ jagat 
SA_GK19_ksbhm10u-179	praśaṃsantaśca tadyuddhaṃ prayayurvyomacāriṇaḥ // Bhmj_10.87 //	praśaṃsantaḥ ca tat yuddham prayayuḥ vyoma cāriṇaḥ 
SA_GK19_ksbhm10u-180	bhīmo nikāragaṇanāṃ kurvankurupateḥ śiraḥ /	bhīmaḥ nikāra gaṇanām kurvan kuru pateḥ śiraḥ 
SA_GK19_ksbhm10u-181	caraṇenāspṛśallakṣmīvilāsasadanaṃ tataḥ // Bhmj_10.88 //	caraṇena aspṛśat lakṣmī vilāsa sadanam tatas 
SA_GK19_ksbhm10u-182	taṃ vilokya rurodeva patitaṃ cakravartinam /	tam vilokya ruroda iva patitam cakravartinam 
SA_GK19_ksbhm10u-183	tvaṅgadgadāṅgadacchinnahāramuktāśrubhirmahī // Bhmj_10.89 //	tu aṅgat gadā aṅgada chinna hāra mukta aśrubhiḥ mahī 
SA_GK19_ksbhm10u-184	bhīmaṃ nirasya garjantaṃ dharmarājaḥ suyodhanam /	bhīmam nirasya garjantam dharmarājaḥ suyodhanam 
SA_GK19_ksbhm10u-185	ūce rājaṃstavaivāyamanayātsuhṛdāṃ kṣayaḥ // Bhmj_10.90 //	ūce rājan tava eva ayam anayāt suhṛdām kṣayaḥ 
SA_GK19_ksbhm10u-186	dṛṣṭvā śiraḥ padā spṛṣṭaṃ bhīmena jagatībhujaḥ /	dṛṣṭvā śiraḥ padā spṛṣṭam bhīmena jagatībhujaḥ 
SA_GK19_ksbhm10u-187	prāhottālahalaḥ kopakarālastālalāñchanaḥ // Bhmj_10.91 //	prāha uttāla halaḥ kopa karālaḥ tāla lāñchanaḥ 
SA_GK19_ksbhm10u-188	pratāpatāpitaricoryaśaḥ śatruhṛtaśriyaḥ /	pratāpa tāpita ricoḥ yaśaḥ śatru hṛta śriyaḥ 
SA_GK19_ksbhm10u-189	śiro vyājahatasyāsya kaḥ spṛśedapaśuḥ padā // Bhmj_10.92 //	śiraḥ vyāja hatasya asya kaḥ spṛśet apaśuḥ padā 
SA_GK19_ksbhm10u-190	ityuktvā krodhaśikhinā taṃ bhīmaṃ dagdhumudyatam /	iti uktvā krodha śikhinā tam bhīmam dagdhum udyatam 
SA_GK19_ksbhm10u-191	śamayāmāsa kaṃsāristaistairvinayabhāṣitaiḥ // Bhmj_10.93 //	śamayāmāsa kaṃsāriḥ taiḥ taiḥ vinaya bhāṣitaiḥ 
SA_GK19_ksbhm10u-192	viṣadyutāgnidoṣāṇāṃ prabhāvo 'sīti vādinam /	viṣa dyuta agni doṣāṇām vādinam 
SA_GK19_ksbhm10u-193	kṛṣṇaṃ duryodhano 'vādītsaṃstambhya rujamutkaṭām // Bhmj_10.94 //	kṛṣṇam duryodhanaḥ vādīt saṃstambhya rujam utkaṭām 
SA_GK19_ksbhm10u-194	gopālabāla mūrkhāṇāṃ saṃjñāṃ kṛtvāsmi vañcitaḥ /	gopāla bāla mūrkhāṇām saṃjñām kṛtvā asmi vañcitaḥ 
SA_GK19_ksbhm10u-195	tvayā bhīṣmamukhā vīrāste vyājaireva pātitāḥ // Bhmj_10.95 //	tvayā bhīṣma mukhāḥ vīrāḥ te vyājaiḥ eva pātitāḥ 
SA_GK19_ksbhm10u-196	bhuktaṃ suhṛdbhirvihṛtaṃ kāntābhirhutamagryajaiḥ /	bhuktam suhṛdbhiḥ vihṛtam kāntābhiḥ hutam agrya jaiḥ 
SA_GK19_ksbhm10u-197	vadhaḥ kṣatrocitaḥ prāptaḥ ko 'nyo 'sti sadṛśo mayā // Bhmj_10.96 //	vadhaḥ kṣatra ucitaḥ prāptaḥ kaḥ sti sadṛśaḥ mayā 
SA_GK19_ksbhm10u-198	bhrūbhaṅgena nivāsitā vanabhuvaṃ śuṣyanmukhāḥ śatravo dṛṣṭā śrīḥ svayamarpitāgryasuhṛdāmuṣṇīṣahārasmitā /	bhrū bhaṅgena nivāsitāḥ vana bhuvam śuṣyat mukhāḥ śatravaḥ dṛṣṭā śrīḥ svayam arpitā agrya suhṛdām uṣṇīṣa hāra smitā 
SA_GK19_ksbhm10u-199	saṃgrāme 'pyaparāṅmukhasya nidhanaṃ dikṣu prarūḍhaṃ yaśaḥ kartavya spṛhaṇīyamanyadicitaṃ yuktaṃ kimastyāyuṣaḥ // Bhmj_10.97 //	saṃgrāme pi a parāṅmukhasya nidhanam dikṣu prarūḍham yaśaḥ spṛhaṇīyam anyat icitam yuktam kim asti āyuṣaḥ 
SA_GK19_ksbhm10u-200	ityākarṇya vacastasya lajjitā iva māninaḥ /	iti ākarṇya vacaḥ tasya lajjitāḥ iva māninaḥ 
SA_GK19_ksbhm10u-201	nṛpaiḥ saha yayuḥ pārthā nādayanto rathairjayam // Bhmj_10.98 //	nṛpaiḥ saha yayuḥ pārthāḥ nādayantaḥ rathaiḥ jayam 
SA_GK19_ksbhm10u-202	athāvaropya prathamaṃ phalguṇaṃ madhusūdanaḥ /	athā avaropya prathamam phalguṇam madhusūdanaḥ 
SA_GK19_ksbhm10u-203	rathādavātaratpascājjajvāla sa rathastataḥ // Bhmj_10.99 //	rathāt avātarat pascāt jajvāla sa rathaḥ tatas 
SA_GK19_ksbhm10u-204	droṇakarṇāstradagdho 'yamatyantaṃ jvalito rathaḥ /	droṇa karṇa astra dagdhaḥ yam atyantam jvalitaḥ rathaḥ 
SA_GK19_ksbhm10u-205	iti pṛṣṭo 'vadatpārthaṃ vismitaṃ kāliyāntakaḥ // Bhmj_10.100 //	iti pṛṣṭaḥ vadat pārtham vismitam kāliyāntakaḥ 
SA_GK19_ksbhm10u-206	śrutveti saṃjayādrājā dāruṇaṃ mohavihvalaḥ /	śrutvā iti saṃjayāt rājā dāruṇam moha vihvalaḥ 
SA_GK19_ksbhm10u-207	śuśoca putrānvākyāni vidurasya smaranmuhuḥ // Bhmj_10.101 //	śuśoca putrān vākyāni vidurasya smaran muhur 
SA_GK19_ksbhm10u-208	tataḥ kṛṣṇamunau prāpte kuruveśma harirnṛpam /	tatas kṛṣṇa munau prāpte kuru veśma hariḥ nṛpam 
SA_GK19_ksbhm10u-209	gāndhārīṃ cāvadatprāpya visṛṣṭo 'jātaśatruṇā // Bhmj_10.102 //	gāndhārīm ca avadat prāpya visṛṣṭaḥ jātaśatruṇā 
SA_GK19_ksbhm10u-210	yācito 'piśamaṃ naicchatkauravo nijadurnayāt /	piśamam na aicchat kauravaḥ nija durnayāt 
SA_GK19_ksbhm10u-211	na ca dharmāccyutāḥ pārthāstena tena padaṃ ruṣaḥ // Bhmj_10.103 //	na ca dharmāt cyutāḥ pārthāḥ tena tena padam ruṣaḥ 
SA_GK19_ksbhm10u-212	putrāste yuvayoradya pāṇḍuputrāḥ suratviṣaḥ /	putrāḥ te yuvayoḥ adya pāṇḍu putrāḥ sura tviṣaḥ 
SA_GK19_ksbhm10u-213	yuvābhyāmeva coktaṃ prāgyato dharmastato jayaḥ // Bhmj_10.104 //	yuvābhyām eva ca uktam prāk yatas dharmaḥ tatas jayaḥ 
SA_GK19_ksbhm10u-214	iti prasādya tau yāte vṛṣṇivīre 'mbikāsutaḥ /	iti prasādya tau yāte vṛṣṇi vīre mbikāsutaḥ 
SA_GK19_ksbhm10u-215	munāvāśvāsya yāte ca śeṣaṃ papraccha saṃjayam // Bhmj_10.105 //	munau āśvāsya yāte ca śeṣam papraccha saṃjayam 
SA_GK19_ksbhm10u-216	so 'bravīdatha putraste veṣya(pa)	saḥ bravīt atha putraḥ te veṣyapa 
SA_GK19_ksbhm10u-217	māno mahītale /	mānaḥ mahī tale 
SA_GK19_ksbhm10u-218	māmūce paśya sūdena māyayāhaṃ nipātitaḥ // Bhmj_10.106 //	mām ūce paśya sūdena māyayā aham nipātitaḥ 
SA_GK19_ksbhm10u-219	atrāntare samabhyetya drauṇihārdikyagautamāḥ /	atrā antare samabhyetya drauṇi hārdikya gautamāḥ 
SA_GK19_ksbhm10u-220	dadṛśuḥ kauravapatiṃ nītaṃ kālena tāṃ daśām // Bhmj_10.107 //	dadṛśuḥ kaurava patim nītam kālena tām daśām 
SA_GK19_ksbhm10u-221	tato gurusutaḥ kopādviniṣpiṣya kare karam /	tatas guru sutaḥ kopāt viniṣpiṣya kare karam 
SA_GK19_ksbhm10u-222	niḥśeṣaśatrunidhane pratijñāṃ niḥśvasanvyadhāt // Bhmj_10.108 //	niḥśeṣa śatru nidhane pratijñām niḥśvasan vyadhāt 
SA_GK19_ksbhm10u-223	atha vīraṃ tamāliṅgya cakre senāpatiṃ nṛpaḥ /	atha vīram tam āliṅgya cakre senāpatim nṛpaḥ 
SA_GK19_ksbhm10u-224	na hyahaṃkāraśaithilyaṃ paryante 'pyabhimāninām // Bhmj_10.109 //	na hi ahaṃkāra śaithilyam paryante pi abhimāninām 
SA_GK19_ksbhm10u-225	pralayāmbudanirghoṣaṃ vinadya droṇanandanaḥ /	pralaya ambuda nirghoṣam vinadya droṇa nandanaḥ 
SA_GK19_ksbhm10u-226	niśāyāṃ tāṃ rujā rājā viṣamāmagamaddaśām // Bhmj_10.110 //	niśāyām tām rujā rājā viṣamām agamat daśām 
SA_GK19_ksbhm10u-227	tato gautamahārdikyaguruputrā mahāvanam /	tatas gautama hārdikya guru putrāḥ mahā vanam 
SA_GK19_ksbhm10u-228	viviśuḥ kalayanto 'ntaḥ śriyaḥ kallolalolatām // Bhmj_10.111 //	viviśuḥ kalayantaḥ ntar śriyaḥ kallola lola tām 
SA_GK19_ksbhm10u-229	iti kṣemendraviracitāyāṃ bhāratamañjaryāṃ gadāparva	iti kṣemendra viracitāyām bhāratamañjaryām gadāparva 
