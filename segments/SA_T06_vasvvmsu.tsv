segmentnr	original	analyzed
SA_T06_vasvvmsu-0	māhāyāne traidhātukaṃ vijñaptimātraṃ vyavasthāpyate /	māhāyāne traidhātukam vijñapti mātram vyavasthāpyate 
SA_T06_vasvvmsu-1	cittamātraṃ bho jinaputrā yad uta traidhātukam iti sūtrāt /	cittamātram bho jinaputrāḥ yat uta traidhātukam iti sūtrāt 
SA_T06_vasvvmsu-2	cittaṃ mano vijñānaṃ vijñaptiś ceti paryāyāḥ /	cittam manaḥ vijñānam vijñaptiḥ ca iti paryāyāḥ 
SA_T06_vasvvmsu-3	cittam atra sasaṃprayogam abhipretaṃ /	cittam atra sa saṃprayogam abhipretam 
SA_T06_vasvvmsu-4	matram ity arthapratiṣedhārthaṃ /	matram iti artha pratiṣedha artham 
SA_T06_vasvvmsu-5	vijñaptimātram evedam asadarthāvabhāsanāt /	vijñapti mātram eva idam asat artha avabhāsanāt 
SA_T06_vasvvmsu-6	yadvat taimirikasyāsat keśoṇḍukādidarśanaṃ // 1 //	yadvat taimirikasya asat keśoṇḍuka ādi darśanam 
SA_T06_vasvvmsu-7	atra codyate /	atra codyate 
SA_T06_vasvvmsu-8	kaścid artho nāsti /	kaścid arthaḥ na asti 
SA_T06_vasvvmsu-9	na deśakālaniyamaḥ saṃtānāniyamo na ca /	na deśa kāla niyamaḥ saṃtāna aniyamaḥ na ca 
SA_T06_vasvvmsu-10	na ca kṛtyakriyā yuktā vijñaptir yadi nārthataḥ // 2 //	na ca kṛtya kriyā yuktā vijñaptiḥ yadi na arthataḥ 
SA_T06_vasvvmsu-11	kim uktaṃ bhavati /	kim uktam bhavati 
SA_T06_vasvvmsu-12	yadi vinā rūpādyarthena rūpādivijñaptir utpadyate na rūpādyarthāt /	yadi vinā rūpa ādi arthena rūpa ādi vijñaptiḥ utpadyate na rūpa ādi arthāt 
SA_T06_vasvvmsu-13	kasmāt kvacid deśa utpadyate na sarvatra /	kasmāt kvacid deśaḥ utpadyate na sarvatra 
SA_T06_vasvvmsu-14	tatraiva ca deśe kadācid utpadyate na sarvadā /	tatra eva ca deśe kadācid utpadyate na sarvadā 
SA_T06_vasvvmsu-15	taddeśakālapratiṣṭhitānāṃ sarveṣāṃ saṃtānāniyama utpadyate na kevalam ekasya /	tad deśa kāla pratiṣṭhitānām sarveṣām saṃtāna aniyamaḥ utpadyate na kevalam ekasya 
SA_T06_vasvvmsu-16	yathā taimirikāṇāṃ saṃtāne keśādyābhāso nānyeṣāṃ /	yathā taimirikāṇām saṃtāne keśa ādi ābhāsaḥ na anyeṣām 
SA_T06_vasvvmsu-17	kasmād yat taimirikaiḥ keśabhramarādi dṛśyate tena keśādikriyā na kriyate na ca tad anyair na kriyate /	kasmāt yat taimirikaiḥ keśa bhramara ādi dṛśyate tena keśa ādi kriyā na kriyate na ca tat anyaiḥ na kriyate 
SA_T06_vasvvmsu-18	yad annapānavastraviṣāyudhādi svapne dṛśyate tenānnādikriyā na kriyate na ca tad anyair na kriyate /	yat anna pāna vastra viṣa āyudha ādi svapne dṛśyate tena anna ādi kriyā na kriyate na ca tat anyaiḥ na kriyate 
SA_T06_vasvvmsu-19	gandharvanagareṇāsattvān nagarakriyā na kriyate na ca tad anyair na kriyate /	gandharvanagareṇa asattvāt nagara kriyā na kriyate na ca tat anyaiḥ na kriyate 
SA_T06_vasvvmsu-20	tasmād asadabhāvāvabhāsane deśakālaniyamaḥ saṃtānāniyamaḥ kṛtyakriyā ca na yujyate /	tasmāt asat abhāva avabhāsane deśa kāla niyamaḥ saṃtāna aniyamaḥ kṛtya kriyā ca na yujyate 
SA_T06_vasvvmsu-21	na khalu na yujyate / yasmāt /	na khalu na yujyate yasmāt 
SA_T06_vasvvmsu-22	deśādiniyamaḥ siddhaḥ svapnavat	deśa ādi niyamaḥ siddhaḥ svapna vat 
SA_T06_vasvvmsu-23	svapna iva svapnavat /	svapnaḥ iva svapnavat 
SA_T06_vasvvmsu-24	kathaṃ tāvat /	katham tāvat 
SA_T06_vasvvmsu-25	svapne vināpy arthena kvacid eva deśe kiṃcid bhramarārāmastrīpurūṣādikaṃ dṛśyate na sarvatra /	svapne vinā api arthena kvacid eva deśe kiṃcid bhramara ārāma strī purūṣa ādikam dṛśyate na sarvatra 
SA_T06_vasvvmsu-26	tatraiva ca deśe kadācid dṛśyate na sarvakālam iti siddho vināpy arthena deśakālaniyamaḥ /	tatra eva ca deśe kadācid dṛśyate na sarvakālam iti siddhaḥ vinā api arthena deśa kāla niyamaḥ 
SA_T06_vasvvmsu-27	pretavat punaḥ /	preta vat punar 
SA_T06_vasvvmsu-28	saṃtānāniyamaḥ	saṃtāna aniyamaḥ 
SA_T06_vasvvmsu-29	siddha iti vartate /	siddhaḥ iti vartate 
SA_T06_vasvvmsu-30	pretānām iva pretavat /	pretānām iva preta vat 
SA_T06_vasvvmsu-31	kathaṃ siddhaḥ samaṃ /	katham siddhaḥ samam 
SA_T06_vasvvmsu-32	sarvaiḥ pūyanadyādidarśane // 3 //	sarvaiḥ pūya nadī ādi darśane 
SA_T06_vasvvmsu-33	pūyapūrṇā nadī pūyanadī /	pūya pūrṇā nadī pūya nadī 
SA_T06_vasvvmsu-34	ghṛtaghaṭavat /	ghṛta ghaṭa vat 
SA_T06_vasvvmsu-35	tulyakarmavipākāvasthā hi pretāḥ sarve 'pi pūyapūrṇāṃ nadīṃ paśyanti naika eva /	tulya karma vipāka avasthāḥ hi pretāḥ sarve pi pūya pūrṇām nadīm paśyanti na eke eva 
SA_T06_vasvvmsu-36	yathā pūyapūrṇām evaṃ mūtrapurīṣādipūrṇāṃ daṇḍāsidharaiś ca puruṣair adhiṣṭhitām ity ādigrahaṇena /	yathā pūya pūrṇām evam mūtra purīṣa ādi pūrṇām daṇḍa asi dharaiḥ ca puruṣaiḥ adhiṣṭhitām iti ādi grahaṇena 
SA_T06_vasvvmsu-37	evaṃ saṃtānāniyamo vijñaptinām asaty apy arthe siddhaḥ //	evam saṃtāna aniyamaḥ vijñaptinām asati api arthe siddhaḥ 
SA_T06_vasvvmsu-38	svapnopaghātavat kṛtyakriyā	svapna upaghāta vat kṛtya kriyā 
SA_T06_vasvvmsu-39	siddha iti veditavyaṃ /	siddhaḥ iti veditavyam 
SA_T06_vasvvmsu-40	yathā svapne dvayasamāpattim antareṇa śukravisargalakṣaṇaḥ svapnopaghātaḥ /	yathā svapne dvaya samāpattim antareṇa śukra visarga lakṣaṇaḥ svapna upaghātaḥ 
SA_T06_vasvvmsu-41	evaṃ tāvad anyānyair dṛṣṭāntair deśakālaniyamādicatuṣṭayaṃ siddhaṃ /	evam tāvat anya anyaiḥ dṛṣṭāntaiḥ deśa kāla niyama ādi catuṣṭayam siddham 
SA_T06_vasvvmsu-42	narakavat punaḥ /	naraka vat punar 
SA_T06_vasvvmsu-43	sarvaṃ	sarvam 
SA_T06_vasvvmsu-44	siddham iti veditavyaṃ /	siddham iti veditavyam 
SA_T06_vasvvmsu-45	narakeṣv iva narakavat /	narakeṣu iva naraka vat 
SA_T06_vasvvmsu-46	kathaṃ siddhaṃ /	katham siddham 
SA_T06_vasvvmsu-47	narakapālādidarśane taiś ca bādhane // 4 //	naraka pāla ādi darśane taiḥ ca bādhane  /
SA_T06_vasvvmsu-48	yathā hi narakeṣu nārakāṇāṃ narakapālādidarśanaṃ deśakālaniyamena siddhaṃ /	yathā hi narakeṣu nārakāṇām naraka pāla ādi darśanam deśa kāla niyamena siddham 
SA_T06_vasvvmsu-49	śvavāyasāyasaparvatādyāgamanagamanadarśanaṃ cety ādigrahaṇena /	śva vāyasa āyasa parvata ādi āgamana gamana darśanam ca iti ādi grahaṇena 
SA_T06_vasvvmsu-50	sarveṣāṃ ca naikasyaiva taiś ca tadbādhanaṃ siddham asatsv api narakapālādiṣu samānasvakarmavipākādhipatyāt /	sarveṣām ca na ekasya eva taiḥ ca tat bādhanam siddham asatsu api naraka pāla ādiṣu samāna sva karma vipāka ādhipatyāt 
SA_T06_vasvvmsu-51	tathānyatrāpi sarvam etad deśakālaniyamādicatuṣtayaṃ siddham iti veditavyaṃ //	tathā anyatra api sarvam etat deśa kāla niyama ādi catuṣtayam siddham iti veditavyam 
SA_T06_vasvvmsu-52	kiṃ punaḥ kāraṇaṃ narakapālās te ca śvāno vāyasāś ca sattvā neṣyante /	kim punar kāraṇam naraka pālāḥ te ca śvānaḥ vāyasāḥ ca sattvāḥ na iṣyante 
SA_T06_vasvvmsu-53	ayogāt /	a yogāt 
SA_T06_vasvvmsu-54	na hi te nārakā yujyante /	na hi te nārakāḥ yujyante 
SA_T06_vasvvmsu-55	tathaiva tadduḥkhāpratisaṃvedanāt /	tathā eva tad duḥkha apratisaṃvedanāt 
SA_T06_vasvvmsu-56	parasparaṃ yātayatām ime nārakā ime narakapālā iti vyavasthā na syāt /	parasparam yātayatām ime nārakāḥ ime naraka pālāḥ iti vyavasthā na syāt 
SA_T06_vasvvmsu-57	tulyākṛtipramāṇabalānāṃ ca parasparaṃ yātayatāṃ na tathā bhayaṃ syāt /	tulya ākṛti pramāṇa balānām ca parasparam yātayatām na tathā bhayam syāt 
SA_T06_vasvvmsu-58	dāhaduḥkhaṃ ca pradīptāyām ayomayyāṃ bhūmāv asahamānāḥ kathaṃ tatra parān yātayeyuḥ /	dāha duḥkham ca pradīptāyām ayaḥ mayyām bhūmau a sahamānāḥ katham tatra parān yātayeyuḥ 
SA_T06_vasvvmsu-59	anārakāṇāṃ vā narake kutaḥ saṃbhavaḥ /	anārakāṇām vā narake kutas saṃbhavaḥ 
SA_T06_vasvvmsu-60	kathaṃ tāvat tiraścāṃ svargasaṃbhavaḥ /	katham tāvat tiraścām svarga saṃbhavaḥ 
SA_T06_vasvvmsu-61	evaṃ narakeṣu tiryakpretaviśeṣāṇāṃ narakapālādīnāṃ saṃbhavaḥ syāt /	evam narakeṣu tiryak preta viśeṣāṇām naraka pāla ādīnām saṃbhavaḥ syāt 
SA_T06_vasvvmsu-62	tiraścāṃ saṃbhavaḥ svarge yathā na narake tathā /	tiraścām saṃbhavaḥ svarge yathā na narake tathā 
SA_T06_vasvvmsu-63	na pretānāṃ yatas tajjaṃ duḥkhaṃ nānubhavanti te // 5 //	na pretānām yatas tad jam duḥkham na anubhavanti te 
SA_T06_vasvvmsu-64	ye hi tiryañcaḥ svarge saṃbhavanti te tadbhājanalokasukhasaṃvartanīyena karmaṇā tatra saṃbhūtās tajjaṃ sukhaṃ pratyanubhavanti /	ye hi tiryañcaḥ svarge saṃbhavanti te tad bhājana loka sukha saṃvartanīyena karmaṇā tatra saṃbhūtāḥ tad jam sukham pratyanubhavanti 
SA_T06_vasvvmsu-65	na caiva narakapālādayo nārakaṃ duḥkhaṃ pratyanubhavanti /	na ca eva naraka pāla ādayaḥ nārakam duḥkham pratyanubhavanti 
SA_T06_vasvvmsu-66	tasmān na tiraścāṃ saṃbhavo yukto nāpi pretānāṃ //	tasmāt na tiraścām saṃbhavaḥ yuktaḥ na api pretānām 
SA_T06_vasvvmsu-67	teṣāṃ tarhi (Vvs_5)	teṣām tarhi 
SA_T06_vasvvmsu-68	nārakāṇāṃ karmabhis tatra bhūtaviśeṣāḥ saṃbhavanti varṇākṛtipramāṇabalaviśiṣṭā ye narakapālādisaṃjñāṃ pratilabhante /	nārakāṇām karmabhiḥ tatra bhūta viśeṣāḥ saṃbhavanti varṇa ākṛti pramāṇa bala viśiṣṭāḥ ye naraka pāla ādi saṃjñām pratilabhante 
SA_T06_vasvvmsu-69	tathā ca pariṇamanti /	tathā ca pariṇamanti 
SA_T06_vasvvmsu-70	yad dvidhāṃ hastavikṣepādikriyāṃ kurvanto dṛśyante bhayotpādanārthaṃ /	yat dvidhām hasta vikṣepa ādi kriyām kurvantaḥ dṛśyante bhaya utpādana artham 
SA_T06_vasvvmsu-71	yathā meṣākṛtayaḥ parvatā āgacchanto gacchanto 'yaḥśālmalīvane ca kaṇṭakā adhomukhībhavanta ūrddhvamukhībhavantaś ceti /	yathā meṣa ākṛtayaḥ parvatāḥ āgacchantaḥ gacchantaḥ yaḥ śālmalī vane ca kaṇṭakāḥ adhas mukhībhavantaḥ ūrddhva mukhībhavantaḥ ca iti 
SA_T06_vasvvmsu-72	na te na saṃbhavanty eva /	na te na saṃbhavanti eva 
SA_T06_vasvvmsu-73	yadi tatkarmabhis tatra bhūtānāṃ saṃbhavas tathā /	yadi tad karmabhiḥ tatra bhūtānām saṃbhavaḥ tathā 
SA_T06_vasvvmsu-74	iṣyate pariṇāmaś ca kiṃ vijñānasya neṣyate // 6 //	iṣyate pariṇāmaḥ ca kim vijñānasya na iṣyate  /
SA_T06_vasvvmsu-75	vijñānasyaiva tatkarmabhis tathā pariṇāmaḥ kasmān neṣyate kiṃ punar bhūtāni kalpyante //	vijñānasya eva tad karmabhiḥ tathā pariṇāmaḥ kasmāt na iṣyate kim punar bhūtāni kalpyante 
SA_T06_vasvvmsu-76	api ca /	api ca 
SA_T06_vasvvmsu-77	karmaṇo vāsanānyatra phalam anyatra kalpyate /	karmaṇaḥ vāsanā anyatra phalam anyatra kalpyate 
SA_T06_vasvvmsu-78	tatraiva neṣyate yatra vāsanā kiṃ nu kāraṇaṃ // 7 //	tatra eva na iṣyate yatra vāsanā kim nu kāraṇam 
SA_T06_vasvvmsu-79	yena hi karmaṇā nārakāṇāṃ tatra tādṛśo bhūtānāṃ saṃbhavaḥ kalpyate pariṇāmaś ca tasya karmaṇo vāsanā teṣāṃ vijñānasaṃtānasaṃniviṣṭā nānyatra	yena hi karmaṇā nārakāṇām tatra tādṛśaḥ bhūtānām saṃbhavaḥ kalpyate pariṇāmaḥ ca tasya karmaṇaḥ vāsanā teṣām vijñāna saṃtāna saṃniviṣṭā na anyatra 
SA_T06_vasvvmsu-80	yatraiva ca vāsanā tatraiva tasyāḥ phalaṃ tādṛśo vijñānapariṇāmaḥ kiṃ neṣyate /	yatra eva ca vāsanā tatra eva tasyāḥ phalam tādṛśaḥ vijñāna pariṇāmaḥ kim nā iṣyate 
SA_T06_vasvvmsu-81	yatra vāsanā nāsti tatra tasyāḥ phalaṃ kalpyata iti kim atra kāraṇaṃ //	yatra vāsanā na asti tatra tasyāḥ phalam kalpyate iti kim atra kāraṇam 
SA_T06_vasvvmsu-82	āgamaḥ kāraṇaṃ /	āgamaḥ kāraṇam 
SA_T06_vasvvmsu-83	yadi vijñānam eva rūpādipratibhāsaṃ syān na rūpādiko 'rthas tadā rūpādyāyatanāstitvaṃ bhagavatā noktaṃ syāt /	yadi vijñānam eva rūpa ādi pratibhāsam syāt na rūpa ādikaḥ rthaḥ tadā rūpa ādi āyatana astitvam bhagavatā na uktam syāt 
SA_T06_vasvvmsu-84	akāraṇam etad yasmāt /	akāraṇam etat yasmāt 
SA_T06_vasvvmsu-85	rūpādyāyatanāstitvaṃ tadvineyajanaṃ prati /	rūpa ādi āyatana astitvam tad vineya janam prati 
SA_T06_vasvvmsu-86	abhiprāyavaśād uktam upapādukasattvavat // 8 //	abhiprāya vaśāt uktam upapāduka sattva vat 
SA_T06_vasvvmsu-87	yathāsti sattva upapāduka ity uktaṃ bhagavatā abhiprāyavaśāc cittasaṃtatyanucchedam āyatyām abhipretya /	yathā asti sattvaḥ upapādukaḥ iti uktam bhagavatā abhiprāya vaśāt citta saṃtati anucchedam āyatyām abhipretya 
SA_T06_vasvvmsu-88	nāstīha sattva ātmā vā dharmās tv ete sahetukāḥ	na asti iha sattvaḥ ātmā vā dharmāḥ tu ete sa hetukāḥ 
SA_T06_vasvvmsu-89	iti vacanāt /	iti vacanāt 
SA_T06_vasvvmsu-90	evaṃ rūpādyāyatanāstitvam apy uktaṃ bhagavatā taddeśanāvineyajanam adhikṛtyety ābhiprāyikaṃ tad vacanaṃ //	evam rūpa ādi āyatana astitvam api uktam bhagavatā tad deśanā vineya janam adhikṛtya iti ābhiprāyikam tat vacanam 
SA_T06_vasvvmsu-91	ko 'tra abhiprāyaḥ /	kaḥ tra abhiprāyaḥ 
SA_T06_vasvvmsu-92	yataḥ svabījād vijñaptir yadābhāsā pravartate /	yatas sva bījāt vijñaptiḥ yad ābhāsā pravartate 
SA_T06_vasvvmsu-93	dvividhāyatanatvena te tasyā munir abravīt // 9 //	dvividha āyatana tvena te tasyāḥ muniḥ abravīt 
SA_T06_vasvvmsu-94	kim uktaṃ bhavati /	kim uktam bhavati 
SA_T06_vasvvmsu-95	rūpapratibhāsā vijñaptir yataḥ svabījāt pariṇāmaviśeṣaprāptād utpadyate tac ca bījaṃ yat pratibhāsā ca sā te tasyā vijñapteś cakṣūrūpāyatanatvena	rūpa pratibhāsā vijñaptiḥ yatas sva bījāt pariṇāma viśeṣa prāptāt utpadyate tat ca bījam yat pratibhāsā ca sā te tasyāḥ vijñapteḥ cakṣuḥ rūpa āyatana tvena 
SA_T06_vasvvmsu-96	yathākramaṃ bhagavān abravīt /	yathākramam bhagavān abravīt 
SA_T06_vasvvmsu-97	evaṃ yāvat spraṣṭavyapratibhāsā vijñaptir yataḥ svabījāt pariṇāmaviśeṣaprāptād utpadyate	evam yāvat spraṣṭavya pratibhāsā vijñaptiḥ yatas sva bījāt pariṇāma viśeṣa prāptāt utpadyate 
SA_T06_vasvvmsu-98	tac ca bījaṃ yat pratibhāsā ca sā te tasyā kāyaspraṣṭavyāyatanatvena yathākranaṃ	tat ca bījam yat pratibhāsā ca sā te kāya spraṣṭavya āyatana tvena yathākranam 
SA_T06_vasvvmsu-99	bhagavān abravīd ity ayam abhiprāyaḥ //	bhagavān abravīt iti ayam abhiprāyaḥ 
SA_T06_vasvvmsu-100	evaṃ punar abhiprāyavaśena deśayitvā ko guṇāḥ /	evam punar abhiprāya vaśena deśayitvā kaḥ guṇāḥ 
SA_T06_vasvvmsu-101	tathā pudgalanairātmyapraveśo hi	tathā pudgala nairātmya praveśaḥ hi 
SA_T06_vasvvmsu-102	tathā hi deśyamāne pudgalanairātmyaṃ praviśanti /	tathā hi deśyamāne pudgala nairātmyam praviśanti 
SA_T06_vasvvmsu-103	dvayād vijñānaṣaṭkaṃ pravartate /	dvayāt vijñāna ṣaṭkam pravartate 
SA_T06_vasvvmsu-104	na tu kaścid eko draṣṭāsti na yāvan mantety evaṃ viditvā ye pudgalanairātmyadeśanāvineyās te pudgalanairātmyaṃ praviśanti /	na tu kaścid ekaḥ draṣṭā asti na yāvat mantā iti evam viditvā ye pudgala nairātmya deśanā vineyāḥ te pudgala nairātmyam praviśanti 
SA_T06_vasvvmsu-105	anyathā punaḥ /	anyathā punar 
SA_T06_vasvvmsu-106	deśanā dharmanairātmyapraveśaḥ	deśanā dharma nairātmya praveśaḥ 
SA_T06_vasvvmsu-107	anyatheti vijñaptimātradeśanā /	anyathā iti vijñapti mātra deśanā 
SA_T06_vasvvmsu-108	kathaṃ dharmanairātmyapraveśaḥ /	katham dharma nairātmya praveśaḥ 
SA_T06_vasvvmsu-109	vijñaptimātram idaṃ rūpādidharmapratibhāsam utpadyate na tu rūpādilakṣaṇo dharmaḥ ko 'py astīti viditvā /	vijñaptimātram idam rūpa ādi dharma pratibhāsam utpadyate na tu rūpa ādi lakṣaṇaḥ dharmaḥ kaḥ pi asti iti viditvā 
SA_T06_vasvvmsu-110	yadi tarhi sarvathā dharmo nāsti tad api vijñaptimātraṃ nāstīti kathaṃ tarhi vyavasthāpyate /	yadi tarhi sarvathā dharmaḥ na asti tat api vijñaptimātram na asti iti katham tarhi vyavasthāpyate 
SA_T06_vasvvmsu-111	na khalu sarvathā dharmo nāstīty evaṃ dharmanairātmyapraveśo bhavati / api tu /	na khalu sarvathā dharmaḥ na asti iti evam dharma nairātmya praveśaḥ bhavati api tu 
SA_T06_vasvvmsu-112	kalpitātmanā // 10 //	kalpita ātmanā 
SA_T06_vasvvmsu-113	yo bālair dharmāṇāṃ svabhāvo grāhyagrāhakādiḥ parikalpatas tena kalpitenātmanā teṣāṃ nairātmyaṃ na tv anabhilāpyenātmanā yo buddhānāṃ viṣaya  #	yaḥ bālaiḥ dharmāṇām svabhāvaḥ grāhya grāhaka ādiḥ parikalpataḥ tena kalpitena ātmanā teṣām nairātmyam na tu anabhilāpyena ātmanā yaḥ buddhānām 
SA_T06_vasvvmsu-114	iti /	iti 
SA_T06_vasvvmsu-115	evaṃ vijñaptimātrasyāpi vijñaptyantaraparikalpitenātmanā nairātmyapraveśāt vijñaptimātravyavasthāpanayā sarvadharmāṇāṃ nairātmyapraveśo bhavati  #	evam vijñaptimātrasya api vijñapti antara parikalpitena ātmanā nairātmya praveśāt vijñaptimātra vyavasthāpanayā sarva dharmāṇām nairātmya praveśaḥ bhavati 
SA_T06_vasvvmsu-116	na tu tadastitvāpavādāt /	na tu tad astitva apavādāt 
SA_T06_vasvvmsu-117	itarathā hi vijñapter api vijñaptyantaram arthaḥ syād iti vijñaptimātratvaṃ na sidhyetārthavatītvād vijñaptīnāṃ //	itarathā hi vijñapteḥ api vijñapti antaram arthaḥ syāt iti vijñapti mātra tvam na sidhyeta arthavatī tvāt vijñaptīnām 
SA_T06_vasvvmsu-118	kathaṃ punar idaṃ pratyetavyam anenābhiprāyeṇa bhagavatā rūpādyāyatanāstitvam uktaṃ na punaḥ santy eva tāni yāni rūpādivijñaptīnāṃ pratyekaṃ  #	katham punar idam pratyetavyam anena abhiprāyeṇa bhagavatā rūpa ādi āyatana astitvam uktam na punar santi eva tāni yāni rūpa ādi vijñaptīnām pratyekam 
SA_T06_vasvvmsu-119	viṣayībhavanti iti / yasmāt /	viṣayībhavanti iti yasmāt 
SA_T06_vasvvmsu-120	na tad ekaṃ na cānekaṃ viṣayaḥ paramāṇuśaḥ /	na tat ekam na ca anekam viṣayaḥ paramāṇuśas 
SA_T06_vasvvmsu-121	na ca te saṃhatā yasmāt paramāṇur na sidhyati // 11 //	na ca te saṃhatāḥ yasmāt paramāṇuḥ na sidhyati 
SA_T06_vasvvmsu-122	iti / kim uktaṃ bhavati /	iti kim uktam bhavati 
SA_T06_vasvvmsu-123	yat tadrūpādikam āyatanaṃ rūpādivijñaptīnāṃ pratyekaṃ viṣayaḥ syāt tad ekaṃ vā syād yathāvayavirūpaṃ kalpyate vaiśeṣikaiḥ /	yat tat rūpa ādikam āyatanam rūpa ādi vijñaptīnām pratyekam viṣayaḥ syāt tat ekam vā syāt yathā avayavi rūpam kalpyate vaiśeṣikaiḥ 
SA_T06_vasvvmsu-124	anekaṃ vā paramāṇuśaḥ /	anekam vā paramāṇuśas 
SA_T06_vasvvmsu-125	saṃhatā vā ta eva paramāṇavaḥ /	saṃhatāḥ vā te eva paramāṇavaḥ 
SA_T06_vasvvmsu-126	na tāvad ekaṃ viṣayo bhavaty avayavebhyo 'nyasyāvayavirūpasya kvacid apy agrahaṇāt /	na tāvat ekam viṣayaḥ bhavati avayavebhyaḥ nyasya avayavi rūpasya kvacid api agrahaṇāt 
SA_T06_vasvvmsu-127	nāpy anekaṃ paramāṇūnāṃ (Vvs_7)	na api anekam paramāṇūnām 
SA_T06_vasvvmsu-128	pratyekam agrahaṇāt /	pratyekam a grahaṇāt 
SA_T06_vasvvmsu-129	nāpi te saṃhatā viṣayībhavanti /	na api te saṃhatāḥ viṣayībhavanti 
SA_T06_vasvvmsu-130	yasmāt paramāṇur ekaṃ dravyaṃ na sidhyati //	yasmāt paramāṇuḥ ekam dravyam na sidhyati 
SA_T06_vasvvmsu-131	kathaṃ na sidhyati / yasmāt /	katham na sidhyati yasmāt 
SA_T06_vasvvmsu-132	ṣaṭkena yugapad yogāt paramāṇoḥ ṣaḍaṃśatā /	ṣaṭkena yugapad yogāt paramāṇoḥ ṣaṣ aṃśa tā 
SA_T06_vasvvmsu-133	ṣaḍbhyo digbhyaḥ ṣaḍbhiḥ paramāṇubhir yugapad yoge sati paramāṇoḥ ṣaḍaṃśatā prāpnoti /	ṣaḍbhyaḥ digbhyaḥ ṣaḍbhiḥ paramāṇubhiḥ yugapad yoge sati paramāṇoḥ ṣaṣ aṃśa tā prāpnoti 
SA_T06_vasvvmsu-134	ekasya yo deśas tatrānyasyāsaṃbhavāt /	ekasya yaḥ deśaḥ tatra anyasya asaṃbhavāt 
SA_T06_vasvvmsu-135	ṣaṇṇāṃ samānadeśatvāt piṇḍaḥ syād	ṣaṇṇām samāna deśa tvāt piṇḍaḥ syāt 
SA_T06_vasvvmsu-136	aṇumātrakaḥ // 12 //	     
SA_T06_vasvvmsu-137	atha ya evaikasya paramāṇor deśaḥ sa eva ṣaṇṇāṃ /	atha yaḥ eva ekasya paramāṇoḥ deśaḥ saḥ eva ṣaṇṇām 
SA_T06_vasvvmsu-138	tena sarveṣāṃ samānadeśatvāt sarvaḥ piṇḍaḥ paramāṇumātraḥ syāt parasparāvyatirekād iti na kaścit piṇḍo dṛśyaḥ syāt //	tena sarveṣām samāna deśa tvāt sarvaḥ piṇḍaḥ paramāṇu mātraḥ syāt paraspara avyatirekāt iti na kaścid piṇḍaḥ dṛśyaḥ syāt 
SA_T06_vasvvmsu-139	naiva hi paramāṇavaḥ saṃyujyante niravayavatvāt /	na eva hi paramāṇavaḥ saṃyujyante niravayava tvāt 
SA_T06_vasvvmsu-140	mā bhūd eṣa doṣaprasaṅgaḥ /	mā bhūt eṣa doṣa prasaṅgaḥ 
SA_T06_vasvvmsu-141	saṃhatās tu parasparaṃ saṃyujyanta iti kāśmīravaibhāṣikās ta idaṃ praṣṭavyāḥ /	saṃhatāḥ tu parasparam saṃyujyante iti kāśmīra vaibhāṣikāḥ te idam praṣṭavyāḥ 
SA_T06_vasvvmsu-142	yaḥ paramāṇūnāṃ saṃghāto na sa tebhyo 'rthāntaram iti /	yaḥ paramāṇūnām saṃghātaḥ na sa tebhyaḥ ṛtha antaram iti 
SA_T06_vasvvmsu-143	paramāṇor asaṃyogāt tatsaṃghāte 'sti kasya saḥ /	paramāṇoḥ asaṃyogāt tad saṃghāte sti kasya saḥ 
SA_T06_vasvvmsu-144	saṃyoga iti vartate /	saṃyogaḥ iti vartate 
SA_T06_vasvvmsu-145	na cānavayavatvena tatsaṃyogo na sidhyati // 13 //	na ca anavayavatvena tad saṃyogaḥ na sidhyati 
SA_T06_vasvvmsu-146	atha saṃghātā apy anyonyaṃ na saṃyujyante /	atha saṃghātāḥ api anyonyam na saṃyujyante 
SA_T06_vasvvmsu-147	na tarhi paramāṇūnāṃ niravayavatvāt saṃyogo na sidhyatīti vaktavyaṃ /	na tarhi paramāṇūnām niravayava tvāt saṃyogaḥ na sidhyati iti vaktavyam 
SA_T06_vasvvmsu-148	sāvayavasyāpi hi saṃghātasya saṃyogānabhyupagamāt /	sāvayavasya api hi saṃghātasya saṃyoga an abhyupagamāt 
SA_T06_vasvvmsu-149	tasmāt paramāṇur ekaṃ dravyaṃ na sidhyati /	tasmāt paramāṇuḥ ekam dravyam na sidhyati 
SA_T06_vasvvmsu-150	yadi ca paramāṇoḥ saṃyoga iṣyate yadi vā neṣyate /	yadi ca paramāṇoḥ saṃyogaḥ iṣyate yadi vā na iṣyate 
SA_T06_vasvvmsu-151	digbhāgabhedī yasyāsti tasyaikatvaṃ na yujyate /	diś bhāga bhedī yasya asti tasya ekatvam na yujyate 
SA_T06_vasvvmsu-152	anyo hi paramāṇoḥ pūrvadigbhāgo yāvad adhodigbhāga iti digbhāgabhede sati kathaṃ tadātmakasya paramāṇor ekatvaṃ yokṣyate /	anyaḥ hi paramāṇoḥ pūrva diś bhāgaḥ yāvat adhas diś bhāgaḥ iti diś bhāga bhede sati katham tad ātmakasya paramāṇoḥ ekatvam yokṣyate 
SA_T06_vasvvmsu-153	chāyāvṛtī katha vā	chāyā āvṛtī katha vā 
SA_T06_vasvvmsu-154	yady ekaikasya paramāṇor digbhāgabhedo na syād ādityodaye katham anyatra chāyā bhavaty anyatrātapaḥ /	yadi ekaikasya paramāṇoḥ diś bhāga bhedaḥ na syāt āditya udaye katham anyatra chāyā bhavati anyatra ātapaḥ 
SA_T06_vasvvmsu-155	na hi tasyānyaḥ pradeśo 'sti yatrātapo na syāt /	na hi tasya anyaḥ pradeśaḥ sti yatra ātapaḥ na syāt 
SA_T06_vasvvmsu-156	āvaraṇaṃ ca kathaṃ bhavati paramāṇoḥ paramāṇvantareṇa yadi digbhāgabhedo neṣyate /	āvaraṇam ca katham bhavati paramāṇoḥ paramāṇu antareṇa yadi diś bhāga bhedaḥ na iṣyate 
SA_T06_vasvvmsu-157	na hi kaścid api paramāṇoḥ parabhāgo 'sti yatrāgamanād anyenānyasya pratighātaḥ syāt /	na hi kaścid api paramāṇoḥ para bhāgaḥ sti yatra āgamanāt anyena anyasya pratighātaḥ syāt 
SA_T06_vasvvmsu-158	asati ca pratighāte sarveṣāṃ samānadeśatvāt sarvaḥ saṃghātaḥ (Vvs_8)	asati ca pratighāte sarveṣām samāna deśa tvāt sarvaḥ saṃghātaḥ 
SA_T06_vasvvmsu-159	paramāṇumātraḥ syād ity uktaṃ /	paramāṇu mātraḥ syāt iti uktam 
SA_T06_vasvvmsu-160	kim evaṃ neṣyate piṇḍasya te chāyāvṛtī na paramāṇor iti /	kim evam neṣyate piṇḍasya te chāyā āvṛtī na paramāṇoḥ iti 
SA_T06_vasvvmsu-161	kiṃ khalu paramāṇubhyo 'nyaḥ piṇḍa iṣyate yasya te syātāṃ / nety āha /	kim khalu paramāṇubhyaḥ nyaḥ piṇḍaḥ iṣyate yasya te syātām na iti āha 
SA_T06_vasvvmsu-162	anyo na piṇḍaś cen na tasya te // 14 //	anyaḥ na piṇḍaḥ ced na tasya te  /
SA_T06_vasvvmsu-163	yadi nānyaḥ paramāṇubhyaḥ piṇḍa iṣyate na te tasyeti siddhaṃ bhavati /	yadi na anyaḥ paramāṇubhyaḥ piṇḍaḥ iṣyate na te tasya iti siddham bhavati 
SA_T06_vasvvmsu-164	saṃniveśaparikalpa eṣaḥ paramāṇuḥ saṃghāta iti vā //	saṃniveśa parikalpaḥ eṣaḥ paramāṇuḥ saṃghātaḥ iti vā 
SA_T06_vasvvmsu-165	kim anayā cintayā lakṣaṇaṃ /	kim anayā cintayā lakṣaṇam 
SA_T06_vasvvmsu-166	tu rūpādi yadi na pratiṣidhyate /	tu rūpa ādi yadi na pratiṣidhyate 
SA_T06_vasvvmsu-167	kiṃ punas teṣāṃ lakṣaṇaṃ /	kim punar teṣām lakṣaṇam 
SA_T06_vasvvmsu-168	cakṣurādiviṣayatvaṃ nīlāditvaṃ ca /	cakṣuḥ ādi viṣaya tvam nīla ādi tvam ca 
SA_T06_vasvvmsu-169	tad evedaṃ saṃpradhāryate /	tat eva idam saṃpradhāryate 
SA_T06_vasvvmsu-170	yat tac cakṣurādīnāṃ viṣayo nīlapītādikam iṣyate kiṃ tad ekaṃ dravyam atha vā tad anekam iti /	yat tat cakṣuḥ ādīnām viṣayaḥ nīla pīta ādikam iṣyate kim tat ekam dravyam atha vā tat anekam iti 
SA_T06_vasvvmsu-171	kiṃ cātaḥ /	kim ca atas 
SA_T06_vasvvmsu-172	anekatve doṣa uktaṃ /	aneka tve doṣaḥ uktam 
SA_T06_vasvvmsu-173	ekatve na krameṇetir yugapan na grahāgrahau /	eka tve na krameṇa ītiḥ yugapad na graha agrahau 
SA_T06_vasvvmsu-174	vicchinnānekavṛttiś ca sūkṣmānīkṣā ca no bhavet // 15 //	vicchinna aneka vṛttiḥ ca sūkṣma anīkṣā ca no bhavet 
SA_T06_vasvvmsu-175	yadi yāvad vicchinnaṃ nānekaṃ cakṣuṣo viṣayas tad ekaṃ dravyaṃ kalpyate pṛthivyāṃ krameṇetir na syād gamanam ity arthaḥ /	yadi yāvat vicchinnam na anekam cakṣuṣaḥ viṣayaḥ tat ekam dravyam kalpyate pṛthivyām krameṇa ītiḥ na syāt gamanam iti arthaḥ 
SA_T06_vasvvmsu-176	sakṛtpādakṣepeṇa sarvasya gatatvāt /	sakṛt pāda kṣepeṇa sarvasya gata tvāt 
SA_T06_vasvvmsu-177	arvāgbhāgasya ca grahaṇaṃ parabhāgasya cāgrahaṇaṃ yugapan na syāt /	arvāc bhāgasya ca grahaṇam parabhāgasya ca agrahaṇam yugapad na syāt 
SA_T06_vasvvmsu-178	na hi tasyaiva tadānīṃ grahaṇaṃ cāgrahaṇaṃ ca yuktam /	na hi tasya eva tadānīm grahaṇam ca agrahaṇam ca yuktam 
SA_T06_vasvvmsu-179	vicchinnasya cānekasya hastyaśvādikasyaikatra vṛttir na syād yatraiva hy ekaṃ tatraivāparam iti kathaṃ tayor viccheda iṣyate /	vicchinnasya ca anekasya hasti aśva ādikasya ekatra vṛttiḥ na syāt yatra eva hi ekam tatra eva aparam iti katham tayoḥ vicchedaḥ iṣyate 
SA_T06_vasvvmsu-180	kathaṃ vā tad ekaṃ yat prāptaṃ ca tābhyāṃ na ca prāptam antarāle tac chūnyagrahaṇāt /	katham vā tat ekam yat prāptam ca tābhyām na ca prāptam antarāle tat śūnya grahaṇāt 
SA_T06_vasvvmsu-181	sūkṣmāṇāṃ caudakajantūnāṃ sthūlaiḥ samānarūpāṇām anīkṣaṇaṃ na syād /	sūkṣmāṇām ca audaka jantūnām sthūlaiḥ samāna rūpāṇām anīkṣaṇam na syāt 
SA_T06_vasvvmsu-182	yadi lakṣaṇabhedād eva dravyāntaratvaṃ kalpyate nānyathā /	yadi lakṣaṇa bhedāt eva dravya antara tvam kalpyate na anyathā 
SA_T06_vasvvmsu-183	tasmād avaśyaṃ paramāṇuśo bhedaḥ kalpayitavyaḥ /	tasmāt avaśyam paramāṇuśas bhedaḥ kalpayitavyaḥ 
SA_T06_vasvvmsu-184	sa caiko na sidhyati /	sa ca ekaḥ na sidhyati 
SA_T06_vasvvmsu-185	tasyāsiddhau rūpādīnāṃ cakṣurādiviṣayatvam asiddham iti siddhaṃ vijñaptimātraṃ bhavatīti //	tasya asiddhau rūpa ādīnām cakṣuḥ ādi viṣaya tvam asiddham iti siddham vijñaptimātram bhavati iti 
SA_T06_vasvvmsu-186	pramāṇavaśād astitvaṃ nāstitvaṃ vā nirdhāryate sarveṣāṃ ca pramāṇānāṃ pratyakṣaṃ pramāṇaṃ gariṣṭam ity asaty arthe katham iyaṃ buddhir bhavati  #	pramāṇa vaśāt astitvam nāstitvam vā nirdhāryate sarveṣām ca pramāṇānām pratyakṣam pramāṇam gariṣṭam iti asati arthe katham iyam buddhiḥ bhavati 
SA_T06_vasvvmsu-187	pratyakṣam iti /	pratyakṣam iti 
SA_T06_vasvvmsu-188	pratyakṣabuddhiḥ svapnādau yathā	pratyakṣa buddhiḥ svapna ādau yathā 
SA_T06_vasvvmsu-189	vināpy artheneti pūrvam eva jñāpitaṃ	vinā api arthena iti pūrvam eva jñāpitam 
SA_T06_vasvvmsu-190	sā ca yadā tadā /	sā ca yadā tadā 
SA_T06_vasvvmsu-191	na so 'rtho dṛśyate tasya pratyakṣatvaṃ kathaṃ mataṃ // 16 //	na saḥ rthaḥ dṛśyate tasya pratyakṣa tvam katham matam 
SA_T06_vasvvmsu-192	yadā ca sā pratyakṣabuddhir bhavatīdaṃ me pratyakṣam iti tadā na so 'rtho dṛśyate	yadā ca sā pratyakṣa buddhiḥ bhavati idam me pratyakṣam iti tadā na saḥ rthaḥ dṛśyate 
SA_T06_vasvvmsu-193	manovijñānenaiva paricchedāc cakṣurvijñānasya ca tadā niruddhatvād iti kathaṃ tasya	manaḥ vijñānena eva paricchedāt cakṣuḥ vijñānasya ca tadā niruddha tvāt iti katham tasya 
SA_T06_vasvvmsu-194	pratyakṣatvam iṣṭaṃ /	pratyakṣa tvam iṣṭam 
SA_T06_vasvvmsu-195	viśeṣeṇa tu kṣaṇikasya viṣayasya tadānīṃ (Vvs_9)	viśeṣeṇa tu kṣaṇikasya viṣayasya tadānīm 
SA_T06_vasvvmsu-196	niruddham evaṃ tad rūpaṃ rasādikaṃ vā //	niruddham evam tat rūpam rasa ādikam vā 
SA_T06_vasvvmsu-197	nānanubhūtaṃ manovijñānena smaryata ity avaśyam arthānubhavena bhavitavyaṃ tac ca darśanam ity evaṃ tadviṣayasya rūpādeḥ pratyakṣatvaṃ mataṃ	na ananubhūtam manaḥ vijñānena smaryate iti avaśyam artha anubhavena bhavitavyam tat ca darśanam iti evam tad viṣayasya rūpa ādeḥ pratyakṣa tvam matam 
SA_T06_vasvvmsu-198	asiddham idam anubhūtasyārthasya smaraṇaṃ bhavatīti / yasmāt /	asiddham idam anubhūtasya arthasya smaraṇam bhavati iti yasmāt 
SA_T06_vasvvmsu-199	uktaṃ yathā tadābhāsā vijñaptiḥ	uktam yathā tad ābhāsā vijñaptiḥ 
SA_T06_vasvvmsu-200	vināpy arthena yathārthābhāsā cakṣurvijñānādikā vijñaptir utpadyate tathoktaṃ /	vinā api arthena yathā artha ābhāsā cakṣuḥ vijñāna ādikā vijñaptiḥ utpadyate tathā uktam 
SA_T06_vasvvmsu-201	smaraṇaṃ tataḥ /	smaraṇam tatas 
SA_T06_vasvvmsu-202	tato hi vijñapteḥ smṛtisaṃprayuktā tatpratibhāsaiva rūpādivikalpikā manovijñaptir utpadyata iti na smṛtyutpādād arthānubhavaḥ sidhyati /	tatas hi vijñapteḥ smṛti saṃprayuktā tad pratibhāsā eva rūpa ādi vikalpikā manaḥ vijñaptiḥ utpadyate iti na smṛti utpādāt artha anubhavaḥ sidhyati 
SA_T06_vasvvmsu-203	yadi yathā svapne vijñaptir abhūtārthaviṣayā tathā jāgrato 'pi syāt tathaiva tadabhāvaṃ lokaḥ svayam avagacchet /	yadi yathā svapne vijñaptiḥ abhūta artha viṣayā tathā syāt tathā eva tad abhāvam lokaḥ svayam avagacchet 
SA_T06_vasvvmsu-204	na caivaṃ bhavati /	na ca evam bhavati 
SA_T06_vasvvmsu-205	tasmān na svapna ivārthopalabdhiḥ sarvā nirarthikā /	tasmāt na svapne iva artha upalabdhiḥ sarvā nirarthikā 
SA_T06_vasvvmsu-206	idam ajñāpakaṃ / yasmāt /	idam ajñāpakam yasmāt 
SA_T06_vasvvmsu-207	svapnadṛgviṣayābhāvaṃ nāprabuddho 'vigacchati // 17 //	svapna dṛś viṣaya abhāvam na aprabuddhaḥ vigacchati  /
SA_T06_vasvvmsu-208	evaṃ vitathavikalpābhyāsavāsanānidrayā prasupto lokaḥ svapna ivābhūtam arthaṃ paśyan na prabuddhas tadabhāvaṃ yathāvan nāvagacchati /	evam vitatha vikalpa abhyāsa vāsanā nidrayā prasuptaḥ lokaḥ svapne iva abhūtam artham paśyan na prabuddhaḥ tad abhāvam yathāvat na avagacchati 
SA_T06_vasvvmsu-209	yadā tu tatpratipakṣalokottaranirvikalpajñānalābhāt prabuddho bhavati tadā tatpṛṣṭhalabdhaśuddhalaukikajñānasaṃmukhībhāvād viṣayābhāvaṃ yathāvad  #	yadā tu tad pratipakṣa lokottara nirvikalpa jñāna lābhāt prabuddhaḥ bhavati tadā tad pṛṣṭha labdha śuddha laukika jñāna saṃmukhībhāvāt viṣaya abhāvam yathāvat 
SA_T06_vasvvmsu-210	avagacchatīti samānam etat //	avagacchati iti samānam etat 
SA_T06_vasvvmsu-211	yadi svasaṃtānapariṇāmaviśeṣād eva satvānām arthapratibhāsā vijñaptaya utpadyante nārthaviśeṣāt /	yadi sva saṃtāna pariṇāma viśeṣāt eva satvānām artha pratibhāsāḥ vijñaptayaḥ utpadyante na artha viśeṣāt 
SA_T06_vasvvmsu-212	tadā ya eṣa pāpakalyāṇamitrasaṃparkāt sadasaddharmaśravaṇāc ca vijñaptiniyamaḥ sattvānāṃ sa kathaṃ sidhyati asati sadasatsaṃparke taddeśanāyāṃ  #	tadā yaḥ eṣa pāpa kalyāṇa mitra saṃparkāt sat asat dharma śravaṇāt ca vijñapti niyamaḥ sattvānām sa katham sidhyati asati sat asat saṃparke tad deśanāyām 
SA_T06_vasvvmsu-213	ca /	ca 
SA_T06_vasvvmsu-214	anyonyādhipatitvena vijñaptiniyamo mithaḥ /	anyonya adhipati tvena vijñapti niyamaḥ mithas 
SA_T06_vasvvmsu-215	sarveṣāṃ hi sattvānām anyonyavijñaptyādhipatyena mitho vijñapter niyamo bhavati yathāyogaṃ /	sarveṣām hi sattvānām anyonya vijñapti ādhipatyena mithas vijñapteḥ niyamaḥ bhavati yathāyogam 
SA_T06_vasvvmsu-216	mitha iti parasparataḥ /	mithas iti parasparataḥ 
SA_T06_vasvvmsu-217	ataḥ saṃtānāntaravijñaptiviśeṣāt saṃtānāntare vijñaptiviśeṣa utpadyate nārthaviśeṣāt /	atas saṃtāna antara vijñapti viśeṣāt saṃtāna antare vijñapti viśeṣaḥ utpadyate na artha viśeṣāt 
SA_T06_vasvvmsu-218	yadi yathā svapne nirarthikā vijñaptir evaṃ jāgrato 'pi syāt kasmāt kuśalākuśalasamudācāro suptāsuptayos tulyaṃ phalam iṣṭāniṣṭam āyatyāṃ na  #	yadi yathā svapne nirarthikā vijñaptiḥ evam jāgrataḥ pi syāt kasmāt supta asuptayoḥ tulyam phalam iṣṭa aniṣṭam āyatyām na 
SA_T06_vasvvmsu-219	bhavati / yasmāt /	bhavati yasmāt 
SA_T06_vasvvmsu-220	middhenopahataṃ cittaṃ svapne tenāsamaṃ phalaṃ // 18 //	middhena upahatam cittam svapne tena asamam phalam 
SA_T06_vasvvmsu-221	idam atra kāraṇāṃ na tv arthasadbhāvaḥ //	idam atra na tu artha sadbhāvaḥ 
SA_T06_vasvvmsu-222	yadi vijñāptimātram evedaṃ na kasyacit kāyo 'sti na vāk //	yadi vijñāpti mātram eva idam na kasyacid na vāc 
SA_T06_vasvvmsu-223	katham upakramyamāṇānām aurabhrikādibhir urabhrādīnāṃ (Vvs_10)	katham upakramyamāṇānām aurabhrika ādibhiḥ urabhra ādīnām 
SA_T06_vasvvmsu-224	maraṇaṃ bhavti /	maraṇam bhavati 
SA_T06_vasvvmsu-225	atatkṛte vā tanmaraṇe katham aurabhrikādīnāṃ prāṇātipātāvadyena yogo bhavati /	a tad kṛte vā tad maraṇe katham aurabhrika ādīnām prāṇa atipāta avadyena yogaḥ bhavati 
SA_T06_vasvvmsu-226	maraṇam paravijñaptiviśeṣād vikriyā yathā /	maraṇam para vijñapti viśeṣāt vikriyā yathā 
SA_T06_vasvvmsu-227	smṛtilopādikānyeṣāṃ piśācādimanovaśāt // 19 //	smṛti lopa ādikāni eṣām piśāca ādi manaḥ vaśāt 
SA_T06_vasvvmsu-228	yathā hi piśācādimanovaśād anyeṣāṃ smṛtilopasvapnadarśanabhūtagrahāveśavikārā bhavanti /	yathā hi piśāca ādi manaḥ vaśāt anyeṣām smṛti lopa svapna darśana bhūta graha āveśa vikārāḥ bhavanti 
SA_T06_vasvvmsu-229	ṛddhivan manovaśāc ca /	ṛddhi vat manaḥ vaśāt ca 
SA_T06_vasvvmsu-230	yathā sāraṇasyāryamahākātyāyanādhiṣṭhānāt svapnadarśanaṃ /	yathā sāraṇasya ārya mahākātyāyana adhiṣṭhānāt svapna darśanam 
SA_T06_vasvvmsu-231	āraṇyakarṣimanaḥpradoṣāc ca vemacitraparājayaḥ /	āraṇyaka ṛṣi manaḥ pradoṣāt ca vemacitra parājayaḥ 
SA_T06_vasvvmsu-232	tathā paravijñaptiviśeṣādhipatyāt pareṣāṃ jīvitendriyavirodhinī kācid vikriyotpadyate yayā sabhāgasaṃtativicchedākhyaṃ maraṇaṃ bhavatīti veditavyaṃ	tathā para vijñapti viśeṣa ādhipatyāt pareṣām jīvita indriya virodhinī kācid vikriyā utpadyate yayā sa bhāga saṃtati viccheda ākhyam maraṇam bhavati iti veditavyam 
SA_T06_vasvvmsu-233	kathaṃ vā daṇḍakāraṇyaśūnyatvam ṛṣikopataḥ /	katham vā daṇḍaka araṇya śūnyatvam ṛṣi kopataḥ 
SA_T06_vasvvmsu-234	yadi paravijñaptiviśeṣādhipatyāt sattvānāṃ maraṇaṃ neṣyate /	yadi para vijñapti viśeṣa ādhipatyāt sattvānām maraṇam na iṣyate 
SA_T06_vasvvmsu-235	manodaṇḍasya hi mahāsāvadyatvaṃ sādhayatā bhagavatopālir gṛhapatiḥ pṛṣṭaḥ /	manodaṇḍasya hi mahā sāvadya tvam sādhayatā bhagavatā upāliḥ gṛhapatiḥ pṛṣṭaḥ 
SA_T06_vasvvmsu-236	kaccit te gṛhapate śrutaṃ kena tāni daṇḍakāraṇyāni mātaṅgāraṇyāni kaliṅgāraṇyāni śūnyāni medhyībhūtāni /	kaccit te gṛhapate śrutam kena tāni daṇḍaka araṇyāni mātaṅga araṇyāni kaliṅga araṇyāni śūnyāni medhyībhūtāni 
SA_T06_vasvvmsu-237	tenoktaṃ /	tena uktam 
SA_T06_vasvvmsu-238	śrutaṃ me bho gautama ṛṣīṇāṃ manaḥpradoṣeṇeti /	śrutam me bho gautama ṛṣīṇām manaḥ pradoṣeṇa iti 
SA_T06_vasvvmsu-239	manodaṇḍo mahāvadyaḥ kathaṃ vā tena sidhyati // 20 //	manodaṇḍaḥ mahā avadyaḥ katham vā tena sidhyati 
SA_T06_vasvvmsu-240	yady evaṃ kalpyate /	yadi evam kalpyate 
SA_T06_vasvvmsu-241	tadabhiprasannair amānuṣais tadvāsinaḥ sattvā utsāditā na tv ṛṣīṇāṃ manaḥpradoṣān	tad abhiprasannaiḥ amānuṣaiḥ tad vāsinaḥ sattvāḥ utsāditāḥ na tu ṛṣīṇām manaḥ pradoṣān 
SA_T06_vasvvmsu-242	mṛtā ity evaṃ sati kathaṃ tena karmaṇā manodaṇḍaḥ kāyavāgdaṇḍābhyāṃ mahāvadyatamaḥ siddho bhavati /	mṛtāḥ iti evam sati katham tena karmaṇā manaḥ daṇḍaḥ kāya vāgdaṇḍābhyām mahā avadyatamaḥ siddhaḥ bhavati 
SA_T06_vasvvmsu-243	tanmanaḥpradoṣamātreṇa tāvatāṃ sattvānāṃ maraṇāt sidhyati //	tad manaḥ pradoṣa mātreṇa tāvatām sattvānām maraṇāt sidhyati 
SA_T06_vasvvmsu-244	yadi vijñaptimātram evedaṃ paracittavidaḥ kiṃ paracittaṃ jānanty atha na /	yadi vijñaptimātram evā idam para citta vidaḥ kim para cittam jānanti atha na 
SA_T06_vasvvmsu-245	kiṃ cātaḥ /	kim ca atas 
SA_T06_vasvvmsu-246	yadi na jānanti kathaṃ paracittavido bhavanti /	yadi na jānanti katham para citta vidaḥ bhavanti 
SA_T06_vasvvmsu-247	atha jānanti /	atha jānanti 
SA_T06_vasvvmsu-248	paracittavidāṃ jñānam ayathārthaṃ kathaṃ yathā /	para citta vidām jñānam ayathārtham katham yathā 
SA_T06_vasvvmsu-249	svacittajñānaṃ	          
SA_T06_vasvvmsu-250	tad api katham ayathārtha /	tat api katham ayathārtha 
SA_T06_vasvvmsu-251	ajñānād yathā buddhasya gocaraḥ // 21 //	ajñānāt yathā buddhasya gocaraḥ 
SA_T06_vasvvmsu-252	yathā tannirabhilāpyenātmanā buddhānāṃ gocaraḥ /	yathā tat nirabhilāpyena ātmanā buddhānām gocaraḥ 
SA_T06_vasvvmsu-253	tathā tadajñānāt tadubhayaṃ na yathārthaṃ vitathapratibhāsatayā grāhyagrāhakavikalpasyāprahīṇatvāt //	tathā tad ajñānāt tat ubhayam na yathārtham vitatha pratibhāsa tayā grāhya grāhaka vikalpasya aprahīṇa tvāt 
SA_T06_vasvvmsu-254	anantaviniścayaprabhedāgāmbhīryāyāṃ vijñaptimātratāyāṃ /	ananta viniścaya prabheda āgāmbhīryāyām vijñaptimātra tāyām 
SA_T06_vasvvmsu-255	vijñaptimātratāsiddhiḥ svaśaktisadṛśī mayā /	vijñapti mātra tā siddhiḥ sva śakti sadṛśī mayā 
SA_T06_vasvvmsu-256	kṛteyaṃ sarvathā sā tu na cintyā	kṛtā iyam sarvathā sā tu na cintyā 
SA_T06_vasvvmsu-257	sarvaprakārā tu sā mādṛśaiś cintayituṃ na śakyate /	sarva prakārā tu sā mādṛśaiḥ cintayitum na śakyate 
SA_T06_vasvvmsu-258	tarkāviṣayatvāt /	tarka aviṣaya tvāt 
SA_T06_vasvvmsu-259	kasya punaḥ sā sarvathā gocara ity āha /	kasya punar sā sarvathā gocaraḥ iti āha 
SA_T06_vasvvmsu-260	buddhagocaraḥ // 22 //	buddha gocaraḥ 
SA_T06_vasvvmsu-261	buddhānāṃ hi sā bhagavatāṃ sarvaprakāraṃ gocaraḥ sarvākārasarvajñeyajñānāvighātād iti //	buddhānām hi sā bhagavatām sarva prakāram gocaraḥ sarva ākāra sarva jñeya jñāna avighātāt iti 
SA_T06_vasvvmsu-262	viṃśatikā vijñaptimātratāsiddhiḥ /	viṃśatikā vijñaptimātra tā siddhiḥ 
SA_T06_vasvvmsu-263	kṛtir iyam ācāryavasubandhoḥ /	kṛtiḥ iyam ācārya vasubandhoḥ 
