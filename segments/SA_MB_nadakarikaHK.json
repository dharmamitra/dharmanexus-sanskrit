[
  {
    "segmentnr":"SA_MB_nadakarikaHK:0",
    "original":"Muktabodha E-text in UTF-8",
    "analyzed":"muktabodha etext in utf",
    "folio":1
  },
  {
    "segmentnr":"SA_MB_nadakarikaHK:1",
    "original":"###########################################################################MUKTABODHA INDOLOGICAL RESEARCH INSTITUTEwww.muktabodha.org©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.Catalog number : M00007",
    "analyzed":"muktabodha indological research muktabodha indological research institute all rights reserved texts may be viewed only online or downloaded for private studye texts may not under any circumstances be copied republished reproduced distributed or sold either in original or altered form withoutthe express permission of muktabodha indological research institute in writing data entered by the staff of muktabodha under the direction of mark s g dyczkowskicatalog number  \/",
    "folio":1
  },
  {
    "segmentnr":"SA_MB_nadakarikaHK:2",
    "original":"Uniform title: āṣṭaprakaraṇa nādakārikā",
    "analyzed":"uniform title āṣṭaprakaraṇa nādakārikā ",
    "folio":1
  },
  {
    "segmentnr":"SA_MB_nadakarikaHK:3",
    "original":"Main title: āṣṭaprakaraṇam nādakārikā",
    "analyzed":"main title āṣṭaprakaraṇam nādakārikā ",
    "folio":1
  },
  {
    "segmentnr":"SA_MB_nadakarikaHK:4",
    "original":"Secondary title: ratnatraya bhogakārikā nādakārikā mokṣakārikā paramokṣanirasakārikāḥ",
    "analyzed":"bhoga kārikā nāda kārikā mokṣa kārikā para mokṣa nirasa kārikāḥ ",
    "folio":1
  },
  {
    "segmentnr":"SA_MB_nadakarikaHK:5",
    "original":"Author : rāmakaṇṭha",
    "analyzed":"authoḥ rāmakaṇṭha ",
    "folio":1
  },
  {
    "segmentnr":"SA_MB_nadakarikaHK:6",
    "original":"Commentator : aghoraśiva",
    "analyzed":"aghora śiva ",
    "folio":1
  },
  {
    "segmentnr":"SA_MB_nadakarikaHK:7",
    "original":"Editor : kṛṣṇa śāstrī",
    "analyzed":"e ditoḥ kṛṣṇa śāstrī ",
    "folio":1
  },
  {
    "segmentnr":"SA_MB_nadakarikaHK:8",
    "original":"Description: E-text of the nādakārikā from the ratnatraya bhogakārikā nādakārikā mokṣakārikā paramokṣanirasakārikāḥ in the devakottai series.",
    "analyzed":"description etext of the nādakārikā from the ratnatraya bhogakārikā nādakārikā mokṣakārikā para mokṣa nirasakārikāḥ in the devakottai series ",
    "folio":1
  },
  {
    "segmentnr":"SA_MB_nadakarikaHK:9",
    "original":"Notes: Data-entered by the staff of Muktabodha under the supervision of Mark Dyczkowski.    Revision 0: December 12, 2007 .",
    "analyzed":"notes data entered by the staff muktabodha under the supervision of mark dyczkowski ",
    "folio":1
  },
  {
    "segmentnr":"SA_MB_nadakarikaHK:10",
    "original":"Publisher : śivāgama siddhānta paripalana saṅgham",
    "analyzed":"publisher śiva āgama siddhānta paripalana saṅgham ",
    "folio":2
  },
  {
    "segmentnr":"SA_MB_nadakarikaHK:11",
    "original":"Publication year : 1925",
    "analyzed":"publication year ",
    "folio":2
  },
  {
    "segmentnr":"SA_MB_nadakarikaHK:12",
    "original":"Publication city : devakottai",
    "analyzed":"publication citi ",
    "folio":2
  },
  {
    "segmentnr":"SA_MB_nadakarikaHK:13",
    "original":"Publication country : India",
    "analyzed":"publication country india ",
    "folio":2
  },
  {
    "segmentnr":"SA_MB_nadakarikaHK:14",
    "original":"nādakārikā",
    "analyzed":"      ",
    "folio":2
  },
  {
    "segmentnr":"SA_MB_nadakarikaHK:15",
    "original":"bhaṭṭa-rāmakaṇṭha-praṇītā",
    "analyzed":"          ",
    "folio":2
  },
  {
    "segmentnr":"SA_MB_nadakarikaHK:16",
    "original":"aghoraśivācāryakṛtavyākhyāsahitā",
    "analyzed":"aghoraśivācārya kṛta vyākhyā sahitā ",
    "folio":2
  },
  {
    "segmentnr":"SA_MB_nadakarikaHK:17",
    "original":"buddhyasmitāmanobhyo vidyāto rāgataḥ kalāyāśca |",
    "analyzed":"buddhi asmitā manobhyaḥ vidyātaḥ rāgataḥ kalāyāḥ ca ",
    "folio":2
  },
  {
    "segmentnr":"SA_MB_nadakarikaHK:18",
    "original":"māyāpuṃśaktibhyo nādo'nyo dṛśyate dhvanibhyo'pi || 1 ||",
    "analyzed":"māyā puṃśaktibhyaḥ nādaḥ anyaḥ dṛśyate dhvanibhyaḥ api ",
    "folio":2
  },
  {
    "segmentnr":"SA_MB_nadakarikaHK:19",
    "original":"nādātītaṃ śivaṃ natvā nādajñānaprasiddhaye |",
    "analyzed":"nādātītam śivam natvā nāda jñāna prasiddhaye ",
    "folio":2
  },
  {
    "segmentnr":"SA_MB_nadakarikaHK:20",
    "original":"śrīrāmakaṇṭharacitāṃ vyākhyāsye nādakārikām ||",
    "analyzed":"śrī rāmakaṇṭha racitām vyākhyāsye nāda kārikām ",
    "folio":3
  },
  {
    "segmentnr":"SA_MB_nadakarikaHK:21",
    "original":"asmitā ahaṅkāraḥ | tataśca buddhyādīnāṃ māyāntānāṃ  tattvānāṃ",
    "analyzed":"asmitā ahaṅkāraḥ tatas ca buddhi ādīnām māyā antānām tattvānām ",
    "folio":3
  },
  {
    "segmentnr":"SA_MB_nadakarikaHK:22",
    "original":"svakāryaireva siddheḥ kāryāntarahetutve ca pramāṇābhāvāt puruṣasya",
    "analyzed":"sva kāryaiḥ eva siddheḥ kārya antara hetu tve ca pramāṇa abhāvāt puruṣasya ",
    "folio":3
  },
  {
    "segmentnr":"SA_MB_nadakarikaHK:23",
    "original":"tacchakteścāvikāritvena vāksamavāyāyogād dhvanīnāṃ ca sthūlānāmutpattyapavargayogitvena",
    "analyzed":"tad śakteḥ ca avikāri tvena vāc samavāya ayogāt dhvanīnām ca sthūlānām utpatti apavarga yogi tvena ",
    "folio":3
  },
  {
    "segmentnr":"SA_MB_nadakarikaHK:24",
    "original":"kāraṇāntarāpekṣitvād apiśabdena tadudbhūtānāṃ varṇānāṃ ca",
    "analyzed":"kāraṇa antara apekṣi tvāt apiśabdena tad udbhūtānām varṇānām ca ",
    "folio":3
  },
  {
    "segmentnr":"SA_MB_nadakarikaHK:25",
    "original":"kramabhāvitvenābhidhāyakatvānupapattestatkāraṇatvena nādo dṛśyate, pramāṇena niścīyata",
    "analyzed":"krama bhāvi tvena abhidhāyaka tva anupapatteḥ tad kāraṇa tvena nādaḥ dṛśyate pramāṇena niścīyata ",
    "folio":3
  },
  {
    "segmentnr":"SA_MB_nadakarikaHK:26",
    "original":"ityarthaḥ || 1 ||",
    "analyzed":"iti arthaḥ ",
    "folio":3
  },
  {
    "segmentnr":"SA_MB_nadakarikaHK:27",
    "original":"tathā hi-",
    "analyzed":"tathā hi ",
    "folio":3
  },
  {
    "segmentnr":"SA_MB_nadakarikaHK:28",
    "original":"śrotragrāhyā varṇā uccaritadhvaṃsinaḥ kramasthitayaḥ |",
    "analyzed":"śrotra grāhyāḥ varṇāḥ uccarita dhvaṃsinaḥ krama sthitayaḥ ",
    "folio":3
  },
  {
    "segmentnr":"SA_MB_nadakarikaHK:29",
    "original":"aparasparopakārādaviśiṣṭā nārthavācakā yuktāḥ || 2 ||",
    "analyzed":"aparaspara upakārāt aviśiṣṭāḥ na artha vācakāḥ yuktāḥ ",
    "folio":3
  },
  {
    "segmentnr":"SA_MB_nadakarikaHK:30",
    "original":"nanu padānyeva tāvatprakṛtipratyayavibhāgenārthapratītikāraṇāni bhavantu, vākyame(va)",
    "analyzed":"nanu padāni eva tāvat prakṛti pratyaya vibhāgena artha pratīti kāraṇāni bhavantu vākyam eva ",
    "folio":4
  },
  {
    "segmentnr":"SA_MB_nadakarikaHK:31",
    "original":"vā viśiṣṭakriyākārākānvayaṃ (rakānvitaṃ) taddhetutvenāstu, ata āha-",
    "analyzed":"vā viśiṣṭa kriyākāra aka anvayam raka anvitam tat hetutvena astu atas āha ",
    "folio":4
  },
  {
    "segmentnr":"SA_MB_nadakarikaHK:32",
    "original":"na ca varṇavyatiriktaṃ  padamanyacchrūyate'tha vākyaṃ vā |",
    "analyzed":"na ca varṇa vyatiriktam padam anyat śrūyate atha vākyam vā ",
    "folio":4
  },
  {
    "segmentnr":"SA_MB_nadakarikaHK:33",
    "original":"padavākyaikadeśabhūtānāṃ varṇānāṃ kṣaṇavidhvaṃsitvena",
    "analyzed":"pada vākya eka deśa bhūtānām varṇānām kṣaṇa vidhvaṃsi tvena ",
    "folio":4
  },
  {
    "segmentnr":"SA_MB_nadakarikaHK:34",
    "original":"parasparopakārakatvābhāvasyoktatvāt, tadvyatiriktayośca padavākyayorbhedenādarśanānna",
    "analyzed":"paraspara upakāraka tva abhāvasya ukta tvāt tad vyatiriktayoḥ ca pada vākyayoḥ bhedena adarśanāt na ",
    "folio":4
  },
  {
    "segmentnr":"SA_MB_nadakarikaHK:35",
    "original":"tayorapyabhidhāyakatvamiti pratyakṣanirākṛtatvenānumānenāpi na tayoḥ sadbhāva ityāha ",
    "analyzed":"tayoḥ api abhidhāyaka tvam iti pratyakṣa nirākṛta tvena anumānena api na tayoḥ sadbhāvaḥ iti āha ",
    "folio":4
  },
  {
    "segmentnr":"SA_MB_nadakarikaHK:36",
    "original":"yaccākṣamiti niṣiddhaṃ tatsaditi niṣidhyate'nyato jñātum |",
    "analyzed":"yat ca akṣam iti niṣiddham tat sat iti niṣidhyate anyatas jñātum ",
    "folio":4
  },
  {
    "segmentnr":"SA_MB_nadakarikaHK:37",
    "original":"etadevāśaṅkāpūrvakaṃ prapañcayati-",
    "analyzed":"etat eva āśaṅkā pūrvakam prapañcayati ",
    "folio":4
  },
  {
    "segmentnr":"SA_MB_nadakarikaHK:38",
    "original":"gauriti nāmādipadaṃ śrotragrāhyaṃ sadasti cennaivam |",
    "analyzed":"gauḥ iti nāma ādi padam śrotra grāhyam sat asti ced na evam ",
    "folio":4
  },
  {
    "segmentnr":"SA_MB_nadakarikaHK:39",
    "original":"na gakāraukāravisarjanīyabāhyaṃ yato'nyadatrāsti || 4 ||",
    "analyzed":"na gakāra aukāra visarjanīya bāhyam yatas anyat atra asti ",
    "folio":4
  },
  {
    "segmentnr":"SA_MB_nadakarikaHK:40",
    "original":"nāmādītyādigrahaṇād raktetyādiviśeṣaṇapadam, gacchatītyādikriyāpadaṃ ca gṛhyate ||",
    "analyzed":"nāma ādi ityādi grahaṇāt raktā ityādi viśeṣaṇa padam gacchati ityādi kriyā padam ca gṛhyate ",
    "folio":5
  },
  {
    "segmentnr":"SA_MB_nadakarikaHK:41",
    "original":"tataśca-",
    "analyzed":"tatas ca ",
    "folio":5
  },
  {
    "segmentnr":"SA_MB_nadakarikaHK:42",
    "original":"teṣāṃ yugapadabhāvāt paropalambhe na pūrvayorbhāvaḥ |",
    "analyzed":"teṣām yugapad abhāvāt para upalambhe na pūrvayoḥ bhāvaḥ ",
    "folio":5
  },
  {
    "segmentnr":"SA_MB_nadakarikaHK:43",
    "original":"prāptādvisarjanīyāt khurakambalalakṣaṇā na cidvyaktiḥ || 5 ||",
    "analyzed":"prāptāt visarjanīyāt khura kambala lakṣaṇā na cit vyaktiḥ ",
    "folio":5
  },
  {
    "segmentnr":"SA_MB_nadakarikaHK:44",
    "original":"cidvyaktirarthasaṃvidudayaḥ | kevalād visarjanīyāt sāsnādipratipattau aśvaḥ, puruṣaḥ",
    "analyzed":"cit vyaktiḥ artha saṃvid udayaḥ kevalāt visarjanīyāt sāsnā ādi pratipattau aśvaḥ puruṣaḥ ",
    "folio":5
  },
  {
    "segmentnr":"SA_MB_nadakarikaHK:45",
    "original":"ityādāvapi syāditi bhāvaḥ || 5 ||",
    "analyzed":"ityādau api syāt iti bhāvaḥ ",
    "folio":5
  },
  {
    "segmentnr":"SA_MB_nadakarikaHK:46",
    "original":"nanvastu kevalād visarjanīyānnārthabuddhiḥ, pūrvavarṇajanitasaṃskārayuktāttu",
    "analyzed":"nanu astu kevalāt visarjanīyāt na artha buddhiḥ pūrva varṇa janita saṃskāra yuktāt tu ",
    "folio":5
  },
  {
    "segmentnr":"SA_MB_nadakarikaHK:47",
    "original":"bhavedeva, yato varṇānāṃ kṣaṇavidhvaṃse'pi na tatsaṃskāranāśaḥ, kālāntare",
    "analyzed":"bhavet eva yatas varṇānām kṣaṇa vidhvaṃse api na tad saṃskāra nāśaḥ kāla antare ",
    "folio":5
  },
  {
    "segmentnr":"SA_MB_nadakarikaHK:48",
    "original":"smṛtidarśanādityāśaṅkate-",
    "analyzed":"smṛti darśanāt iti āśaṅkate ",
    "folio":5
  },
  {
    "segmentnr":"SA_MB_nadakarikaHK:49",
    "original":"atha ced visarjanīyāt pūrvākṣarajātasaṃskṛtisahāyāt |",
    "analyzed":"atha ced visarjanīyāt pūrva akṣara jāta saṃskṛti sahāyāt ",
    "folio":5
  },
  {
    "segmentnr":"SA_MB_nadakarikaHK:50",
    "original":"iṣṭaiva vācyabuddhiraviśiṣṭād yā na saṃbhavati || 6 ||",
    "analyzed":"iṣṭā eva vācya buddhiḥ aviśiṣṭāt yā na saṃbhavati ",
    "folio":6
  },
  {
    "segmentnr":"SA_MB_nadakarikaHK:51",
    "original":"pariharati-",
    "analyzed":"pariharati ",
    "folio":6
  },
  {
    "segmentnr":"SA_MB_nadakarikaHK:52",
    "original":"naitat saṃskārā api yairbuddhau pūrvamāhitāsteṣu |",
    "analyzed":"na etat saṃskārāḥ api yaiḥ buddhau pūrvam āhitāḥ teṣu ",
    "folio":6
  },
  {
    "segmentnr":"SA_MB_nadakarikaHK:53",
    "original":"vijñānahetavaḥ syurna tato'rthe dhīḥ prakalpyate yena || 7 ||",
    "analyzed":"vijñāna hetavaḥ syuḥ na tatas arthe dhīḥ prakalpyate yena ",
    "folio":6
  },
  {
    "segmentnr":"SA_MB_nadakarikaHK:54",
    "original":"saṃskārā hi yaireva pūrvānubhūtairarthairbuddhāvāropitāḥ, teṣveva ghaṭādiṣu",
    "analyzed":"saṃskārāḥ hi yaiḥ eva pūrva anubhūtaiḥ arthaiḥ buddhau āropitāḥ teṣu eva ghaṭa ādiṣu ",
    "folio":6
  },
  {
    "segmentnr":"SA_MB_nadakarikaHK:55",
    "original":"smṛtihetavo dṛṣṭāḥ, nānanubhūteṣu ghaṭādiṣu |  tato'trāpi yairvarṇaiste",
    "analyzed":"smṛti hetavaḥ dṛṣṭāḥ na ananubhūteṣu ghaṭa ādiṣu tatas atra api yaiḥ varṇaiḥ te ",
    "folio":6
  },
  {
    "segmentnr":"SA_MB_nadakarikaHK:56",
    "original":"buddhāvāhitāsteṣveva jñānahetavo yuktāḥ, nārtha iti padasya vākyasya vā",
    "analyzed":"buddhau āhitāḥ teṣu eva jñāna hetavaḥ yuktāḥ na arthaḥ iti padasya vākyasya vā ",
    "folio":6
  },
  {
    "segmentnr":"SA_MB_nadakarikaHK:57",
    "original":"nārthapratipādakatvaṃ saṃbhavati | yadāhuḥ  saṃskārāḥ khalu",
    "analyzed":"na artha pratipādaka tvam saṃbhavati yat āhuḥ saṃskārāḥ khalu ",
    "folio":6
  },
  {
    "segmentnr":"SA_MB_nadakarikaHK:58",
    "original":"yadvasturūpaprakhyāprabhāvitāḥ | vijñānahetavastatra tato'rthe dhīrna kalpyate ||  iti |",
    "analyzed":"yad vastu rūpa prakhyā prabhāvitāḥ vijñāna hetavaḥ tatra tatas arthe dhīḥ na kalpyate iti ",
    "folio":6
  },
  {
    "segmentnr":"SA_MB_nadakarikaHK:59",
    "original":"smaryamāṇānubhūyamānavarṇasamūhātmakaṃ padamabhidhāyakamiti cet, tanna,",
    "analyzed":"smaryamāṇa anubhūyamāna varṇa samūha ātmakam padam abhidhāyakam iti ced tat na ",
    "folio":6
  },
  {
    "segmentnr":"SA_MB_nadakarikaHK:60",
    "original":"smaryamāṇānāṃ pradīpānāmarthaprakāśakatvādarśanāt |",
    "analyzed":"smaryamāṇānām pradīpānām artha prakāśaka tva adarśanāt ",
    "folio":7
  },
  {
    "segmentnr":"SA_MB_nadakarikaHK:61",
    "original":"nanūktavadvarṇānāmarthapratipādakatvāsaṃbhavāt tadanyathānupapattyā",
    "analyzed":"nanu ukta vat varṇānām artha pratipādaka tva asaṃbhavāt tad anyathā anupapattyā ",
    "folio":7
  },
  {
    "segmentnr":"SA_MB_nadakarikaHK:62",
    "original":"tadabhivyaṅgyo'nya evāvinirbhakto māyūrāṇḍarasavadanekavarṇāvabhāsakaḥkrama eva",
    "analyzed":"tad abhivyaṅgyaḥ anyaḥ eva a vinirbhaktaḥ māyūra aṇḍa rasa vat aneka varṇa avabhāsakaḥ kramaḥ eva ",
    "folio":7
  },
  {
    "segmentnr":"SA_MB_nadakarikaHK:63",
    "original":"padātmā padavyatiriktaśca vākyasvabhāvaḥ samastasya jagato yugapatkrameṇa",
    "analyzed":"pada ātmā pada vyatiriktaḥ ca vākya svabhāvaḥ samastasya jagataḥ yugapad krameṇa ",
    "folio":7
  },
  {
    "segmentnr":"SA_MB_nadakarikaHK:64",
    "original":"vā'rthapratītihetutvād vyāpako nityaśca sphoṭo'bhyupagantavyaḥ, yataḥ sa eva",
    "analyzed":"vā artha pratīti hetu tvāt vyāpakaḥ nityaḥ ca sphoṭaḥ abhyupagantavyaḥ yatas saḥ eva ",
    "folio":7
  },
  {
    "segmentnr":"SA_MB_nadakarikaHK:65",
    "original":"vyavahartṝṇāmarthaṃ sphuṭayatīti vaiyākaraṇāḥ | tadetannopapadyate, tathāhi  tatra",
    "analyzed":"vyavahartṝṇām artham sphuṭayati iti vaiyākaraṇāḥ tat etat na upapadyate tathā hi tatra ",
    "folio":7
  },
  {
    "segmentnr":"SA_MB_nadakarikaHK:66",
    "original":"yattāvaduktaṃ varṇavyatiriktaḥ sphoṭa iti,  tadayuktam, na varṇavyatirekeṇa tasya sphoṭasya",
    "analyzed":"yat tāvat uktam varṇa vyatiriktaḥ sphoṭaḥ iti tat ayuktam na varṇa vyatirekeṇa tasya sphoṭasya ",
    "folio":7
  },
  {
    "segmentnr":"SA_MB_nadakarikaHK:67",
    "original":"tadgrāhakayormadhye sthitirupapadyate | yataḥ sa hi varṇebhyo bhinno vā syādabhinno vā ? na",
    "analyzed":"tad grāhakayoḥ madhye sthitiḥ upapadyate yatas sa hi varṇebhyaḥ bhinnaḥ vā syāt abhinnaḥ vā na ",
    "folio":7
  },
  {
    "segmentnr":"SA_MB_nadakarikaHK:68",
    "original":"tāvadbhinnaḥ, varṇavyatirekeṇa tasyopalabdhilakṣaṇaprāptasyānupalabdheḥ, śaśaviṣāṇāderiva |",
    "analyzed":"tāvat bhinnaḥ varṇa vyatirekeṇa tasya upalabdhi lakṣaṇa prāptasya anupalabdheḥ śaśaviṣāṇa ādeḥ iva ",
    "folio":7
  },
  {
    "segmentnr":"SA_MB_nadakarikaHK:69",
    "original":"na cānumānāt sthitirupapadyate, tasya pratyakṣanirākṛtatvāt | na copalabdhiprāptatvaṃ",
    "analyzed":"na ca anumānāt sthitiḥ upapadyate tasya pratyakṣa nirākṛta tvāt na ca upalabdhi prāpta tvam ",
    "folio":7
  },
  {
    "segmentnr":"SA_MB_nadakarikaHK:70",
    "original":"tasyāsiddhamiti vaktavyam, jñāpakatvāt | kārako hīndriyādiḥ śaktyaivājñāto'pi kāryaṃ",
    "analyzed":"tasya asiddham iti vaktavyam jñāpaka tvāt kārakaḥ hi indriya ādiḥ śaktyā eva ajñātaḥ api kāryam ",
    "folio":8
  },
  {
    "segmentnr":"SA_MB_nadakarikaHK:71",
    "original":"jānāti karoti, saṃskāravadbījādivacca | jñāpakasyākṣinikocāderiva",
    "analyzed":"jānāti karoti saṃskāra vat bīja ādi vat ca jñāpakasya akṣi nikoca ādeḥ iva ",
    "folio":8
  },
  {
    "segmentnr":"SA_MB_nadakarikaHK:72",
    "original":"jñāpakatvasyāsaṃbhavānnānumānādanavasthā | nājñāpakaśca sphoṭo'bhyupagantavyaḥ,",
    "analyzed":"jñāpaka tvasya asaṃbhavāt na anumānāt anavasthā na ajñāpakaḥ ca sphoṭaḥ abhyupagantavyaḥ ",
    "folio":8
  },
  {
    "segmentnr":"SA_MB_nadakarikaHK:73",
    "original":"akṣinikocādivadagrataḥ saṃbandhasyājñāpakatvāditi kathamasāvindriyādivadanupalabhyo",
    "analyzed":"akṣi nikoca ādi vat agratas saṃbandhasya ajñāpaka tvāt iti katham asau indriya ādi vat anupalabhyaḥ ",
    "folio":8
  },
  {
    "segmentnr":"SA_MB_nadakarikaHK:74",
    "original":"vikalpayituṃ śakyate | yadā'bhinnaḥ, tadā varṇa eva sphoṭaḥ, na tu tebhyo bhedenāvasthita iti",
    "analyzed":"vikalpayitum śakyate yadā abhinnaḥ tadā varṇaḥ eva sphoṭaḥ na tu tebhyaḥ bhedena avasthitaḥ iti ",
    "folio":8
  },
  {
    "segmentnr":"SA_MB_nadakarikaHK:75",
    "original":"hastaḥ kara itivat sphoṭo varṇa iti samā śrutiḥ, ekārthābhidhānāt | tato na",
    "analyzed":"hastaḥ karaḥ iti vat sphoṭaḥ varṇaḥ iti samā śrutiḥ eka artha abhidhānāt tatas na ",
    "folio":8
  },
  {
    "segmentnr":"SA_MB_nadakarikaHK:76",
    "original":"tadbhedādatrārthabhedaḥ | tena cārthabuddhirupapadyate | yadapyuktaṃ varṇavyaṅgya iti,",
    "analyzed":"tad bhedāt atra artha bhedaḥ tena ca artha buddhiḥ upapadyate yat api uktam varṇa vyaṅgyaḥ iti ",
    "folio":8
  },
  {
    "segmentnr":"SA_MB_nadakarikaHK:77",
    "original":"tadapyayuktam, sphoṭo",
    "analyzed":"tat api ayuktam sphoṭo ",
    "folio":8
  },
  {
    "segmentnr":"SA_MB_nadakarikaHK:78",
    "original":"hi bahubhirvarṇairabhivyakto'rthapratītihetuḥ, syāt, ekaikena vā ? yadi",
    "analyzed":"hi bahubhiḥ varṇaiḥ abhivyaktaḥ artha pratīti hetuḥ syāt ekaikena vā yadi ",
    "folio":8
  },
  {
    "segmentnr":"SA_MB_nadakarikaHK:79",
    "original":"bahubhirabhivyaṅgyaḥ, tadā teṣāmuccaritadhvaṃsitvena visarjanīyakāle gakāraukārābhāvānna",
    "analyzed":"bahubhiḥ abhivyaṅgyaḥ tadā teṣām uccarita dhvaṃsi tvena visarjanīya kāle gakāra okāra abhāvāt na ",
    "folio":8
  },
  {
    "segmentnr":"SA_MB_nadakarikaHK:80",
    "original":"visarjanīyamātrāt tadabhivyaktiriti pūrvokto doṣaḥ | atha pūrvasaṃskārasahito'ntyo",
    "analyzed":"visarjanīya mātrāt tad abhivyaktiḥ iti pūrva uktaḥ doṣaḥ atha pūrva saṃskāra sahitaḥ antyaḥ ",
    "folio":9
  },
  {
    "segmentnr":"SA_MB_nadakarikaHK:81",
    "original":"varṇastadvyañjaka iṣyate, tatrāpi sa eva doṣa iti kena hetunā'tyantāprasiddhaḥ sphoṭaḥ",
    "analyzed":"varṇaḥ tad vyañjakaḥ iṣyate tatra api saḥ eva doṣaḥ iti kena hetunā atyanta aprasiddhaḥ sphoṭaḥ ",
    "folio":9
  },
  {
    "segmentnr":"SA_MB_nadakarikaHK:82",
    "original":"kalpyate | atha dvitīyaḥ, gakārādinā gogavayagaganādisphoṭānāṃ bahūnāmabhivyaktito",
    "analyzed":"kalpyate atha dvitīyaḥ gakāra ādinā go gavaya gagana ādi sphoṭānām bahūnām abhivyaktitaḥ ",
    "folio":9
  },
  {
    "segmentnr":"SA_MB_nadakarikaHK:83",
    "original":"viśeṣābhāvādanekārthapratipattiprasaṅgaḥ | kiñca, vibhutve",
    "analyzed":"viśeṣa abhāvāt aneka artha pratipatti prasaṅgaḥ kiñca vibhu tve ",
    "folio":9
  },
  {
    "segmentnr":"SA_MB_nadakarikaHK:84",
    "original":"cāsyaikapuruṣoccāritairvarṇairabhivyaktimattve sati viśeṣābhāvād deśāntare'pi",
    "analyzed":"ca asya eka puruṣa uccāritaiḥ varṇaiḥ abhivyaktimat tve sati viśeṣa abhāvāt deśa antare api ",
    "folio":9
  },
  {
    "segmentnr":"SA_MB_nadakarikaHK:85",
    "original":"pramātṛṇāmarthapratipattiḥ syāt, tathā kālāntare'pi nityatvenādheyāviśeṣatvāt | na ca",
    "analyzed":"pramātṛṇām artha pratipattiḥ syāt tathā kāla antare api nitya tvena ādheya aviśeṣa tvāt na ca ",
    "folio":9
  },
  {
    "segmentnr":"SA_MB_nadakarikaHK:86",
    "original":"tathāpyucyate | tato na vibhūrnityo vā kaścidarthapratipādako yuktaḥ, nitarāmeva sphoṭa iti || 7",
    "analyzed":"tathā api ucyate tatas na vibhūḥ nityaḥ vā kaścid artha pratipādakaḥ yuktaḥ nitarām eva sphoṭaḥ iti ",
    "folio":9
  },
  {
    "segmentnr":"SA_MB_nadakarikaHK:87",
    "original":"prakārāntareṇa parābhiprāyamāha-",
    "analyzed":"prakāra antareṇa para abhiprāyam āha ",
    "folio":9
  },
  {
    "segmentnr":"SA_MB_nadakarikaHK:88",
    "original":"tadbuddhyadhirohapadaṃ kramavṛttasya krameṇa vijñānam |",
    "analyzed":"tad buddhi adhiroha padam krama vṛttasya krameṇa vijñānam ",
    "folio":9
  },
  {
    "segmentnr":"SA_MB_nadakarikaHK:89",
    "original":"vācakamiṣṭamaduṣṭaṃ hetuścet sthūlaśabdajātasya || 8 ||",
    "analyzed":"vācakam iṣṭam aduṣṭam hetuḥ ced sthūla śabda jātasya ",
    "folio":9
  },
  {
    "segmentnr":"SA_MB_nadakarikaHK:90",
    "original":"vyaktaṃ hi tāvat khurakambalādilakṣaṇamarthaṃ buddhyā'dhyavasya tadanuguṇaṃ",
    "analyzed":"vyaktam hi tāvat khura kambala ādi lakṣaṇam artham buddhyā adhyavasya tad anuguṇam ",
    "folio":10
  },
  {
    "segmentnr":"SA_MB_nadakarikaHK:91",
    "original":"gaurityādipadaṃ cintayaivānusandhāya tataḥ sthūlaśabdaṃ prayuṅkte | tataśca",
    "analyzed":"gauḥ ityādi padam cintayā eva anusandhāya tatas sthūla śabdam prayuṅkte tatas ca ",
    "folio":10
  },
  {
    "segmentnr":"SA_MB_nadakarikaHK:92",
    "original":"buddhyadirohitapadabuddhyādhirūḍhagavādipadasahakṛtaṃ vivakṣitatattadgogavayādyarthakrameṇa",
    "analyzed":"buddhi adi rohita pada buddhyā adhirūḍha go ādi pada sahakṛtam vivakṣita tad tad go gavaya ādi artha krameṇa ",
    "folio":10
  },
  {
    "segmentnr":"SA_MB_nadakarikaHK:93",
    "original":"tattadarthākāramutpadyamānaṃ tattatsthūlaśabdoccāraṇakāraṇaṃ tattadbuddhivṛttyātmakameva",
    "analyzed":"tat tat artha ākāram utpadyamānam tat tat sthūla śabda uccāraṇa kāraṇam tat tat buddhi vṛtti ātmakam eva ",
    "folio":10
  },
  {
    "segmentnr":"SA_MB_nadakarikaHK:94",
    "original":"vijñānaṃ krameṇa vāsya gavāderarthasyāduṣṭamabhidhāyakamiṣyatāmiti || 8 ||",
    "analyzed":"vijñānam krameṇa vā asya gavādeḥ arthasya aduṣṭam abhidhāyakam iṣyatām iti ",
    "folio":10
  },
  {
    "segmentnr":"SA_MB_nadakarikaHK:95",
    "original":"etadapi nirākaroti-",
    "analyzed":"etat api nirākaroti ",
    "folio":10
  },
  {
    "segmentnr":"SA_MB_nadakarikaHK:96",
    "original":"astvitthaṃ vācakatā vācyebhyo naiva bhidyate yena |",
    "analyzed":"astu ittham vācaka tā vācyebhyaḥ nā eva bhidyate yena ",
    "folio":10
  },
  {
    "segmentnr":"SA_MB_nadakarikaHK:97",
    "original":"tadvastu niravaśeṣamaviśeṣeṇaiva buddhyupārohi || 9 ||",
    "analyzed":"tat vastu niravaśeṣam aviśeṣeṇa eva buddhi upārohi ",
    "folio":10
  },
  {
    "segmentnr":"SA_MB_nadakarikaHK:98",
    "original":"itthaṃ parāmarśajñānasyāntarasya vācakatā'stu | evaṃ sati vācyavācakayorabhedaḥ",
    "analyzed":"ittham parāmarśa jñānasya antarasya vācaka tā astu evam sati vācya vācakayoḥ abhedaḥ ",
    "folio":10
  },
  {
    "segmentnr":"SA_MB_nadakarikaHK:99",
    "original":"| ubhayorapi sāsnādirūpatvenaikakāraṇatvāt tatsāsnādirūpaṃ vastu niravaśeṣaṃ",
    "analyzed":"ubhayoḥ api sāsnā ādi rūpa tvena eka kāraṇa tvāt tat sāsnā ādi rūpam vastu niravaśeṣam ",
    "folio":10
  },
  {
    "segmentnr":"SA_MB_nadakarikaHK:100",
    "original":"bāhyākāraviśeṣeṇa buddhyupārūḍhaṃ yataḥ || 9 ||",
    "analyzed":"bāhya ākāra viśeṣeṇa buddhi upārūḍham yatas ",
    "folio":11
  },
  {
    "segmentnr":"SA_MB_nadakarikaHK:101",
    "original":"atra bhedamāśaṅkate-",
    "analyzed":"atra bhedam āśaṅkate ",
    "folio":11
  },
  {
    "segmentnr":"SA_MB_nadakarikaHK:102",
    "original":"vācakataiva viśeṣo vācyāccet tadvimarśarūpatvāt |",
    "analyzed":"vācaka tā eva viśeṣaḥ vācyāt ced tad vimarśa rūpa tvāt ",
    "folio":11
  },
  {
    "segmentnr":"SA_MB_nadakarikaHK:103",
    "original":"asya vimṛśyā vācyā bhedābhedairidaṃ ca sat kintu || 10 ||",
    "analyzed":"asya vimṛśyāḥ vācyāḥ bheda abhedaiḥ idam ca sat kintu ",
    "folio":11
  },
  {
    "segmentnr":"SA_MB_nadakarikaHK:104",
    "original":"ayamevāsya buddhyākārasya vācakasya vācyādvāhyākārād-viśeṣo",
    "analyzed":"ayam eva asya buddhi ākārasya vācakasya vācyāt vāhya ākārāt viśeṣaḥ ",
    "folio":11
  },
  {
    "segmentnr":"SA_MB_nadakarikaHK:105",
    "original":"yadvāhyākāraparāmarśarūpatvādvācakatvam | tataśca vācakaiḥ",
    "analyzed":"yat vāhya ākāra parāmarśa rūpa tvāt vācaka tvam tatas ca vācakaiḥ ",
    "folio":11
  },
  {
    "segmentnr":"SA_MB_nadakarikaHK:106",
    "original":"parāmarśajñānabhedairgavādilakṣaṇā bāhyākārabhedā vimṛśyamānā vācyā bhavantīti",
    "analyzed":"parāmarśa jñāna bhedaiḥ gavā ādi lakṣaṇāḥ bāhya ākāra bhedāḥ vimṛśyamānāḥ vācyāḥ bhavanti iti ",
    "folio":11
  },
  {
    "segmentnr":"SA_MB_nadakarikaHK:107",
    "original":"viśeṣaḥ | atrocyate- idaṃ ca sat kintviti || 10 ||",
    "analyzed":"viśeṣaḥ atra ucyate idam ca sat kintu iti ",
    "folio":11
  },
  {
    "segmentnr":"SA_MB_nadakarikaHK:108",
    "original":"rūparasagandhaśabdādyarthā yenāvamṛśyatāṃ nītāḥ |",
    "analyzed":"rūpa rasa gandha śabda ādi arthāḥ yena avamṛśya tām nītāḥ ",
    "folio":11
  },
  {
    "segmentnr":"SA_MB_nadakarikaHK:109",
    "original":"so'ntaḥsaṃjalpātmā nādaḥ siddho na viṣayabhāvena || 11 ||",
    "analyzed":"saḥ antar saṃjalpa ātmā nādaḥ siddhaḥ na viṣaya bhāvena ",
    "folio":11
  },
  {
    "segmentnr":"SA_MB_nadakarikaHK:110",
    "original":"satyamastyevedaṃ vācyād bhinnamāntaraṃ vimarśātmakaṃ vijñānam | tattu",
    "analyzed":"satyam asti evā idam vācyāt bhinnam āntaram vimarśa ātmakam vijñānam tat tu ",
    "folio":12
  },
  {
    "segmentnr":"SA_MB_nadakarikaHK:111",
    "original":"nākāraṇamutpadyate, kādācitkatvāt | etaduktaṃ bhavati- viddhirhi tāvadvāhye cakṣurādinā",
    "analyzed":"na akāraṇam utpadyate kādācitkatvāt  etat uktam bhavati viddhiḥ hi tāvat vāhye cakṣuḥ ādinā ",
    "folio":12
  },
  {
    "segmentnr":"SA_MB_nadakarikaHK:112",
    "original":"viṣayīkṛta evārthe'dyavasāyinī dṛṣṭā, nāviṣayīkṛte, atiprasaṅgāt | tataścāntare buddhiḥ",
    "analyzed":"viṣayīkṛte eva arthe adyavasāyinī dṛṣṭā na aviṣayīkṛte atiprasaṅgāt tatas ca antare buddhiḥ ",
    "folio":12
  },
  {
    "segmentnr":"SA_MB_nadakarikaHK:113",
    "original":"kenāpi viṣayīkṛta evārthe parāmarśaṃ karoti, anyathā sarvadā sarvārthaparāmarśaprasaṅgāt",
    "analyzed":"kena api viṣayīkṛte eva arthe parāmarśam karoti anyathā sarvadā sarva artha parāmarśa prasaṅgāt ",
    "folio":12
  },
  {
    "segmentnr":"SA_MB_nadakarikaHK:114",
    "original":"| tasmād rūparasādayo'rthā yena vaktṛbuddheḥ parāmṛśyatāṃ nītāḥ, sa evātra nādaḥ |",
    "analyzed":"tasmāt rūpa rasa ādayaḥ arthāḥ yena vaktṛ buddheḥ parāmṛśya tām nītāḥ saḥ eva atra nādaḥ ",
    "folio":12
  },
  {
    "segmentnr":"SA_MB_nadakarikaHK:115",
    "original":"antaḥ saṃjalpātmeti | āntaraḥ saṃjalpo bindvākārā''tmā kāryatvena vidyate yasya sa",
    "analyzed":"antar saṃjalpa ātmā iti āntaraḥ saṃjalpaḥ bindu ākāra ātmā kārya tvena vidyate yasya sa ",
    "folio":12
  },
  {
    "segmentnr":"SA_MB_nadakarikaHK:116",
    "original":"tādṛgvidhaḥ | tasyāpi parāmarśajñānasya kāraṇaṃ vācakatvena siddho na tu",
    "analyzed":"tādṛgvidhaḥ tasya api parāmarśa jñānasya kāraṇam vācaka tvena siddhaḥ na tu ",
    "folio":12
  },
  {
    "segmentnr":"SA_MB_nadakarikaHK:117",
    "original":"viṣayākāratayā pariṇataḥ sthūlaśabda iti | kathaṃ punarvaktṛgato nādaḥ",
    "analyzed":"viṣaya ākāra tayā pariṇataḥ sthūla śabdaḥ iti katham punar vaktṛ gataḥ nādaḥ ",
    "folio":12
  },
  {
    "segmentnr":"SA_MB_nadakarikaHK:118",
    "original":"pratipatturvācyabuddhiṃ janayatīti cet, taduccaritasthūlaśabdāabhivyaktaḥ pratipattṛgato",
    "analyzed":"pratipattuḥ vācya buddhim janayati iti ced tad uccarita sthūla śabda abhivyaktaḥ pratipattṛ gataḥ ",
    "folio":12
  },
  {
    "segmentnr":"SA_MB_nadakarikaHK:119",
    "original":"nādastasyā'pi vācyabuddhiṃ janayatīti vakṣyati kārikopasaṃhāre || 11 ||",
    "analyzed":"nādaḥ tasya api vācya buddhim janayati iti vakṣyati kārikā upasaṃhāre ",
    "folio":12
  },
  {
    "segmentnr":"SA_MB_nadakarikaHK:120",
    "original":"viṣayīkurvan sarvān śabdārthāneṣa vācako nānyaḥ |",
    "analyzed":"viṣayīkurvan sarvān śabda arthān eṣa vācakaḥ nā anyaḥ ",
    "folio":13
  },
  {
    "segmentnr":"SA_MB_nadakarikaHK:121",
    "original":"dṛṣṭaṃ sadapyasat tad yasmādetena sadā parāmṛṣṭam || 12 ||",
    "analyzed":"dṛṣṭam sat api asat tat yasmāt etena sadā parāmṛṣṭam  \/",
    "folio":13
  },
  {
    "segmentnr":"SA_MB_nadakarikaHK:122",
    "original":"taduktam  na so'sti pratyayo loke yaḥ śabdānugamādṛte | anuviddhamiha jñānaṃ",
    "analyzed":"tat uktam na saḥ asti pratyayaḥ loke yaḥ śabda anugamāt ṛte anuviddham iha jñānam ",
    "folio":13
  },
  {
    "segmentnr":"SA_MB_nadakarikaHK:123",
    "original":"sarvaṃ śabdena jāyate || (vā0 pa0 1|115) iti | kathaṃ punaḥ śrīmatparākhye ",
    "analyzed":"sarvam śabdena jāyate vā iti katham punar śrīmat parākhye ",
    "folio":13
  },
  {
    "segmentnr":"SA_MB_nadakarikaHK:124",
    "original":"pūrvavarṇajasaṃskārayukto'ntyo'rṇo'bhidhāyakaḥ ityuktam,",
    "analyzed":"pūrva varṇa ja saṃskāra yuktaḥ antyaḥ arṇaḥ abhidhāyakaḥ iti uktam ",
    "folio":13
  },
  {
    "segmentnr":"SA_MB_nadakarikaHK:125",
    "original":"nādābhivyañjakatvenopacārādityadoṣaḥ || 12 ||",
    "analyzed":"nāda abhivyañjaka tvena upacārāt iti adoṣaḥ ",
    "folio":13
  },
  {
    "segmentnr":"SA_MB_nadakarikaHK:126",
    "original":"itthaṃ nādasya vācakatvaṃ prasādhya pūrvapratijñātaṃ buddhyādīnāṃ",
    "analyzed":"ittham nādasya vācaka tvam prasādhya pūrva pratijñātam buddhi ādīnām ",
    "folio":13
  },
  {
    "segmentnr":"SA_MB_nadakarikaHK:127",
    "original":"tatkāraṇatvamāha-",
    "analyzed":"tad kāraṇatvam āha ",
    "folio":13
  },
  {
    "segmentnr":"SA_MB_nadakarikaHK:128",
    "original":"buddhyākāro nāsmānna mano'haṅkārayoḥ kṛtiryena |",
    "analyzed":"buddhi ākāraḥ na asmāt na manaḥ ahaṅkārayoḥ kṛtiḥ yena ",
    "folio":13
  },
  {
    "segmentnr":"SA_MB_nadakarikaHK:129",
    "original":"tatkāryaśarīrendriyavikṛteḥ pṛthagevamavyaktam || 13 ||",
    "analyzed":"tad kārya śarīra indriya vikṛteḥ pṛthak evam avyaktam ",
    "folio":13
  },
  {
    "segmentnr":"SA_MB_nadakarikaHK:130",
    "original":"yadetadvācakatvaṃ tadasmādevoktāt kāraṇānna buddhyākāra ityuktam | na ca",
    "analyzed":"yat etat vācaka tvam tat asmāt eva uktāt kāraṇāt na buddhi ākāraḥ iti uktam na ca ",
    "folio":14
  },
  {
    "segmentnr":"SA_MB_nadakarikaHK:131",
    "original":"mano'haṅkārayoḥ pṛthagbhūtam | evamavyaktamapi na vācakatveneṣṭamiti śeṣaḥ, tasya",
    "analyzed":"manaḥ ahaṅkārayoḥ pṛthak bhūtam evam avyaktam api na vācaka tvena iṣṭam iti śeṣaḥ tasya ",
    "folio":14
  },
  {
    "segmentnr":"SA_MB_nadakarikaHK:132",
    "original":"guṇakāraṇatvenaiva siddheḥ, kāryāntarahetutve ca pramāṇābhāvāditi || 13 ||",
    "analyzed":"guṇa kāraṇa tvena eva siddheḥ kārya antara hetu tve ca pramāṇa abhāvāt iti ",
    "folio":14
  },
  {
    "segmentnr":"SA_MB_nadakarikaHK:133",
    "original":"ayaṃ ca-",
    "analyzed":"ayam ca ",
    "folio":14
  },
  {
    "segmentnr":"SA_MB_nadakarikaHK:134",
    "original":"avyaktatvānnādaḥ sūkṣmaḥ śabdastu vācakatvena |",
    "analyzed":"avyakta tvāt nādaḥ sūkṣmaḥ śabdaḥ tu vācaka tvena ",
    "folio":14
  },
  {
    "segmentnr":"SA_MB_nadakarikaHK:135",
    "original":"vākyapade pravibhinnaḥ padārthabuddherasaṅkaro yasmāt || 14 ||",
    "analyzed":"vākya pade pravibhinnaḥ padārtha buddheḥ asaṅkaraḥ yasmāt ",
    "folio":14
  },
  {
    "segmentnr":"SA_MB_nadakarikaHK:136",
    "original":"yasmāt pratipattṛṣu padārthabuddherasaṅkaro dṛśyate, tasmāt pratipuruṣaṃ teṣu",
    "analyzed":"yasmāt pratipattṛṣu padārtha buddheḥ asaṅkaraḥ dṛśyate tasmāt pratipuruṣam teṣu ",
    "folio":14
  },
  {
    "segmentnr":"SA_MB_nadakarikaHK:137",
    "original":"vākyeṣu padeṣu ca vācakatvena bhinnarūpo'yaṃ nādo'vyaktatvena sūkṣmaśabdavācyo",
    "analyzed":"vākyeṣu padeṣu ca vācaka tvena bhinna rūpaḥ ayam nādaḥ avyakta tvena sūkṣma śabda vācyaḥ ",
    "folio":14
  },
  {
    "segmentnr":"SA_MB_nadakarikaHK:138",
    "original":"vācakatvena sthūlaśabdavācya iti || 14 ||",
    "analyzed":"vācaka tvena sthūla śabda vācyaḥ iti ",
    "folio":14
  },
  {
    "segmentnr":"SA_MB_nadakarikaHK:139",
    "original":"itthaṃ nādasvarūpamuktvā tatkāraṇabhūtāṃ mahāmāyāṃ pratipādayitumāha-",
    "analyzed":"ittham nāda svarūpam uktvā tad kāraṇa bhūtām mahāmāyām pratipādayitum āha ",
    "folio":14
  },
  {
    "segmentnr":"SA_MB_nadakarikaHK:140",
    "original":"saṃvedyate na tadvaccāgopālāṅganādipaśuvṛndaiḥ |",
    "analyzed":"saṃvedyate na tadvat ca ā gopāla aṅganā ādi paśu vṛndaiḥ ",
    "folio":15
  },
  {
    "segmentnr":"SA_MB_nadakarikaHK:141",
    "original":"bālairbhinnā nādā utpattyapavargayoginastena || 15 ||",
    "analyzed":"bālaiḥ bhinnāḥ nādāḥ utpatti apavarga yoginaḥ tena ",
    "folio":15
  },
  {
    "segmentnr":"SA_MB_nadakarikaHK:142",
    "original":"iha hi ekapuruṣavimarśakāle sarveṣāṃ tadudayādarśanāt parasparabhinnasvabhāvaiḥ",
    "analyzed":"iha hi eka puruṣa vimarśa kāle sarveṣām tad udaya adarśanāt paraspara bhinna svabhāvaiḥ ",
    "folio":15
  },
  {
    "segmentnr":"SA_MB_nadakarikaHK:143",
    "original":"paśvātmabhirhetubhūtaiḥ pratyavasthābhinnā eva nādāḥ saṃvedyante,",
    "analyzed":"paśu ātmabhiḥ hetu bhūtaiḥ prati avasthā bhinnāḥ eva nādāḥ saṃvedyante ",
    "folio":15
  },
  {
    "segmentnr":"SA_MB_nadakarikaHK:144",
    "original":"padārthabuddhyanyathānupapattyā śāstrataścopalabhyante |",
    "analyzed":"padārtha buddhi anyathā anupapattyā śāstrataḥ ca upalabhyante ",
    "folio":15
  },
  {
    "segmentnr":"SA_MB_nadakarikaHK:145",
    "original":"yaduktam- āgopālāṅganā bālā mlecchāḥ prākṛtabhāṣiṇaḥ | antarjalagatāḥ",
    "analyzed":"yat uktam āgopāla aṅganāḥ bālāḥ mlecchāḥ prākṛta bhāṣiṇaḥ antar jala gatāḥ ",
    "folio":15
  },
  {
    "segmentnr":"SA_MB_nadakarikaHK:146",
    "original":"sattvāste'pi nityaṃ, bruvanti te || iti | kimataḥ ? ityata āha- utpattyapavargeti | tena kāraṇena",
    "analyzed":"sattvāḥ te api nityam bruvanti te iti  kim atas iti atas āha utpatti apavarga iti tena kāraṇena ",
    "folio":15
  },
  {
    "segmentnr":"SA_MB_nadakarikaHK:147",
    "original":"utpattivināśadharmitvaṃ kāryatvameṣāṃ siddhamityarthaḥ || 15 ||",
    "analyzed":"utpatti vināśa dharmi tvam kāryatvam eṣām siddham iti arthaḥ ",
    "folio":15
  },
  {
    "segmentnr":"SA_MB_nadakarikaHK:148",
    "original":"tataścaiṣāṃ kāryatvenopādānakāraṇaṃ vācyam |",
    "analyzed":"tatas ca eṣām kārya tvena upādānakāraṇam vācyam ",
    "folio":15
  },
  {
    "segmentnr":"SA_MB_nadakarikaHK:149",
    "original":"tatsiddho nādaḥ paraḥ sumaṅgalā mālinī mahāmāyā || 16 ||",
    "analyzed":"tad siddhaḥ nādaḥ paraḥ sumaṅgalā mālinī mahāmāyā   ",
    "folio":15
  },
  {
    "segmentnr":"SA_MB_nadakarikaHK:150",
    "original":"samanā'nāhatabinduraghoṣā vāg brahmakuṇḍalinītattvam |",
    "analyzed":"                     ",
    "folio":16
  },
  {
    "segmentnr":"SA_MB_nadakarikaHK:151",
    "original":"vidyākhyaṃ tattvamityuktaṃ taistaistadāgameṣvittham || 17 ||",
    "analyzed":"vidyā ākhyam tattvam iti uktam taiḥ taiḥ tat āgameṣu ittham ",
    "folio":16
  },
  {
    "segmentnr":"SA_MB_nadakarikaHK:152",
    "original":"parābhiprāyamanūdya dūṣayati-",
    "analyzed":"para abhiprāyam anūdya dūṣayati ",
    "folio":16
  },
  {
    "segmentnr":"SA_MB_nadakarikaHK:153",
    "original":"seyamavasthā kaiścit padavidbhirvarṇyate kriyāśakteḥ |",
    "analyzed":"sā iyam avasthā kaiścid pada vidbhiḥ varṇyate kriyāśakteḥ ",
    "folio":16
  },
  {
    "segmentnr":"SA_MB_nadakarikaHK:154",
    "original":"iha punaranyaivoktā puruṣāsamavāyinī vāg yasmāt || 18 ||",
    "analyzed":"iha punar anyā eva uktā puruṣa asamavāyinī vāc yasmāt ",
    "folio":16
  },
  {
    "segmentnr":"SA_MB_nadakarikaHK:155",
    "original":"yasmāt pratipuruṣasya vāksamavāyābhāvānnādādikrameṇa śabdotpādakatvaṃ na",
    "analyzed":"yasmāt prati puruṣasya vāc samavāya abhāvāt nāda ādi krameṇa śabda utpādaka tvam na ",
    "folio":16
  },
  {
    "segmentnr":"SA_MB_nadakarikaHK:156",
    "original":"yuktam, pariṇāmitvaprasaṅgāt; tasmānnaiveyamatroktā || 18 ||",
    "analyzed":"yuktam pariṇāmi tva prasaṅgāt tasmāt na evā iyam atra uktā ",
    "folio":16
  },
  {
    "segmentnr":"SA_MB_nadakarikaHK:157",
    "original":"etadeva prapañcayati-",
    "analyzed":"etat eva prapañcayati ",
    "folio":16
  },
  {
    "segmentnr":"SA_MB_nadakarikaHK:158",
    "original":"avikāryatrātmoktastacchaktiścāpyato na yogyau tau |",
    "analyzed":"avikārī atra ātmā uktaḥ tad śaktiḥ ca api atas na yogyau tau ",
    "folio":16
  },
  {
    "segmentnr":"SA_MB_nadakarikaHK:159",
    "original":"bahudhā sthātuṃ yadvā caitanyavinākṛtau vikāritvāt || 19 ||",
    "analyzed":"bahudhā sthātum yat vā caitanya vinākṛtau vikāri tvāt ",
    "folio":16
  },
  {
    "segmentnr":"SA_MB_nadakarikaHK:160",
    "original":"tatpuṃśakterbhinno nādopādānakāraṇatvena |",
    "analyzed":"tat puṃśakteḥ bhinnaḥ nāda upādānakāraṇa tvena ",
    "folio":17
  },
  {
    "segmentnr":"SA_MB_nadakarikaHK:161",
    "original":"tasmāt pratipuruṣāttacchakteśca bhinnākuṇḍalinī nādakāraṇaṃ siddheti || 19 ||",
    "analyzed":"tasmāt prati puruṣāt tad śakteḥ ca bhinnā ākuṇḍalinī nāda kāraṇam siddhā iti ",
    "folio":17
  },
  {
    "segmentnr":"SA_MB_nadakarikaHK:162",
    "original":"yadyevaṃ māyaiva pariṇāminī nādopādānakāraṇamiṣyatām, ata āha-",
    "analyzed":"yadi evam māyā eva pariṇāminī nāda upādānakāraṇam iṣyatām atas āha ",
    "folio":17
  },
  {
    "segmentnr":"SA_MB_nadakarikaHK:163",
    "original":"acidapi śuddhatvānmāyāto'pyanyā tadūrdhvagā kathitā || 20 ||",
    "analyzed":"acit api śuddha tvāt māyātaḥ api anyā tad ūrdhva gā kathitā ",
    "folio":17
  },
  {
    "segmentnr":"SA_MB_nadakarikaHK:164",
    "original":"yaduktam  māyopari mahāmāyā (rau0 saṃ0 4|28) iti || 20 ||",
    "analyzed":"yat uktam māyā upari mahāmāyā rau saṃ iti ",
    "folio":17
  },
  {
    "segmentnr":"SA_MB_nadakarikaHK:165",
    "original":"āgamapramāṇasiddhā ceyaṃ śuddhādhvopādānabhūtā mahāmāyetyāha-",
    "analyzed":"āgama pramāṇa siddhā ca iyam śuddha adhva upādāna bhūtā mahāmāyā iti āha ",
    "folio":17
  },
  {
    "segmentnr":"SA_MB_nadakarikaHK:166",
    "original":"śuddhaṃ vidyātattvaṃ vidyeśānāṃ ca bhogadaṃ bhuvanam |",
    "analyzed":"śuddham vidyā tattvam vidyeśānām ca bhoga dam bhuvanam ",
    "folio":17
  },
  {
    "segmentnr":"SA_MB_nadakarikaHK:167",
    "original":"adhvanyuktaṃ cānyaiḥ sadāgamaiḥ śreyase ca taddhetuḥ || 21 ||",
    "analyzed":"adhvani uktam ca anyaiḥ sat āgamaiḥ śreyase ca tad hetuḥ ",
    "folio":17
  },
  {
    "segmentnr":"SA_MB_nadakarikaHK:168",
    "original":"vāgbrahmaṇi niṣṇātaścidbrahmāpnoti yena kathayanti |",
    "analyzed":"vāc brahmaṇi niṣṇātaḥ cit brahma āpnoti yena kathayanti ",
    "folio":17
  },
  {
    "segmentnr":"SA_MB_nadakarikaHK:169",
    "original":"yadāhuḥ- śabdabrahmaṇi niṣṇātaḥ paraṃ brahmādhigacchati (mai0 u0 6|22 ) iti || 21",
    "analyzed":"yat āhuḥ śabdabrahmaṇi niṣṇātaḥ param brahma adhigacchati iti ",
    "folio":17
  },
  {
    "segmentnr":"SA_MB_nadakarikaHK:170",
    "original":"kiñca-",
    "analyzed":"kiñca ",
    "folio":18
  },
  {
    "segmentnr":"SA_MB_nadakarikaHK:171",
    "original":"siddhirmuktiśca parā nādajñānakriyā ca saphaleti || 22 ||",
    "analyzed":"siddhiḥ muktiḥ ca parā nāda jñāna kriyā ca sa phalā iti ",
    "folio":18
  },
  {
    "segmentnr":"SA_MB_nadakarikaHK:172",
    "original":"kathayantīti pūrvakriyānuṣaṅgaḥ || 22 ||",
    "analyzed":"kathayanti iti pūrva kriyā anuṣaṅgaḥ ",
    "folio":18
  },
  {
    "segmentnr":"SA_MB_nadakarikaHK:173",
    "original":"yadyevaṃ nādajñānādeva paramuktisiddheḥ kathaṃ dīkṣaiva mocinīti",
    "analyzed":"yadi evam nāda jñānāt eva para mukti siddheḥ katham dīkṣā eva mocinī iti ",
    "folio":18
  },
  {
    "segmentnr":"SA_MB_nadakarikaHK:174",
    "original":"śrīmatsvāyaṃbhuvādāvuktam | jñānasyāpi dīkṣāṅgatvenaiva mokṣasādhanatvānna",
    "analyzed":"śrīmat svāyaṃbhuva ādau uktam jñānasya api dīkṣā aṅga tvena eva mokṣa sādhanatvāt na ",
    "folio":18
  },
  {
    "segmentnr":"SA_MB_nadakarikaHK:175",
    "original":"kevalasyeti vakṣyāmaḥ | api ca, sthūlasya pāśarūpasya māyīyasya śabdasya",
    "analyzed":"kevalasya iti vakṣyāmaḥ api ca sthūlasya pāśa rūpasya māyīyasya śabdasya ",
    "folio":18
  },
  {
    "segmentnr":"SA_MB_nadakarikaHK:176",
    "original":"śivādiśuddhavastupratipādakatvāsaṃbhavāt śuddhasya mantratantrātmanaḥ śabdasya",
    "analyzed":"śiva ādi śuddha vastu pratipādaka tva asaṃbhavāt śuddhasya mantra tantra ātmanaḥ śabdasya ",
    "folio":18
  },
  {
    "segmentnr":"SA_MB_nadakarikaHK:177",
    "original":"kāraṇatvenā'pyeṣā siddhetyāha-",
    "analyzed":"kāraṇa tvena api eṣā siddhā iti āha ",
    "folio":18
  },
  {
    "segmentnr":"SA_MB_nadakarikaHK:178",
    "original":"mantrādikāraṇatvād",
    "analyzed":"mantra ādi kāraṇa tvāt ",
    "folio":18
  },
  {
    "segmentnr":"SA_MB_nadakarikaHK:179",
    "original":"tataścāṅgārasthānīyeṣveṣu śabdeṣvabhivyaktā agnisthānīyāḥ sūkṣmā",
    "analyzed":"tatas ca aṅgāra sthānīyeṣu eṣu śabdeṣu abhivyaktāḥ agni sthānīyāḥ sūkṣmāḥ ",
    "folio":18
  },
  {
    "segmentnr":"SA_MB_nadakarikaHK:180",
    "original":"mantraśabdāḥ kāryakarā bhavantītyuktaṃ śrīmanmataṅgādau |",
    "analyzed":"mantra śabdāḥ kārya karāḥ bhavanti iti uktam śrīmat mataṅga ādau ",
    "folio":19
  },
  {
    "segmentnr":"SA_MB_nadakarikaHK:181",
    "original":"tataścāyaṃ tatkāryabhūtaḥ prāgukto nādaḥ ",
    "analyzed":"tatas ca ayam tad kārya bhūtaḥ prāc uktaḥ nādaḥ ",
    "folio":19
  },
  {
    "segmentnr":"SA_MB_nadakarikaHK:182",
    "original":"vidyārāgādikañcukād bhinnam |",
    "analyzed":"          ",
    "folio":19
  },
  {
    "segmentnr":"SA_MB_nadakarikaHK:183",
    "original":"tatkāryamabhiṣvaṅgād dṛkkriyayormīlanācca bhinnaṃ yat || 23 ||",
    "analyzed":"tad kāryam abhiṣvaṅgāt dṛkkriyayoḥ mīlanāt ca bhinnam yat ",
    "folio":19
  },
  {
    "segmentnr":"SA_MB_nadakarikaHK:184",
    "original":"rāgavidyākalānāṃ svakāryaireva siddheḥ kāryāntarahetutve pramāṇābhāvāt, aneka",
    "analyzed":"rāga vidyā kalānām sva kāryaiḥ eva siddheḥ kārya antara hetu tve pramāṇa abhāvāt aneka ",
    "folio":19
  },
  {
    "segmentnr":"SA_MB_nadakarikaHK:185",
    "original":"tattvaparikalpanābhāvaprasaṅgācca || 23 ||",
    "analyzed":"tattva parikalpanā bhāva prasaṅgāt ca ",
    "folio":19
  },
  {
    "segmentnr":"SA_MB_nadakarikaHK:186",
    "original":"sa mahāmāyājanyo nādaḥ paramārthavācako yuktaḥ |",
    "analyzed":"sa mahāmāyā janyaḥ nādaḥ paramārtha vācakaḥ yuktaḥ ",
    "folio":19
  },
  {
    "segmentnr":"SA_MB_nadakarikaHK:187",
    "original":"yena sthūlaṃ śabdaṃ mantraṃ tantrātmakaṃ pravartate vāpi || 24 ||",
    "analyzed":"yena sthūlam śabdam mantram tantra ātmakam pravartate vā api ",
    "folio":19
  },
  {
    "segmentnr":"SA_MB_nadakarikaHK:188",
    "original":"sthūlasya tu tadabhivyañjakatvād vācakatvamityuktam || 24 ||",
    "analyzed":"sthūlasya tu tad abhivyañjaka tvāt vācaka tvam iti uktam ",
    "folio":19
  },
  {
    "segmentnr":"SA_MB_nadakarikaHK:189",
    "original":"etadevopasaṃharannāha-",
    "analyzed":"etat eva upasaṃharan āha ",
    "folio":19
  },
  {
    "segmentnr":"SA_MB_nadakarikaHK:190",
    "original":"sā pratipuruṣaṃ bhinnā vākśaktirvācikā sthiteti tataḥ |",
    "analyzed":"sā prati puruṣam bhinnā vāc śaktiḥ vācikā sthitā iti tatas ",
    "folio":20
  },
  {
    "segmentnr":"SA_MB_nadakarikaHK:191",
    "original":"vācakajātaṃ nirmāyāntaratastad vyanakti bāhye'pi || 25 ||",
    "analyzed":"vācaka jātam nirmāya antarataḥ tat vyanakti bāhye api ",
    "folio":20
  },
  {
    "segmentnr":"SA_MB_nadakarikaHK:192",
    "original":"sthūlaiḥ śabdairvyaktāḥ sūkṣmā nādātmakāstato dhvanayaḥ |",
    "analyzed":"sthūlaiḥ śabdaiḥ vyaktāḥ sūkṣmāḥ nāda ātmakāḥ tatas dhvanayaḥ ",
    "folio":20
  },
  {
    "segmentnr":"SA_MB_nadakarikaHK:193",
    "original":"vācyavibhinnāṃ buddhiṃ kurvanto vardhayanti janayātrām || 26 ||",
    "analyzed":"vācya vibhinnām buddhim kurvantaḥ vardhayanti janayātrām ",
    "folio":20
  },
  {
    "segmentnr":"SA_MB_nadakarikaHK:194",
    "original":"anenaiva ca krameṇa mantrāḥ śabdā api śivāderarthasyābhidhāyakā bhavantītyuktam",
    "analyzed":"anena eva ca krameṇa mantrāḥ śabdāḥ api śiva ādeḥ arthasya abhidhāyakāḥ bhavanti iti uktam ",
    "folio":20
  },
  {
    "segmentnr":"SA_MB_nadakarikaHK:195",
    "original":"iti nādasiddhimenāmakarot śrībhaṭṭarāmakaṇṭho'tra |",
    "analyzed":"iti nāda siddhim enām akarot śrī bhaṭṭa rāmakaṇṭhaḥ atra ",
    "folio":20
  },
  {
    "segmentnr":"SA_MB_nadakarikaHK:196",
    "original":"nārāyaṇakaṇṭhasutaḥ kāśmīre vṛttapañcaviṃśatyā || 27 ||",
    "analyzed":"nārāyaṇa kaṇṭha sutaḥ kāśmīre vṛtta pañcaviṃśatyā ",
    "folio":20
  },
  {
    "segmentnr":"SA_MB_nadakarikaHK:197",
    "original":"śrīmadghoraśivācāryajanyayā'parasaṃjñayā |",
    "analyzed":"śrīmat ghoraśiva ācārya janyayā apara saṃjñayā ",
    "folio":20
  },
  {
    "segmentnr":"SA_MB_nadakarikaHK:198",
    "original":"vyākhyātā nādasiddhiśca prārthitena guruttamaiḥ ||",
    "analyzed":"vyākhyātā nāda siddhiḥ ca prārthitena guru uttamaiḥ ",
    "folio":20
  },
  {
    "segmentnr":"SA_MB_nadakarikaHK:199",
    "original":"MUKTABODHA INDOLOGICAL RESEARCH INSTITUTE©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.",
    "analyzed":"muktabodha indological research muktabodha indological research institute all rights reserved texts may be viewed only online or downloaded for private studye texts may not under any circumstances be copied republished reproduced distributed or sold either in original or altered form withoutthe express permission of muktabodha indological research institute in writing data entered by the staff of muktabodha under the direction of mark s g dyczkowski ",
    "folio":20
  }
]