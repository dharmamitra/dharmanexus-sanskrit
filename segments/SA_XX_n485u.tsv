segmentnr	original	analyzed
SA_XX_n485u-0	śālistambasūtram |	śāli stamba sūtram 
SA_XX_n485u-1	evaṃ mayā śrutam |	evam mayā śrutam 
SA_XX_n485u-2	ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamardhatrayodaśabhirbhikṣusahasraiḥ saṃbahulaiśca bodhisattvamahāsattvaiḥ |	ekasmin samaye bhagavān rājagṛhe viharati sma gṛdhrakūṭe parvate mahatā bhikṣu saṃghena sārdham ardha trayodaśabhiḥ bhikṣu sahasraiḥ saṃbahulaiḥ ca bodhisattva mahāsattvaiḥ 
SA_XX_n485u-3	athāyuṣmān śāriputro yena maitreyasya bodhisattvasya mahāsattvasya caṃkramaḥ,	atha āyuṣmān śāriputraḥ yena maitreyasya bodhisattvasya mahāsattvasya caṃkramaḥ 
SA_XX_n485u-4	tenopasamakramīt |	tena upasamakramīt 
SA_XX_n485u-5	upasaṃkramya anyonyaṃ saṃmodanīyāṃ kathāṃ bahuvidhāṃ vyatisārayitvā ubhau śilātale upāviśatām ||	upasaṃkramya anyonyam saṃmodanīyām kathām bahuvidhām vyatisārayitvā ubhau śilā tale upāviśatām 
SA_XX_n485u-6	athāyuṣmān śāriputro maitreyaṃ bodhisattvaṃ mahāsattvametadavocat-adyātra śālistambamavalokya maitreya bhagavatā bhikṣubhyaḥ sūtramidamuktam-yo bhikṣavaḥ pratītyasamutpādaṃ paśyati,	atha āyuṣmān śāriputraḥ maitreyam bodhisattvam mahāsattvam etat avoca tat yā atra śāli stambam avalokya maitreya bhagavatā bhikṣubhyaḥ sūtram idam uktam yaḥ bhikṣavaḥ pratītyasamutpādam paśyati 
SA_XX_n485u-7	sa dharmaṃ paśyati |	sa dharmam paśyati 
SA_XX_n485u-8	yo dharmaṃ paśyati,	yaḥ dharmam paśyati 
SA_XX_n485u-9	sa buddhaṃ paśyati |	sa buddham paśyati 
SA_XX_n485u-10	ityuktvā bhagavāṃstūṣṇīṃ babhūvaṃ |	iti uktvā bhagavān tūṣṇīm babhūvam 
SA_XX_n485u-11	atha maitreya sugatoktasūtrāntasya arthaḥ katamaḥ ?	atha maitreya sugata ukta sūtrāntasya arthaḥ katamaḥ 
SA_XX_n485u-12	pratītyasamutpādaḥ katamaḥ ?	pratītyasamutpādaḥ katamaḥ 
SA_XX_n485u-13	dharma katamaḥ ?	dharma katamaḥ 
SA_XX_n485u-14	buddhaḥ katamaḥ ?	buddhaḥ katamaḥ 
SA_XX_n485u-15	kathaṃ pratītyasamutpādaṃ paśyan dharmaṃ paśyati ?	katham pratītyasamutpādam paśyan dharmam paśyati 
SA_XX_n485u-16	kathaṃ dharmaṃ paśyan buddhaṃ paśyati ?	katham dharmam paśyan buddham paśyati 
SA_XX_n485u-17	evamukte maitreyo bodhisattvo mahāsattvaḥ āyuṣmantaṃ śāradvatīputrametadavocat-atra yaduktaṃ bhadanta śāriputra bhagavatā dharmasvāminā sarvajñena-yo bhikṣavaḥ pratītyasamutpādaṃ paśyati,	evam ukte maitreyaḥ bodhisattvaḥ mahāsattvaḥ āyuṣmantam śāradvatī putram etat avocat atra yat uktam bhadanta śāriputra bhagavatā dharmasvāminā sarvajñena yaḥ bhikṣavaḥ pratītyasamutpādam paśyati 
SA_XX_n485u-18	sa dharmaṃ paśyati |	sa dharmam paśyati 
SA_XX_n485u-19	yo dharmaṃ paśyati,	yaḥ dharmam paśyati 
SA_XX_n485u-20	sa buddhaṃ paśyati iti,	sa buddham paśyati iti 
SA_XX_n485u-21	tatra katamaḥ pratītyasamutpādo nāma ?	tatra katamaḥ pratītyasamutpādaḥ nāma 
SA_XX_n485u-22	pratītyasamutpādo nāma yadidam-asmin sati idaṃ bhavati,	pratītyasamutpādaḥ nāma yat idam asmin sati idam bhavati 
SA_XX_n485u-23	asyotpādādidamutpadyate |	asya utpādāt idam utpadyate 
SA_XX_n485u-24	yaduta avidyāpratyayāḥ saṃskārāḥ |	yat uta avidyā pratyayāḥ saṃskārāḥ 
SA_XX_n485u-25	saṃskārapratyayaṃ vijñānam |	saṃskāra pratyayam vijñānam 
SA_XX_n485u-26	vijñānapratyayaṃ nāmarūpam |	vijñāna pratyayam nāma rūpam 
SA_XX_n485u-27	nāmarūpapratyayaṃ ṣaḍāyatanam |	nāma rūpa pratyayam ṣaṣ āyatanam 
SA_XX_n485u-28	ṣaḍāyatanapratyayaḥ sparśaḥ |	ṣaṣ āyatana pratyayaḥ sparśaḥ 
SA_XX_n485u-29	sparśapratyayā vedanā |	sparśa pratyayā vedanā 
SA_XX_n485u-30	vedanāpratyayā tṛṣṇā |	vedanā pratyayā tṛṣṇā 
SA_XX_n485u-31	tṛṣṇāpratyayamupādānam |	tṛṣṇā pratyayam upādānam 
SA_XX_n485u-32	upādānapratyayo bhavaḥ |	upādāna pratyayaḥ bhavaḥ 
SA_XX_n485u-33	bhavapratyayā jāti |	bhava pratyayāḥ jāti 
SA_XX_n485u-34	jātipratyayā jarāmaraṇaśokaparidevaduḥkhadaurmanasyopāyāsāḥ saṃbhavanti |	jāti pratyayāḥ jarā maraṇa śoka parideva duḥkha daurmanasya upāyāsāḥ saṃbhavanti 
SA_XX_n485u-35	evamasya kevalasya mahato duḥkhaskandhasya samudayo bhavati |	evam asya kevalasya mahataḥ duḥkha skandhasya samudayaḥ bhavati 
SA_XX_n485u-36	tatra avidyānirodhāt saṃskāranirodhaḥ |	tatra avidyā nirodhāt saṃskāra nirodhaḥ 
SA_XX_n485u-37	saṃskāranirodhādvijñānanirodhaḥ |	saṃskāra nirodhāt vijñāna nirodhaḥ 
SA_XX_n485u-38	vijñānanirodhānnāmarūpanirodhaḥ |	vijñāna nirodhāt nāma rūpa nirodhaḥ 
SA_XX_n485u-39	nāmarūpanirodhāt ṣaḍāyatananirodhaḥ |	nāma rūpa nirodhāt ṣaṣ āyatana nirodhaḥ 
SA_XX_n485u-40	ṣaḍāyatananirodhāt sparśanirodhaḥ |	ṣaṣ āyatana nirodhāt sparśa nirodhaḥ 
SA_XX_n485u-41	sparśanirodhāt vedanānirodhaḥ |	sparśa nirodhāt vedanā nirodhaḥ 
SA_XX_n485u-42	vedanānirodhāt tṛṣṇānirodhaḥ |	vedanā nirodhāt tṛṣṇā nirodhaḥ 
SA_XX_n485u-43	tṛṣṇānirodhādupādānanirodhaḥ |	tṛṣṇā nirodhāt upādāna nirodhaḥ 
SA_XX_n485u-44	upādānanirodhādbhavanirodhaḥ |	upādāna nirodhāt bhava nirodhaḥ 
SA_XX_n485u-45	bhavanirodhājjātinirodhaḥ |	bhava nirodhāt jāti nirodhaḥ 
SA_XX_n485u-46	jātinirodhājjarāmaraṇaśokaparidevaduḥkhadaurmanasyopāyāsā nirudhyante |	jāti nirodhāt jarā maraṇa śoka parideva duḥkha daurmanasya upāyāsāḥ nirudhyante 
SA_XX_n485u-47	evamasya kevalasya mahato duḥkhaskandhasya nirodho bhavati |	evam asya kevalasya mahataḥ duḥkha skandhasya nirodhaḥ bhavati 
SA_XX_n485u-48	ayamucyate pratītyasamutpādo bhagavatā ||	ayam ucyate pratītyasamutpādaḥ bhagavatā 
SA_XX_n485u-49	katamo dharmaḥ ?	katamaḥ dharmaḥ 
SA_XX_n485u-50	āryāṣṭāṅgiko mārgaḥ |	ārya aṣṭāṅgikaḥ mārgaḥ 
SA_XX_n485u-51	tadyathā-samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ |	tat yathā samyak dṛṣṭiḥ samyak saṃkalpaḥ samyak vāc samyak karmāntaḥ samyak ājīvaḥ samyak vyāyāmaḥ samyak smṛtiḥ samyak samādhiḥ 
SA_XX_n485u-52	ayamukto bhagavatā āryāṣṭāṅgiko mārgaḥ phalalābhanirvāṇaikasaṃgṛhīto dharmaḥ ||	ayam uktaḥ bhagavatā ārya aṣṭāṅgikaḥ mārgaḥ phala lābha nirvāṇa eka saṃgṛhītaḥ dharmaḥ 
SA_XX_n485u-53	tatra katamo buddho bhagavān ?	tatra katamaḥ buddhaḥ bhagavān 
SA_XX_n485u-54	yaḥ sarvadharmāvabodhādbuddha ucyate,	yaḥ sarva dharma avabodhāt buddhaḥ ucyate 
SA_XX_n485u-55	sa āryaprajñānetraḥ dharmakāyasamanvitaḥ śaikṣāśaikṣadharmānimān paśyati ||	saḥ ārya prajñānetraḥ dharmakāya samanvitaḥ śaikṣa aśaikṣa dharmān imān paśyati 
SA_XX_n485u-56	tatra kathaṃ pratītyasamutpādaṃ paśyati ?	tatra katham pratītyasamutpādam paśyati 
SA_XX_n485u-57	ihoktaṃ bhagavatā-ya imaṃ pratītyasamutpādaṃ satatasamitam,	iha uktam bhagavatā ayaḥ imam pratītyasamutpādam satata samitam 
SA_XX_n485u-58	ajīvaṃ nirjīvaṃ yathāvadaviparītamajātamabhūtamakṛtamasaṃskṛtamapratighamanālambanaṃ śivamabhayamanāhāryamavyayamavyupaśamasvabhāvaṃ paśyati,	ajīvam nirjīvam yathāvat aviparītam a jātam a bhūtam a saṃskṛtam apratigham anālambanam śivam abhayam anāhāryam avyayam a vyupaśama svabhāvam paśyati 
SA_XX_n485u-59	(sa dharmaṃ paśyati) |	sa dharmam paśyati 
SA_XX_n485u-60	yastu evaṃ dharmaṃ satatasamitamajīvaṃ nirjīvaṃ yathāvadaviparītamajātamabhūtamakṛtamasaṃskṛtamapratighamanālambanaṃ śivamanāhāryamavyayamavyupaśamasvabhāvaṃ	yaḥ tu evam dharmam satata samitam ajīvam nirjīvam yathāvat aviparītam ajātam abhūtam akṛtam asaṃskṛtam apratigham anālambanam śivam anāhāryam avyayam avyupaśama svabhāvam 
SA_XX_n485u-61	so'nuttaradharmaśarīraṃ buddhaṃ paśyati |	saḥ un uttara dharma śarīram buddham paśyati 
SA_XX_n485u-62	āryadharmābhisamaye samyagjñānopanayenaiva ||	ārya dharma abhisamaye samyak jñāna upanayena eva 
SA_XX_n485u-63	pratītyasamutpāda iti kasmāducyate ?	pratītyasamutpādaḥ iti kasmāt ucyate 
SA_XX_n485u-64	sahetukaḥ sapratyayo nāhetuko nāpratyayaḥ,	sa hetukaḥ sa pratyayaḥ na ahetukaḥ na apratyayaḥ 
SA_XX_n485u-65	tasmāt pratītyasamutpāda ityucyate |	tasmāt pratītyasamutpādaḥ iti ucyate 
SA_XX_n485u-66	tatra bhagavatā pratītyasamutpādalakṣaṇaṃ saṃkṣepeṇoktamidaṃpratyayatāphalam |	tatra bhagavatā pratītyasamutpāda lakṣaṇam saṃkṣepeṇa uktam idaṃpratyaya tā phalam 
SA_XX_n485u-67	utpādādvā tathāgatānāmanutpādādvā sthitaiveṣā dharmāṇāṃ dharmatā yāvadyaiṣā dharmatā dharmasthititā dharmaniyāmatā pratītyasamutpādasamatā tathatā aviparītatathatā ananyatathatā bhūtatā satyatā aviparītatā aviparyayatā iti ||	utpādāt vā tathāgatānām anutpādāt vā sthitā eva eṣā dharmāṇām dharma tā yāvat yā eṣā dharma tā dharma sthiti tā dharma niyāma tā pratītyasamutpāda sama tā tathatā aviparīta tathatā ananya tathatā bhūta tā satya tā aviparīta tā aviparyaya tā iti 
SA_XX_n485u-68	atha ca punarayaṃ pratītyasamutpādo dvābhyāṃ kāraṇābhyāmutpadyate |	atha ca punar ayam pratītyasamutpādaḥ dvābhyām kāraṇābhyām utpadyate 
SA_XX_n485u-69	katamābhyāṃ dvābhyām ?	katamābhyām dvābhyām 
SA_XX_n485u-70	yadidaṃ hetūpanibandhataḥ pratyayopanibandhataśca |	yat idam hetu upanibandhataḥ pratyaya upanibandhataḥ ca 
SA_XX_n485u-71	so'pi dvividho draṣṭavyaḥ-bāhyaśca ādhyātmikaśca |	saḥ api dvividhaḥ draṣṭavyaḥ bāhyaḥ ca ādhyātmikaḥ ca 
SA_XX_n485u-72	tatra bāhyasya pratītyasamutpādasya hetūpanibandhaḥ katamāḥ ?	tatra bāhyasya pratītyasamutpādasya hetu upanibandhaḥ katamāḥ 
SA_XX_n485u-73	yadidaṃ bījādaṅkuraḥ |	yat idam bījāt aṅkuraḥ 
SA_XX_n485u-74	aṅkurātpatram |	aṅkurāt patram 
SA_XX_n485u-75	patrātkāṇḍam |	patrāt kāṇḍam 
SA_XX_n485u-76	kāṇḍānnālam |	kāṇḍāt na alam 
SA_XX_n485u-77	nālādgaṇḍaḥ |	nālāt gaṇḍaḥ 
SA_XX_n485u-78	gaṇḍādgarbham |	gaṇḍāt garbham 
SA_XX_n485u-79	garbhācchūkaḥ |	garbhāt śūkaḥ 
SA_XX_n485u-80	śūkātpuṣpam |	śūkāt puṣpam 
SA_XX_n485u-81	puṣpāt phalam |	puṣpāt phalam 
SA_XX_n485u-82	asati bīje aṅkuro na bhavati,	asati bīje aṅkuraḥ na bhavati 
SA_XX_n485u-83	yāvadasati puṣpe phalaṃ na bhavati |	yāvat asati puṣpe phalam na bhavati 
SA_XX_n485u-84	sati tu bīje aṅkurasyābhinirvṛttirbhavati,	sati tu bīje aṅkurasya abhinirvṛttiḥ bhavati 
SA_XX_n485u-85	evaṃ yāvat sati puṣpe phalasyābhinirvṛttirbhavati |	evam yāvat sati puṣpe phalasya abhinirvṛttiḥ bhavati 
SA_XX_n485u-86	tatra bījasya naivaṃ bhavati-ahamaṅkuramabhinirvartayāmīti |	tatra bījasya na evam bhavati aham aṅkuram abhinirvartayāmi iti 
SA_XX_n485u-87	aṅkurasyāpi naivaṃ bhavati-ahaṃ bījenābhinirvartita iti |	aṅkurasya api na evam bhavati aham bījena abhinirvartitaḥ iti 
SA_XX_n485u-88	evaṃ yāvat puṣpasya naivaṃ bhavati-ahaṃ phalamabhinirvartayāmīti |	evam yāvat puṣpasya na evam bhavati aham phalam abhinirvartayāmi iti 
SA_XX_n485u-89	phalasyāpi naivaṃ bhavati-ahaṃ puṣpeṇābhinirvartitamiti |	phalasya api na evam bhavati aham puṣpeṇa abhinirvartitam iti 
SA_XX_n485u-90	atha punaḥ bīje sati aṅkurasyābhinirvṛttirbhavati prādurbhāvaḥ |	atha punar bīje sati aṅkurasya abhinirvṛttiḥ bhavati prādurbhāvaḥ 
SA_XX_n485u-91	evaṃ yāvat puṣpe sati phalasyābhinirvṛttirbhavati prādurbhāvaḥ |	evam yāvat puṣpe sati phalasya abhinirvṛttiḥ bhavati prādurbhāvaḥ 
SA_XX_n485u-92	evaṃ bāhyasya pratītyasamutpādasya hetūpanibandho draṣṭavyaḥ ||	evam bāhyasya pratītyasamutpādasya hetu upanibandhaḥ draṣṭavyaḥ 
SA_XX_n485u-93	kathaṃ bāhyasya pratītyasamutpādasya pratyayopanibandho draṣṭavyaḥ ?	katham bāhyasya pratītyasamutpādasya pratyaya upanibandhaḥ draṣṭavyaḥ 
SA_XX_n485u-94	ṣaṇṇāṃ dhātūnā samudāyāt |	ṣaṇṇām dhātūnām samudāyāt 
SA_XX_n485u-95	katameṣāṃ ṣaṇṇāṃ samavāyāt ?	katameṣām ṣaṇṇām samavāyāt 
SA_XX_n485u-96	yadidaṃ pṛthivyaptejovāyvākāśaṛtudhātusamavāyādbāhyasya pratītyasamutpādasya pratyayopanibandho draṣṭavyaḥ |	yat idam pṛthivī ap tejaḥ vāyu ākāśa ṛtu dhātu samavāyāt bāhyasya pratītyasamutpādasya pratyaya upanibandhaḥ draṣṭavyaḥ 
SA_XX_n485u-97	tatra pṛthivīdhāturbījasya saṃdhāraṇakṛtyaṃ karoti |	tatra pṛthivī dhātuḥ bījasya saṃdhāraṇa kṛtyam karoti 
SA_XX_n485u-98	abdhāturbījaṃ snehayati |	ap dhātuḥ bījam snehayati 
SA_XX_n485u-99	tejodhāturbījaṃ paripācayati |	tejaḥ dhātuḥ bījam paripācayati 
SA_XX_n485u-100	vāyudhāturbījamabhinirharati |	vāyu dhātuḥ bījam abhinirharati 
SA_XX_n485u-101	ākāśadhāturbījasyānāvaraṇakṛtyaṃ karotīti |	ākāśa dhātuḥ bījasya an āvaraṇa kṛtyam karoti iti 
SA_XX_n485u-102	ṛturapi bījasya pariṇāmanākṛtyaṃ karoti |	ṛtuḥ api bījasya pariṇāmanā kṛtyam karoti 
SA_XX_n485u-103	asatsu eṣu pratyayeṣu bījādaṅkurasyābhinirvṛttirna bhavati |	asatsu eṣu pratyayeṣu bījāt aṅkurasya abhinirvṛttiḥ na bhavati 
SA_XX_n485u-104	yadā bāhyaśca pṛthivīdhāturavikalo bhavati,	yadā bāhyaḥ ca pṛthivī dhātuḥ avikalaḥ bhavati 
SA_XX_n485u-105	evamaptejovāyvākāśaṛtudhātavaścāvikalā bhavanti,	evam ap tejaḥ vāyu ākāśa ṛtu dhātavaḥ ca avikalāḥ bhavanti 
SA_XX_n485u-106	tataḥ savaṣāṃ samavāyādbīje nirudhyamāne aṅkurasyābhinirvṛttirbhavati |	tatas sa vaṣām samavāyāt bīje nirudhyamāne aṅkurasya abhinirvṛttiḥ bhavati 
SA_XX_n485u-107	tatra pṛthivīdhātornaivaṃ bhavati-ahaṃ bījasya saṃdhāraṇakṛtyaṃ karomīti |	tatra pṛthivī dhātoḥ na evam bhavati aham bījasya saṃdhāraṇa kṛtyam karomi iti 
SA_XX_n485u-108	evamabdhātorapi naivaṃ bhavati-ahaṃ bījaṃ snehayāmīti |	evam ap dhātoḥ api na evam bhavati aham bījam snehayāmi iti 
SA_XX_n485u-109	tejodhātorapi naivaṃ bhavati-ahaṃ bījaṃ paripācayāmīti |	tejaḥ dhātoḥ api na evam bhavati aham bījam paripācayāmi iti 
SA_XX_n485u-110	vāyudhātorapi naivaṃ bhavati-ahaṃ bījamabhinirharāmīti |	vāyu dhātoḥ api na evam bhavati aham bījam abhinirharāmi iti 
SA_XX_n485u-111	ākāśadhātorapi naivaṃ bhavati-ahaṃ bījasyānāvaraṇakṛtyaṃ karomīti |	ākāśa dhātoḥ api na evam bhavati aham bījasya an āvaraṇa kṛtyam karomi iti 
SA_XX_n485u-112	ṛtorapi naivaṃ bhavati-ahaṃ bījasya pariṇāmanākṛtyaṃ karomīti |	ṛtoḥ api na evam bhavati aham bījasya pariṇāmanā kṛtyam karomi iti 
SA_XX_n485u-113	bījasyāpi naivaṃ bhavati-ahaṃ bījaṃ (aṅkuraṃ?)	bījasya api na evam bhavati aham bījam aṅkuram 
SA_XX_n485u-114	abhinirvartayāmīti |	abhinirvartayāmi iti 
SA_XX_n485u-115	aṅkurasyāpi naivaṃ bhavati-ahamebhiḥ pratyayairabhinirvartita iti |	aṅkurasya api na evam bhavati aham ebhiḥ pratyayaiḥ abhinirvartitaḥ iti 
SA_XX_n485u-116	atha punaḥ satsu eteṣu pratyayeṣu bīje nirudhyamāne aṅkurasyābhinirvṛttiebhavati |	atha punar satsu eteṣu pratyayeṣu bīje nirudhyamāne aṅkurasya 
SA_XX_n485u-117	evaṃ yāvat puṣpe sati phalasyābhinirvṛttirbhavati |	evam yāvat puṣpe sati phalasya abhinirvṛttiḥ bhavati 
SA_XX_n485u-118	sa ca aṅkuro na svayaṃkṛto na parakṛto nobhayakṛto neśvarakṛto na kālapariṇāmito na prakṛtisaṃbhūto ( na caikakāraṇādhīno)	sa ca aṅkuraḥ na svayaṃkṛtaḥ na para kṛtaḥ na ubhaya kṛtaḥ na īśvara kṛtaḥ na kāla pariṇāmitaḥ na prakṛti saṃbhūtaḥ na ca eka kāraṇa adhīnaḥ 
SA_XX_n485u-119	nāpyahetusamutpannaḥ |	na api ahetu samutpannaḥ 
SA_XX_n485u-120	atha punaḥ pṛthivyaptejovāyvākāśaṛtudhātusamavāyād bīje nirudhyamāne aṅkurasyābhinirvṛttirbhavati |	atha punar pṛthivī ap tejaḥ vāyu ākāśa ṛtu dhātu samavāyāt bīje nirudhyamāne aṅkurasya abhinirvṛttiḥ bhavati 
SA_XX_n485u-121	evaṃ bāhyasya pratītyasamutpādasya pratyayopanibandho draṣṭavyaḥ ||	evam bāhyasya pratītyasamutpādasya pratyaya upanibandhaḥ draṣṭavyaḥ 
SA_XX_n485u-122	tatra bāhyaḥ pratītyasamutpādaḥ pañcabhirākārairdraṣṭavyaḥ |	tatra bāhyaḥ pratītyasamutpādaḥ pañcabhiḥ ākāraiḥ draṣṭavyaḥ 
SA_XX_n485u-123	katamaiḥ pañcabhiḥ ?	katamaiḥ pañcabhiḥ 
SA_XX_n485u-124	na śāśvatataḥ,	na śāśvatataḥ 
SA_XX_n485u-125	nocchedataḥ,	na ucchedataḥ 
SA_XX_n485u-126	na saṃkrāntitaḥ,	na saṃkrāntitaḥ 
SA_XX_n485u-127	parīttahetuto vipulaphalābhinirvṛttitaḥ,	parītta hetutaḥ vipula phala abhinirvṛttitaḥ 
SA_XX_n485u-128	tatsadṛśānuprabandhataśca |	tad sadṛśa anuprabandhataḥ ca 
SA_XX_n485u-129	kathaṃ na śāśvatata iti ?	katham na śāśvatataḥ iti 
SA_XX_n485u-130	yasmādanyo'ṅkuraḥ anyadbījam |	yasmāt anyaḥ oṅkuraḥ anyat bījam 
SA_XX_n485u-131	na ca ya evāṅkuraḥ tadeva bījam |	na ca yaḥ eva aṅkuraḥ tat eva bījam 
SA_XX_n485u-132	na ca niruddhādbījādaṅkura utpadyate nāpyaniruddhāt |	na ca niruddhāt bījāt aṅkuraḥ utpadyate na api aniruddhāt 
SA_XX_n485u-133	bījaṃ punarnirudhyate,	bījam punar nirudhyate 
SA_XX_n485u-134	tadaivāṅkuraścotpadyate |	tadā eva aṅkuraḥ ca utpadyate 
SA_XX_n485u-135	tasmānna śāśvatataḥ |	tasmāt na śāśvatataḥ 
SA_XX_n485u-136	kathaṃ nocchedataḥ ?	katham na ucchedataḥ 
SA_XX_n485u-137	na ca pūrvaniruddhād bījādaṅkuro niṣpadyate |	na ca pūrva niruddhāt bījāt aṅkuraḥ niṣpadyate 
SA_XX_n485u-138	nāpyaniruddhāt |	na api aniruddhāt 
SA_XX_n485u-139	api ca bījaṃ ca nirudhyate,	api ca bījam ca nirudhyate 
SA_XX_n485u-140	tasminneva samaye aṅkura utpadyate tulādaṇḍonnāmāvanāmavat |	tasmin eva samaye aṅkuraḥ utpadyate tulādaṇḍa unnāmau anāmavat 
SA_XX_n485u-141	ato nocchedataḥ ||	atas na ucchedataḥ 
SA_XX_n485u-142	kathaṃ na saṃkrāntitaḥ ?	katham na saṃkrāntitaḥ 
SA_XX_n485u-143	visadṛśo bījādaṅkura iti |	visadṛśaḥ bījāt aṅkuraḥ iti 
SA_XX_n485u-144	ato na saṃkrāntitaḥ ||	atas na saṃkrāntitaḥ 
SA_XX_n485u-145	kathaṃ parīttahetuto vipulaphalābhinirvṛttitaḥ ?	katham parītta hetutaḥ vipula phala abhinirvṛttitaḥ 
SA_XX_n485u-146	parīttaṃ bījamupyate,	parīttam bījam upyate 
SA_XX_n485u-147	vipulaphalamabhinirvartayatīti |	vipula phalam abhinirvartayati iti 
SA_XX_n485u-148	ataḥ parīttahetuto vipulaphalābhinirvṛttitaḥ ||	atas parītta hetutaḥ vipula phala abhinirvṛttitaḥ 
SA_XX_n485u-149	kathaṃ tatsadṛśānuprabandhataḥ ?	katham tad sadṛśa anuprabandhataḥ 
SA_XX_n485u-150	yādṛśaṃ bījamupyate,	yādṛśam bījam upyate 
SA_XX_n485u-151	tādṛśaṃ phalamabhinirvartayatīti |	tādṛśam phalam abhinirvartayati iti 
SA_XX_n485u-152	atastatsadṛśānuprabandhataśceti ||	atas tad sadṛśa anuprabandhataḥ ca iti 
SA_XX_n485u-153	evaṃ bāhyaḥ pratītyasamutpādaḥ pañcabhirākārairdraṣṭavyaḥ ||	evam bāhyaḥ pratītyasamutpādaḥ pañcabhiḥ ākāraiḥ draṣṭavyaḥ 
SA_XX_n485u-154	evamādhyātmiko'pi pratītyasamutpādo dvābhyāṃ kāraṇābhyāmutpadyate |	evam ādhyātmikaḥ api pratītyasamutpādaḥ dvābhyām kāraṇābhyām utpadyate 
SA_XX_n485u-155	katamābhyāṃ dvābhyām ?	katamābhyām dvābhyām 
SA_XX_n485u-156	yadidaṃ hetūpanibandhataḥ pratyayopanibandhataśca |	yat idam hetu upanibandhataḥ pratyaya upanibandhataḥ ca 
SA_XX_n485u-157	tatrādhyātmikasya pratītyasamutpādasya hetūpanibandhaḥ katamaḥ ?	tatra ādhyātmikasya pratītyasamutpādasya hetu upanibandhaḥ katamaḥ 
SA_XX_n485u-158	yadidamavidyāpratyayāḥ saṃskārāḥ,	yat idam avidyā pratyayāḥ saṃskārāḥ 
SA_XX_n485u-159	yāvajjātipratyayaṃ jarāmaraṇamiti |	yāvat jāti pratyayam jarā maraṇam iti 
SA_XX_n485u-160	avidyā cennābhaviṣyat,	avidyā ced na abhaviṣyat 
SA_XX_n485u-161	naiva saṃskārāḥ prajñāsyante |	na eva saṃskārāḥ prajñāsyante 
SA_XX_n485u-162	evaṃ yāvajjātiścennābhaviṣyat,	evam yāvat jātiḥ ced na abhaviṣyat 
SA_XX_n485u-163	jarāmaraṇaṃ na prajñāsyate |	jarā maraṇam na prajñāsyate 
SA_XX_n485u-164	atha satyāmavidyāyāṃ saṃskārāṇāmabhinirvṛttirbhavati |	atha satyām avidyāyām saṃskārāṇām abhinirvṛttiḥ bhavati 
SA_XX_n485u-165	evaṃ yāvajjātyāṃ sattyāṃ jarāmaraṇasyābhinirvṛttirbhavati |	evam yāvat jātyām sattyām jarā maraṇasya abhinirvṛttiḥ bhavati 
SA_XX_n485u-166	tatra avidyāyā naivaṃ bhavati-ahaṃ saṃskārānabhinirvartayāmīti |	tatra avidyāyāḥ na evam bhavati aham saṃskārān abhinirvartayāmi iti 
SA_XX_n485u-167	saṃskārāṇāmapi naivaṃ bhavati-vayamavidyayā abhinirvatitā iti |	saṃskārāṇām api nā evam bhavati vayam avidyayā abhinirvatitāḥ iti 
SA_XX_n485u-168	evaṃ yāvajjāterapi naivaṃ bhavati-ahaṃ jarāmaraṇamabhinirvartayāmīti |	evam yāvat jāteḥ api na evam bhavati aham jarā maraṇam abhinirvartayāmi iti 
SA_XX_n485u-169	jarāmaraṇasyāpi naivaṃ bhavati-ahaṃ jātyābhinirvartitamiti |	jarā maraṇasya api na evam bhavati aham jātyā abhinirvartitam iti 
SA_XX_n485u-170	atha ca satyāmavidyāyāṃ saṃskārāṇāmabhinirvṛttirbhavati prādurbhāvaḥ |	atha ca satyām avidyāyām saṃskārāṇām abhinirvṛttiḥ bhavati prādurbhāvaḥ 
SA_XX_n485u-171	evaṃ yāvajjātyāṃ satyāṃ jarāmaraṇasyābhinirvṛttirbhavati prādurbhāvaḥ |	evam yāvat jātyām satyām jarā maraṇasya abhinirvṛttiḥ bhavati prādurbhāvaḥ 
SA_XX_n485u-172	evamādhyātmikasya pratītyasamutpādasya hetūpanibandho draṣṭavyaḥ ||	evam ādhyātmikasya pratītyasamutpādasya hetu upanibandhaḥ draṣṭavyaḥ 
SA_XX_n485u-173	kathamādhyātmikasya pratītyasamutpādasya pratyayopanibandho draṣṭavyaḥ ?	katham ādhyātmikasya pratītyasamutpādasya pratyaya upanibandhaḥ draṣṭavyaḥ 
SA_XX_n485u-174	ṣaṇṇāṃ dhātūnāṃ samavāyāt |	ṣaṇṇām dhātūnām samavāyāt 
SA_XX_n485u-175	katameṣāṃ ṣaṇṇāṃ dhātūnāṃ samavāyāt ?	katameṣām ṣaṇṇām dhātūnām samavāyāt 
SA_XX_n485u-176	yadidaṃ pṛthivyaptejovāyvākāśavijñānadhātūnāṃ samavāyādādhyātmikasya pratītyasamutpādasya pratyayopanibandho draṣṭavyaḥ |	yat idam pṛthivī ap tejaḥ vāyu ākāśa vijñāna dhātūnām samavāyāt ādhyātmikasya pratītyasamutpādasya pratyaya upanibandhaḥ draṣṭavyaḥ 
SA_XX_n485u-177	tatra ādhyātmikasya pratītyasamutpādasya pṛthivīdhātuḥ katamaḥ ?	tatra ādhyātmikasya pratītyasamutpādasya pṛthivī dhātuḥ katamaḥ 
SA_XX_n485u-178	yo'yaṃ kāyasya saṃśleṣataḥ kaṭhinabhāvamabhinirvartayati,	kāyasya saṃśleṣataḥ kaṭhina bhāvam abhinirvartayati 
SA_XX_n485u-179	ayamucyate pṛthivīdhātuḥ |	ayam ucyate pṛthivī dhātuḥ 
SA_XX_n485u-180	yaḥ kāyasya anuparigrahakṛtyaṃ karoti,	yaḥ kāyasya anuparigraha kṛtyam karoti 
SA_XX_n485u-181	ayamucyate'bdhātuḥ |	ayam ucyate ip dhātuḥ 
SA_XX_n485u-182	yaṃ kāyasya aśitapītabhakṣitaṃ paripācayati,	yam kāyasya aśita pīta bhakṣitam paripācayati 
SA_XX_n485u-183	ayamucyate tejodhātuḥ |	ayam ucyate tejaḥ dhātuḥ 
SA_XX_n485u-184	yaṃ kāyasya āśvāsapraśvāsakṛtyaṃ karoti,	yam kāyasya āśvāsa praśvāsa kṛtyam karoti 
SA_XX_n485u-185	ayamucyate vāyudhātuḥ |	ayam ucyate vāyu dhātuḥ 
SA_XX_n485u-186	yaṃ kāyasyāntaḥśauṣiryamabhinirvartayati,	yam kāyasya antar śauṣiryam abhinirvartayati 
SA_XX_n485u-187	ayamucyate ākāśadhātuḥ |	ayam ucyate ākāśa dhātuḥ 
SA_XX_n485u-188	ya kāyasya nāmarūpāṅkuramabhinirvartayati,	ya kāyasya nāma rūpa aṅkuram abhinirvartayati 
SA_XX_n485u-189	naḍakalāpayogena,	naḍa kalāpa yogena 
SA_XX_n485u-190	pañcavijñānakāyasaṃyuktaṃ sāsravaṃ ca manovijñānam,	pañca vijñānakāya saṃyuktam sa āsravam ca manaḥ vijñānam 
SA_XX_n485u-191	ayamucyate vijñānadhātuḥ |	ayam ucyate vijñāna dhātuḥ 
SA_XX_n485u-192	tatra asatāmeṣāṃ pratyayānāṃ kāyasyotpattirnaṃ bhavati |	tatra asatām eṣām pratyayānām kāyasya utpattiḥ na bhavati 
SA_XX_n485u-193	yadā ādhyātmikaḥ pṛthivīdhāturavikalo bhavati,	yadā ādhyātmikaḥ pṛthivī dhātuḥ avikalaḥ bhavati 
SA_XX_n485u-194	evamaptejovāyvākāśavijñānadhātavaśca avikalā bhavanti,	evam ap tejaḥ vāyu ākāśa vijñāna dhātavaḥ ca avikalāḥ bhavanti 
SA_XX_n485u-195	tataḥ sarveṣāṃ samavāyāt kāyasyābhinirvṛttirbhavati |	tatas sarveṣām samavāyāt kāyasya abhinirvṛttiḥ bhavati 
SA_XX_n485u-196	tatra pṛthivīdhātornaivaṃ bhavati-ahaṃ kāyasya saṃśleṣataḥ kaṭhinabhāvamabhinirvartayāmīti |	tatra pṛthivī dhātoḥ na evam bhavati aham kāyasya saṃśleṣataḥ kaṭhina bhāvam abhinirvartayāmi iti 
SA_XX_n485u-197	abdhātornaivaṃ bhavati-ahaṃ kāyasya anuparigrahakṛtyaṃ karomīti |	ap dhātoḥ na evam bhavati aham kāyasya anuparigraha kṛtyam karomi iti 
SA_XX_n485u-198	tejodhātorapi naivaṃ bhavati-ahaṃ kāyasya aśitapītabhakṣitaṃ paripācayāmīti |	tejaḥ dhātoḥ api na evam bhavati aham kāyasya aśita pīta bhakṣitam paripācayāmi iti 
SA_XX_n485u-199	vāyudhātornaivaṃ bhavati-ahaṃ kāyasya āśvāsapraśvāsakṛtyaṃ karomīti |	vāyu dhātoḥ na evam bhavati aham kāyasya āśvāsa praśvāsa kṛtyam karomi iti 
SA_XX_n485u-200	ākāśadhātornaivaṃ bhavati-ahaṃ kāyasyāntaḥśauṣiryamabhinirvartayāmīti |	ākāśa dhātoḥ na evam bhavati aham kāyasya antar śauṣiryam abhinirvartayāmi iti 
SA_XX_n485u-201	vijñānadhātornaivaṃ bhavati-ahaṃ kāyasya nāmarūpamabhinirvartayāmīti |	vijñāna dhātoḥ na evam bhavati aham kāyasya nāma rūpam abhinirvartayāmi iti 
SA_XX_n485u-202	kāyasyāpi naivaṃ bhavati-ahamebhiḥ pratyayairjanita iti |	kāyasya api na evam bhavati aham ebhiḥ pratyayaiḥ janitaḥ iti 
SA_XX_n485u-203	atha ca satsu eṣu pratyayeṣu kāyasyotpattirbhavati ||	atha ca satsu eṣu pratyayeṣu kāyasya utpattiḥ bhavati 
SA_XX_n485u-204	tatra pṛthivīdhāturnātmā na sattvo na jīvo na jantuḥ na manajo na mānavo na strī na pumān na napuṃsakaṃ na cāhaṃ na mama na cānyasya kasyacit	tatra pṛthivī dhātuḥ na ātmā na sattvaḥ na jīvaḥ na jantuḥ na manajaḥ na mānavaḥ na strī na pumān na napuṃsakam na ca aham na mama na ca anyasya kasyacid 
SA_XX_n485u-205	evamabdhātustejodhāturvāyudhāturākāśadhāturvijñānadhātuḥ nātmā na sattvo na jīvo na jantuḥ na manujo na mānavo na strī na pumān na napuṃsakaṃ na cāhaṃ na mama na cānyasya kasyacit ||	evam ap dhātuḥ tejaḥ dhātuḥ vāyu dhātuḥ ākāśa dhātuḥ vijñāna dhātuḥ na ātmā na sattvaḥ na jīvaḥ na jantuḥ na manujaḥ na mānavaḥ na strī na pumān na napuṃsakam na ca aham na mama na ca anyasya kasyacid 
SA_XX_n485u-206	tatra avidyā katamā ?	tatra avidyā katamā 
SA_XX_n485u-207	yā eṣāmeva ṣaṇṇāṃ dhātūnāmekasaṃjñā piṇḍasaṃjñā nityasaṃjñā dhruvasaṃjñā śāśvatasaṃjñā sukhasaṃjñā ātmasaṃjñā sattvajīvajantupoṣapuruṣapudgalasaṃjñā manujamānavasaṃjñā ahaṃkāramamakārasaṃjñā,	yā eṣām eva ṣaṇṇām dhātūnām eka saṃjñā piṇḍa saṃjñā nitya saṃjñā dhruva saṃjñā śāśvata saṃjñā sukha saṃjñā ātma saṃjñā sattva jīva jantu poṣa puruṣa pudgala saṃjñā manuja mānava saṃjñā ahaṃkāra mamakāra saṃjñā 
SA_XX_n485u-208	evamādi vividhamajñānam |	evamādi vividham ajñānam 
SA_XX_n485u-209	iyamucyate avidyeti |	iyam ucyate avidyā iti 
SA_XX_n485u-210	evamavidyāyāṃ satyāṃ viṣayeṣu rāgadveṣamohāḥ pravartante |	evam avidyāyām satyām viṣayeṣu rāga dveṣa mohāḥ pravartante 
SA_XX_n485u-211	tatra ye rāgadveṣamohā viṣayeṣu,	tatra ye rāga dveṣa mohāḥ viṣayeṣu 
SA_XX_n485u-212	amī (avidyāpratyayāḥ)	amī avidyā pratyayāḥ 
SA_XX_n485u-213	saṃskārā ityucyante |	saṃskārāḥ iti ucyante 
SA_XX_n485u-214	vastuprativijñaptirvijñānam |	vastu prativijñaptiḥ vijñānam 
SA_XX_n485u-215	vijñānasahabhuvaścatvāraḥ skandhā arūpiṇaḥ upādānākhyāḥ tannāma |	vijñāna sahabhuvaḥ catvāraḥ skandhāḥ arūpiṇaḥ upādāna ākhyāḥ tat nāma 
SA_XX_n485u-216	rūpaṃ catvāri mahābhūtāni tāni copādāya rūpam |	rūpam catvāri mahābhūtāni tāni ca upādāya rūpam 
SA_XX_n485u-217	tacca nāma tacca rūpamaikadhyamabhisaṃkṣipya tannāmarūpam |	tat ca nāma tat ca rūpam aikadhyam abhisaṃkṣipya tat nāma rūpam 
SA_XX_n485u-218	nāmarūpasaṃniśritāni indriyāṇi ṣaḍāyatanam |	nāma rūpa saṃniśritāni indriyāṇi ṣaṣ āyatanam 
SA_XX_n485u-219	trayāṇāṃ dharmāṇāṃ saṃnipātaḥ sparśaḥ |	trayāṇām dharmāṇām saṃnipātaḥ sparśaḥ 
SA_XX_n485u-220	sparśānubhavo vedanā |	sparśa anubhavaḥ vedanā 
SA_XX_n485u-221	vedanādhyavasānaṃ tṛṣṇā |	vedanā adhyavasānam tṛṣṇā 
SA_XX_n485u-222	tṛṣṇāvaipulyamupādānam |	tṛṣṇā vaipulyam upādānam 
SA_XX_n485u-223	upādānanirjātaṃ punarbhavajanakaṃ karma bhavaḥ |	upādāna nirjātam punarbhava janakam karma bhavaḥ 
SA_XX_n485u-224	bhavahetukaḥ skandhaprādurbhāvo jātiḥ |	bhava hetukaḥ skandha prādurbhāvaḥ jātiḥ 
SA_XX_n485u-225	jātasya skandhaparipāko jarā |	jātasya skandha paripākaḥ jarā 
SA_XX_n485u-226	jīrṇasya skandhasya vināśo maraṇam |	jīrṇasya skandhasya vināśaḥ maraṇam 
SA_XX_n485u-227	mriyamāṇasya saṃmūḍhasya sābhiṣvaṅgasya antaḥparidāhaḥ śokaḥ |	mriyamāṇasya saṃmūḍhasya sa abhiṣvaṅgasya antar paridāhaḥ śokaḥ 
SA_XX_n485u-228	śokotthamālapanaṃ paridevaḥ |	śoka uttham ālapanam paridevaḥ 
SA_XX_n485u-229	pañcavijñānakāyasaṃyuktamasātamanubhavanaṃ duḥkham |	pañca vijñānakāya saṃyuktam asātam anubhavanam duḥkham 
SA_XX_n485u-230	manasikārasaṃyuktaṃ mānasaṃ duḥkhaṃ daurmanasyam |	manasikāra saṃyuktam mānasam duḥkham daurmanasyam 
SA_XX_n485u-231	ye cāpi anye evamādayaḥ kleśāḥ,	ye ca api anye evamādayaḥ kleśāḥ 
SA_XX_n485u-232	te upāyāsā iti ||	te upāyāsāḥ iti 
SA_XX_n485u-233	tatra mahāndhakārārthena avidyā |	tatra mahā andhakāra arthena avidyā 
SA_XX_n485u-234	abhisaṃskārārthena saṃskārāḥ |	abhisaṃskāra arthena saṃskārāḥ 
SA_XX_n485u-235	vijñāpanārthena vijñānam |	vijñāpana arthena vijñānam 
SA_XX_n485u-236	anyonyopastambhanārthena nāmarūpam |	anyonya upastambhana arthena nāma rūpam 
SA_XX_n485u-237	āyadvārārthena ṣaḍāyatanam |	āya dvāra arthena ṣaṣ āyatanam 
SA_XX_n485u-238	sparśanārthena sparśaḥ |	sparśana arthena sparśaḥ 
SA_XX_n485u-239	anubhavanārthena vedanā |	anubhavana arthena vedanā 
SA_XX_n485u-240	paritarṣaṇārthena tṛṣṇā |	paritarṣaṇa arthena tṛṣṇā 
SA_XX_n485u-241	upādānarthena upādānam |	upādāna arthena upādānam 
SA_XX_n485u-242	punarbhavajananārthena bhavaḥ |	punarbhava janana arthena bhavaḥ 
SA_XX_n485u-243	skandhaprādurbhāvārthena jātiḥ |	skandha prādurbhāva arthena jātiḥ 
SA_XX_n485u-244	skandhaparipākārthena jarā |	skandha paripāka arthena jarā 
SA_XX_n485u-245	vināśārthena maraṇam |	vināśa arthena maraṇam 
SA_XX_n485u-246	śocanārthena śokaḥ |	śocana arthena śokaḥ 
SA_XX_n485u-247	vacanaparidevanārthena paridevaḥ |	vacana paridevanā arthena paridevaḥ 
SA_XX_n485u-248	kāyasaṃpīḍanārthena duḥkham |	kāya saṃpīḍana arthena duḥkham 
SA_XX_n485u-249	cittasaṃpīḍanārthena daurmanasyam |	citta saṃpīḍana arthena daurmanasyam 
SA_XX_n485u-250	upakleśārthena upāyāsāḥ ||	upakleśa arthena upāyāsāḥ 
SA_XX_n485u-251	punaraparam-tattve'pratipattirmithyāpratipattirajñānamavidyā |	punar aparam tattve pratipattiḥ mithyā pratipattiḥ ajñānam avidyā 
SA_XX_n485u-252	evamavidyāyāṃ satyāṃ trividhāḥ saṃskārā abhinirvartante-puṇyopagā apuṇyopagā āneñjyopagāḥ |	evam avidyāyām satyām trividhāḥ saṃskārāḥ abhinirvartante puṇya upagāḥ apuṇya upagāḥ āneñjya upagāḥ 
SA_XX_n485u-253	tatra puṇyopagānāṃ saṃskārāṇāṃ puṇyopagameva vijñānaṃ bhavati |	tatra puṇya upagānām saṃskārāṇām puṇya upagam iva vijñānam bhavati 
SA_XX_n485u-254	apuṇyopagānāṃ saṃskārāṇāmapuṇyopagameva vijñānaṃ bhavati |	a puṇya upagānām saṃskārāṇām a puṇya upagam iva vijñānam bhavati 
SA_XX_n485u-255	āneñjyopagānāṃ saṃskārāṇāmāneñjyopagameva vijñānaṃ bhavati |	āneñjya upagānām saṃskārāṇām āneñjya upagam iva vijñānam bhavati 
SA_XX_n485u-256	idamucyate saṃskārapratyayaṃ vijñānamiti |	idam ucyate saṃskāra pratyayam vijñānam iti 
SA_XX_n485u-257	vijñānasahabhuvaścatvāro'rūpiṇaḥ skandhā nāmarūpam |	vijñāna sahabhuvaḥ catvāraḥ rūpiṇaḥ skandhāḥ nāma rūpam 
SA_XX_n485u-258	tadvijñānapratyayaṃ nāmarūpamucyate |	tad vijñāna pratyayam nāma rūpam ucyate 
SA_XX_n485u-259	nāmarūpavivṛddhyā ṣaḍbhirāyatanadvāraiḥ kṛtyakriyāḥ pravartante |	nāma rūpa vivṛddhyā ṣaḍbhiḥ āyatana dvāraiḥ kṛtya kriyāḥ pravartante 
SA_XX_n485u-260	tannāmarūpapratyayaṃ ṣaḍāyatanamityucyate |	tat nāma rūpa pratyayam ṣaṣ āyatanam iti ucyate 
SA_XX_n485u-261	ṣaḍbhyaścāyatanebhyaḥ ṣaṭ sparśakāyāḥ pravartante |	ṣaḍbhyaḥ ca āyatanebhyaḥ ṣaṭ sparśa kāyāḥ pravartante 
SA_XX_n485u-262	ayaṃ ṣaḍāyatanapratyayaḥ sparśa ityucyate |	ayam ṣaṣ āyatana pratyayaḥ sparśaḥ iti ucyate 
SA_XX_n485u-263	yajjātīyaḥ sparśo bhavati,	yad jātīyaḥ sparśaḥ bhavati 
SA_XX_n485u-264	tajjātīyā vedanā pravartate |	tad jātīyā vedanā pravartate 
SA_XX_n485u-265	iyamucyate sparśapratyayā vedaneti |	iyam ucyate sparśa pratyayā vedanā iti 
SA_XX_n485u-266	yastāṃ vedanāṃ viśeṣeṇāsvādayati abhinandati adhyavasyati adhyavasāya tiṣṭhati,	yaḥ tām vedanām viśeṣeṇa āsvādayati abhinandati adhyavasyati adhyavasāya tiṣṭhati 
SA_XX_n485u-267	sā vedanāpratyayā tṛṣṇetyucyate |	sā vedanā pratyayā tṛṣṇā iti ucyate 
SA_XX_n485u-268	āsvādanābhinandanādhyavasānādhyavasāyasthānādātmapriyarūpasātarūpairviyogo mā bhūditi nityamaparityāgāya yaivaṃ prārthanā,	āsvādana abhinandana adhyavasāna adhyavasāya sthānāt ātma priya rūpa sāta rūpaiḥ viyogaḥ mā bhūt iti nityam a parityāgāya yā evam prārthanā 
SA_XX_n485u-269	idamucyate tṛṣṇāpratyayamupādānam |	idam ucyate tṛṣṇā pratyayam upādānam 
SA_XX_n485u-270	evaṃ prārthayamānaḥ punarbhavajanakaṃ karma samutthāpayati kāyena vācā manasā ca,	evam prārthayamānaḥ punarbhava janakam karma samutthāpayati kāyena vācā manasā ca 
SA_XX_n485u-271	sa upādānapratyayo bhava ityucyate |	saḥ upādāna pratyayaḥ bhavaḥ iti ucyate 
SA_XX_n485u-272	tatkarmanirjātānāṃ pañcaskandhānāmabhinirvṛttiryā,	tad karma nirjātānām pañca skandhānām abhinirvṛttiḥ yā 
SA_XX_n485u-273	sā bhavapratyayā jātirityucyate |	sā bhava pratyayā jātiḥ iti ucyate 
SA_XX_n485u-274	jātyābhinirvṛttānāṃ skandhānāmupacayanaparipākādvināśo bhavati,	jātyā abhinirvṛttānām skandhānām upacayana paripākāt vināśaḥ bhavati 
SA_XX_n485u-275	tadidaṃ jātipratyayaṃ jarāmaraṇamityucyate ||	tat idam jāti pratyayam jarā maraṇam iti ucyate 
SA_XX_n485u-276	evamayaṃ dvādaśāṅgaḥ pratītyasamutpādaḥ anyonyahetukaḥ anyonyapratyayaḥ |	evam ayam dvādaśa aṅgaḥ pratītyasamutpādaḥ anyonya hetukaḥ anyonya pratyayaḥ 
SA_XX_n485u-277	na nityo nānityo na saṃskṛto nāsaṃskṛto nāhetuko nāpratyayo na vedayitā na kṣayadharmo na vināśadharmo na nirodhadharmo'nādikālapravṛtto'nucchinno'pravartate nadīsrotavat ||	na nityaḥ na anityaḥ na saṃskṛtaḥ na asaṃskṛtaḥ na ahetukaḥ na apratyayaḥ na vedayitā na kṣaya dharmaḥ na vināśa dharmaḥ na nirodha dharmaḥ na ādi kāla pravṛttaḥ unucchinnaḥ pravartate nadī srota vat 
SA_XX_n485u-278	yadyayaṃ dvādaśāṅgaḥ pratītyasamutpādo'nyonyahetuko'nyonyapratyayaḥ,	yadi ayam dvādaśa aṅgaḥ pratītyasamutpādaḥ nyonya hetukaḥ nyonya pratyayaḥ 
SA_XX_n485u-279	na nityo nānityo na saṃskṛto nāsaṃskṛto nāhetuko nāpratyayo na vedayitā na kṣayadharmo na vināśadharmo na nirodhadharmo'nādikālapravṛtto'nucchinno'nupravartate	na nityaḥ na anityaḥ na saṃskṛtaḥ na asaṃskṛtaḥ na ahetukaḥ na apratyayaḥ na vedayitā na kṣaya dharmaḥ na vināśa dharmaḥ na nirodha dharmaḥ na ādi kāla pravṛttaḥ na ucchinnaḥ nupravartate 
SA_XX_n485u-280	atha ca imānyasya dvādaśāṅgasya pratītyasamutpādasya catvāri aṅgāni saṃghātakriyāyai hetutvena pravartante |	atha ca imāni asya dvādaśa aṅgasya pratītyasamutpādasya catvāri aṅgāni saṃghāta kriyāyai hetu tvena pravartante 
SA_XX_n485u-281	katamāni catvāri ?	katamāni catvāri 
SA_XX_n485u-282	yaduta avidyā tṛṣṇā karma vijñānaṃ ca |	yat uta avidyā tṛṣṇā karma vijñānam ca 
SA_XX_n485u-283	tatra vijñānaṃ bījasvabhāvatvena hetuḥ |	tatra vijñānam bīja svabhāva tvena hetuḥ 
SA_XX_n485u-284	karma kṣetrasvabhāvena hetuḥ |	karma kṣetra svabhāvena hetuḥ 
SA_XX_n485u-285	avidyā tṛṣṇā ca kleśasvabhāvatvena hetuḥ |	avidyā tṛṣṇā ca kleśa svabhāva tvena hetuḥ 
SA_XX_n485u-286	tatra karmakleśā vijñānabījaṃ janayanti |	tatra karma kleśāḥ vijñāna bījam janayanti 
SA_XX_n485u-287	tatra karma vijñānabījasya kṣetrakāryaṃ karoti |	tatra karma vijñāna bījasya kṣetra kāryam karoti 
SA_XX_n485u-288	tṛṣṇā vijñānabījaṃ snehayati |	tṛṣṇā vijñāna bījam snehayati 
SA_XX_n485u-289	avidyā vijñānabījamavakirati |	avidyā vijñāna bījam avakirati 
SA_XX_n485u-290	asatāmeṣāṃ pratyayānāṃ vijñānabījasyābhinirvṛttirna bhavati |	asatām eṣām pratyayānām vijñāna bījasya abhinirvṛttiḥ na bhavati 
SA_XX_n485u-291	tatra karmaṇo naivaṃ bhavati-ahaṃ vijñānabījasya kṣetrakāryaṃ karomīti |	tatra karmaṇaḥ na evam bhavati aham vijñāna bījasya kṣetra kāryam karomi iti 
SA_XX_n485u-292	tṛṣṇāyā api naivaṃ bhavati-ahaṃ vijñānabījaṃ snehayāmīti |	tṛṣṇāyāḥ api na evam bhavati aham vijñāna bījam snehayāmi iti 
SA_XX_n485u-293	avidyāyā api naivaṃ bhavati-ahaṃ vijñānabījamavakirāmīti |	avidyāyāḥ api na evam bhavati aham vijñāna bījam avakirāmi iti 
SA_XX_n485u-294	vijñānabījasyāpi naivaṃ bhavati-ahamebhiḥ pratyayairjanitamiti |	vijñāna bījasya api na evam bhavati aham ebhiḥ pratyayaiḥ janitam iti 
SA_XX_n485u-295	atha ca vijñānabījaṃ karmakṣetrapratiṣṭhitaṃ tṛṣṇāsnehābhiṣyanditamavidyayā svavakīrṇaṃ virohati |	atha ca vijñāna bījam karma kṣetra pratiṣṭhitam tṛṣṇā sneha abhiṣyanditam avidyayā su avakīrṇam virohati 
SA_XX_n485u-296	tatratatra upapattyāyatanapratisaṃdhau mātuḥkukṣau nāmarūpāṅkuramabhinirvartayati |	tatra tatra upapatti āyatana pratisaṃdhau mātuḥ kukṣau nāma rūpa aṅkuram abhinirvartayati 
SA_XX_n485u-297	sa ca nāmarūpāṅkuro na svayaṃkṛto na parakṛto nobhayakṛto neśvarakṛto na kālapariṇāmito na prakṛtisaṃbhūto na caikakāraṇādhīno nāpyahetusamutpannaḥ	sa ca nāma rūpa aṅkuraḥ na svayaṃkṛtaḥ na para kṛtaḥ na ubhaya kṛtaḥ na īśvara kṛtaḥ na kāla pariṇāmitaḥ na prakṛti saṃbhūtaḥ na ca eka kāraṇa adhīnaḥ na api ahetu samutpannaḥ 
SA_XX_n485u-298	atha ca mātāpitṛsaṃyogadṛtusamavāyādanyeṣāṃ ca pratyayānāṃ samavāyāt tatra tatra āsvādaviddhaṃ vijñānabījamupapattyāyatanapratisaṃghau mātuḥ kukṣau nāmarūpāṅkuramabhinirvartayati,	atha ca mātā pitṛ saṃyoga dṛtu samavāyāt anyeṣām ca pratyayānām samavāyāt tatra tatra āsvāda viddham vijñāna bījam upapatti āyatana pratisaṃghau mātuḥ kukṣau nāma rūpa aṅkuram abhinirvartayati 
SA_XX_n485u-299	asvāmikeṣu dharmeṣu amameṣu aparigraheṣu ākāśasameṣu māyālakṣaṇasvabhāveṣu hetupratyayānāmavaikalyāt |	asvāmikeṣu dharmeṣu amameṣu aparigraheṣu ākāśa sameṣu māyā lakṣaṇa svabhāveṣu hetu pratyayānām a vaikalyāt 
SA_XX_n485u-300	tadyathā-pañcabhiḥ kāraṇaiḥ cakṣurvijñānamutpadyate |	tat yathā pañcabhiḥ kāraṇaiḥ cakṣuḥ vijñānam utpadyate 
SA_XX_n485u-301	katamaiḥ pañcabhiḥ ?	katamaiḥ pañcabhiḥ 
SA_XX_n485u-302	yaduta cakṣuḥ pratītya rūpaṃ ca ālokaṃ ca ākāśaṃ ca tajjamanasikāraṃ ca pratītya utpadyate cakṣurvijñānam |	yat uta cakṣuḥ pratītya rūpam ca ālokam ca ākāśam ca tad ja manasikāram ca pratītya utpadyate cakṣuḥ vijñānam 
SA_XX_n485u-303	tatra cakṣurvijñānasya cakṣurāśrayakṛtyaṃ karoti |	tatra cakṣuḥ vijñānasya cakṣuḥ āśraya kṛtyam karoti 
SA_XX_n485u-304	rūpaṃ cakṣurvijñānasya ālambanakṛtyaṃ karoti |	rūpam cakṣuḥ vijñānasya ālambana kṛtyam karoti 
SA_XX_n485u-305	ālokaḥ avabhāsakṛtyaṃ karoti |	ālokaḥ avabhāsa kṛtyam karoti 
SA_XX_n485u-306	ākāśamanāvaraṇakṛtyaṃ karoti |	ākāśam an āvaraṇa kṛtyam karoti 
SA_XX_n485u-307	tajjamanasikāraḥ samanvāhārakṛtyaṃ karoti |	tad ja manasikāraḥ samanvāhāra kṛtyam karoti 
SA_XX_n485u-308	asatāmeṣāṃ pratyayānāṃ cakṣurvijñānaṃ notpadyate |	asatām eṣām pratyayānām cakṣuḥ vijñānam na utpadyate 
SA_XX_n485u-309	yadā tu cakṣurādhyātmikamāyatanamavikalaṃ bhavati,	yadā tu cakṣuḥ ādhyātmikam āyatanam avikalam bhavati 
SA_XX_n485u-310	evaṃ rūpālokākāśatajjamanasikārāśca avikalā bhavanti,	evam rūpa āloka ākāśa tad ja manasikārāḥ ca avikalāḥ bhavanti 
SA_XX_n485u-311	tataḥ sarveṣāṃ samavāyāccakṣurvijñānamutpadyate |	tatas sarveṣām samavāyāt cakṣuḥ vijñānam utpadyate 
SA_XX_n485u-312	tatra cakṣuṣo naivaṃ bhavati-ahaṃ cakṣurvijñānasyāśrayakṛtyaṃ karomīti |	tatra cakṣuṣaḥ na evam bhavati aham cakṣuḥ vijñānasya āśraya kṛtyam karomi iti 
SA_XX_n485u-313	rūpasyāpi naivaṃ bhavati-ahaṃ cakṣurvijñānasya ālambanakṛtyaṃ karomīti |	rūpasya api na evam bhavati aham cakṣuḥ vijñānasya ālambana kṛtyam karomi iti 
SA_XX_n485u-314	ālokasyāpi naivaṃ bhavati-ahaṃ cakṣurvijñānasya avabhāsakṛtyaṃ karomīti |	ālokasya api na evam bhavati aham cakṣuḥ vijñānasya avabhāsa kṛtyam karomi iti 
SA_XX_n485u-315	ākāśasyāpi naivaṃ bhavati-ahaṃ cakṣurvijñānasya anāvaraṇakṛtyaṃ karomīti |	ākāśasya api na evam bhavati aham cakṣuḥ vijñānasya an āvaraṇa kṛtyam karomi iti 
SA_XX_n485u-316	tajjamanasikārasyāpi naivaṃ bhavati-ahaṃ cakṣurvijñānasya samanvāhārakṛtyaṃ karomīti |	tad ja manasikārasya api na evam bhavati aham cakṣuḥ vijñānasya samanvāhāra kṛtyam karomi iti 
SA_XX_n485u-317	cakṣurvijñānasyāpi naivaṃ bhavati-ahamebhiḥ pratyayairjanitamiti |	cakṣuḥ vijñānasya api na evam bhavati aham ebhiḥ pratyayaiḥ janitam iti 
SA_XX_n485u-318	atha ca punaḥ satsu eṣu pratyayeṣu cakṣurvijñānasyotpattirbhavati |	atha ca punar satsu eṣu pratyayeṣu cakṣuḥ vijñānasya utpattiḥ bhavati 
SA_XX_n485u-319	evaṃ śeṣāṇāmindriyāṇāṃ yathāyogaṃ yojyam ||	evam śeṣāṇām indriyāṇām yathāyogam yojyam 
SA_XX_n485u-320	tatra na kaściddharmo'smāllokāt paralokaṃ saṃkrāmati |	tatra na kaścid dharmaḥ asmāt lokāt para lokam saṃkrāmati 
SA_XX_n485u-321	asti ca karmaphalaprativijñaptiḥ,	asti ca karma phala prativijñaptiḥ 
SA_XX_n485u-322	hetupratyayānāmavaikalyāt |	hetu pratyayānām avaikalyāt 
SA_XX_n485u-323	tadyathā supariśuddhe ādarśamaṇḍale mukhapratibimbakaṃ dṛśyate |	tat yathā su pariśuddhe ādarśa maṇḍale mukha pratibimbakam dṛśyate 
SA_XX_n485u-324	na ca tatra ādarśamaṇḍale mukhaṃ saṃkrāmati |	na ca tatra ādarśa maṇḍale mukham saṃkrāmati 
SA_XX_n485u-325	asti ca mukhaprativijñaptiḥ,	asti ca mukha prativijñaptiḥ 
SA_XX_n485u-326	hetupratyayānāmavaikalyāt |	hetu pratyayānām avaikalyāt 
SA_XX_n485u-327	evamasmāllokāt na kaścit cyutaḥ,	evam asmāt lokāt na kaścid cyutaḥ 
SA_XX_n485u-328	nāpyanyatropapannaḥ |	na api anyatra upapannaḥ 
SA_XX_n485u-329	asti ca karmaphalaprativijñaptiḥ,	asti ca karma phala prativijñaptiḥ 
SA_XX_n485u-330	hetupratyayānāmavaikalyāt |	hetu pratyayānām avaikalyāt 
SA_XX_n485u-331	tadyathā candramaṇḍalaṃ catvāriṃśadyojanaśatamūrdhvaṃ vrajati |	tat yathā candra maṇḍalam catvāriṃśat yojana śatam ūrdhvam vrajati 
SA_XX_n485u-332	atha ca punaḥ parītte'bhyudakabhājane candrasya pratibimbaṃ dṛśyate |	atha ca punar parīttebhiḥ udaka bhājane candrasya pratibimbam dṛśyate 
SA_XX_n485u-333	na ca candramaṇḍalaṃ tasmātsthānāccyutam,	na ca candra maṇḍalam tasmāt sthānāt cyutam 
SA_XX_n485u-334	parītte udakasya bhājane saṃkrāntaṃ bhavati |	parītte udakasya bhājane saṃkrāntam bhavati 
SA_XX_n485u-335	asti ca candramaṇḍalaprativijñaptiḥ,	asti ca candra maṇḍala prativijñaptiḥ 
SA_XX_n485u-336	hetupratyayānāmavaikalyāt |	hetu pratyayānām avaikalyāt 
SA_XX_n485u-337	evamasmāllokānna kaścit cyutaḥ,	evam asmāt lokāt na kaścid cyutaḥ 
SA_XX_n485u-338	nāpyanyatropapannaḥ |	na api anyatra upapannaḥ 
SA_XX_n485u-339	asti ca karmaphalaprativijñaptiḥ,	asti ca karma phala prativijñaptiḥ 
SA_XX_n485u-340	hetupratyayānāmavaikalyāt ||	hetu pratyayānām avaikalyāt 
SA_XX_n485u-341	tadyathā agnirupādānapratyaye sati jvalati,	tat yathā agniḥ upādāna pratyaye sati jvalati 
SA_XX_n485u-342	upādānavaikalyānna jvalati,	upādāna vaikalyāt na jvalati 
SA_XX_n485u-343	evameva karmakleśajanitaṃ vijñānabījaṃ tatra tatra upapattyāyatanapratisaṃghau mātuḥ kukṣau nāmarūpāṅkuramabhinirvartayati,	evam eva karma kleśa janitam vijñāna bījam tatra tatra upapatti āyatana pratisaṃghau mātuḥ kukṣau nāma rūpa aṅkuram abhinirvartayati 
SA_XX_n485u-344	asvāmikeṣu dharmeṣu amameṣu aparigraheṣu ākāśasameṣu māyālakṣaṇasvabhāveṣu hetupratyayānāmavaikalyāt |	asvāmikeṣu dharmeṣu amameṣu aparigraheṣu ākāśa sameṣu māyā lakṣaṇa svabhāveṣu hetu pratyayānām a vaikalyāt 
SA_XX_n485u-345	evaṃ ādhyātmikasya pratītyasamutpādasya pratyayopanibandho draṣṭavyaḥ ||	evam ādhyātmikasya pratītyasamutpādasya pratyaya upanibandhaḥ draṣṭavyaḥ 
SA_XX_n485u-346	tatra ādhyātmikaḥ pratītyasamutpādaḥ pañcabhirākārairdraṣṭavyaḥ |	tatra ādhyātmikaḥ pratītyasamutpādaḥ pañcabhiḥ ākāraiḥ draṣṭavyaḥ 
SA_XX_n485u-347	katamaiḥ pañcabhiḥ ?	katamaiḥ pañcabhiḥ 
SA_XX_n485u-348	na śāśvatataḥ,	na śāśvatataḥ 
SA_XX_n485u-349	nocchedataḥ,	na ucchedataḥ 
SA_XX_n485u-350	na saṃkrāntitaḥ,	na saṃkrāntitaḥ 
SA_XX_n485u-351	parīttahetuto vipulaphalābhinirvṛttataḥ,	parītta hetutaḥ vipula phala abhinirvṛttataḥ 
SA_XX_n485u-352	tatsadṛśānuprabandhataśceti |	tad sadṛśa anuprabandhataḥ ca iti 
SA_XX_n485u-353	kathaṃ na śāśvatataḥ ?	katham na śāśvatataḥ 
SA_XX_n485u-354	yasmādanye māraṇāntikāḥ skandhāḥ,	yasmāt anye māraṇa antikāḥ skandhāḥ 
SA_XX_n485u-355	anye aupapattyaṃśikāḥ skandhāḥ,	anye aupapatti aṃśikāḥ skandhāḥ 
SA_XX_n485u-356	na tu ya evaṃ māraṇāntikāḥ skandhāḥ,	na tu ye evam māraṇa antikāḥ skandhāḥ 
SA_XX_n485u-357	ta eva aupapattyaṃśikāḥ |	te eva aupapattyaṃśikāḥ 
SA_XX_n485u-358	api tu māraṇāntikāḥ skandhā nirudhyante,	api tu māraṇa antikāḥ skandhāḥ nirudhyante 
SA_XX_n485u-359	tasminneva ca samaye aupapattyaṃśikāḥ skandhāḥ prādurbhavanti |	tasmin eva ca samaye aupapatti aṃśikāḥ skandhāḥ prādurbhavanti 
SA_XX_n485u-360	ato na śāśvatataḥ ||	atas na śāśvatataḥ 
SA_XX_n485u-361	kathaṃ nocchedataḥ?	katham na ucchedataḥ 
SA_XX_n485u-362	na ca pūrvaniruddheṣu māraṇāntikeṣu skandheṣu aupapattyaṃśikāḥ skandhāḥ prādurbhavanti,	na ca pūrva niruddheṣu māraṇa antikeṣu skandheṣu aupapatti aṃśikāḥ skandhāḥ prādurbhavanti 
SA_XX_n485u-363	nāpyaniruddheṣu |	na api aniruddheṣu 
SA_XX_n485u-364	api tu māraṇāntikāḥ skandhā nirudhyante,	api tu māraṇa antikāḥ skandhāḥ nirudhyante 
SA_XX_n485u-365	tasminneva ca samaye aupapattyaṃśikāḥ skandhāḥ prādurbhavanti tulādaṇḍonnāmāvanāmavat |	tasmin eva ca samaye aupapatti aṃśikāḥ skandhāḥ prādurbhavanti tulā daṇḍa unnāma avanāma vat 
SA_XX_n485u-366	ato nocchedataḥ ||	atas na ucchedataḥ 
SA_XX_n485u-367	kathaṃ na saṃkrāntitaḥ ?	katham na saṃkrāntitaḥ 
SA_XX_n485u-368	visadṛśāḥ sattvanikāyāḥ sabhāgāyāṃ jātyāṃ jātimabhinirvartayanti |	visadṛśāḥ sattva nikāyāḥ sa bhāgāyām jātyām jātim abhinirvartayanti 
SA_XX_n485u-369	ato na saṃkrāntitaḥ |	atas na saṃkrāntitaḥ 
SA_XX_n485u-370	kathaṃ parīttahetuto vipulaphalābhinirvṛttitaḥ ?	katham parītta hetutaḥ vipula phala abhinirvṛttitaḥ 
SA_XX_n485u-371	parīttaṃ karma kriyate,	parīttam karma kriyate 
SA_XX_n485u-372	vipulaḥ phalavipāko'nubhūyate |	vipulaḥ phala vipākaḥ anubhūyate 
SA_XX_n485u-373	ataḥ parīttahetuto vipulaphalābhinirvṛttitaḥ ||	atas parītta hetutaḥ vipula phala abhinirvṛttitaḥ 
SA_XX_n485u-374	kathaṃ tatsadṛśānuprabandhataḥ ?	katham tad sadṛśa anuprabandhataḥ 
SA_XX_n485u-375	yathāvedanīyaṃ karma kriyate,	yathāvedanīyam karma kriyate 
SA_XX_n485u-376	tathāvedanīyo vipāko'nubhūyate |	tathā vedanīyaḥ vipākaḥ anubhūyate 
SA_XX_n485u-377	atastatsadṛśānuprabandhataśca ||	atas tad sadṛśa anuprabandhataḥ ca 
SA_XX_n485u-378	evamādhyātmikaḥ pratītyasamutpādaḥ pañcabhirākārairdraṣṭavyaḥ ||	evam ādhyātmikaḥ pratītyasamutpādaḥ pañcabhiḥ ākāraiḥ draṣṭavyaḥ 
SA_XX_n485u-379	yaḥ kaścid bhadanta śāriputra imaṃ pratītyasamutpādaṃ bhagavatā samyakpraṇītamevaṃ yathābhūtaṃ samyakprajñayā satatasamitamajīvaṃ nirjīvaṃ yathāvadaviparītamajātamabhūtamakṛtamasaṃskṛtamapratighamanālambaṃ śivamabhayamanāhāryamavyayamavyupaśamasvabhāvaṃ paśyati,	yaḥ kaścid bhadanta śāriputra imam pratītyasamutpādam bhagavatā samyak praṇītam evam yathābhūtam samyak prajñayā satata samitam ajīvam nirjīvam yathāvat aviparītam ajātam abhūtam akṛtam asaṃskṛtam apratigham anālambam śivam abhayam anāhāryam avyayam avyupaśama svabhāvam paśyati 
SA_XX_n485u-380	asataḥ tucchataḥ riktataḥ asārataḥ rogataḥ gaṇḍataḥ śalyataḥ aghataḥ anityataḥ duḥkhataḥ śūnyataḥ anātmataḥ samanupaśyati,	asataḥ tucchataḥ riktataḥ asārataḥ rogataḥ gaṇḍataḥ śalyataḥ aghataḥ anityataḥ duḥkhataḥ śūnyataḥ anātmataḥ samanupaśyati 
SA_XX_n485u-381	na sa pūrvāntaṃ pratisarati-kiṃ nvahamabhūvamatīte'dhvani,	na sa pūrva antam pratisarati kim nu aham abhūvam atīta idhvani 
SA_XX_n485u-382	kathaṃ nvahamabhūvamatīte'dhvani iti |	katham nu aham abhūvam atīta idhvani iti 
SA_XX_n485u-383	aparāntaṃ vā na punaḥ pratisarati-kiṃ nvahaṃ bhaviṣyāmyanāgate'dhvani,	apara antam vā na punar pratisarati kim nu aham bhaviṣyāmi anāgata idhvani 
SA_XX_n485u-384	āhosvinna bhaviṣyāmyanāgate'dhvani,	āhosvit na bhaviṣyāmi anāgata idhvani 
SA_XX_n485u-385	ko nu bhaviṣyāmyanāgate'dhvani,	kaḥ nu bhaviṣyāmi anāgatedhvani 
SA_XX_n485u-386	kathaṃ nu bhaviṣyāmyanāgate'dhvani iti |	katham nu bhaviṣyāmi anāgatedhvani iti 
SA_XX_n485u-387	pratyutpannaṃ vā punarnaṃ pratisarati-kiṃ nvidam,	pratyutpannam vā punar nam pratisarati kim nu idam 
SA_XX_n485u-388	kathaṃ nvidam,	katham nu idam 
SA_XX_n485u-389	ke santaḥ ke bhaviṣyāmaḥ,	ke santaḥ ke bhaviṣyāmaḥ 
SA_XX_n485u-390	ime sattvāḥ kuta āgatāḥ,	ime sattvāḥ kutas āgatāḥ 
SA_XX_n485u-391	itaścyutāḥ kutra gamiṣyantīti |	itas cyutāḥ kutra gamiṣyanti iti 
SA_XX_n485u-392	yāni ekeṣāṃ śramaṇabrāhmaṇānāṃ pṛthag loke dṛṣṭigatāni bhaviṣyanti,	yāni ekeṣām śramaṇa brāhmaṇānām pṛthak loke dṛṣṭi gatāni bhaviṣyanti 
SA_XX_n485u-393	tadyathā-ātmavādapratisaṃyuktāni sattvavādapratisaṃyuktāni jīvavādapratisaṃyuktāni pudgalavādapratisaṃyuktāni kautukamaṅgalavādapratisaṃyuktāni unmiñjitāni nimiñjitāni ca,	tat yathā ātma vāda pratisaṃyuktāni sattva vāda pratisaṃyuktāni jīva vāda pratisaṃyuktāni pudgala vāda pratisaṃyuktāni kautukamaṅgala vāda pratisaṃyuktāni unmiñjitāni nimiñjitāni ca 
SA_XX_n485u-394	tānyasya tasmin samaye prahīṇāni bhavanti parijñātāni samucchinnamūlāni tālamastakavadanābhāsagatāni āyatyāmanutpādānirodhadharmāṇi ||	tāni asya tasmin samaye prahīṇāni bhavanti parijñātāni samucchinna mūlāni tāla mastaka vadana ābhāsa gatāni āyatyām anutpāda anirodha dharmāṇi 
SA_XX_n485u-395	yo bhadanta śāriputra evaṃvidhadharmakṣāntisamanvitaḥ pratītyasamutpādaṃ samyagavagacchati,	yaḥ bhadanta śāriputraḥ evaṃvidha dharma kṣānti samanvitaḥ pratītyasamutpādam samyak avagacchati 
SA_XX_n485u-396	tasya tathāgato'rhan samyaksaṃbuddho vidyācaraṇasaṃpannaḥ sugato lokavit puruṣadamyasārathiranattaraḥ śāstā devamanuṣyāṇāṃ buddho bhagavān samyaksaṃbodhiṃ vyākaroti-samyaksaṃbuddho buddho bhaviṣyasīti |	tasya tathāgataḥ ūrhan samyaksaṃbuddhaḥ vidyā caraṇa saṃpannaḥ sugataḥ loka vid puruṣa damya sārathiḥ anattaraḥ śāstā deva manuṣyāṇām buddhaḥ bhagavān samyaksaṃbodhim vyākaroti samyaksaṃbuddhaḥ buddhaḥ bhaviṣyasi iti 
SA_XX_n485u-397	maitreyeṇa bodhisattvena mahāsattvena evamuktam ||	maitreyeṇa bodhisattvena mahāsattvena evam uktam 
SA_XX_n485u-398	atha khalvāyuṣmān śāriputro maitreyasya bodhisattvasya mahāsattvasya bhāṣitamabhinandya anupramodya utthāyāsanāt prakrāntaḥ |	atha khalu āyuṣmān śāriputraḥ maitreyasya bodhisattvasya mahāsattvasya bhāṣitam abhinandya anupramodya utthāya āsanāt prakrāntaḥ 
SA_XX_n485u-399	prakrāntāste ca bhikṣavaḥ ||	prakrāntāḥ te ca bhikṣavaḥ 
SA_XX_n485u-400	āryaśālistambaṃ nāma mahāyānasūtraṃ saṃpūrṇam ||	ārya śālistambam nāma mahāyāna sūtram saṃpūrṇam 
