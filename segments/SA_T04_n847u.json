[
  {
    "segmentnr":"SA_T04_n847u:0",
    "original":"madhyamakaśāstrastutiḥ",
    "analyzed":"madhyamaka śāstra stutiḥ ",
    "folio":1
  },
  {
    "segmentnr":"SA_T04_n847u:1",
    "original":"ācārya-candrakīrtikṛtā",
    "analyzed":"ācārya candrakīrti kṛtā ",
    "folio":1
  },
  {
    "segmentnr":"SA_T04_n847u:2",
    "original":"yadbuddhairiha śāsanaṃ navavidhaṃ sūtrādi saṃkīrtitaṃ",
    "analyzed":"yat buddhaiḥ iha śāsanam navavidham sūtra ādi saṃkīrtitam ",
    "folio":1
  },
  {
    "segmentnr":"SA_T04_n847u:3",
    "original":"lokānāṃ caritānurodhanipuṇaṃ satyadvayāpāśrayam |",
    "analyzed":"lokānām carita anurodha nipuṇam satya dvaya apāśrayam ",
    "folio":1
  },
  {
    "segmentnr":"SA_T04_n847u:4",
    "original":"tasmin rāganirākṛtau nahi kathā dveṣakṣaye jāyate",
    "analyzed":"tasmin rāga nirākṛtau nahi kathā dveṣa kṣaye jāyate ",
    "folio":1
  },
  {
    "segmentnr":"SA_T04_n847u:5",
    "original":"dveṣasyāpi nirākṛtau nahi kathā rāgakṣaye jāyate || 1 ||",
    "analyzed":"dveṣasya api nirākṛtau nahi kathā rāga kṣaye jāyate ",
    "folio":1
  },
  {
    "segmentnr":"SA_T04_n847u:6",
    "original":"mānāderapi yat kṣayāya vacanaṃ nānyaṃ malaṃ hanti tat",
    "analyzed":"māna ādeḥ api yat kṣayāya vacanam nā anyam malam hanti tat ",
    "folio":1
  },
  {
    "segmentnr":"SA_T04_n847u:7",
    "original":"tasmādvayāpitaraṃ na tatra ca punastāstā mahārthāḥ kathāḥ |",
    "analyzed":"tasmāt vayā pitaram na tatra ca punar tāḥ tāḥ mahārthāḥ kathāḥ ",
    "folio":1
  },
  {
    "segmentnr":"SA_T04_n847u:8",
    "original":"mā mohasya parikṣayāya tu kathā kleśānaśeṣānasau",
    "analyzed":"mā mohasya parikṣayāya tu kathā kleśān aśeṣān asau ",
    "folio":1
  },
  {
    "segmentnr":"SA_T04_n847u:9",
    "original":"hanyānmohasamāśritā hi sakalāḥ kleśā jinairbhāṣitāḥ || 2 ||",
    "analyzed":"hanyāt moha samāśritāḥ hi sakalāḥ kleśāḥ jinaiḥ bhāṣitāḥ ",
    "folio":1
  },
  {
    "segmentnr":"SA_T04_n847u:10",
    "original":"mohasyāsya parikṣayāya ca yato dṛṣṭāḥ pratītyādaya-",
    "analyzed":"mohasya asya parikṣayāya ca yatas dṛṣṭāḥ pratīti ādaya ",
    "folio":2
  },
  {
    "segmentnr":"SA_T04_n847u:11",
    "original":"stattvaṃ tat pratipacca saiva sugataiḥ saṃkīrtitā madhyamā |",
    "analyzed":"tat pratipad ca sā eva sugataiḥ saṃkīrtitā madhyamā ",
    "folio":2
  },
  {
    "segmentnr":"SA_T04_n847u:12",
    "original":"kāyo dharmamayo muneḥ sa ca yataḥ sā śūnyatetyucyate",
    "analyzed":"kāyaḥ dharma mayaḥ muneḥ sa ca yatas sā śūnyatā iti ucyate ",
    "folio":2
  },
  {
    "segmentnr":"SA_T04_n847u:13",
    "original":"buddhānāṃ hṛdayaṃ sa cāpi mahatī vidyeti saṃkīrtyate || 3 ||",
    "analyzed":"buddhānām hṛdayam sa ca api mahatī vidyā iti saṃkīrtyate ",
    "folio":2
  },
  {
    "segmentnr":"SA_T04_n847u:14",
    "original":"yasmātsarvaguṇākaro'yamudito buddhairatastatkathā",
    "analyzed":"yasmāt sarva guṇa ākaraḥ ayam uditaḥ buddhaiḥ atas tad kathā ",
    "folio":2
  },
  {
    "segmentnr":"SA_T04_n847u:15",
    "original":"śāstre madhyamake'tha vistaratarā mukhyātmanā varṇitā |",
    "analyzed":"śāstre madhyamake atha vistaratarā mukhya ātmanā varṇitā ",
    "folio":2
  },
  {
    "segmentnr":"SA_T04_n847u:16",
    "original":"kāruṇyadrutacetasā pravacanaṃ buddhvā yathāvasthitaṃ",
    "analyzed":"kāruṇya druta cetasā pravacanam buddhvā yathā avasthitam ",
    "folio":2
  },
  {
    "segmentnr":"SA_T04_n847u:17",
    "original":"buddhānāṃ tanayena tena sudhiyā nāgārjunenādarāt || 4 ||",
    "analyzed":"buddhānām tanayena tena sudhiyā nāgārjunena ādarāt ",
    "folio":2
  },
  {
    "segmentnr":"SA_T04_n847u:18",
    "original":"gambhīraṃ jinaśāsanaṃ na hi jano yo vetti tatsaṃvide",
    "analyzed":"gambhīram jina śāsanam na hi janaḥ yaḥ vetti tad saṃvide ",
    "folio":2
  },
  {
    "segmentnr":"SA_T04_n847u:19",
    "original":"maunīndrād vacasaḥ pṛthaṅnigadituṃ vāñchanti tattvaṃ ca ye |",
    "analyzed":"maunīndrāt vacasaḥ pṛthak nigaditum vāñchanti tattvam ca ye ",
    "folio":2
  },
  {
    "segmentnr":"SA_T04_n847u:20",
    "original":"anye ye'pi kubuddhayaḥ pravacanaṃ vyācakṣate cānyathā",
    "analyzed":"anye ye api ku buddhayaḥ pravacanam vyācakṣate ca anyathā ",
    "folio":3
  },
  {
    "segmentnr":"SA_T04_n847u:21",
    "original":"teṣāṃ cāpi nirākṛtau kṛtamidaṃ śāstraṃ hatāntardvayam || 5 ||",
    "analyzed":"teṣām ca api nirākṛtau kṛtam idam śāstram hata antar dvayam ",
    "folio":3
  },
  {
    "segmentnr":"SA_T04_n847u:22",
    "original":"spaṣṭaṃ rāhulabhadrapādasahito nāgārjuno tanmataṃ",
    "analyzed":"spaṣṭam rāhula bhadrapāda sahitaḥ nāgārjunaḥ tat matam ",
    "folio":3
  },
  {
    "segmentnr":"SA_T04_n847u:23",
    "original":"devenāpyanugamyamānavacanaḥ kālaṃ ciraṃ diṣṭavān |",
    "analyzed":"devena api anugamyamāna vacanaḥ kālam ciram diṣṭavān ",
    "folio":3
  },
  {
    "segmentnr":"SA_T04_n847u:24",
    "original":"tacchāstrapravivekaniścitadhiyastīrthyān vijityākhilāṃ-",
    "analyzed":"tad śāstra praviveka niścita dhiyaḥ tīrthyān vijitya akhilām ",
    "folio":3
  },
  {
    "segmentnr":"SA_T04_n847u:25",
    "original":"stacchiṣyā api śāsanaṃ munivarasyādiṣṭavantaściram || 6 ||",
    "analyzed":"stad śiṣyāḥ api śāsanam muni varasya ādiṣṭavantaḥ ciram ",
    "folio":3
  },
  {
    "segmentnr":"SA_T04_n847u:26",
    "original":"āyātāya śiro'rthiṃne karuṇayā protkṛtya dattvā śiraḥ",
    "analyzed":"āyātāya śiraḥ arthiṃne karuṇayā protkṛtya dattvā śiraḥ ",
    "folio":3
  },
  {
    "segmentnr":"SA_T04_n847u:27",
    "original":"saṃyāte tu sukhāvatīṃ jinasute nāgārjune tatkṛtāḥ |",
    "analyzed":"saṃyāte tu sukhāvatīm jina sute nāgārjune tad kṛtāḥ ",
    "folio":3
  },
  {
    "segmentnr":"SA_T04_n847u:28",
    "original":"granthāḥ śiṣyagaṇāśca te'pi bahunā kālena nāśaṃ gatāḥ",
    "analyzed":"granthāḥ śiṣya gaṇāḥ ca te api bahunā kālena nāśam gatāḥ ",
    "folio":3
  },
  {
    "segmentnr":"SA_T04_n847u:29",
    "original":"tattvārke'stamite'dhunā na hi mataṃ spaṣṭaṃ tadasti kvacit || 7 ||",
    "analyzed":"tattva arke astamite adhunā na hi matam spaṣṭam tat asti kvacid ",
    "folio":3
  },
  {
    "segmentnr":"SA_T04_n847u:30",
    "original":"utprekṣā racitārthamātranipuṇe duraṃgate satpathād",
    "analyzed":"utprekṣā racitā artha mātra nipuṇe duraṃgate sat pathāt ",
    "folio":4
  },
  {
    "segmentnr":"SA_T04_n847u:31",
    "original":"unmatte'tha nipīya tarkamadirāṃ loke'dhunā bhūyasā |",
    "analyzed":"unmatte atha nipīya tarka madirām loke adhunā bhūyasā ",
    "folio":4
  },
  {
    "segmentnr":"SA_T04_n847u:32",
    "original":"sarvajñoditatattvabodharahite bauddhe mate vyākule",
    "analyzed":"sarvajña udita tattva bodha rahite bauddhe mate vyākule ",
    "folio":4
  },
  {
    "segmentnr":"SA_T04_n847u:33",
    "original":"dhanyo'sau kṣaṇamapyapāsya vimatiṃ yaḥ śūnyatāṃ gāhate || 8 ||",
    "analyzed":"dhanyaḥ asau kṣaṇam api apāsya vimatim yaḥ śūnyatām gāhate  \/",
    "folio":4
  },
  {
    "segmentnr":"SA_T04_n847u:34",
    "original":"bhītyā vastunibandhanoparacitairyaḥ śāstrapāśairvṛta-",
    "analyzed":"bhītyā vastu nibandhana uparacitaiḥ yaḥ śāstra pāśaiḥ vṛta ",
    "folio":4
  },
  {
    "segmentnr":"SA_T04_n847u:35",
    "original":"ścittvotplutya ca yāti vastuparikhāṃ caiko mṛgo'sau mahān |",
    "analyzed":"ścittvā utplutya ca yāti vastu parikhām ca ekaḥ mṛgaḥ asau mahān ",
    "folio":4
  },
  {
    "segmentnr":"SA_T04_n847u:36",
    "original":"taṃ pratyadya na cintayā mama guṇaścaikastu yo nādhunā",
    "analyzed":"tam prati adya na cintaya mama guṇaḥ ca ekaḥ tu yaḥ na adhunā ",
    "folio":4
  },
  {
    "segmentnr":"SA_T04_n847u:37",
    "original":"taṃ pratyeva tadanyaśāstramathanī vṛttiḥ kṛteyaṃ mayā || 9 ||",
    "analyzed":"tam prati eva tad anya śāstra mathanī vṛttiḥ kṛtā iyam mayā ",
    "folio":4
  },
  {
    "segmentnr":"SA_T04_n847u:38",
    "original":"dṛṣṭvā sūtrasamuccayaṃ parikathāṃ ratnāvalīṃ saṃstutī-",
    "analyzed":"dṛṣṭvā sūtrasamuccayam parikathām ratnāvalīm saṃstutī ",
    "folio":4
  },
  {
    "segmentnr":"SA_T04_n847u:39",
    "original":"rabhyasyāticiraṃ ca śāstragaditāstāḥ kārikā yatnataḥ |",
    "analyzed":"rabhyasya ati ciram ca śāstra gaditāḥ tāḥ kārikāḥ yatnataḥ ",
    "folio":4
  },
  {
    "segmentnr":"SA_T04_n847u:40",
    "original":"yuktyākhyāmatha ṣaṣṭikāṃ saviḍalāṃ tāṃ śūnyatāsaptatiṃ",
    "analyzed":"yukti ākhyām atha ṣaṣṭikām sa viḍalām tām śūnyatā saptatim ",
    "folio":5
  },
  {
    "segmentnr":"SA_T04_n847u:41",
    "original":"yā cāsāvatha vigrahasya racitā vyāvartinī tāmapi || 10 ||",
    "analyzed":"yā ca asau atha vigrahasya racitā vyāvartinī tām api ",
    "folio":5
  },
  {
    "segmentnr":"SA_T04_n847u:42",
    "original":"dṛṣṭvā tacchatakādikaṃ bahuvidhaṃ sūtraṃ gabhīraṃ tathā",
    "analyzed":"dṛṣṭvā tat śataka ādikam bahuvidham sūtram gabhīram tathā ",
    "folio":5
  },
  {
    "segmentnr":"SA_T04_n847u:43",
    "original":"vṛttiṃ cāpyatha buddhapālitakṛtāṃ sūkṣmāṃ ca yadbhāvinā |",
    "analyzed":"vṛttim ca api atha buddha pālita kṛtām sūkṣmām ca yad bhāvinā ",
    "folio":5
  },
  {
    "segmentnr":"SA_T04_n847u:44",
    "original":"pāramparyasamāgataṃ pravicayāccāsāditaṃ yanmayā",
    "analyzed":"pāramparya samāgatam pravicayāt ca āsāditam yat mayā ",
    "folio":5
  },
  {
    "segmentnr":"SA_T04_n847u:45",
    "original":"piṇḍīkṛtya tadetadunnatadhiyāṃ tuṣṭau samāveditam || 11 ||",
    "analyzed":"piṇḍīkṛtya tat etat unnata dhiyām tuṣṭau samāveditam ",
    "folio":5
  },
  {
    "segmentnr":"SA_T04_n847u:46",
    "original":"cintāmaṇḍala eṣa tarkamathanaḥ sākṣādihāvasthitān",
    "analyzed":"cintā maṇḍale eṣa tarka mathanaḥ sākṣāt iha avasthitān ",
    "folio":5
  },
  {
    "segmentnr":"SA_T04_n847u:47",
    "original":"arthān samyaganākulān paṭudhiyāṃ vāgāṃśubhirbhāsayan |",
    "analyzed":"arthān samyak an ākulān paṭu dhiyām vāc aṃśubhiḥ bhāsayan ",
    "folio":5
  },
  {
    "segmentnr":"SA_T04_n847u:48",
    "original":"vṛttiṃ spaṣṭatarāmimāṃ ca vidadhaccandro'dhunā kīrtimān",
    "analyzed":"vṛttim spaṣṭatarām imām ca vidadhat candraḥ adhunā kīrtimān ",
    "folio":5
  },
  {
    "segmentnr":"SA_T04_n847u:49",
    "original":"lokānāmudito nihanti vimatīḥ sāndrāndhakāraiḥ saha || 12 ||",
    "analyzed":"lokānām uditaḥ nihanti vimatīḥ sāndra andhakāraiḥ saha ",
    "folio":5
  },
  {
    "segmentnr":"SA_T04_n847u:50",
    "original":"kṛtvā vṛttimimāmanākulapadāṃ satprakriyāmādarāt",
    "analyzed":"kṛtvā vṛttim imām an ākula padām sat prakriyām ādarāt ",
    "folio":6
  },
  {
    "segmentnr":"SA_T04_n847u:51",
    "original":"śrāddhānāṃ sudhiyāṃ na niścayavidhau yuktyāgamāpāśrayām |",
    "analyzed":"śrāddhānām su dhiyām na niścaya vidhau yukti āgama apāśrayām ",
    "folio":6
  },
  {
    "segmentnr":"SA_T04_n847u:52",
    "original":"yatpuṇyaṃ mama śūnyateva vipulaṃ tenaiva loko'khila-",
    "analyzed":"yat puṇyam mama śūnyatā iva vipulam tena eva lokaḥ akhila ",
    "folio":6
  },
  {
    "segmentnr":"SA_T04_n847u:53",
    "original":"styaktvā dṛṣṭigaṇaṃ prayātu padavīṃ sarvaprapañcacchidām || 13 ||",
    "analyzed":"s tyaktvā dṛṣṭi gaṇam prayātu padavīm sarva prapañca chidām ",
    "folio":6
  },
  {
    "segmentnr":"SA_T04_n847u:54",
    "original":"śāstāraṃ praṇipatya gautamamahaṃ taddharmatāvasthitān",
    "analyzed":"śāstāram praṇipatya gautamam aham tad dharmatā avasthitān ",
    "folio":6
  },
  {
    "segmentnr":"SA_T04_n847u:55",
    "original":"sambuddhān sakalaṃ jinātmajagaṇaṃ dharmaṃ ca tairbhāṣitam |",
    "analyzed":"sambuddhān sakalam jina ātmaja gaṇam dharmam ca taiḥ bhāṣitam ",
    "folio":6
  },
  {
    "segmentnr":"SA_T04_n847u:56",
    "original":"cakṣurbhūtamanantabuddhavacanasyālocane dehinām",
    "analyzed":"cakṣuḥ bhūtam ananta buddha vacanasya ālocane dehinām ",
    "folio":6
  },
  {
    "segmentnr":"SA_T04_n847u:57",
    "original":"yo'muṃ madhyamakaṃ cakāra kṛpayā nāgārjunastaṃ name || 14 ||",
    "analyzed":"yaḥ amum madhyamakam cakāra kṛpayā nāgārjunaḥ tam name ",
    "folio":6
  },
  {
    "segmentnr":"SA_T04_n847u:58",
    "original":"śrī candrakīrtikṛtā madhyamakaśāstrastutiḥ samāptā ||",
    "analyzed":"śrī candrakīrti kṛtā madhyamakaśāstra stutiḥ samāptā ",
    "folio":6
  }
]