segmentnr	original	analyzed
SA_GK19_kmeghvpu-0	kaś cit kāntāvirahaguruṇā svādhikārapramattaḥ śāpenāstaṅgamitamahimā varṣabhogyeṇa bhartuḥ /	kaḥ cit kāntā viraha guruṇā sva adhikāra pramattaḥ śāpena astaṅga mita mahimā varṣa bhogyeṇa bhartuḥ 
SA_GK19_kmeghvpu-1	yakṣaś cakre janakatanayāsnānapuṇyodakeṣu snigdhacchāyātaruṣu vasatiṃ rāmagiryāśrameṣu // KMdV_1 //	yakṣaḥ cakre janakatanayā snāna puṇya udakeṣu snigdha chāyā taruṣu vasatim rāmagiri āśrameṣu 
SA_GK19_kmeghvpu-2	tasminn adrau kati cid abalāviprayuktaḥ sa kāmī nītvā māsān kanakavalayabhraṃśariktaprakoṣṭhaḥ /	tasmin adrau kati cit abalā viprayuktaḥ sa kāmī nītvā māsān kanaka valaya bhraṃśa rikta prakoṣṭhaḥ 
SA_GK19_kmeghvpu-3	āṣāḍhasya praśamadivase megham āśliṣṭasānuṃ vaprakrīḍāpariṇatagajaprekṣaṇīyaṃ dadarśa // KMdV_2 //	āṣāḍhasya praśama divase megham āśliṣṭa sānum vapra krīḍā pariṇata gaja prekṣaṇīyam dadarśa 
SA_GK19_kmeghvpu-4	tasya sthitvā katham api puraḥ ketakādhānahetor antarbāṣpaś ciram anucaro rājarājasya dadhyau /	tasya sthitvā katham api puras ketaka ādhāna hetoḥ antar bāṣpaḥ ciram anucaraḥ rājarājasya dadhyau 
SA_GK19_kmeghvpu-5	meghāloke bhavati sukhino 'py anyathāvṛtti cetaḥ kaṇṭhāśleṣapraṇayini jane kiṃ punar dūrasaṃsthe // KMdV_3 //	megha āloke bhavati sukhinaḥ u pi anyathāvṛtti cetaḥ kaṇṭha āśleṣa praṇayini jane kim punar dūra saṃsthe 
SA_GK19_kmeghvpu-6	pratyāsanne nabhasi dayitājīvitālambanārthī jīmūtena svakuśalamayīṃ hārayiṣyan pravṛttim /	pratyāsanne nabhasi dayitā jīvita ālambana arthī jīmūtena sva kuśala mayīm hārayiṣyan pravṛttim 
SA_GK19_kmeghvpu-7	sa pratyagraiḥ kuṭajakusumaiḥ kalpitārghāya tasmai prītaḥ prītipramukhavacanaṃ svāgataṃ vyājahāra // KMdV_4 //	sa pratyagraiḥ kuṭaja kusumaiḥ kalpita arghāya tasmai prītaḥ prīti pramukha vacanam svāgatam vyājahāra 
SA_GK19_kmeghvpu-8	dhūmajyotiḥsalilamarutāṃ saṃnipātaḥ kva meghaḥ saṃdeśārthāḥ kva paṭukaraṇaiḥ prāṇibhiḥ prāpaṇīyāḥ /	dhūma jyotiḥ salila marutām saṃnipātaḥ kva meghaḥ saṃdeśa arthāḥ kva paṭu karaṇaiḥ prāṇibhiḥ prāpaṇīyāḥ 
SA_GK19_kmeghvpu-9	ity autsukyād aparigaṇayan guhyakas taṃ yayāce kāmārtā hi praṇayakṛpaṇāś cetanācetaneṣu // KMdV_5 //	iti autsukyāt a parigaṇayan guhyakaḥ tam yayāce kāma ārtāḥ hi praṇaya kṛpaṇāḥ cetana acetaneṣu 
SA_GK19_kmeghvpu-10	jātaṃ vaṃśe bhuvanavidite puṣkarāvartakānāṃ jānāmi tvāṃ prakṛtipuruṣaṃ kāmarūpaṃ maghonaḥ /	jātam vaṃśe bhuvana vidite puṣkarāvartakānām jānāmi tvām prakṛti puruṣam kāmarūpam maghonaḥ 
SA_GK19_kmeghvpu-11	tenārthitvaṃ tvayi vidhivaśād dūrabandhur gato 'haṃ yācñā vandhyā varam adhiguṇe nādhame labdhakāmā // KMdV_6 //	tena arthi tvam tvayi vidhi vaśāt dūra bandhuḥ gataḥ ham yācñā vandhyā varam adhiguṇe nā adhame labdha kāmā 
SA_GK19_kmeghvpu-12	saṃtaptānāṃ tvam asi śaraṇaṃ tat payoda priyāyāḥ saṃdeśaṃ me hara dhanapatikrodhaviśleṣitasya /	saṃtaptānām tvam asi śaraṇam tat payoda priyāyāḥ saṃdeśam me hara dhanapati krodha viśleṣitasya 
SA_GK19_kmeghvpu-13	gantavyā te vasatir alakā nāma yakṣeśvarāṇāṃ bāhyodyānasthitaharaśiraścandrikādhautaharmyā // KMdV_7 //	gantavyā te vasatiḥ alakā nāma yakṣa īśvarāṇām bāhya udyāna sthita hara śiraḥ candrikā dhauta harmyā 
SA_GK19_kmeghvpu-14	tvām ārūḍhaṃ pavanapadavīm udgṛhītālakāntāḥ prekṣiṣyante pathikavanitāḥ pratyayād āśvasantyaḥ /	tvām ārūḍham pavana padavīm udgṛhīta alaka antāḥ prekṣiṣyante pathika vanitāḥ pratyayāt āśvasantyaḥ 
SA_GK19_kmeghvpu-15	kaḥ saṃnaddhe virahavidhurāṃ tvayy upekṣeta jāyāṃ na syād anyo 'py aham iva jano yaḥ parādhīnavṛttiḥ // KMdV_8 //	kaḥ saṃnaddhe viraha vidhurām tvayi upekṣeta jāyām na syāt aham iva janaḥ yaḥ para adhīna vṛttiḥ 
SA_GK19_kmeghvpu-16	āpṛcchasva priyasakham amuṃ tuṅgam āliṅgya śailaṃ vandyaiḥ puṃsāṃ raghupatipadair aṅkitaṃ mekhalāsu /	āpṛcchasva priya sakham amum tuṅgam āliṅgya śailam vandyaiḥ puṃsām raghupati padaiḥ aṅkitam mekhalāsu 
SA_GK19_kmeghvpu-17	kāle kāle bhavati bhavatā yasya saṃyogam etya snehavyaktiś ciravirahajaṃ muñcato bāṣpam uṣṇam // KMdV_9 //	kāle kāle bhavati bhavatā yasya saṃyogam etya sneha vyaktiḥ cira viraha jam muñcataḥ bāṣpam uṣṇam 
SA_GK19_kmeghvpu-18	mandaṃ mandaṃ nudati pavanaś cānukūlo yathā tvāṃ vāmaś cāyaṃ nadati madhuraṃ cātakas toyagṛdhnuḥ /	mandam mandam nudati pavanaḥ ca anukūlaḥ yathā tvām vāmaḥ ca ayam nadati madhuram cātakaḥ toya gṛdhnuḥ 
SA_GK19_kmeghvpu-19	garbhādhānasthiraparicayā nūnam ābaddhamālāḥ seviṣyante nayanasubhagaṃ khe bhavantaṃ balākāḥ // KMdV_10 //	garbhādhāna sthira paricayāḥ nūnam ābaddha mālāḥ seviṣyante nayana subhagam khe bhavantam balākāḥ 
SA_GK19_kmeghvpu-20	tāṃ cāvaśyaṃ divasagaṇanātatparām ekapatnīm avyāpannām avihatagatir drakṣyasi bhrātṛjāyām /	tām ca avaśyam divasa gaṇanā tatparām ekapatnīm a vyāpannām avihata gatiḥ drakṣyasi bhrātṛ jāyām 
SA_GK19_kmeghvpu-21	āśābandhaḥ kusumasadṛśaṃ prāyaśo hy aṅganānāṃ sadyaḥpātapraṇayi hṛdayaṃ viprayoge ruṇaddhi // KMdV_11 //	āśābandhaḥ kusuma sadṛśam prāyaśas hi aṅganānām sadyaḥpāta praṇayi hṛdayam viprayoge ruṇaddhi 
SA_GK19_kmeghvpu-22	kartuṃ yac ca prabhavati mahīm ucchilindhrām avandhyaṃ tac chrutvā te śravaṇasubhagaṃ garjitaṃ mānasotkāḥ /	kartum yat ca prabhavati mahīm ucchilindhrām avandhyam tat śrutvā te śravaṇa subhagam garjitam mānasa utkāḥ 
SA_GK19_kmeghvpu-23	ā kailāsād bisakisalayacchedapātheyavantaḥ saṃpatsyante nabhasi bhavato rājahaṃsāḥ sahāyāḥ // KMdV_12 //	ā kailāsāt bisa kisalaya cheda pātheyavantaḥ saṃpatsyante nabhasi bhavataḥ rājahaṃsāḥ sahāyāḥ 
SA_GK19_kmeghvpu-24	mārgaṃ tāvac chṛṇu kathayatas tvatprayāṇānukūlaṃ saṃdeśaṃ me tadanu jalada śroṣyasi śrotrapeyam /	mārgam tāvat śṛṇu kathayataḥ tvad prayāṇa anukūlam saṃdeśam me tadanu jalada śroṣyasi śrotra peyam 
SA_GK19_kmeghvpu-25	khinnaḥ khinnaḥ śikhariṣu padaṃ nyasya gantāsi yatra kṣīṇaḥ kṣīṇaḥ parilaghu payaḥ srotasāṃ copabhujya // KMdV_13 //	khinnaḥ khinnaḥ śikhariṣu padam nyasya gantāsi yatra kṣīṇaḥ kṣīṇaḥ parilaghu payaḥ srotasām ca upabhujya 
SA_GK19_kmeghvpu-26	adreḥ śṛṅgaṃ harati pavanaḥ kiṃ svid ity unmukhībhir dṛṣṭotsāhaś cakitacakitaṃ mugdhasiddhāṅganābhiḥ /	adreḥ śṛṅgam harati pavanaḥ kim svid iti unmukhībhiḥ dṛṣṭa utsāhaḥ cakita cakitam mugdha siddha aṅganābhiḥ 
SA_GK19_kmeghvpu-27	sthānād asmāt sarasaniculād utpatodaṅmukhaḥ khaṃ diṅnāgānāṃ pathi pariharan sthūlahastāvalehān // KMdV_14 //	sthānāt asmāt sarasa niculāt utpata udak mukhaḥ kham diṅnāgānām pathi pariharan sthūla hasta avalehān 
SA_GK19_kmeghvpu-28	ratnacchāyāvyatikara iva prekṣyam etat purastād valmīkāgrāt prabhavati dhanuṣkhaṇḍam ākhaṇḍalasya /	ratna chāyā vyatikare iva prekṣyam etat purastāt valmīka agrāt prabhavati dhanuṣkhaṇḍam ākhaṇḍalasya 
SA_GK19_kmeghvpu-29	yena śyāmaṃ vapur atitarāṃ kāntim āpatsyate te barheṇeva sphuritarucinā gopaveśasya viṣṇoḥ // KMdV_15 //	yena śyāmam vapuḥ atitarām kāntim āpatsyate te barheṇa iva sphurita rucinā gopa veśasya viṣṇoḥ 
SA_GK19_kmeghvpu-30	tvayy āyattaṃ kṛṣiphalam iti bhrūvilāsānabhijñaiḥ prītisnigdhair janapadavadhūlocanaiḥ pīyamānaḥ /	tvayi āyattam kṛṣi phalam iti bhrū vilāsa anabhijñaiḥ prīti snigdhaiḥ janapada vadhū locanaiḥ pīyamānaḥ 
SA_GK19_kmeghvpu-31	sadyaḥsīrotkaṣaṇasurabhi kṣetram āruhya mālaṃ kiṃ cit paścād pravalaya gatiṃ bhūya evottareṇa // KMdV_16 //	sadyas sīra utkaṣaṇa surabhi kṣetram āruhya mālam kim cit paścāt pravalaya gatim bhūyas evā uttareṇa 
SA_GK19_kmeghvpu-32	tvām āsārapraśamitavanopaplavaṃ sādhu mūrdhnā vakṣyaty adhvaśramaparigataṃ sānumān āmrakūṭaḥ /	tvām āsāra praśamita vana upaplavam sādhu mūrdhnā vakṣyati adhva śrama parigatam sānumān āmrakūṭaḥ 
SA_GK19_kmeghvpu-33	na kṣudro 'pi prathamasukṛtāpekṣayā saṃśrayāya prāpte mitre bhavati vimukhaḥ kiṃ punar yas tathoccaiḥ // KMdV_17 //	na kṣudraḥ pi prathama sukṛta apekṣayā saṃśrayāya prāpte mitre bhavati vimukhaḥ kim punar yaḥ tathā uccais 
SA_GK19_kmeghvpu-34	channopāntaḥ pariṇataphaladyotibhiḥ kānanāmrais tvayy ārūḍhe śikharam acalaḥ snigdhaveṇīsavarṇe /	channa upāntaḥ pariṇata phala dyotibhiḥ kānana āmraiḥ tvayi ārūḍhe śikharam acalaḥ snigdha veṇī savarṇe 
SA_GK19_kmeghvpu-35	nūnaṃ yāsyaty amaramithunaprekṣaṇīyām avasthāṃ madhye śyāmaḥ stana iva bhuvaḥ śeṣavistārapāṇḍuḥ // KMdV_18 //	nūnam yāsyati amara mithuna prekṣaṇīyām avasthām madhye śyāmaḥ stanaḥ iva bhuvaḥ śeṣa vistāra pāṇḍuḥ 
SA_GK19_kmeghvpu-36	sthitvā tasmin vanacaravadhūbhuktakuñje muhūrtaṃ toyotsargadrutataragatis tatparaṃ vartma tīrṇaḥ /	sthitvā tasmin vanacara vadhū bhukta kuñje muhūrtam toya utsarga drutatara gatiḥ tad param vartma tīrṇaḥ 
SA_GK19_kmeghvpu-37	revāṃ drakṣyasy upalaviṣame vindhyapāde viśīrṇāṃ bhakticchedair iva viracitāṃ bhūtim aṅge gajasya // KMdV_19 //	revām drakṣyasi upala viṣame vindhya pāde viśīrṇām bhakti chedaiḥ iva viracitām bhūtim aṅge gajasya 
SA_GK19_kmeghvpu-38	tasyās tiktair vanagajamadair vāsitaṃ vāntavṛṣṭir jambūṣaṇḍapratihatarayaṃ toyam ādāya gaccheḥ /	tasyāḥ tiktaiḥ vana gaja madaiḥ vāsitam vānta vṛṣṭiḥ jambu ṣaṇḍa pratihata rayam toyam ādāya gaccheḥ 
SA_GK19_kmeghvpu-39	antaḥsāraṃ ghana tulayituṃ nānilaḥ śakṣyati tvāṃ riktaḥ sarvo bhavati hi laghuḥ pūrṇatā gauravāya // KMdV_20 //	antar sāram ghana tulayitum nā anilaḥ śakṣyati tvām riktaḥ sarvaḥ bhavati hi laghuḥ pūrṇa tā gauravāya 
SA_GK19_kmeghvpu-40	nīpaṃ dṛṣṭvā haritakapiśaṃ kesarair ardharūḍhair āvirbhūtaprathamamukulāḥ kandalīś cānukaccham /	nīpam dṛṣṭvā harita kapiśam kesaraiḥ ardha rūḍhaiḥ āvirbhūta prathama mukulāḥ kandalīḥ ca anukaccham 
SA_GK19_kmeghvpu-41	dagdhāraṇyeṣv adhikasurabhiṃ gandham āghrāya corvyāḥ sāraṅgās te jalalavamucaḥ sūcayiṣyanti mārgam // KMdV_21 //	dagdha araṇyeṣu adhika surabhim gandham āghrāya ca urvyāḥ sāraṅgāḥ te jala lava mucaḥ sūcayiṣyanti mārgam 
SA_GK19_kmeghvpu-42	utpaśyāmi drutam api sakhe matpriyārthaṃ yiyāsoḥ kālakṣepaṃ kakubhasurabhau parvate parvate te /	utpaśyāmi drutam api sakhe mad priya artham yiyāsoḥ kāla kṣepam kakubha surabhau parvate parvate te 
SA_GK19_kmeghvpu-43	śuklāpāṅgaiḥ sanayanajalaiḥ svāgatīkṛtya kekāḥ pratyudyātaḥ katham api bhavān gantum āśu vyavasyet // KMdV_22 //	śukla apāṅgaiḥ sa nayanajalaiḥ svāgatīkṛtya kekāḥ pratyudyātaḥ katham api bhavān gantum āśu vyavasyet 
SA_GK19_kmeghvpu-44	pāṇḍucchāyopavanavṛtayaḥ ketakaiḥ sūcibhinnair nīḍārambhair gṛhabalibhujām ākulagrāmacaityāḥ /	pāṇḍu chāyā upavana vṛtayaḥ ketakaiḥ sūci bhinnaiḥ nīḍa ārambhaiḥ gṛha balibhujām ākula grāma caityāḥ 
SA_GK19_kmeghvpu-45	tvayy āsanne phalapariṇatiśyāmajambūvanāntāḥ saṃpatsyante katipayadinasthāyihaṃsā daśārṇāḥ // KMdV_23 //	tvayi āsanne phala pariṇati śyāma jambū vana antāḥ saṃpatsyante katipaya dina sthāyi haṃsāḥ daśārṇāḥ 
SA_GK19_kmeghvpu-46	teṣāṃ dikṣu prathitavidiśālakṣaṇāṃ rājadhānīṃ gatvā sadyaḥ phalam avikalaṃ kāmukatvasya labdhā /	teṣām dikṣu prathita vidiśā lakṣaṇām rājadhānīm gatvā sadyas phalam avikalam kāmuka tvasya labdhā 
SA_GK19_kmeghvpu-47	tīropāntastanitasubhagaṃ pāsyasi svādu yat tat sabhrūbhaṅgaṃ mukham iva payo vetravatyāś calormi // KMdV_24 //	tīra upānta stanita subhagam pāsyasi svādu yat tat sa bhrū bhaṅgam mukham iva payaḥ vetravatyāḥ cala ūrmi 
SA_GK19_kmeghvpu-48	nīcairākhyaṃ girim adhivases tatra viśrāmahetos tvatsamparkāt pulakitam iva prauḍhapuṣpaiḥ kadambaiḥ /	nīcairākhyam girim adhivaseḥ tatra viśrāma hetoḥ tvad samparkāt pulakitam iva prauḍha puṣpaiḥ kadambaiḥ 
SA_GK19_kmeghvpu-49	yaḥ paṇyastrīratiparimalodgāribhir nāgarāṇām uddāmāni prathayati śilāveśmabhir yauvanāni // KMdV_25 //	yaḥ paṇya strī rati parimala udgāribhiḥ nāgarāṇām uddāmāni prathayati śilā veśmabhiḥ yauvanāni 
SA_GK19_kmeghvpu-50	viśrāntaḥ san vraja vananadītīrajātāni siñcann udyānānāṃ navajalakaṇair yūthikājālakāni /	viśrāntaḥ san vraja vana nadī tīra jātāni siñcan udyānānām nava jala kaṇaiḥ yūthikā jālakāni 
SA_GK19_kmeghvpu-51	gaṇḍasvedāpanayanarujāklāntakarṇotpalānāṃ chāyādānāt kṣaṇaparicitaḥ puṣpalāvīmukhānām // KMdV_26 //	gaṇḍa sveda apanayana rujā klānta karṇa utpalānām chāyā dānāt kṣaṇa paricitaḥ puṣpalāvī mukhānām 
SA_GK19_kmeghvpu-52	vakraḥ panthā yad api bhavataḥ prasthitasyottarāśāṃ saudhotsaṅgapraṇayavimukho mā sma bhūr ujjayinyāḥ /	vakraḥ panthāḥ yat api bhavataḥ prasthitasya uttara āśām saudha utsaṅga praṇaya vimukhaḥ mā sma bhūḥ ujjayinyāḥ 
SA_GK19_kmeghvpu-53	vidyuddāmasphuritacakitais tatra paurāṅganānāṃ lolāpāṅgair yadi na ramase locanair vañcito 'si // KMdV_27 //	vidyut dāma sphurita cakitaiḥ tatra paura aṅganānām lola apāṅgaiḥ yadi na ramase locanaiḥ vañcitaḥ si 
SA_GK19_kmeghvpu-54	vīcikṣobhastanitavihagaśreṇikāñcīguṇāyāḥ saṃsarpantyāḥ skhalitasubhagaṃ darśitāvartanābheḥ /	vīci kṣobha stanita vihaga śreṇi kāñcī guṇāyāḥ saṃsarpantyāḥ skhalita subhagam darśita āvarta nābheḥ 
SA_GK19_kmeghvpu-55	nirvindhyāyāḥ pathi bhava rasābhyantaraḥ saṃnipatya strīṇām ādyaṃ praṇayavacanaṃ vibhramo hi priyeṣu // KMdV_28 //	nirvindhyāyāḥ pathi bhava rasa abhyantaraḥ saṃnipatya strīṇām ādyam praṇaya vacanam vibhramaḥ hi priyeṣu 
SA_GK19_kmeghvpu-56	veṇībhūtapratanusalilāṃ tām atītasya sindhuṃ pāṇḍucchāyāṃ taṭaruhatarubhraṃśibhir jīrṇaparṇaiḥ /	veṇī bhūta pratanu salilām tām atītasya sindhum pāṇḍu chāyām taṭa ruha taru bhraṃśibhiḥ jīrṇa parṇaiḥ 
SA_GK19_kmeghvpu-57	saubhāgyaṃ te subhaga virahāvasthayā vyañjayantīṃ kārśyaṃ yena tyajati vidhinā sa tvayaivopapādyaḥ // KMdV_29 //	saubhāgyam te subhaga viraha avasthayā vyañjayantīm kārśyam yena tyajati vidhinā sa tvayā evā upapādyaḥ 
SA_GK19_kmeghvpu-58	prāpyāvantīn udayanakathākovidagrāmavṛddhān pūrvoddiṣṭām anusara purīṃ śrīviśālāṃ viśālām /	prāpya avantīn udayana kathā kovida grāma vṛddhān pūrva uddiṣṭām anusara purīm śrīviśālām viśālām 
SA_GK19_kmeghvpu-59	svalpībhūte sucaritaphale svargiṇāṃ gāṃ gatānāṃ śeṣaiḥ puṇyair hṛtam iva divaḥ kāntimat khaṇḍam ekam // KMdV_30 //	su alpībhūte su carita phale svargiṇām gām gatānām śeṣaiḥ puṇyaiḥ hṛtam iva divaḥ kāntimat khaṇḍam ekam 
SA_GK19_kmeghvpu-60	dīrghīkurvan paṭu madakalaṃ kūjitaṃ sārasānāṃ pratyūṣeṣu sphuṭitakamalāmodamaitrīkaṣāyaḥ /	dīrghīkurvan paṭu mada kalam kūjitam sārasānām pratyūṣeṣu sphuṭita kamala āmoda maitrī kaṣāyaḥ 
SA_GK19_kmeghvpu-61	yatra strīṇāṃ harati surataglānim aṅgānukūlaḥ siprāvātaḥ priyatama iva prārthanācāṭukāraḥ // KMdV_31 //	yatra strīṇām harati surata glānim aṅga anukūlaḥ siprā vātaḥ priyatamaḥ iva prārthanā cāṭu kāraḥ 
SA_GK19_kmeghvpu-62	jālodgīrṇair upacitavapuḥ keśasaṃskāradhūmair bandhuprītyā bhavanaśikhibhir dattanṛttopahāraḥ /	jāla udgīrṇaiḥ upacita vapuḥ keśa saṃskāra dhūmaiḥ bandhu prītyā bhavana śikhibhiḥ datta nṛtta upahāraḥ 
SA_GK19_kmeghvpu-63	harmyeṣv asyāḥ kusumasurabhiṣv adhvakhinnāntarātmā nītvā rātriṃ lalitavanitāpādarāgāṅkiteṣu // KMdV_32 //	harmyeṣu asyāḥ kusuma surabhiṣu adhva khinna antarātmā nītvā rātrim lalita vanitā pāda rāga aṅkiteṣu 
SA_GK19_kmeghvpu-64	bhartuḥ kaṇṭhacchavir iti gaṇaiḥ sādaraṃ dṛśyamāṇaḥ puṇyaṃ yāyās tribhuvanaguror dhāma caṇḍeśvarasya /	bhartuḥ kaṇṭha chaviḥ iti gaṇaiḥ sa ādaram dṛśyamāṇaḥ puṇyam yāyāḥ tribhuvana guroḥ dhāma caṇḍeśvarasya 
SA_GK19_kmeghvpu-65	dhūtodyānaṃ kuvalayarajogandhibhir gandhavatyās toyakrīḍāniratayuvatisnānatiktair marudbhiḥ // KMdV_33 //	dhūta udyānam kuvalaya rajaḥ gandhibhiḥ gandhavatyāḥ toya krīḍā nirata yuvati snāna tiktaiḥ marudbhiḥ 
SA_GK19_kmeghvpu-66	apy anyasmiñ jaladhara mahākālam āsādya kāle sthātavyaṃ te nayanaviṣayaṃ yāvad abhyeti bhānuḥ /	api anyasmin jaladhara mahā kālam āsādya kāle sthātavyam te nayana viṣayam yāvat abhyeti bhānuḥ 
SA_GK19_kmeghvpu-67	kurvan saṃdhyābalipaṭahatāṃ śūlinaḥ ślāghanīyām āmandrāṇāṃ phalam avikalaṃ lapsyase garjitānām // KMdV_34 //	kurvan saṃdhyā bali paṭaha tām śūlinaḥ ślāghanīyām āmandrāṇām phalam avikalam lapsyase garjitānām 
SA_GK19_kmeghvpu-68	pādanyāsakvaṇitaraśanās tatra līlāvadhūtai ratnacchāyākhacitavalibhiś cāmaraiḥ klāntahastāḥ /	pāda nyāsa kvaṇita raśanāḥ tatra līlā avadhūtaiḥ ratna chāyā khacita valibhiḥ cāmaraiḥ klānta hastāḥ 
SA_GK19_kmeghvpu-69	veśyās tvatto nakhapadasukhān prāpya varṣāgrabindūn āmokṣyanti tvayi madhukaraśreṇidīrghān kaṭākṣān // KMdV_35 //	veśyāḥ tvattaḥ nakha pada sukhān prāpya varṣa agra bindūn āmokṣyanti tvayi madhukara śreṇi dīrghān kaṭākṣān 
SA_GK19_kmeghvpu-70	paścād uccairbhujataruvanaṃ maṇḍalenābhilīnaḥ sāṃdhyaṃ tejaḥ pratinavajapāpuṣparaktaṃ dadhānaḥ /	paścāt uccais bhuja taru vanam maṇḍalena abhilīnaḥ sāṃdhyam tejaḥ pratinava japā puṣpa raktam dadhānaḥ 
SA_GK19_kmeghvpu-71	nṛttārambhe hara paśupater ārdranāgājinecchāṃ śāntodvegastimitanayanaṃ dṛṣṭabhaktir bhavānyā // KMdV_36 //	nṛtta ārambhe hara paśupateḥ ārdra nāga ajina icchām śānta udvega stimita nayanam dṛṣṭa bhaktiḥ bhavānyā 
SA_GK19_kmeghvpu-72	gacchantīnāṃ ramaṇavasatiṃ yoṣitāṃ tatra naktaṃ ruddhāloke narapatipathe sūcibhedyais tamobhiḥ /	gacchantīnām ramaṇa vasatim yoṣitām tatra naktam ruddha āloke narapati pathe sūci bhedyaiḥ tamobhiḥ 
SA_GK19_kmeghvpu-73	saudāminyā kanakanikaṣasnigdhayā darśayorvīṃ toyotsargastanitamukharo mā sma bhūr viklavās tāḥ // KMdV_37 //	saudāminyā kanaka nikaṣa snigdhayā darśaya urvīm toya utsarga stanita mukharaḥ mā sma bhūḥ viklavāḥ tāḥ 
SA_GK19_kmeghvpu-74	tāṃ kasyāṃ cid bhavanavalabhau suptapārāvatāyāṃ nītvā rātriṃ ciravilasanāt khinnavidyutkalatraḥ /	tām kasyām cit bhavana valabhau supta pārāvatāyām nītvā rātrim cira vilasanāt khinna vidyut kalatraḥ 
SA_GK19_kmeghvpu-75	dṛṣṭe sūrye punar api bhavān vāhayed adhvaśeṣaṃ mandāyante na khalu suhṛdām abhyupetārthakṛtyāḥ // KMdV_38 //	dṛṣṭe sūrye punar api bhavān vāhayet adhva śeṣam mandāyante na khalu suhṛdām abhyupeta artha kṛtyāḥ 
SA_GK19_kmeghvpu-76	tasmin kāle nayanasalilaṃ yoṣitāṃ khaṇḍitānāṃ śāntiṃ neyaṃ praṇayibhir ato vartma bhānos tyajāśu /	tasmin kāle nayana salilam yoṣitām khaṇḍitānām śāntim nā iyam praṇayibhiḥ atas vartma bhānoḥ tyaja āśu 
SA_GK19_kmeghvpu-77	prāleyāsraṃ kamalavadanāt so 'pi hartuṃ nalinyāḥ pratyāvṛttas tvayi kararudhi syād analpābhyasūyaḥ // KMdV_39 //	prāleya asram kamala vadanāt saḥ pi hartum nalinyāḥ pratyāvṛttaḥ tvayi kararudhi syāt analpa abhyasūyaḥ 
SA_GK19_kmeghvpu-78	gambhīrāyāḥ payasi saritaś cetasīva prasanne chāyātmāpi prakṛtisubhago lapsyate te praveśam /	gambhīrāyāḥ payasi saritaḥ cetasi iva prasanne chāyā ātmā api prakṛti subhagaḥ lapsyate te praveśam 
SA_GK19_kmeghvpu-79	tasmāt tasyāḥ kumudaviśadāny arhasi tvaṃ na dhairyān moghīkartuṃ caṭulaśapharodvartanaprekṣitāni // KMdV_40 //	tasmāt tasyāḥ kumuda viśadāni arhasi tvam na dhairyāt moghīkartum caṭula śaphara udvartana prekṣitāni 
SA_GK19_kmeghvpu-80	tasyāḥ kiṃ cit karadhṛtam iva prāptavānīraśākhaṃ hṛtvā nīlaṃ salilavasanaṃ muktarodhonitambam /	tasyāḥ kim cit kara dhṛtam iva prāptavā nīra śākham hṛtvā nīlam salila vasanam mukta rodhaḥ nitambam 
SA_GK19_kmeghvpu-81	prasthānaṃ te katham api sakhe lambamānasya bhāvi jñātāsvādaḥ pulinajaghanāṃ ko vihātuṃ samarthaḥ // KMdV_41 //	prasthānam te katham api sakhe lambamānasya bhāvi jñāta āsvādaḥ pulina jaghanām kaḥ vihātum samarthaḥ 
SA_GK19_kmeghvpu-82	tvanniṣyandocchvasitavasudhāgandhasaṃparkapuṇyaḥ srotorandhradhvanitasubhagaṃ dantibhiḥ pīyamānaḥ /	tvad nisyanda ucchvasita vasudhā gandha saṃparka puṇyaḥ srotaḥ randhra dhvanita subhagam dantibhiḥ pīyamānaḥ 
SA_GK19_kmeghvpu-83	nīcair vāsyaty upajigamiṣor devapūrvaṃ giriṃ te śīto vāyuḥ pariṇamayitā kānanodumbarāṇām // KMdV_42 //	nīcais vā asyati upajigamiṣoḥ deva pūrvam girim te śītaḥ vāyuḥ pariṇamayitā kānana udumbarāṇām 
SA_GK19_kmeghvpu-84	tatra skandaṃ niyatavasatiṃ puṣpameghīkṛtātmā puṣpāsāraiḥ snapayatu bhavān vyomagaṅgājalārdraiḥ /	tatra skandam niyata vasatim puṣpa meghīkṛta ātmā puṣpa āsāraiḥ snapayatu bhavān vyomagaṅgā jala ārdraiḥ 
SA_GK19_kmeghvpu-85	rakṣāhetor navaśaśibhṛtā vāsavīnāṃ camūnām atyādityaṃ hutavahamukhe saṃbhṛtaṃ tadd hi tejaḥ // KMdV_43 //	rakṣā hetoḥ nava śaśi bhṛtā vāsavīnām camūnām ati ādityam hutavaha mukhe saṃbhṛtam tat hi tejaḥ 
SA_GK19_kmeghvpu-86	jyotirlekhāvalayi galitaṃ yasya barhaṃ bhavānī putraprītyā kuvalayapadaprāpi karṇe karoti /	jyotiḥ lekhā valayi galitam yasya barham bhavānī putra prītyā kuvalaya pada prāpi karṇe karoti 
SA_GK19_kmeghvpu-87	dhautāpāṅgaṃ haraśaśirucā pāvakes taṃ mayūraṃ paścād adrigrahaṇagurubhir garjitair nartayethāḥ // KMdV_44 //	dhauta apāṅgam hara śaśi rucā pāvakeḥ tam mayūram paścāt adri grahaṇa gurubhiḥ garjitaiḥ nartayethāḥ 
SA_GK19_kmeghvpu-88	ārādhyaivaṃ śaravaṇabhuvaṃ devam ullaṅghitādhvā siddhadvandvair jalakaṇabhayād vīṇibhir muktamārgaḥ /	ārādhya evam śaravaṇa bhuvam devam ullaṅghita adhvā siddha dvandvaiḥ jala kaṇa bhayāt vīṇibhiḥ mukta mārgaḥ 
SA_GK19_kmeghvpu-89	vyālambethāḥ surabhitanayālambhajāṃ mānayiṣyan srotomūrtyā bhuvi pariṇatāṃ rantidevasya kīrtim // KMdV_45 //	vyālambethāḥ surabhi tanaya ālambha jām mānayiṣyan srotaḥ mūrtyā bhuvi pariṇatām rantidevasya kīrtim 
SA_GK19_kmeghvpu-90	tvayy ādātuṃ jalam avanate śārṅgiṇo varṇacaure tasyāḥ sindhoḥ pṛthum api tanuṃ dūrabhāvāt pravāham /	tvayi ādātum jalam avanate śārṅgiṇaḥ varṇa caure tasyāḥ sindhoḥ pṛthum api tanum dūra bhāvāt pravāham 
SA_GK19_kmeghvpu-91	prekṣiṣyante gaganagatayo dūram āvarjya dṛṣṭīr ekaṃ muktāguṇam iva bhuvaḥ sthūlamadhyendranīlam // KMdV_46 //	prekṣiṣyante gagana gatayaḥ dūram āvarjya dṛṣṭīḥ ekam muktā guṇam iva bhuvaḥ sthūla madhya indranīlam 
SA_GK19_kmeghvpu-92	tām uttīrya vraja paricitabhrūlatāvibhramāṇāṃ pakṣmotkṣepād uparivilasatkṛṣṇaśāraprabhāṇām /	tām uttīrya vraja paricita bhrū latā vibhramāṇām pakṣma utkṣepāt upari vilasat kṛṣṇa śāra prabhāṇām 
SA_GK19_kmeghvpu-93	kundakṣepānugamadhukaraśrīmuṣām ātmabimbaṃ pātrīkurvan daśapuravadhūnetrakautūhalānām // KMdV_47 //	kunda kṣepa anuga madhukara śrī muṣām ātma bimbam pātrīkurvan daśa pura vadhū netra kautūhalānām 
SA_GK19_kmeghvpu-94	brahmāvartaṃ janapadam adhaśchāyayā gāhamānaḥ kṣetraṃ kṣatrapradhanapiśunaṃ kauravaṃ tad bhajethāḥ /	brahmāvartam janapadam adhas chāyayā gāhamānaḥ kṣetram kṣatra pradhana piśunam kauravam tat bhajethāḥ 
SA_GK19_kmeghvpu-95	rājanyānāṃ śitaśaraśatair yatra gāṇḍīvadhanvā dhārāpātais tvam iva kamalāny abhyavarṣan mukhāni // KMdV_48 //	rājanyānām śita śara śataiḥ yatra gāṇḍīvadhanvā dhārā pātaiḥ tvam iva kamalāni abhyavarṣat mukhāni 
SA_GK19_kmeghvpu-96	hitvā hālām abhimatarasāṃ revatīlocanāṅkāṃ bandhuprītyā samaravimukho lāṅgalī yāḥ siṣeve /	hitvā hālām abhimata rasām revatī locana aṅkām bandhu prītyā samara vimukhaḥ lāṅgalī yāḥ siṣeve 
SA_GK19_kmeghvpu-97	kṛtvā tāsām abhigamam apāṃ somya sārasvatīnām antaḥsvacchas tvam api bhavitā varṇamātreṇa kṛṣṇaḥ // KMdV_49 //	kṛtvā tāsām abhigamam apām somya sārasvatīnām antar svacchaḥ tvam api bhavitā varṇa mātreṇa kṛṣṇaḥ 
SA_GK19_kmeghvpu-98	tasmād gaccher anukanakhalaṃ śailarājāvatīrṇāṃ jahnoḥ kanyāṃ sagaratanayasvargasopānapaṅktim /	tasmāt gaccheḥ anukanakhalam śailarāja avatīrṇām jahnoḥ kanyām sagara tanaya svarga sopāna paṅktim 
SA_GK19_kmeghvpu-99	gaurīvaktrabhrukuṭiracanāṃ yā vihasyeva phenaiḥ śambhoḥ keśagrahaṇam akarod indulagnormihastā // KMdV_50 //	gaurī vaktra bhrukuṭi racanām yā vihasya iva phenaiḥ śambhoḥ keśa grahaṇam akarot indu lagna ūrmi hastā 
SA_GK19_kmeghvpu-100	tasyāḥ pātuṃ suragaja iva vyomni pūrvārdhalambī tvaṃ ced acchasphaṭikaviśadaṃ tarkayes tiryag ambhaḥ /	tasyāḥ pātum sura gajaḥ iva vyomni pūrva ardha lambī tvam ced accha sphaṭika viśadam tarkayeḥ tiryak ambhaḥ 
SA_GK19_kmeghvpu-101	saṃsarpantyā sapadi bhavataḥ srotasi cchāyayā sā syād asthānopanatayamunāsaṃgam evābhirāmā // KMdV_51 //	saṃsarpantyā sapadi bhavataḥ srotasi chāyayā sā syāt a sthāna upanata yamunā saṃgam eva abhirāmā 
SA_GK19_kmeghvpu-102	āsīnānāṃ surabhitaśilaṃ nābhigandhair mṛgāṇāṃ tasyā eva prabhavam acalaṃ prāpya gauraṃ tuṣāraiḥ /	āsīnānām surabhita śilam nābhi gandhaiḥ mṛgāṇām tasyāḥ eva prabhavam acalam prāpya gauram tuṣāraiḥ 
SA_GK19_kmeghvpu-103	vakṣyasy adhvaśramavinayane tasya śṛṅge niṣaṇṇaḥ śobhāṃ ramyāṃ trinayanavṛṣotkhātapaṅkopameyām // KMdV_52 //	vakṣyasi adhva śrama vinayane tasya śṛṅge niṣaṇṇaḥ śobhām ramyām trinayana vṛṣa utkhāta paṅka upameyām 
SA_GK19_kmeghvpu-104	taṃ ced vāyau sarati saralaskandhasaṃghaṭṭajanmā bādhetolkākṣapitacamarīvālabhāro davāgniḥ /	tam ced vāyau sarati sarala skandha saṃghaṭṭa janmā bādheta ulkā kṣapita camarī vāla bhāraḥ dava agniḥ 
SA_GK19_kmeghvpu-105	arhasy enaṃ śamayitum alaṃ vāridhārāsahasrair āpannārtipraśamanaphalāḥ saṃpado hy uttamānām // KMdV_53 //	arhasi enam śamayitum alam vāri dhārā sahasraiḥ āpanna ārti praśamana phalāḥ saṃpadaḥ hi uttamānām 
SA_GK19_kmeghvpu-106	ye tvāṃ muktadhvanim asahanāḥ kāyabhaṅgāya tasmin darpotsekād upari śarabhā laṅghayiṣyanty alaṅghyam /	ye tvām mukta dhvanim asahanāḥ kāya bhaṅgāya tasmin darpa utsekāt upari śarabhāḥ laṅghayiṣyanti a laṅghyam 
SA_GK19_kmeghvpu-107	tān kurvīthās tumulakarakāvṛṣṭihāsāvakīrṇān ke vā na syuḥ paribhavapadaṃ niṣphalārambhayatnāḥ // KMdV_54 //	tān kurvīthāḥ tumula karaka āvṛṣṭi hāsa avakīrṇān ke vā na syuḥ paribhava padam niṣphala ārambha yatnāḥ 
SA_GK19_kmeghvpu-108	tatra vyaktaṃ dṛṣadi caraṇanyāsam ardhendumauleḥ śaśvat siddhair upahṛtabaliṃ bhaktinamraḥ parīyāḥ /	tatra vyaktam dṛṣadi caraṇa nyāsam ardha indumauleḥ śaśvat siddhaiḥ upahṛta balim bhakti namraḥ parīyāḥ 
SA_GK19_kmeghvpu-109	yasmin dṛṣṭe karaṇavigamād ūrdhvam uddhūtapāpāḥ kalpante 'sya sthiragaṇapadaprāptaye śraddadhānāḥ // KMdV_55 //	yasmin dṛṣṭe karaṇa vigamāt ūrdhvam uddhūta pāpāḥ kalpante sthira gaṇa pada prāptaye śraddadhānāḥ 
SA_GK19_kmeghvpu-110	śabdāyante madhuram anilaiḥ kīcakāḥ pūryamāṇāḥ saṃraktābhis tripuravijayo gīyate kiṃnarībhiḥ /	śabdāyante madhuram anilaiḥ kīcakāḥ pūryamāṇāḥ saṃraktābhiḥ tripuravijayaḥ gīyate kiṃnarībhiḥ 
SA_GK19_kmeghvpu-111	nirhrādī te muraja iva cet kandarāsu dhvaniḥ syāt saṃgītārtho nanu paśupates tatra bhāvī samastaḥ // KMdV_56 //	nirhrādī te murajaḥ iva ced kandarāsu dhvaniḥ syāt saṃgīta arthaḥ nanu paśupateḥ tatra bhāvī samastaḥ 
SA_GK19_kmeghvpu-112	prāleyādrer upataṭam atikramya tāṃs tān viśeṣān haṃsadvāraṃ bhṛgupatiyaśovartma yat krauñcarandhram /	prāleya adreḥ upataṭam atikramya tān tān viśeṣān haṃsadvāram bhṛgupati yaśaḥ vartma yat krauñcarandhram 
SA_GK19_kmeghvpu-113	tenodīcīṃ diśam abhisares tiryagāyāmaśobhī śyāmaḥ pādo baliniyamanābhyudyatasyeva viṣṇoḥ // KMdV_57 //	tena udīcīm diśam abhisareḥ tiryak āyāma śobhī śyāmaḥ pādaḥ bali niyamana abhyudyatasya iva viṣṇoḥ 
SA_GK19_kmeghvpu-114	gatvā cordhvaṃ daśamukhabhujocchvāsitaprasthasaṃdheḥ kailāsasya tridaśavanitādarpaṇasyātithiḥ syāḥ /	gatvā ca ūrdhvam daśa mukha bhuja ucchvāsita prastha saṃdheḥ kailāsasya tridaśa vanitā darpaṇasya atithiḥ syāḥ 
SA_GK19_kmeghvpu-115	śṛṅgocchrāyaiḥ kumudaviśadair yo vitatya sthitaḥ khaṃ rāśībhūtaḥ pratiniśam iva tryambakasyāṭṭahāsaḥ // KMdV_58 //	śṛṅga ucchrāyaiḥ kumuda viśadaiḥ yaḥ vitatya sthitaḥ kham rāśībhūtaḥ pratiniśam iva tryambakasya aṭṭahāsaḥ 
SA_GK19_kmeghvpu-116	utpaśyāmi tvayi taṭagate snigdhabhinnāñjanābhe sadyaḥkṛttadviradadaśanacchedagaurasya tasya /	utpaśyāmi tvayi taṭa gate snigdha bhinna añjana ābhe sadyas kṛtta dvirada daśana cheda gaurasya tasya 
SA_GK19_kmeghvpu-117	līlām adreḥ stimitanayanaprekṣaṇīyāṃ bhavitrīm aṃsanyaste sati halabhṛto mecake vāsasīva // KMdV_59 //	līlām adreḥ stimita nayana prekṣaṇīyām bhavitrīm aṃsa nyaste sati halabhṛtaḥ mecake vāsasi iva 
SA_GK19_kmeghvpu-118	hitvā nīlaṃ bhujagavalayaṃ śambhunā dattahastā krīḍāśaile yadi ca viharet pādacāreṇa gaurī /	hitvā nīlam bhujaga valayam śambhunā datta hastā krīḍā śaile yadi ca viharet pāda cāreṇa gaurī 
SA_GK19_kmeghvpu-119	bhaṅgībhaktyā viracitavapuḥ stambhitāntarjalo 'syāḥ sopānatvaṃ kuru sukhapadasparśam ārohaṇeṣu // KMdV_60 //	bhaṅgī bhaktyā viracita vapuḥ stambhita antar jalaḥ syāḥ sopāna tvam kuru sukha pada sparśam ārohaṇeṣu 
SA_GK19_kmeghvpu-120	tatrāvaśyaṃ janitasalilodgāram antaḥpraveśān neṣyanti tvāṃ surayuvatayo yantradhārāgṛhatvam /	tatra avaśyam janita salila udgāram antar praveśāt neṣyanti tvām sura yuvatayaḥ yantra dhārā gṛha tvam 
SA_GK19_kmeghvpu-121	tābhyo mokṣas tava yadi sakhe gharmalabdhasya na syāt krīḍālolāḥ śravaṇaparuṣair garjitair bhāyayes tāḥ // KMdV_61 //	tābhyaḥ mokṣaḥ tava yadi sakhe gharma labdhasya na syāt krīḍā lolāḥ śravaṇa paruṣaiḥ garjitaiḥ bhāyayeḥ tāḥ 
SA_GK19_kmeghvpu-122	hemāmbhojaprasavi salilaṃ mānasasyādadānaḥ kurvan kāmāt kṣaṇamukhapaṭaprītim airāvaṇasya /	hema ambhoja prasavi salilam mānasasya ādadānaḥ kurvan kāmāt kṣaṇa mukha paṭa prītim airāvaṇasya 
SA_GK19_kmeghvpu-123	dhunvan vātaiḥ sajalapṛṣataiḥ kalpavṛkṣāṃśukāni cchāyābhinnaḥ sphaṭikaviśadaṃ nirviśeḥ paravataṃ tam // KMdV_62 //	dhunvan vātaiḥ sa jala pṛṣataiḥ kalpavṛkṣa aṃśukāni chāyā bhinnaḥ sphaṭika viśadam nirviśeḥ paravatam tam 
SA_GK19_kmeghvpu-124	tasyotsaṅge praṇayina iva srastagaṅgādugūlāṃ na tvaṃ dṛṣṭvā na punar alakāṃ jñāsyase kāmacārin /	tasya utsaṅge praṇayinaḥ iva srasta gaṅgā dugūlām na tvam dṛṣṭvā na punar alakām jñāsyase kāma cārin 
SA_GK19_kmeghvpu-125	yā vaḥ kāle vahati salilodgāram uccairvimānā muktājālagrathitam alakaṃ kāminīvābhravṛndam // KMdV_63 //	yā vaḥ kāle vahati salila udgāram uccais vimānā muktā jāla grathitam alakam kāminī iva abhra vṛndam 
SA_GK19_kmeghvpu-126	vidyutvantaṃ lalitavanitāḥ sendracāpaṃ sacitrāḥ saṃgītāya prahatamurajāḥ snigdhagambhīraghoṣam /	vidyutvantam lalita vanitāḥ sa indracāpam sa citrāḥ saṃgītāya prahata murajāḥ snigdha gambhīra ghoṣam 
SA_GK19_kmeghvpu-127	antastoyaṃ maṇimayabhuvas tuṅgam abhraṃlihāgrāḥ prāsādās tvāṃ tulayitum alaṃ yatra tais tair viśeṣaiḥ // KMdV_64 //	antar toyam maṇi maya bhuvaḥ tuṅgam abhraṃliha agrāḥ prāsādāḥ tvām tulayitum alam yatra taiḥ taiḥ viśeṣaiḥ 
SA_GK19_kmeghvpu-128	haste līlākamalam alakaṃ bālakundānuviddhaṃ nītā rodhraprasavarajasā pāṇḍutām ānanaśrīḥ /	haste līlā kamalam alakam bāla kunda anuviddham nītā rodhra prasava rajasā pāṇḍu tām ānana śrīḥ 
SA_GK19_kmeghvpu-129	cūḍāpāśe navakuravakaṃ cāru karṇe śirīṣaṃ sīmante ca tvadupagamajaṃ yatra nīpaṃ vadhūnām // KMdV_65 //	cūḍā pāśe nava kuravakam cāru karṇe śirīṣam sīmante ca tvad upagama jam yatra nīpam vadhūnām 
SA_GK19_kmeghvpu-130	yasyāṃ yakṣāḥ sitamaṇimayāny etya harmyasthalāni jyotiśchāyākusumaracanāny uttamastrīsahāyāḥ /	yasyām yakṣāḥ sita maṇi mayāni etya harmya sthalāni jyotiḥ chāyā kusuma racanāni uttama strī sahāyāḥ 
SA_GK19_kmeghvpu-131	āsevante madhu ratiphalaṃ kalpavṛkṣaprasūtaṃ tvadgambhīradhvaniṣu śanakaiḥ puṣkareṣv āhateṣu // KMdV_66 //	āsevante madhu rati phalam kalpavṛkṣa prasūtam tvad gambhīra dhvaniṣu śanakais puṣkareṣu āhateṣu 
SA_GK19_kmeghvpu-132	yatra strīṇāṃ priyatamabhujāliṅganocchvāsitānām aṅgaglāniṃ suratajanitāṃ tantujālāvalambāḥ /	yatra strīṇām priyatama bhuja āliṅgana ucchvāsitānām aṅga glānim surata janitām tantu jāla avalambāḥ 
SA_GK19_kmeghvpu-133	tvatsaṃrodhāpagamaviśadaiś cotitāś candrapādair vyālumpanti sphuṭajalalavasyandinaś candrakāntāḥ // KMdV_67 //	tvad saṃrodha apagama viśadaiḥ cotitāḥ candra pādaiḥ vyālumpanti sphuṭa jala lava syandinaḥ candrakāntāḥ 
SA_GK19_kmeghvpu-134	netrā nītāḥ satatagatinā yad vimānāgrabhūmīr ālekhyānāṃ navajalakaṇair doṣam utpādya sadyaḥ /	netrā nītāḥ satatagatinā yat vimāna agra bhūmīḥ ālekhyānām nava jala kaṇaiḥ doṣam utpādya sadyas 
SA_GK19_kmeghvpu-135	śaṅkāspṛṣṭā iva jalamucas tvādṛśā yatra jālair dhūmodgārānukṛtinipuṇaṃ jarjarā niṣpatanti // KMdV_68 //	śaṅkā spṛṣṭāḥ iva jalamucaḥ tvādṛśāḥ yatra jālaiḥ dhūma udgāra anukṛti nipuṇam jarjarāḥ niṣpatanti 
SA_GK19_kmeghvpu-136	nīvībandhocchvasanaśithilaṃ yatra yakṣāṅganānāṃ vāsaḥ kāmād anibhṛtakareṣv ākṣipatsu priyeṣu /	nīvī bandha ucchvasana śithilam yatra yakṣa aṅganānām vāsaḥ kāmāt a nibhṛta kareṣu ākṣipatsu priyeṣu 
SA_GK19_kmeghvpu-137	arcistuṅgān abhimukham api prāpya ratnapradīpān hrīmūḍhānāṃ bhavati viphalapreraṇaś cūrṇamuṣṭiḥ // KMdV_69 //	arciḥ tuṅgān abhimukham api prāpya ratna pradīpān hrī mūḍhānām bhavati viphala preraṇaḥ cūrṇa muṣṭiḥ 
SA_GK19_kmeghvpu-138	gatyutkampād alakapatitair yatra mandārapuṣpaiḥ kḷptacchedyaiḥ kanakakamalaiḥ karṇavibhraṃśibhiś ca /	gati utkampāt alaka patitaiḥ yatra mandāra puṣpaiḥ kḷpta chedyaiḥ kanaka kamalaiḥ karṇa vibhraṃśibhiḥ ca 
SA_GK19_kmeghvpu-139	muktālagnastanaparimalaiś chinnasūtraiś ca hārair naiśo mārgaḥ savitur udaye sūcyate kāminīnām // KMdV_70 //	muktā lagna stana parimalaiḥ chinna sūtraiḥ ca hāraiḥ naiśaḥ mārgaḥ savituḥ udaye sūcyate kāminīnām 
SA_GK19_kmeghvpu-140	matvā devaṃ dhanapatisakhaṃ yatra sākṣād vasantaṃ prāyaś cāpaṃ na vahati bhayān manmathaḥ ṣaṭpadajyam /	matvā devam dhanapati sakham yatra sākṣāt vasantam prāyas cāpam na vahati bhayāt manmathaḥ ṣaṭpada jyam 
SA_GK19_kmeghvpu-141	sabhrūbhaṅgaprahitanayanaiḥ kāmilakṣyeṣv amoghais tasyārambhaś caturavanitāvibhramair eva siddhaḥ // KMdV_71 //	sa bhrū bhaṅga prahita nayanaiḥ kāmi lakṣyeṣu amoghaiḥ tasya ārambhaḥ catura vanitā vibhramaiḥ eva siddhaḥ 
SA_GK19_kmeghvpu-142	tatrāgāraṃ dhanapatigṛhān uttareṇāsmadīyaṃ dūrāl lakṣyaṃ tad amaradhanuś cāruṇā toraṇena /	tatra āgāram dhanapati gṛhān uttareṇa asmadīyam dūrāt lakṣyam tat amara dhanuḥ cāruṇā toraṇena 
SA_GK19_kmeghvpu-143	yasyopānte kṛtakatanayaḥ kāntayā vardhito me hastaprāpyastavakanamito bālamandāravṛkṣaḥ // KMdV_72 //	yasya upānte kṛtaka tanayaḥ kāntayā vardhitaḥ me hasta prāpya stavaka namitaḥ bāla mandāra vṛkṣaḥ 
SA_GK19_kmeghvpu-144	vāpī cāsmin marakataśilābaddhasopānamārgā haimaiḥ syūtā kamalamukulaiḥ snigdhavaiḍūryanālaiḥ /	vāpī ca asmin marakata śilā baddha sopāna mārgā haimaiḥ syūtā kamala mukulaiḥ snigdha vaiḍūrya nālaiḥ 
SA_GK19_kmeghvpu-145	yasyās toye kṛtavasatayo mānasaṃ saṃnikṛṣṭaṃ na dhyāsyanti vyapagataśucas tvām api prekṣya haṃsāḥ // KMdV_73 //	yasyāḥ toye kṛta vasatayaḥ mānasam saṃnikṛṣṭam na dhyāsyanti vyapagata śucaḥ tvām api prekṣya haṃsāḥ 
SA_GK19_kmeghvpu-146	yasyās tīre nicitaśikharaḥ peśalair indranīlaiḥ krīḍāśailaḥ kanakakadalīveṣṭanaprekṣaṇīyaḥ /	yasyāḥ tīre nicita śikharaḥ peśalaiḥ indranīlaiḥ krīḍā śailaḥ kanakakadalī veṣṭana prekṣaṇīyaḥ 
SA_GK19_kmeghvpu-147	madgehinyāḥ priya iti sakhe cetasā kātareṇa prekṣyopāntasphuritataḍitaṃ tvāṃ tam eva smarāmi // KMdV_74 //	mad gehinyāḥ priyaḥ iti sakhe cetasā kātareṇa prekṣya upānta sphurita taḍitam tvām tam eva smarāmi 
SA_GK19_kmeghvpu-148	raktāśokaś calakisalayaḥ kesaraś cātra kāntaḥ pratyāsannau kuravakavṛter mādhavīmaṇḍapasya /	rakta aśokaḥ cala kisalayaḥ kesaraḥ ca atra kāntaḥ pratyāsannau kuravaka vṛteḥ mādhavī maṇḍapasya 
SA_GK19_kmeghvpu-149	ekaḥ sakhyās tava saha mayā vāmapādābhilāṣī kāṅkṣaty anyo vadanamadirāṃ dohadacchadmanāsyāḥ // KMdV_75 //	ekaḥ sakhyāḥ tava saha mayā vāma pāda abhilāṣī kāṅkṣati anyaḥ vadana madirām dohada chadmanā asyāḥ 
SA_GK19_kmeghvpu-150	tanmadhye ca sphaṭikaphalakā kāñcanī vāsayaṣṭir mūle naddhā maṇibhir anatiprauḍhavaṃśaprakāśaiḥ /	tad madhye ca sphaṭika phalakā kāñcanī vāsayaṣṭiḥ mūle naddhā maṇibhiḥ an ati prauḍha vaṃśa prakāśaiḥ 
SA_GK19_kmeghvpu-151	tālaiḥ śiñjadvalayasubhagair nartitaḥ kāntayā me yām adhyāste divasavigame nīlakaṇṭhaḥ suhṛd vaḥ // KMdV_76 //	tālaiḥ śiñjat valaya subhagaiḥ nartitaḥ kāntayā me yām adhyāste divasa vigame nīlakaṇṭhaḥ suhṛd vaḥ 
SA_GK19_kmeghvpu-152	ebhiḥ sādho hṛdayanihitair lakṣaṇair lakṣaṇīyaṃ dvāropānte likhitavapuṣau śaṅkhapadmau ca dṛṣṭvā /	ebhiḥ sādho hṛdaya nihitaiḥ lakṣaṇaiḥ lakṣaṇīyam dvāra upānte likhita vapuṣau śaṅkha padmau ca dṛṣṭvā 
SA_GK19_kmeghvpu-153	kṣāmacchāyaṃ bhavanam adhunā madviyogena nūnaṃ sūryāpāye na khalu kamalaṃ puṣyati svām abhikhyām // KMdV_77 //	kṣāma chāyam bhavanam adhunā mad viyogena nūnam sūrya apāye na khalu kamalam puṣyati svām abhikhyām 
SA_GK19_kmeghvpu-154	gatvā sadyaḥ kalabhatanutāṃ śīghrasaṃpātahetoḥ krīḍāśaile prathamakathite ramyasānau niṣaṇṇaḥ /	gatvā sadyas kalabha tanu tām śīghra saṃpāta hetoḥ krīḍā śaile prathama kathite ramya sānau niṣaṇṇaḥ 
SA_GK19_kmeghvpu-155	arhasy antarbhavanapatitāṃ kartum alpālpabhāsaṃ khadyotālīvilasitanibhāṃ vidyudunmeṣadṛṣṭim // KMdV_78 //	arhasi antar bhavana patitām kartum alpa alpa bhāsam khadyota ālī vilasita nibhām vidyut unmeṣa dṛṣṭim 
SA_GK19_kmeghvpu-156	tanvī śyāmā śikharadaśanā pakvabimbādharauṣṭhī madhye kṣāmā cakitahariṇaprekṣaṇī nimnanābhiḥ /	tanvī śyāmā śikhara daśanā pakva bimba adhara oṣṭhī madhye kṣāmā cakita hariṇa prekṣaṇī nimna nābhiḥ 
SA_GK19_kmeghvpu-157	śroṇībhārād alasagamanā stokanamrā stanābhyāṃ yā tatra syād yuvativiṣaye sṛṣṭir ādyeva dhātuḥ // KMdV_79 //	śroṇī bhārāt alasa gamanā stoka namrā stanābhyām yā tatra syāt yuvati viṣaye sṛṣṭiḥ ādyā iva dhātuḥ 
SA_GK19_kmeghvpu-158	tāṃ jānīyāḥ parimitakathāṃ jīvitaṃ me dvitīyaṃ dūrībhūte mayi sahacare cakravākīm ivaikām /	tām jānīyāḥ parimita kathām jīvitam me dvitīyam dūrībhūte mayi sahacare cakravākīm iva ekām 
SA_GK19_kmeghvpu-159	gāḍhotkaṇṭhāguruṣu divaseṣv eṣu gacchatsu bālāṃ jātāṃ manye śiśiramathitāṃ padminīṃ vānyarūpām // KMdV_80 //	gāḍha utkaṇṭhā guruṣu divaseṣu eṣu gacchatsu bālām jātām manye śiśira mathitām padminīm vā anya rūpām 
SA_GK19_kmeghvpu-160	nūnaṃ tasyāḥ prabalaruditocchūnanetraṃ bahūnāṃ niḥśvāsānām aśiśiratayā bhinnavarṇādharauṣṭham /	nūnam tasyāḥ prabala rudita ucchūna netram bahūnām niḥśvāsānām aśiśira tayā bhinna varṇa adhara oṣṭham 
SA_GK19_kmeghvpu-161	hastanyastaṃ mukham asakalavyakti lambālakatvād indor dainyaṃ tvadupasaraṇakliṣṭakānter bibharti // KMdV_81 //	hasta nyastam mukham asakala vyakti lamba alaka tvāt indoḥ dainyam tvad upasaraṇa kliṣṭa kānteḥ bibharti 
SA_GK19_kmeghvpu-162	āloke te nipatati purā sā balivyākulā vā matsādṛśyaṃ virahatanu vā bhāvagamyaṃ likhantī /	āloke te nipatati purā sā bali vyākulā vā mad sādṛśyam viraha tanu vā bhāva gamyam likhantī 
SA_GK19_kmeghvpu-163	pṛcchantī vā madhuravacanāṃ śārikāṃ pañjarasthāṃ kac cid bhartuḥ smarasi nibhṛte tvaṃ hi tasya priyeti // KMdV_82 //	pṛcchantī vā madhura vacanām śārikām pañjara sthām kad cit bhartuḥ smarasi nibhṛte tvam hi tasya priyā iti 
SA_GK19_kmeghvpu-164	utsaṅge vā malinavasane somya nikṣipya vīṇāṃ madgotrāṅkaṃ viracitapadaṃ geyam udgātukāmā /	utsaṅge vā malina vasane somya nikṣipya vīṇām mad gotra aṅkam viracita padam geyam udgātu kāmā 
SA_GK19_kmeghvpu-165	tantrīr ārdrā nayanasalilaiḥ sārayitvā kathaṃ cid bhūyo bhūyaḥ svayam api kṛtāṃ mūrcchanāṃ vismarantī // KMdV_83 //	tantrīḥ ārdrāḥ nayana salilaiḥ sārayitvā katham cit bhūyas bhūyas svayam api kṛtām mūrcchanām vismarantī 
SA_GK19_kmeghvpu-166	śeṣān māsān gamanadivasaprastutasyāvadher vā vinyasyantī bhuvi gaṇanayā dehalīdattapuṣpaiḥ /	śeṣān māsān gamana divasa prastutasya avadheḥ vā vinyasyantī bhuvi gaṇanayā dehalī datta puṣpaiḥ 
SA_GK19_kmeghvpu-167	saṃyogaṃ vā hṛdayanihitārambham āsvādayantī prāyeṇaite ramaṇaviraheṣv aṅganānāṃ vinodāḥ // KMdV_84 //	saṃyogam vā hṛdaya nihita ārambham āsvādayantī prāyeṇa ete ramaṇa viraheṣu aṅganānām vinodāḥ 
SA_GK19_kmeghvpu-168	ādye baddhā virahadivase yā śikhā dāma hitvā śāpasyānte vigalitaśucā yā mayonmocanīyā /	ādye baddhā viraha divase yā śikhā dāma hitvā śāpasya ante vigalita śucā yā mayā unmocanīyā 
SA_GK19_kmeghvpu-169	sparśakliṣṭām ayamitanakhenāsakṛt sārayantīṃ gaṇḍābhogāt kaṭhinaviṣamād ekaveṇīṃ kareṇa // KMdV_85 //	sparśa kliṣṭām ayamita nakhena asakṛt sārayantīm gaṇḍa ābhogāt kaṭhina viṣamāt eka veṇīm kareṇa 
SA_GK19_kmeghvpu-170	savyāpārām ahani na tathā khedayed viprayogaḥ śaṅke rātrau gurutaraśucaṃ nirvinodāṃ sakhīṃ te /	sa vyāpārām ahani na tathā khedayet viprayogaḥ śaṅke rātrau gurutara śucam nirvinodām sakhīm te 
SA_GK19_kmeghvpu-171	matsaṃdeśaiḥ sukhayitum ataḥ paśya sādhvīṃ niśīthe tām unnidrām avaniśayanāsannavātāyanasthaḥ // KMdV_86 //	mad saṃdeśaiḥ sukhayitum atas paśya sādhvīm niśīthe tām unnidrām avani śayana āsanna vātāyana sthaḥ 
SA_GK19_kmeghvpu-172	ādhikṣāmāṃ virahaśayane saṃnikīrṇaikapārśvāṃ prācīmūle tanum iva kalāmātraśeṣāṃ himāṃśoḥ /	ādhi kṣāmām viraha śayane saṃnikīrṇa eka pārśvām prācīmūle tanum iva kalā mātra śeṣām himāṃśoḥ 
SA_GK19_kmeghvpu-173	matsaṃyogaḥ katham upanamet svapnajo 'pīti nidrām ākāṅkṣantīṃ nayanasalilotpīḍaruddhāvakāśām // KMdV_87 //	mad saṃyogaḥ katham upanamet svapna jaḥ pi iti nidrām ākāṅkṣantīm nayana salila utpīḍa ruddha avakāśām 
SA_GK19_kmeghvpu-174	niḥśvāsenādharakisalayakleśinā vikṣipantīṃ śuddhasnānāt paruṣamalakaṃ nūnam āgaṇḍalambam /	niḥśvāsena adhara kisalaya kleśinā vikṣipantīm śuddha snānāt paruṣam alakam nūnam ā gaṇḍa lambam 
SA_GK19_kmeghvpu-175	nītā rātriḥ kṣaṇa iva mayā sārdham icchāratair yā tām evoṣṇair virahaśayaneṣv asrubhir yāpayantīm // KMdV_88 //	nītā rātriḥ kṣaṇaḥ iva mayā sārdham icchā rataiḥ yā tām evā uṣṇaiḥ viraha śayaneṣu asrubhiḥ yāpayantīm 
SA_GK19_kmeghvpu-176	pādān indor amṛtaśiśirāñjālamārgapraviṣṭān pūrvaprītyā gatam abhimukhaṃ saṃnivṛttaṃ tathaiva /	pādān indoḥ amṛta śiśirān jāla mārga praviṣṭān pūrva prītyā gatam abhimukham saṃnivṛttam tathā eva 
SA_GK19_kmeghvpu-177	cakṣuḥ khedāt sajalagurubhiḥ pakṣmabhiś chādayantīṃ sābhre 'hnīva sthalakamalinīṃ na prabuddhāṃ na suptām // KMdV_89 //	cakṣuḥ khedāt sa jala gurubhiḥ pakṣmabhiḥ chādayantīm sa abhre hni iva sthala kamalinīm na prabuddhām na suptām 
SA_GK19_kmeghvpu-178	jāne sakhyās tava mayi manaḥ saṃbhṛtasneham asmād itthaṃbhūtāṃ prathamavirahe tām ahaṃ tarkayāmi /	jāne sakhyāḥ tava mayi manaḥ saṃbhṛta sneham asmāt itthaṃbhūtām prathama virahe tām aham tarkayāmi 
SA_GK19_kmeghvpu-179	vācālaṃ māṃ na khalu subhagaṃmanyabhāvaḥ karoti pratyakṣaṃ te nikhilam acirād bhrātar uktaṃ mayā yat // KMdV_90 //	vācālam mām na khalu subhagaṃmanya bhāvaḥ karoti pratyakṣam te nikhilam acirāt bhrātar uktam mayā yat 
SA_GK19_kmeghvpu-180	sā saṃnyastābharaṇam abalā pelavaṃ dhārayantī śayyotsaṅge nihitam asakṛd duḥkhaduḥkhena gātram /	sā saṃnyasta ābharaṇam abalā pelavam dhārayantī śayyā utsaṅge nihitam asakṛt duḥkha duḥkhena gātram 
SA_GK19_kmeghvpu-181	tvām apy asraṃ navajalamayaṃ mocayiṣyaty avaśyaṃ prāyaḥ sarvo bhavati karuṇāvṛttir ārdrāntarātmā // KMdV_91 //	tvām api asram nava jala mayam mocayiṣyati avaśyam prāyas sarvaḥ bhavati karuṇā vṛttiḥ ārdra antarātmā 
SA_GK19_kmeghvpu-182	ruddhāpāṅgaprasaram alakair añjanasnehaśūnyaṃ pratyādeśād api ca madhuno vismṛtabhrūvilāsam /	ruddha apāṅga prasaram alakaiḥ añjana sneha śūnyam pratyādeśāt api ca madhunaḥ vismṛta bhrū vilāsam 
SA_GK19_kmeghvpu-183	tvayy āsanne nayanam uparispandi śaṅke mṛgākṣyā mīnakṣobhākulakuvalayaśrītulām eṣyatīti // KMdV_92 //	tvayi āsanne nayanam upari spandi śaṅke mṛga akṣyāḥ mīna kṣobha ākula kuvalaya śrī tulām eṣyati iti 
SA_GK19_kmeghvpu-184	vāmo vāsyāḥ kararuhapadair mucyamāno madīyair muktājālaṃ ciraparicitaṃ tyājito daivagatyā /	vāmaḥ vā asyāḥ kararuha padaiḥ mucyamānaḥ madīyaiḥ muktā jālam cira paricitam tyājitaḥ daivagatyā 
SA_GK19_kmeghvpu-185	saṃbhogānte mama samucito hastasaṃvāhanānāṃ yāsyaty ūruḥ sarasakadalīstambhagauraś calatvam // KMdV_93 //	saṃbhoga ante mama samucitaḥ hasta saṃvāhanānām yāsyati ūruḥ sarasa kadalī stambha gauraḥ cala tvam 
SA_GK19_kmeghvpu-186	tasmin kāle jalada dayitā labdhanidrā yadi syād anvāsyaināṃ stanitavimukho yāmamātraṃ sahasva /	tasmin kāle jalada dayitā labdha nidrā yadi syāt anvāsya enām stanita vimukhaḥ yāma mātram sahasva 
SA_GK19_kmeghvpu-187	mā bhūd asyāḥ praṇayini mayi svapnalabdhe kathaṃ cit sadyaḥ kaṇṭhacyutabhujalatāgranthi gāḍhopagūḍham // KMdV_94 //	mā bhūt asyāḥ praṇayini mayi svapna labdhe katham cit sadyas kaṇṭha cyuta bhuja latā granthi gāḍha upagūḍham 
SA_GK19_kmeghvpu-188	tām utthāpya svajalakaṇikāśītalenānilena pratyāśvastāṃ samam abhinavair jālakair mālatīnām /	tām utthāpya sva jala kaṇikā śītalena anilena pratyāśvastām samam abhinavaiḥ jālakaiḥ mālatīnām 
SA_GK19_kmeghvpu-189	vidyudgarbhe nihitanayanāṃ tvatsanāthe gavākṣe vaktuṃ dhīrastanitavacanair māninīṃ prakramethāḥ // KMdV_95 //	vidyut garbhe nihita nayanām tvad sanāthe gavākṣe vaktum dhīra stanita vacanaiḥ māninīm prakramethāḥ 
SA_GK19_kmeghvpu-190	bhartur mitraṃ priyam avidhave viddhi mām ambuvāhaṃ tatsaṃdeśān manasi nihitād āgataṃ tvatsamīpam /	bhartuḥ mitram priyam avidhave viddhi mām ambuvāham tad saṃdeśāt manasi nihitāt āgatam tvad samīpam 
SA_GK19_kmeghvpu-191	yo vṛndāni tvarayati pathi śrāmyatāṃ proṣitānāṃ mandrasnigdhair dhvanibhir abalāveṇimokṣotsukāni // KMdV_96 //	yaḥ vṛndāni tvarayati pathi śrāmyatām proṣitānām mandra snigdhaiḥ dhvanibhiḥ abalā veṇi mokṣa utsukāni 
SA_GK19_kmeghvpu-192	ity ākhyāte pavanatanayaṃ maithilīvonmukhī sā tvām utkaṇṭhocchvasitahṛdayā vīkṣya saṃbhāvya caiva /	iti ākhyāte pavanatanayam maithilī iva unmukhī sā tvām utkaṇṭhā ucchvasita hṛdayā vīkṣya saṃbhāvya ca eva 
SA_GK19_kmeghvpu-193	śroṣyaty asmāt param avahitā somya sīmantinīnāṃ kāntodantaḥ suhṛdupanataḥ saṃgamāt kiṃ cid ūnaḥ // KMdV_97 //	śroṣyati asmāt param avahitā somya sīmantinīnām kānta udantaḥ suhṛd upanataḥ saṃgamāt kim cit ūnaḥ 
SA_GK19_kmeghvpu-194	tām āyuṣmān mama ca vacanād ātmanā copakartuṃ brūyād evaṃ tava sahacaro rāmagiryāśramasthaḥ /	tām āyuṣmān mama ca vacanāt ātmanā ca upakartum brūyāt evam tava sahacaraḥ rāmagiri āśrama sthaḥ 
SA_GK19_kmeghvpu-195	avyāpannaḥ kuśalam abale pṛcchati tvāṃ viyuktaḥ pūrvāśāsyaṃ sulabhavipadāṃ prāṇinām etad eva // KMdV_98 //	avyāpannaḥ kuśalam abale pṛcchati tvām viyuktaḥ pūrva āśāsyam sulabha vipadām prāṇinām etat eva 
SA_GK19_kmeghvpu-196	aṅgenāṅgaṃ tanu ca tanunā gāḍhataptena taptaṃ sāsreṇāsradravam aviratotkaṇṭham utkaṇṭhitena /	aṅgena aṅgam tanu ca tanunā gāḍha taptena taptam sa asreṇa asra dravam avirata utkaṇṭham utkaṇṭhitena 
SA_GK19_kmeghvpu-197	uṣṇocchvāsaṃ samadhikatarocchvāsinā dūravartī saṃkalpais te viśati vidhinā vairiṇā ruddhamārgaḥ // KMdV_99 //	uṣṇa ucchvāsam samadhikatara ucchvāsinā dūra vartī saṃkalpaiḥ te viśati vidhinā vairiṇā ruddha mārgaḥ 
SA_GK19_kmeghvpu-198	śabdākhyeyaṃ yad api kila te yaḥ sakhīnāṃ purastāt karṇe lolaḥ kathayitum abhūd ānanasparśalobhāt /	śabda ākhyeyam yat api kila te yaḥ sakhīnām purastāt karṇe lolaḥ kathayitum abhūt ānana sparśa lobhāt 
SA_GK19_kmeghvpu-199	so 'tikrāntaḥ śravaṇaviṣayaṃ locanānām agamyas tvām utkaṇṭhāviracitapadaṃ manmukhenedam āha // KMdV_100 //	saḥ u tikrāntaḥ śravaṇa viṣayam locanānām agamyaḥ tvām utkaṇṭhā viracita padam mad mukhena idam āha 
SA_GK19_kmeghvpu-200	śyāmāsv aṅgaṃ cakitahariṇaprekṣite dṛṣṭipātaṃ gaṇḍacchāyāṃ śaśini śikhināṃ varhabhāreṣu keśān /	śyāmāsu aṅgam cakita hariṇa prekṣite dṛṣṭi pātam gaṇḍa chāyām śaśini śikhinām varha bhāreṣu keśān 
SA_GK19_kmeghvpu-201	utpaśyāmi pratanuṣu nadīvīciṣu bhrūvilāsān hantaikasthaṃ kva cid api na te bhīru sādṛśyam asti // KMdV_101 //	utpaśyāmi pratanuṣu nadī vīciṣu bhrū vilāsān hanta ekastham kva cit api na te bhīru sādṛśyam asti 
SA_GK19_kmeghvpu-202	tvām ālikhya praṇayakupitāṃ dhāturāgaiḥ śilāyām ātmānaṃ te caraṇapatitaṃ yāvad icchāmi kartum /	tvām ālikhya praṇaya kupitām dhātu rāgaiḥ śilāyām ātmānam te caraṇa patitam yāvat icchāmi kartum 
SA_GK19_kmeghvpu-203	asrais tāvan muhur upacitair dṛṣṭir ālipyate me krūras tasminn api na sahate saṃgamaṃ nau kṛtāntaḥ // KMdV_102 //	asraiḥ tāvat muhur upacitaiḥ dṛṣṭiḥ ālipyate me krūraḥ tasmin api na sahate saṃgamam nau kṛtāntaḥ 
SA_GK19_kmeghvpu-204	mām ākāśapraṇihitabhujaṃ nirdayāśleṣahetor labdhāyās te katham api sati svapnasaṃdarśaneṣu /	mām ākāśa praṇihita bhujam nirdaya āśleṣa hetoḥ labdhāyāḥ te katham api sati svapna saṃdarśaneṣu 
SA_GK19_kmeghvpu-205	paśyantīnāṃ na khalu bahuśo na sthalīdevatānāṃ muktāsthūlās tarukisalayeṣv asruleśāḥ patanti // KMdV_103 //	paśyantīnām na khalu bahuśas na sthalīdevatānām muktā sthūlāḥ taru kisalayeṣu asru leśāḥ patanti 
SA_GK19_kmeghvpu-206	bhittvā sadyaḥ kisalayapuṭān devadārudrumāṇāṃ ye tatkṣīrasrutisurabhayo dakṣiṇena pravṛttāḥ /	bhittvā sadyas kisalaya puṭān devadāru drumāṇām ye tad kṣīra sruti surabhayaḥ dakṣiṇena pravṛttāḥ 
SA_GK19_kmeghvpu-207	āliṅgyante guṇavati mayā te tuṣārādrivātāḥ pūrvaspṛṣṭaṃ yadi kila bhaved aṅgam ebhis taveti // KMdV_104 //	āliṅgyante guṇavati mayā te tuṣārādri vātāḥ pūrva spṛṣṭam yadi kila bhavet aṅgam ebhiḥ tava iti 
SA_GK19_kmeghvpu-208	saṃkṣipyeran kṣaṇa iva kathaṃ dīrghayāmās triyāmāḥ sarvāvasthāsv ahar api kathaṃ mandamandātapaṃ syāt /	saṃkṣipyeran kṣaṇaḥ iva katham dīrgha yāmāḥ triyāmāḥ sarva avasthāsu ahar api katham manda manda ātapam syāt 
SA_GK19_kmeghvpu-209	itthaṃ cetaś caṭulanayane durlabhaprārthanaṃ me gāḍhoṣmābhiḥ kṛtam aśaraṇaṃ tvadviyogavyathābhiḥ // KMdV_105 //	ittham cetaḥ caṭula nayane durlabha prārthanam me gāḍha uṣmābhiḥ kṛtam aśaraṇam tvad viyoga vyathābhiḥ 
SA_GK19_kmeghvpu-210	nanv ātmānaṃ bahu vigaṇayann ātmanā nāvalambe tat kalyāṇi tvam api sutarāṃ mā gamaḥ kātaratvam /	nanu ātmānam bahu vigaṇayan ātmanā nā avalambe tat kalyāṇi tvam api sutarām mā gamaḥ kātara tvam 
SA_GK19_kmeghvpu-211	kasyātyantaṃ sukham upanataṃ duḥkham ekāntato vā nīcair gacchaty upari ca daśā cakranemikrameṇa // KMdV_106 //	kasya atyantam sukham upanatam duḥkham ekāntataḥ vā nīcais gacchati upari ca daśā cakra nemi krameṇa 
SA_GK19_kmeghvpu-212	śāpānto me bhujagaśayanād utthite śārṅgapāṇau māsān anyān gamaya caturo locane mīlayitvā /	śāpa antaḥ me bhujaga śayanāt utthite śārṅgapāṇau māsān anyān gamaya caturaḥ locane mīlayitvā 
SA_GK19_kmeghvpu-213	paścād āvāṃ virahaguṇitaṃ taṃ tam ātmābhilāṣaṃ nirvekṣyāvaḥ pariṇataśaraccandrikāsu kṣapāsu // KMdV_107 //	paścāt āvām viraha guṇitam tam tam ātma abhilāṣam nirvekṣyāvaḥ pariṇata śarad candrikāsu kṣapāsu 
SA_GK19_kmeghvpu-214	bhūyaś cāha tvam api śayane kaṇṭhalagnā purā me nidrāṃ gatvā kim api rudatī sasvanaṃ viprabuddhā /	bhūyas ca āha tvam api śayane kaṇṭha lagnā purā me nidrām gatvā kim api rudatī sa svanam viprabuddhā 
SA_GK19_kmeghvpu-215	sāntarhāsaṃ kathitam asakṛt pṛcchataś ca tvayā me dṛṣṭaḥ svapne kitava ramayan kām api tvaṃ mayeti // KMdV_108 //	sa antarhāsam kathitam asakṛt pṛcchataḥ ca tvayā me dṛṣṭaḥ svapne kitava ramayan kām api tvam mayā iti 
SA_GK19_kmeghvpu-216	etasmān māṃ kuśalinam abhijñānadānād viditvā mā kaulīnād asitanayane mayy aviśvāsinī bhūḥ /	etasmāt mām kuśalinam abhijñāna dānāt viditvā mā kaulīnāt asita nayane mayi aviśvāsinī bhūḥ 
SA_GK19_kmeghvpu-217	snehān āhuḥ kim api virahahrāsinas te hy abhogād iṣṭe vastuny upacitarasāḥ premarāśībhavanti // KMdV_109 //	snehān āhuḥ kim api viraha hrāsinaḥ te hi abhogāt iṣṭe vastuni upacita rasāḥ prema rāśībhavanti 
SA_GK19_kmeghvpu-218	kac cit somya vyavasitam idaṃ bandhukṛtyaṃ tvayā me pratyākhyātuṃ na khalu bhavato dhīratāṃ tarkayāmi /	kac cit somya vyavasitam idam bandhu kṛtyam tvayā me pratyākhyātum na khalu bhavataḥ dhīra tām tarkayāmi 
SA_GK19_kmeghvpu-219	niḥśabdo 'pi pradiśasi jalaṃ yācitaś cātakebhyaḥ pratyuktaṃ hi praṇayiṣu satām īpsitārthakriyaiva // KMdV_110 //	niḥśabdaḥ u pi pradiśasi jalam yācitaḥ cātakebhyaḥ pratyuktam hi praṇayiṣu satām īpsita artha kriyā eva 
SA_GK19_kmeghvpu-220	etat kṛtvā priyam anucitaprārthanāvartmano me sauhārdād vā vidhura iti vā mayy anukrośabuddhyā /	etat kṛtvā priyam anucita prārthanā vartmanaḥ me sauhārdāt vā vidhuraḥ iti vā mayi anukrośa buddhyā 
SA_GK19_kmeghvpu-221	iṣṭān deśān vicara jalada prāvṛṣā saṃbhṛtaśrīr mā bhūd evaṃ kṣaṇam api ca te vidyutā viprayogaḥ // KMdV_111 //	iṣṭān deśān vicara jalada prāvṛṣā saṃbhṛta śrīḥ mā bhūt evam kṣaṇam api ca te vidyutā viprayogaḥ 
