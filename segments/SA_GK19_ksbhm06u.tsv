segmentnr	original	analyzed
SA_GK19_ksbhm06u-0	bhīṣmaparva	bhīṣmaparva 
SA_GK19_ksbhm06u-1	nārāyaṇaṃ namaskṛtya naraṃ caiva narottamam /	nārāyaṇam namaskṛtya naram ca eva narottamam 
SA_GK19_ksbhm06u-2	devīṃ sarasvatīṃ vyāsaṃ tato jayamudīrayet // Bhmj_6.1 //	devīm sarasvatīm vyāsam tatas jayam udīrayet 
SA_GK19_ksbhm06u-3	āsūryakiraṇākrāntājjagato janagocarāt /	ā sūrya kiraṇa ākrāntāt jagataḥ jana gocarāt 
SA_GK19_ksbhm06u-4	puṇyadhāmni kurukṣetre samāyāteṣu rājasu // Bhmj_6.2 //	puṇya dhāmni kurukṣetre samāyāteṣu rājasu 
SA_GK19_ksbhm06u-5	ekībhūteṣu sainyeṣu kurupāṇḍavasaṃgare /	ekībhūteṣu sainyeṣu kuru pāṇḍava saṃgare 
SA_GK19_ksbhm06u-6	vṛddhabālāvaśeṣāsu dikṣu yātāsu śūnyatām // Bhmj_6.3 //	vṛddha bāla avaśeṣāsu dikṣu yātāsu śūnya tām 
SA_GK19_ksbhm06u-7	dāruṇeṣu nimitteṣu prādurbhūteṣu sarvataḥ /	dāruṇeṣu nimitteṣu prādurbhūteṣu sarvatas 
SA_GK19_ksbhm06u-8	mitho dṛṣṭipathaṃ yāte patākābhirbaladvaye // Bhmj_6.4 //	mithas dṛṣṭi patham yāte patākābhiḥ bala dvaye 
SA_GK19_ksbhm06u-9	sotsāhaṃ dadhmatuḥ śaṅkhaṃ hṛṣīkeśadhanaṃjayau /	sa utsāham dadhmatuḥ śaṅkham hṛṣīkeśa dhanaṃjayau 
SA_GK19_ksbhm06u-10	yayorgambhīraghoṣeṇa bhuvanāni cakampire // Bhmj_6.5 //	yayoḥ gambhīra ghoṣeṇa bhuvanāni cakampire 
SA_GK19_ksbhm06u-11	viṣamastho na hantavyo na ca senāvinirgataḥ /	viṣama sthaḥ na hantavyaḥ na ca senā vinirgataḥ 
SA_GK19_ksbhm06u-12	na nivṛtte raṇe ceti maryādāṃ cakrire nṛpāḥ // Bhmj_6.6 //	na nivṛtte raṇe ca iti maryādām cakrire nṛpāḥ 
SA_GK19_ksbhm06u-13	atrāntare samabhyetya pārāśaryo munīśvaraḥ /	atrā antare samabhyetya pārāśaryaḥ muni īśvaraḥ 
SA_GK19_ksbhm06u-14	viṣaṇṇaṃ mandiragataṃ dhṛtarāṣṭramabhāṣata // Bhmj_6.7 //	viṣaṇṇam mandira gatam dhṛtarāṣṭram abhāṣata 
SA_GK19_ksbhm06u-15	vīrāṇāṃ bhūmipālānāmaśeṣe 'sminsamāgame /	vīrāṇām bhūmipālānām aśeṣe smin samāgame 
SA_GK19_ksbhm06u-16	kṣattrasya saṃkṣayo rājanviṣamaḥ samupasthitaḥ // Bhmj_6.8 //	kṣattrasya saṃkṣayaḥ rājan viṣamaḥ samupasthitaḥ 
SA_GK19_ksbhm06u-17	divyaṃ gṛhāma nayanaṃ svayaṃ yuddhaṃ vilokaya /	divyam gṛhāma nayanam svayam yuddham vilokaya 
SA_GK19_ksbhm06u-18	ityukte muninā rājā jagādākulitāśayaḥ // Bhmj_6.9 //	iti ukte muninā rājā jagāda ākulita āśayaḥ 
SA_GK19_ksbhm06u-19	bhagavānbandhunidhanaṃ nāhaṃ draṣṭuṃ samutsahe /	bhagavān bandhu nidhanam na aham draṣṭum samutsahe 
SA_GK19_ksbhm06u-20	bhāvyasyāvaśyabhāvitvānna ca vārayituṃ kṣamaḥ // Bhmj_6.10 //	bhāvyasya avaśya bhāvi tvāt na ca vārayitum kṣamaḥ 
SA_GK19_ksbhm06u-21	ityuktavati bhūpāle saṃjayaṃ varado muniḥ /	iti uktavati bhūpāle saṃjayam vara daḥ muniḥ 
SA_GK19_ksbhm06u-22	vidhāya divyanayanaṃ punaḥ kṣitipamabhyadhāt // Bhmj_6.11 //	vidhāya divya nayanam punar kṣitipam abhyadhāt 
SA_GK19_ksbhm06u-23	ayaṃ te nikhilaṃ yuddhaṃ kathayiṣyati saṃjayaḥ /	ayam te nikhilam yuddham kathayiṣyati saṃjayaḥ 
SA_GK19_ksbhm06u-24	nāsya kiṃcidavijñātaṃ divyadṛṣṭerbhaviṣyati // Bhmj_6.12 //	na asya kiṃcid avijñātam divya dṛṣṭeḥ bhaviṣyati 
SA_GK19_ksbhm06u-25	kṛtānto jṛmbhate rājñāṃ dhṛtarāṣṭra tavānayāt /	kṛtāntaḥ jṛmbhate rājñām dhṛtarāṣṭra tava anayāt 
SA_GK19_ksbhm06u-26	dṛśyante durnimittāni kṣayakarṇejapāni yat // Bhmj_6.13 //	dṛśyante durnimittāni kṣaya karṇejapāni yat 
SA_GK19_ksbhm06u-27	saureṇa pīḍitā gāḍhaṃ rohiṇī jvalitā diśaḥ /	saureṇa pīḍitā gāḍham rohiṇī jvalitā diśaḥ 
SA_GK19_ksbhm06u-28	viparītā prasūtiśca kabandhenāvṛto raviḥ // Bhmj_6.14 //	viparītā prasūtiḥ ca kabandhena āvṛtaḥ raviḥ 
SA_GK19_ksbhm06u-29	kravyādairāvṛtaṃ vyoma meghā varṣanti śoṇitam /	kravyādaiḥ āvṛtam vyoma meghāḥ varṣanti śoṇitam 
SA_GK19_ksbhm06u-30	kimanyadrājamahiṣī hā mahī na bhaviṣyati // Bhmj_6.15 //	kim anyat rāja mahiṣī hā mahī na bhaviṣyati 
SA_GK19_ksbhm06u-31	pradakṣiṇaśikho vahniḥ prasādo manasastathā /	pradakṣiṇa śikhaḥ vahniḥ prasādaḥ manasaḥ tathā 
SA_GK19_ksbhm06u-32	lakṣavyaktaṃ jayasyaitaddharmo yatrāsti tatra saḥ // Bhmj_6.16 //	lakṣa vyaktam jayasya etat dharmaḥ yatra asti tatra saḥ 
SA_GK19_ksbhm06u-33	śatānyekena jīyante naiko jeyaḥ śatairapi /	śatāni ekena jīyante na ekaḥ jeyaḥ śataiḥ api 
SA_GK19_ksbhm06u-34	taralā hyasidhāreyaṃ niścayo nātra gaṇyate // Bhmj_6.17 //	taralā hi asi dhārā iyam niścayaḥ na atra gaṇyate 
SA_GK19_ksbhm06u-35	ityuktvāntarhite kṣipraṃ munīndre saṃjayaṃ nṛpaḥ /	iti uktvā antarhite kṣipram muni indre saṃjayam nṛpaḥ 
SA_GK19_ksbhm06u-36	papraccha dvīpasaṃsthānaṃ sa ca pṛṣṭho 'bhyabhāṣata // Bhmj_6.18 //	papraccha dvīpa saṃsthānam sa ca pṛṣṭhaḥ bhyabhāṣata 
SA_GK19_ksbhm06u-37	rājanviśāle śītāṃśormaṇḍale darpaṇākṛtau /	rājan viśāle śītāṃśoḥ maṇḍale darpaṇa ākṛtau 
SA_GK19_ksbhm06u-38	sphāraṃ sudarśanaṃ dvīpaṃ nikhilaṃ pratibimbitam // Bhmj_6.19 //	sphāram sudarśanam dvīpam nikhilam pratibimbitam 
SA_GK19_ksbhm06u-39	ekataḥ pippalācchāyamanyataḥ śaśakākṛti /	ekatas pippala ācchāyam anyatas śaśaka ākṛti 
SA_GK19_ksbhm06u-40	dvīpe 'sminmaṇlākāre lavaṇāmbudhiveṣṭite /	dvīpe smin maṇla ākāre lavaṇa ambudhi veṣṭite 
SA_GK19_ksbhm06u-41	karṇikevāmbuje prāṃśurmadhye kanakaparvataḥ // Bhmj_6.20 //	karṇikā iva ambuje prāṃśuḥ madhye kanaka parvataḥ 
SA_GK19_ksbhm06u-42	śayānā bhṛdharāścānye pārśvayostasya bhūbhṛtaḥ /	śayānāḥ bhṛdharāḥ ca anye pārśvayoḥ tasya bhūbhṛtaḥ 
SA_GK19_ksbhm06u-43	sthitā himālayamukhāḥ spṛśantaḥ pūrvapaścimam // Bhmj_6.21 //	sthitāḥ himālaya mukhāḥ spṛśantaḥ pūrva paścimam 
SA_GK19_ksbhm06u-44	himavānhemakūṭaśca niṣadaśceti dakṣiṇe /	himavān hemakūṭaḥ ca niṣadaḥ ca iti dakṣiṇe 
SA_GK19_ksbhm06u-45	uttare śṛṅgavānnīlaḥ śvetaśceti mahābalāḥ // Bhmj_6.22 //	uttare śṛṅgavān nīlaḥ śvetaḥ ca iti mahā balāḥ 
SA_GK19_ksbhm06u-46	eṣāṃ ratnavicatrāṇāmantare varṣabhūmayaḥ /	eṣām ratna vicatrāṇām antare varṣabhūmayaḥ 
SA_GK19_ksbhm06u-47	karmabhūrbhārataṃ varṣamanyāśca phalabhūmayaḥ // Bhmj_6.23 //	karma bhūḥ bhāratam varṣam anyāḥ ca phalabhūmayaḥ 
SA_GK19_ksbhm06u-48	harivarṣamukheṣveva prajāsargaḥ smaropamaḥ /	hari varṣa mukheṣu eva prajā sargaḥ smara upamaḥ 
SA_GK19_ksbhm06u-49	sthānaṃ sukṛtināṃ yatra vikhyātā gaṇḍikā iti // Bhmj_6.24 //	sthānam su kṛtinām yatra vikhyātāḥ gaṇḍikāḥ iti 
SA_GK19_ksbhm06u-50	jambūkhaṇḍaṃ tathā meroradho yatphalavisrutā /	jambūkhaṇḍam tathā meroḥ adhas yat phala visrutā 
SA_GK19_ksbhm06u-51	jātā jambūnadī śubhrā jāmbunadavidhāyinī // Bhmj_6.25 //	jātā jambūnadī śubhrā jāmbunada vidhāyinī 
SA_GK19_ksbhm06u-52	uttarāḥ kuravaḥ pītvā tāmeva gatamṛtyavaḥ /	uttarāḥ kuravaḥ pītvā tām eva gata mṛtyavaḥ 
SA_GK19_ksbhm06u-53	divaspṛśastarestasya nāmnedaṃ dvīpamucyate // Bhmj_6.26 //	diva spṛśaḥ tareḥ tasya nāmnā idam dvīpam ucyate 
SA_GK19_ksbhm06u-54	ityuktvā saṃjayo gatvā kurukṣetre rāṇāṅgaṇe /	iti uktvā saṃjayaḥ gatvā kurukṣetre rāṇa aṅgaṇe 
SA_GK19_ksbhm06u-55	sametya dhṛtarāṣṭrāya śaśaṃya svabhaṭakṣayam // Bhmj_6.27 //	sametya dhṛtarāṣṭrāya śaśaṃya sva bhaṭa kṣayam 
SA_GK19_ksbhm06u-56	***** jambūkhaṇḍanirmāṇam // 1 // *****	    
SA_GK19_ksbhm06u-57	śṛṇu rājanhatānantasāmantaḥ śantanoḥ sutaḥ /	śṛṇu rājan hata ananta sāmantaḥ śantanoḥ sutaḥ 
SA_GK19_ksbhm06u-58	vidadhe pāṇḍuputrāṇāṃ yathā vijayasaṃśayam // Bhmj_6.28 //	vidadhe pāṇḍu putrāṇām yathā vijaya saṃśayam 
SA_GK19_ksbhm06u-59	vajrasūcīmukhākhyābhyāṃ pyūhābhyāṃ rājakuñjaraiḥ	vajrasūcī mukha ākhyābhyām pyūhābhyām rāja kuñjaraiḥ 
SA_GK19_ksbhm06u-60	mitho vyūḍheṣvanīkeṣu gāṅgeyenārjunena ca // Bhmj_6.29 //	mithas vyūḍheṣu anīkeṣu gāṅgeyena arjunena ca 
SA_GK19_ksbhm06u-61	tasminkṣattrakṣayakṣetre sarvakṣattrasamāgame /	tasmin kṣattra kṣaya kṣetre sarva kṣattra samāgame 
SA_GK19_ksbhm06u-62	duryodhane 'tisaṃrabdhe pṛthusainyābhimānini // Bhmj_6.30 //	duryodhane ti saṃrabdhe pṛthu sainya abhimānini 
SA_GK19_ksbhm06u-63	gāṅgeyaśaṅkhanādena samudbhūte balārṇave /	gāṅgeya śaṅkha nādena samudbhūte bala arṇave 
SA_GK19_ksbhm06u-64	śaṅkhaśabdena pārthānāṃ pāñcajanyānuyāyinā // Bhmj_6.31 //	śaṅkha śabdena pārthānām pāñcajanya anuyāyinā 
SA_GK19_ksbhm06u-65	pūrite bhuvanābhoge dikṣu visphūrjitāsviva /	pūrite bhuvana ābhoge dikṣu visphūrjitāsu iva 
SA_GK19_ksbhm06u-66	sarvasenāśrayaḥ śrīmānvijayo 'cyutasārathiḥ // Bhmj_6.32 //	sarva senā āśrayaḥ śrīmān vijayaḥ cyuta sārathiḥ 
SA_GK19_ksbhm06u-67	dadarśa kurusenāsu gurusaṃbandhibāndhavān /	dadarśa kuru senāsu guru saṃbandhi bāndhavān 
SA_GK19_ksbhm06u-68	nijapratāpadahane sa teṣāṃ śalabhāyitam /	nija pratāpa dahane sa teṣām śalabhāyitam 
SA_GK19_ksbhm06u-69	matvā jagāda govindaṃ viṣaṇṇaḥ karuṇānidhiḥ // Bhmj_6.33 //	matvā jagāda govindam viṣaṇṇaḥ karuṇā nidhiḥ 
SA_GK19_ksbhm06u-70	aho vata vimūḍhānāṃ rājyaleśe sukhāya naḥ /	aho vata vimūḍhānām rājya leśe sukhāya naḥ 
SA_GK19_ksbhm06u-71	kṛṣṇa bandhuvadhe 'pyasminsasaṃrambho 'yamudyamaḥ // Bhmj_6.34 //	kṛṣṇa bandhu vadhe pi asmin sa saṃrambhaḥ yam udyamaḥ 
SA_GK19_ksbhm06u-72	avatīrya sadācārastutikramyakulasthitim /	avatīrya sat ācāra stuti kramya kula sthitim 
SA_GK19_ksbhm06u-73	kathaṃ guruvadhaprāpyāṃ bhajedasmadvidhaṛ śriyam // Bhmj_6.35 //	katham guru vadha prāpyām bhajet śriyam 
SA_GK19_ksbhm06u-74	ityuktvā sāsrunayano bībhatsuḥ kṛpayā rathe /	iti uktvā sa asru nayanaḥ bībhatsuḥ kṛpayā rathe 
SA_GK19_ksbhm06u-75	karādutsṛjya gāṇḍīvaṃ niṣasāda viṣādavān // Bhmj_6.36 //	karāt utsṛjya gāṇḍīvam niṣasāda viṣādavān 
SA_GK19_ksbhm06u-76	***** śrīmadbhagavadgītāsu prathamo 'dhyāyaḥ // 2 // *****	śrīmat bhagavadgītāsu prathamaḥ dhyāyaḥ 
SA_GK19_ksbhm06u-77	taṃ dṛṣṭvā śokavivaśaṃ jagāda madhusūdanaḥ /	tam dṛṣṭvā śoka vivaśam jagāda madhusūdanaḥ 
SA_GK19_ksbhm06u-78	akāṇḍe dhairyasārasya keyaṃ kātaratā tava // Bhmj_6.37 //	akāṇḍe dhairya sārasya kā iyam kātara tā tava 
SA_GK19_ksbhm06u-79	tarasvī kṣatriyo mānī prāṇairapi yaśaḥkrayī /	tarasvī kṣatriyaḥ mānī prāṇaiḥ api yaśaḥ krayī 
SA_GK19_ksbhm06u-80	nijāṃ kulasthitiṃ pārtha na dharmyāṃ hātumarhasi // Bhmj_6.38 //	nijām kula sthitim pārtha na dharmyām hātum arhasi 
SA_GK19_ksbhm06u-81	saṃyuktaṃ vā viyuktaṃ vā nityaṃ dehena dehinam /	saṃyuktam vā viyuktam vā nityam dehena dehinam 
SA_GK19_ksbhm06u-82	viśvamāyāprapañce 'smanko 'nuśocati tattvadhīḥ // Bhmj_6.39 //	viśva māyā prapañce sman kaḥ nu śocati tattva dhīḥ 
SA_GK19_ksbhm06u-83	sukhādyavasthā dehasya kāle kāle yathāvidhāḥ /	sukha ādi avasthāḥ dehasya kāle kāle yathāvidhāḥ 
SA_GK19_ksbhm06u-84	dehino 'sya tathā dehāḥ sataḥ sattāvivarjitāḥ // Bhmj_6.40 //	tathā dehāḥ sataḥ sattā vivarjitāḥ 
SA_GK19_ksbhm06u-85	viṣayendriyasaṃyogānkṣayino harṣaśokadān /	viṣaya indriya saṃyogān kṣayinaḥ harṣa śoka dān 
SA_GK19_ksbhm06u-86	sahate yo viluptātmā nirvāṇaṃ tasya śāśvatam // Bhmj_6.41 //	sahate yaḥ vilupta ātmā nirvāṇam tasya śāśvatam 
SA_GK19_ksbhm06u-87	ajasya purāṇasya dehino 'syāvināśinaḥ /	ajasya purāṇasya dehinaḥ sya a vināśinaḥ 
SA_GK19_ksbhm06u-88	jīrṇaparṇaparāvṛttitulyeyaṃ dehakalpanā // Bhmj_6.42 //	jīrṇa parṇa parāvṛtti tulyā iyam deha kalpanā 
SA_GK19_ksbhm06u-89	ādimadhyāvasāneṣu vyaktāvyaktasvarūpiṇaḥ /	ādi madhya avasāneṣu vyakta avyakta svarūpiṇaḥ 
SA_GK19_ksbhm06u-90	sata evāsya satataṃ na virāmaḥ śarīriṇaḥ // Bhmj_6.43 //	sataḥ eva asya satatam na virāmaḥ śarīriṇaḥ 
SA_GK19_ksbhm06u-91	ayaśasyamatastyaktvā saṃkocaṃ vipulāśayaḥ /	ayaśasyam atas tyaktvā saṃkocam vipula āśayaḥ 
SA_GK19_ksbhm06u-92	jayājayau samaṃ matvā viśa svargonmukho raṇam // Bhmj_6.44 //	jaya ajayau samam matvā viśa svarga unmukhaḥ raṇam 
SA_GK19_ksbhm06u-93	āsthāya yaugikīṃ buddhiṃ karmabandhavivarjitaḥ /	āsthāya yaugikīm buddhim karma bandha vivarjitaḥ 
SA_GK19_ksbhm06u-94	śuṣkavedakriyāhīnaṃ guṇātītaṃ padaṃ bhuja // Bhmj_6.45 //	śuṣka veda kriyā hīnam guṇa atītam padam bhuja 
SA_GK19_ksbhm06u-95	sarvavedeṣu viduṣāmetadeva prayojanam /	sarva vedeṣu viduṣām etat eva prayojanam 
SA_GK19_ksbhm06u-96	jalāśayeṣu pūrṇeṣu yathā salilahāriṇām // Bhmj_6.46 //	jalāśayeṣu pūrṇeṣu yathā salila hāriṇām 
SA_GK19_ksbhm06u-97	niḥsaṅgaḥ phalasaṃnyāsī kuru karma sadoditaḥ /	niḥsaṅgaḥ phala saṃnyāsī kuru karma sadā uditaḥ 
SA_GK19_ksbhm06u-98	parameśvaramevāhi(?)	parameśvaram eva ahi 
SA_GK19_ksbhm06u-99	vāṇijyaṃ hi phalārthinām // Bhmj_6.47 //	vāṇijyam hi phala arthinām 
SA_GK19_ksbhm06u-100	yadā te vītamohasya buddhiryāsyati nirvṛtim /	yadā te vīta mohasya buddhiḥ yāsyati nirvṛtim 
SA_GK19_ksbhm06u-101	kṛtī bhaviṣyasi tadā śruteṣvartheṣvanādaraḥ // Bhmj_6.48 //	kṛtī bhaviṣyasi tadā śruteṣu artheṣu anādaraḥ 
SA_GK19_ksbhm06u-102	iti bruvāṇaḥ pārthena sthitaprajñasya lakṣaṇam /	iti bruvāṇaḥ pārthena sthita prajñasya lakṣaṇam 
SA_GK19_ksbhm06u-103	pṛṣṭaḥ samādhisaktasya bhagavānityabhāṣata // Bhmj_6.49 //	pṛṣṭaḥ samādhi saktasya bhagavān iti abhāṣata 
SA_GK19_ksbhm06u-104	īśvarādaparo nāhamiti svānandanirbharaḥ /	īśvarāt aparaḥ na aham iti sva ānanda nirbharaḥ 
SA_GK19_ksbhm06u-105	nirastākhilasaṃkalpaḥ sthitaprajño 'bhidhīyate // Bhmj_6.50 //	nirasta akhila saṃkalpaḥ sthita prajñaḥ bhidhīyate 
SA_GK19_ksbhm06u-106	āste kūrma ivāṅgāni kāmānsaṃvṛtyayaḥ śrayam /	āste kūrmaḥ iva aṅgāni kāmān saṃvṛtya ayaḥ śrayam 
SA_GK19_ksbhm06u-107	viṣayādhyānavirahātsthitadhīrna sa naśyati // Bhmj_6.51 //	viṣaya ādhyāna virahāt sthita dhīḥ na sa naśyati 
SA_GK19_ksbhm06u-108	kaṣṭaistapobhirviṣayāḥ śuṣyantyeva rasaṃ vinā /	kaṣṭaiḥ tapobhiḥ viṣayāḥ śuṣyanti eva rasam vinā 
SA_GK19_ksbhm06u-109	anādaraviraktānāṃ sadāpyadhyātmadarśinām // Bhmj_6.52 //	anādara viraktānām sadā api adhyātma darśinām 
SA_GK19_ksbhm06u-110	nidrārlubhūtakāleṣu prabuddhistimireṣu yaḥ /	prabuddhiḥ timireṣu yaḥ 
SA_GK19_ksbhm06u-111	sa mahābdhirivākṣobhyaḥ sthitiṃ brāhmīṃ prapadyate // Bhmj_6.53 //	sa mahā abdhiḥ iva akṣobhyaḥ sthitim brāhmīm prapadyate 
SA_GK19_ksbhm06u-112	***** śrīgītāsu dvitīyo 'dhyāyaḥ // 3 // *****	śrī gītāsu dvitīyaḥ dhyāyaḥ 
SA_GK19_ksbhm06u-113	śrutvaitadarjunaḥ kṛṣṇamuvācākulitāśayaḥ /	śrutvā etat arjunaḥ kṛṣṇam uvāca ākulita āśayaḥ 
SA_GK19_ksbhm06u-114	kathamevaṃ vadanghore samare 'sminyunakṣi mām // Bhmj_6.54 //	katham evam vadan ghore samare smin yunakṣi mām 
SA_GK19_ksbhm06u-115	karmaṇaḥ śreyasī buddhirityuktvāpi svayaṃ vibho /	karmaṇaḥ śreyasī buddhiḥ iti uktvā api svayam vibho 
SA_GK19_ksbhm06u-116	karma durmatiyogyaṃ māṃ praśaṃsasi vimohayan // Bhmj_6.55 //	karma durmati yogyam mām praśaṃsasi vimohayan 
SA_GK19_ksbhm06u-117	śreyo vadetyuktavati śvetāśve keśavo 'bravīt /	śreyaḥ vada iti uktavati śvetāśve keśavaḥ bravīt 
SA_GK19_ksbhm06u-118	niṣṭhā prajñānakarmabhyāṃ mayoktā sāṃkhyayogayoḥ // Bhmj_6.56 //	niṣṭhā prajñāna karmabhyām mayā uktā sāṃkhya yogayoḥ 
SA_GK19_ksbhm06u-119	anārambhānna ca tyāgātkarmaṇo mucyate janaḥ /	anārambhāt na ca tyāgāt karmaṇaḥ mucyate janaḥ 
SA_GK19_ksbhm06u-120	śrotrādayo balādasya dhāvantyeva svakarmasu // Bhmj_6.57 //	śrotra ādayaḥ balāt asya dhāvanti eva sva karmasu 
SA_GK19_ksbhm06u-121	smaranti manasā sarvaṃ ruddhakarmendriyā api /	smaranti manasā sarvam ruddha karma indriyāḥ api 
SA_GK19_ksbhm06u-122	mithyācārānatvasaktāḥ(?)	mithyā ācāra an a tva saktāḥ 
SA_GK19_ksbhm06u-123	karmiṇo niyatāntarāḥ // Bhmj_6.58 //	karmiṇaḥ niyata antarāḥ 
SA_GK19_ksbhm06u-124	śreyo hyakarmaṇaḥ karma na yajñaḥ karmaṇā vinā /	śreyaḥ hi akarmaṇaḥ karma na yajñaḥ karmaṇā vinā 
SA_GK19_ksbhm06u-125	yajñaśeṣāśinaḥ puṇyadrumāḥ kevalabhoginaḥ // Bhmj_6.59 //	yajña śeṣa āśinaḥ puṇya drumāḥ kevala bhoginaḥ 
SA_GK19_ksbhm06u-126	karmasthito 'pi niḥsaṃjño(saṅgo)	karma sthitaḥ pi niḥsaṃjñaḥ ūsaṅgaḥ 
SA_GK19_ksbhm06u-127	yadā prāpnoti mānavaḥ /	yadā prāpnoti mānavaḥ 
SA_GK19_ksbhm06u-128	ātmārāmadaśāstuṣṭhastadā kāryānnivartate // Bhmj_6.60 //	ātma ārāma daśāḥ tuṣṭhaḥ tadā kāryāt nivartate 
SA_GK19_ksbhm06u-129	karmaṇaiva gatāḥ siddhiṃ janakapramukhāḥ purā /	karmaṇā eva gatāḥ siddhim janaka pramukhāḥ purā 
SA_GK19_ksbhm06u-130	tanmā kāryānnivartasva lokastvāmanuvartatām // Bhmj_6.61 //	tat mā kāryāt nivartasva lokaḥ tvām anuvartatām 
SA_GK19_ksbhm06u-131	mamāpi kṛtakṛtyasya karmedaṃ sthitirakṣiṇaḥ /	mama api kṛtakṛtyasya karma idam sthiti rakṣiṇaḥ 
SA_GK19_ksbhm06u-132	vinasyatyanyathā loko matpramāṇaviśṛṅkhalaḥ // Bhmj_6.62 //	vinasyati anyathā lokaḥ mad pramāṇa viśṛṅkhalaḥ 
SA_GK19_ksbhm06u-133	pātraṃ sarvajñayogyeṣu nādareṣu pṛthagjanaḥ /	pātram sarvajña yogyeṣu na ādareṣu pṛthagjanaḥ 
SA_GK19_ksbhm06u-134	tasmānnotsāhayedetānpaṅgūnvegagatāniva // Bhmj_6.63 //	tasmāt na utsāhayet etān paṅgūn vega gatān iva 
SA_GK19_ksbhm06u-135	yudhyasva sarvakarmāṇi mayi saṃnyasya nirvṛtaḥ /	yudhyasva sarva karmāṇi mayi saṃnyasya nirvṛtaḥ 
SA_GK19_ksbhm06u-136	taranti hi tamo ghoraṃ nityaṃ manmatavartinaḥ // Bhmj_6.64 //	taranti hi tamaḥ ghoram nityam mad mata vartinaḥ 
SA_GK19_ksbhm06u-137	prakṛterucitaṃ sarvaṃ svadharmanirataḥ kuru /	prakṛteḥ ucitam sarvam svadharma nirataḥ kuru 
SA_GK19_ksbhm06u-138	rāgadveṣau parityajya priyāpriyasamudbhavau // Bhmj_6.65 //	rāga dveṣau parityajya priya apriya samudbhavau 
SA_GK19_ksbhm06u-139	śrutvaitadarjuno 'vādītpreritaḥ kena pātakam /	śrutvā etat arjunaḥ vādīt preritaḥ kena pātakam 
SA_GK19_ksbhm06u-140	caratyanīśvaraḥ prāṇī balādiva vaśīkṛtaḥ // Bhmj_6.66 //	carati anīśvaraḥ prāṇī balāt iva vaśīkṛtaḥ 
SA_GK19_ksbhm06u-141	iti pṛṣṭo hṛṣīkeśo jagāda jagatāṃ patiḥ /	iti pṛṣṭaḥ hṛṣīkeśaḥ jagāda jagatām patiḥ 
SA_GK19_ksbhm06u-142	rajoguṇasamutthena harṣaśokādidāyinā // Bhmj_6.67 //	rajaḥ guṇa samutthena harṣa śoka ādi dāyinā 
SA_GK19_ksbhm06u-143	lokasaṃhāraśīlena kāmena krodhabandhunā /	loka saṃhāra śīlena kāmena krodha bandhunā 
SA_GK19_ksbhm06u-144	ahaṃkāreṇa balinā ghoreṇānena vairiṇā // Bhmj_6.68 //	ahaṃkāreṇa balinā ghoreṇa anena vairiṇā 
SA_GK19_ksbhm06u-145	śevālenaiva salilaṃ rajasevāmalaṃ nabhaḥ /	śevālena eva salilam rajasā iva amalam nabhaḥ 
SA_GK19_ksbhm06u-146	āvṛto malinonātmā meghenaivodito raviḥ // Bhmj_6.69 //	āvṛtaḥ malina ūna ātmā meghena eva uditaḥ raviḥ 
SA_GK19_ksbhm06u-147	manobuddhisamāyuktaṃ sthānamindriyapañjaram /	manaḥ buddhi samāyuktam sthānam indriya pañjaram 
SA_GK19_ksbhm06u-148	yasya taṃ duḥsahaṃ śatruṃ kāmarūpa vināśaya // Bhmj_6.70 //	yasya tam duḥsaham śatrum kāmarūpa vināśaya 
SA_GK19_ksbhm06u-149	***** śrīgītāsu tṛtīyo 'dhyāyaḥ // 4 // *****	śrī gītāsu tṛtīyaḥ dhyāyaḥ 
SA_GK19_ksbhm06u-150	sūryeṇāptaḥ purā matto yogo 'yaṃ manunā tataḥ /	sūryeṇa āptaḥ purā mattaḥ yogaḥ yam manunā tatas 
SA_GK19_ksbhm06u-151	ya eva kālenotsannastubhyamadya mayoditaḥ // Bhmj_6.71 //	yaḥ eva kālena utsannaḥ tubhyam adya mayā uditaḥ 
SA_GK19_ksbhm06u-152	anekajanmasākṣī tvaṃ bhaktaḥ sahacaro 'pi me /	aneka janma sākṣī tvam bhaktaḥ me 
SA_GK19_ksbhm06u-153	na tatsmṛtipathaṃ yātaṃ kiṃtu te prāktanaṃ vapuḥ // Bhmj_6.72 //	na tat smṛti patham yātam kiṃtu te prāktanam vapuḥ 
SA_GK19_ksbhm06u-154	ahaṃ tu nityadharamasya sthitaye guptaye satām /	aham tu nitya dharam asya sthitaye guptaye satām 
SA_GK19_ksbhm06u-155	yuge yuge bhavāmyeṣa vināśāya dṛrātmanām // Bhmj_6.73 //	yuge yuge bhavāmi eṣa vināśāya dṛra ātmanām 
SA_GK19_ksbhm06u-156	akṛtaṃ dharmakartāraṃ karmaitannāvṛṇoti mām /	a kṛtam dharma kartāram karma etat na āvṛṇoti mām 
SA_GK19_ksbhm06u-157	tvamapyasakto niṣkāmaḥ kuru karma kulocitam // Bhmj_6.74 //	tvam api asaktaḥ niṣkāmaḥ kuru karma kula ucitam 
SA_GK19_ksbhm06u-158	durjñeyaḥ pravibhāgastu karmākarmavikarmaṇām /	durjñeyaḥ pravibhāgaḥ tu karma akarma vikarmaṇām 
SA_GK19_ksbhm06u-159	svocitaṃ phalahīnaṃ ca viruddhaṃ ceti bhedataḥ // Bhmj_6.75 //	svocitam phala hīnam ca viruddham ca iti bhedataḥ 
SA_GK19_ksbhm06u-160	karmaṇaḥ phalasaṃnyāsādyo 'nupaśyatyakarmatām /	karmaṇaḥ phala saṃnyāsāt yaḥ nupaśyati akarma tām 
SA_GK19_ksbhm06u-161	jānātyakarmaṇaḥ pāpātkarma yaśca sa buddhimān // Bhmj_6.76 //	jānāti akarmaṇaḥ pāpāt karma yaḥ ca sa buddhimān 
SA_GK19_ksbhm06u-162	jñānāgninā dagdhakarmā nityānando nirāśrayaḥ /	          
SA_GK19_ksbhm06u-163	nirāśīrnirahaṃkāro yajvā brahmaṇi līyate // Bhmj_6.77 //	nirāśīḥ nirahaṃkāraḥ yajvā brahmaṇi līyate 
SA_GK19_ksbhm06u-164	brahmārpaṇena brahmagnau hutvā brahmamayaṃ haviḥ /	brahma arpaṇena brahma agnau hutvā brahma mayam haviḥ 
SA_GK19_ksbhm06u-165	prāṇayajñarato yāti brahma brahmasamādhinā // Bhmj_6.78 //	prāṇayajña rataḥ yāti brahma brahma samādhinā 
SA_GK19_ksbhm06u-166	saṃyamāgnāvindriyāṇi viṣayānindriyānale /	saṃyama agnau indriyāṇi viṣayān indriya anale 
SA_GK19_ksbhm06u-167	tatkarmāṇyātmayogāgnau hutvā yānti parāṃ gatim // Bhmj_6.79 //	tad karmāṇi ātma yoga agnau hutvā yānti parām gatim 
SA_GK19_ksbhm06u-168	ye 'pi dravyatapoyogasvādhyāyajñānayājinaḥ /	ye pi dravya tapaḥ yoga svādhyāya jñāna yājinaḥ 
SA_GK19_ksbhm06u-169	prāṇāpānādiha viṣo dhṛtvā nāḍīṣu dhāraṇam // Bhmj_6.80 //	prāṇa apānāt iha viṣaḥ dhṛtvā nāḍīṣu dhāraṇam 
SA_GK19_ksbhm06u-170	samarpayanti nikhilaṃ jñānaṃ vigatakalmaṣāḥ /	samarpayanti nikhilam jñānam vigata kalmaṣāḥ 
SA_GK19_ksbhm06u-171	te prayānti paraṃ dhāma yajñaśiṣṭāmṛtāśinaḥ // Bhmj_6.81 //	te prayānti param dhāma yajña śiṣṭa amṛta āśinaḥ 
SA_GK19_ksbhm06u-172	tadvidhāḥ praṇipātena sevitā jñāninastvayā /	tadvidhāḥ praṇipātena sevitāḥ jñāninaḥ tvayā 
SA_GK19_ksbhm06u-173	ayatnāttvāṃ vidhāsyanti svātmanyakhiladarśinam // Bhmj_6.82 //	ayatnāt tvām vidhāsyanti sva ātmani akhila darśinam 
SA_GK19_ksbhm06u-174	jñānāgninā dagdhapāpaḥ pavitreṇa bhaviṣyasi /	jñāna agninā dagdha pāpaḥ pavitreṇa bhaviṣyasi 
SA_GK19_ksbhm06u-175	kālena śraddadhānānāṃ svayaṃ jñānaṃ prasīdati // Bhmj_6.83 //	kālena śraddadhānānām svayam jñānam prasīdati 
SA_GK19_ksbhm06u-176	naśyanti saṃśayajuṣo mūḍhā na tvastasaṃśayāḥ /	naśyanti saṃśaya juṣaḥ mūḍhāḥ na tu asta saṃśayāḥ 
SA_GK19_ksbhm06u-177	jñāninaḥ saṃśayaṃ tvasmātsthitvottiṣṭha vibhūtaye // Bhmj_6.84 //	jñāninaḥ saṃśayam tu asmāt sthitvā uttiṣṭha vibhūtaye 
SA_GK19_ksbhm06u-178	***** śrīgītāsu caturtho 'dhyāyaḥ // 5 // *****	śrī gītāsu caturthaḥ dhyāyaḥ 
SA_GK19_ksbhm06u-179	niśamya tatpunaḥ pārthaḥ papraccha madhusūdanam /	niśamya tat punar pārthaḥ papraccha madhusūdanam 
SA_GK19_ksbhm06u-180	saṃnyāsakarmayogābhyāṃ śreyo brūhi janārdana // Bhmj_6.85 //	saṃnyāsa karma yogābhyām śreyaḥ brūhi janārdana 
SA_GK19_ksbhm06u-181	iti pṛṣṭo 'vadacchaurirubhāvetau vimuktaye /	iti pṛṣṭaḥ vadat śauriḥ ubhau etau vimuktaye 
SA_GK19_ksbhm06u-182	karmayogastu saṃnyāsādviśiṣṭa iti me matiḥ // Bhmj_6.86 //	karma yogaḥ tu saṃnyāsāt viśiṣṭaḥ iti me matiḥ 
SA_GK19_ksbhm06u-183	śṛṇvanto 'pi vadanto 'pi spṛśanto 'pi svakarmaṇi /	śṛṇvantaḥ pi vadantaḥ pi spṛśantaḥ pi sva karmaṇi 
SA_GK19_ksbhm06u-184	saktā api na sajjanti paṅke ravikarā iva // Bhmj_6.87 //	saktāḥ api na sajjanti paṅke ravi karāḥ iva 
SA_GK19_ksbhm06u-185	tadeva vihitaṃ kiṃcitpuṃsāṃ sukṛtaduṣkṛtam /	tat eva vihitam kiṃcid puṃsām sukṛta duṣkṛtam 
SA_GK19_ksbhm06u-186	ajñānapihite jñāne kiṃ tveṣā karmavāsanā // Bhmj_6.88 //	ajñāna pihite jñāne kim tu eṣā karma vāsanā 
SA_GK19_ksbhm06u-187	jñānenotsāritā jñānāḥ parāṃ niṣṭhāmupāgatāḥ /	jñānena utsāritāḥ jñānāḥ parām niṣṭhām upāgatāḥ 
SA_GK19_ksbhm06u-188	brāhmaṇe vā śvapāke vā vibudhāḥ samadṛṣṭayaḥ // Bhmj_6.89 //	brāhmaṇe vā śvapāke vā vibudhāḥ sama dṛṣṭayaḥ 
SA_GK19_ksbhm06u-189	bāhye sukhe viraktānāṃ duḥkhajanmani naśvare /	bāhye sukhe viraktānām duḥkha janmani naśvare 
SA_GK19_ksbhm06u-190	antaḥsukhārāmatayā paraṃ jyotiḥ prasīdati // Bhmj_6.90 //	antar sukha ārāma tayā param jyotiḥ prasīdati 
SA_GK19_ksbhm06u-191	bahiḥ sparśānsamutsṛjya bhrūmadhyanihitekṣaṇaḥ /	bahis sparśān samutsṛjya bhrū madhya nihita īkṣaṇaḥ 
SA_GK19_ksbhm06u-192	nāsāntare samau dhṛtvā prāṇāpānau vimuktaye // Bhmj_6.91 //	nāsā antare samau dhṛtvā prāṇa apānau vimuktaye 
SA_GK19_ksbhm06u-193	kāmarāgamadadveṣabhayakrodhavivarjitaḥ /	kāma rāga mada dveṣa bhaya krodha vivarjitaḥ 
SA_GK19_ksbhm06u-194	ahantā jñānatamasāṃ śāntiṃ vindatyamatsaraḥ // Bhmj_6.92 //	ahantā jñāna tamasām śāntim vindati amatsaraḥ 
SA_GK19_ksbhm06u-195	***** śrīgītāsu pañcamo 'dhyāyaḥ // 6 // *****	śrī gītāsu pañcamaḥ dhyāyaḥ 
SA_GK19_ksbhm06u-196	kriyāvānaphalākāṅkṣī nijaṃ karma karoti yaḥ /	kriyāvān aphala ākāṅkṣī nijam karma karoti yaḥ 
SA_GK19_ksbhm06u-197	ārurukṣudaśātīto yogārūḍho vimatsaraḥ // Bhmj_6.93 //	ārurukṣu daśā atītaḥ yoga ārūḍhaḥ vimatsaraḥ 
SA_GK19_ksbhm06u-198	kūṭastho jñānatṛptaśca paśyatyātmānamātmanā /	kūṭasthaḥ jñāna tṛptaḥ ca paśyati ātmānam ātmanā 
SA_GK19_ksbhm06u-199	samāsanaḥ samākāro nistaraṅga ivodadhiḥ // Bhmj_6.94 //	sama āsanaḥ sama ākāraḥ nistaraṅgaḥ iva udadhiḥ 
SA_GK19_ksbhm06u-200	ghrāṇāgradarśī śāntātmā māmupaiti samādhinā /	ghrāṇa agra darśī śānta ātmā mām upaiti samādhinā 
SA_GK19_ksbhm06u-201	yuktāhārādiceṣṭasya nityaṃ niṣkampacetasaḥ // Bhmj_6.95 //	yukta āhāra ādi ceṣṭasya nityam niṣkampa cetasaḥ 
SA_GK19_ksbhm06u-202	ātmalābho bhavatyeva tyaktakāmasya yoginaḥ /	ātma lābhaḥ bhavati eva tyakta kāmasya yoginaḥ 
SA_GK19_ksbhm06u-203	manaḥ saṃyamya paśyanti sravatyetadyato yataḥ // Bhmj_6.96 //	manaḥ saṃyamya paśyanti sravati etat yatas yatas 
SA_GK19_ksbhm06u-204	ātmānaṃ māṃ ca sarvatra mamātmani tathākhilam /	ātmānam mām ca sarvatra mama ātmani tathā akhilam 
SA_GK19_ksbhm06u-205	manasaścañcalasyāsya vairāgyeṇaiva saṃyamaḥ // Bhmj_6.97 //	manasaḥ cañcalasya asya vairāgyeṇa eva saṃyamaḥ 
SA_GK19_ksbhm06u-206	tathābhyāsena balinā vātasyeva pramāthinaḥ /	tathā abhyāsena balinā vātasya iva pramāthinaḥ 
SA_GK19_ksbhm06u-207	etadākarṇya kaunteyaḥ punaḥ papraccha keśavam // Bhmj_6.98 //	etat ākarṇya kaunteyaḥ punar papraccha keśavam 
SA_GK19_ksbhm06u-208	lolatvānmanaso deva yogādbhraṣṭasya kā gatiḥ /	lola tvāt manasaḥ deva yogāt bhraṣṭasya kā gatiḥ 
SA_GK19_ksbhm06u-209	arjuneneti bhagavānpunaḥ pṛṣṭo 'bhyabhāṣata // Bhmj_6.99 //	arjunena iti bhagavān punar pṛṣṭaḥ bhyabhāṣata 
SA_GK19_ksbhm06u-210	yogabhraṣṭo 'pi puruṣaḥ śubhakṛttu bhaviṣyati /	yoga bhraṣṭaḥ pi puruṣaḥ śubha kṛt tu bhaviṣyati 
SA_GK19_ksbhm06u-211	ciraṃ bhuktvā sukhaṃ divyaṃ sa kalyāṇapuraḥ saraḥ // Bhmj_6.100 //	ciram bhuktvā sukham divyam sa kalyāṇa puraḥ saraḥ 
SA_GK19_ksbhm06u-212	bhogināṃ yogināṃ vāpi saṃbhūto mahatāṃ kule /	bhoginām yoginām vā api saṃbhūtaḥ mahatām kule 
SA_GK19_ksbhm06u-213	pūrvābhyastaṃ punardhīmāñjanmabhiḥ pratipadyate /	pūrva abhyastam punar dhīmān janmabhiḥ pratipadyate 
SA_GK19_ksbhm06u-214	tapo jñānādhikaṃ yogaṃ tasmādyogī bhavārjuna // Bhmj_6.101 //	tapaḥ jñāna adhikam yogam tasmāt yogī bhava arjuna 
SA_GK19_ksbhm06u-215	***** śrīgītāsu ṣaṣṭho 'dhyāyaḥ // 7 // *****	śrī gītāsu ṣaṣṭhaḥ dhyāyaḥ 
SA_GK19_ksbhm06u-216	mayi nyastamanā nityaṃ bhaktyā māṃ vetti mānava /	mayi nyasta manāḥ nityam bhaktyā mām vetti mānava 
SA_GK19_ksbhm06u-217	aṣṭamūrtirahaṃ sarvaṃ jīvabhūtaścarācare // Bhmj_6.102 //	aṣṭamūrtiḥ aham sarvam jīva bhūtaḥ carācare 
SA_GK19_ksbhm06u-218	utpattisthitisaṃhārakāraṇaṃ māṃ vidurbudhāḥ /	utpatti sthiti saṃhāra kāraṇam mām viduḥ budhāḥ 
SA_GK19_ksbhm06u-219	sarve matprāṇitā bhāvā mayi sarvaṃ pratiṣṭhitam // Bhmj_6.103 //	sarve mad prāṇitāḥ bhāvāḥ mayi sarvam pratiṣṭhitam 
SA_GK19_ksbhm06u-220	devīṃ māyāṃ dadhānaṃ māṃ na jānāti vimohitaḥ /	devīm māyām dadhānam mām na jānāti vimohitaḥ 
SA_GK19_ksbhm06u-221	ye tu jānanti māṃ māyāṃ bhavanti kṛtinaḥ sadā // Bhmj_6.104 //	ye tu jānanti mām māyām bhavanti kṛtinaḥ sadā 
SA_GK19_ksbhm06u-222	arthī jijñāsurārto vā jñānī vā māṃ prapadyate /	arthī jijñāsuḥ ārtaḥ vā jñānī vā mām prapadyate 
SA_GK19_ksbhm06u-223	priyaḥ priyasya satataṃ jñāninastvasmi gocare // Bhmj_6.105 //	priyaḥ priyasya satatam jñāninaḥ tu asmi gocare 
SA_GK19_ksbhm06u-224	ananyadevatābhaktāḥ śraddhāvanto visaṃśayāḥ /	an anya devatā bhaktāḥ śraddhāvantaḥ visaṃśayāḥ 
SA_GK19_ksbhm06u-225	vāsudevaḥ sarvamiti yajante māṃ mumukṣavaḥ // Bhmj_6.106 //	vāsudevaḥ sarvam iti yajante mām mumukṣavaḥ 
SA_GK19_ksbhm06u-226	te brahmādhyātmakarmākhyaṃ sādhibhūtaṃ vidanti mām /	te brahma adhyātma karma ākhyam sa adhibhūtam vidanti mām 
SA_GK19_ksbhm06u-227	sādhidaivādhiyajñaṃ ca dehavyuparameṣvapi // Bhmj_6.107 //	sa adhidaiva adhiyajñam ca deha vyuparameṣu api 
SA_GK19_ksbhm06u-228	***** śrīgītāsu saptame 'dhyāyaḥ // 8 // *****	śrī gītāsu saptame dhyāyaḥ 
SA_GK19_ksbhm06u-229	acyutenetyabhihite śakrasūnurabhāṣata /	acyutena iti abhihite śakra sūnuḥ abhāṣata 
SA_GK19_ksbhm06u-230	kimetadbrahma bhagavannadhiyajñaḥ kimucyate // Bhmj_6.108 //	kim etat brahma bhagavan adhiyajñaḥ kim ucyate 
SA_GK19_ksbhm06u-231	iti pṛṣṭo hṛṣīkeśo babhāṣe śvetavāhanam /	iti pṛṣṭaḥ hṛṣīkeśaḥ babhāṣe śvetavāhanam 
SA_GK19_ksbhm06u-232	anaśvaraṃ parabrahma bhāvo 'dhyātmā tathātmanaḥ // Bhmj_6.109 //	anaśvaram para brahma bhāvaḥ dhī ātmā tathā ātmanaḥ 
SA_GK19_ksbhm06u-233	niḥsaṅgo bhavakṛtkarma naśvareṣvadhibhūtatā /	niḥsaṅgaḥ bhava kṛt karma naśvareṣu adhibhūta tā 
SA_GK19_ksbhm06u-234	adhidaivo 'hamevātra hyadhiyajño 'pyahaṃ vibhuḥ // Bhmj_6.110 //	adhidaivaḥ ham eva atra hi adhiyajñaḥ pi aham vibhuḥ 
SA_GK19_ksbhm06u-235	antakāle smaranto māṃ praviśantyeva bhāvitāḥ /	antakāle smarantaḥ mām praviśanti eva bhāvitāḥ 
SA_GK19_ksbhm06u-236	paryante bhāvatulyā hi nṛṇāṃ janmāntarasthitiḥ // Bhmj_6.111 //	paryante bhāva tulyā hi nṛṇām janmāntara sthitiḥ 
SA_GK19_ksbhm06u-237	kaviṃ purāṇaṃ śāstāramaṇīyāṃsamaṇorapi /	kavim purāṇam śāstāram aṇīyāṃsam aṇoḥ api 
SA_GK19_ksbhm06u-238	parastāttamaso nityaṃ ye smaranti raviprabham // Bhmj_6.112 //	parastāt tamasaḥ nityam ye smaranti ravi prabham 
SA_GK19_ksbhm06u-239	bhrūmadhye vihitaprāṇā brahmarandhravibhedinaḥ /	bhrū madhye vihita prāṇāḥ brahmarandhra vibhedinaḥ 
SA_GK19_ksbhm06u-240	omityekākṣaraṃ brahma japanto yānti te param // Bhmj_6.113 //	om iti ekākṣaram brahma japantaḥ yānti te param 
SA_GK19_ksbhm06u-241	brahmādibhirbhūtasargaścakravatparivartate /	brahma ādibhiḥ bhūta sargaḥ cakra vat parivartate 
SA_GK19_ksbhm06u-242	paraṃ māṃ pratipannāste na bhavanti bhave punaḥ // Bhmj_6.114 //	param mām pratipannāḥ te na bhavanti bhave punar 
SA_GK19_ksbhm06u-243	vairañce 'sminnahorātre bhavanti na bhavanti ca /	vairañce smin ahar rātre bhavanti na bhavanti ca 
SA_GK19_ksbhm06u-244	bhūtānyekastu bhagavānavyakto na vinaśyati /	bhūtāni ekaḥ tu bhagavān avyaktaḥ na vinaśyati 
SA_GK19_ksbhm06u-245	tejomayamahaḥ śuklo mokṣāyaivottarāyaṇam // Bhmj_6.115 //	tejaḥ mayam ahar śuklaḥ mokṣāya eva uttarāyaṇam 
SA_GK19_ksbhm06u-246	***** śrīgītāsvaṣṭamo 'dhyāyaḥ // 9 // *****	śrī gītāsu aṣṭamaḥ dhyāyaḥ 
SA_GK19_ksbhm06u-247	rājaguhyamidaṃ cānyatpavitraṃ śṛṇu phalguṇa /	rāja guhyam idam ca anyat pavitram śṛṇu phalguṇa 
SA_GK19_ksbhm06u-248	aśraddadhāno nāpnoti māṃ saṃsāravaśīkṛtaḥ // Bhmj_6.116 //	aśraddadhānaḥ na āpnoti mām saṃsāra vaśīkṛtaḥ 
SA_GK19_ksbhm06u-249	sarvakartari bhūtāni mayi santi na teṣvaham /	sarva kartari bhūtāni mayi santi na teṣu aham 
SA_GK19_ksbhm06u-250	lokāḥ sthitā na sthitāśca mayi vyomnīva vāyavaḥ // Bhmj_6.117 //	lokāḥ sthitāḥ na sthitāḥ ca mayi vyomni iva vāyavaḥ 
SA_GK19_ksbhm06u-251	adhiṣṭhitaiṣā prakṛtirmayā sūte carācaram /	adhiṣṭhitā eṣā prakṛtiḥ mayā sūte carācaram 
SA_GK19_ksbhm06u-252	asaktaṃ māṃ na jānanti malināmoghadarśinaḥ // Bhmj_6.118 //	asaktam mām na jānanti malina amogha darśinaḥ 
SA_GK19_ksbhm06u-253	sarvaṃ sarvagataṃ yajñaṃ vedyaṃ bījaṃ bhavābhavam /	sarvam sarva gatam yajñam vedyam bījam bhava abhavam 
SA_GK19_ksbhm06u-254	vidanti māṃ sukutinaḥ sarvakāraṇakāraṇam // Bhmj_6.119 //	vidanti mām sukutinaḥ sarva kāraṇa kāraṇam 
SA_GK19_ksbhm06u-255	trayīdharmajuṣaḥ svargabhogalābhakṣayākulāḥ /	trayī dharma juṣaḥ svarga bhoga lābha kṣaya ākulāḥ 
SA_GK19_ksbhm06u-256	na prāpnuvanti māṃ śuṣkakriyāpāśavaśīkṛtāḥ // Bhmj_6.120 //	na prāpnuvanti mām śuṣka kriyā pāśa vaśīkṛtāḥ 
SA_GK19_ksbhm06u-257	madekaśaraṇā nityaṃ kṛtino 'nanyayājinaḥ /	mad eka śaraṇāḥ nityam kṛtinaḥ na anya yājinaḥ 
SA_GK19_ksbhm06u-258	apyanyayonisaṃbhūtāḥ svayamāyānti yatpadam // Bhmj_6.121 //	api anya yoni saṃbhūtāḥ svayam āyānti yat padam 
SA_GK19_ksbhm06u-259	***** śrīgītāsu navamo 'dhyāyaḥ // 10 // *****	śrī gītāsu navamaḥ dhyāyaḥ 
SA_GK19_ksbhm06u-260	bhūyo 'pi me śṛṇu sakhe prītyā yatpratibodhyase /	bhūyas me śṛṇu sakhe prītyā yat pratibodhyase 
SA_GK19_ksbhm06u-261	na tattvenāmaragaṇā munayo vā vidanti mām // Bhmj_6.122 //	na tattvena amara gaṇāḥ munayaḥ vā vidanti mām 
SA_GK19_ksbhm06u-262	carācare 'sminpravaraṃ yadyatpaśyasi bhūtimat /	carācare smin pravaram yat yat paśyasi bhūtimat 
SA_GK19_ksbhm06u-263	tadahaṃ sarvabhūtātmā na hi kiṃcinmayā vinā // Bhmj_6.123 //	tat aham sarva bhūta ātmā na hi kiṃcid mayā vinā 
SA_GK19_ksbhm06u-264	ahaṃ viṣṇurahaṃ sūryaścandro 'haṃ maghavānaham /	aham viṣṇuḥ aham sūryaḥ candraḥ haṃ maghavān aham 
SA_GK19_ksbhm06u-265	śaṃkaro 'haṃ dhaneśaśca vahniḥ suragurustathā /	śaṃkaraḥ haṃ dhaneśaḥ ca vahniḥ suraguruḥ tathā 
SA_GK19_ksbhm06u-266	akṣaro 'hamahaṃ kālo jayo 'haṃ bhūtirapyaham // Bhmj_6.124 //	akṣaraḥ ham aham kālaḥ jayaḥ ham bhūtiḥ api aham 
SA_GK19_ksbhm06u-267	***** śrīgītāsu daśamo 'dhyāyaḥ // 11 // *****	śrī gītāsu daśamaḥ dhyāyaḥ 
SA_GK19_ksbhm06u-268	śrutvaitadavadatpārtho jāne tvāṃ sarvamacyuta /	śrutvā etat avadat pārthaḥ jāne tvām sarvam acyuta 
SA_GK19_ksbhm06u-269	kiṃtu viśvamayaṃ rūpaṃ draṣṭumicchami te vibho // Bhmj_6.125 //	kiṃtu viśva mayam rūpam draṣṭum icchami te vibho 
SA_GK19_ksbhm06u-270	ityuktaḥ pāṇḍuputreṇa bhagavānkaiṭabhāntakaḥ /	iti uktaḥ pāṇḍu putreṇa bhagavān kaiṭabhāntakaḥ 
SA_GK19_ksbhm06u-271	viśvāviṣkārakalayā viśvarūpamadarśayat // Bhmj_6.126 //	viśva āviṣkāra kalayā viśvarūpam adarśayat 
SA_GK19_ksbhm06u-272	tasyānantaśironetrasahasrabhujaśālinaḥ /	tasya ananta śiraḥ netra sahasra bhuja śālinaḥ 
SA_GK19_ksbhm06u-273	dehe jagannivāsasya līnaṃ viśvamadṛśyata // Bhmj_6.127 //	dehe jagannivāsasya līnam viśvam adṛśyata 
SA_GK19_ksbhm06u-274	atisūryāgnimahasā tejasā pūritāmbaram /	ati sūrya agni mahasā tejasā pūrita ambaram 
SA_GK19_ksbhm06u-275	dṛṣṭvā pulakitaḥ pārthastamuvāca kṛtāñjaliḥ // Bhmj_6.128 //	dṛṣṭvā pulakitaḥ pārthaḥ tam uvāca kṛtāñjaliḥ 
SA_GK19_ksbhm06u-276	paśyāmyudagragīrvāṇagrāmavyāptoruvigraham /	paśyāmi udagra gīrvāṇa grāma vyāpta ūru vigraham 
SA_GK19_ksbhm06u-277	tvāṃ yena pūritaṃ sarvamanavacchinnavarṣmaṇā // Bhmj_6.129 //	tvām yena pūritam sarvam anavacchinna varṣmaṇā 
SA_GK19_ksbhm06u-278	brahmarudramarudvahnimunīndrabhujagākulam /	brahma rudra marut vahni muni indra bhujaga ākulam 
SA_GK19_ksbhm06u-279	draṣṭuṃ tadeva paryantarahitaṃ notsahe vapuḥ // Bhmj_6.130 //	draṣṭum tat eva paryanta rahitam nā utsahe vapuḥ 
SA_GK19_ksbhm06u-280	bhīṣmadroṇamukhānvīrānpraviṣṭānvadanāni te /	bhīṣma droṇa mukhān vīrān praviṣṭān vadanāni te 
SA_GK19_ksbhm06u-281	daṃṣṭrotkaṭāni paśyāmi kālasyeva yugakṣaye // Bhmj_6.131 //	daṃṣṭra utkaṭāni paśyāmi kālasya iva yuga kṣaye 
SA_GK19_ksbhm06u-282	ko bhavānsarvasaṃhārāraudreṇa vapuṣāsūdanaḥ /	kaḥ bhavān sarva saṃhāra araudreṇa vapuṣā asūdanaḥ 
SA_GK19_ksbhm06u-283	akāṇḍe dagdhumakhilānsvayaṃ lokānsamudyataḥ // Bhmj_6.132 //	akāṇḍe dagdhum akhilān svayam lokān samudyataḥ 
SA_GK19_ksbhm06u-284	ityuktavati kaunteye jagāda madhusūdanaḥ /	iti uktavati kaunteye jagāda madhusūdanaḥ 
SA_GK19_ksbhm06u-285	ahaṃ jagatkṣayotkṣopadīkṣitaḥ kṣitipāntakaḥ // Bhmj_6.133 //	aham jagat kṣaya utkṣaḥ upadīkṣitaḥ kṣitipa antakaḥ 
SA_GK19_ksbhm06u-286	kurusenāgragānvīrānpūrvaṃ vinihatānmayā /	kuru senā agragān vīrān pūrvam vinihatān mayā 
SA_GK19_ksbhm06u-287	hatvā yaśaḥśriyā jṛṣṭamavāpnuhi kulocitam // Bhmj_6.134 //	hatvā yaśaḥ śriyā jṛṣṭam avāpnuhi kula ucitam 
SA_GK19_ksbhm06u-288	tacchrutvā kāliyārātervacaḥ pārthaḥ kṛtāñjaliḥ /	tat śrutvā kāliya arāteḥ vacaḥ pārthaḥ kṛtāñjaliḥ 
SA_GK19_ksbhm06u-289	uvāca kampitamanāḥ praṇato gadgadasvanaḥ // Bhmj_6.135 //	uvāca kampita manāḥ praṇataḥ gadgada svanaḥ 
SA_GK19_ksbhm06u-290	kīrtyā jaganti hṛṣyanti stutayā siddhacāraṇaiḥ /	kīrtyā jaganti hṛṣyanti stutayā siddha cāraṇaiḥ 
SA_GK19_ksbhm06u-291	dīptyā dravanti rakṣāṃsi sthāne tava janārdana // Bhmj_6.136 //	dīptyā dravanti rakṣāṃsi sthāne tava janārdana 
SA_GK19_ksbhm06u-292	naumi tvāṃ jagadāvāsaṃ viśvarūpamadhokṣajam /	naumi tvām jagat āvāsam viśva rūpam adhokṣajam 
SA_GK19_ksbhm06u-293	anantaṃ śāśvataṃ dhāma sarvātmānaṃ punaḥ punaḥ // Bhmj_6.137 //	anantam śāśvatam dhāma sarva ātmānam punar punar 
SA_GK19_ksbhm06u-294	kṣamyatāṃ tatsuhṛditi svayaṃ yatpraṇatapriyaḥ /	kṣamyatām tat suhṛd iti svayam yat praṇata priyaḥ 
SA_GK19_ksbhm06u-295	ukto 'si kṛṣṇa govinda yādaveti purā mayā // Bhmj_6.138 //	uktaḥ u si kṛṣṇa govinda yādava iti purā mayā 
SA_GK19_ksbhm06u-296	ugraṃ tadevaṃ bhagavandṛṣṭvā rūpamahaṃ mahat /	ugram tat evam bhagavan dṛṣṭvā rūpam aham mahat 
SA_GK19_ksbhm06u-297	cakrārūḍhamivāśeṣaṃ paśyāmi nikhilaṃ jagat // Bhmj_6.139 //	cakra ārūḍham iva aśeṣam paśyāmi nikhilam jagat 
SA_GK19_ksbhm06u-298	prasīda darśaya vibho vapuḥ saumyaṃ tadeva me /	prasīda darśaya vibho vapuḥ saumyam tat eva me 
SA_GK19_ksbhm06u-299	śāntiṃ me yāti sahasā nānyatā vyathitaṃ manaḥ // Bhmj_6.140 //	śāntim me yāti sahasā na anyatā vyathitam manaḥ 
SA_GK19_ksbhm06u-300	iti prasāditaḥ kṛṣṇaḥ praṇatena kirīṭinā /	iti prasāditaḥ kṛṣṇaḥ praṇatena kirīṭinā 
SA_GK19_ksbhm06u-301	adarśayannijaṃ rūpaṃ tadevātha caturbhujam // Bhmj_6.141 //	adarśayat nijam rūpam tat eva atha catur bhujam 
SA_GK19_ksbhm06u-302	devā api na paśyanti mamedaṃ sarvagaṃ vapuḥ /	devāḥ api na paśyanti mama idam sarva gam vapuḥ 
SA_GK19_ksbhm06u-303	ityuktvāśvāsayāmāsa kaunteyaṃ kamalādhavaḥ // Bhmj_6.142 //	iti uktvā āśvāsayāmāsa kaunteyam kamalādhavaḥ 
SA_GK19_ksbhm06u-304	***** śrīgītāsvekādaso 'dhyāyaḥ // 12 // *****	śrī gītāsu ekādasaḥ dhyāyaḥ 
SA_GK19_ksbhm06u-305	athārjuno 'vadatkṛṣṇaṃ ye bhaktāstvāmupāsate /	atha arjunaḥ vadat kṛṣṇam ye bhaktāḥ tvām upāsate 
SA_GK19_ksbhm06u-306	avyaktamakṣaraṃ ye ca teṣāṃ ke 'dhikayoginaḥ // Bhmj_6.143 //	avyaktam akṣaram ye ca teṣām ke dhika yoginaḥ 
SA_GK19_ksbhm06u-307	pārtheneti hariḥ pṛṣṭo vihitānugraho 'vadat /	pārthena iti hariḥ pṛṣṭaḥ vihita anugrahaḥ vadat 
SA_GK19_ksbhm06u-308	madbhaktāḥ śraddhayopetāḥ sarvathā yogino 'dhikāḥ // Bhmj_6.144 //	mad bhaktāḥ śraddhayā upetāḥ sarvathā yoginaḥ dhikāḥ 
SA_GK19_ksbhm06u-309	kleśenaiva tu matprāptiravyaktākṣarasevanāt /	kleśena eva tu mad prāptiḥ avyakta akṣara sevanāt 
SA_GK19_ksbhm06u-310	sūkṣmasthūlagatirduḥkhaṃ tattvajñairapyavāpyate // Bhmj_6.145 //	sūkṣma sthūla gatiḥ duḥkham tattva jñaiḥ api avāpyate 
SA_GK19_ksbhm06u-311	madbhaktāstvacirādeva prāpnuvanti paraṃ padam /	mad bhaktāḥ tu acirāt eva prāpnuvanti param padam 
SA_GK19_ksbhm06u-312	atastvaṃ manmanā nityamananyanirato bhava // Bhmj_6.146 //	atas tvam mad manāḥ nityam ananya nirataḥ bhava 
SA_GK19_ksbhm06u-313	vaśe yadi na te cittamabhyāsena gṛhāṇa tat /	vaśe yadi na te cittam abhyāsena gṛhāṇa tat 
SA_GK19_ksbhm06u-314	tatrāpyaśakto matkarmā satataṃ śreyase bhava // Bhmj_6.147 //	tatra api aśaktaḥ mad karmā satatam śreyase bhava 
SA_GK19_ksbhm06u-315	athavā phalasaṃnyāsaṃ karmaṇāṃ kuru matparaḥ /	athavā phala saṃnyāsam karmaṇām kuru mad paraḥ 
SA_GK19_ksbhm06u-316	jñānaṃ hi paramābhyāsājjñānāddhyānamihottamam // Bhmj_6.148 //	jñānam hi parama abhyāsāt jñānāt dhyānam iha uttamam 
SA_GK19_ksbhm06u-317	dhyānācca phalasaṃnyāsastataḥ śāntirviśiṣyate /	dhyānāt ca phala saṃnyāsaḥ tatas śāntiḥ viśiṣyate 
SA_GK19_ksbhm06u-318	adveṣṭā karuṇāsindhuḥ sukhaduḥkhasamaḥ śamī // Bhmj_6.149 //	a dveṣṭā karuṇā sindhuḥ sukha duḥkha samaḥ śamī 
SA_GK19_ksbhm06u-319	udāsīnaḥ śucirdakṣaḥ kṣamī bhaktaḥ priyo mama /	udāsīnaḥ śuciḥ dakṣaḥ kṣamī bhaktaḥ priyaḥ mama 
SA_GK19_ksbhm06u-320	***** śrīgītāsu dvādaśo 'dhyāyaḥ // 13 // *****	śrī gītāsu dvādaśaḥ dhyāyaḥ 
SA_GK19_ksbhm06u-321	śarīraṃ kṣetramityāhuḥ kṣetrajñaṃ māṃ vidurbudhāḥ /	śarīram kṣetram iti āhuḥ kṣetrajñam mām viduḥ budhāḥ 
SA_GK19_ksbhm06u-322	kṣetraṃ tatsavikāraṃ tu māyā bhūtādi ca sthitam // Bhmj_6.150 //	kṣetram tat sa vikāram tu māyā bhūtādi ca sthitam 
SA_GK19_ksbhm06u-323	śāntānāṃ dṛṣṭadoṣāṇāṃ jñānināṃ na vimohanam /	śāntānām dṛṣṭa doṣāṇām jñāninām na vimohanam 
SA_GK19_ksbhm06u-324	mānadambhamadakrodhatyāgo guruniṣevaṇam // Bhmj_6.151 //	māna dambha mada krodha tyāgaḥ guru niṣevaṇam 
SA_GK19_ksbhm06u-325	asaktirnaśvare nityaṃ jñānamajñānamanyathā /	asaktiḥ naśvare nityam jñānam ajñānam anyathā 
SA_GK19_ksbhm06u-326	jñeyaṃ tu manmayaṃ brahma śuddhaṃ sadasatoḥ param // Bhmj_6.152 //	jñeyam tu mad mayam brahma śuddham sat asatoḥ param 
SA_GK19_ksbhm06u-327	sarvataḥ pāṇivadanaṃ sarvākāramanāmayam /	sarvatas pāṇi vadanam sarva ākāram anāmayam 
SA_GK19_ksbhm06u-328	prakṛtiḥ puruṣaśceti kṣetrakṣetrajñasaṃgamaḥ // Bhmj_6.153 //	prakṛtiḥ puruṣaḥ ca iti kṣetra kṣetrajña saṃgamaḥ 
SA_GK19_ksbhm06u-329	prakṛtiḥ karaṇe heturbhoktā tu puruṣaḥ smṛtaḥ /	prakṛtiḥ karaṇe hetuḥ bhoktā tu puruṣaḥ smṛtaḥ 
SA_GK19_ksbhm06u-330	ekasthānaṃ pṛthagbhāvaṃ bhūtānāṃ yo 'nupaśyati // Bhmj_6.154 //	eka sthānam pṛthagbhāvam bhūtānām yaḥ nu paśyati 
SA_GK19_ksbhm06u-331	tatsaṃgamācca vistāraṃ sa yāti brahma śāśvatam /	tad saṃgamāt ca vistāram sa yāti brahma śāśvatam 
SA_GK19_ksbhm06u-332	paramātmā guṇātīto nityatvādayamavyayaḥ /	paramātmā guṇa atītaḥ nitya tvāt ayam avyayaḥ 
SA_GK19_ksbhm06u-333	bhautike 'pi sthitaḥ kāye sarvavyāpī na lipyate // Bhmj_6.155 //	bhautike pi sthitaḥ kāye sarvavyāpī na lipyate 
SA_GK19_ksbhm06u-334	***** śrīgītāsu trayodaśo 'dhyāyaḥ // 14 // *****	śrī gītāsu trayodaśaḥ dhyāyaḥ 
SA_GK19_ksbhm06u-335	sarvajñānamidaṃ bhūyaḥ śrūyatāṃ surasevitam /	sarva jñānam idam bhūyas śrūyatām sura sevitam 
SA_GK19_ksbhm06u-336	yadyogo brahmagarbhe 'sminsaṃbhavanmūrtisaṃbhavaḥ // Bhmj_6.156 //	yad yogaḥ brahma garbhe smin saṃbhavat mūrti saṃbhavaḥ 
SA_GK19_ksbhm06u-337	sattvādayastadudbhūtā vibhāntyete guṇāstrayaḥ /	sattva ādayaḥ tad udbhūtāḥ vibhānti ete guṇāḥ trayaḥ 
SA_GK19_ksbhm06u-338	vaicitryādaniśaṃ yeṣāṃ saṃsaranti śarīriṇaḥ // Bhmj_6.157 //	vaicitryāt aniśam yeṣām saṃsaranti śarīriṇaḥ 
SA_GK19_ksbhm06u-339	sattvaṃ prakāśakaṃ jñeyaṃ yadutthaiḥ stambhakaṃ rajaḥ /	sattvam prakāśakam jñeyam yad utthaiḥ stambhakam rajaḥ 
SA_GK19_ksbhm06u-340	tamo hyāvaraṇaṃ mohapramādādyasya saṃbhavaḥ // Bhmj_6.158 //	tamaḥ hi āvaraṇam moha pramāda ādyasya saṃbhavaḥ 
SA_GK19_ksbhm06u-341	satataṃ saṃkareṇaiṣāṃ nyūnādhikyavibhedataḥ /	satatam saṃkareṇa eṣām nyūna ādhikya vibhedataḥ 
SA_GK19_ksbhm06u-342	guṇadoṣāśca dṛśyante te te kila śarīriṇām // Bhmj_6.159 //	guṇa doṣāḥ ca dṛśyante te te kila śarīriṇām 
SA_GK19_ksbhm06u-343	madbhaktāḥ śāntamanaso jīvanmuktidaśāṃ śritāḥ /	mad bhaktāḥ śānta manasaḥ jīvanmukti daśām śritāḥ 
SA_GK19_ksbhm06u-344	guṇairetaiḥ parityaktā bhajante sukhamakṣayam // Bhmj_6.160 //	guṇaiḥ etaiḥ parityaktāḥ bhajante sukham akṣayam 
SA_GK19_ksbhm06u-345	***** śrīkītāsu caturdaśo 'dhyāyaḥ // 15 // *****	śrī kītāsu caturdaśaḥ dhyāyaḥ 
SA_GK19_ksbhm06u-346	ūrdhvamūlaṃ bhavāśvatthamābrahmasadanoditam /	ūrdhva mūlam bhava aśvattham ā brahma sadana uditam 
SA_GK19_ksbhm06u-347	lokāntarānekaśākhaṃ vicitraviṣayāṅkuram // Bhmj_6.161 //	loka antara aneka śākham vicitra viṣaya aṅkuram 
SA_GK19_ksbhm06u-348	guṇakarmaprabuddhānāṃ śubhāśubhaphalodayam /	guṇa karma prabuddhānām śubha aśubha phala udayam 
SA_GK19_ksbhm06u-349	svabhāvabhūmāvavṛtaṃ jānīte yaḥ sa vedavit // Bhmj_6.162 //	svabhāva bhūmau avṛtam jānīte yaḥ sa veda vid 
SA_GK19_ksbhm06u-350	tamasaṅgakuṭhāreṇa cchittvā yānti padaṃ mama /	tam asaṅga kuṭhāreṇa chittvā yānti padam mama 
SA_GK19_ksbhm06u-351	nirastamohaṃ vaimalyādatisūryendupāvakam // Bhmj_6.163 //	nirasta moham vaimalyāt ati sūrya indu pāvakam 
SA_GK19_ksbhm06u-352	yadaṃśo jīvaloke 'smiñjīvaścarati sarvagaḥ /	yad aṃśaḥ jīva loke smin jīvaḥ carati sarva gaḥ 
SA_GK19_ksbhm06u-353	vāyurgandhamivādāya yo yātīndriyavāsanāḥ // Bhmj_6.164 //	vāyuḥ gandham iva ādāya yaḥ yāti indriya vāsanāḥ 
SA_GK19_ksbhm06u-354	tadvidhaṃ guṇayuktānāṃ sarvāvasthāsu nirguṇam /	tadvidham guṇa yuktānām sarva avasthāsu nirguṇam 
SA_GK19_ksbhm06u-355	paśyanti jñāninaḥ sarvajagatāṃ jīvanaṃ param // Bhmj_6.165 //	paśyanti jñāninaḥ sarva jagatām jīvanam param 
SA_GK19_ksbhm06u-356	bhūtasargāmivāgatya akṣaro 'haṃ sanātanaḥ /	bhūta sargām iva āgatya akṣaraḥ ham sanātanaḥ 
SA_GK19_ksbhm06u-357	manmayā dhṛtimanto māṃ bhajante puruṣottamam // Bhmj_6.166 //	mad mayāḥ dhṛtimantaḥ mām bhajante puruṣottamam 
SA_GK19_ksbhm06u-358	***** śrīgītāsu pañcadaśo 'dhyāyaḥ // 16 // *****	śrī gītāsu pañcadaśaḥ dhyāyaḥ 
SA_GK19_ksbhm06u-359	abhīḥ sattvaṃ śucirjñānaṃ damo dānaṃ tapaḥ kratuḥ /	abhīḥ sattvam śuciḥ jñānam damaḥ dānam tapaḥ kratuḥ 
SA_GK19_ksbhm06u-360	ahiṃsāyā guṇāścānye jāyante divyasaṃpadām // Bhmj_6.167 //	ahiṃsāyāḥ guṇāḥ ca anye jāyante divya saṃpadām 
SA_GK19_ksbhm06u-361	dambhamānamadakrodhapāruṣyājñānacāpalaiḥ /	dambha māna mada krodha pāruṣya ajñāna cāpalaiḥ 
SA_GK19_ksbhm06u-362	āsurī sūcyate saṃpanmohasokavivardhinī // Bhmj_6.168 //	āsurī sūcyate saṃpad moha soka vivardhinī 
SA_GK19_ksbhm06u-363	yukto 'pi satataṃ divyasaṃpadā mā śucaḥ sakhe /	yuktaḥ u pi satatam divya saṃpadā mā śucaḥ sakhe 
SA_GK19_ksbhm06u-364	āsuraṃ bhāvamāpannā bhajante yonimāsurīm // Bhmj_6.169 //	āsuram bhāvam āpannāḥ bhajante yonim āsurīm 
SA_GK19_ksbhm06u-365	sattvādibhirguṇairbaddho jñāyate ceṣṭitairjanaḥ /	sattva ādibhiḥ guṇaiḥ baddhaḥ jñāyate ceṣṭitaiḥ janaḥ 
SA_GK19_ksbhm06u-366	manobhojanamācāro guṇatulyo hi dehinām // Bhmj_6.170 //	manaḥ bhojanam ācāraḥ guṇa tulyaḥ hi dehinām 
SA_GK19_ksbhm06u-367	***** śrīgītāsu ṣoḍaśo 'dhyāyaḥ // 17 // *****	śrī gītāsu ṣoḍaśaḥ dhyāyaḥ 
SA_GK19_ksbhm06u-368	ākarṇyaitadathovāca phalgunaḥ punaracyutam /	ākarṇya etat atha uvāca phalgunaḥ punar acyutam 
SA_GK19_ksbhm06u-369	saṃnyāsatyāgayostatvaṃ jñātumicchāmyahaṃ vibho // Bhmj_6.171 //	saṃnyāsa tyāgayoḥ tatvam jñātum icchāmi aham vibho 
SA_GK19_ksbhm06u-370	ukte pāṇḍusuteneti bhagavānabhyabhāṣata /	ukte pāṇḍu sutena iti bhagavān abhyabhāṣata 
SA_GK19_ksbhm06u-371	kāmyakarmaphalatyāgaṃ saṃnyāsaṃ saṃpracakṣate // Bhmj_6.172 //	kāmya karma phala tyāgam saṃnyāsam saṃpracakṣate 
SA_GK19_ksbhm06u-372	sarvakarmaphalatyāgastyāga ityabhidhīyate /	sarva karma phala tyāgaḥ tyāgaḥ iti abhidhīyate 
SA_GK19_ksbhm06u-373	ma(sa)tkarma na parityājyaṃ tyājyaṃ tu vidhigarhitam // Bhmj_6.173 //	na parityājyam tyājyam tu vidhi garhitam 
SA_GK19_ksbhm06u-374	nityakarmaparityāgo mohāttāmasa ucyate /	nitya karma parityāgaḥ mohāt tāmasaḥ ucyate 
SA_GK19_ksbhm06u-375	kleśaduḥkhabhayāttyāgo rājaso niṣphalaḥ smṛtaḥ /	kleśa duḥkha bhayāt tyāgaḥ rājasaḥ niṣphalaḥ smṛtaḥ 
SA_GK19_ksbhm06u-376	kurvatāmapyasaktānāṃ tyāgaḥ sattvocito mataḥ // Bhmj_6.174 //	kurvatām api asaktānām tyāgaḥ sattva ucitaḥ mataḥ 
SA_GK19_ksbhm06u-377	***** śrīgītāsu saptadaśo 'dhyāyaḥ // 18 // *****	śrī gītāsu saptadaśaḥ dhyāyaḥ 
SA_GK19_ksbhm06u-378	karma kartā ca buddhiśca trividhā guṇabhedataḥ /	karma kartā ca buddhiḥ ca trividhā guṇa bhedataḥ 
SA_GK19_ksbhm06u-379	dhṛtiḥ sukhaṃ ca traiguṇyāttrividhaṃ dehināṃ matam // Bhmj_6.175 //	dhṛtiḥ sukham ca traiguṇyāt trividham dehinām matam 
SA_GK19_ksbhm06u-380	yathoktasevī niḥsaṅgaḥ kuru karma nijaṃ sakhe /	yathā ukta sevī niḥsaṅgaḥ kuru karma nijam sakhe 
SA_GK19_ksbhm06u-381	madbhakto matstutiparaḥ paraṃ padamavāpsyasi // Bhmj_6.176 //	mad bhaktaḥ mad stuti paraḥ param padam avāpsyasi 
SA_GK19_ksbhm06u-382	idaṃ bhaktāya te jñānamupadiṣṭaṃ mayā svayam /	idam bhaktāya te jñānam upadiṣṭam mayā svayam 
SA_GK19_ksbhm06u-383	yaḥ śroṣyati sa saṃsāraduḥkhānyatitariṣyati // Bhmj_6.177 //	yaḥ śroṣyati sa saṃsāra duḥkhāni atitariṣyati 
SA_GK19_ksbhm06u-384	kaccinmoho vinaṣṭaste kaccidetacchrutaṃ tvayā /	kaccit mohaḥ vinaṣṭaḥ te kaccit etat śrutam tvayā 
SA_GK19_ksbhm06u-385	keśaveneti kathite babhāṣe śakranandanaḥ // Bhmj_6.178 //	keśavena iti kathite babhāṣe śakranandanaḥ 
SA_GK19_ksbhm06u-386	bhagavanvītamoho 'haṃ kariṣye tava śāsanam /	bhagavan vīta mohaḥ ham kariṣye tava śāsanam 
SA_GK19_ksbhm06u-387	uktveti vīro gāṇḍīvamācakarṣa raṇotsukaḥ // Bhmj_6.179 //	uktvā iti vīraḥ gāṇḍīvam ācakarṣa raṇa utsukaḥ 
SA_GK19_ksbhm06u-388	***** śrīgītāsvaṃṣṭādaśo 'dhyāyaḥ // 19 // *****	śrī gītāsu aṃṣṭādaśaḥ dhyāyaḥ 
SA_GK19_ksbhm06u-389	athodatiṣṭhadgambhīrajaladadhvānamantharaḥ /	athā udatiṣṭhat gambhīra jalada dhvāna mantharaḥ 
SA_GK19_ksbhm06u-390	yuyutsuṃ pārthamālokya sainyānāṃ harṣaniḥsvanaḥ // Bhmj_6.180 //	yuyutsum pārtham ālokya sainyānām harṣa niḥsvanaḥ 
SA_GK19_ksbhm06u-391	pūrvaṃ tataḥ subhaṭakaṅkaṭapātikhaṅgaṭāṅkāranādamukhareṣu baleṣu rājñām /	pūrvam tatas su bhaṭa kaṅkaṭa pāti khaṅga ṭāṅkāra nāda mukhareṣu baleṣu rājñām 
SA_GK19_ksbhm06u-392	dharmātmajaḥ kavacacāpaśarānvimucya devavratābhimukhamutsukadhīḥ sasarpaḥ // Bhmj_6.181 //	dharmātmajaḥ kavaca cāpa śarān vimucya devavrata abhimukham utsuka dhīḥ sa sarpaḥ 
SA_GK19_ksbhm06u-393	dhigdhiṅnṛpaṃ kṛpaṇaceṣṭa manuṣyasaṃjñaṃ bhūruṃ yudhiṣṭhiramalīkakṛtābhidhānam /	dhik dhik nṛpam kṛpaṇa ceṣṭa manuṣya saṃjñam bhūrum yudhiṣṭhiram alīka kṛta abhidhānam 
SA_GK19_ksbhm06u-394	yācñā kṛtāñjalirupaiti parānyadeṣa śūrāstadiṅgitajaḍāḥ pṛthagityavocan // Bhmj_6.182 //	yācñā kṛtāñjaliḥ upaiti parā anyat eṣa śūrāḥ tad iṅgita jaḍāḥ pṛthak iti avocan 
SA_GK19_ksbhm06u-395	so 'pyacchakīrtiratha bhīṣmamukhānupetya prahvaḥ śarīrapaṇasaṃśritadhārtarāṣṭrān /	saḥ pi accha kīrtiḥ atha bhīṣma mukhān upetya prahvaḥ śarīra paṇa saṃśrita dhārtarāṣṭrān 
SA_GK19_ksbhm06u-396	tatpādalagnamukuṭaḥ prakaṭaṃ praṇamya lebhe tadāśiṣamaśeṣamahīpajaitrīm // Bhmj_6.183 //	tad pāda lagna mukuṭaḥ prakaṭam praṇamya lebhe tad āśiṣam aśeṣa mahīpa jaitrīm 
SA_GK19_ksbhm06u-397	abhyāhataṃ ca raṇaraṅgamṛdaṅgatūrye pārthānguṇaikarasiko guṇavānyuyutsuḥ /	abhyāhatam ca raṇa raṅga mṛdaṅga tūrye pārthān guṇa eka rasikaḥ guṇavān yuyutsuḥ 
SA_GK19_ksbhm06u-398	abhyāyayau tava sutaḥ svakurūnnirasya dhāvanti tulyagumameva nṛṇāṃ manāṃsi // Bhmj_6.184 //	abhyāyayau tava sutaḥ sva kurūn nirasya dhāvanti nṛṇām manāṃsi 
SA_GK19_ksbhm06u-399	asminmahākṣayamukhe karavālapaṭṭasaṃrakṣitapratimukhe raṇaraṅganāṭye /	asmin mahā kṣaya mukhe karavāla paṭṭa saṃrakṣita pratimukhe raṇa raṅga nāṭye 
SA_GK19_ksbhm06u-400	vyākīrṇakīrtikusumāñjalirarjunāgranāndīmivāpaṭhadamandadhanurninādaiḥ // Bhmj_6.185 //	vyākīrṇa kīrti kusuma añjaliḥ arjuna agra nāndīm iva apaṭhat amanda dhanuḥ ninādaiḥ 
SA_GK19_ksbhm06u-401	atrāntare nṛpaticakrakirīṭakoṭisaṃpātajātavabuśākulavisphuliṅga /	atra antare nṛpati cakra kirīṭa koṭi saṃpāta jāta vabuśa ākula visphuliṅga 
SA_GK19_ksbhm06u-402	jaitrī triśūlakaraśiṣyamunerudagrā gāṅgeyaśātaviśisvāvalirullalāsa // Bhmj_6.186 //	jaitrī triśūla kara śiṣya muneḥ udagrā gāṅgeya śāta viśi sva āvaliḥ ullalāsa 
SA_GK19_ksbhm06u-403	saṃtrāsasaṃkucitaniścalakarṇatāladikkuñjarākalitakampitasarvalokam /	saṃtrāsa saṃkucita niścala karṇa tāla diś kuñjara ākalita kampita sarva lokam 
SA_GK19_ksbhm06u-404	kṣubhyatkṣayāmbudharabhairavabhīmanādaṃ bhīmaṃ niśamya bhayamāvirabhūdbhaṭānām // Bhmj_6.187 //	kṣubhyat kṣaya ambudhara bhairava bhīma nādam bhīmam niśamya bhayam āvirabhūt bhaṭānām 
SA_GK19_ksbhm06u-405	atha bhīmaṃ samabhyāyātsvayaṃ rājā suyodhanaḥ /	atha bhīmam samabhyāyāt svayam rājā suyodhanaḥ 
SA_GK19_ksbhm06u-406	bhrātṛbhiḥ sahito vīrairdhunāno vipulaṃ dhanuḥ // Bhmj_6.188 //	bhrātṛbhiḥ sahitaḥ vīraiḥ dhunānaḥ vipulam dhanuḥ 
SA_GK19_ksbhm06u-407	tataḥ pravṛtte saṃgrāme durlakṣye śaravṛṣṭibhiḥ /	tatas pravṛtte saṃgrāme durlakṣye śara vṛṣṭibhiḥ 
SA_GK19_ksbhm06u-408	svayaṃ śāntanavaḥ śrīmānabhyadhāvaddhanaṃjayam // Bhmj_6.189 //	svayam śāntanavaḥ śrīmān abhyadhāvat dhanaṃjayam 
SA_GK19_ksbhm06u-409	sātyakiṃ kṛtavarmā ca hyabhimanyuṃ bṛhadbalaḥ /	sātyakim kṛtavarmā ca hi abhimanyum bṛhadbalaḥ 
SA_GK19_ksbhm06u-410	duḥśāsano 'pi nakulaṃ sahadevaṃ ca durmukhaḥ // Bhmj_6.190 //	duḥśāsanaḥ pi nakulam sahadevam ca durmukhaḥ 
SA_GK19_ksbhm06u-411	yudhiṣṭhiraṃ tathā śalya ācāryo drupadātmajam /	yudhiṣṭhiram tathā śalyaḥ ācāryaḥ drupada ātmajam 
SA_GK19_ksbhm06u-412	somadattaśca vairāṭiṃ bāhlikaścedibhūpatim // Bhmj_6.191 //	somadattaḥ ca vairāṭim bāhlikaḥ cedi bhūpatim 
SA_GK19_ksbhm06u-413	rakṣasāṃ pravaraṃ vīraṃ ghaṭotkacamalumbusaḥ /	rakṣasām pravaram vīram ghaṭotkacam alumbuṣaḥ 
SA_GK19_ksbhm06u-414	śikhaṇḍinaṃ droṇasuto matsyaṃ prāgjyotiṣeśvaraḥ // Bhmj_6.192 //	śikhaṇḍinam droṇa sutaḥ matsyam prāgjyotiṣa īśvaraḥ 
SA_GK19_ksbhm06u-415	kṛpaḥ kekayabhūpālaṃ drupadaṃ ca jayadrathaḥ /	kṛpaḥ kekaya bhūpālam drupadam ca jayadrathaḥ 
SA_GK19_ksbhm06u-416	sutasomaṃ vikarṇaśca bhīmasenasutaṃ balī // Bhmj_6.193 //	sutasomam vikarṇaḥ ca bhīmasena sutam balī 
SA_GK19_ksbhm06u-417	cekitānaḥ vikarṇaśca praaitivindhyaṃ ca saubalaḥ /	cekitānaḥ vikarṇaḥ ca praaitivindhyam ca saubalaḥ 
SA_GK19_ksbhm06u-418	irāvataśca vikrāntaṃ śatāyuḥ phalguṇātmajam // Bhmj_6.194 //	irāvataḥ ca vikrāntam śatāyuḥ phalguṇa ātmajam 
SA_GK19_ksbhm06u-419	vindānuvindāvāvantyau kuntibhojaṃ yaśasvinam /	vinda anuvindau āvantyau kuntibhojam yaśasvinam 
SA_GK19_ksbhm06u-420	kauravo vīrabāhuśca virāṭasutamuttaram // Bhmj_6.195 //	kauravaḥ vīrabāhuḥ ca virāṭa sutam uttaram 
SA_GK19_ksbhm06u-421	anye ca vīrā rājāno rājasiṃhāḥ prahāriṇaḥ /	anye ca vīrāḥ rājānaḥ rāja siṃhāḥ prahāriṇaḥ 
SA_GK19_ksbhm06u-422	utsāhasattvasaṃpannāḥ sasainyāḥ yamupādravan // Bhmj_6.196 //	utsāha sattva saṃpannāḥ sa sainyāḥ yam upādravan 
SA_GK19_ksbhm06u-423	teṣāṃ kaṅkaṇaratnāṃśupaṭalāḥ karanirgatāḥ /	teṣām kaṅkaṇa ratna aṃśu paṭalāḥ kara nirgatāḥ 
SA_GK19_ksbhm06u-424	hemapuṅkhā śarāścakrurvahnivyāptaṃ digantaram // Bhmj_6.197 //	hema puṅkhā śarāḥ cakruḥ vahni vyāptam digantaram 
SA_GK19_ksbhm06u-425	athopuṅkhā rajasā gajavājirathākulam /	athopuṅkhāḥ rajasā gaja vāji ratha ākulam 
SA_GK19_ksbhm06u-426	vīrāṇāṃ tumulaṃ yuddhaṃ nirmaryādamavartata // Bhmj_6.198 //	vīrāṇām tumulam yuddham nirmaryādam avartata 
SA_GK19_ksbhm06u-427	tataḥ śirobhirvīrāṇāṃ patitotphullitairmuhuḥ /	tatas śirobhiḥ vīrāṇām patita utphullitaiḥ muhur 
SA_GK19_ksbhm06u-428	amandakandukakrīḍā babhūveva raṇaśriyaḥ // Bhmj_6.199 //	amanda kanduka krīḍā babhūva iva raṇa śriyaḥ 
SA_GK19_ksbhm06u-429	tataḥ pāṇḍavasainyeṣu bhīṣmacāpacyutaiḥ śaraiḥ /	tatas pāṇḍava sainyeṣu bhīṣma cāpa cyutaiḥ śaraiḥ 
SA_GK19_ksbhm06u-430	vidāriteṣa bahuśaḥ samuttasthau mahāravaḥ // Bhmj_6.200 //	vidārita iṣa bahuśas samuttasthau mahā ravaḥ 
SA_GK19_ksbhm06u-431	athābhimanyurabhyetya śatamanyusutātmajaḥ /	athā abhimanyuḥ abhyetya śatamanyu suta ātmajaḥ 
SA_GK19_ksbhm06u-432	bhīṣmamabhyādravadvīro miṣatāṃ sarvabhūbhujām // Bhmj_6.201 //	bhīṣmam abhyādravat vīraḥ miṣatām sarva bhūbhujām 
SA_GK19_ksbhm06u-433	kṛtavarmaprabhṛtibhiḥ sahitaṃ bhīṣmamojasā /	kṛtavarma prabhṛtibhiḥ sahitam bhīṣmam ojasā 
SA_GK19_ksbhm06u-434	ayodhayatsa viśiśvairdhvajamasya cakarta ca // Bhmj_6.202 //	ayodhayat sa viśi śvaiḥ dhvajam asya cakarta ca 
SA_GK19_ksbhm06u-435	hematāle nipatite saṃrabdho 'tha pitāmahaḥ /	hema tāle nipatite saṃrabdhaḥ tha pitāmahaḥ 
SA_GK19_ksbhm06u-436	divyāsravarṣī sāvegaṃ saubhadraṃ samupādravat // Bhmj_6.203 //	divya asra varṣī sa āvegam saubhadram samupādravat 
SA_GK19_ksbhm06u-437	tato vṛkodaramukhā vinadanto mahārathāḥ /	tatas vṛkodara mukhāḥ vinadantaḥ mahā rathāḥ 
SA_GK19_ksbhm06u-438	sānugaṃ śantanusutaṃ samantātparyavārayan // Bhmj_6.204 //	sa anugam śantanu sutam samantāt paryavārayan 
SA_GK19_ksbhm06u-439	bhīṣmo 'pi sātyakiṃ viddhvā dhvajaṃ pavanajanmanaḥ /	bhīṣmaḥ pi sātyakim viddhvā dhvajam pavanajanmanaḥ 
SA_GK19_ksbhm06u-440	unmamātha śarāgreṇa haimaṃ kesariṇaṃ rathāt // Bhmj_6.205 //	unmamātha śara agreṇa haimam kesariṇam rathāt 
SA_GK19_ksbhm06u-441	atrāntare giriprāṃśumāruhya madakuñjaram /	atrā antare giri prāṃśum āruhya mada kuñjaram 
SA_GK19_ksbhm06u-442	ayodhyanmadrarājaṃ hṛṣṭo vairāṭiruttaraḥ // Bhmj_6.206 //	ayodhyat madra rājam hṛṣṭaḥ vairāṭiḥ uttaraḥ 
SA_GK19_ksbhm06u-443	sa kuñjarendraḥ śalyasya pādena caturo hayān /	sa kuñjara indraḥ śalyasya pādena caturaḥ hayān 
SA_GK19_ksbhm06u-444	jaghānākṛṣya hastena garjañjaladaniḥsvanaḥ // Bhmj_6.207 //	jaghāna ākṛṣya hastena garjan jalada niḥsvanaḥ 
SA_GK19_ksbhm06u-445	tato madrādhipaḥ kruddhaḥ śaktiṃ śaktimatāṃ varaḥ /	tatas madra adhipaḥ kruddhaḥ śaktim śaktimatām varaḥ 
SA_GK19_ksbhm06u-446	pradīptāṃ prāhiṇodvegāduttarāyeṣuvarṣiṇe // Bhmj_6.208 //	pradīptām prāhiṇot vegāt uttarāya iṣu varṣiṇe 
SA_GK19_ksbhm06u-447	sa tayā bhinnahṛdayaḥ papāta galitāyudhaḥ /	sa tayā bhinna hṛdayaḥ papāta galita āyudhaḥ 
SA_GK19_ksbhm06u-448	karṇikāra iva bhraṣṭaḥ karīndrācalaśekharāt // Bhmj_6.209 //	karṇikāre iva bhraṣṭaḥ karīndra acala śekharāt 
SA_GK19_ksbhm06u-449	uttaraṃ nihataṃ dṛṣṭvā śaṅkhastasyānujaḥ krudhā /	uttaram nihatam dṛṣṭvā śaṅkhaḥ tasya anujaḥ krudhā 
SA_GK19_ksbhm06u-450	cakāra śalyamabhyetya śarairjaṭilavigraham // Bhmj_6.210 //	cakāra śalyam abhyetya śaraiḥ jaṭila vigraham 
SA_GK19_ksbhm06u-451	tasya śalyo 'tha gadayā vidārya dalaśo ratham /	tasya śalyaḥ tha gadayā vidārya dalaśas ratham 
SA_GK19_ksbhm06u-452	unnanādābhavanyena diśaḥ śakalitā iva // Bhmj_6.211 //	unnanāda abhavan yena diśaḥ śakalitāḥ iva 
SA_GK19_ksbhm06u-453	śaṅkho hatāśvaḥ sahasā phalguṇasya rathaṃ yayau /	śaṅkhaḥ hata aśvaḥ sahasā phalguṇasya ratham yayau 
SA_GK19_ksbhm06u-454	bhīṣmo 'tha pāṇḍavacamūṃ vyagāhata nṛpāntakaḥ // Bhmj_6.212 //	pāṇḍava camūm vyagāhata nṛpa antakaḥ 
SA_GK19_ksbhm06u-455	matsyakekayāpāñcālacedisenāsu sarvaśaḥ /	matsya kekayā pāñcāla cedi senāsu sarvaśas 
SA_GK19_ksbhm06u-456	bhīṣmabāṇavibhinnāsu sūryo 'staśikharaṃ yayau // Bhmj_6.213 //	bhīṣma bāṇa vibhinnāsu sūryaḥ sta śikharam yayau 
SA_GK19_ksbhm06u-457	tato nivṛtte saṃgrāme śibirāṇi nareśvarāḥ /	tatas nivṛtte saṃgrāme śibirāṇi nareśvarāḥ 
SA_GK19_ksbhm06u-458	bhejire pratisaṃsanto vipulaṃ bhīṣmavikramam // Bhmj_6.214 //	bhejire pratisaṃsantaḥ vipulam bhīṣma vikramam 
SA_GK19_ksbhm06u-459	***** prathame yuddhadivase uttaravadhaḥ // 20 // *****	prathame yuddha divase uttara vadhaḥ 
SA_GK19_ksbhm06u-460	dinānte dīrṇapṛtanaḥ śokārto dharmanandanaḥ /	dina ante dīrṇa pṛtanaḥ śoka ārtaḥ dharmanandanaḥ 
SA_GK19_ksbhm06u-461	saṃhāraṃ nijasainyānāṃ pradadhyau bhīṣmavikramam // Bhmj_6.215 //	saṃhāram nija sainyānām pradadhyau bhīṣma vikramam 
SA_GK19_ksbhm06u-462	sa rājamadhye govindamuvāca karuṇākulaḥ /	sa rāja madhye govindam uvāca karuṇā ākulaḥ 
SA_GK19_ksbhm06u-463	kṣīyamāṇasya samare satyaṃ śreyastapo mama // Bhmj_6.216 //	kṣīyamāṇasya samare satyam śreyaḥ tapaḥ mama 
SA_GK19_ksbhm06u-464	alaṃ yuddhena me kṛṣṇa pṛthivīkṣayakāriṇā /	alam yuddhena me kṛṣṇa pṛthivī kṣaya kāriṇā 
SA_GK19_ksbhm06u-465	ko mucyeta raṇe prāpya bhīṣmaṃ bhīṣmaparākramam // Bhmj_6.217 //	kaḥ mucyeta raṇe prāpya bhīṣmam bhīṣma parākramam 
SA_GK19_ksbhm06u-466	iti bruvāṇaṃ rājānamuvāca madhusūdanaḥ /	iti bruvāṇam rājānam uvāca madhusūdanaḥ 
SA_GK19_ksbhm06u-467	dhruvaste vijayo rājanyasya yoddhā dhanaṃjayaḥ // Bhmj_6.218 //	dhruvaḥ te vijayaḥ rājan yasya yoddhā dhanaṃjayaḥ 
SA_GK19_ksbhm06u-468	sātyakirdrupadaḥ śaibyaḥ sikhaṇḍī pañca kekayāḥ /	sātyakiḥ drupadaḥ śaibyaḥ sikhaṇḍī pañca kekayāḥ 
SA_GK19_ksbhm06u-469	saubhadraśca raṇe kruddho hanyādeva gaṇānapi // Bhmj_6.219 //	saubhadraḥ ca raṇe kruddhaḥ hanyāt eva gaṇān api 
SA_GK19_ksbhm06u-470	ukte janārdaneneti tīvraṃ bhīṣmaparākramam /	ukte janārdanena iti tīvram bhīṣma parākramam 
SA_GK19_ksbhm06u-471	mithaḥ kathayatāṃ teṣāṃ sā jagāma vibhāvarī // Bhmj_6.220 //	mithas kathayatām teṣām sā jagāma vibhāvarī 
SA_GK19_ksbhm06u-472	athodite sahasrāṃśau vihite pāṇḍunandanaiḥ /	atha udite sahasrāṃśau vihite pāṇḍu nandanaiḥ 
SA_GK19_ksbhm06u-473	kruñcavyūhe mahotsāhairvyūhamanye 'pi cakrire // Bhmj_6.221 //	kruñcavyūhe mahā utsāhaiḥ vyūham anye cakrire 
SA_GK19_ksbhm06u-474	tataḥ pravṛtte samare tīvre bhīrubhayaṃkare /	tatas pravṛtte samare tīvre bhīru bhayaṃkare 
SA_GK19_ksbhm06u-475	hṛdayākampane nājñāṃ tālaketuradṛśyata // Bhmj_6.222 //	hṛdaya akampane na ājñām tālaketuḥ adṛśyata 
SA_GK19_ksbhm06u-476	gambhīradhīrasaṃrambho varjayansa pṛthagjanam /	gambhīra dhīra saṃrambhaḥ varjayan sa pṛthagjanam 
SA_GK19_ksbhm06u-477	cakarta bhūbhujāmeva śirāṃsi laghuvikramaḥ // Bhmj_6.223 //	cakarta bhūbhujām eva śirāṃsi laghu vikramaḥ 
SA_GK19_ksbhm06u-478	bhīṣmeṇālolite vyūhe vātoddhūta ivārmave /	bhīṣmeṇa ālolite vyūhe vāta uddhūte iva ārmave 
SA_GK19_ksbhm06u-479	tamabhyadhāvatsaṃrabdhaḥ śvetāśvo 'cyutasārathiḥ // Bhmj_6.224 //	tam abhyadhāvat saṃrabdhaḥ śvetāśvaḥ cyuta sārathiḥ 
SA_GK19_ksbhm06u-480	tamāpatantaṃ viśakhairbhīṣmaḥ kṣipramapūrayat /	tam āpatantam viśakhaiḥ bhīṣmaḥ kṣipram apūrayat 
SA_GK19_ksbhm06u-481	droṇaduryodhanamukhāḥ sarve cānye mahārathāḥ // Bhmj_6.225 //	droṇa duryodhana mukhāḥ sarve ca anye mahā rathāḥ 
SA_GK19_ksbhm06u-482	pārtho 'pi sāyakaiścakre samantātkuruvāhinīm /	pārthaḥ pi sāyakaiḥ cakre samantāt kuru vāhinīm 
SA_GK19_ksbhm06u-483	tatpakṣapavanasphārairdīrṇāmiva sahasradhā // Bhmj_6.226 //	tad pakṣa pavana sphāraiḥ dīrṇām iva sahasradhā 
SA_GK19_ksbhm06u-484	duryodhanaprerito 'tha svayaṃ śantanunandanaḥ /	duryodhana preritaḥ tha svayam śantanunandanaḥ 
SA_GK19_ksbhm06u-485	nindannijaṃ kṣatradharmamabhyadāvaddhanaṃjayam // Bhmj_6.227 //	nindat nijam kṣatra dharmam abhyadāvat dhanaṃjayam 
SA_GK19_ksbhm06u-486	nirviśeṣaṃ tayostatra suciraṃ yudhyamānayoḥ /	nirviśeṣam tayoḥ tatra su ciram yudhyamānayoḥ 
SA_GK19_ksbhm06u-487	niruddhāṃ śarajālena nādṛśyanta diśo daśa // Bhmj_6.228 //	niruddhām śara jālena na adṛśyanta diśaḥ daśa 
SA_GK19_ksbhm06u-488	na dadarśa tayoḥ kaścidantaraṃ kṣipatoḥ śarān /	na dadarśa tayoḥ kaścid antaram kṣipatoḥ śarān 
SA_GK19_ksbhm06u-489	dhārāsāraprabalayornadatoriva meghayoḥ // Bhmj_6.229 //	dhārā sāra prabalayoḥ nadatoḥ iva meghayoḥ 
SA_GK19_ksbhm06u-490	tato droṇamukhā vīrā dhṛṣṭadyumnapurogamaiḥ /	tatas droṇa mukhāḥ vīrāḥ dhṛṣṭadyumna purogamaiḥ 
SA_GK19_ksbhm06u-491	ayudhyantābhavanyena surāḥ pulakitā divi // Bhmj_6.230 //	ayudhyanta abhavan yena surāḥ pulakitāḥ divi 
SA_GK19_ksbhm06u-492	bhībhasenaḥ kaliṅgānāṃ praviśyātha varuthinīm /	bhībhasenaḥ kaliṅgānām praviśya atha varuthinīm 
SA_GK19_ksbhm06u-493	pātayankuñjarāṃścakre niḥsaṃcārāṃ vasuṃdharām // Bhmj_6.231 //	pātayan kuñjarān cakre niḥsaṃcārām vasuṃdharām 
SA_GK19_ksbhm06u-494	bhīmanirbhinnamattebhakumbhodbhūtāsṛgambhasām /	bhīma nirbhinna matta ibha kumbha udbhūta asṛj ambhasām 
SA_GK19_ksbhm06u-495	pravāhairyayurākaṇṭhaṃ turaṅgāḥ kṛcchagāminaḥ // Bhmj_6.232 //	pravāhaiḥ yayuḥ ākaṇṭham turaṅgāḥ kṛccha gāminaḥ 
SA_GK19_ksbhm06u-496	nihatya kuñjarānīkaṃ kaliṅgānāṃ prahāriṇām /	nihatya kuñjara anīkam kaliṅgānām prahāriṇām 
SA_GK19_ksbhm06u-497	ketumantaṃ narapatiṃ jaghāna sapadānugam // Bhmj_6.233 //	ketumantam narapatim jaghāna sa padānugam 
SA_GK19_ksbhm06u-498	niḥśeṣitakaliṅgasya bhīmasenasya nādataḥ /	niḥśeṣita kaliṅgasya bhīmasenasya nādataḥ 
SA_GK19_ksbhm06u-499	ghanagambhīranādena pṛthivī samakampata // Bhmj_6.234 //	ghana gambhīra nādena pṛthivī samakampata 
SA_GK19_ksbhm06u-500	tato bhīṣmaḥ samabhyetya dṛṣṭvā dīrṇāmanīkinīm /	tatas bhīṣmaḥ samabhyetya dṛṣṭvā dīrṇām anīkinīm 
SA_GK19_ksbhm06u-501	vidhāya virathaṃ bhīmaṃ śaineyāśvānapothayat // Bhmj_6.235 //	vidhāya viratham bhīmam śaineya aśvān apothayat 
SA_GK19_ksbhm06u-502	duryodhanasutaṃ vīraṃ lakṣmaṇaṃ śauryalakṣaṇam /	duryodhana sutam vīram lakṣmaṇam śaurya lakṣaṇam 
SA_GK19_ksbhm06u-503	abhimanyuḥ śitairbāṇaiḥ kṣiprahastamapothayat // Bhmj_6.236 //	abhimanyuḥ śitaiḥ bāṇaiḥ kṣipra hastam apothayat 
SA_GK19_ksbhm06u-504	gocare patitaṃ putraṃ saubhadrasya pramāthinaḥ /	gocare patitam putram saubhadrasya pramāthinaḥ 
SA_GK19_ksbhm06u-505	dṛṣṭvā duryodhano rājā sānugaḥ svayamādravat // Bhmj_6.237 //	dṛṣṭvā duryodhanaḥ rājā sa anugaḥ svayam ādravat 
SA_GK19_ksbhm06u-506	kuruvīraiḥ parivṛtaṃ vilokya sutamarjunaḥ /	kuru vīraiḥ parivṛtam vilokya sutam arjunaḥ 
SA_GK19_ksbhm06u-507	maṇḍalīkṛtagāṇḍīvastūrṇaṃ pratyudyayau parān // Bhmj_6.238 //	maṇḍalīkṛta gāṇḍīvaḥ tūrṇam pratyudyayau parān 
SA_GK19_ksbhm06u-508	lāghavādabhitastasya sāyakāścitrayodhinaḥ /	lāghavāt abhitas tasya sāyakāḥ citra yodhinaḥ 
SA_GK19_ksbhm06u-509	jahnuḥ śirāṃsi śūrāṇāṃ phalānīva mahīruhām // Bhmj_6.239 //	jahnuḥ śirāṃsi śūrāṇām phalāni iva mahīruhām 
SA_GK19_ksbhm06u-510	ākhaṇḍalabhuvā caṇḍagāṇḍīvapreritaiḥ śaraiḥ /	ākhaṇḍala bhuvā caṇḍa gāṇḍīva preritaiḥ śaraiḥ 
SA_GK19_ksbhm06u-511	vidāriteṣvanīkeṣu vidhvastarathasādiṣu // Bhmj_6.240 //	vidāriteṣu anīkeṣu vidhvasta ratha sādiṣu 
SA_GK19_ksbhm06u-512	rudhireṇeva gagane saṃdhyārāgema pūrite /	rudhireṇa iva gagane pūrite 
SA_GK19_ksbhm06u-513	avahāraṃ raṇe cakre vāsarānte pitāmahaḥ // Bhmj_6.241 //	avahāram raṇe cakre vāsara ante pitāmahaḥ 
SA_GK19_ksbhm06u-514	***** ditīyo yuddhadivasaḥ // 21 // *****	ditīyaḥ yuddha divasaḥ 
SA_GK19_ksbhm06u-515	anyedyurgāruḍaṃ vyūhaṃ dṛṣṭvā bhīṣmeṇa kalpitam /	anyedyus gāruḍam vyūham dṛṣṭvā bhīṣmeṇa kalpitam 
SA_GK19_ksbhm06u-516	ardhacandraṃ prativyūhaṃ cakrire pāṇḍunandanāḥ // Bhmj_6.242 //	ardhacandram prativyūham cakrire pāṇḍu nandanāḥ 
SA_GK19_ksbhm06u-517	tataḥ pravṛte samare bhīrūṇāṃ dhṛtikhaṇḍane /	tatas pravṛte samare bhīrūṇām dhṛti khaṇḍane 
SA_GK19_ksbhm06u-518	ārūḍheva mahīvyoma rajasā samalakṣyata // Bhmj_6.243 //	ārūḍhā iva mahī vyoma rajasā samalakṣyata 
SA_GK19_ksbhm06u-519	asṛkpravāhaiḥ sahasā praśānte reṇumaṇḍale /	asṛj pravāhaiḥ sahasā praśānte reṇu maṇḍale 
SA_GK19_ksbhm06u-520	sughoraḥ saṃprahāro 'bhūnnṛpāṇāṃ tridaśekṣitaḥ // Bhmj_6.244 //	su ghoraḥ saṃprahāraḥ bhūt nṛpāṇām tridaśa īkṣitaḥ 
SA_GK19_ksbhm06u-521	bhīṣmadroṇamukhairvīraiḥ/	bhīṣma droṇa mukhaiḥ vīraiḥ 
SA_GK19_ksbhm06u-522	phalguṇapramukhā raṇe /	phalguṇa pramukhāḥ raṇe 
SA_GK19_ksbhm06u-523	saṃsaktāḥ samadṛśyanta pūrvadevairivāmarāḥ // Bhmj_6.245 //	saṃsaktāḥ samadṛśyanta pūrvadevaiḥ iva amarāḥ 
SA_GK19_ksbhm06u-524	bāṇajālena mahatā saṃhatānāṃ samantataḥ /	bāṇa jālena mahatā saṃhatānām samantataḥ 
SA_GK19_ksbhm06u-525	arjunena niruddhāsu ripūṇāṃ śastravṛṣṭiṣu // Bhmj_6.246 //	arjunena niruddhāsu ripūṇām śastra vṛṣṭiṣu 
SA_GK19_ksbhm06u-526	akampitau kuruvyūhe bhīmasenaghaṭotkacau /	akampitau kuru vyūhe bhīmasena ghaṭotkacau 
SA_GK19_ksbhm06u-527	praviśya cakraturvīrau vyākulāṃ paravāhinīm // Bhmj_6.247 //	praviśya cakratuḥ vīrau vyākulām para vāhinīm 
SA_GK19_ksbhm06u-528	tāvabhyadhāvatsaṃrambhādamarṣī dhṛtarāṣṭrajaḥ /	tau abhyadhāvat saṃrambhāt amarṣī dhṛtarāṣṭra jaḥ 
SA_GK19_ksbhm06u-529	kurvannājasamājena mauliradnāruṇā diśaḥ // Bhmj_6.248 //	kurvan āja samājena diśaḥ 
SA_GK19_ksbhm06u-530	haiḍambabāṇanihatā vīrāstasya padānugāḥ /	haiḍamba bāṇa nihatāḥ vīrāḥ tasya padānugāḥ 
SA_GK19_ksbhm06u-531	mahāvātasamākrāntā drumā iva cakampire // Bhmj_6.249 //	mahā vāta samākrāntāḥ drumāḥ iva cakampire 
SA_GK19_ksbhm06u-532	duryodhanapreritānāṃ śarāṇāṃ dīptatejasām /	duryodhana preritānām śarāṇām dīpta tejasām 
SA_GK19_ksbhm06u-533	vṛṣṭimabhyudgatāṃ ghorāṃ cicchedāśu vṛkodaraḥ // Bhmj_6.250 //	vṛṣṭim abhyudgatām ghorām ciccheda āśu vṛkodaraḥ 
SA_GK19_ksbhm06u-534	bhīmotsṛṣṭena pṛthunā pṛṣaṅke(tke)	bhīma utsṛṣṭena pṛthunā pṛṣaṅketke 
SA_GK19_ksbhm06u-535	nātha kauravaḥ /	nātha kauravaḥ 
SA_GK19_ksbhm06u-536	hṛdi viddho nimagnena mumoha bhṛśavihvalaḥ // Bhmj_6.251 //	hṛdi viddhaḥ nimagnena mumoha bhṛśa vihvalaḥ 
SA_GK19_ksbhm06u-537	tasminsārathinā nīte rathenākulaketunā /	tasmin sārathinā nīte rathena ākula ketunā 
SA_GK19_ksbhm06u-538	dudrāva sainyaṃ tatsarvaṃ paśyatordreṇabhīṣmayoḥ // Bhmj_6.252 //	dudrāva sainyam tat sarvam paśyatoḥ dreṇa bhīṣmayoḥ 
SA_GK19_ksbhm06u-539	mahārathairvārite 'pi kīrṇe tasminbalārṇave /	mahā rathaiḥ vārite kīrṇe tasmin bala arṇave 
SA_GK19_ksbhm06u-540	pratyudyayau samāśvasya tūrṇaṃ rājā suyodhanaḥ // Bhmj_6.253 //	pratyudyayau samāśvasya tūrṇam rājā suyodhanaḥ 
SA_GK19_ksbhm06u-541	pārthasātyakisaubhadraiḥ sa dṛṣṭvā bahuśaścamūm /	pārtha sātyaki saubhadraiḥ sa dṛṣṭvā bahuśas camūm 
SA_GK19_ksbhm06u-542	vidrāvitāṃ samabhyetya pitāmahamabhāṣata // Bhmj_6.254 //	vidrāvitām samabhyetya pitāmaham abhāṣata 
SA_GK19_ksbhm06u-543	dāritaṃ paśya me sainyaṃ labdhalakṣairarātibhiḥ /	dāritam paśya me sainyam labdhalakṣaiḥ arātibhiḥ 
SA_GK19_ksbhm06u-544	pāṇḍuputreṣu kṛpayā tvayi mādhyasthyamāśrite // Bhmj_6.255 //	pāṇḍu putreṣu kṛpayā tvayi mādhyasthyam āśrite 
SA_GK19_ksbhm06u-545	alaṃ dromasahāyasya paristhātuṃ purastava /	alam droma sahāyasya paristhātum puras tava 
SA_GK19_ksbhm06u-546	madabhāgyavaśānna syādyadi pārtheṣu vaḥ kṛpā // Bhmj_6.256 //	mad abhāgya vaśāt na syāt yadi pārtheṣu vaḥ kṛpā 
SA_GK19_ksbhm06u-547	etatsuyodhanenoktaṃ śrutvā surasaritsutaḥ /	etat suyodhanena uktam śrutvā surasarit sutaḥ 
SA_GK19_ksbhm06u-548	īṣatsmitasudhādhautakapolaphalako 'vadat // Bhmj_6.257 //	īṣat smita sudhā dhauta kapola phalakaḥ vadat 
SA_GK19_ksbhm06u-549	ukto 'si bahuśo rājannajeyāḥ pāṇḍavā iti /	uktaḥ u si bahuśas rājan ajeyāḥ pāṇḍavāḥ iti 
SA_GK19_ksbhm06u-550	yattu śakyaṃ mayā kiṃcidvṛddhenādya karomi kim // Bhmj_6.258 //	yat tu śakyam mayā kiṃcid vṛddhena adya karomi kim 
SA_GK19_ksbhm06u-551	ityuktvā cāpamākṛṣya tālamātraṃ mahābhujaḥ /	iti uktvā cāpam ākṛṣya tāla mātram mahā bhujaḥ 
SA_GK19_ksbhm06u-552	mandāyamāne divase samamabhyudyayau parān // Bhmj_6.259 //	mandāyamāne divase samam abhyudyayau parān 
SA_GK19_ksbhm06u-553	tato bhīṣmarathodīrṇaiḥ śaraiḥ sūryakaraprabhaiḥ /	tatas bhīṣma ratha udīrṇaiḥ śaraiḥ sūrya kara prabhaiḥ 
SA_GK19_ksbhm06u-554	vidāritānyanekāni tamāṃsīva kṣayaṃ yayuḥ // Bhmj_6.260 //	vidāritāni anekāni tamāṃsi iva kṣayam yayuḥ 
SA_GK19_ksbhm06u-555	tomareṣvātapatreṣu śarīreṣu ca bhūbhujām /	tomareṣu ātapatreṣu śarīreṣu ca bhūbhujām 
SA_GK19_ksbhm06u-556	petuḥ punarabhāvāya bhīṣmanāmāṅkitāḥ śarāḥ // Bhmj_6.261 //	petuḥ punar abhāvāya bhīṣma nāma aṅkitāḥ śarāḥ 
SA_GK19_ksbhm06u-557	adṛṣṭapuṅkhavadanairghanaśreṇīkṛtairmuhuḥ /	adṛṣṭa puṅkha vadanaiḥ ghana śreṇīkṛtaiḥ muhur 
SA_GK19_ksbhm06u-558	tatsāyakairadṛśyābhūtpāṇḍavānāmanīkinī // Bhmj_6.262 //	tad sāyakaiḥ adṛśyā abhūt pāṇḍavānām anīkinī 
SA_GK19_ksbhm06u-559	taṃ yudhyamānaṃ dīptāstraṃ varjayanto 'pi saṃgare /	tam yudhyamānam dīpta astram varjayantaḥ pi saṃgare 
SA_GK19_ksbhm06u-560	dikṣu bhīṣmasahasrāṇi dadṛśuḥ sarvapārthivāḥ // Bhmj_6.263 //	dikṣu bhīṣma sahasrāṇi dadṛśuḥ sarva pārthivāḥ 
SA_GK19_ksbhm06u-561	vrajatsu rājacakreṣu bhīṣmānalapataṅgatām /	vrajatsu rāja cakreṣu bhīṣma anala pataṅga tām 
SA_GK19_ksbhm06u-562	ekenaikena bāṇena bhinneṣu triṣu dantiṣu // Bhmj_6.264 //	ekena ekena bāṇena bhinneṣu triṣu dantiṣu 
SA_GK19_ksbhm06u-563	yāte sahasradhā sainye pāṇḍavānāṃ tarasvinām /	yāte sahasradhā sainye pāṇḍavānām tarasvinām 
SA_GK19_ksbhm06u-564	anayatphalguṇarathaṃ gāṅgeyāntikamacyutaḥ // Bhmj_6.265 //	anayat phalguṇa ratham gāṅgeya antikam acyutaḥ 
SA_GK19_ksbhm06u-565	tato 'bhavadbhīṣmaśarairbhāsvaraiḥ savyasācinaḥ /	tatas bhavat bhīṣma śaraiḥ bhāsvaraiḥ savyasācinaḥ 
SA_GK19_ksbhm06u-566	kṣaṇaṃ pañcānanasyeva cārukāñcanapañjaraḥ // Bhmj_6.266 //	kṣaṇam pañcānanasya iva cāru kāñcana pañjaraḥ 
SA_GK19_ksbhm06u-567	niruddhaśarasaṃcāro yatnena śatamanyujaḥ /	niruddha śara saṃcāraḥ yatnena śatamanyu jaḥ 
SA_GK19_ksbhm06u-568	vicitrairvicaranmārgairyuyudhe kṛṣṇasārathiḥ // Bhmj_6.267 //	vicitraiḥ vicaran mārgaiḥ yuyudhe kṛṣṇasārathiḥ 
SA_GK19_ksbhm06u-569	tasyātimānuṣaṃ dhairyamāsthitasya pitāmahaḥ /	tasya ati mānuṣam dhairyam āsthitasya pitāmahaḥ 
SA_GK19_ksbhm06u-570	sādhu putreti saṃhṛṣṭaḥ parākramamapūjayat // Bhmj_6.268 //	sādhu putra iti saṃhṛṣṭaḥ parākramam apūjayat 
SA_GK19_ksbhm06u-571	tatkaṅkapattrinirbhinnau kṛṣṇāvekarathe sthitau /	tad kaṅka pattri nirbhinnau kṛṣṇau eka rathe sthitau 
SA_GK19_ksbhm06u-572	raktāśokāvivotphullau babhatuḥ kṣatajokṣitau // Bhmj_6.269 //	rakta aśokau iva utphullau babhatuḥ kṣataja ukṣitau 
SA_GK19_ksbhm06u-573	tato nirantarairbāṇairbhīṣmakārmukanirgataiḥ /	tatas nirantaraiḥ bāṇaiḥ bhīṣma kārmuka nirgataiḥ 
SA_GK19_ksbhm06u-574	ākrāntabhuvanābhogairnādṛśyanta diśo daśa // Bhmj_6.270 //	ākrānta bhuvana ābhogaiḥ nā adṛśyanta diśaḥ daśa 
SA_GK19_ksbhm06u-575	bhīṣme pṛthuśarajvāle kālānala ivodyate /	bhīṣme pṛthu śara jvāle kāla anale iva udyate 
SA_GK19_ksbhm06u-576	dudrāva pāṇḍavacamūḥ paścādabhisṛtā paraiḥ // Bhmj_6.271 //	dudrāva pāṇḍava camūḥ paścāt abhisṛtā paraiḥ 
SA_GK19_ksbhm06u-577	bhagneṣu bhaṭamukhyeṣu babhāṣe kaiṭabhāntakaḥ /	bhagneṣu bhaṭa mukhyeṣu babhāṣe kaiṭabhāntakaḥ 
SA_GK19_ksbhm06u-578	kva nu mānadhanā yūyamapārayaśaso raṇe /	kva nu māna dhanāḥ yūyam apāra yaśasaḥ raṇe 
SA_GK19_ksbhm06u-579	parityajya kulācāraṃ yātāḥ kātaratāmimām // Bhmj_6.272 //	parityajya kula ācāram yātāḥ kātara tām imām 
SA_GK19_ksbhm06u-580	ityuktvā tānsamālokya vidrutāneva keśavaḥ /	iti uktvā tān samālokya vidrutān eva keśavaḥ 
SA_GK19_ksbhm06u-581	uvāca sātyakiṃ vīraṃ yudhyamānaṃ prayatnataḥ // Bhmj_6.273 //	uvāca sātyakim vīram yudhyamānam prayatnataḥ 
SA_GK19_ksbhm06u-582	tiṣṭhantu yāntu vā sarve sātyake pṛtanāgragāḥ /	tiṣṭhantu yāntu vā sarve sātyake pṛtanā agragāḥ 
SA_GK19_ksbhm06u-583	eṣa svayaṃ nihanmyadya sānugaṃ śantanoḥ sutam // Bhmj_6.274 //	eṣa svayam nihanmi adya sa anugam śantanoḥ sutam 
SA_GK19_ksbhm06u-584	ityuktvā caṇḍamārtaṇḍamaṇḍalāgraṃ sudarśanam /	iti uktvā caṇḍa mārtaṇḍa maṇḍala agram sudarśanam 
SA_GK19_ksbhm06u-585	svayamudyamya kaṃsāriḥ syandanāgrādavātarat // Bhmj_6.275 //	svayam udyamya kaṃsāriḥ syandana agrāt avātarat 
SA_GK19_ksbhm06u-586	kruddhasya tasya kalpāntakarālānalarociṣaḥ /	kruddhasya tasya kalpa anta karāla anala rociṣaḥ 
SA_GK19_ksbhm06u-587	na rūpaṃ sehire draṣṭuṃ surā api divi sthitāḥ // Bhmj_6.276 //	na rūpam sehire draṣṭum surāḥ api divi sthitāḥ 
SA_GK19_ksbhm06u-588	saṃrambhodbhrāntadordaṇḍavilasatpītavāsasā /	saṃrambha udbhrānta dos daṇḍa vilasat pīta vāsasā 
SA_GK19_ksbhm06u-589	śobhāṃ bheje sa nīlādreḥ sarpatsaṃdhyābhraśālinaḥ // Bhmj_6.277 //	śobhām bheje sa nīla adreḥ sarpat saṃdhyā abhra śālinaḥ 
SA_GK19_ksbhm06u-590	tamantakamivāyāntaṃ jagatsaṃhāradīkṣitam /	tam antakam iva āyāntam jagat saṃhāra dīkṣitam 
SA_GK19_ksbhm06u-591	dhīraḥ śāntanavo dṛṣṭvā dhunāno dhanurabhyadhāt // Bhmj_6.278 //	dhīraḥ śāṃtanavaḥ dṛṣṭvā dhunānaḥ dhanuḥ abhyadhāt 
SA_GK19_ksbhm06u-592	ehyehi bhagavanviṣṇo jiṣṇo tridaśavidviṣām /	ehi ehi bhagavan viṣṇo jiṣṇo tridaśa vidviṣām 
SA_GK19_ksbhm06u-593	cakreṇa me śiraśchindhi bhavakleśakṛśānunā // Bhmj_6.279 //	cakreṇa me śiraḥ chindhi bhava kleśa kṛśānunā 
SA_GK19_ksbhm06u-594	bhavatā nābhijāmbhojasamuddhūtasvayaṃbhuvā /	bhavatā nābhi jāmbhoja samuddhūta svayaṃbhuvā 
SA_GK19_ksbhm06u-595	hato jagannivāsena dhanyatāṃ yātvayaṃ janaḥ // Bhmj_6.280 //	hataḥ jagannivāsena dhanya tām yātu ayam janaḥ 
SA_GK19_ksbhm06u-596	siddhasindhusuteneti bhāṣite natamaulinā /	siddha sindhu sutena iti bhāṣite nata maulinā 
SA_GK19_ksbhm06u-597	avaruhya radhāttūrṇamarjunaḥ kṛṣṇamanvagāt // Bhmj_6.281 //	avaruhya radhāt tūrṇam arjunaḥ kṛṣṇam anvagāt 
SA_GK19_ksbhm06u-598	sa niṣpīḍya balātpādau purastātkāliyadviṣaḥ /	sa niṣpīḍya balāt pādau purastāt kāliya dviṣaḥ 
SA_GK19_ksbhm06u-599	uvāca saṃhara vibho kopaṃ viśvakṣayocitam // Bhmj_6.282 //	uvāca saṃhara vibho kopam viśva kṣaya ucitam 
SA_GK19_ksbhm06u-600	kṣapayāmi ripūnsarvānyudhi satyena te śape /	kṣapayāmi ripūn sarvān yudhi satyena te śape 
SA_GK19_ksbhm06u-601	iti prasādya taṃ pārtho rathamāropayatpunaḥ // Bhmj_6.283 //	iti prasādya tam pārthaḥ ratham āropayat punar 
SA_GK19_ksbhm06u-602	tato gāṇḍīvaghoṣeṇa pāñcajanyaraveṇa ca /	tatas gāṇḍīva ghoṣeṇa pāñcajanya raveṇa ca 
SA_GK19_ksbhm06u-603	cakrāte rājacakrāṇāṃ kṛṣṇau kṛṣṇāmbudabhramam // Bhmj_6.284 //	cakrāte rāja cakrāṇām kṛṣṇau kṛṣṇa ambuda bhramam 
SA_GK19_ksbhm06u-604	tato nirvivarairbāṇaiḥ śalyabhiriśravaḥśalāḥ /	tatas nirvivaraiḥ bāṇaiḥ śalya bhiri śravaḥ śalāḥ 
SA_GK19_ksbhm06u-605	avākiranbhīṣmamukhāḥ phalguṇaṃ śastravṛṣṭibhiḥ // Bhmj_6.285 //	avākiran bhīṣma mukhāḥ phalguṇam śastra vṛṣṭibhiḥ 
SA_GK19_ksbhm06u-606	tāmāyudhamahāvṛṣṭiṃ chittvā sapadi pāṇjavaḥ /	tām āyudha mahā vṛṣṭim chittvā sapadi pāṇjavaḥ 
SA_GK19_ksbhm06u-607	māhendramastraṃ vidadhe sarvalokakṣayakṣamam // Bhmj_6.286 //	māhendram astram vidadhe sarva loka kṣaya kṣamam 
SA_GK19_ksbhm06u-608	tasminnudīrṇe sahasā mahāstre dīptatejasi /	tasmin udīrṇe sahasā mahā astre dīpta tejasi 
SA_GK19_ksbhm06u-609	caṇḍavātavikīrṇeva cakampe kuruvāhinī // Bhmj_6.287 //	caṇḍa vāta vikīrṇā iva cakampe kuru vāhinī 
SA_GK19_ksbhm06u-610	vadhyamāneṣu saineṣu kṣipraṃ gāṇḍīvadhanvanā /	vadhyamāneṣu saineṣu kṣipram gāṇḍīvadhanvanā 
SA_GK19_ksbhm06u-611	naranāgāśvadehotthā sasarpa rudhirāpagā // Bhmj_6.288 //	nara nāga aśva deha utthā sasarpa rudhira āpagā 
SA_GK19_ksbhm06u-612	chattrācchaphenapaṭalāṃ calaccāmarasārasām /	chattra accha phena paṭalām calat cāmara sārasām 
SA_GK19_ksbhm06u-613	keśaśevālaśabalāṃ piśācāstāṃ siṣevire // Bhmj_6.289 //	keśa śevāla śabalām piśācāḥ tām siṣevire 
SA_GK19_ksbhm06u-614	ghore nṛpakṣaye tasminvartamāne raṇotsave /	ghore nṛpa kṣaye tasmin vartamāne raṇa utsave 
SA_GK19_ksbhm06u-615	saṃdhyayā dikṣu jātāsu śoṇitena bhṛtāsviva // Bhmj_6.290 //	saṃdhyayā dikṣu jātāsu śoṇitena bhṛtāsu iva 
SA_GK19_ksbhm06u-616	yāte 'staṃ caṇḍakiraṇe pratyagrarudhiratviṣi /	yāte stam caṇḍakiraṇe pratyagra rudhira tviṣi 
SA_GK19_ksbhm06u-617	māṃsapiṇḍa iva graste ghoreṇa dhvāntarakṣasā // Bhmj_6.291 //	māṃsa piṇḍe iva graste ghoreṇa dhvānta rakṣasā 
SA_GK19_ksbhm06u-618	vidhvastacāpakavacā viprakīrṇarathadhvajāḥ /	vidhvasta cāpa kavacāḥ viprakīrṇa ratha dhvajāḥ 
SA_GK19_ksbhm06u-619	avahāramakurvanta pāṇḍavāḥ śastravikṣatāḥ // Bhmj_6.292 //	avahāram akurvanta pāṇḍavāḥ śastra vikṣatāḥ 
SA_GK19_ksbhm06u-620	***** tṛtīyo yuddhadivasaḥ // 22 // *****	tṛtīyaḥ yuddha divasaḥ 
SA_GK19_ksbhm06u-621	punaḥ prabhāte saṃrabdhā niryayuḥ kurupāṇḍavāḥ /	punar prabhāte saṃrabdhāḥ niryayuḥ kuru pāṇḍavāḥ 
SA_GK19_ksbhm06u-622	vinadanto mahotsāhā vyāḍavyūhāgravartinaḥ // Bhmj_6.293 //	vinadantaḥ mahā utsāhāḥ vyāḍa vyūha agra vartinaḥ 
SA_GK19_ksbhm06u-623	atha pravṛtte samare pṛthivīkṣayaśaṃsini /	atha pravṛtte samare pṛthivī kṣaya śaṃsini 
SA_GK19_ksbhm06u-624	saubhadrapramukhā vīrānbhīṣmamukhyānayodhayan // Bhmj_6.294 //	saubhadra pramukhāḥ vīrān bhīṣma mukhyān ayodhayan 
SA_GK19_ksbhm06u-625	tataḥ śaraśatāsārasaṃpūritadigantaraḥ /	tatas śara śata āsāra saṃpūrita digantaraḥ 
SA_GK19_ksbhm06u-626	mahārathānatītyānyānbhīṣmor'junamupādravat // Bhmj_6.295 //	mahā rathān atītya anyān bhīṣmaḥ ūrjunam upādravat 
SA_GK19_ksbhm06u-627	nirviśeṣaṃ tayoḥ kṣipraṃ pīrayoryudhyamānayoḥ /	nirviśeṣam tayoḥ kṣipram pīrayoḥ yudhyamānayoḥ 
SA_GK19_ksbhm06u-628	eko droṇimukhānvīrānabhimanyurayodhayat // Bhmj_6.296 //	ekaḥ droṇi mukhān vīrān abhimanyuḥ ayodhayat 
SA_GK19_ksbhm06u-629	chinnavarmadhvajarathānsa vidhāya mahārathān /	chinna varma dhvaja rathān sa vidhāya mahā rathān 
SA_GK19_ksbhm06u-630	śiraḥprakaramucchinnaṃ rājñāṃ kṣipramapātayat // Bhmj_6.297 //	śiraḥ prakaram ucchinnam rājñām kṣipram apātayat 
SA_GK19_ksbhm06u-631	droṇaprabhṛtibhiḥ sarvairdṛṣṭvā saubhadramāvṛtam /	droṇa prabhṛtibhiḥ sarvaiḥ dṛṣṭvā saubhadram āvṛtam 
SA_GK19_ksbhm06u-632	dhṛṣṭadyumnaścamūnāthaścakartābhyetya kauravān // Bhmj_6.298 //	dhṛṣṭadyumnaḥ camū nāthaḥ cakarta abhyetya kauravān 
SA_GK19_ksbhm06u-633	sa hatvā cāmaraṃ śūraḥ pauravyatanayaṃ nṛpam /	sa hatvā ca amaram śūraḥ pauravya tanayam nṛpam 
SA_GK19_ksbhm06u-634	śiraḥsaṃyamaneḥ kāyājjahārākulakuṇḍalam // Bhmj_6.299 //	śiraḥsaṃyamaneḥ kāyāt jahāra ākula kuṇḍalam 
SA_GK19_ksbhm06u-635	atrāntare gajānīkairvipulaiśca gajādhipaḥ /	atrā antare gaja anīkaiḥ vipulaiḥ ca gaja adhipaḥ 
SA_GK19_ksbhm06u-636	bhīmaduryodhanādiṣṭo gadāpāṇiḥ samādravat // Bhmj_6.300 //	bhīma duryodhana ādiṣṭaḥ gadā pāṇiḥ samādravat 
SA_GK19_ksbhm06u-637	bhīmaseno 'tha rabhasādavaruhya rathādgajān /	bhīmasenaḥ tha rabhasāt avaruhya rathāt gajān 
SA_GK19_ksbhm06u-638	garjannurugadāghātairjaghāna ghanavikramaḥ // Bhmj_6.301 //	garjan uru gadā ghātaiḥ jaghāna ghana vikramaḥ 
SA_GK19_ksbhm06u-639	gadāprahārābhihatairvajrabhinnairivācalaiḥ /	gadā prahāra abhihataiḥ vajra bhinnaiḥ iva acalaiḥ 
SA_GK19_ksbhm06u-640	patadbhirmattamātaṅgaiścakampe cakiteva bhūḥ // Bhmj_6.302 //	patadbhiḥ matta mātaṅgaiḥ cakampe cakitā iva bhūḥ 
SA_GK19_ksbhm06u-641	nihate kuñjarānīke bhīmena bhayadāyinā /	nihate kuñjara anīke bhīmena bhaya dāyinā 
SA_GK19_ksbhm06u-642	tamabhyadhāvansaṃkruddhāḥ sarve duryodhanādayaḥ // Bhmj_6.303 //	tam abhyadhāvan saṃkruddhāḥ sarve duryodhana ādayaḥ 
SA_GK19_ksbhm06u-643	suyodhanaśarāghātamūrchito 'tha vṛkodaraḥ /	suyodhana śara āghāta mūrchitaḥ vṛkodaraḥ 
SA_GK19_ksbhm06u-644	samāśvāsya parānīkaṃ rathena kupito 'viśat // Bhmj_6.304 //	samāśvāsya para anīkam rathena kupitaḥ viśat 
SA_GK19_ksbhm06u-645	viśvasaṃhārasaṃkruddhaṃ taṃ kṛtāntamivotthitam /	viśva saṃhāra saṃkruddham tam kṛtāntam iva utthitam 
SA_GK19_ksbhm06u-646	prāpyānujāḥ kurupateścaturdaśa yayuḥ kṣayam // Bhmj_6.305 //	prāpya anujāḥ kuru pateḥ caturdaśa yayuḥ kṣayam 
SA_GK19_ksbhm06u-647	senāpatiṃ suṣeṇaṃ ca jayasaṃdhaṃ sulocanam /	senāpatim suṣeṇam ca jaya saṃdham su locanam 
SA_GK19_ksbhm06u-648	bhīmamugraṃ bhīmarathaṃ bhīmabāhumalolupam // Bhmj_6.306 //	bhīmam ugram bhīma ratham bhīma bāhum alolupam 
SA_GK19_ksbhm06u-649	samaṃ vavitsuṃ kaṭakaṃ durmukhaṃ duṣpradarśanam /	samam vavitsum kaṭakam durmukham duṣpradarśanam 
SA_GK19_ksbhm06u-650	hatvaināmakarotsenāṃ kauravāṇāṃ sahasradhā // Bhmj_6.307 //	hatvā enām akarot senām kauravāṇām sahasradhā 
SA_GK19_ksbhm06u-651	tamabhyadhāvanmattena supratīkena dantinā /	tam abhyadhāvat mattena supratīkena dantinā 
SA_GK19_ksbhm06u-652	gambhīraghoraghoṣeṇa bhagadattaḥ sahānugaiḥ // Bhmj_6.308 //	gambhīra ghora ghoṣeṇa bhagadattaḥ saha anugaiḥ 
SA_GK19_ksbhm06u-653	gajodayācalaraveḥ śaraistīkṣṇairivāṃśubhiḥ /	gaja udaya acala raveḥ śaraiḥ tīkṣṇaiḥ iva aṃśubhiḥ 
SA_GK19_ksbhm06u-654	pratāpadhāmnastasyārātsa ca kopārivāhinī // Bhmj_6.309 //	pratāpa dhāmnaḥ tasya ārāt sa ca kopa ari vāhinī 
SA_GK19_ksbhm06u-655	tatsāyakena viddho 'tha hṛdi marmāvabhedinā /	tad sāyakena hṛdi marma avabhedinā 
SA_GK19_ksbhm06u-656	dhvajayaṣṭiṃ samālambya tasthau bhīmo 'timūrchitaḥ // Bhmj_6.310 //	dhvaja yaṣṭim samālambya tasthau 
SA_GK19_ksbhm06u-657	tato ghaṭotkacaḥ kruddho dṛṣṭvā janakamākulam /	tatas ghaṭotkacaḥ kruddhaḥ dṛṣṭvā janakam ākulam 
SA_GK19_ksbhm06u-658	bhagadattamabhidrutya ghorāṃ māyāṃ samādade // Bhmj_6.311 //	bhagadattam abhidrutya ghorām māyām samādade 
SA_GK19_ksbhm06u-659	airāvaṇagataḥ so 'tha prabhinnairdigdvipaiḥ saha /	airāvaṇa gataḥ saḥ tha prabhinnaiḥ digdvipaiḥ saha 
SA_GK19_ksbhm06u-660	apīḍayatsupratīkaṃ dīptābhiḥ śastravṛṣṭibhiḥ // Bhmj_6.312 //	apīḍayat supratīkam dīptābhiḥ śastra vṛṣṭibhiḥ 
SA_GK19_ksbhm06u-661	tasya nirbhidyamānasya kuñjarendrasya garjataḥ /	tasya nirbhidyamānasya kuñjara indrasya garjataḥ 
SA_GK19_ksbhm06u-662	śabdena tasthurālīya sarve saṃkucitā gajāḥ // Bhmj_6.313 //	śabdena tasthuḥ ālīya sarve saṃkucitāḥ gajāḥ 
SA_GK19_ksbhm06u-663	ghaṭotkacena saṃsaktaṃ dṛṣṭvā prāgjyotiṣeśvaram /	ghaṭotkacena saṃsaktam dṛṣṭvā prāgjyotiṣa īśvaram 
SA_GK19_ksbhm06u-664	saha droṇādibhirvīrairbhīṣmastaṃ deśamādravat // Bhmj_6.314 //	saha droṇa ādibhiḥ vīraiḥ bhīṣmaḥ tam deśam ādravat 
SA_GK19_ksbhm06u-665	ghaṭotkacaṃ kālarūpaṃ nadantaṃ vīkṣya bhairavam /	ghaṭotkacam kāla rūpam nadantam vīkṣya bhairavam 
SA_GK19_ksbhm06u-666	saṃdhyāyāṃ durjayaṃ matvā bhīṣmastaṃ bhīmavikramam // Bhmj_6.315 //	saṃdhyāyām durjayam matvā bhīṣmaḥ tam bhīma vikramam 
SA_GK19_ksbhm06u-667	avahāraṃ susainyānāṃ vidadhe dhīmatāṃ varaḥ /	avahāram su sainyānām vidadhe dhīmatām varaḥ 
SA_GK19_ksbhm06u-668	yenābhavankālavaktrānniṣkrāntā iva kauravāḥ // Bhmj_6.316 //	yena abhavan kāla vaktrāt niṣkrāntāḥ iva kauravāḥ 
SA_GK19_ksbhm06u-669	***** caturtho yuddhadivasaḥ // 23 // *****	caturthaḥ yuddha divasaḥ 
SA_GK19_ksbhm06u-670	tato niśāyāmabhyetya kururājaḥ pitāmaham /	tatas niśāyām abhyetya kururājaḥ pitāmaham 
SA_GK19_ksbhm06u-671	papraccha pāṇḍuputrāṇāṃ duḥkhito jayakāraṇam // Bhmj_6.317 //	papraccha pāṇḍu putrāṇām duḥkhitaḥ jaya kāraṇam 
SA_GK19_ksbhm06u-672	tamabravīcchāntanavo rājannukto 'si sarvadā /	tam abravīt śāntanavaḥ rājan uktaḥ si sarvadā 
SA_GK19_ksbhm06u-673	devena viṣṇunā guptā na jeyāḥ pāṇḍavā iti // Bhmj_6.318 //	devena viṣṇunā guptāḥ na jeyāḥ pāṇḍavāḥ iti 
SA_GK19_ksbhm06u-674	purā bhūbhāraśāntyarthaṃ svayaṃbhūrmunisaṃsadi /	purā bhū bhāra śānti artham svayaṃbhūḥ muni saṃsadi 
SA_GK19_ksbhm06u-675	prādurbhūtaṃ svayaṃ viṣṇuṃ tuṣṭāva sahasāṃ nidhim // Bhmj_6.319 //	prādurbhūtam svayam viṣṇum tuṣṭāva sahasām nidhim 
SA_GK19_ksbhm06u-676	jaya viśveśa viśvātmanviśvaksena sudhānidhe /	jaya viśveśa viśvātman viśvaksena sudhānidhe 
SA_GK19_ksbhm06u-677	amandaciddhanānanda saṃvitsamarasadyute // Bhmj_6.320 //	                     
SA_GK19_ksbhm06u-678	namastubhyaṃ jagatsargasthitisaṃhārakāriṇe /	namaḥ tubhyam jagat sarga sthiti saṃhāra kāriṇe 
SA_GK19_ksbhm06u-679	trivikramāya mahate triguṇāya trimūrtaye // Bhmj_6.321 //	trivikramāya mahate triguṇāya trimūrtaye 
SA_GK19_ksbhm06u-680	namaḥ pracaṇḍacakrāgraprabhābāsurabāhave /	namaḥ pracaṇḍa cakra agra prabhā bāsura bāhave 
SA_GK19_ksbhm06u-681	daityāndhakārasaṃhārakāriṇe mohadāriṇe // Bhmj_6.322 //	daitya andhakāra saṃhāra kāriṇe moha dāriṇe 
SA_GK19_ksbhm06u-682	avatīrṇā bhuvaṃ nātha dānavā ye hatāstvayā /	avatīrṇā bhuvam nātha dānavāḥ ye hatāḥ tvayā 
SA_GK19_ksbhm06u-683	teṣāṃ vadhāya dṛptānāṃ mānuṣī tanumāviśa // Bhmj_6.323 //	teṣām vadhāya dṛptānām mānuṣī tanum āviśa 
SA_GK19_ksbhm06u-684	iti stutāḥ padmabhuvā devo nārāyaṇaḥ prabhuḥ /	iti stutāḥ padma bhuvā devaḥ nārāyaṇaḥ prabhuḥ 
SA_GK19_ksbhm06u-685	nareṇa sākaṃ bhūbhāraśāntyai kṣitimavātarat // Bhmj_6.324 //	nareṇa sākam bhū bhāra śāntyai kṣitim avātarat 
SA_GK19_ksbhm06u-686	sa eṣa kṛṣṇo bhagavāñjāto yādavanandanaḥ /	saḥ eṣa kṛṣṇaḥ bhagavān jātaḥ yādava nandanaḥ 
SA_GK19_ksbhm06u-687	naraśca vijayo dhīraḥ pravaraḥ sarvadhanvinām // Bhmj_6.325 //	naraḥ ca vijayaḥ dhīraḥ pravaraḥ sarva dhanvinām 
SA_GK19_ksbhm06u-688	devau kṛṣṇārjunāvetau na jeyau tridaśairapi /	devau kṛṣṇa arjunau etau na jeyau tridaśaiḥ api 
SA_GK19_ksbhm06u-689	iti jñātvā śamaḥ putra kriyatāṃ pāṇḍunandanaiḥ // Bhmj_6.326 //	iti jñātvā śamaḥ putra kriyatām pāṇḍu nandanaiḥ 
SA_GK19_ksbhm06u-690	***** viśvepākhyānam // 25 // *****	viśvepākhyānam 
SA_GK19_ksbhm06u-691	atha prabhāte makaraśyenavyūhāgravartinaḥ /	atha prabhāte makaraśyena vyūha agra vartinaḥ 
SA_GK19_ksbhm06u-692	bhīṣmabhīmamukhā yuddhaṃ cakrire pāṇḍunandanāḥ // Bhmj_6.327 //	bhīṣma bhīma mukhāḥ yuddham cakrire pāṇḍu nandanāḥ 
SA_GK19_ksbhm06u-693	hatānāṃ hanyamānānāṃ ghnatāṃ ca samare mithaḥ /	hatānām hanyamānānām ghnatām ca samare mithas 
SA_GK19_ksbhm06u-694	patatāṃ tatra vīrāṇāṃ niḥsvastumulo 'bhavat // Bhmj_6.328 //	patatām tatra vīrāṇām niḥsvaḥ tumulaḥ bhavat 
SA_GK19_ksbhm06u-695	bhīmaphalguṇasaubhadramatsyasātyakipārṣataiḥ /	bhīma phalguṇa saubhadra matsya sātyaki pārṣataiḥ 
SA_GK19_ksbhm06u-696	bhīṣmamukhyaiśca te sene bhinne saṃśayamāpatuḥ // Bhmj_6.329 //	bhīṣma mukhyaiḥ ca te sene bhinne saṃśayam āpatuḥ 
SA_GK19_ksbhm06u-697	kabandhatāṇḍavaścaṇḍe mattavetālasaṃkule /	kabandha tāṇḍavaḥ caṇḍe matta vetāla saṃkule 
SA_GK19_ksbhm06u-698	tasminnāyodhane ghore bhūtānāmutsavo 'bhavat // Bhmj_6.330 //	tasmin āyodhane ghore bhūtānām utsavaḥ bhavat 
SA_GK19_ksbhm06u-699	dhanvināṃ śarajālena divamutpatatāṃ muhuḥ /	dhanvinām śara jālena divam utpatatām muhur 
SA_GK19_ksbhm06u-700	ravau saṃchādite rājñāṃ vyartho 'bhūcchastrasaṃgrahaḥ // Bhmj_6.331 //	ravau saṃchādite rājñām vyarthaḥ bhūt śastra saṃgrahaḥ 
SA_GK19_ksbhm06u-701	bīreṇa bhūriśravasā saṃsaktaṃ vīkṣya sātyakim /	bīreṇa bhūriśravasā saṃsaktam vīkṣya sātyakim 
SA_GK19_ksbhm06u-702	abhyādrabandhanvinastaṃ deśaṃ sātyakisūnavaḥ // Bhmj_6.332 //	abhyādraban dhanvinaḥ tam deśam sātyaki sūnavaḥ 
SA_GK19_ksbhm06u-703	teṣāmāpatatāṃ pūrṇaṃ sṛjatāṃ śaradurdinam /	teṣām āpatatām pūrṇam sṛjatām śara durdinam 
SA_GK19_ksbhm06u-704	bhūriśravāḥ śirāṃsyārāduścakarta śitaiḥ śaraiḥ // Bhmj_6.333 //	bhūriśravāḥ śirāṃsi ārāduścakarta śitaiḥ śaraiḥ 
SA_GK19_ksbhm06u-705	hateṣu teṣu kupitaḥ pradīptāstro dhanaṃjayaḥ /	hateṣu teṣu kupitaḥ pradīpta astraḥ dhanaṃjayaḥ 
SA_GK19_ksbhm06u-706	cakāra kurusenānāṃ saṃhāraṃ harisārathiḥ // Bhmj_6.334 //	cakāra kuru senānām saṃhāram hari sārathiḥ 
SA_GK19_ksbhm06u-707	hate lakṣacaturbhāge bhūbhujāmanivartinām /	hate lakṣa caturbhāge bhūbhujām anivartinām 
SA_GK19_ksbhm06u-708	gāmḍīvadhanvanā sainyaṃ vāsarānte nyavartata // Bhmj_6.335 //	gāmḍīvadhanvanā sainyam vāsara ante nyavartata 
SA_GK19_ksbhm06u-709	***** pañcamo yuddhadivasaḥ // 26 // *****	pañcamaḥ yuddha divasaḥ 
SA_GK19_ksbhm06u-710	punaḥ prabhāte saṃnaddhā niryayuḥ kurupāṇḍavāḥ /	punar prabhāte saṃnaddhāḥ niryayuḥ kuru pāṇḍavāḥ 
SA_GK19_ksbhm06u-711	alakṣyabhedāvyūhābhyāṃ krauñcena makareṇa ca // Bhmj_6.336 //	alakṣya bheda avyūhābhyām krauñcena makareṇa ca 
SA_GK19_ksbhm06u-712	tataḥ pramathya sahasā bhīmaseno 'rivāhinīm /	tatas pramathya sahasā bhīmasenaḥ rivā ahinīm 
SA_GK19_ksbhm06u-713	viveśa bhṛśasaṃkruddhaḥ samaṃ drupadasūnunā // Bhmj_6.337 //	viveśa bhṛśa saṃkruddhaḥ samam drupada sūnunā 
SA_GK19_ksbhm06u-714	tābhyāṃ vidārite vyūhe kupitāḥ kurunandanāḥ /	tābhyām vidārite vyūhe kupitāḥ kuru nandanāḥ 
SA_GK19_ksbhm06u-715	vimukhaiḥ kuñjarānīkaistau tūrṇaṃ paryavārayan // Bhmj_6.338 //	vimukhaiḥ kuñjara anīkaiḥ tau tūrṇam paryavārayan 
SA_GK19_ksbhm06u-716	bhīmasenagadāghātaniṣpiṣṭavapuṣāṃ raṇe /	bhīmasena gadā ghāta niṣpiṣṭa vapuṣām raṇe 
SA_GK19_ksbhm06u-717	abhūdvyatikaro ghoraḥ patatāṃ gajayodhinām // Bhmj_6.339 //	abhūt vyatikaraḥ ghoraḥ patatām gaja yodhinām 
SA_GK19_ksbhm06u-718	yudhyamāneṣu sainyeṣu bhīmena bhujaśālinā /	yudhyamāneṣu sainyeṣu bhīmena bhuja śālinā 
SA_GK19_ksbhm06u-719	abhyādravatsānugastaṃ svayaṃ rājā suyodhanaḥ // Bhmj_6.340 //	abhyādravat sa anugaḥ tam svayam rājā suyodhanaḥ 
SA_GK19_ksbhm06u-720	chāditaṃ kauravairdṛṣṭvā bhīmaṃ viśikhavarṣibhiḥ /	chāditam kauravaiḥ dṛṣṭvā bhīmam viśikha varṣibhiḥ 
SA_GK19_ksbhm06u-721	vimohaṃ vidadhe teṣāṃ mohanāstreṇa pārṣanaḥ // Bhmj_6.341 //	vimoham vidadhe teṣām mohana astreṇa pārṣanaḥ 
SA_GK19_ksbhm06u-722	droṇena svayamabhyetya jñānāstreṇa vināśite /	droṇena svayam abhyetya jñāna astreṇa vināśite 
SA_GK19_ksbhm06u-723	mohanāstre kurupatiṃ bhīmastūrṇamupādravat // Bhmj_6.342 //	mohana astre kuru patim bhīmaḥ tūrṇam upādravat 
SA_GK19_ksbhm06u-724	madāndha kvādhunā jīvanmayi jīvati yāsyasi /	mada andha kva adhunā jīvan mayi jīvati yāsyasi 
SA_GK19_ksbhm06u-725	ityuktvā te śaraśatairvajravegairavākiran // Bhmj_6.343 //	iti uktvā te śara śataiḥ vajra vegaiḥ avākiran 
SA_GK19_ksbhm06u-726	bhīmacāpacyutairbāṇaiḥ so 'tha kṛttarathadhvajaḥ /	bhīma cāpa cyutaiḥ bāṇaiḥ saḥ tha kṛtta ratha dhvajaḥ 
SA_GK19_ksbhm06u-727	hṛdi nirdārito bheje mūrchāṃ vyathitamānasaḥ // Bhmj_6.344 //	hṛdi nirdāritaḥ bheje mūrchām vyathita mānasaḥ 
SA_GK19_ksbhm06u-728	atrāntare bhīṣmaśarairhanyamāneṣu rājasu /	atrā antare bhīṣma śaraiḥ hanyamāneṣu rājasu 
SA_GK19_ksbhm06u-729	ghoro babhūva saṃmardaḥ kṛtāntasamarotsavaḥ // Bhmj_6.345 //	ghoraḥ babhūva saṃmardaḥ kṛtānta samara utsavaḥ 
SA_GK19_ksbhm06u-730	draupadeyeṣu vīreṣu yudhyamāneṣu kauravaiḥ /	draupadeyeṣu vīreṣu yudhyamāneṣu kauravaiḥ 
SA_GK19_ksbhm06u-731	avartata raṇo ghoro gajavājirathakṣayaḥ // Bhmj_6.346 //	avartata raṇaḥ ghoraḥ gaja vāji ratha kṣayaḥ 
SA_GK19_ksbhm06u-732	athāvahāraṃ sainyānāṃ cakre śantanunandanaḥ /	atha avahāram sainyānām cakre śantanunandanaḥ 
SA_GK19_ksbhm06u-733	rājasevāvṛte sūrye yāte 'staṃ rudhirāruṇe // Bhmj_6.347 //	rāja sevā āvṛte sūrye yāte stam rudhira aruṇe 
SA_GK19_ksbhm06u-734	***** ṣaṣṭho yuddhadivasaḥ // 27 // *****	ṣaṣṭhaḥ yuddha divasaḥ 
SA_GK19_ksbhm06u-735	anyedyurmaṇḍalavyūhe bhīṣmeṇa vihite svayam /	anyedyus maṇḍala vyūhe bhīṣmeṇa vihite svayam 
SA_GK19_ksbhm06u-736	yudhiṣṭhiraḥ sa durbhedyaṃ vajravyūhamakalpayat // Bhmj_6.348 //	yudhiṣṭhiraḥ sa durbhedyam vajra vyūham akalpayat 
SA_GK19_ksbhm06u-737	tataḥ pravṛtte samare bhīṣaṇe bhīṣmapārthayoḥ /	tatas pravṛtte samare bhīṣaṇe bhīṣma pārthayoḥ 
SA_GK19_ksbhm06u-738	virāṭa ādravaddroṇaṃ gariṣṭhaṃ sarvadhanvinām // Bhmj_6.349 //	virāṭaḥ ādravat droṇam gariṣṭham sarva dhanvinām 
SA_GK19_ksbhm06u-739	dromastaṃ bāṇavarṣeṇa saṃchādya śaravarṣiṇam /	dromaḥ tam bāṇa varṣeṇa saṃchādya śara varṣiṇam 
SA_GK19_ksbhm06u-740	unnanāda dhanadhvāno rathamasya jaghāna ca // Bhmj_6.350 //	unnanāda dhana dhvānaḥ ratham asya jaghāna ca 
SA_GK19_ksbhm06u-741	sa hatāśvaṃ samutsṛjya rathaṃ putrasya saṃbhramāt /	sa hata aśvam samutsṛjya ratham putrasya saṃbhramāt 
SA_GK19_ksbhm06u-742	āruroha hatānīkaṃ śaṅkhasyārūḍhadhanvinaḥ // Bhmj_6.351 //	āruroha hata anīkam śaṅkhasya ārūḍha dhanvinaḥ 
SA_GK19_ksbhm06u-743	droṇo 'tha tau pitāputrau vilokyaikarathe sthitau /	droṇaḥ tha tau pitāputrau vilokya eka rathe sthitau 
SA_GK19_ksbhm06u-744	śaṅkhāya prāhiṇoddhoraṃ mṛtyudaṇḍopamaṃ śaram // Bhmj_6.352 //	śaṅkhāya prāhiṇot horam mṛtyu daṇḍa upamam śaram 
SA_GK19_ksbhm06u-745	sa tena bhinnahṛdayaḥ papāta kṣatajokṣitaḥ /	sa tena bhinna hṛdayaḥ papāta kṣataja ukṣitaḥ 
SA_GK19_ksbhm06u-746	vātenonmathitaḥ śailādutphulla iva kiśukaḥ // Bhmj_6.353 //	vātena unmathitaḥ śailāt utphullaḥ iva kiśukaḥ 
SA_GK19_ksbhm06u-747	tataḥ śikhaṇḍinaṃ droṇaḥ śarairviśikhavarṣiṇam /	tatas śikhaṇḍinam droṇaḥ śaraiḥ viśikha varṣiṇam 
SA_GK19_ksbhm06u-748	hatāśve sātyakirathaṃ samārūḍhe śikhaṇḍini /	hata aśve sātyaki ratham samārūḍhe śikhaṇḍini 
SA_GK19_ksbhm06u-749	alambuso rākṣasendraḥ krūrakarmā tamādravat // Bhmj_6.354 //	alambusaḥ rākṣasa indraḥ krūra karmā tam ādravat 
SA_GK19_ksbhm06u-750	māyayā yudhyamānaṃ taṃ garjantaṃ rākṣaseśvaram /	māyayā yudhyamānam tam garjantam rākṣaseśvaram 
SA_GK19_ksbhm06u-751	cakāra vimukhaṃ kopādraurdreṇāstreṇa sātyakiḥ // Bhmj_6.355 //	cakāra vimukham kopāt raurdreṇa astreṇa sātyakiḥ 
SA_GK19_ksbhm06u-752	śaineyena jite tasminnirāvānarjunātmajaḥ /	śaineyena jite tasmin nirāvān arjuna ātmajaḥ 
SA_GK19_ksbhm06u-753	vindānuvindāvabhyāyājjambhārisamavikramaḥ // Bhmj_6.356 //	vinda anuvindau abhyāyāt jambhāri sama vikramaḥ 
SA_GK19_ksbhm06u-754	ghaṭotkacamathāyāntaṃ kṛtāntamiva bhairavam /	ghaṭotkacam atha āyāntam kṛtāntam iva bhairavam 
SA_GK19_ksbhm06u-755	avārayadgajendreṇa bhagadatto nṛpāgraṇīḥ // Bhmj_6.357 //	avārayat gaja indreṇa bhagadattaḥ nṛpa agraṇīḥ 
SA_GK19_ksbhm06u-756	vīraṃ sa hatvā haiḍambaṃ pāṇḍavānāmanīkinīm /	vīram sa hatvā haiḍambam pāṇḍavānām anīkinīm 
SA_GK19_ksbhm06u-757	darpādviloḍayāmāsa gajendro nalinīmiva // Bhmj_6.358 //	darpāt viloḍayāmāsa gaja indraḥ nalinīm iva 
SA_GK19_ksbhm06u-758	mādrīsutau tataḥ śalyaṃ vidhāya virathaṃ śaraiḥ /	mādrī sutau tatas śalyam vidhāya viratham śaraiḥ 
SA_GK19_ksbhm06u-759	cakraturvimukhaṃ saṃkhye rājacakrasya paśyata // Bhmj_6.359 //	cakratuḥ vimukham saṃkhye rāja cakrasya paśyata 
SA_GK19_ksbhm06u-760	svayaṃ yudhiṣṭhiro rājā nṛpaṃ jitvā śrutāyudham /	svayam yudhiṣṭhiraḥ rājā nṛpam jitvā śrutāyudham 
SA_GK19_ksbhm06u-761	vigāhya kauravānīkaṃ vidadhe vimukhaṃ śaraiḥ // Bhmj_6.360 //	vigāhya kaurava anīkam vidadhe vimukham śaraiḥ 
SA_GK19_ksbhm06u-762	cekitānena vijite gautame dhanvināṃ gurau /	cekitānena vijite gautame dhanvinām gurau 
SA_GK19_ksbhm06u-763	bhīṣmaścakāra kadanaṃ rājñāmanyatra cārjunaḥ // Bhmj_6.361 //	bhīṣmaḥ cakāra kadanam rājñām anyatra ca arjunaḥ 
SA_GK19_ksbhm06u-764	yudhiṣṭhiragirā vīkṣya bhīṣmāya samabhidravat /	yudhiṣṭhira girā vīkṣya bhīṣmāya samabhidravat 
SA_GK19_ksbhm06u-765	śikhaṇḍinaṃ madrarājo divyairastrairavārayat // Bhmj_6.362 //	śikhaṇḍinam madra rājaḥ divyaiḥ astraiḥ avārayat 
SA_GK19_ksbhm06u-766	bhīṣmeṇa hanyamāneṣu bhūpāleṣvanivartiṣu /	bhīṣmeṇa hanyamāneṣu bhūpāleṣu anivartiṣu 
SA_GK19_ksbhm06u-767	pārthena ca trigarteṣu jagāmāstaṃ divākaraḥ // Bhmj_6.363 //	pārthena ca trigarteṣu jagāma astam divākaraḥ 
SA_GK19_ksbhm06u-768	tamobhirāvṛte loke raṇe raktāsavākule /	tamobhiḥ āvṛte loke raṇe rakta āsava ākule 
SA_GK19_ksbhm06u-769	pramattairiva vetālaiḥ śibirāṇi yayurnṛpāḥ // Bhmj_6.364 //	pramattaiḥ iva vetālaiḥ śibirāṇi yayuḥ nṛpāḥ 
SA_GK19_ksbhm06u-770	***** saptamo yuddhadivasaḥ // 28 // *****	saptamaḥ yuddha divasaḥ 
SA_GK19_ksbhm06u-771	bhīṣmeṇa sāgaravyūhe prātarviracite punaḥ /	bhīṣmeṇa sāgara vyūhe prātar viracite punar 
SA_GK19_ksbhm06u-772	śṛṅgāṭakaṃ mahāvyūhaṃ cakre drupadanandanaḥ // Bhmj_6.365 //	śṛṅgāṭakam mahā vyūham cakre drupada nandanaḥ 
SA_GK19_ksbhm06u-773	vidīrṇeṣviva sainyeṣu bhīṣmacāpacyutaiḥ śaraiḥ /	vidīrṇeṣu iva sainyeṣu bhīṣma cāpa cyutaiḥ śaraiḥ 
SA_GK19_ksbhm06u-774	babhūvābhimukhaḥ kopādeka eva vṛkodaraḥ // Bhmj_6.366 //	babhūva abhimukhaḥ kopāt ekaḥ eva vṛkodaraḥ 
SA_GK19_ksbhm06u-775	sa hatvā sārathiṃ bāṇaistūrṇaṃ śantanujanmanaḥ /	sa hatvā sārathim bāṇaiḥ tūrṇam śantanujanmanaḥ 
SA_GK19_ksbhm06u-776	droṇasya ca samudbhrāntapatākaṃ vidadhe ratham // Bhmj_6.367 //	droṇasya ca samudbhrānta patākam vidadhe ratham 
SA_GK19_ksbhm06u-777	labdhalakṣyastato bhīmaḥ sapta duryodhanānujān /	labdha lakṣyaḥ tatas bhīmaḥ sapta duryodhana anujān 
SA_GK19_ksbhm06u-778	jaghāna madasaṃrabdhānpañcānana iva dvipān // Bhmj_6.368 //	jaghāna mada saṃrabdhān pañcānanaḥ iva dvipān 
SA_GK19_ksbhm06u-779	bahvāśinaṃ kuṇḍadhāraṃ viśālākṣaṃ sudurjayam /	bahvāśinam kuṇḍadhāram viśāla akṣam su durjayam 
SA_GK19_ksbhm06u-780	mahodaraṃ maṇḍitakaṃ sunābhaṃ ca nihatya tān // Bhmj_6.369 //	mahodaram maṇḍitakam sunābham ca nihatya tān 
SA_GK19_ksbhm06u-781	vidrāvya kauravacamūṃ nanādāsphālayandiśaḥ /	vidrāvya kaurava camūm nanāda āsphālayan diśaḥ 
SA_GK19_ksbhm06u-782	kṣayāya sarvajagatāṃ devai rudra ivoditaḥ // Bhmj_6.370 //	kṣayāya sarva jagatām devaiḥ rudraḥ iva uditaḥ 
SA_GK19_ksbhm06u-783	irāvānatha vikrānto viveśa kuruvāhinīm /	irāvān atha vikrāntaḥ viveśa kuru vāhinīm 
SA_GK19_ksbhm06u-784	ulūpī nāgalalanā phalgunādyamajījanat // Bhmj_6.371 //	ulūpī nāga lalanā phalguna adyam ajījanat 
SA_GK19_ksbhm06u-785	kāryaṃ samārasāhāyyaṃ svayamityarjunena saḥ /	kāryam sa māra sāhāyyam svayam iti arjunena saḥ 
SA_GK19_ksbhm06u-786	uktaḥ purā surapure tāṃ yuddhabhuvamāyayau // Bhmj_6.372 //	uktaḥ purā surapure tām yuddha bhuvam āyayau 
SA_GK19_ksbhm06u-787	ratnakāñcanasaṃnāhaiḥ sa pātālaturaṅgamaiḥ /	ratna kāñcana saṃnāhaiḥ sa pātāla turaṅgamaiḥ 
SA_GK19_ksbhm06u-788	uhyamānaḥ śaraiścakre phaṇilokamivāparam // Bhmj_6.373 //	uhyamānaḥ śaraiḥ cakre phaṇi lokam iva aparam 
SA_GK19_ksbhm06u-789	sa gatvā vipulānīkāngāndhārānhayayodhinaḥ /	sa gatvā vipula anīkān gāndhārān haya yodhinaḥ 
SA_GK19_ksbhm06u-790	śakunestanayānsapta jaghāna ghanavikramān // Bhmj_6.374 //	śakuneḥ tanayān sapta jaghāna ghana vikramān 
SA_GK19_ksbhm06u-791	tato duryodhanādiṣṭo māyāvī rākṣasādhipaḥ /	tatas duryodhana ādiṣṭaḥ māyāvī rākṣasa adhipaḥ 
SA_GK19_ksbhm06u-792	alambusaḥ samabhyāyādirāvantaṃ raṇotkaṭaḥ // Bhmj_6.375 //	alambusaḥ samabhyāyāt irāvantam raṇa utkaṭaḥ 
SA_GK19_ksbhm06u-793	irāvanatha khaṅgena chittvā sapadi rakṣasaḥ /	khaṅgena chittvā sapadi rakṣasaḥ 
SA_GK19_ksbhm06u-794	sa niṣaṅgaṃ dhanurdīptaṃ nanāda balināṃ varaḥ // Bhmj_6.376 //	sa niṣaṅgam dhanuḥ dīptam nanāda balinām varaḥ 
SA_GK19_ksbhm06u-795	tato māyāṃ samāśritya mahatīṃ mohanīṃ nṛṇām /	tatas māyām samāśritya mahatīm mohanīm nṛṇām 
SA_GK19_ksbhm06u-796	yuyudhāte samāviśya tau nabho bhīmavikramau // Bhmj_6.377 //	yuyudhāte samāviśya tau nabhaḥ bhīma vikramau 
SA_GK19_ksbhm06u-797	irāvatā nijāstraughairhanyamānasya rakṣasaḥ /	irāvatā nija astra oghaiḥ hanyamānasya rakṣasaḥ 
SA_GK19_ksbhm06u-798	ghoraḥ samudabhūnnādaḥ sarvaprāṇibhayaṃkaraḥ // Bhmj_6.378 //	ghoraḥ samudabhūt nādaḥ sarva prāṇi bhayaṃkaraḥ 
SA_GK19_ksbhm06u-799	atha sāhāyyakaṃ cakrurbhujaṅgā bhujagībhuvaḥ /	atha sāhāyyakam cakruḥ bhujaṅgāḥ bhujagībhuvaḥ 
SA_GK19_ksbhm06u-800	tadvamanto viṣaṃ tīkṣṇaṃ bhogānbhogabhṛtāṃ varāḥ // Bhmj_6.379 //	tat vamantaḥ viṣam tīkṣṇam bhogān bhoga bhṛtām varāḥ 
SA_GK19_ksbhm06u-801	rākṣaso 'tha bhṛśaṃ kruddho rūpamāsthāya gāruḍam /	bhṛśam kruddhaḥ rūpam āsthāya gāruḍam 
SA_GK19_ksbhm06u-802	bhakṣayitvākhilānsarpānbhīmaṃ svaṃ vapurādade // Bhmj_6.380 //	bhakṣayitvā akhilān sarpān bhīmam svam vapuḥ ādade 
SA_GK19_ksbhm06u-803	māyāvimohitasyātha khaṅgenārādirāvataḥ /	māyā vimohitasya atha khaṅgena arāt irāvataḥ 
SA_GK19_ksbhm06u-804	jahāra rākṣasaṃ kāyācchirastalakuṇḍalam // Bhmj_6.381 //	jahāra rākṣasam kāyāt śiraḥ tala kuṇḍalam 
SA_GK19_ksbhm06u-805	hate dhanaṃjayasute haiḍambaḥ krodhamūrchitaḥ /	hate dhanaṃjaya sute haiḍambaḥ krodha mūrchitaḥ 
SA_GK19_ksbhm06u-806	rurāva yena vasudhā cacāla sakulācalā // Bhmj_6.382 //	rurāva yena vasudhā cacāla sa kula acalā 
SA_GK19_ksbhm06u-807	tamabhidrutamālokya rājā duryodhanaḥ svayam /	tam abhidrutam ālokya rājā duryodhanaḥ svayam 
SA_GK19_ksbhm06u-808	saha sarvairnijānīkairmahāmāyamayodhayat // Bhmj_6.383 //	saha sarvaiḥ nija anīkaiḥ mahāmāyam ayodhayat 
SA_GK19_ksbhm06u-809	vidyujjihvaṃ vegavantaṃ mahāraudraṃ pramāthinam /	vidyujjihvam vegavantam mahā raudram pramāthinam 
SA_GK19_ksbhm06u-810	haiḍimbānucarānghorānsa jaghāna niśācarān // Bhmj_6.384 //	haiḍimba anucarān ghorān sa jaghāna niśācarān 
SA_GK19_ksbhm06u-811	śaktiṃ ghaṭotkacenātha preritāṃ kurubhubhūje /	śaktim ghaṭotkacena atha preritām kuru bhu bhūje 
SA_GK19_ksbhm06u-812	mahāgajena jagrāha vaṅgānāmadhipaḥ puraḥ // Bhmj_6.385 //	mahā gajena jagrāha vaṅgānām adhipaḥ puras 
SA_GK19_ksbhm06u-813	nāge nipatite tasminrakṣite ca suyodhane /	nāge nipatite tasmin rakṣite ca suyodhane 
SA_GK19_ksbhm06u-814	saṃhāraṃ purusainyānāṃ cakāra piśitāśanaḥ // Bhmj_6.386 //	saṃhāram puru sainyānām cakāra piśitāśanaḥ 
SA_GK19_ksbhm06u-815	bhagadatto 'tha vidrāvya pāṇḍavānāmanīkinīm /	bhagadattaḥ tha vidrāvya pāṇḍavānām anīkinīm 
SA_GK19_ksbhm06u-816	supratīkena nāgena ghaṭotkacamayodhayat // Bhmj_6.387 //	supratīkena nāgena ghaṭotkacam ayodhayat 
SA_GK19_ksbhm06u-817	tanayaṃ nihataṃ śrutvā kupitaḥ śatamanyujaḥ /	tanayam nihatam śrutvā kupitaḥ śatamanyu jaḥ 
SA_GK19_ksbhm06u-818	śirobhirbhūmipālānāṃ durgamāṃ vasudhāṃ vyadhāt // Bhmj_6.388 //	śirobhiḥ bhūmipālānām durgamām vasudhām vyadhāt 
SA_GK19_ksbhm06u-819	bhīmo 'pi krodhasaṃtapto bhrātuḥ putre nipātite /	bhīmaḥ pi krodha saṃtaptaḥ bhrātuḥ putre nipātite 
SA_GK19_ksbhm06u-820	suyodhanānujānvīrānprāhiṇodyamamandiram // Bhmj_6.389 //	suyodhana anujān vīrān prāhiṇot yama mandiram 
SA_GK19_ksbhm06u-821	anādhṛṣṭiṃ kuṇḍalinaṃ kuṇḍabhediṃ sulocanam /	anādhṛṣṭim kuṇḍalinam kuṇḍabhedim su locanam 
SA_GK19_ksbhm06u-822	virāṭaṃ dīrghabāhuṃ ca subāhuṃ kanakadhvajam // Bhmj_6.390 //	virāṭam dīrghabāhum ca subāhum kanakadhvajam 
SA_GK19_ksbhm06u-823	hatvaitānkauravānīkaṃ kabandhaśatasaṃkulam /	hatvā etān kaurava anīkam kabandha śata saṃkulam 
SA_GK19_ksbhm06u-824	vidadhe mattavetālanandane dinasaṃkṣaye // Bhmj_6.391 //	vidadhe matta vetāla nandane dina saṃkṣaye 
SA_GK19_ksbhm06u-825	visrastacāpakavace bhagnasyandanakuñjare /	visrasta cāpa kavace bhagna syandana kuñjare 
SA_GK19_ksbhm06u-826	raṇe 'vahāraṃ sainyānāṃ tataścakrurmahārathāḥ // Bhmj_6.392 //	raṇe vahāram sainyānām tatas cakruḥ mahā rathāḥ 
SA_GK19_ksbhm06u-827	***** aṣṭame yuddhadivase irāvadvadhaḥ // 29 // *****	aṣṭame yuddha divase irāvat vadhaḥ 
SA_GK19_ksbhm06u-828	tato niśāyāmanujaiḥ saha rājā suyodhanaḥ /	tatas niśāyām anujaiḥ saha rājā suyodhanaḥ 
SA_GK19_ksbhm06u-829	karmamānāyya pārthānāṃ parābhavamacintayat // Bhmj_6.393 //	karmam ānāyya pārthānām parābhavam acintayat 
SA_GK19_ksbhm06u-830	vaikartanastamavadatkriyatāṃ madvacaḥ sakhe /	vaikartanaḥ tam avadat kriyatām mad vacaḥ sakhe 
SA_GK19_ksbhm06u-831	śastraṃ nyāsaya gāṅgeyamahaṃ jeṣyāmi pāṇḍavān // Bhmj_6.394 //	śastram nyāsaya gāṅgeyam aham jeṣyāmi pāṇḍavān 
SA_GK19_ksbhm06u-832	eṣa vṛddho nirīhaśca sapakṣaśca dhanaṃjaye /	eṣa vṛddhaḥ nirīhaḥ ca sapakṣaḥ ca dhanaṃjaye 
SA_GK19_ksbhm06u-833	tvayā nyasto 'tibhāro 'sminnavicāryaiva kevalam // Bhmj_6.395 //	tvayā nyastaḥ smin a vicārya eva kevalam 
SA_GK19_ksbhm06u-834	etadākarṇya karṇoktaṃ harṣātkarmaśatairiva /	etat ākarṇya karṇa uktam harṣāt karma śataiḥ iva 
SA_GK19_ksbhm06u-835	utthāya bhīṣmaśibiraṃ pratasthe bhrātṛbhiḥ saha // Bhmj_6.396 //	utthāya bhīṣma śibiram pratasthe bhrātṛbhiḥ saha 
SA_GK19_ksbhm06u-836	maṇidīpasahasrāṃśupiṅgīkṛtadigantaraḥ /	            
SA_GK19_ksbhm06u-837	naktaṃ dīptauṣadhivanaḥ sakulādririvābabhau // Bhmj_6.397 //	naktam dīpta oṣadhi vanaḥ sa kula adriḥ iva ābabhau 
SA_GK19_ksbhm06u-838	ratnakuṇḍalakeyūrakirīṭadyutinirjitāḥ /	ratna kuṇḍala keyūra kirīṭa dyuti nirjitāḥ 
SA_GK19_ksbhm06u-839	puro niṣpratibhā dīpāstasyāsaṃllajjitā iva // Bhmj_6.398 //	puras niṣpratibhāḥ dīpāḥ tasya āsan lajjitāḥ iva 
SA_GK19_ksbhm06u-840	praṇatāndṛktrimodāraiḥ bhūmipālānvilokayan /	bhūmipālān vilokayan 
SA_GK19_ksbhm06u-841	nāmabhirvikrabhāgena sūcitānvetrimaṇḍalaiḥ // Bhmj_6.399 //	nāmabhiḥ vikra bhāgena sūcita anvetri maṇḍalaiḥ 
SA_GK19_ksbhm06u-842	sa babhau gatilolena hāreṇa tuhinātviṣā /	sa babhau gati lolena hāreṇa tuhinā tviṣā 
SA_GK19_ksbhm06u-843	sudhākallolajālena pādadāreṇa manmathaḥ // Bhmj_6.400 //	sudhā kallola jālena pāda dāreṇa manmathaḥ 
SA_GK19_ksbhm06u-844	śrīmānsaṃprāpya śibiraṃ śubhraṃ śantanujanmanaḥ /	śrīmān saṃprāpya śibiram śubhram śantanu janmanaḥ 
SA_GK19_ksbhm06u-845	śayānaṃ ratnaparyaṅke praṇanāma vilokya tam // Bhmj_6.401 //	śayānam ratna paryaṅke praṇanāma vilokya tam 
SA_GK19_ksbhm06u-846	rājñeti pūjitastena kṛtāsanaparigrahaḥ /	rājñā iti pūjitaḥ tena kṛta āsana parigrahaḥ 
SA_GK19_ksbhm06u-847	duryodhanaḥ kṣaṇaṃ dhyātvā pitāmahamabhāṣata // Bhmj_6.402 //	duryodhanaḥ kṣaṇam dhyātvā pitāmaham abhāṣata 
SA_GK19_ksbhm06u-848	ayaṃ jetā bhṛgubhuvaḥ kārmukapramayī tava /	ayam jetā bhṛgu bhuvaḥ kārmuka pramayī tava 
SA_GK19_ksbhm06u-849	bhujastrailokyavijaye paryāpta iti me matiḥ // Bhmj_6.403 //	bhujaḥ trailokya vijaye paryāptaḥ iti me matiḥ 
SA_GK19_ksbhm06u-850	kāruṇyādānṛśaṃsyādvā rakṣyāste yadi pāṇḍavāḥ /	kāruṇyāt ānṛśaṃsyāt vā rakṣyāḥ te yadi pāṇḍavāḥ 
SA_GK19_ksbhm06u-851	tatkarṇamanujānīhi yuddhāya raṇakarkaśam // Bhmj_6.404 //	tat karṇam anujānīhi yuddhāya raṇa karkaśam 
SA_GK19_ksbhm06u-852	ityuktaḥ kururājena marmaṇīva samāhataḥ /	iti uktaḥ kururājena marmaṇi iva samāhataḥ 
SA_GK19_ksbhm06u-853	prabhāte drakṣyasītyuktvā niḥśvasankṣmāmalokayat // Bhmj_6.405 //	prabhāte drakṣyasi iti uktvā niḥśvasan kṣmām alokayat 
SA_GK19_ksbhm06u-854	kauravo 'pi tamāmantrya nijaṃ śibiramāyayau /	kauravaḥ pi tam āmantrya nijam śibiram āyayau 
SA_GK19_ksbhm06u-855	diśaḥ śabalayankṣiptaṃ dīpadīptaurvibhūṣaṇaiḥ // Bhmj_6.406 //	diśaḥ śabalayan kṣiptam 
SA_GK19_ksbhm06u-856	atha prabhāte bhīṣmeṇa droṇadrauṇimukhaiḥ saha /	atha prabhāte bhīṣmeṇa droṇa drauṇi mukhaiḥ saha 
SA_GK19_ksbhm06u-857	vihite sarvatobhadre vyūhe vyūhāgravartinā // Bhmj_6.407 //	vihite sarvatobhadre vyūhe vyūha agravartinā 
SA_GK19_ksbhm06u-858	prativyūheṣvanīkeṣu nadadbhiḥ pāṇḍunandanaiḥ /	prativyūheṣu anīkeṣu nadadbhiḥ pāṇḍu nandanaiḥ 
SA_GK19_ksbhm06u-859	abhimanyuḥ kurucamūragre vīro vyadārayat // Bhmj_6.408 //	abhimanyuḥ kuru camūḥ agre vīraḥ vyadārayat 
SA_GK19_ksbhm06u-860	śarāṃśuśataduṣprekṣyaṃ nidāghārkamivodyatam /	śara aṃśu śata duṣprekṣyam nidāgha arkam iva udyatam 
SA_GK19_ksbhm06u-861	na sehire taṃ bhūpālā māninaḥ saṃhatā api // Bhmj_6.409 //	na sehire tam bhūpālāḥ māninaḥ saṃhatāḥ api 
SA_GK19_ksbhm06u-862	duryodhanaprerito 'tha rakṣaḥpatiralambusaḥ /	duryodhana preritaḥ tha rakṣaḥpatiḥ alambusaḥ 
SA_GK19_ksbhm06u-863	tamabhyadhāvadbibhrāṇo māyāṃ trailokyamohinīm // Bhmj_6.410 //	tam abhyadhāvat bibhrāṇaḥ māyām trailokya mohinīm 
SA_GK19_ksbhm06u-864	tasya nādena mahatā jagatpralayaśaṃsinā /	tasya nādena mahatā jagat pralaya śaṃsinā 
SA_GK19_ksbhm06u-865	nipetuḥ sahasā yodhā bahavo vigatāsavaḥ // Bhmj_6.411 //	nipetuḥ sahasā yodhāḥ bahavaḥ vigata asavaḥ 
SA_GK19_ksbhm06u-866	draupadeyaiḥ puraḥ prāptaiḥ sa vidhāya raṇaṃ kṣaṇam /	draupadeyaiḥ puras prāptaiḥ sa vidhāya raṇam kṣaṇam 
SA_GK19_ksbhm06u-867	abhimanyuradhaṃ bāṇaiḥ samaṃ dehamivākarot // Bhmj_6.412 //	abhimanyuḥ adham bāṇaiḥ samam deham iva akarot 
SA_GK19_ksbhm06u-868	śaranirdāritenātha vihitāṃ tena rakṣasā /	śara nirdāritena atha vihitām tena rakṣasā 
SA_GK19_ksbhm06u-869	saubhadrastāmasīṃ māyāṃ cicchedārkāstratejasā // Bhmj_6.413 //	saubhadraḥ tāmasīm māyām ciccheda arka astra tejasā 
SA_GK19_ksbhm06u-870	atha drauṇiprabhṛtibhiḥ sātyakipramukhā yudhi /	atha drauṇi prabhṛtibhiḥ sātyaki pramukhāḥ yudhi 
SA_GK19_ksbhm06u-871	saṃsaktā gaganaṃ cakrurdivyāstradahanākulam // Bhmj_6.414 //	saṃsaktāḥ gaganam cakruḥ divya astra dahana ākulam 
SA_GK19_ksbhm06u-872	arjuno droṇamabhyetya mahāstragrāmaduḥsaham /	arjunaḥ droṇam abhyetya mahā astra grāma duḥsaham 
SA_GK19_ksbhm06u-873	vāyavyāstreṇa vidadhe jagatāṃ kṣokṣavibhramam // Bhmj_6.415 //	vāyavya astreṇa vidadhe jagatām kṣokṣa vibhramam 
SA_GK19_ksbhm06u-874	samudīrya ca śailāstraṃ drauṇena kṣapite 'nale /	samudīrya ca śaila astram drauṇena kṣapite nale 
SA_GK19_ksbhm06u-875	dhanaṃjayaḥ kurucamūṃ śarajālairapūrayat // Bhmj_6.416 //	dhanaṃjayaḥ kuru camūm śara jālaiḥ apūrayat 
SA_GK19_ksbhm06u-876	bhīmabhīmagadāghātanirbhinne gajamaṇḍale /	bhīma bhīma gadā ghāta nirbhinne gaja maṇḍale 
SA_GK19_ksbhm06u-877	susrāva śoṇitanadī patākāphenamālinī // Bhmj_6.417 //	susrāva śoṇita nadī patākā phena mālinī 
SA_GK19_ksbhm06u-878	tasminnākulasaṃgrāme vartamāne bhayaṃkare /	tasmin ākula saṃgrāme vartamāne bhayaṃkare 
SA_GK19_ksbhm06u-879	vetāladattatāleṣu nṛtyatsu cchinnamūrdhasu // Bhmj_6.418 //	vetāla datta tāleṣu nṛtyatsu chinna mūrdhasu 
SA_GK19_ksbhm06u-880	bhīṣmaḥ pṛthuśarajvālāduḥsahaḥ subhaṭendhanaḥ /	bhīṣmaḥ pṛthu śara jvālā duḥsahaḥ su bhaṭa indhanaḥ 
SA_GK19_ksbhm06u-881	jajvāla cāpakreṅkāramantrapūta ivānalaḥ // Bhmj_6.419 //	jajvāla cāpa kreṅkāra mantra pūtaḥ iva analaḥ 
SA_GK19_ksbhm06u-882	tadbhujapreritāḥ kṣipraṃ sāyakā viviśurnupān /	tad bhuja preritāḥ kṣipram sāyakāḥ viviśuḥ nupān 
SA_GK19_ksbhm06u-883	vihaṅgā iva sāyāhne ghanacchāyānmahīruhān // Bhmj_6.420 //	vihaṅgāḥ iva sāyāhne ghana chāyān mahīruhān 
SA_GK19_ksbhm06u-884	khadyotā iva vṛkṣeṣu śalabhā iva śāliṣu /	khadyotāḥ iva vṛkṣeṣu śalabhāḥ iva śāliṣu 
SA_GK19_ksbhm06u-885	bhīṣmabāṇā narendreṣu peturhaṃsāḥ sahaḥsviva // Bhmj_6.421 //	bhīṣma bāṇāḥ narendreṣu petuḥ haṃsāḥ sahaḥsu iva 
SA_GK19_ksbhm06u-886	nikṛttaiścāmaroṣṇīṣaiśchannāśca pṛthivībhujām /	nikṛttaiḥ cāmara uṣṇīṣaiḥ channāḥ ca pṛthivībhujām 
SA_GK19_ksbhm06u-887	cakāra samare bhīṣmaḥ svayaśoviṣadā diśaḥ // Bhmj_6.422 //	cakāra samare bhīṣmaḥ sva yaśaḥ viṣadāḥ diśaḥ 
SA_GK19_ksbhm06u-888	rājñāṃ śirobhiḥ pṛthivīmāstīrya pulakojjvalaḥ /	rājñām śirobhiḥ pṛthivīm āstīrya pulaka ujjvalaḥ 
SA_GK19_ksbhm06u-889	raṇalakṣmyāḥ sa vidadhe kelipadmākarāniva // Bhmj_6.423 //	raṇa lakṣmyāḥ sa vidadhe keli padma ākarān iva 
SA_GK19_ksbhm06u-890	śirastraśaranirgharṣajātā vahnikaṇā babhuḥ /	śira stra śara nirgharṣa jātāḥ vahni kaṇāḥ babhuḥ 
SA_GK19_ksbhm06u-891	rājñāṃ hatānāṃ bhīṣmeṇa jīvā iva nabhaścarāḥ // Bhmj_6.424 //	rājñām hatānām bhīṣmeṇa jīvāḥ iva nabhaścarāḥ 
SA_GK19_ksbhm06u-892	ghanena śarajālena grastā lokena sarvataḥ /	ghanena śara jālena grastāḥ lokena sarvatas 
SA_GK19_ksbhm06u-893	sa cakre sarvasainyānāmakaṇḍarajanībhramam // Bhmj_6.425 //	sa cakre sarva sainyānām akaṇḍa rajanī bhramam 
SA_GK19_ksbhm06u-894	vidīrṇe pāṇḍavabale chinnavarmarathadhvaje /	vidīrṇe pāṇḍava bale chinna varma ratha dhvaje 
SA_GK19_ksbhm06u-895	gajānīkeṣu bhagneṣu bhāghaśeṣeṣu rājasu // Bhmj_6.426 //	gaja anīkeṣu bhagneṣu bhāgha śeṣeṣu rājasu 
SA_GK19_ksbhm06u-896	lajjāmutsṛjya yāteṣu tyaktacāpeṣu keśavaḥ /	lajjām utsṛjya yāteṣu tyakta cāpeṣu keśavaḥ 
SA_GK19_ksbhm06u-897	satyasaṃdhaṃ raṇe bhīṣmaṃ jahītyarjunamabravīt // Bhmj_6.427 //	satya saṃdham raṇe bhīṣmam jahi iti arjunam abravīt 
SA_GK19_ksbhm06u-898	dhanaṃjayo 'tha niḥśvasya viṣaṇṇavadanāmbujaḥ /	dhanaṃjayaḥ tha niḥśvasya viṣaṇṇa vadana ambujaḥ 
SA_GK19_ksbhm06u-899	nindanmuhuḥ kṣattradharmaṃ pitāmahamupādravat // Bhmj_6.428 //	nindan muhur kṣattra dharmam pitāmaham upādravat 
SA_GK19_ksbhm06u-900	dṛṣaṭvā gāṇḍīvadhanvānamudyataṃ śaravarṣiṇam /	dṛṣaṭvā gāṇḍīvadhanvānam udyatam śara varṣiṇam 
SA_GK19_ksbhm06u-901	bale tūrṇamupāvṛtte punaryuyudhire bhaṭāḥ // Bhmj_6.429 //	bale tūrṇam upāvṛtte punar yuyudhire bhaṭāḥ 
SA_GK19_ksbhm06u-902	bhīṣmacāpacyutairbāṇaiśchāditaṃ vīkṣya phalguṇam /	bhīṣma cāpa cyutaiḥ bāṇaiḥ chāditam vīkṣya phalguṇam 
SA_GK19_ksbhm06u-903	rathamutsṛjya kaṃsāristamadhāvadbhujāyudhaḥ // Bhmj_6.430 //	ratham utsṛjya kaṃsāriḥ tam adhāvat bhuja āyudhaḥ 
SA_GK19_ksbhm06u-904	vilokya kupitaṃ bhīṣmaḥ svayaṃ kṛṣmamabhidrutam /	vilokya kupitam bhīṣmaḥ svayam kṛṣmam abhidrutam 
SA_GK19_ksbhm06u-905	uvāca dhanyatāmānī pulakālaṃkṛtākṛtiḥ // Bhmj_6.431 //	uvāca dhanya tā mānī pulaka alaṃkṛta ākṛtiḥ 
SA_GK19_ksbhm06u-906	puṇyabhājāmahaṃ dhuryo bhagavankṛtināṃ varaḥ /	puṇya bhājām aham dhuryaḥ bhagavan kṛtinām varaḥ 
SA_GK19_ksbhm06u-907	yasya tvaṃ jagatāṃ nātho vadhāya svayamudyataḥ // Bhmj_6.432 //	yasya tvam jagatām nāthaḥ vadhāya svayam udyataḥ 
SA_GK19_ksbhm06u-908	iti vādini gāṅgeye rathāttūrṇaṃ dhanaṃjayaḥ /	iti vādini gāṅgeye rathāt tūrṇam dhanaṃjayaḥ 
SA_GK19_ksbhm06u-909	avaruhya tataḥ kṛṣṇamānināya rathaṃ punaḥ // Bhmj_6.433 //	avaruhya tatas kṛṣṇam ānināya ratham punar 
SA_GK19_ksbhm06u-910	athārjunaśarāsārairākīrṇe kurukānane /	atha arjuna śara āsāraiḥ ākīrṇe kuru kānane 
SA_GK19_ksbhm06u-911	punaḥ śāntanavaścakre saṃhāraṃ pṛthivībhujām // Bhmj_6.434 //	punar śāntanavaḥ cakre saṃhāram pṛthivībhujām 
SA_GK19_ksbhm06u-912	ghore vyatikare tasminbhagne subhaṭamaṇḍale /	ghore vyatikare tasmin bhagne su bhaṭa maṇḍale 
SA_GK19_ksbhm06u-913	avahāramakurvanta dinānte pāṇḍunandanāḥ // Bhmj_6.435 //	avahāram akurvanta dina ante pāṇḍu nandanāḥ 
SA_GK19_ksbhm06u-914	***** navamo yuddhadivasaḥ // 30 // *****	navamaḥ yuddha divasaḥ 
SA_GK19_ksbhm06u-915	tato rājanyāṃ vijane dharmarājo janārdanam /	tatas rājanyām vijane dharmarājaḥ janārdanam 
SA_GK19_ksbhm06u-916	jagāda rājakaṃ dṛṣṭvā bhinnaṃ bhīṣmeṇa duḥkhitaḥ // Bhmj_6.436 //	jagāda rājakam dṛṣṭvā bhinnam bhīṣmeṇa duḥkhitaḥ 
SA_GK19_ksbhm06u-917	paśya kṛṣṇa prabuddhena gāṅgeyavaḍavāgninā /	paśya kṛṣṇa prabuddhena gāṅgeya vaḍavāgninā 
SA_GK19_ksbhm06u-918	sainyāmbudhiraparyante mama nīto 'lpaśeṣatām // Bhmj_6.437 //	sainya ambudhiḥ aparyante mama nītaḥ lpa śeṣa tām 
SA_GK19_ksbhm06u-919	maṇḍalīkṛtacāpasya sahasrāṃśuśatatviṣaḥ /	maṇḍalīkṛta cāpasya sahasrāṃśu śata tviṣaḥ 
SA_GK19_ksbhm06u-920	bhīṣmasyākhaṇḍalopyagre satyaṃ paribhāvāspadam // Bhmj_6.438 //	bhīṣmasya akhaṇḍalopi agre satyam paribhāva āspadam 
SA_GK19_ksbhm06u-921	alaṃ rājyena me tāvaditi vādini dharmaje /	alam rājyena me tāvat iti vādini dharmaje 
SA_GK19_ksbhm06u-922	uvāca śauriryotsye 'haṃ svayaṃ śantanunandanam // Bhmj_6.439 //	uvāca śauriḥ yotsye ham svayam śantanunandanam 
SA_GK19_ksbhm06u-923	nākārya me bhavatkāryamutsṛṣṭasamayo 'dhunā /	na akārya me bhavat kāryam utsṛṣṭa samayaḥ dhunā 
SA_GK19_ksbhm06u-924	pālayāmi raṇe bhīṣmaṃ paśyatāṃ jagatībhujām // Bhmj_6.440 //	pālayāmi raṇe bhīṣmam paśyatām jagatībhujām 
SA_GK19_ksbhm06u-925	etadākarṇya kṛṣṇoktaṃ babhāṣe pāṇḍavāgrajaḥ /	etat ākarṇya kṛṣṇa uktam babhāṣe pāṇḍava agrajaḥ 
SA_GK19_ksbhm06u-926	na mithyāvādinaṃ kāmāttvāṃ kuryāmahamacyuta // Bhmj_6.441 //	na mithyā vādinam kāmāt tvām kuryām aham acyuta 
SA_GK19_ksbhm06u-927	jayopāyamito gatvā bhīṣmaṃ pṛcchāmi bhūtale /	jaya upāyam itas gatvā bhīṣmam pṛcchāmi bhū tale 
SA_GK19_ksbhm06u-928	sa hi māmāśiṣā pūrvaṃ vātsalyātsamayojayat // Bhmj_6.442 //	sa hi mām āśiṣā pūrvam vātsalyāt samayojayat 
SA_GK19_ksbhm06u-929	iti niścitya kṛṣṇena bhrātṛbhiśca sahāśu kṛt /	iti niścitya kṛṣṇena bhrātṛbhiḥ ca saha āśu kṛt 
SA_GK19_ksbhm06u-930	jagāma bhīṣmaśibiraṃ gūḍhacārī yudhiṣṭhiraḥ // Bhmj_6.443 //	jagāma bhīṣma śibiram gūḍha cārī yudhiṣṭhiraḥ 
SA_GK19_ksbhm06u-931	sa pramamyānujasakhaḥ śauryarāśiṃ pitāmaham /	sa pramamya anuja sakhaḥ śaurya rāśim pitāmaham 
SA_GK19_ksbhm06u-932	papraccha vijayopāyaṃ sa ca pṛṣṭastamabravīt // Bhmj_6.444 //	papraccha vijaya upāyam sa ca pṛṣṭaḥ tam abravīt 
SA_GK19_ksbhm06u-933	na taṃ paśyāmi lokeṣu vīro māṃ vijayeta yaḥ /	na tam paśyāmi lokeṣu vīraḥ mām vijayeta yaḥ 
SA_GK19_ksbhm06u-934	jayalābhe ca yuṣmākaṃ mayi jīvati kā kathā // Bhmj_6.445 //	jaya lābhe ca yuṣmākam mayi jīvati kā kathā 
SA_GK19_ksbhm06u-935	na viśastrena saṃtraste na strīpūrve mameṣavaḥ /	na viśastrena saṃtraste na strī pūrve mama iṣavaḥ 
SA_GK19_ksbhm06u-936	patanti tasmātklīvena māṃ ghātaya śikhaṇḍinā // Bhmj_6.446 //	patanti tasmāt klīvena mām ghātaya śikhaṇḍinā 
SA_GK19_ksbhm06u-937	ukte devavrateneti lajjāvinamitānanaḥ /	ukte devavratena iti lajjā vinamita ānanaḥ 
SA_GK19_ksbhm06u-938	akāma iva duḥkhena yayau svaśibiraṃ nṛpaḥ // Bhmj_6.447 //	akāmaḥ iva duḥkhena yayau sva śibiram nṛpaḥ 
SA_GK19_ksbhm06u-939	tataḥ prabhāte vyūheṣu sainyeṣu subhaṭairmithaḥ /	tatas prabhāte vyūheṣu sainyeṣu su bhaṭaiḥ mithas 
SA_GK19_ksbhm06u-940	śikhaṇḍipramukhā vīrā parānīkamupādravan // Bhmj_6.448 //	śikhaṇḍi pramukhāḥ para anīkam upādravan 
SA_GK19_ksbhm06u-941	tato bhīṣmaśaraśreṇīlulite rājamaṇḍale /	tatas bhīṣma śara śreṇī lulite rāja maṇḍale 
SA_GK19_ksbhm06u-942	śikhaṇḍī dhutakodaṇḍaścaṇḍakopastamabhyadhāt // Bhmj_6.449 //	śikhaṇḍī dhuta kodaṇḍaḥ caṇḍa kopaḥ tam abhyadhāt 
SA_GK19_ksbhm06u-943	tamabravīcchāntanavaḥ kāmaṃ prahara pārṣata /	tam abravīt śāntanavaḥ kāmam prahara pārṣata 
SA_GK19_ksbhm06u-944	nanāma bhīṣmaviśikhāḥ patantyanujane jane // Bhmj_6.450 //	nanāma bhīṣma viśikhāḥ patanti anujane jane 
SA_GK19_ksbhm06u-945	iti vādinamabhyetya maṇḍalīkṛtakārmukaḥ /	iti vādinam abhyetya maṇḍalīkṛta kārmukaḥ 
SA_GK19_ksbhm06u-946	śikhaṇḍī niḥśvasankopādāpageyamabhāṣata // Bhmj_6.451 //	śikhaṇḍī niḥśvasan kopāt āpageyam abhāṣata 
SA_GK19_ksbhm06u-947	jetāraṃ bhārgavasyāpi jānāmi tvāṃ mahaujasam /	jetāram bhārgavasya api jānāmi tvām mahā ojasam 
SA_GK19_ksbhm06u-948	yudhi yudhyasva vā mā vā na me jīvangamiṣyasi // Bhmj_6.452 //	yudhi yudhyasva vā mā vā na me jīvan gamiṣyasi 
SA_GK19_ksbhm06u-949	uktvaitadbāṇajālena pārṣataḥ samapūrayat /	uktvā etat bāṇa jālena pārṣataḥ samapūrayat 
SA_GK19_ksbhm06u-950	rakṣyamāṇaḥ samabhyetya paścādgāṇḍīvadhanvanā // Bhmj_6.453 //	rakṣyamāṇaḥ samabhyetya paścāt gāṇḍīvadhanvanā 
SA_GK19_ksbhm06u-951	bhīṣmo 'pi tamanādṛtya viddhvā kṛṣṇārjunau śaraiḥ /	bhīṣmaḥ pi tam an ādṛtya viddhvā kṛṣṇa arjunau śaraiḥ 
SA_GK19_ksbhm06u-952	viveśa pāṇḍavacamūṃ rājaveṇuvanānalaḥ // Bhmj_6.454 //	viveśa pāṇḍava camūm rāja veṇu vana analaḥ 
SA_GK19_ksbhm06u-953	dhṛṣṭadyumnamukhairvīraiḥ kauravāṇāṃ tarasvinām /	dhṛṣṭadyumna mukhaiḥ vīraiḥ kauravāṇām tarasvinām 
SA_GK19_ksbhm06u-954	dāruṇo 'tha prahāro 'bhūdrajaḥpihitadiḍbhukhaḥ // Bhmj_6.455 //	dāruṇaḥ prahāraḥ 
SA_GK19_ksbhm06u-955	tato droṇiprabhṛtayo vīrā droṇasya śāsanāt /	tatas droṇi prabhṛtayaḥ vīrāḥ droṇasya śāsanāt 
SA_GK19_ksbhm06u-956	rakṣantaḥ samare bhīṣmaṃ dhanaṃjayamayodhayan // Bhmj_6.456 //	rakṣantaḥ samare bhīṣmam dhanaṃjayam ayodhayan 
SA_GK19_ksbhm06u-957	tataḥ śāntanavo rājñāṃ śarairaśanigauravaiḥ /	tatas śāntanavaḥ rājñām śaraiḥ aśani gauravaiḥ 
SA_GK19_ksbhm06u-958	mauliratnāṃśuśabalaṃ samunmathya virocanam // Bhmj_6.457 //	mauli ratna aṃśu śabalam samunmathya virocanam 
SA_GK19_ksbhm06u-959	ākrīḍamiva kālasya vidhāya kadanaṃ raṇe /	ākrīḍam iva kālasya vidhāya kadanam raṇe 
SA_GK19_ksbhm06u-960	abravītkūṇitamanā dūrādeva yudhiṣṭhiram // Bhmj_6.458 //	abravīt kūṇita manāḥ dūrāt eva yudhiṣṭhiram 
SA_GK19_ksbhm06u-961	vadhāya kuru kaunteya yatnaṃ me nṛpatikṣayāt /	vadhāya kuru kaunteya yatnam me nṛpati kṣayāt 
SA_GK19_ksbhm06u-962	viṣaṇṇo 'haṃ bhṛśaṃ putra raudreṇānena karmaṇā // Bhmj_6.459 //	viṣaṇṇaḥ ham bhṛśam putra raudreṇa anena karmaṇā 
SA_GK19_ksbhm06u-963	iti vādini gāṅgeye śithilīkṛtakārmuke /	iti vādini gāṅgeye śithilīkṛta kārmuke 
SA_GK19_ksbhm06u-964	sṛñjayāḥ saha pāñcālaiḥ somakaiśca sahādravan // Bhmj_6.460 //	sṛñjayāḥ saha pāñcālaiḥ somakaiḥ ca saha adravan 
SA_GK19_ksbhm06u-965	tataḥ kurucamūvīrāḥ pāṇḍavānāṃ mahārathān /	tatas kuru camū vīrāḥ pāṇḍavānām mahā rathān 
SA_GK19_ksbhm06u-966	āvārya bhīṣmarakṣāyai dvandvaṃ yuddhāni cakrire // Bhmj_6.461 //	āvārya bhīṣma rakṣāyai dvandvam yuddhāni cakrire 
SA_GK19_ksbhm06u-967	atha gāṅgeyaviśikhairaprayatnojjhitairapi /	atha gāṅgeya viśikhaiḥ aprayatna ujjhitaiḥ api 
SA_GK19_ksbhm06u-968	avartata mahāraudro rājajīvitasaṃkṣayaḥ // Bhmj_6.462 //	avartata mahā raudraḥ rāja jīvita saṃkṣayaḥ 
SA_GK19_ksbhm06u-969	tamabhyadhāvadākarṇākṛṣṭakodaṇḍalaḥ /	tam abhyadhāvat ākarṇa ākṛṣṭa kodaṇḍalaḥ 
SA_GK19_ksbhm06u-970	śikhaṇḍī khaṇḍaparaśuprabhāvaṃ phalguṇeritaḥ // Bhmj_6.463 //	śikhaṇḍī khaṇḍaparaśu prabhāvam phalguṇa īritaḥ 
SA_GK19_ksbhm06u-971	svayaṃ duryodhanenātha preritāṃ vīkṣya vāhinīm /	svayam duryodhanena atha preritām vīkṣya vāhinīm 
SA_GK19_ksbhm06u-972	tasminsvabhaṭasaṃhāre vartamāne pitāmahaḥ // Bhmj_6.464 //	tasmin sva bhaṭa saṃhāre vartamāne pitāmahaḥ 
SA_GK19_ksbhm06u-973	udīrya ghoraṃ divyāstramabhyadhāvaddhanaṃjayam /	udīrya ghoram divya astram abhyadhāvat dhanaṃjayam 
SA_GK19_ksbhm06u-974	athārjunasyāgrametya śikhaṇḍini puraḥsthite // Bhmj_6.465 //	atha arjunasya agram etya śikhaṇḍini puras sthite 
SA_GK19_ksbhm06u-975	vimānā iva gāṅgeyo mahāstraṃ saṃjahāra tat /	vimānāḥ iva gāṅgeyaḥ mahā astram saṃjahāra tat 
SA_GK19_ksbhm06u-976	brahmalokābikāmeṣu yudhyamāneṣu rājasu // Bhmj_6.466 //	brahma loka abikāmeṣu yudhyamāneṣu rājasu 
SA_GK19_ksbhm06u-977	vīrāṇāṃ bhīṣmaviśikhairayuteṣu patatsu ca /	vīrāṇām bhīṣma viśikhaiḥ ayuteṣu patatsu ca 
SA_GK19_ksbhm06u-978	dārayantaṃ parānīkaṃ tametya vasavo 'bruvan // Bhmj_6.467 //	dārayantam para anīkam tam etya vasavaḥ bruvan 
SA_GK19_ksbhm06u-979	bhīṣma saṃnyāsakālo 'yaṃ tavāsmadabhikāṅkṣitaḥ /	bhīṣma saṃnyāsa kālaḥ yam tava asmat abhikāṅkṣitaḥ 
SA_GK19_ksbhm06u-980	tataḥ ślathodyame tasminprasanne bhuvanatraye // Bhmj_6.468 //	tatas ślatha udyame tasmin prasanne bhuvanatraye 
SA_GK19_ksbhm06u-981	arjunapramukhāḥ sarve sāyakaistamapūrayan /	arjuna pramukhāḥ sarve sāyakaiḥ tam apūrayan 
SA_GK19_ksbhm06u-982	chidyamāneṣu bāleṣu tasya tūrṇaṃ kirīṭinā // Bhmj_6.469 //	chidyamāneṣu bāleṣu tasya tūrṇam kirīṭinā 
SA_GK19_ksbhm06u-983	śikhaṇḍī prāhiṇottasmai hemapuṅkhaśarāvalīm /	śikhaṇḍī prāhiṇot tasmai hema puṅkha śara āvalīm 
SA_GK19_ksbhm06u-984	śaikhaṇḍīṃ śaramālāṃ tāṃ śairoṣīmiva peśalām // Bhmj_6.470 //	śaikhaṇḍīm śara mālām tām śairoṣīm iva peśalām 
SA_GK19_ksbhm06u-985	jagrāha prahasanbhīṣmaḥ kṣaṇaṃ sthagitakārmukaḥ /	jagrāha prahasan bhīṣmaḥ kṣaṇam sthagita kārmukaḥ 
SA_GK19_ksbhm06u-986	duryodhanasamādiṣṭānbhīṣmasya ratharakṣiṇaḥ // Bhmj_6.471 //	duryodhana samādiṣṭān bhīṣmasya ratha rakṣiṇaḥ 
SA_GK19_ksbhm06u-987	mohayanbāṇajālena phalguṇastamavākirat /	mohayan bāṇa jālena phalguṇaḥ tam avākirat 
SA_GK19_ksbhm06u-988	vidāryamāṇo nīrandhrairgāṇḍīvānniḥsṛtaiḥ śaraiḥ // Bhmj_6.472 //	vidāryamāṇaḥ nīrandhraiḥ gāṇḍīvāt niḥsṛtaiḥ śaraiḥ 
SA_GK19_ksbhm06u-989	duḥśāsanaṃ pārśvagataṃ bhīṣmaḥ sasmitamabravīt /	duḥśāsanam pārśva gatam bhīṣmaḥ sa smitam abravīt 
SA_GK19_ksbhm06u-990	naite śikhaṇḍino bāṇāḥ śilāsaṃghātabhedinaḥ // Bhmj_6.473 //	na ete śikhaṇḍinaḥ bāṇāḥ śilā saṃghāta bhedinaḥ 
SA_GK19_ksbhm06u-991	viśanti mama marmāṇi bilaṃ viṣadharā iva /	viśanti mama marmāṇi bilam viṣadharāḥ iva 
SA_GK19_ksbhm06u-992	ete te vajrasaṃsparśā nivātakavacacchidaḥ // Bhmj_6.474 //	ete te vajra saṃsparśāḥ nivāta kavaca chidaḥ 
SA_GK19_ksbhm06u-993	śarīrahāriṇo ghorāḥ kirātaraṇasākṣiṇaḥ /	śarīra hāriṇaḥ ghorāḥ kirāta raṇa sākṣiṇaḥ 
SA_GK19_ksbhm06u-994	ityuktvā pāṇḍuputrāya śaktiṃ cikṣepa śaktimān // Bhmj_6.475 //	iti uktvā pāṇḍu putrāya śaktim cikṣepa śaktimān 
SA_GK19_ksbhm06u-995	tāṃ ca śakrasutastūrṇaṃ cakāra viśikhaistridhā /	tām ca śakrasutaḥ tūrṇam cakāra viśikhaiḥ tridhā 
SA_GK19_ksbhm06u-996	sarvāyudheṣu cchinneṣu tato gāṇḍīvadhanvanā // Bhmj_6.476 //	sarva āyudheṣu chinneṣu tatas gāṇḍīvadhanvanā 
SA_GK19_ksbhm06u-997	kṣaṇādbabhūva durlakṣyo bhīṣmo nirvivaraiḥ śaraiḥ /	kṣaṇāt babhūva durlakṣyaḥ bhīṣmaḥ nirvivaraiḥ śaraiḥ 
SA_GK19_ksbhm06u-998	yudhyamāneṣu vīreṣu bhūtāviṣṭeṣvivākulam // Bhmj_6.477 //	yudhyamāneṣu vīreṣu bhūta āviṣṭeṣu iva ākulam 
SA_GK19_ksbhm06u-999	dārume tumule tasminnirvibhāge baladvaye /	dārume tumule tasmin nirvibhāge bala dvaye 
SA_GK19_ksbhm06u-1000	aparāhṇe rathādbhīṣmaḥ sahasrāṃśurivāparaḥ // Bhmj_6.478 //	aparāhṇe rathāt bhīṣmaḥ sahasrāṃśuḥ iva aparaḥ 
SA_GK19_ksbhm06u-1001	aspṛṣṭabhūmirviśikhaiḥ papāta mahasāṃ nidhiḥ /	a spṛṣṭa bhūmiḥ viśikhaiḥ papāta mahasām nidhiḥ 
SA_GK19_ksbhm06u-1002	tasminnipatite vīre ketau sarvadhanuṣmatām // Bhmj_6.479 //	tasmin nipatite vīre ketau sarva dhanuṣmatām 
SA_GK19_ksbhm06u-1003	mahatāmapi vīrāṇāṃ hṛdayāni cakampire /	mahatām api vīrāṇām hṛdayāni cakampire 
SA_GK19_ksbhm06u-1004	tato nivṛtte saṃgrāme hāhākāre nabhaḥspṛśiḥ // Bhmj_6.480 //	tatas nivṛtte saṃgrāme hāhākāre nabhaḥ spṛśiḥ 
SA_GK19_ksbhm06u-1005	divyaṃ bheje nijaṃ bhāvamaluptātmā pitāmahaḥ /	divyam bheje nijam bhāvam alupta ātmā pitāmahaḥ 
SA_GK19_ksbhm06u-1006	ākampamāne bhuvane vāguvācāśarīriṇī // Bhmj_6.481 //	ākampamāne bhuvane vāc uvāca aśarīriṇī 
SA_GK19_ksbhm06u-1007	bhīṣma kālaṃ pratīkṣasva yogavānuttarāyaṇam /	bhīṣma kālam pratīkṣasva yogavān uttarāyaṇam 
SA_GK19_ksbhm06u-1008	sarvajña dhāraya prāṇānsvacchandanidhano hṛdi // Bhmj_6.482 //	sarvajña dhāraya prāṇān svacchanda nidhanaḥ hṛdi 
SA_GK19_ksbhm06u-1009	śrutvaitatparamaṃ yogamāsasāda suravrataḥ /	śrutvā etat paramam yogam āsasāda suravrataḥ 
SA_GK19_ksbhm06u-1010	tatastridaśavāhinyā visṛṣṭa haṃsarūpiṇaḥ // Bhmj_6.483 //	tatas tridaśa vāhinyāḥ visṛṣṭa haṃsa rūpiṇaḥ 
SA_GK19_ksbhm06u-1011	tamevārthaṃ samabhyetya munayo bhīṣmamabruvan /	tam eva artham samabhyetya munayaḥ bhīṣmam abruvan 
SA_GK19_ksbhm06u-1012	sthito 'smīti ca gāṅgeyo nigadya yaśasāṃ nidhiḥ // Bhmj_6.484 //	sthitaḥ smi iti ca gāṅgeyaḥ nigadya yaśasām nidhiḥ 
SA_GK19_ksbhm06u-1013	iratalpe gataḥ sarvānkurūnbhītānasāntvayat /	ira talpe gataḥ sarvān kurūn bhītān asāntvayat 
SA_GK19_ksbhm06u-1014	praṇatānatha saṃprāptānpunaḥ kauravapāṇḍavān // Bhmj_6.485 //	praṇatān atha saṃprāptān punar kaurava pāṇḍavān 
SA_GK19_ksbhm06u-1015	aśrupūrṇekṣaṇānūce saṃbhāvya kurupuṃgavaḥ /	aśru pūrṇa īkṣaṇān ūce saṃbhāvya kuru puṃgavaḥ 
SA_GK19_ksbhm06u-1016	dhāraṇaṃ lambamānasya śiraso me vidhīyatām // Bhmj_6.486 //	dhāraṇam lambamānasya śirasaḥ me vidhīyatām 
SA_GK19_ksbhm06u-1017	śrutvaitadupadhāneṣu samānīteṣu rājabhiḥ /	śrutvā etat upadhāneṣu samānīteṣu rājabhiḥ 
SA_GK19_ksbhm06u-1018	jagrāha śāsanāttasya tribhiḥ pārthaḥ śaraiḥ śiraḥ // Bhmj_6.487 //	jagrāha śāsanāt tasya tribhiḥ pārthaḥ śaraiḥ śiraḥ 
SA_GK19_ksbhm06u-1019	bhīṣmastatkarmatuṣṭo 'tha praśaśaṃsa dhanaṃjayam /	bhīṣmaḥ tad karma tuṣṭaḥ tha praśaśaṃsa dhanaṃjayam 
SA_GK19_ksbhm06u-1020	pāṇḍavaiḥ kriyatāṃ saṃdhirityuvāca ca kauravam // Bhmj_6.488 //	pāṇḍavaiḥ kriyatām saṃdhiḥ iti uvāca ca kauravam 
SA_GK19_ksbhm06u-1021	***** daśamo yuddhadivasaḥ // 31 // *****	daśamaḥ yuddha divasaḥ 
SA_GK19_ksbhm06u-1022	tato rajanyāṃ yātāyāmupāviṣṭeṣu rājasu /	tatas rajanyām yātāyām upāviṣṭeṣu rājasu 
SA_GK19_ksbhm06u-1023	sevyamāno munijanairbhīṣmo jalamayācata // Bhmj_6.489 //	sevyamānaḥ muni janaiḥ bhīṣmaḥ jalam ayācata 
SA_GK19_ksbhm06u-1024	maṇikāñcanacitreṣu kalaśeṣvamalāmbhasaḥ /	maṇi kāñcana citreṣu kalaśeṣu amala ambhasaḥ 
SA_GK19_ksbhm06u-1025	samānīteṣu bhūpālairvyadhānmeghāstramarjunaḥ // Bhmj_6.490 //	samānīteṣu bhūpālaiḥ vyadhāt megha astram arjunaḥ 
SA_GK19_ksbhm06u-1026	tadudbhūtena payasā gāṅgeyastena tarpitaḥ /	tad udbhūtena payasā gāṅgeyaḥ tena tarpitaḥ 
SA_GK19_ksbhm06u-1027	narāvatāraṃ prītātmā sādaraṃ tamapūjayat // Bhmj_6.491 //	nara avatāram prīta ātmā sa ādaram tam apūjayat 
SA_GK19_ksbhm06u-1028	mahāratheṣu yāteṣu samāmantryāpagāsutam /	mahā ratheṣu yāteṣu samāmantrya āpagāsutam 
SA_GK19_ksbhm06u-1029	karṇaḥ prasādayāmāsa tadabhyarcya kṛtāñjaliḥ // Bhmj_6.492 //	karṇaḥ prasādayāmāsa tat abhyarcya kṛtāñjaliḥ 
SA_GK19_ksbhm06u-1030	tamuvāca prasannātmā vītamanyuḥ pitāmahaḥ /	tam uvāca prasanna ātmā vīta manyuḥ pitāmahaḥ 
SA_GK19_ksbhm06u-1031	bhajasva pārtheṣu śamaṃ vīrāste bhrātarastava // Bhmj_6.493 //	bhajasva pārtheṣu śamam vīrāḥ te bhrātaraḥ tava 
SA_GK19_ksbhm06u-1032	vaikartanastadākarṇya jagāda vinatānanaḥ /	vaikartanaḥ tat ākarṇya jagāda vinata ānanaḥ 
SA_GK19_ksbhm06u-1033	jāne sarvamavaśyaṃ tu bhavitavyamidaṃ prabho // Bhmj_6.494 //	jāne sarvam avaśyam tu bhavitavyam idam prabho 
SA_GK19_ksbhm06u-1034	kiṃtu duryodhanasyārthe suhṛdo mānakāriṇaḥ /	kiṃtu duryodhanasya arthe suhṛdaḥ māna kāriṇaḥ 
SA_GK19_ksbhm06u-1035	anujānīhi māṃ tāta samarāya samudyatam // Bhmj_6.495 //	anujānīhi mām tāta samarāya samudyatam 
SA_GK19_ksbhm06u-1036	iti bruvāṇo bhīṣmeṇa so 'nujñāto varūthinīm /	iti bruvāṇaḥ bhīṣmeṇa saḥ nujñātaḥ varūthinīm 
SA_GK19_ksbhm06u-1037	prayayau kuruputrāṇāṃ rathena ghananādinā // Bhmj_6.496 //	prayayau kuru putrāṇām rathena ghana nādinā 
SA_GK19_ksbhm06u-1038	atha kuruvṛṣabāṇāmaṅgarājotsukānāṃ paraparibhavadīkṣābhagnamānādarāṇām /	atha kuru vṛṣabāṇām aṅga rāja utsukānām para paribhava dīkṣā bhagna māna ādarāṇām 
SA_GK19_ksbhm06u-1039	patihitamanīkaṃ sāmyamāpa drutānāṃ sarayapavanapānīkampitānāṃ vanānām // Bhmj_6.497 //	pati hitam anīkam sāmyam āpa drutānām saraya pavana pānī kampitānām vanānām 
SA_GK19_ksbhm06u-1040	iti śrīkṣemendraviracitāyāṃ bhāratamañjaryā bhīṣmaparva	iti śrī kṣemendra viracitāyām bhāratamañjaryāḥ bhīṣmaparva 
