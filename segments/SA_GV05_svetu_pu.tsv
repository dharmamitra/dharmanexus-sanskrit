segmentnr	original	analyzed
SA_GV05_svetu_pu-0	Śvetāśvatara-Upaniṣad (Śvetāśvataropaniṣad)	śvetāśvatara opaniṣad śvetāśvatara upaniṣad 
SA_GV05_svetu_pu-1	oṃ brahmavādino vadanti	om brahma vādinaḥ vadanti 
SA_GV05_svetu_pu-2	prathamo 'dhyāyaḥ	prathamaḥ dhyāyaḥ 
SA_GV05_svetu_pu-3	kiṃkāraṇaṃ brahma kutaḥ sma jātā jīvāmaḥ kena kva ca saṃpratiṣṭhāḥ /	kiṃkāraṇam brahma kutas sma jātāḥ jīvāmaḥ kena kva ca saṃpratiṣṭhāḥ 
SA_GV05_svetu_pu-4	adhiṣṭhitāḥ kena sukhetareṣu vartāmahe brahmavido vyavasthām // SvetUp_1.1 //	adhiṣṭhitāḥ kena sukha itareṣu vartāmahe brahma vidaḥ vyavasthām 
SA_GV05_svetu_pu-5	kālaḥ svabhāvo niyatir yadṛcchā bhūtāni yoniḥ puruṣeti cintyam /	kālaḥ svabhāvaḥ niyatiḥ yadṛcchā bhūtāni yoniḥ puruṣa iti cintyam 
SA_GV05_svetu_pu-6	saṃyoga eṣāṃ na tv ātmabhāvād ātmā hy anīśaḥ sukhaduḥkhahetoḥ // SvetUp_1.2 //	saṃyogaḥ eṣām na tu ātma bhāvāt ātmā hi anīśaḥ sukha duḥkha hetoḥ 
SA_GV05_svetu_pu-7	te dhyānayogānugatā apaśyan devātmaśaktiṃ svaguṇair nigūḍhām /	te dhyāna yoga anugatāḥ apaśyan deva ātma śaktim sva guṇaiḥ nigūḍhām 
SA_GV05_svetu_pu-8	yaḥ kāraṇāni nikhilāni tāni kālātmayuktāny adhitiṣṭhaty ekaḥ // SvetUp_1.3 //	yaḥ kāraṇāni nikhilāni tāni kāla ātma yuktāni adhitiṣṭhati ekaḥ 
SA_GV05_svetu_pu-9	tam ekanemiṃ trivṛtaṃ ṣoḍaśāntaṃ śatārdhāraṃ viṃśatipratyarābhiḥ /	tam eka nemim trivṛtam ṣoḍaśa antam śata ardha aram viṃśati pratyarābhiḥ 
SA_GV05_svetu_pu-10	aṣṭakaiḥ ṣaḍbhir viśvarūpaikapāśaṃ trimārgabhedaṃ dvinimittaikamoham // SvetUp_1.4 //	aṣṭakaiḥ ṣaḍbhiḥ viśva rūpa eka pāśam tri mārga bhedam dvi nimitta eka moham 
SA_GV05_svetu_pu-11	pañcasroto'mbuṃ pañcayonyugravaktrāṃ pañcaprāṇormiṃ pañcabuddhyādimūlāṃ /	pañca srotaḥ ombum pañcayoni ugra vaktrām pañca prāṇa ūrmim pañca buddhi ādi mūlām 
SA_GV05_svetu_pu-12	pañcāvartāṃ pañcaduḥkhaughavegāṃ pañcāśadbhedāṃ pañcaparvām adhīmaḥ // SvetUp_1.5 //	pañca āvartām pañca duḥkha ogha vegām pañcāśat bhedām pañca parvām adhīmaḥ 
SA_GV05_svetu_pu-13	sarvājīve sarvasaṃsthe bṛhante tasmin haṃso bhrāmyate brahmacakre /	sarva ājīve sarva saṃsthe bṛhante tasmin haṃsaḥ bhrāmyate brahmacakre 
SA_GV05_svetu_pu-14	pṛthag ātmānaṃ preritāraṃ ca matvā juṣṭas tatas tenāmṛtatvam eti // SvetUp_1.6 //	pṛthak ātmānam preritāram ca matvā juṣṭaḥ tatas tena amṛta tvam eti 
SA_GV05_svetu_pu-15	udgītam etat paramaṃ tu brahma tasmiṃs trayaṃ svapratiṣṭhākṣaraṃ ca /	udgītam etat paramam tu brahma tasmin trayam sva pratiṣṭhā akṣaram ca 
SA_GV05_svetu_pu-16	atrāntaraṃ brahmavido viditvā līnā brahmaṇi tatparā yonimuktāḥ // SvetUp_1.7 //	atrā antaram brahma vidaḥ viditvā līnāḥ brahmaṇi tad parāḥ yoni muktāḥ 
SA_GV05_svetu_pu-17	saṃyuktam etat kṣaram akṣaraṃ ca vyaktāvyaktaṃ bharate viśvam īśaḥ /	saṃyuktam etat kṣaram akṣaram ca vyakta avyaktam bharate viśvam īśaḥ 
SA_GV05_svetu_pu-18	anīśaś cātmā badhyate bhoktṛbhāvāj jñātvā devaṃ mucyate sarvapāśaiḥ // SvetUp_1.8 //	anīśaḥ ca ātmā badhyate bhoktṛ bhāvāt jñātvā devam mucyate sarva pāśaiḥ 
SA_GV05_svetu_pu-19	jñājñau dvāv ajāv īśanīśāv ajā hy ekā bhoktṛbhogārthayuktā /	jña ajñau dvau ajau īśa nīśau ajā hi ekā bhoktṛ bhoga artha yuktā 
SA_GV05_svetu_pu-20	anantaś cātmā viśvarūpo hy akartā trayaṃ yadā vindate brahmam etat // SvetUp_1.9 //	anantaḥ ca ātmā viśva rūpaḥ hi akartā trayam yadā vindate brahmam etat 
SA_GV05_svetu_pu-21	kṣaraṃ pradhānam amṛtākṣaraṃ haraḥ kṣarātmānāv īśate deva ekaḥ /	kṣaram pradhānam amṛta akṣaram haraḥ kṣara ātmānau īśate devaḥ ekaḥ 
SA_GV05_svetu_pu-22	tasyābhidhyānād yojanāt tattvabhāvād bhūyaś cānte viśvamāyānivṛttiḥ // SvetUp_1.10 //	tasya abhidhyānāt yojanāt tattva bhāvāt bhūyas ca ante viśva māyā nivṛttiḥ 
SA_GV05_svetu_pu-23	jñātvā devaṃ sarvapāśāpahāniḥ kṣīnaiḥ kleśair janmamṛtyuprahāṇiḥ /	jñātvā devam sarva pāśa apahāniḥ kṣīnaiḥ kleśaiḥ janma mṛtyu prahāṇiḥ 
SA_GV05_svetu_pu-24	tasyābhidhyānāt tṛtīyaṃ dehabhede viśvaiśvaryaṃ kevala āptakāmaḥ // SvetUp_1.11 //	tasya abhidhyānāt tṛtīyam dehabhede viśva aiśvaryam kevalaḥ āpta kāmaḥ 
SA_GV05_svetu_pu-25	etaj jñeyaṃ nityam evātmasaṃsthaṃ nātaḥ paraṃ veditavyaṃ hi kiṃcit /	etat jñeyam nityam eva ātma saṃstham na atas param veditavyam hi kiṃcid 
SA_GV05_svetu_pu-26	bhoktā bhogyaṃ preritāraṃ ca matvā sarvaṃ proktaṃ trividhaṃ brahmam etat // SvetUp_1.12 //	bhoktā bhogyam preritāram ca matvā sarvam proktam trividham brahmam etat 
SA_GV05_svetu_pu-27	vahner yathā yonigatasya mūrtir na dṛśyate naiva ca liṅganāśaḥ /	vahneḥ yathā yoni gatasya mūrtiḥ na dṛśyate na eva ca liṅganāśaḥ 
SA_GV05_svetu_pu-28	sa bhūya evendhanayonigṛhyas tadvobhayaṃ vai praṇavena dehe // SvetUp_1.13 //	sa bhūyas eva indhana yoni gṛhyaḥ tat vā ubhayam vai praṇavena dehe 
SA_GV05_svetu_pu-29	svadeham araṇiṃ kṛtvā praṇavaṃ cottarāraṇiṃ /	sva deham araṇim kṛtvā praṇavam ca uttarāraṇim 
SA_GV05_svetu_pu-30	dhyānanirmathanābhyāsād devaṃ paśyen nigūḍhavat // SvetUp_1.14 //	dhyāna nirmathana abhyāsāt devam paśyet nigūḍha vat 
SA_GV05_svetu_pu-31	tileṣu tailaṃ dadhanīva sarpir āpaḥ srotaḥsv araṇīṣu cāgniḥ /	tileṣu tailam dadhani iva sarpiḥ āpaḥ srotaḥsu araṇīṣu ca agniḥ 
SA_GV05_svetu_pu-32	evam ātmā ātmani gṛhyate 'sau satyenainaṃ tapasā yo 'nupaśyati // SvetUp_1.15 //	evam ātmā ātmani gṛhyate sau satyena enam tapasā yaḥ nupaśyati 
SA_GV05_svetu_pu-33	sarvavyāpinam ātmānaṃ kṣīre sarpir ivārpitam /	sarva vyāpinam ātmānam kṣīre sarpiḥ iva arpitam 
SA_GV05_svetu_pu-34	ātmavidyātapomūlaṃ tad brahmopaniṣatparaṃ tad brahmopaniṣatparam // SvetUp_1.16 //	ātma vidyā tapaḥ mūlam tat brahma upaniṣad param tat brahma upaniṣad param 
SA_GV05_svetu_pu-35	dvitīyo 'dhyāyaḥ	dvitīyaḥ dhyāyaḥ 
SA_GV05_svetu_pu-36	yuñjānaḥ prathamaṃ manas tatvāya savitā dhiyaḥ /	yuñjānaḥ prathamam manaḥ tatvāya savitā dhiyaḥ 
SA_GV05_svetu_pu-37	agner jyotir nicāyya pṛthivyā adhy ābharat // SvetUp_2.1 //	agneḥ jyotiḥ nicāyya pṛthivyāḥ adhi ābharat 
SA_GV05_svetu_pu-38	yuktena manasā vayaṃ devasya savituḥ save /	yuktena manasā vayam devasya savituḥ save 
SA_GV05_svetu_pu-39	suvargeyāya śaktyā // SvetUp_2.2 //	suvargeyāya śaktyā 
SA_GV05_svetu_pu-40	yuktvāya manasā devān suvar yato dhiyā divaṃ /	yuktvāya manasā devān suvar yataḥ dhiyā divam 
SA_GV05_svetu_pu-41	bṛhaj jyotiḥ kariṣyataḥ savitā prasuvāti tān // SvetUp_2.3 //	bṛhat jyotiḥ kariṣyataḥ savitā prasuvāti tān 
SA_GV05_svetu_pu-42	yuñjate mana uta yuñjate dhiyo viprā viprasya bṛhato vipaścitaḥ /	yuñjate manaḥ uta yuñjate dhiyaḥ viprāḥ viprasya bṛhataḥ vipaścitaḥ 
SA_GV05_svetu_pu-43	vi hotrā dadhe vayunāvid eka in mahī devasya savituḥ pariṣṭutiḥ // SvetUp_2.4 //	vi hotrā dadhe vayunā vid ekaḥ id mahī devasya savituḥ pariṣṭutiḥ 
SA_GV05_svetu_pu-44	yuje vāṃ brahma pūrvyaṃ namobhir vi śloka etu pathyeva sūreḥ /	yuje vām brahma pūrvyam namobhiḥ vi ślokaḥ etu pathyā iva sūreḥ 
SA_GV05_svetu_pu-45	śṛṇvanti viśve amṛtasya putrā ā ye dhāmāni diviyāni tasthuḥ // SvetUp_2.5 //	śṛṇvanti viśve amṛtasya putrāḥ ā ye dhāmāni diviyāni tasthuḥ 
SA_GV05_svetu_pu-46	agnir yatrābhimathyate vāyur yatrādhirudhyate /	agniḥ yatra abhimathyate vāyuḥ yatra adhirudhyate 
SA_GV05_svetu_pu-47	somo yatrātiricyate tatra saṃjāyate manaḥ // SvetUp_2.6 //	somaḥ yatra atiricyate tatra saṃjāyate manaḥ 
SA_GV05_svetu_pu-48	savitrā prasavena juṣeta brahma pūrvyam /	savitrā prasavena juṣeta brahma pūrvyam 
SA_GV05_svetu_pu-49	tatra yoniṃ kṛṇavase nahi te pūrtam akṣipat // SvetUp_2.7 //	tatra yonim kṛṇavase nahi te pūrtam akṣipat 
SA_GV05_svetu_pu-50	trirunnataṃ sthāpya samaṃ śarīraṃ hṛdīndriyāṇi manasā saṃniveśya /	tris unnatam sthāpya samam śarīram hṛdi indriyāṇi manasā saṃniveśya 
SA_GV05_svetu_pu-51	brahmoḍupena pratareta vidvān srotāṃsi sarvāṇi bhayāvahāni // SvetUp_2.8 //	brahma uḍupena pratareta vidvān srotāṃsi sarvāṇi bhaya āvahāni 
SA_GV05_svetu_pu-52	prāṇān prapīḍyeha sa yuktaceṣṭaḥ kṣīne prāṇe nāsikayocchvasīta /	prāṇān prapīḍya iha sa yukta ceṣṭaḥ kṣīne prāṇe nāsikayā ucchvasīta 
SA_GV05_svetu_pu-53	duṣṭāśvayuktam iva vāham enaṃ vidvān mano dhārayetāpramattaḥ // SvetUp_2.9 //	duṣṭa aśva yuktam iva vā aham enam vidvān manaḥ dhārayeta apramattaḥ 
SA_GV05_svetu_pu-54	same śucau śarkarāvahnivālukā- vivarjite śabdajalāśrayādibhiḥ /	same śucau śarkarā vahni vālukā vivarjite śabda jala āśraya ādibhiḥ 
SA_GV05_svetu_pu-55	mano'nukūle na tu cakṣupīḍane guhānivātāśrayaṇe prayojayet // SvetUp_2.10 //	manaḥ nukūle na tu cakṣu pīḍane guhā nivāta āśrayaṇe prayojayet 
SA_GV05_svetu_pu-56	nīhāradhūmārkānalānilānāṃ khadyotavidyutsphaṭikāśaśīnām /	nīhāra dhūma arka anala anilānām khadyota vidyut sphaṭikā śaśīnām 
SA_GV05_svetu_pu-57	etāni rūpāṇi puraḥsarāṇi brahmaṇy abhivyaktikarāṇi yoge // SvetUp_2.11 //	etāni rūpāṇi puraḥsarāṇi brahmaṇi abhivyakti karāṇi yoge 
SA_GV05_svetu_pu-58	pṛthvyaptejo'nilakhe samutthite pañcātmake yogaguṇe pravṛtte /	samutthite pañca ātmake yoga guṇe pravṛtte 
SA_GV05_svetu_pu-59	na tasya rogo na jarā na mṛtyuḥ prāptasya yogāgnimayaṃ śarīram // SvetUp_2.12 //	na tasya rogaḥ na jarā na mṛtyuḥ prāptasya yoga agni mayam śarīram 
SA_GV05_svetu_pu-60	laghutvam ārogyam alolupatvaṃ varṇaprasādaḥ svarasauṣṭhavaṃ ca /	laghu tvam ārogyam a lolupa tvam varṇa prasādaḥ sva rasa sauṣṭhavam ca 
SA_GV05_svetu_pu-61	gandhaḥ śubho mūtrapurīṣam alpaṃ yogapravṛttiṃ prathamāṃ vadanti // SvetUp_2.13 //	gandhaḥ śubhaḥ mūtra purīṣam alpam yoga pravṛttim prathamām vadanti 
SA_GV05_svetu_pu-62	yathaiva bimbaṃ mṛdayopaliptaṃ tejomayaṃ bhrājate tat sudhāntam /	yathā eva bimbam mṛdayā upaliptam tejaḥ mayam bhrājate tat sudhā antam 
SA_GV05_svetu_pu-63	tad vātmatattvaṃ prasamīkṣya dehī ekaḥ kṛtārtho bhavate vītaśokaḥ // SvetUp_2.14 //	tat vā ātma tattvam prasamīkṣya dehī ekaḥ kṛtārthaḥ bhavate vīta śokaḥ 
SA_GV05_svetu_pu-64	yad ātmatattvena tu brahmatattvaṃ dīpopameneha yuktaḥ prapaśyet /	yat ātma tattvena tu brahma tattvam dīpa upamena iha yuktaḥ prapaśyet 
SA_GV05_svetu_pu-65	ajaṃ dhruvaṃ sarvatattvair viśuddhaṃ jñātvā devaṃ mucyate sarvapāśaiḥ // SvetUp_2.15 //	ajam dhruvam sarva tattvaiḥ viśuddham jñātvā devam mucyate sarva pāśaiḥ 
SA_GV05_svetu_pu-66	eṣa ha devaḥ pradiśo 'nu sarvāḥ pūrvo ha jātaḥ sa u garbhe antaḥ /	eṣa ha devaḥ pradiśaḥ nu sarvāḥ pūrvaḥ ha jātaḥ saḥ u garbhe antar 
SA_GV05_svetu_pu-67	sa eva jātaḥ sa janiṣyamānaḥ pratyaṅ janās tiṣṭhati sarvatomukhaḥ // SvetUp_2.16 //	saḥ eva jātaḥ sa janiṣyamānaḥ pratyaṅ janāḥ tiṣṭhati sarvatomukhaḥ 
SA_GV05_svetu_pu-68	yo devo agnau yo apsu yo viśvaṃ bhuvanam āviveśa /	yaḥ devaḥ agnau yaḥ apsu yaḥ viśvam bhuvanam āviveśa 
SA_GV05_svetu_pu-69	ya oṣadhīṣu yo vanaspatīṣu tasmai devāya namo namaḥ // SvetUp_2.17 //	yaḥ oṣadhīṣu yaḥ vanaspatīṣu tasmai devāya namaḥ namaḥ 
SA_GV05_svetu_pu-70	tṛtīyo 'dhyāyaḥ	tṛtīyaḥ dhyāyaḥ 
SA_GV05_svetu_pu-71	ya eko jālavān īśata īśanībhiḥ sarvāṃl lokān īśata īśanībhiḥ /	yaḥ ekaḥ jālavān īśate īśanībhiḥ sarvān lokān īśate īśanībhiḥ 
SA_GV05_svetu_pu-72	ya evaika udbhave saṃbhave ca ya etad vidur amṛtās te bhavanti // SvetUp_3.1 //	ye eva eke udbhave saṃbhave ca ye etat viduḥ amṛtāḥ te bhavanti 
SA_GV05_svetu_pu-73	eko hi rudro na dvitīyāya tasthe ya imāṃl lokān īśata īśanībhiḥ /	ekaḥ hi rudraḥ na dvitīyāya tasthe yaḥ imān lokān īśate īśanībhiḥ 
SA_GV05_svetu_pu-74	pratyaṅ janās tiṣṭhati saṃcukocāntakāle saṃsṛjya viśvā bhuvanāni gopāḥ // SvetUp_3.2 //	pratyaṅ janāḥ tiṣṭhati saṃcukoca antakāle saṃsṛjya viśvā bhuvanāni gopāḥ 
SA_GV05_svetu_pu-75	viśvataścakṣur uta viśvatomukho viśvatobāhur uta viśvataspāt /	viśvatas cakṣuḥ uta viśvatomukhaḥ viśvatobāhuḥ uta viśvataspād 
SA_GV05_svetu_pu-76	saṃ bāhubhyāṃ dhamati saṃ patatrair dyāvābhūmī janayan deva ekaḥ // SvetUp_3.3 //	sam bāhubhyām dhamati sam patatraiḥ dyāvābhūmī janayan devaḥ ekaḥ 
SA_GV05_svetu_pu-77	yo devānāṃ prabhavaś codbhavaś ca viśvādhipo rudro maharṣiḥ /	yaḥ devānām prabhavaḥ ca udbhavaḥ ca viśva adhipaḥ rudraḥ mahā ṛṣiḥ 
SA_GV05_svetu_pu-78	hiraṇyagarbhaṃ janayāmāsa pūrvaṃ sa no buddhyā śubhayā saṃyunaktu // SvetUp_3.4 //	hiraṇya garbham janayāmāsa pūrvam sa naḥ buddhyā śubhayā saṃyunaktu 
SA_GV05_svetu_pu-79	yā te rudra śivā tanūr aghorāpāpakāśinī /	yā te rudra śivā tanūḥ aghora a pāpa kāśinī 
SA_GV05_svetu_pu-80	tayā nas tanuvā śaṃtamayā giriśantābhicākaśīhi // SvetUp_3.5 //	tayā naḥ tanuvā śaṃtamayā giriśanta abhicākaśīhi 
SA_GV05_svetu_pu-81	yām iṣuṃ giriśanta haste bibharṣy astave /	yām iṣum giriśanta haste bibharṣi astave 
SA_GV05_svetu_pu-82	śivāṃ giritra tāṃ kuru mā hiṃsīḥ puruṣaṃ jagat // SvetUp_3.6 //	śivām giritra tām kuru mā hiṃsīḥ puruṣam jagat 
SA_GV05_svetu_pu-83	tataḥ paraṃ brahma paraṃ bṛhantaṃ yathānikāyaṃ sarvabhūteṣu gūḍhaṃ /	tatas param brahma param bṛhantam yathānikāyam sarva bhūteṣu gūḍham 
SA_GV05_svetu_pu-84	viśvasyaikaṃ pariveṣṭitāram īśaṃ taṃ jñātvāmṛtā bhavanti // SvetUp_3.7 //	viśvasya ekam pariveṣṭitāram īśam tam jñātvā amṛtāḥ bhavanti 
SA_GV05_svetu_pu-85	vedāham etaṃ puruṣaṃ mahāntam ādityavarṇaṃ tamasaḥ parastāt /	veda aham etam puruṣam mahāntam āditya varṇam tamasaḥ parastāt 
SA_GV05_svetu_pu-86	tam eva viditvāti mṛtyum eti nānyaḥ panthā vidyate 'yanāya // SvetUp_3.8 //	tam eva viditvā ati mṛtyum eti na anyaḥ panthāḥ vidyate yanāya 
SA_GV05_svetu_pu-87	yasmāt paraṃ nāparam asti kiṃcid yasmān nāṇīyo na jyāyo 'sti kiṃcit /	yasmāt param na aparam asti kiṃcid yasmāt na aṇīyaḥ na jyāyaḥ sti kiṃcid 
SA_GV05_svetu_pu-88	vṛkṣa iva stabdho divi tiṣṭhaty ekas tenedaṃ pūrṇaṃ puruṣeṇa sarvam // SvetUp_3.9 //	vṛkṣaḥ iva stabdhaḥ divi tiṣṭhati ekaḥ tena idam pūrṇam puruṣeṇa sarvam 
SA_GV05_svetu_pu-89	tato yad uttarataraṃ yad arūpam anāmayam /	tatas yat uttarataram yat arūpam anāmayam 
SA_GV05_svetu_pu-90	ya etad vidur amṛtās te bhavanti athetare duḥkham evāpiyanti // SvetUp_3.10 //	ye etat viduḥ amṛtāḥ te bhavanti atha itare duḥkham eva apiyanti 
SA_GV05_svetu_pu-91	sarvānanaśirogrīvaḥ sarvabhūtaguhāśayaḥ /	              
SA_GV05_svetu_pu-92	sarvavyāpī sa bhagavāṃs tasmāt sarvagataḥ śivaḥ // SvetUp_3.11 //	sarvavyāpī sa bhagavān tasmāt sarva gataḥ śivaḥ 
SA_GV05_svetu_pu-93	mahān prabhur vai puruṣaḥ sattvasyaiṣa pravartakaḥ /	mahān prabhuḥ vai puruṣaḥ sattvasya eṣa pravartakaḥ 
SA_GV05_svetu_pu-94	sunirmalām imāṃ prāptim īśāno jyotir avyayaḥ // SvetUp_3.12 //	su nirmalām imām prāptim īśānaḥ jyotiḥ avyayaḥ 
SA_GV05_svetu_pu-95	aṅguṣṭhamātraḥ puruṣo 'ntarātmā sadā janānāṃ hṛdaye saṃniviṣṭaḥ /	aṅguṣṭha mātraḥ puruṣaḥ ntarātmā sadā janānām hṛdaye saṃniviṣṭaḥ 
SA_GV05_svetu_pu-96	hṛdā manīṣā manasābhikḷpto ya etad vidur amṛtās te bhavanti // SvetUp_3.13 //	hṛdā manīṣā manasā abhikḷptaḥ ye etat viduḥ amṛtāḥ te bhavanti 
SA_GV05_svetu_pu-97	sahasraśīrṣā puruṣaḥ sahasrākṣaḥ sahasrapāt /	sahasra śīrṣā puruṣaḥ sahasra akṣaḥ sahasra pād 
SA_GV05_svetu_pu-98	sa bhūmiṃ viśvato vṛtvā atyatiṣṭhad daśāṅgulam // SvetUp_3.14 //	sa bhūmim viśvatas vṛtvā atyatiṣṭhat daśa aṅgulam 
SA_GV05_svetu_pu-99	puruṣa evedaṃ sarvaṃ yad bhūtaṃ yac ca bhavyam /	puruṣaḥ eva idam sarvam yat bhūtam yat ca bhavyam 
SA_GV05_svetu_pu-100	utāmṛtatvasyeśāno yad annenātirohati // SvetUp_3.15 //	uta amṛta tvasya īśānaḥ yat annena atirohati 
SA_GV05_svetu_pu-101	sarvataḥpāṇipādaṃ tat sarvato'kṣiśiromukhaṃ /	sarvatas pāṇi pādam tat sarvatas akṣi śiraḥ mukham 
SA_GV05_svetu_pu-102	sarvataḥśrutimal loke sarvam āvṛtya tiṣṭhati // SvetUp_3.16 //	sarvatas śrutimat loke sarvam āvṛtya tiṣṭhati 
SA_GV05_svetu_pu-103	sarvendriyaguṇābhāsaṃ sarvendriyavivarjitaṃ /	sarva indriya guṇa ābhāsam sarva indriya vivarjitam 
SA_GV05_svetu_pu-104	sarvasya prabhum īśānaṃ sarvasya śaraṇaṃ suhṛt // SvetUp_3.17 //	sarvasya prabhum īśānam sarvasya śaraṇam suhṛd 
SA_GV05_svetu_pu-105	navadvāre pure dehī haṃso lelāyate bahiḥ /	nava dvāre pure dehī haṃsaḥ lelāyate bahis 
SA_GV05_svetu_pu-106	vaśī sarvasya lokasya sthāvarasya carasya ca // SvetUp_3.18 //	vaśī sarvasya lokasya sthāvarasya carasya ca 
SA_GV05_svetu_pu-107	apāṇipādo javano grahītā paśyaty acakṣuḥ sa śṛṇoty akarṇaḥ /	a pāṇi pādaḥ javanaḥ grahītā paśyati a cakṣuḥ sa śṛṇoti a karṇaḥ 
SA_GV05_svetu_pu-108	sa vetti vedyaṃ na ca tasyāsti vettā tam āhur agryaṃ puruṣaṃ mahāntam // SvetUp_3.19 //	sa vetti vedyam na ca tasya asti vettā tam āhuḥ agryam puruṣam mahāntam 
SA_GV05_svetu_pu-109	aṇor aṇīyān mahato mahīyān ātmā guhāyāṃ nihito 'sya jantoḥ /	aṇoḥ aṇīyān mahataḥ mahīyān ātmā guhāyām nihitaḥ u sya jantoḥ 
SA_GV05_svetu_pu-110	tam akratuṃ paśyati vītaśoko dhātuprasādān mahimānam īśam // SvetUp_3.20 //	tam akratum paśyati vīta śokaḥ dhātu prasādāt mahimānam īśam 
SA_GV05_svetu_pu-111	vedāham etam ajaraṃ purāṇaṃ sarvātmānaṃ sarvagataṃ vibhutvāt /	veda aham etam ajaram purāṇam sarva ātmānam sarva gatam vibhu tvāt 
SA_GV05_svetu_pu-112	janmanirodhaṃ pravadanti yasya brahmavādino hi pravadanti nityam // SvetUp_3.21 //	janma nirodham pravadanti yasya brahma vādinaḥ hi pravadanti nityam 
SA_GV05_svetu_pu-113	caturtho 'dhyāyaḥ	caturthaḥ dhyāyaḥ 
SA_GV05_svetu_pu-114	ya eko 'varṇo bahudhā śaktiyogād varṇān anekān nihitārtho dadhāti /	yaḥ ekaḥ varṇaḥ bahudhā śakti yogāt varṇān anekān nihita arthaḥ dadhāti 
SA_GV05_svetu_pu-115	vi caiti cānte viśvam ādau sa devaḥ sa no buddhyā śubhayā saṃyunaktu // SvetUp_4.1 //	vi ca eti ca ante viśvam ādau sa devaḥ sa naḥ buddhyā śubhayā saṃyunaktu 
SA_GV05_svetu_pu-116	tad evāgnis tad ādityas tad vāyus tad u candramāḥ /	tat eva agniḥ tat ādityaḥ tat vāyuḥ tat u candramāḥ 
SA_GV05_svetu_pu-117	tad eva śukraṃ tad brahma tad āpas tat prajāpatiḥ // SvetUp_4.2 //	tat eva śukram tat brahma tat āpaḥ tat prajāpatiḥ 
SA_GV05_svetu_pu-118	tvaṃ strī tvaṃ pumān asi tvaṃ kumāra uta vā kumārī /	tvam strī tvam pumān asi tvam kumāraḥ uta vā kumārī 
SA_GV05_svetu_pu-119	tvaṃ jīrṇo daṇḍena vañcasi tvaṃ jāto bhavasi viśvatomukhaḥ // SvetUp_4.3 //	tvam jīrṇaḥ daṇḍena vañcasi tvam jātaḥ bhavasi viśvatomukhaḥ 
SA_GV05_svetu_pu-120	nīlaḥ pataṅgo harito lohitākṣas taḍidgarbha ṛtavaḥ samudrāḥ /	nīlaḥ pataṅgaḥ haritaḥ lohita akṣaḥ taḍit garbhaḥ ṛtavaḥ samudrāḥ 
SA_GV05_svetu_pu-121	anādimāṃs tvaṃ vibhutvena vartase yato jātāni bhuvanāni viśvā // SvetUp_4.4 //	an ādimān tvam vibhu tvena vartase yatas jātāni bhuvanāni viśvā 
SA_GV05_svetu_pu-122	ajām ekāṃ lohitaśuklakṛṣṇāṃ bahvīḥ prajāḥ sṛjamānāṃ sarūpāḥ /	ajām ekām lohita śukla kṛṣṇām bahvīḥ prajāḥ sṛjamānām sarūpāḥ 
SA_GV05_svetu_pu-123	ajo hy eko juṣamāṇo 'nuśete jahāty enāṃ bhuktabhogām ajo 'nyaḥ // SvetUp_4.5 //	ajaḥ hi ekaḥ juṣamāṇaḥ nuśete jahāti enām bhukta bhogām ajaḥ nyaḥ 
SA_GV05_svetu_pu-124	dvā suparṇā sayujā sakhāyā samānaṃ vṛkṣaṃ pariṣasvajāte /	dvā suparṇā sayujā sakhāyā samānam vṛkṣam pariṣasvajāte 
SA_GV05_svetu_pu-125	tayor anyaḥ pippalaṃ svādv atty anaśnann anyo abhicākaśīti // SvetUp_4.6 //	tayoḥ anyaḥ pippalam svādu atti an aśnan anyaḥ abhicākaśīti 
SA_GV05_svetu_pu-126	samāne vṛkṣe puruṣo nimagno anīśayā śocati muhyamānaḥ /	samāne vṛkṣe puruṣaḥ nimagnaḥ anīśayā śocati muhyamānaḥ 
SA_GV05_svetu_pu-127	juṣṭaṃ yadā paśyaty anyam īśaṃ asya mahimānam iti vītaśokaḥ // SvetUp_4.7 //	juṣṭam yadā paśyati anyam īśam asya mahimānam iti vīta śokaḥ 
SA_GV05_svetu_pu-128	ṛco akṣare parame vyoman yasmin devā adhi viśve niṣedhuḥ /	ṛcaḥ akṣare parame vyoman yasmin devāḥ adhi viśve niṣedhuḥ 
SA_GV05_svetu_pu-129	yas tan na veda kim ṛcā kariṣyati ya it tad vidus ta ime samāsate // SvetUp_4.8 //	yaḥ tat na veda kim ṛcā kariṣyati ye id tat viduḥ te ime samāsate 
SA_GV05_svetu_pu-130	chandāṃsi yajñāḥ kratavo vratāni bhūtaṃ bhavyaṃ yac ca vedā vadanti /	chandāṃsi yajñāḥ kratavaḥ vratāni bhūtam bhavyam yat ca vedāḥ vadanti 
SA_GV05_svetu_pu-131	asmān māyī sṛjate viśvam etat tasmiṃś cānyo māyayā saṃniruddhaḥ // SvetUp_4.9 //	asmāt māyī sṛjate viśvam etat tasmin ca anyaḥ māyayā saṃniruddhaḥ 
SA_GV05_svetu_pu-132	māyāṃ tu prakṛtiṃ vidyān māyinaṃ tu maheśvaraṃ /	māyām tu prakṛtim vidyāt māyinam tu maheśvaram 
SA_GV05_svetu_pu-133	tasyāvayavabhūtais tu vyāptaṃ sarvaṃ idaṃ jagat // SvetUp_4.10 //	tasya avayava bhūtaiḥ tu vyāptam sarvam idam jagat 
SA_GV05_svetu_pu-134	yo yoniṃ-yonim adhitiṣṭhaty eko yasminn idaṃ saṃ ca vi caiti sarvam /	yaḥ yonim yonim adhitiṣṭhati ekaḥ yasmin idam sam ca vi ca eti sarvam 
SA_GV05_svetu_pu-135	tam īśānaṃ varadaṃ devam īḍyaṃ nicāyyemāṃ śāntim atyantam eti // SvetUp_4.11 //	tam īśānam vara dam devam īḍyam nicāyya imām śāntim atyantam eti 
SA_GV05_svetu_pu-136	yo devānāṃ prabhavaś codbhavaś ca viśvādhiko rudro maharṣiḥ /	yaḥ devānām prabhavaḥ ca udbhavaḥ ca viśva adhikaḥ rudraḥ mahā ṛṣiḥ 
SA_GV05_svetu_pu-137	hiraṇyagarbhaṃ paśyata jāyamānaṃ sa no buddhyā śubhayā saṃyunaktu // SvetUp_4.12 //	hiraṇya garbham paśyata jāyamānam sa naḥ buddhyā śubhayā saṃyunaktu 
SA_GV05_svetu_pu-138	yo devānām adhipo yasmiṃl lokā adhiśritāḥ /	yaḥ devānām adhipaḥ yasmin lokāḥ adhiśritāḥ 
SA_GV05_svetu_pu-139	ya īśe asya dvipadaś catuṣpadaḥ kasmai devāya haviṣā vidhema // SvetUp_4.13 //	yaḥ īśe asya dvipadaḥ catuṣpadaḥ kasmai devāya haviṣā vidhema 
SA_GV05_svetu_pu-140	sūkṣmātisūkṣmaṃ kalilasya madhye viśvasya sraṣṭāram anekarūpaṃ /	sūkṣma ati sūkṣmam kalilasya madhye viśvasya sraṣṭāram aneka rūpam 
SA_GV05_svetu_pu-141	viśvasyaikaṃ pariveṣṭitāraṃ jñātvā śivaṃ śāntim atyantam eti // SvetUp_4.14 //	viśvasya ekam pariveṣṭitāram jñātvā śivam śāntim atyantam eti 
SA_GV05_svetu_pu-142	sa eva kāle bhuvanasya goptā viśvādhipaḥ sarvabhūteṣu gūḍhaḥ /	saḥ eva kāle bhuvanasya goptā viśva adhipaḥ sarva bhūteṣu gūḍhaḥ 
SA_GV05_svetu_pu-143	yasmin yuktā brahmarṣayo devatāś ca tam evaṃ jñātvā mṛtyupāśāṃś chinatti // SvetUp_4.15 //	yasmin yuktāḥ brahmarṣayaḥ devatāḥ ca tam evam jñātvā mṛtyu pāśān chinatti 
SA_GV05_svetu_pu-144	ghṛtāt paraṃ maṇḍam ivātisūkṣmaṃ jñātvā śivaṃ sarvabhūteṣu gūḍhaṃ /	ghṛtāt param maṇḍam iva ati sūkṣmam jñātvā śivam sarva bhūteṣu gūḍham 
SA_GV05_svetu_pu-145	viśvasyaikaṃ pariveṣṭitāraṃ jñātvā devaṃ mucyate sarvapāśaiḥ // SvetUp_4.16 //	viśvasya ekam pariveṣṭitāram jñātvā devam mucyate sarva pāśaiḥ 
SA_GV05_svetu_pu-146	eṣa devo viśvakarmā mahātmā sadā janānāṃ hṛdaye saṃniviṣṭaḥ /	eṣa devaḥ viśvakarmā mahātmā sadā janānām hṛdaye saṃniviṣṭaḥ 
SA_GV05_svetu_pu-147	hṛdā manīṣā manasābhikḷpto ya etad vidur amṛtās te bhavanti // SvetUp_4.17 //	hṛdā manīṣā manasā abhikḷptaḥ ye etat viduḥ amṛtāḥ te bhavanti 
SA_GV05_svetu_pu-148	yadātamas tan na divā na rātrir na san na cāsac chiva eva kevalaḥ /	yadātamaḥ tat na divā na rātriḥ na sat na ca asat śivaḥ eva kevalaḥ 
SA_GV05_svetu_pu-149	tad akṣaraṃ tat savitur vareṇyaṃ prajñā ca tasmāt prasṛtā purāṇī // SvetUp_4.18 //	tat akṣaram tat savituḥ vareṇyam prajñā ca tasmāt prasṛtā purāṇī 
SA_GV05_svetu_pu-150	nainam ūrdhvaṃ na tiryañcaṃ na madhye parijagrabhat /	na enam ūrdhvam na tiryañcam na madhye parijagrabhat 
SA_GV05_svetu_pu-151	na tasya pratimā asti yasya nāma mahad yaśaḥ // SvetUp_4.19 //	na tasya pratimā asti yasya nāma mahat yaśaḥ 
SA_GV05_svetu_pu-152	na saṃdṛśe tiṣṭhati rūpam asya na cakṣuṣā paśyati kaścanainaṃ /	na saṃdṛśe tiṣṭhati rūpam asya na cakṣuṣā paśyati kaścana enam 
SA_GV05_svetu_pu-153	hṛdā hṛdisthaṃ manasā ya enam evaṃ vidur amṛtās te bhavanti // SvetUp_4.20 //	hṛdā hṛdistham manasā ye enam evam viduḥ amṛtāḥ te bhavanti 
SA_GV05_svetu_pu-154	ajāta ity evaṃ kaścid bhīruḥ prapadyate /	a jātaḥ iti evam kaścid bhīruḥ prapadyate 
SA_GV05_svetu_pu-155	rudra yat dakṣiṇaṃ mukham tena māṃ pāhi nityam // SvetUp_4.21 //	rudra yat dakṣiṇam mukham tena mām pāhi nityam 
SA_GV05_svetu_pu-156	mā nas toke tanaye mā na āyuṣi mā no goṣu mā no aśveṣu rīriṣaḥ /	mā naḥ toke tanaye mā naḥ āyuṣi mā naḥ goṣu mā naḥ aśveṣu rīriṣaḥ 
SA_GV05_svetu_pu-157	vīrān mā no rudra bhāmito vadhīr haviṣmantaḥ sadam it tvā havāmahe // SvetUp_4.22 //	vīrān mā naḥ rudra bhāmitaḥ vadhīḥ haviṣmantaḥ sadam id tvā havāmahe 
SA_GV05_svetu_pu-158	pañcamo 'dhyāyaḥ	pañcamaḥ dhyāyaḥ 
SA_GV05_svetu_pu-159	dve akṣare brahmapare tv anante vidyāvidye nihite yatra gūḍhe /	dve akṣare brahma pare tu anante vidyā avidye nihite yatra gūḍhe 
SA_GV05_svetu_pu-160	kṣaraṃ tv avidyā hy amṛtaṃ tu vidyā vidyāvidye īśate yas tu so 'nyaḥ // SvetUp_5.1 //	kṣaram tu avidyā hi amṛtam tu vidyā vidyā avidye īśate yaḥ tu saḥ nyaḥ 
SA_GV05_svetu_pu-161	yo yoniṃ yonim adhitiṣṭhaty eko viśvāni rūpāṇi yonīś ca sarvāḥ /	yaḥ yonim yonim adhitiṣṭhati ekaḥ viśvāni rūpāṇi yonīḥ ca sarvāḥ 
SA_GV05_svetu_pu-162	ṛṣiṃ prasūtaṃ kapilaṃ yas tam agre jñānair bibharti jāyamānaṃ ca paśyet // SvetUp_5.2 //	ṛṣim prasūtam kapilam yaḥ tam agre jñānaiḥ bibharti jāyamānam ca paśyet 
SA_GV05_svetu_pu-163	ekaikaṃ jālaṃ bahudhā vikurvann asmin kṣetre saṃharaty eṣa devaḥ /	ekaikam jālam bahudhā vikurvan asmin kṣetre saṃharati eṣa devaḥ 
SA_GV05_svetu_pu-164	bhūyaḥ sṛṣṭvā patayas tatheśaḥ sarvādhipatyaṃ kurute mahātmā // SvetUp_5.3 //	bhūyas sṛṣṭvā patayaḥ tathā īśaḥ sarva ādhipatyam kurute mahātmā 
SA_GV05_svetu_pu-165	sarvā diśa ūrdhvam adhaś ca tiryak prakāśayan bhrājate yad vānaḍvān /	sarvāḥ diśaḥ ūrdhvam adhas ca tiryak prakāśayan bhrājate yat vā anaḍvān 
SA_GV05_svetu_pu-166	evaṃ sa devo bhagavān vareṇyo yonisvabhāvān adhitiṣṭhaty ekaḥ // SvetUp_5.4 //	evam sa devaḥ bhagavān vareṇyaḥ yoni svabhāvān adhitiṣṭhati ekaḥ 
SA_GV05_svetu_pu-167	yac ca svabhāvaṃ pacati viśvayoniḥ pācyāṃś ca sarvān pariṇāmayed yaḥ /	yat ca svabhāvam pacati viśvayoniḥ pācyān ca sarvān pariṇāmayet yaḥ 
SA_GV05_svetu_pu-168	sarvam etad viśvam adhitiṣṭhaty eko guṇāṃś ca sarvān viniyojayed yaḥ // SvetUp_5.5 //	sarvam etat viśvam adhitiṣṭhati ekaḥ guṇān ca sarvān viniyojayet yaḥ 
SA_GV05_svetu_pu-169	tad vedaguhyopaniṣatsu gūḍhaṃ tad brahmā vedate brahmayoniṃ /	tat veda guhya upaniṣatsu gūḍham tat brahmā vedate brahmayonim 
SA_GV05_svetu_pu-170	ye pūrvaṃ devā ṛṣayaś ca tad vidus te tanmayā amṛtā vai babhūvuḥ // SvetUp_5.6 //	ye pūrvam devāḥ ṛṣayaḥ ca tat viduḥ te tad mayāḥ amṛtāḥ vai babhūvuḥ 
SA_GV05_svetu_pu-171	guṇānvayo yaḥ phalakarmakartā kṛtasya tasyaiva sa copabhoktā /	guṇa anvayaḥ yaḥ phala karma kartā kṛtasya tasya eva sa ca upabhoktā 
SA_GV05_svetu_pu-172	sa viśvarūpas triguṇas trivartmā prāṇādhipaḥ saṃcarati svakarmabhiḥ // SvetUp_5.7 //	sa viśva rūpaḥ triguṇaḥ tri vartmā prāṇa adhipaḥ saṃcarati sva karmabhiḥ 
SA_GV05_svetu_pu-173	aṅguṣṭhamātro ravitulyarūpaḥ saṃkalpāhaṃkārasamanvito yaḥ /	aṅguṣṭha mātraḥ ravi tulya rūpaḥ saṃkalpa ahaṃkāra samanvitaḥ yaḥ 
SA_GV05_svetu_pu-174	buddher guṇenātmaguṇena caiva ārāgramātro hy avaro 'pi dṛṣṭaḥ // SvetUp_5.8 //	buddheḥ guṇena ātma guṇena ca eva ārā agra mātraḥ hi avaraḥ dṛṣṭaḥ 
SA_GV05_svetu_pu-175	vālāgraśatabhāgasya śatadhā kalpitasya ca /	vāla agra śata bhāgasya śatadhā kalpitasya ca 
SA_GV05_svetu_pu-176	bhāgo jīvaḥ sa vijñeyaḥ sa cānantyāya kalpate // SvetUp_5.9 //	bhāgaḥ jīvaḥ sa vijñeyaḥ sa ca ānantyāya kalpate 
SA_GV05_svetu_pu-177	naiva strī na pumān eṣa na caivāyaṃ napuṃsakaḥ /	na eva strī na pumān eṣa na ca eva ayam napuṃsakaḥ 
SA_GV05_svetu_pu-178	yad yac charīram ādatte tena tena sa yujyate // SvetUp_5.10 //	yat yat śarīram ādatte tena tena sa yujyate 
SA_GV05_svetu_pu-179	saṃkalpanasparśanadṛṣṭimohair grāsāmbuvṛṣṭyā cātmavivṛddhijanma /	saṃkalpana sparśana dṛṣṭi mohaiḥ grāsa ambu vṛṣṭyā ca ātma vivṛddhi janma 
SA_GV05_svetu_pu-180	karmānugāny anukramena dehī sthāneṣu rūpāṇy abhisaṃprapadyate // SvetUp_5.11 //	karma anugāni anukramena dehī sthāneṣu rūpāṇi abhisaṃprapadyate 
SA_GV05_svetu_pu-181	sthūlāni sūkṣmāṇi bahūni caiva rūpāṇi dehī svaguṇair vṛṇoti /	sthūlāni sūkṣmāṇi bahūni ca eva rūpāṇi dehī sva guṇaiḥ vṛṇoti 
SA_GV05_svetu_pu-182	kriyāguṇair ātmaguṇaiś ca teṣāṃ saṃyogahetur aparo 'pi dṛṣṭaḥ // SvetUp_5.12 //	kriyā guṇaiḥ ātma guṇaiḥ ca teṣām saṃyoga hetuḥ aparaḥ pi dṛṣṭaḥ 
SA_GV05_svetu_pu-183	anādyanantaṃ kalilasya madhye viśvasya sraṣṭāram anekarūpaṃ /	anādi anantam kalilasya madhye viśvasya sraṣṭāram aneka rūpam 
SA_GV05_svetu_pu-184	viśvasyaikaṃ pariveṣṭitāraṃ jñātvā devaṃ mucyate sarvapāśaiḥ // SvetUp_5.13 //	viśvasya ekam pariveṣṭitāram jñātvā devam mucyate sarva pāśaiḥ 
SA_GV05_svetu_pu-185	bhāvagrāhyam anīḍākhyaṃ bhāvābhāvakaraṃ śivaṃ /	                
SA_GV05_svetu_pu-186	kalāsargakaraṃ devaṃ ye vidus te jahus tanum // SvetUp_5.14 //	kalā sarga karam devam ye viduḥ te jahuḥ tanum 
SA_GV05_svetu_pu-187	ṣaṣṭho 'dhyāyaḥ	ṣaṣṭhaḥ dhyāyaḥ 
SA_GV05_svetu_pu-188	svabhāvam eke kavayo vadanti kālaṃ tathānye parimuhyamānāḥ /	svabhāvam eke kavayaḥ vadanti kālam tathā anye parimuhyamānāḥ 
SA_GV05_svetu_pu-189	devasyaiṣa mahimā tu loke yenedaṃ bhrāmyate brahmacakram // SvetUp_6.1 //	devasya eṣa mahimā tu loke yena idam bhrāmyate brahmacakram 
SA_GV05_svetu_pu-190	yenāvṛtaṃ nityam idaṃ hi sarvaṃ jñaḥ kālakālo guṇī sarvavidyaḥ /	yena āvṛtam nityam idam hi sarvam jñaḥ kāla kālaḥ guṇī sarva vidyaḥ 
SA_GV05_svetu_pu-191	teneśitaṃ karma vivartate ha pṛthivyāptejo'nilakhāni cintyam // SvetUp_6.2 //	tena īśitam karma vivartate ha cintyam 
SA_GV05_svetu_pu-192	tat karma kṛtvā vinivartya bhūyas tattvasya tattvena sametya yogam /	tat karma kṛtvā vinivartya bhūyas tattvasya tattvena sametya yogam 
SA_GV05_svetu_pu-193	ekena dvābhyāṃ tribhir aṣṭabhir vā kālena caivātmaguṇaiś ca sūkṣmaiḥ // SvetUp_6.3 //	ekena dvābhyām tribhiḥ aṣṭabhiḥ vā kālena ca eva ātma guṇaiḥ ca sūkṣmaiḥ 
SA_GV05_svetu_pu-194	ārabhya karmāṇi guṇānvitāni bhāvāṃś ca sarvān viniyojayed yaḥ /	ārabhya karmāṇi guṇa anvitāni bhāvān ca sarvān viniyojayet yaḥ 
SA_GV05_svetu_pu-195	teṣām abhāve kṛtakarmanāśaḥ karmakṣaye yāti sa tattvato 'nyaḥ // SvetUp_6.4 //	teṣām abhāve kṛta karma nāśaḥ karma kṣaye yāti sa tattvataḥ 
SA_GV05_svetu_pu-196	ādiḥ sa saṃyoganimittahetuḥ paras trikālād akalo 'pi dṛṣṭaḥ /	ādiḥ sa saṃyoga nimitta hetuḥ paraḥ tri kālāt akalaḥ pi dṛṣṭaḥ 
SA_GV05_svetu_pu-197	taṃ viśvarūpaṃ bhavabhūtam īḍyaṃ devaṃ svacittastham upāsya pūrvam // SvetUp_6.5 //	tam viśva rūpam bhava bhūtam īḍyam devam sva citta stham upāsya pūrvam 
SA_GV05_svetu_pu-198	sa vṛkṣakālākṛtibhiḥ paro 'nyo yasmāt prapañcaḥ parivartate 'yaṃ /	sa vṛkṣa kāla ākṛtibhiḥ paraḥ nyaḥ yasmāt prapañcaḥ parivartate yam 
SA_GV05_svetu_pu-199	dharmāvahaṃ pāpanudaṃ bhageśaṃ jñātvātmastham amṛtaṃ viśvadhāma // SvetUp_6.6 //	dharma āvaham pāpa nudam bhaga īśam jñātvā ātma stham amṛtam viśva dhāma 
SA_GV05_svetu_pu-200	tam īśvarāṇāṃ paramaṃ maheśvaraṃ taṃ devatānāṃ paramaṃ ca daivataṃ /	tam īśvarāṇām paramam maheśvaram tam devatānām paramam ca daivatam 
SA_GV05_svetu_pu-201	patiṃ patīnāṃ paramaṃ parastād vidāma devaṃ bhuvaneśam īḍyam // SvetUp_6.7 //	patim patīnām paramam parastāt vidāma devam bhuvaneśam īḍyam 
SA_GV05_svetu_pu-202	na tasya kāryaṃ karaṇaṃ ca vidyate na tatsamaś cābhyadhikaś ca dṛśyate /	na tasya kāryam karaṇam ca vidyate na tad samaḥ ca abhyadhikaḥ ca dṛśyate 
SA_GV05_svetu_pu-203	parāsya śaktir vividhaiva śrūyate svābhāvikī jñānabalakriyā ca // SvetUp_6.8 //	parā asya śaktiḥ vividhā eva śrūyate svābhāvikī jñāna bala kriyā ca 
SA_GV05_svetu_pu-204	na tasya kaścit patir asti loke na ceśitā naiva ca tasya liṅgaṃ /	na tasya kaścid patiḥ asti loke na ca īśitā nā eva ca tasya liṅgam 
SA_GV05_svetu_pu-205	sa kāraṇaṃ karaṇādhipādhipo na cāsya kaścij janitā na cādhipaḥ // SvetUp_6.9 //	sa kāraṇam karaṇa adhipa adhipaḥ na ca asya kaścid janitā na ca adhipaḥ 
SA_GV05_svetu_pu-206	yas tantunābha iva tantubhiḥ pradhānajaiḥ svabhāvataḥ /	yaḥ tantu nābhaḥ iva tantubhiḥ pradhāna jaiḥ svabhāvataḥ 
SA_GV05_svetu_pu-207	deva ekaḥ svam āvṛṇoti sa no dadhād brahmāpyayam // SvetUp_6.10 //	devaḥ ekaḥ svam āvṛṇoti sa naḥ dadhāt brahma apyayam 
SA_GV05_svetu_pu-208	eko devaḥ sarvabhūteṣu gūḍhaḥ sarvavyāpī sarvabhūtāntarātmā /	ekaḥ devaḥ sarva bhūteṣu gūḍhaḥ sarva vyāpī sarva bhūta antarātmā 
SA_GV05_svetu_pu-209	karmādhyakṣaḥ sarvabhūtādhivāsaḥ sākṣī cetā kevalo nirguṇaś ca // SvetUp_6.11 //	karma adhyakṣaḥ sarva bhūta adhivāsaḥ sākṣī cetā kevalaḥ nirguṇaḥ ca 
SA_GV05_svetu_pu-210	eko vaśī niṣkriyāṇāṃ bahūṇām ekaṃ bījaṃ bahudhā yaḥ karoti /	ekaḥ vaśī niṣkriyāṇām bahūṇām ekam bījam bahudhā yaḥ karoti 
SA_GV05_svetu_pu-211	tam ātmasthaṃ ye 'nupaśyanti dhīrās teṣāṃ sukhaṃ śāśvataṃ netareṣāṃ // SvetUp_6.12 //	tam ātma stham ye nupaśyanti dhīrāḥ teṣām sukham śāśvatam na itareṣām 
SA_GV05_svetu_pu-212	nityo nityānāṃ cetanaś cetanānām eko bahūnāṃ yo vidadhāti kāmān /	nityaḥ nityānām cetanaḥ cetanānām ekaḥ bahūnām yaḥ vidadhāti kāmān 
SA_GV05_svetu_pu-213	tat kāraṇaṃ sāṃkhyayogādhigamyaṃ jñātvā devaṃ mucyate sarvapāśaiḥ // SvetUp_6.13 //	tat kāraṇam sāṃkhya yoga adhigamyam jñātvā devam mucyate sarva pāśaiḥ 
SA_GV05_svetu_pu-214	na tatra sūryo bhāti na candratārakaṃ nemā vidyuto bhānti kuto 'yam agniḥ /	na tatra sūryaḥ bhāti na candra tārakam na imāḥ vidyutaḥ bhānti kutas yam agniḥ 
SA_GV05_svetu_pu-215	tam eva bhāntam anubhāti sarvaṃ tasya bhāsā sarvam idaṃ vibhāti // SvetUp_6.14 //	tam eva anubhāti sarvam tasya bhāsā sarvam idam vibhāti 
SA_GV05_svetu_pu-216	eko haṃso bhuvanasyāsya madhye sa evāgniḥ salile saṃniviṣṭaḥ /	ekaḥ haṃsaḥ bhuvanasya asya madhye saḥ eva agniḥ salile saṃniviṣṭaḥ 
SA_GV05_svetu_pu-217	tam eva viditvāti mṛtyum eti nānyaḥ panthā vidyate 'yanāya // SvetUp_6.15 //	tam eva viditvā ati mṛtyum eti na anyaḥ panthāḥ vidyate yanāya 
SA_GV05_svetu_pu-218	sa viśvakṛd viśvavid ātmayonir jñaḥ kālakālo guṇī sarvavidyaḥ /	sa viśva kṛt viśva vid ātmayoniḥ jñaḥ kāla kālaḥ guṇī sarva vidyaḥ 
SA_GV05_svetu_pu-219	pradhānakṣetrajñapatir guṇeśaḥ saṃsāramokṣasthitibandhahetuḥ // SvetUp_6.16 //	                     
SA_GV05_svetu_pu-220	sa tanmayo hy amṛta īśasaṃstho jñaḥ sarvago bhuvanasyāsya goptā /	sa tad mayaḥ hi amṛtaḥ īśa saṃsthaḥ jñaḥ sarvagaḥ bhuvanasya asya goptā 
SA_GV05_svetu_pu-221	sa īśe asya jagato nityam eva nānyo hetur vidyata īśanāya // SvetUp_6.17 //	saḥ īśe asya jagataḥ nityam eva na anyaḥ hetuḥ vidyate īśanāya 
SA_GV05_svetu_pu-222	yo brahmāṇaṃ vidadhāti pūrvaṃ yo vai vedāṃś ca prahiṇoti tasmai /	yaḥ brahmāṇam vidadhāti pūrvam yaḥ vai vedān ca prahiṇoti tasmai 
SA_GV05_svetu_pu-223	taṃ ha devam ātmabuddhiprakāśaṃ mumukṣur vai śaraṇam ahaṃ prapadye // SvetUp_6.18 //	tam ha devam ātma buddhi prakāśam mumukṣuḥ vai śaraṇam aham prapadye 
SA_GV05_svetu_pu-224	niṣkalaṃ niṣkriyaṃ śāntaṃ niravadyaṃ nirañjanam /	niṣkalam niṣkriyam śāntam niravadyam nirañjanam 
SA_GV05_svetu_pu-225	amṛtasya paraṃ setuṃ dagdhendhanam ivānalam // SvetUp_6.19 //	amṛtasya param setum dagdha indhanam iva analam 
SA_GV05_svetu_pu-226	yadā carmavad ākāśaṃ veṣṭayiṣyanti mānavāḥ /	yadā carma vat ākāśam veṣṭayiṣyanti mānavāḥ 
SA_GV05_svetu_pu-227	tadā devam avijñāya duḥkhasyānto bhaviṣyati // SvetUp_6.20 //	tadā devam a vijñāya duḥkhasya antaḥ bhaviṣyati 
SA_GV05_svetu_pu-228	tapaḥprabhāvād devaprasādāt brahma ha śvetāśvataro 'tha vidvān /	tapaḥ prabhāvāt deva prasādāt brahma ha vidvān 
SA_GV05_svetu_pu-229	atyāśramibhyaḥ paramaṃ pavitraṃ provāca samyag ṛṣisaṅghajuṣṭam // SvetUp_6.21 //	atyāśramibhyaḥ paramam pavitram provāca samyak ṛṣi saṅgha juṣṭam 
SA_GV05_svetu_pu-230	vedānte paramaṃ guhyaṃ purākalpe pracoditam /	vedānte paramam guhyam purākalpe pracoditam 
SA_GV05_svetu_pu-231	nāpraśāntāya dātavyaṃ nāputrāyāśiṣyāya vā punaḥ // SvetUp_6.22 //	na a praśāntāya dātavyam na a putrāya a śiṣyāya vā punar 
SA_GV05_svetu_pu-232	yasya deve parā bhaktir yathā deve tathā gurau /	yasya deve parā bhaktiḥ yathā deve tathā gurau 
SA_GV05_svetu_pu-233	tasyaite kathitā hy arthāḥ prakāśante mahātmanaḥ prakāśante mahātmanaḥ // SvetUp_6.23 //	tasya ete kathitāḥ hi arthāḥ prakāśante mahātmanaḥ prakāśante mahātmanaḥ 
