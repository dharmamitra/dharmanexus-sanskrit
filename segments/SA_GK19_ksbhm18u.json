[
  {
    "segmentnr":"SA_GK19_ksbhm18u-0",
    "original":"\/\/svargaparva\/\/",
    "analyzed":"svargaparva "
  },
  {
    "segmentnr":"SA_GK19_ksbhm18u-1",
    "original":"nārāyaṇaṃ namaskṛtya naraṃ caiva narottamam \/",
    "analyzed":"nārāyaṇam namaskṛtya naram ca eva narottamam "
  },
  {
    "segmentnr":"SA_GK19_ksbhm18u-2",
    "original":"devīṃ sarasvatīṃ vyāsaṃ tato jayamudīrayet \/\/ Bhmj_18.1 \/\/",
    "analyzed":"devīm sarasvatīm vyāsam tatas jayam udīrayet "
  },
  {
    "segmentnr":"SA_GK19_ksbhm18u-3",
    "original":"tataḥ svargaśriyā juṣṭaṃ bhrājiṣṇumukuṭāṅgadam \/",
    "analyzed":"tatas svarga śriyā juṣṭam bhrājiṣṇu mukuṭa aṅgadam "
  },
  {
    "segmentnr":"SA_GK19_ksbhm18u-4",
    "original":"dadarśa śakrasaṃkāśaṃ kururājaṃ yudhiṣṭhiraḥ \/\/ Bhmj_18.2 \/\/",
    "analyzed":"dadarśa śakra saṃkāśam kuru rājam yudhiṣṭhiraḥ "
  },
  {
    "segmentnr":"SA_GK19_ksbhm18u-5",
    "original":"taṃ vīkṣya sānujaṃ tatra jātamanyuḥ śatakratum \/",
    "analyzed":"tam vīkṣya sa anujam tatra jāta manyuḥ śatakratum "
  },
  {
    "segmentnr":"SA_GK19_ksbhm18u-6",
    "original":"uvāca svasti devebhyaḥ svargāyāstvayamañjaliḥ \/\/ Bhmj_18.3 \/\/",
    "analyzed":"uvāca svasti devebhyaḥ svargāya astu ayam añjaliḥ "
  },
  {
    "segmentnr":"SA_GK19_ksbhm18u-7",
    "original":"yatra duryodhanaḥ pāpaḥ pṛthivīkṣayakāraṇam \/",
    "analyzed":"yatra duryodhanaḥ pāpaḥ pṛthivī kṣaya kāraṇam "
  },
  {
    "segmentnr":"SA_GK19_ksbhm18u-8",
    "original":"sumerukūṭavikaṭe vibhāti paramāsane \/\/ Bhmj_18.4 \/\/",
    "analyzed":"sumeru kūṭa vikaṭe vibhāti parama āsane "
  },
  {
    "segmentnr":"SA_GK19_ksbhm18u-9",
    "original":"na tatra mama vāso 'sti vrajāmyeṣa namo 'stu te \/",
    "analyzed":"na tatra mama vāsaḥ sti vrajāmi eṣa namaḥ stu te "
  },
  {
    "segmentnr":"SA_GK19_ksbhm18u-10",
    "original":"yatra me bhrātaraḥ śūrāstatra vāso mamādhunā \/\/ Bhmj_18.5 \/\/",
    "analyzed":"yatra me bhrātaraḥ śūrāḥ tatra vāsaḥ mama adhunā "
  },
  {
    "segmentnr":"SA_GK19_ksbhm18u-11",
    "original":"iti rājño bruvāṇasya devadūtaṃ surāstataḥ \/",
    "analyzed":"iti rājñaḥ bruvāṇasya deva dūtam surāḥ tatas "
  },
  {
    "segmentnr":"SA_GK19_ksbhm18u-12",
    "original":"bhrātṝnprati prayāhīti prāhurvāyumanojavam \/\/ Bhmj_18.6 \/\/",
    "analyzed":"bhrātṝn prati prayāhi iti prāhuḥ vāyu manojavam "
  },
  {
    "segmentnr":"SA_GK19_ksbhm18u-13",
    "original":"sa devadūtādiṣṭena vrajansapadi vartmanā \/",
    "analyzed":"sa deva dūta ādiṣṭena vrajan sapadi vartmanā "
  },
  {
    "segmentnr":"SA_GK19_ksbhm18u-14",
    "original":"dadarśa puruṣānghorānnarakāntaravartinaḥ \/\/ Bhmj_18.7 \/\/",
    "analyzed":"dadarśa puruṣān ghorān naraka antara vartinaḥ "
  },
  {
    "segmentnr":"SA_GK19_ksbhm18u-15",
    "original":"keśaśoṇitamāṃsāsṛgvasāsaṃghātapicchile \/",
    "analyzed":"keśa śoṇita māṃsa asṛj vasā saṃghāta picchile "
  },
  {
    "segmentnr":"SA_GK19_ksbhm18u-16",
    "original":"praklinnānekakuṇapavyākīrṇakṛmisaṃkule \/\/ Bhmj_18.8 \/\/",
    "analyzed":"praklinna aneka kuṇapa vyākīrṇa kṛmi saṃkule "
  },
  {
    "segmentnr":"SA_GK19_ksbhm18u-17",
    "original":"kākakaṅkabakolūkavadanairabhito vṛte \/",
    "analyzed":"kāka kaṅka baka ulūka vadanaiḥ abhitas vṛte "
  },
  {
    "segmentnr":"SA_GK19_ksbhm18u-18",
    "original":"śavadurgandhanīrandhrasaṃghaṭṭaśatasaṃkule \/\/ Bhmj_18.9 \/\/",
    "analyzed":"śava durgandha nīrandhra saṃghaṭṭa śata saṃkule "
  },
  {
    "segmentnr":"SA_GK19_ksbhm18u-19",
    "original":"karapattraśilāpākasaṃtaptasikatātaṭe \/",
    "analyzed":"karapattra śilā pāka saṃtapta sikatā taṭe "
  },
  {
    "segmentnr":"SA_GK19_ksbhm18u-20",
    "original":"lohitailavasākumbhakūṭaśalmalidāruṇe \/\/ Bhmj_18.10 \/\/",
    "analyzed":"lohi taila vasā kumbha kūṭa śalmali dāruṇe "
  },
  {
    "segmentnr":"SA_GK19_ksbhm18u-21",
    "original":"kṣurakaṇṭakakīlograjvālāstambhavibhīṣaṇe \/",
    "analyzed":"kṣura kaṇṭaka kīla ugra jvālā stambha vibhīṣaṇe "
  },
  {
    "segmentnr":"SA_GK19_ksbhm18u-22",
    "original":"taptavaitaraṇīvisrapūyapūritasaikate \/\/ Bhmj_18.11 \/\/",
    "analyzed":"tapta vaitaraṇī visra pūya pūrita saikate "
  },
  {
    "segmentnr":"SA_GK19_ksbhm18u-23",
    "original":"asipatravanotkṛttanaranārīkṛtasvane \/",
    "analyzed":"asipatravana utkṛtta nara nārī kṛta svane "
  },
  {
    "segmentnr":"SA_GK19_ksbhm18u-24",
    "original":"ghorāndhakāragahane tatra śuśrāva dharmajaḥ \/\/ Bhmj_18.12 \/\/",
    "analyzed":"ghora andhakāra gahane tatra śuśrāva dharmajaḥ "
  },
  {
    "segmentnr":"SA_GK19_ksbhm18u-25",
    "original":"pāpināṃ kvāthyamānānāmākrandaṃ dhṛtidāruṇam \/",
    "analyzed":"pāpinām kvāthyamānānām ākrandam dhṛti dāruṇam "
  },
  {
    "segmentnr":"SA_GK19_ksbhm18u-26",
    "original":"kṣaṇamekamito rājanmā nivartasva śītalaiḥ \/\/ Bhmj_18.13 \/\/",
    "analyzed":"kṣaṇam ekam itas rājan mā nivartasva śītalaiḥ "
  },
  {
    "segmentnr":"SA_GK19_ksbhm18u-27",
    "original":"tvatpuṇyavātaiḥ spṛṣṭānāmasmākaṃ bādhate tamaḥ \/",
    "analyzed":"tvad puṇya vātaiḥ spṛṣṭānām asmākam bādhate tamaḥ "
  },
  {
    "segmentnr":"SA_GK19_ksbhm18u-28",
    "original":"vayaṃ bhīmaprabhṛtayaḥ pāṇḍavā bhrātarastava \/\/ Bhmj_18.14 \/\/",
    "analyzed":"vayam bhīma prabhṛtayaḥ pāṇḍavāḥ bhrātaraḥ tava "
  },
  {
    "segmentnr":"SA_GK19_ksbhm18u-29",
    "original":"kṛṣṇā ceyaṃ varārohā mahiṣī vallabhā satī \/",
    "analyzed":"kṛṣṇā ca iyam varārohā mahiṣī vallabhā satī "
  },
  {
    "segmentnr":"SA_GK19_ksbhm18u-30",
    "original":"śrutvaitatkaruṇaṃ rājā vajreṇeva vidāritaḥ \/\/ Bhmj_18.15 \/\/",
    "analyzed":"śrutvā etat karuṇam rājā vajreṇa iva vidāritaḥ "
  },
  {
    "segmentnr":"SA_GK19_ksbhm18u-31",
    "original":"tatraiva tasthau nirdvandvo nindandurlalitaṃ vidheḥ \/",
    "analyzed":"tatra eva tasthau nirdvandvaḥ nindan durlalitam vidheḥ "
  },
  {
    "segmentnr":"SA_GK19_ksbhm18u-32",
    "original":"so 'vadadbata devānāmavicārahataiva dhīḥ \/\/ Bhmj_18.16 \/\/",
    "analyzed":"saḥ vadat bata devānām avicāra hatā eva dhīḥ "
  },
  {
    "segmentnr":"SA_GK19_ksbhm18u-33",
    "original":"yaireta dharmaniratāḥ kleśe 'sminsamupekṣitāḥ \/",
    "analyzed":"yaiḥ eta dharma niratāḥ kleśe smin samupekṣitāḥ "
  },
  {
    "segmentnr":"SA_GK19_ksbhm18u-34",
    "original":"ayaṃ mohaḥ prasādo vā viveko nāyamīdṛśaḥ \/\/ Bhmj_18.17 \/\/",
    "analyzed":"ayam mohaḥ prasādaḥ vā vivekaḥ na ayam īdṛśaḥ "
  },
  {
    "segmentnr":"SA_GK19_ksbhm18u-35",
    "original":"vibudhānāṃ na jānanti ye dharmasya vyatikramam \/",
    "analyzed":"vibudhānām na jānanti ye dharmasya vyatikramam "
  },
  {
    "segmentnr":"SA_GK19_ksbhm18u-36",
    "original":"bhramaḥ svapno 'tha māyeyaṃ kimetaditi cintayan \/\/ Bhmj_18.18 \/\/",
    "analyzed":"bhramaḥ svapnaḥ tha māyā iyam kim etat iti cintayan "
  },
  {
    "segmentnr":"SA_GK19_ksbhm18u-37",
    "original":"devadūta na jānāmi kasyedaṃ durviceṣṭate \/",
    "analyzed":"deva dūta na jānāmi kasya idam duḥ viceṣṭate "
  },
  {
    "segmentnr":"SA_GK19_ksbhm18u-38",
    "original":"ihaivāhaṃ sthito gaccha na me svargeṇa kāraṇam \/\/ Bhmj_18.19 \/\/",
    "analyzed":"iha eva aham sthitaḥ gaccha na me svargeṇa kāraṇam "
  },
  {
    "segmentnr":"SA_GK19_ksbhm18u-39",
    "original":"pūjyante yatra durvṛttā viśasyante nu sādhavaḥ \/",
    "analyzed":"pūjyante yatra durvṛttāḥ viśasyante nu sādhavaḥ "
  },
  {
    "segmentnr":"SA_GK19_ksbhm18u-40",
    "original":"ityukto dharmarājena devadūtaḥ surādhipam \/\/ Bhmj_18.20 \/\/",
    "analyzed":"iti uktaḥ dharmarājena deva dūtaḥ surādhipam "
  },
  {
    "segmentnr":"SA_GK19_ksbhm18u-41",
    "original":"gatvā vyajijñapatsarvaṃ sa ca tūṣṇīṃ samāyayau \/",
    "analyzed":"gatvā vyajijñapat sarvam sa ca tūṣṇīm samāyayau "
  },
  {
    "segmentnr":"SA_GK19_ksbhm18u-42",
    "original":"prāpte surādhipe tatra saha dharmādibhiḥ suraiḥ \/\/ Bhmj_18.21 \/\/",
    "analyzed":"prāpte surādhipe tatra saha dharma ādibhiḥ suraiḥ "
  },
  {
    "segmentnr":"SA_GK19_ksbhm18u-43",
    "original":"nādṛśyatāśubhaṃ kiṃcidvavau puṇyaśca mārutaḥ \/",
    "analyzed":"na adṛśyata aśubham kiṃcid vavau puṇyaḥ ca mārutaḥ "
  },
  {
    "segmentnr":"SA_GK19_ksbhm18u-44",
    "original":"tato 'bravītsurapatirviṣṇaṃ dharmanandanam \/\/ Bhmj_18.22 \/\/",
    "analyzed":"tatas bravīt surapatiḥ viṣṇam dharmanandanam "
  },
  {
    "segmentnr":"SA_GK19_ksbhm18u-45",
    "original":"asatyametannāyeyaṃ mayaiveha pradarśitā \/",
    "analyzed":"asatyam etat nāyā iyam mayā evā iha pradarśitā "
  },
  {
    "segmentnr":"SA_GK19_ksbhm18u-46",
    "original":"etadālokanaṃ rājñāmavaśyaṃ miśrakarmaṇām \/\/ Bhmj_18.23 \/\/",
    "analyzed":"etat ālokanam rājñām avaśyam miśra karmaṇām "
  },
  {
    "segmentnr":"SA_GK19_ksbhm18u-47",
    "original":"asatyaleśasaṃsparśādetaddroṇavadhāttava \/",
    "analyzed":"asatya leśa saṃsparśāt etat droṇa vadhāt tava "
  },
  {
    "segmentnr":"SA_GK19_ksbhm18u-48",
    "original":"ehi paśya nijānbhrātṝndivyaṃ svapadamāśritān \/\/ Bhmj_18.24 \/\/",
    "analyzed":"ehi paśya nijān bhrātṝn divyam sva padam āśritān "
  },
  {
    "segmentnr":"SA_GK19_ksbhm18u-49",
    "original":"svargaśriyaṃ ca pāñcālīṃ putrāṃścāmaratāṃ gatān \/",
    "analyzed":"svarga śriyam ca pāñcālīm putrān ca amara tām gatān "
  },
  {
    "segmentnr":"SA_GK19_ksbhm18u-50",
    "original":"ityukte devarājena vītaśokī yudhiṣṭhiraḥ \/\/ Bhmj_18.25 \/\/",
    "analyzed":"iti ukte devarājena vīta śokī yudhiṣṭhiraḥ "
  },
  {
    "segmentnr":"SA_GK19_ksbhm18u-51",
    "original":"snātvā dharmagirā svargagaṅgāmbhasi nabhaḥprabhe \/",
    "analyzed":"snātvā dharma girā svarga gaṅgā ambhasi nabhaḥ prabhe "
  },
  {
    "segmentnr":"SA_GK19_ksbhm18u-52",
    "original":"utsṛjya mānuṣaṃ bhāvaṃ puṇyāṃ surasabhāṃ yayau \/\/ Bhmj_18.26 \/\/",
    "analyzed":"utsṛjya mānuṣam bhāvam puṇyām sura sabhām yayau "
  },
  {
    "segmentnr":"SA_GK19_ksbhm18u-53",
    "original":"apsaronṛttalalitāngāyangandharvakiṃnarān \/",
    "analyzed":"apsaraḥ nṛtta lalitān gāyan gandharva kiṃnarān "
  },
  {
    "segmentnr":"SA_GK19_ksbhm18u-54",
    "original":"tatra svapadamārūḍhānapaśyadanujānnijān \/\/ Bhmj_18.27 \/\/",
    "analyzed":"tatra sva padam ārūḍhān apaśyat anujān nijān "
  },
  {
    "segmentnr":"SA_GK19_ksbhm18u-55",
    "original":"maṇḍale ca raveḥ karṇaṃ svayamindreṇa darśitam \/",
    "analyzed":"maṇḍale ca raveḥ karṇam svayam indreṇa darśitam "
  },
  {
    "segmentnr":"SA_GK19_ksbhm18u-56",
    "original":"abhibhanyuṃ ca rucirākāranirjitamanmatham \/\/ Bhmj_18.28 \/\/",
    "analyzed":"abhibhanyum ca rucira ākāra nirjita manmatham "
  },
  {
    "segmentnr":"SA_GK19_ksbhm18u-57",
    "original":"varcobhidhānaṃ somasya taṃ sutaṃ somamaṇḍale \/",
    "analyzed":"varcaḥ abhidhānam somasya tam sutam soma maṇḍale "
  },
  {
    "segmentnr":"SA_GK19_ksbhm18u-58",
    "original":"gandharvarājaṃ sākṣācca dhṛtarāṣṭraṃ janeśvaram \/\/ Bhmj_18.29 \/\/",
    "analyzed":"gandharva rājam sākṣāt ca dhṛtarāṣṭram janeśvaram "
  },
  {
    "segmentnr":"SA_GK19_ksbhm18u-59",
    "original":"vasuṃ śāntanavaṃ bhīṣmaṃ guruṃ droṇaṃ bṛhaspatim \/",
    "analyzed":"vasum śāntanavam bhīṣmam gurum droṇam bṛhaspatim "
  },
  {
    "segmentnr":"SA_GK19_ksbhm18u-60",
    "original":"nārāyaṇaṃ ca viśveśaṃ śaṅkhacakragadādharam \/\/ Bhmj_18.30 \/\/",
    "analyzed":"nārāyaṇam ca viśveśam śaṅkha cakra gadā dharam "
  },
  {
    "segmentnr":"SA_GK19_ksbhm18u-61",
    "original":"yadaṃśā bhuvi ye jātāstāṃśca dṛṣṭvā tadāśrayān \/",
    "analyzed":"yad aṃśāḥ bhuvi ye jātāḥ tān ca dṛṣṭvā tad āśrayān "
  },
  {
    "segmentnr":"SA_GK19_ksbhm18u-62",
    "original":"āsasāda sadānandaṃ vandyaṃ nandanavāsinām \/",
    "analyzed":"āsasāda sat ānandam vandyam nandana vāsinām "
  },
  {
    "segmentnr":"SA_GK19_ksbhm18u-63",
    "original":"dharmasūnurnidhirdhāmnāṃ hariścandrocitaṃ padam \/\/ Bhmj_18.31 \/\/",
    "analyzed":"dharmasūnuḥ nidhiḥ dhāmnām hariścandra ucitam padam "
  },
  {
    "segmentnr":"SA_GK19_ksbhm18u-64",
    "original":"atha nahuṣadilīpadhundhumārasagarabhagīratharāmakārtavīryaiḥ \/",
    "analyzed":"atha nahuṣa dilīpa dhundhumāra sagara bhagīratha rāma kārtavīryaiḥ "
  },
  {
    "segmentnr":"SA_GK19_ksbhm18u-65",
    "original":"nṛpatibhirabhito 'bhivandyamānaḥ sitacaritaḥ sa rarāja rājacandraḥ \/\/ Bhmj_18.32 \/\/",
    "analyzed":"nṛpatibhiḥ abhitas bhivandyamānaḥ sita caritaḥ sa rarāja rāja candraḥ "
  },
  {
    "segmentnr":"SA_GK19_ksbhm18u-66",
    "original":"śrutveti bhāratakathāṃ vaiśampāyanakīrtitām \/",
    "analyzed":"śrutvā iti bhārata kathām vaiśampāyana kīrtitām "
  },
  {
    "segmentnr":"SA_GK19_ksbhm18u-67",
    "original":"saṃpannasarpasatro 'bhūnnirvṛtto janamejayaḥ \/\/ Bhmj_18.33 \/\/",
    "analyzed":"saṃpanna sarpa satraḥ bhūt nirvṛttaḥ janamejayaḥ "
  },
  {
    "segmentnr":"SA_GK19_ksbhm18u-68",
    "original":"etatsūtena kathitaṃ naimiṣāraṇyavāsinaḥ \/",
    "analyzed":"etat sūtena kathitam naimiṣa araṇya vāsinaḥ "
  },
  {
    "segmentnr":"SA_GK19_ksbhm18u-69",
    "original":"niśamya śaunakamukhāstasthurānandanirbharāḥ \/\/ Bhmj_18.34 \/\/",
    "analyzed":"niśamya śaunaka mukhāḥ tasthuḥ ānanda nirbharāḥ "
  },
  {
    "segmentnr":"SA_GK19_ksbhm18u-70",
    "original":"iti śrīkṣemendraviracitāyāṃ bhāratamañjaryāṃ svargaparva",
    "analyzed":"iti śrī kṣemendra viracitāyām bhāratamañjaryām svargaparva "
  }
]