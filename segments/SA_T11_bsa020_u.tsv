segmentnr	original	analyzed
SA_T11_bsa020_u-0	Vajrasūcī (Vs)	vajrasūcī vs 
SA_T11_bsa020_u-1	jagadguruṃ mañjughoṣaṃ natvā vākkāyacetasā /	jagadgurum mañjughoṣam natvā vāc kāya cetasā 
SA_T11_bsa020_u-2	aśvaghoṣo vajrasūcīṃ sūtrayāmi yathāmatam // Vs_1 //	aśva ghoṣaḥ vajra sūcīm sūtrayāmi yathāmatam 
SA_T11_bsa020_u-3	vedāḥ pramāṇaṃ smṛtayaḥ pramāṇaṃ dharmārthayuktaṃ vacanaṃ pramāṇam /	vedāḥ pramāṇam smṛtayaḥ pramāṇam dharma artha yuktam vacanam pramāṇam 
SA_T11_bsa020_u-4	yasya pramāṇaṃ na bhavetpramāṇaṃ kastasya kuryādvacanaṃ pramāṇam // Vs_2 //	yasya pramāṇam na bhavet pramāṇam kaḥ tasya kuryāt vacanam pramāṇam 
SA_T11_bsa020_u-5	saptavyādhā daśārṇeṣu mṛgāḥ kālañjare girau /	sapta vyādhāḥ daśārṇeṣu mṛgāḥ kālañjare girau 
SA_T11_bsa020_u-6	cakravākāḥ śaradvīpe haṃsāḥ sarasi mānase // Vs_3 //	cakravākāḥ śaradvīpe haṃsāḥ sarasi mānase 
SA_T11_bsa020_u-7	te 'pi jātāḥ kurukṣetre brāhmaṇā vedapāragāḥ // Vs_4 //	te pi jātāḥ kurukṣetre brāhmaṇāḥ vedapāragāḥ 
SA_T11_bsa020_u-8	adhītya caturo vedān sāṅgopāṅgena tavatttaḥ /	adhītya caturaḥ vedān sa aṅga upāṅgena tavatttaḥ 
SA_T11_bsa020_u-9	śūdrātpratigrahagrāhī brāhmaṇo jāyate kharaḥ // Vs_5 //	śūdrāt pratigraha grāhī brāhmaṇaḥ jāyate kharaḥ 
SA_T11_bsa020_u-10	kharo dvādaśajanmāni ṣaṣṭhijanmāni śūkaraḥ /	kharaḥ dvādaśa janmāni ṣaṣṭhi janmāni śūkaraḥ 
SA_T11_bsa020_u-11	śvānaḥ saptatijanmāni ityevaṃ manurabravīt // Vs_6 //	śvānaḥ saptati janmāni iti evam manuḥ abravīt 
SA_T11_bsa020_u-12	hastinyāmacalo jāta ulūkyāṃ keśapiṅgalaḥ /	hastinyām acalaḥ jātaḥ ulūkyām keśa piṅgalaḥ 
SA_T11_bsa020_u-13	agastyo 'gastipuṣpācca kauśikaḥ kuśasambhavaḥ // Vs_7 //	agastyaḥ gastipuṣpāt ca kauśikaḥ kuśa sambhavaḥ 
SA_T11_bsa020_u-14	kapilaḥ kapilājjātaḥ śaragulmācca gautamaḥ /	kapilaḥ kapilāt jātaḥ śaragulmāt ca gautamaḥ 
SA_T11_bsa020_u-15	droṇācāryastu kalaśāttittiristittirīsutaḥ // Vs_8 //	droṇācāryaḥ tu kalaśāt tittiriḥ tittirīsutaḥ 
SA_T11_bsa020_u-16	reṇukājanayadrāmamṛṣyaśṛṅgamuniṃ mṛgī /	reṇukā ajanayat rāmam ṛṣyaśṛṅga munim mṛgī 
SA_T11_bsa020_u-17	kaivartinyajanayad vyāsaṃ kuśikaṃ caiva śūdrikā // Vs_9 //	kaivartinī ajanayat vyāsam kuśikam ca eva śūdrikā 
SA_T11_bsa020_u-18	viśvāmitraṃ ca caṇḍālī vasiṣṭhaṃ caiva urvaśī /	viśvāmitram ca caṇḍālī vasiṣṭham ca eva urvaśī 
SA_T11_bsa020_u-19	na teṣāṃ brāhmaṇī mātā lokācārācca brāhmaṇāḥ // Vs_10 //	na teṣām brāhmaṇī mātā loka ācārāt ca brāhmaṇāḥ 
SA_T11_bsa020_u-20	sadyaḥ patati māṃsena lākṣayā lavaṇena ca /	sadyas patati māṃsena lākṣayā lavaṇena ca 
SA_T11_bsa020_u-21	tryahācchūdraśca bhavati brāhmaṇaḥ kṣīravikrayī // Vs_11 //	tri ahāt śūdraḥ ca bhavati brāhmaṇaḥ kṣīra vikrayī 
SA_T11_bsa020_u-22	ākāśagāmino viprāḥ patanti māṃsabhakṣaṇāt /	ākāśa gāminaḥ viprāḥ patanti māṃsa bhakṣaṇāt 
SA_T11_bsa020_u-23	viprāṇāṃ patanaṃ dṛṣṭvā tato māṃsāni varjayet // Vs_12 //	viprāṇām patanam dṛṣṭvā tatas māṃsāni varjayet 
SA_T11_bsa020_u-24	brāhmaṇatvaṃ na śāstreṇa na saṃskārairna jātibhiḥ /	brāhmaṇa tvam na śāstreṇa na saṃskāraiḥ na jātibhiḥ 
SA_T11_bsa020_u-25	na kulena na vedena na karmaṇā bhavettataḥ // Vs_13 //	na kulena na vedena na karmaṇā bhavet tatas 
SA_T11_bsa020_u-26	nirmamo nirahaṅkāro niḥsaṅgo niṣparigrahaḥ /	nirmamaḥ nirahaṅkāraḥ niḥsaṅgaḥ niṣparigrahaḥ 
SA_T11_bsa020_u-27	rāgadveṣavinirmuktastaṃ devā brāhmaṇaṃ viduḥ // Vs_14 //	rāga dveṣa vinirmuktaḥ tam devāḥ brāhmaṇam viduḥ 
SA_T11_bsa020_u-28	satyaṃ brahma tapo brahma brahma cendriyanigrahaḥ /	satyam brahma tapaḥ brahma brahma ca indriya nigrahaḥ 
SA_T11_bsa020_u-29	sarvabhūte dayā brahma etad brāhmaṇa lakṣaṇam // Vs_15 //	sarvabhūte dayā brahma etad brāhmaṇa lakṣaṇam 
SA_T11_bsa020_u-30	satyaṃ nāsti tapo nāsti nāsti cendriyanigrahaḥ /	satyam na asti tapaḥ na asti na asti ca indriya nigrahaḥ 
SA_T11_bsa020_u-31	sarvabhūte dayā nāsti etaccāṇḍālalakṣaṇam // Vs_16 //	sarva bhūte dayā na asti etat cāṇḍāla lakṣaṇam 
SA_T11_bsa020_u-32	devamānuṣanārīṇāṃ tiryagyonigateṣvapi /	deva mānuṣa nārīṇām tiryagyoni gateṣu api 
SA_T11_bsa020_u-33	maithunaṃ nādhigacchanti te viprāste ca brāhmaṇāḥ // Vs_17 //	maithunam na adhigacchanti te viprāḥ te ca brāhmaṇāḥ 
SA_T11_bsa020_u-34	na jātirdṛśyate tāvad guṇāḥ kalyāṇakārakāḥ /	na jātiḥ dṛśyate tāvat guṇāḥ kalyāṇa kārakāḥ 
SA_T11_bsa020_u-35	caṇḍālo 'pi hi tatrasthastaṃ devā brāhmaṇaṃ viduḥ // Vs_18 //	caṇḍālaḥ pi hi tatrasthaḥ tam devāḥ brāhmaṇam viduḥ 
SA_T11_bsa020_u-36	vṛṣalīphenapītasya niḥśvāsopahatasya ca /	vṛṣalī phena pītasya niḥśvāsa upahatasya ca 
SA_T11_bsa020_u-37	tatraiva ca prasūtasya niṣkṛtirnopalabhyate // Vs_19 //	tatra eva ca prasūtasya niṣkṛtiḥ nā upalabhyate 
SA_T11_bsa020_u-38	śūdrīhastena yo bhuṃkte māsamekaṃ nirantaram /	śūdrī hastena yaḥ bhuṃkte māsam ekam nirantaram 
SA_T11_bsa020_u-39	jīvamāno bhavecchūdro mṛtaḥ śvānaśca jāyate // Vs_20 //	jīvamānaḥ bhavet śūdraḥ mṛtaḥ śvānaḥ ca jāyate 
SA_T11_bsa020_u-40	śūdrīparivṛto vipraḥ śūdrī ca gṛhamedhinī /	śūdrī parivṛtaḥ vipraḥ śūdrī ca gṛhamedhinī 
SA_T11_bsa020_u-41	varjitaḥ pitṛdevena rauravaṃ so 'dhigacchati // Vs_21 //	varjitaḥ pitṛdevena rauravam saḥ dhigacchati 
SA_T11_bsa020_u-42	araṇīgarbhasambhūtaḥ kaṭho nāma mahāmuniḥ /	araṇī garbha sambhūtaḥ kaṭhaḥ nāma mahā muniḥ 
SA_T11_bsa020_u-43	tapasā brāhmaṇo jātastasmājjātirakāraṇam // Vs_22 //	tapasā brāhmaṇaḥ jātaḥ tasmāt jātiḥ akāraṇam 
SA_T11_bsa020_u-44	kaivartīgarbhasambhūto vyāso nāma mahāmuniḥ /	kaivartī garbha sambhūtaḥ vyāsaḥ nāma mahā muniḥ 
SA_T11_bsa020_u-45	tapasā brāhmaṇo jātastasmājjātirakāraṇam // Vs_23 //	tapasā brāhmaṇaḥ jātaḥ tasmāt jātiḥ akāraṇam 
SA_T11_bsa020_u-46	urvarśīgarbhasambhūto vasiṣṭho 'pi mahāmuniḥ /	urvarśī garbha sambhūtaḥ mahā muniḥ 
SA_T11_bsa020_u-47	tapasā brāhmaṇo jātastasmājjātirakāraṇam // Vs_24 //	tapasā brāhmaṇaḥ jātaḥ tasmāt jātiḥ akāraṇam 
SA_T11_bsa020_u-48	hariṇīgarbhasambhūta ṛṣyaśrṛṅgo mahāmuniḥ /	hariṇī garbha sambhūtaḥ ṛṣyaśrṛṅgaḥ mahā muniḥ 
SA_T11_bsa020_u-49	tapasā brāhmaṇo jātastasmājjātirakāraṇam // Vs_25 //	tapasā brāhmaṇaḥ jātaḥ tasmāt jātiḥ akāraṇam 
SA_T11_bsa020_u-50	caṇḍālī garbhasambhūto viśvāmitro? mahāmuniḥ /	caṇḍālī garbha sambhūtaḥ viśvāmitraḥ mahā muniḥ 
SA_T11_bsa020_u-51	tapasā brāhmaṇo jātastasmājjātirakāraṇam // Vs_26 //	tapasā brāhmaṇaḥ jātaḥ tasmāt jātiḥ akāraṇam 
SA_T11_bsa020_u-52	tāṇḍūlīgarbhasambhūto nārado hi mahāmuniḥ /	tāṇḍūlī garbha sambhūtaḥ nāradaḥ hi mahā muniḥ 
SA_T11_bsa020_u-53	tapasā brāhmaṇo jātastasmājjātirakāraṇam // Vs_27 //	tapasā brāhmaṇaḥ jātaḥ tasmāt jātiḥ akāraṇam 
SA_T11_bsa020_u-54	jitātmā yatirbhavati..................... jitendriyaḥ /	jita ātmā yatiḥ bhavati jita indriyaḥ 
SA_T11_bsa020_u-55	[yatātmā yatirbhavati vijitātmā(jitātmā ca)	yata ātmā yatiḥ bhavati vijita ātmā ajita ātmā ca 
SA_T11_bsa020_u-56	jitendriyaḥ /]	jita indriyaḥ 
SA_T11_bsa020_u-57	tapasā tāpaso jāto brahmacaryeṇa brāhmaṇaḥ // Vs_28 //	tapasā tāpasaḥ jātaḥ brahmacaryeṇa brāhmaṇaḥ 
SA_T11_bsa020_u-58	na ca te brāhmaṇīputrāste ca lokasya brāhmaṇāḥ /	na ca te brāhmaṇī putrāḥ te ca lokasya brāhmaṇāḥ 
SA_T11_bsa020_u-59	śīlaśaucamayaṃ brahma tasmātkulama kāraṇam // Vs_29 //	śīla śauca mayam brahma tasmāt kulam a kāraṇam 
SA_T11_bsa020_u-60	śīlaṃ pradhānaṃ na kulaṃ pradhānaṃ kulena kiṃ śīlavivarjitena /	śīlam pradhānam na kulam pradhānam kulena kim śīla vivarjitena 
SA_T11_bsa020_u-61	bahavo narā nīcakula prasūtāḥ svargaṃ gatāḥ śīlamupetya dhīrāḥ // Vs_30 //	bahavaḥ narāḥ nīca kula prasūtāḥ svargam gatāḥ śīlam upetya dhīrāḥ 
SA_T11_bsa020_u-62	mukhato brāhmaṇo jāto bāhubhyāṃ kṣatriyastathā /	mukhataḥ brāhmaṇaḥ jātaḥ bāhubhyām kṣatriyaḥ tathā 
SA_T11_bsa020_u-63	urubhyāṃ vaiśyaḥ saṃjātaḥ padbhyāṃ śūdraka eva ca // Vs_31 //	urubhyām vaiśyaḥ saṃjātaḥ padbhyām śūdrakaḥ eva ca 
SA_T11_bsa020_u-64	pāṇḍostu viśrutaḥ putraḥ sa vai nāmnā yudhiṣṭhiraḥ /	pāṇḍoḥ tu viśrutaḥ putraḥ sa vai nāmnā yudhiṣṭhiraḥ 
SA_T11_bsa020_u-65	vaiśampāyanamāgamya prāñjaliḥ paripṛcchati // Vs_32 //	vaiśampāyanam āgamya prāñjaliḥ paripṛcchati 
SA_T11_bsa020_u-66	ke ca te brāhmaṇāḥ proktāḥ kiṃ vā brāhmaṇalakṣaṇam /	ke ca te brāhmaṇāḥ proktāḥ kim vā brāhmaṇa lakṣaṇam 
SA_T11_bsa020_u-67	etadicchāmi bho jñātuṃ tad bhavān vyākaroti me // Vs_33 //	etat icchāmi bho jñātum tat bhavān vyākaroti me 
SA_T11_bsa020_u-68	kṣāntyādibhirguṇairyuktastyakta daṇḍo nirāmiṣaḥ /	kṣānti ādibhiḥ guṇaiḥ yuktaḥ tyakta daṇḍaḥ nirāmiṣaḥ 
SA_T11_bsa020_u-69	na hanti sarvabhūtāni prathamaṃ brahmalakṣaṇam // Vs_34 //	na hanti sarva bhūtāni prathamam brahma lakṣaṇam 
SA_T11_bsa020_u-70	yadā sarvaṃ paradravyaṃ pathi vā yadi vā gṛhe /	yadā sarvam para dravyam pathi vā yadi vā gṛhe 
SA_T11_bsa020_u-71	adattaṃ naiva gṛhṇāti dvitīyaṃ brahmalakṣaṇam // Vs_35 //	a dattam na eva gṛhṇāti dvitīyam brahma lakṣaṇam 
SA_T11_bsa020_u-72	tyaktvā krūrasvabhāvaṃ tu nirmamo niṣparigrahaḥ /	tyaktvā krūra svabhāvam tu nirmamaḥ niṣparigrahaḥ 
SA_T11_bsa020_u-73	muktaścarati yo nityaṃ tṛtīyaṃ brahmalakṣaṇam // Vs_36 //	muktaḥ carati yaḥ nityam tṛtīyam brahma lakṣaṇam 
SA_T11_bsa020_u-74	devamānuṣa nārīṇāṃ tiryagyonigateṣvapi /	deva mānuṣa nārīṇām tiryagyoni gateṣu api 
SA_T11_bsa020_u-75	maithunaṃ hi sadā tyaktaṃ caturthaṃ brahmalakṣaṇam // Vs_37 //	maithunam hi sadā tyaktam caturtham brahma lakṣaṇam 
SA_T11_bsa020_u-76	satyaṃ śaucaṃ dayā śaucaṃ śaucamindriyanigrahaḥ /	satyam śaucam dayā śaucam śaucam indriya nigrahaḥ 
SA_T11_bsa020_u-77	sarvabhūta dayā śaucaṃ tapaḥ śaucañca pañcamam // Vs_38 //	sarvabhūta dayā śaucam tapaḥ śaucañca pañcamam 
SA_T11_bsa020_u-78	pañcalakṣaṇasampanna īdṛśo yo bhaved dvijaḥ /	pañca lakṣaṇa sampannaḥ īdṛśaḥ yaḥ bhavet dvijaḥ 
SA_T11_bsa020_u-79	tamahaṃ brāhmaṇaṃ brūyāṃ śeṣāḥ śūdrā yudhiṣṭhira // Vs_39 //	tam aham brāhmaṇam brūyām śeṣāḥ śūdrāḥ yudhiṣṭhira 
SA_T11_bsa020_u-80	na kulena na jātyā vā kriyābhirbrāhmaṇo bhavet /	na kulena na jātyā vā kriyābhiḥ brāhmaṇaḥ bhavet 
SA_T11_bsa020_u-81	caṇḍālo 'pi hi vṛtastho brāhmaṇaḥ sa yudhiṣṭhira // Vs_40 //	caṇḍālaḥ pi hi vṛta sthaḥ brāhmaṇaḥ sa yudhiṣṭhira 
SA_T11_bsa020_u-82	ahiṃsā brahmacaryaṃ ca viśuddhācca pratigrahaḥ /	ahiṃsā brahmacaryam ca viśuddhāt ca pratigrahaḥ 
SA_T11_bsa020_u-83	phalena na samarthaṃ ca brāhmaṇaḥ syādyudhiṣṭhira // Vs_40a //	phalena na samartham ca brāhmaṇaḥ syāt yudhiṣṭhira 
SA_T11_bsa020_u-84	ekavarṇamidaṃ pūrvaṃ viśvamāsīdyudhiṣṭhira /	eka varṇam idam pūrvam viśvam āsīt yudhiṣṭhira 
SA_T11_bsa020_u-85	karmakriyāviśeṣeṇa cāturvarṇyaṃ pratiṣṭhitam // Vs_41 //	karma kriyā viśeṣeṇa cāturvarṇyam pratiṣṭhitam 
SA_T11_bsa020_u-86	sarve vai yonijā martyāḥ sarve mūtrapurīṣiṇaḥ /	sarve vai yoni jāḥ martyāḥ sarve mūtra purīṣiṇaḥ 
SA_T11_bsa020_u-87	ekendriyendriyārthāśca tasmācchīlaguṇairdvijāḥ // Vs_42 //	eka indriya indriya arthāḥ ca tasmāt śīla guṇaiḥ dvijāḥ 
SA_T11_bsa020_u-88	śūdro 'pi śīlasampannoguṇavān brāhmaṇo bhavet /	śūdraḥ śīla sampannaḥ guṇavān brāhmaṇaḥ bhavet 
SA_T11_bsa020_u-89	brāhmaṇo 'pi kriyāhīnaḥ śūdrātpratyavaro bhavet // Vs_43 //	kriyā hīnaḥ śūdrāt pratyavaraḥ bhavet 
SA_T11_bsa020_u-90	pañcendriyārṇavaṃ ghoraṃ yadi śūdro 'pi tīrṇavān /	pañca indriya arṇavam ghoram yadi tīrṇavān 
SA_T11_bsa020_u-91	tasmai dānaṃ pradātavyamaprameyaṃ yudhiṣṭhira // Vs_44 //	tasmai dānam pradātavyam aprameyam yudhiṣṭhira 
SA_T11_bsa020_u-92	na jātirdṛśyate rājan guṇāḥ kalyāṇakārakāḥ /	na jātiḥ dṛśyate rājan guṇāḥ kalyāṇa kārakāḥ 
SA_T11_bsa020_u-93	jīvitaṃ yasya dharmārthe parārthe yasya jīvitam /	jīvitam yasya dharma arthe para arthe yasya jīvitam 
SA_T11_bsa020_u-94	ahorātraṃ caretkṣāntiṃ taṃ devā brāhmaṇaṃ viduḥ // Vs_45 //	ahorātram caret kṣāntim tam devāḥ brāhmaṇam viduḥ 
SA_T11_bsa020_u-95	parityajya gṛhāvāsaṃ ye sthitā mokṣakākṣiṇaḥ /	parityajya gṛha āvāsam ye sthitāḥ mokṣaka akṣiṇaḥ 
SA_T11_bsa020_u-96	kāmeṣvasaktāḥ kaunteya brāhmaṇāste yudhiṣṭhira // Vs_46 //	kāmeṣu asaktāḥ kaunteya brāhmaṇāḥ te yudhiṣṭhira 
SA_T11_bsa020_u-97	ahiṃsānirmamatvaṃ cā matkṛtyasya varjanam /	ahiṃsā nirmamatvam ca mad kṛtyasya varjanam 
SA_T11_bsa020_u-98	rāgadveṣanivṛttiśca etad brāhmaṇalakṣaṇam // Vs_47 //	rāga dveṣa nivṛttiḥ ca etat brāhmaṇa lakṣaṇam 
SA_T11_bsa020_u-99	kṣamā dayā damo dānaṃ satyaṃ śaucaṃ smṛtirghṛṇā /	kṣamā dayā damaḥ dānam satyam śaucam smṛtiḥ ghṛṇā 
SA_T11_bsa020_u-100	vidyā vijñānamāstikyametad brāhmaṇalakṣaṇam // Vs_48 //	vidyā vijñānam āstikyam etat brāhmaṇa lakṣaṇam 
SA_T11_bsa020_u-101	gāyatrīmātra sāro 'pi varaṃ vipraḥ suyantritaḥ /	varam vipraḥ su yantritaḥ 
SA_T11_bsa020_u-102	nāyantritaścaturvedī sarvāśī sarvavikrayī // Vs_49 //	na a yantritaḥ caturvedī sarva āśī sarva vikrayī 
SA_T11_bsa020_u-103	ekarātroṣitasyāpi yā gatirbrahmacāriṇaḥ /	eka rātra uṣitasya api yā gatiḥ brahmacāriṇaḥ 
SA_T11_bsa020_u-104	na tatkratusahasreṇa prāpnuvanti yudhiṣṭhira // Vs_50 //	na tat kratu sahasreṇa prāpnuvanti yudhiṣṭhira 
SA_T11_bsa020_u-105	pāragaṃ sarvavedānāṃ sarvatīrthābhiṣecanam /	pāragam sarva vedānām sarva tīrtha abhiṣecanam 
SA_T11_bsa020_u-106	muktaścarati yo dharmaṃ tameva brāhmaṇaṃ viduḥ // Vs_51 //	muktaḥ carati yaḥ dharmam tam eva brāhmaṇam viduḥ 
SA_T11_bsa020_u-107	yadā na kurute pāpaṃ sarvabhūteṣu dāruṇam /	yadā na kurute pāpam sarva bhūteṣu dāruṇam 
SA_T11_bsa020_u-108	kāyena manasā vācā brahma sampadyate tadā // Vs_52 //	kāyena manasā vācā brahma sampadyate tadā 
SA_T11_bsa020_u-109	asmābhiruktaṃ yadidaṃ dvijānāṃ mohaṃ nihantuṃ hatabuddhiṃkānām /	asmābhiḥ uktam yat idam dvijānām moham nihantum hatabuddhiṃkānām 
SA_T11_bsa020_u-110	gṛhmantu santo yadi yuktametanmuñcantvathāyuktamidaṃ yadi syāt // Vs_53 //	gṛhmantu santaḥ yadi yuktam etat muñcantu atha a yuktam idam yadi syāt 
SA_T11_bsa020_u-111	kṛtiriyaṃ siddhācāryāśvaghoṣapādānāmiti vajrasūcī samāpteti śubham //	kṛtiḥ iyam siddha ācārya aśvaghoṣa pādānām iti vajrasūcī samāptā iti śubham 
