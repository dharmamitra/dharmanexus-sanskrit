[
  {
    "segmentnr":"SA_GK19_appvairu:0",
    "original":"śrīmadappayadīkṣitaviracitaṃ vairāgyaśatakam \/",
    "analyzed":"śrīmat appaya dīkṣita viracitam vairāgyaśatakam ",
    "folio":1
  },
  {
    "segmentnr":"SA_GK19_appvairu:1",
    "original":"āste kaścana bhikṣuḥ saṃgṛhṇannavyayāni daśa \/",
    "analyzed":"āste kaścana bhikṣuḥ saṃgṛhṇan avyayāni daśa ",
    "folio":1
  },
  {
    "segmentnr":"SA_GK19_appvairu:2",
    "original":"na mametyavyayayugalaṃ yācāmastaṃ kimastyanyat \/\/ AppVs_1 \/\/",
    "analyzed":"na mama iti avyaya yugalam yācāmaḥ tam kim asti anyat ",
    "folio":1
  },
  {
    "segmentnr":"SA_GK19_appvairu:3",
    "original":"dhīsacivaṃ dhairyabalaṃ saṃkalpavirodhi śāntidhanam \/",
    "analyzed":"dhī sacivam dhairya balam saṃkalpa virodhi śānti dhanam ",
    "folio":1
  },
  {
    "segmentnr":"SA_GK19_appvairu:4",
    "original":"viśvatrayaviṣayamidaṃ vairāgyaṃ nāma sāmrājyam \/\/ AppVs_2 \/\/",
    "analyzed":"viśva traya viṣayam idam vairāgyam nāma sāmrājyam ",
    "folio":1
  },
  {
    "segmentnr":"SA_GK19_appvairu:5",
    "original":"rājño bibheti loko rājānaḥ punarito 'pi vairibhyaḥ \/",
    "analyzed":"rājñaḥ bibheti lokaḥ rājānaḥ punar itas api vairibhyaḥ ",
    "folio":1
  },
  {
    "segmentnr":"SA_GK19_appvairu:6",
    "original":"ā brahmaṇaḥ kṛtāntādakutobhayamaspṛhārājyam \/\/ AppVs_3 \/\/",
    "analyzed":"ā brahmaṇaḥ kṛtāntāt akutobhayam aspṛhā rājyam ",
    "folio":1
  },
  {
    "segmentnr":"SA_GK19_appvairu:7",
    "original":"bhikṣāpradā jananyaḥ pitaro guravaḥ kumārakāḥ śiṣyāḥ \/",
    "analyzed":"bhikṣā pradāḥ jananyaḥ pitaraḥ guravaḥ kumārakāḥ śiṣyāḥ ",
    "folio":1
  },
  {
    "segmentnr":"SA_GK19_appvairu:8",
    "original":"ekāntaramaṇahetuḥ śāntirdayitā viraktasya \/\/ AppVs_4 \/\/",
    "analyzed":"ekānta ramaṇa hetuḥ śāntiḥ dayitā viraktasya ",
    "folio":1
  },
  {
    "segmentnr":"SA_GK19_appvairu:9",
    "original":"ye na kimapi ceṣṭante kāryapratikaryayorvirahāt \/",
    "analyzed":"ye na kim api ceṣṭante kārya pratikaryayoḥ virahāt ",
    "folio":1
  },
  {
    "segmentnr":"SA_GK19_appvairu:10",
    "original":"santasta eva muktāḥ saṃdehe gautamaḥ sākṣī \/\/ AppVs_5 \/\/",
    "analyzed":"santaḥ te eva muktāḥ saṃdehe gautamaḥ sākṣī ",
    "folio":2
  },
  {
    "segmentnr":"SA_GK19_appvairu:11",
    "original":"patatu nabhaḥ sphuṭatu mahī calantu girayo milantu vāridhayaḥ \/",
    "analyzed":"patatu nabhaḥ sphuṭatu mahī calantu girayaḥ milantu vāridhayaḥ ",
    "folio":2
  },
  {
    "segmentnr":"SA_GK19_appvairu:12",
    "original":"adharottaramastu jagatkā hānirvītarāgasya \/\/ AppVs_6 \/\/",
    "analyzed":"adhara uttaram astu jagat kā hāniḥ vīta rāgasya ",
    "folio":2
  },
  {
    "segmentnr":"SA_GK19_appvairu:13",
    "original":"ke corāḥ ke piśunāha ke ripavaḥ ke 'pi dāyādāḥ \/",
    "analyzed":"ke corāḥ ke ke ripavaḥ ke api dāyādāḥ ",
    "folio":2
  },
  {
    "segmentnr":"SA_GK19_appvairu:14",
    "original":"jagadakhilaṃ tasya vaśe yasya vaśe syādidaṃ cetaḥ \/\/ AppVs_7 \/\/",
    "analyzed":"jagat akhilam tasya vaśe yasya vaśe syāt idam cetaḥ ",
    "folio":2
  },
  {
    "segmentnr":"SA_GK19_appvairu:15",
    "original":"viṣayā upatiṣṭhantāṃ viṣayairvā samavayantu karaṇāni \/",
    "analyzed":"viṣayāḥ upatiṣṭhantām viṣayaiḥ vā samavayantu karaṇāni ",
    "folio":2
  },
  {
    "segmentnr":"SA_GK19_appvairu:16",
    "original":"āntaramekaṃ karaṇaṃ śāntaṃ yadi kā tataścintā \/\/ AppVs_8 \/\/",
    "analyzed":"āntaram ekam karaṇam śāntam yadi kā tatas cintā ",
    "folio":2
  },
  {
    "segmentnr":"SA_GK19_appvairu:17",
    "original":"kiṃ viṣayānparihartuṃ vastavyaṃ merukaṃdareṣvabudhaiḥ \/",
    "analyzed":"kim viṣayān parihartum vastavyam meru kaṃdareṣu abudhaiḥ ",
    "folio":2
  },
  {
    "segmentnr":"SA_GK19_appvairu:18",
    "original":"nahyadbhiranāsektuṃ dhātuṣu rohanti padmāni \/\/ AppVs_9 \/\/",
    "analyzed":"na hi adbhiḥ an āsektum dhātuṣu rohanti padmāni ",
    "folio":2
  },
  {
    "segmentnr":"SA_GK19_appvairu:19",
    "original":"ajñānamiha nidānaṃ prāgrūpaṃ jananameva bhavaroge \/",
    "analyzed":"ajñānam iha nidānam prāgrūpam jananam eva bhava roge ",
    "folio":2
  },
  {
    "segmentnr":"SA_GK19_appvairu:20",
    "original":"paripākaḥ saṃsaraṇaṃ bhaiṣajyaṃ naiṣṭhikī śāntiḥ \/\/ AppVs_10 \/\/",
    "analyzed":"paripākaḥ saṃsaraṇam bhaiṣajyam naiṣṭhikī śāntiḥ ",
    "folio":3
  },
  {
    "segmentnr":"SA_GK19_appvairu:21",
    "original":"svenopabhuktamarthaṃ sūkarajātismaro manuṣya iva \/",
    "analyzed":"svena upabhuktam artham sūkara jāti smaraḥ manuṣyaḥ iva ",
    "folio":3
  },
  {
    "segmentnr":"SA_GK19_appvairu:22",
    "original":"dūre jugupsamāno dhīro vairāgyamadriyate \/\/ AppVs_11 \/\/",
    "analyzed":"dūre jugupsamānaḥ dhīraḥ vairāgyam adriyate ",
    "folio":3
  },
  {
    "segmentnr":"SA_GK19_appvairu:23",
    "original":"śaiśavamiva kaumāre tattaruṇimnīva sa iva vṛddhatve \/",
    "analyzed":"śaiśavam iva kaumāre tat taruṇimni iva saḥ iva vṛddha tve ",
    "folio":3
  },
  {
    "segmentnr":"SA_GK19_appvairu:24",
    "original":"na svadate dhīrāṇāṃ kāmasya viceṣṭitaṃ śāntau \/\/ AppVs_12 \/\/",
    "analyzed":"na svadate dhīrāṇām kāmasya viceṣṭitam śāntau ",
    "folio":3
  },
  {
    "segmentnr":"SA_GK19_appvairu:25",
    "original":"śataśaḥ parīkṣya viṣayānsadyo jahati kvacitkvaciddhavyāḥ \/",
    "analyzed":"śataśas parīkṣya viṣayān sadyas jahati kvacid kvacid havyāḥ ",
    "folio":3
  },
  {
    "segmentnr":"SA_GK19_appvairu:26",
    "original":"kākā iva vāntāśanamanye tāneva sevante \/\/ AppVs_13 \/\/",
    "analyzed":"kākāḥ iva vānta aśanam anye tān eva sevante ",
    "folio":3
  },
  {
    "segmentnr":"SA_GK19_appvairu:27",
    "original":"caramau mātāpitarau caramā gṛhiṇī sutāścaramāḥ \/",
    "analyzed":"caramau mātā pitarau caramā gṛhiṇī sutāḥ caramāḥ ",
    "folio":3
  },
  {
    "segmentnr":"SA_GK19_appvairu:28",
    "original":"kartavye 'pi premaṇi kathamiha dhīrā virajyante \/\/ AppVs_14 \/\/",
    "analyzed":"kartavye api premaṇi katham iha dhīrāḥ virajyante ",
    "folio":3
  },
  {
    "segmentnr":"SA_GK19_appvairu:29",
    "original":"tṛṇavadbhramanti capalāḥ strīnāmani caṇḍamārute calati \/",
    "analyzed":"tṛṇa vat bhramanti capalāḥ strī nāmani caṇḍa mārute calati ",
    "folio":3
  },
  {
    "segmentnr":"SA_GK19_appvairu:30",
    "original":"dharaṇidharā iva santastatra na kiṃcitprakampante \/\/ AppVs_15 \/\/",
    "analyzed":"dharaṇidharāḥ iva santaḥ tatra na kiṃcid prakampante ",
    "folio":4
  },
  {
    "segmentnr":"SA_GK19_appvairu:31",
    "original":"kāmijanaparamabhogye kāmasukhe dhārayanti bībhatsam \/",
    "analyzed":"kāmi jana parama bhogye kāma sukhe dhārayanti bībhatsam ",
    "folio":4
  },
  {
    "segmentnr":"SA_GK19_appvairu:32",
    "original":"santaḥ śamasukharasikāḥ sudhāśanāḥ sūkarānna iva \/\/ AppVs_16 \/\/",
    "analyzed":"santaḥ śama sukha rasikāḥ sudhā aśanāḥ sūkara anne iva ",
    "folio":4
  },
  {
    "segmentnr":"SA_GK19_appvairu:33",
    "original":"vikṣepamātrabhājo vikāsakāṣṭāgatajñānāḥ \/",
    "analyzed":"vikṣepa mātra bhājaḥ vikāsa kāṣṭa āgata jñānāḥ ",
    "folio":4
  },
  {
    "segmentnr":"SA_GK19_appvairu:34",
    "original":"svasyāpi ceṣṭitāni svayamīkṣante parasyeva \/\/ AppVs_17 \/\/",
    "analyzed":"svasya api ceṣṭitāni svayam īkṣante parasya iva ",
    "folio":4
  },
  {
    "segmentnr":"SA_GK19_appvairu:35",
    "original":"asthāne 'bhiniviṣṭānmūrkhānasthāna eva saṃtuṣṭān \/",
    "analyzed":"asthāne abhiniviṣṭān mūrkhān asthāne eva saṃtuṣṭān ",
    "folio":4
  },
  {
    "segmentnr":"SA_GK19_appvairu:36",
    "original":"anuvartante dhīrāḥ pitara iva krīḍato bālān \/\/ AppVs_18 \/\/",
    "analyzed":"anuvartante dhīrāḥ pitaraḥ iva krīḍataḥ bālān ",
    "folio":4
  },
  {
    "segmentnr":"SA_GK19_appvairu:37",
    "original":"puṣṇati puruṣe salilairmuṣṇati puṣpaṃ phalaṃ ca tarava iva \/",
    "analyzed":"puṣṇati puruṣe salilaiḥ muṣṇati puṣpam phalam ca taravaḥ iva ",
    "folio":4
  },
  {
    "segmentnr":"SA_GK19_appvairu:38",
    "original":"vartante santaḥ samamupakartari cāpakartari ca \/\/ AppVs_19 \/\/",
    "analyzed":"vartante santaḥ samam upakartari ca apakartari ca ",
    "folio":4
  },
  {
    "segmentnr":"SA_GK19_appvairu:39",
    "original":"nityānityavivekaḥ sarveṣāṃ ghaṭaghaṭatvayorāste \/",
    "analyzed":"nitya anitya vivekaḥ sarveṣām ghaṭa ghaṭa tvayoḥ āste ",
    "folio":4
  },
  {
    "segmentnr":"SA_GK19_appvairu:40",
    "original":"sa viveko yaḥ śāntikṛdaviveko 'nyaḥ samasto 'pi \/\/ AppVs_20 \/\/",
    "analyzed":"sa vivekaḥ yaḥ śānti kṛt avivekaḥ anyaḥ samastaḥ api ",
    "folio":5
  },
  {
    "segmentnr":"SA_GK19_appvairu:41",
    "original":"anadhigate kāmasukhe kālena yathā pravartate taruṇaḥ \/",
    "analyzed":"anadhigate kāma sukhe kālena yathā pravartate taruṇaḥ ",
    "folio":5
  },
  {
    "segmentnr":"SA_GK19_appvairu:42",
    "original":"evaṃ brahmasukhe 'pi pravartate ko 'pi bhāgyavaśāt \/\/ AppVs_21 \/\/",
    "analyzed":"evam brahma sukhe api pravartate kaḥ api bhāgya vaśāt ",
    "folio":5
  },
  {
    "segmentnr":"SA_GK19_appvairu:43",
    "original":"putraguṇāḥ svātantrye dāraguṇāścādhivedanāvasare \/",
    "analyzed":"putra guṇāḥ svātantrye dāra guṇāḥ ca adhivedana avasare ",
    "folio":5
  },
  {
    "segmentnr":"SA_GK19_appvairu:44",
    "original":"bhrātṛguṇā dāyavidhau draṣṭavyā mokṣyamāṇena \/\/ AppVs_22 \/\/",
    "analyzed":"bhrātṛ guṇāḥ dāya vidhau draṣṭavyāḥ mokṣyamāṇena ",
    "folio":5
  },
  {
    "segmentnr":"SA_GK19_appvairu:45",
    "original":"kā me gatiriti pṛcchati caramaśvāse 'pi yaḥ svārtham \/",
    "analyzed":"kā me gatiḥ iti pṛcchati carama śvāse api yaḥ sva artham ",
    "folio":5
  },
  {
    "segmentnr":"SA_GK19_appvairu:46",
    "original":"tasya janasyāpi kṛte pāpāḥ pāpāni kurvanti \/\/ AppVs_23 \/\/",
    "analyzed":"tasya janasya api kṛte pāpāḥ pāpāni kurvanti ",
    "folio":5
  },
  {
    "segmentnr":"SA_GK19_appvairu:47",
    "original":"pitṛbhiḥ kalahāyante putrānadhyāpayanti pitṛbhaktim \/",
    "analyzed":"pitṛbhiḥ kalahāyante putrān adhyāpayanti pitṛ bhaktim ",
    "folio":5
  },
  {
    "segmentnr":"SA_GK19_appvairu:48",
    "original":"paradārānupayantaḥ paṭhanti śāstrāṇi dāreṣu \/\/ AppVs_24 \/\/",
    "analyzed":"para dārān upayantaḥ paṭhanti śāstrāṇi dāreṣu ",
    "folio":5
  },
  {
    "segmentnr":"SA_GK19_appvairu:49",
    "original":"śāntiralabhyāduparatirapātrabhāvaḥ pratigrahanivṛttiḥ \/",
    "analyzed":"śāntiḥ alabhyāt uparatiḥ apātra bhāvaḥ pratigraha nivṛttiḥ ",
    "folio":5
  },
  {
    "segmentnr":"SA_GK19_appvairu:50",
    "original":"kṣāntirdurbalateti ca nivṛttidharmāḥ kalāvete \/\/ AppVs_25 \/\/",
    "analyzed":"kṣāntiḥ durbala tā iti ca nivṛtti dharmāḥ kalau ete ",
    "folio":6
  },
  {
    "segmentnr":"SA_GK19_appvairu:51",
    "original":"nītijñā niyatijñā vedajñā api bhavanti śāstrajñāḥ \/",
    "analyzed":"nīti jñāḥ niyati jñāḥ veda jñāḥ api bhavanti śāstra jñāḥ ",
    "folio":6
  },
  {
    "segmentnr":"SA_GK19_appvairu:52",
    "original":"brahmajñā api labhyāḥ svājñānajñānino viralāḥ \/\/ AppVs_26 \/\/",
    "analyzed":"brahma jñāḥ api labhyāḥ sva ajñāna jñāninaḥ viralāḥ ",
    "folio":6
  },
  {
    "segmentnr":"SA_GK19_appvairu:53",
    "original":"kalikaluṣe manasi sve kathamiva jagadārjavaṃ labhate \/",
    "analyzed":"kali kaluṣe manasi sve katham iva jagat ārjavam labhate ",
    "folio":6
  },
  {
    "segmentnr":"SA_GK19_appvairu:54",
    "original":"cakṣurdoṣe jāgrati candradvitvaṃ kuto yātu \/\/ AppVs_27 \/\/",
    "analyzed":"cakṣuḥ doṣe jāgrati candra dvi tvam kutas yātu ",
    "folio":6
  },
  {
    "segmentnr":"SA_GK19_appvairu:55",
    "original":"viṣayānanukūlayituṃ viṣayiṇi hṛdaye vidhīyatāṃ yatnaḥ \/",
    "analyzed":"viṣayān anukūlayitum viṣayiṇi hṛdaye vidhīyatām yatnaḥ ",
    "folio":6
  },
  {
    "segmentnr":"SA_GK19_appvairu:56",
    "original":"dṛśi deyamauṣadhaṃ ko dṛśye dattvā sukhī bhavati \/\/ AppVs_28 \/\/",
    "analyzed":"dṛśi deyam auṣadham kaḥ dṛśye dattvā sukhī bhavati ",
    "folio":6
  },
  {
    "segmentnr":"SA_GK19_appvairu:57",
    "original":"dārāḥ putreṣu ratāḥ putrāḥ pitṛdhanaparigrahavyagrāḥ \/",
    "analyzed":"dārāḥ putreṣu ratāḥ putrāḥ pitṛ dhana parigraha vyagrāḥ ",
    "folio":6
  },
  {
    "segmentnr":"SA_GK19_appvairu:58",
    "original":"rodanaśaraṇā jananī paralokagatasya ko bandhuḥ \/\/ AppVs_29 \/\/",
    "analyzed":"rodana śaraṇā jananī para loka gatasya kaḥ bandhuḥ ",
    "folio":6
  },
  {
    "segmentnr":"SA_GK19_appvairu:59",
    "original":"paśyanti mriyamāṇānmariṣyato 'numimate smaranti mṛtān \/",
    "analyzed":"paśyanti mriyamāṇān mariṣyataḥ anumimate smaranti mṛtān ",
    "folio":6
  },
  {
    "segmentnr":"SA_GK19_appvairu:60",
    "original":"kathayante caivamasacceṣṭante nityavattu param \/\/ AppVs_30 \/\/",
    "analyzed":"kathayante ca evam asat ceṣṭante nitya vat tu param ",
    "folio":7
  },
  {
    "segmentnr":"SA_GK19_appvairu:61",
    "original":"kalahāyante mūḍhāḥ kaḥ pratibhūḥ śvaḥ prabhāta iti \/",
    "analyzed":"kalahāyante mūḍhāḥ kaḥ pratibhūḥ śvas prabhāte iti ",
    "folio":7
  },
  {
    "segmentnr":"SA_GK19_appvairu:62",
    "original":"tasyāmeva rajanyāṃ kaḥ pratibhūḥ svasya sattāyām \/\/ AppVs_31 \/\/",
    "analyzed":"tasyām eva rajanyām kaḥ pratibhūḥ svasya sattāyām ",
    "folio":7
  },
  {
    "segmentnr":"SA_GK19_appvairu:63",
    "original":"kulyāḥ kṛtā viśālāḥ kuḍyānyupalairnibaddhāni \/",
    "analyzed":"kulyāḥ kṛtāḥ viśālāḥ kuḍyāni upalaiḥ nibaddhāni ",
    "folio":7
  },
  {
    "segmentnr":"SA_GK19_appvairu:64",
    "original":"krītā balino mahipāḥ kṛtakṛtyāḥ sma iti manyante \/\/ AppVs_32 \/\/",
    "analyzed":"krītāḥ balinaḥ mahipāḥ kṛtakṛtyāḥ smaḥ iti manyante ",
    "folio":7
  },
  {
    "segmentnr":"SA_GK19_appvairu:65",
    "original":"ā prapadamā śiraskaṃ cāntaḥ kalimalamalīmase vapuṣi \/",
    "analyzed":"ā prapadam ā śiraskam ca antar kali mala malīmase vapuṣi ",
    "folio":7
  },
  {
    "segmentnr":"SA_GK19_appvairu:66",
    "original":"viphalaṃ gaṅgājalamapi madyaghaṭe darbhamuṣṭiriva \/\/ AppVs_33 \/\/",
    "analyzed":"viphalam gaṅgā jalam api madya ghaṭe darbha muṣṭiḥ iva ",
    "folio":7
  },
  {
    "segmentnr":"SA_GK19_appvairu:67",
    "original":"daṇḍyaṃ yatsukhahetoḥ puṣṇanti janāḥ kathaṃ tadeva vapuḥ \/",
    "analyzed":"daṇḍyam yat sukha hetoḥ puṣṇanti janāḥ katham tat eva vapuḥ ",
    "folio":7
  },
  {
    "segmentnr":"SA_GK19_appvairu:68",
    "original":"nahi śarkarābhilāṣibhirikṣoḥ kāṇḍāni pūjyante \/\/ AppVs_34 \/\/",
    "analyzed":"nahi śarkarā abhilāṣibhiḥ ikṣoḥ kāṇḍāni pūjyante ",
    "folio":7
  },
  {
    "segmentnr":"SA_GK19_appvairu:69",
    "original":"prāyo muhyati cetaḥ prāṇabhṛtaḥ prāṇanirgamāvasare \/",
    "analyzed":"prāyas muhyati cetaḥ prāṇabhṛtaḥ prāṇa nirgama avasare ",
    "folio":7
  },
  {
    "segmentnr":"SA_GK19_appvairu:70",
    "original":"puṇyena yadi na muhyati putrāneva smaranmriyate \/\/ AppVs_35 \/\/",
    "analyzed":"puṇyena yadi na muhyati putrān eva smaran mriyate ",
    "folio":8
  },
  {
    "segmentnr":"SA_GK19_appvairu:71",
    "original":"śamayitumaudaramagniṃ saṃsārākhyāmbudhau nimajjanti \/",
    "analyzed":"śamayitum audaram agnim saṃsāra ākhya ambudhau nimajjanti ",
    "folio":8
  },
  {
    "segmentnr":"SA_GK19_appvairu:72",
    "original":"tuhinavyathānivṛttyai nahi veśmani pāvako deyaḥ \/\/ AppVs_36 \/\/",
    "analyzed":"tuhina vyathā nivṛttyai nahi veśmani pāvakaḥ deyaḥ ",
    "folio":8
  },
  {
    "segmentnr":"SA_GK19_appvairu:73",
    "original":"āhṛtya parityaktā janayantyarthāḥ sukhābhāsam \/",
    "analyzed":"āhṛtya parityaktāḥ janayanti arthāḥ sukha ābhāsam ",
    "folio":8
  },
  {
    "segmentnr":"SA_GK19_appvairu:74",
    "original":"atyantaparityaktāḥ paramānandāya kalpante \/\/ AppVs_37 \/\/",
    "analyzed":"atyanta parityaktāḥ parama ānandāya kalpante ",
    "folio":8
  },
  {
    "segmentnr":"SA_GK19_appvairu:75",
    "original":"arthānāmadhikānāṃ rājñā caureṇa vā nāśaḥ \/",
    "analyzed":"arthānām adhikānām rājñā caureṇa vā nāśaḥ ",
    "folio":8
  },
  {
    "segmentnr":"SA_GK19_appvairu:76",
    "original":"anne khalvatimukte vamanaṃ vā syādvireko vā \/\/ AppVs_38 \/\/",
    "analyzed":"anne khalu ati mukte vamanam vā syāt virekaḥ vā ",
    "folio":8
  },
  {
    "segmentnr":"SA_GK19_appvairu:77",
    "original":"praṇamati parisāntvayati[praṇi]patati sadā paribhramati \/",
    "analyzed":"praṇamati parisāntvayati praṇipatati sadā paribhramati ",
    "folio":8
  },
  {
    "segmentnr":"SA_GK19_appvairu:78",
    "original":"āviṣṭa iva piśācyā puruṣastṛṣṇāvaśaṃ yātaḥ \/\/ AppVs_39 \/\/",
    "analyzed":"āviṣṭaḥ iva piśācyā puruṣaḥ tṛṣṇā vaśam yātaḥ ",
    "folio":8
  },
  {
    "segmentnr":"SA_GK19_appvairu:79",
    "original":"jananādṛṣṭātpitarau putrā jāmātaro 'pyayādṛṣṭāt \/",
    "analyzed":"janana adṛṣṭāt pitarau putrāḥ jāmātaraḥ apyaya adṛṣṭāt ",
    "folio":8
  },
  {
    "segmentnr":"SA_GK19_appvairu:80",
    "original":"kalahādṛṣṭājjñātaya iti nirṇīte kimeṣṭavyam \/\/ AppVs_40 \/\/",
    "analyzed":"kalaha adṛṣṭāt jñātayaḥ iti nirṇīte kim eṣṭavyam ",
    "folio":9
  },
  {
    "segmentnr":"SA_GK19_appvairu:81",
    "original":"svapituḥ paralokāya svayamanudivasaṃ yadācarati \/",
    "analyzed":"sva pituḥ para lokāya svayam anudivasam yat ācarati ",
    "folio":9
  },
  {
    "segmentnr":"SA_GK19_appvairu:82",
    "original":"kriyatāmidamupamānaṃ kiṃ nālaṃ putravairāgye \/\/ AppVs_41 \/\/",
    "analyzed":"kriyatām idam upamānam kim na alam putra vairāgye ",
    "folio":9
  },
  {
    "segmentnr":"SA_GK19_appvairu:83",
    "original":"ananugate dāridrye kimanugataṃ lakṣaṇaṃ dṛṣṭam \/",
    "analyzed":"ananugate dāridrye kim anugatam lakṣaṇam dṛṣṭam ",
    "folio":9
  },
  {
    "segmentnr":"SA_GK19_appvairu:84",
    "original":"kāmasyāpūrtiryadi kṛpaṇaṃ jagadā caturvadanāt \/\/ AppVs_42 \/\/",
    "analyzed":"kāmasya āpūrtiḥ yadi kṛpaṇam catur vadanāt ",
    "folio":9
  },
  {
    "segmentnr":"SA_GK19_appvairu:85",
    "original":"na khalu dhanatvaṃ jātiryasya yadiṣṭaṃ tadeva tasya dhanam \/",
    "analyzed":"na khalu dhana tvam jātiḥ yasya yat iṣṭam tat eva tasya dhanam ",
    "folio":9
  },
  {
    "segmentnr":"SA_GK19_appvairu:86",
    "original":"tattadiva pāmarāṇāmākiṃcanyaṃ dhanaṃ viduṣām \/\/ AppVs_43 \/\/",
    "analyzed":"tat tat iva pāmarāṇām ākiṃcanyam dhanam viduṣām ",
    "folio":9
  },
  {
    "segmentnr":"SA_GK19_appvairu:87",
    "original":"svīkriyate yadi tṛṣṇā svīkartavyaṃ jagatsamastamapi \/",
    "analyzed":"svīkriyate yadi tṛṣṇā svīkartavyam jagat samastam api ",
    "folio":9
  },
  {
    "segmentnr":"SA_GK19_appvairu:88",
    "original":"svīkriyate yadi śāntiḥ svātmāpi svasya bhavati na vā \/\/ AppVs_44 \/\/",
    "analyzed":"svīkriyate yadi śāntiḥ svātmā api svasya bhavati na vā ",
    "folio":9
  },
  {
    "segmentnr":"SA_GK19_appvairu:89",
    "original":"yaddātāraṃ vaśayati yatparijanamasya sāntvayati \/",
    "analyzed":"yat dātāram vaśayati yat parijanam asya sāntvayati ",
    "folio":9
  },
  {
    "segmentnr":"SA_GK19_appvairu:90",
    "original":"yadapatrapate nāntarbhāvālābhaḥ sa kasya samaḥ \/\/ AppVs_45 \/\/",
    "analyzed":"yat apatrapate na antarbhāva alābhaḥ sa kasya samaḥ ",
    "folio":10
  },
  {
    "segmentnr":"SA_GK19_appvairu:91",
    "original":"prādeśamātramudaraṃ paripūrayituṃ kiyānayaṃ yatnaḥ \/",
    "analyzed":"prādeśa mātram udaram paripūrayitum kiyān ayam yatnaḥ ",
    "folio":10
  },
  {
    "segmentnr":"SA_GK19_appvairu:92",
    "original":"culakenāmbhaḥ pātuṃ svanitavyaḥ kiṃ taṭāko 'pi \/\/ AppVs_46 \/\/",
    "analyzed":"culakena ambhaḥ pātum svanitavyaḥ kim taṭākaḥ api ",
    "folio":10
  },
  {
    "segmentnr":"SA_GK19_appvairu:93",
    "original":"yāmārdhamasaṃskārādyāmadvayamanaśanācca suvyakte \/",
    "analyzed":"yāma ardham a saṃskārāt yāma dvayam anaśanāt ca su vyakte ",
    "folio":10
  },
  {
    "segmentnr":"SA_GK19_appvairu:94",
    "original":"śārīre saundarye 'pyabhiniviśante kiyanmūḍhāḥ \/\/ AppVs_47 \/\/",
    "analyzed":"śārīre saundarye api abhiniviśante kiyat mūḍhāḥ ",
    "folio":10
  },
  {
    "segmentnr":"SA_GK19_appvairu:95",
    "original":"vandhyetyāhustaruṇīṃ jaratīti parityajanti bahuputrām \/",
    "analyzed":"vandhyā iti āhuḥ taruṇīm jarati iti parityajanti bahu putrām ",
    "folio":10
  },
  {
    "segmentnr":"SA_GK19_appvairu:96",
    "original":"abhinindantyalpasutāṃ kā gṛhiṇī kāmino hṛdyā \/\/ AppVs_48 \/\/",
    "analyzed":"abhinindanti alpa sutām kā gṛhiṇī kāminaḥ hṛdyā ",
    "folio":10
  },
  {
    "segmentnr":"SA_GK19_appvairu:97",
    "original":"yānti śucamakṛtadārā dve bhārye neti kṛtadārāḥ \/",
    "analyzed":"yānti śucam akṛtadārāḥ dve bhārye na iti kṛtadārāḥ ",
    "folio":10
  },
  {
    "segmentnr":"SA_GK19_appvairu:98",
    "original":"te paradārā neti strībhistṛptānna paśyāmaḥ \/\/ AppVs_49 \/\/",
    "analyzed":"te para dārāḥ na iti strībhiḥ tṛptān na paśyāmaḥ ",
    "folio":10
  },
  {
    "segmentnr":"SA_GK19_appvairu:99",
    "original":"madanasyājñākaraṇe manye jagadakhilamekarūpamidam \/",
    "analyzed":"madanasya ājñā karaṇe manye jagat akhilam eka rūpam idam ",
    "folio":10
  },
  {
    "segmentnr":"SA_GK19_appvairu:100",
    "original":"tiryañca iti narā iti devā ityanyato bhedaḥ \/\/ AppVs_50 \/\/",
    "analyzed":"tiryañcaḥ iti narāḥ iti devāḥ iti anyatas bhedaḥ ",
    "folio":11
  },
  {
    "segmentnr":"SA_GK19_appvairu:101",
    "original":"śukravimokasthānaṃ malamūtratyāgadeśavatkimapi \/",
    "analyzed":"śukra vimoka sthānam mala mūtratyāga deśa vat kim api ",
    "folio":11
  },
  {
    "segmentnr":"SA_GK19_appvairu:102",
    "original":"striya iti vihitaṃ vidhinā kiyadatra janā nimajjanti \/\/ AppVs_51 \/\/",
    "analyzed":"striyaḥ iti vihitam vidhinā kiyat atra janāḥ nimajjanti ",
    "folio":11
  },
  {
    "segmentnr":"SA_GK19_appvairu:103",
    "original":"vedānadhītya vidhivanmīmāṃsitvā tadarthaṃ ca \/",
    "analyzed":"vedān adhītya vidhivat mīmāṃsitvā tad artham ca ",
    "folio":11
  },
  {
    "segmentnr":"SA_GK19_appvairu:104",
    "original":"dārāḥ kartavyā iti kenedaṃ prahasanaṃ kathitam \/\/ AppVs_52 \/\/",
    "analyzed":"dārāḥ kartavyāḥ iti kena idam prahasanam kathitam ",
    "folio":11
  },
  {
    "segmentnr":"SA_GK19_appvairu:105",
    "original":"duḥkhenopārjyante pālyante pratyahaṃ ca lālyante \/",
    "analyzed":"duḥkhena upārjyante pālyante pratyaham ca lālyante ",
    "folio":11
  },
  {
    "segmentnr":"SA_GK19_appvairu:106",
    "original":"vāmāḥ striyo vimūḍhairupabhuñjānāḥ sukhaṃ viguṇam \/\/ AppVs_53 \/\/",
    "analyzed":"vāmāḥ striyaḥ vimūḍhaiḥ upabhuñjānāḥ sukham viguṇam ",
    "folio":11
  },
  {
    "segmentnr":"SA_GK19_appvairu:107",
    "original":"aśnīta pibata svādata jāgrata saṃviśata tiṣṭhata vā \/",
    "analyzed":"aśnīta pibata svādata jāgrata saṃviśata tiṣṭhata vā ",
    "folio":11
  },
  {
    "segmentnr":"SA_GK19_appvairu:108",
    "original":"sakṛdapi cintayatāhnaḥ sāvadhiko dehabandha iti \/\/ AppVs_54 \/\/",
    "analyzed":"sakṛt api cintayata ahnaḥ saḥ avadhikaḥ deha bandhaḥ iti ",
    "folio":11
  },
  {
    "segmentnr":"SA_GK19_appvairu:109",
    "original":"kiṃ vijitayā pṛthivyā kiṃ kāñcanabhūbhṛtā karasthena \/",
    "analyzed":"kim vijitayā pṛthivyā kim kāñcana bhūbhṛtā kara sthena ",
    "folio":11
  },
  {
    "segmentnr":"SA_GK19_appvairu:110",
    "original":"kiṃ divyābhiḥ strībhirmartavye brahmaṇā likhite \/\/ AppVs_55 \/\/",
    "analyzed":"kim divyābhiḥ strībhiḥ martavye brahmaṇā likhite ",
    "folio":12
  },
  {
    "segmentnr":"SA_GK19_appvairu:111",
    "original":"jīvati katicinnimiṣānkaticitteṣu śrutīradhīta iva \/",
    "analyzed":"jīvati katicid nimiṣān katicid teṣu śrutīḥ adhīte iva ",
    "folio":12
  },
  {
    "segmentnr":"SA_GK19_appvairu:112",
    "original":"tāvatsaivākulayati tantrāṇi navāni cātanute \/\/ AppVs_56 \/\/",
    "analyzed":"tāvat sā eva ākulayati tantrāṇi navāni ca ātanute ",
    "folio":12
  },
  {
    "segmentnr":"SA_GK19_appvairu:113",
    "original":"svalpo jīvanakālaḥ svalpā dhīḥ paricayaḥ svalpaḥ \/",
    "analyzed":"su alpaḥ jīvana kālaḥ su alpā dhīḥ paricayaḥ su alpaḥ ",
    "folio":12
  },
  {
    "segmentnr":"SA_GK19_appvairu:114",
    "original":"tadapi tarema kathaṃcicchrutayo yadi nopajāyante \/\/ AppVs_57 \/\/",
    "analyzed":"tat api tarema kathaṃcid śrutayaḥ yadi na upajāyante ",
    "folio":12
  },
  {
    "segmentnr":"SA_GK19_appvairu:115",
    "original":"kuta āgataṃ na jāne kva nu vā gantavyamidamapi na jāne \/",
    "analyzed":"kutas āgatam na jāne kva nu vā gantavyam idam api na jāne ",
    "folio":12
  },
  {
    "segmentnr":"SA_GK19_appvairu:116",
    "original":"saṃcarasi kvedānīṃ saṃsārapathe mahātamasi \/\/ AppVs_58 \/\/",
    "analyzed":"saṃcarasi kva idānīm saṃsāra pathe mahā tamasi ",
    "folio":12
  },
  {
    "segmentnr":"SA_GK19_appvairu:117",
    "original":"tamasāvṛttāścarantaḥ savidhe dūre ca nāvayantyarthān \/",
    "analyzed":"tamasā āvṛttāḥ carantaḥ savidhe dūre ca nāvayanti arthān ",
    "folio":12
  },
  {
    "segmentnr":"SA_GK19_appvairu:118",
    "original":"avayanti tu vispaṣṭaṃ taḍitābhihate śirasi mūḍhāḥ \/\/ AppVs_59 \/\/",
    "analyzed":"avayanti tu vispaṣṭam taḍitā abhihate śirasi mūḍhāḥ ",
    "folio":12
  },
  {
    "segmentnr":"SA_GK19_appvairu:119",
    "original":"nimiṣantyatra taruṇyastatra taruṇyo na nimiṣanti \/",
    "analyzed":"nimiṣanti atra taruṇyaḥ tatra taruṇyaḥ na nimiṣanti ",
    "folio":12
  },
  {
    "segmentnr":"SA_GK19_appvairu:120",
    "original":"īdṛkṣo hi viśeṣaḥ svargaḥ svarga iti kiṃ tatra \/\/ AppVs_60 \/\/",
    "analyzed":"īdṛkṣaḥ hi viśeṣaḥ svargaḥ svargaḥ iti kim tatra ",
    "folio":13
  },
  {
    "segmentnr":"SA_GK19_appvairu:121",
    "original":"kopo maitrāvaruṇeḥ śāpo vā tārkikasya muneḥ \/",
    "analyzed":"kopaḥ maitrāvaruṇeḥ śāpaḥ vā tārkikasya muneḥ ",
    "folio":13
  },
  {
    "segmentnr":"SA_GK19_appvairu:122",
    "original":"saṃsmaryate yadi sakṛcchatrorapi māstu śakrapadam \/\/ AppVs_61 \/\/",
    "analyzed":"saṃsmaryate yadi sakṛt śatroḥ api mā astu śakra padam ",
    "folio":13
  },
  {
    "segmentnr":"SA_GK19_appvairu:123",
    "original":"gacchatyamarāvatyāṃ gacchatu caturānanasya vā nagare \/",
    "analyzed":"gacchati amarāvatyām gacchatu caturānanasya vā nagare ",
    "folio":13
  },
  {
    "segmentnr":"SA_GK19_appvairu:124",
    "original":"punarāgantavyaṃ yadi puṃsā kiṃ sādhitaṃ bhavati \/\/ AppVs_62 \/\/",
    "analyzed":"punar āgantavyam yadi puṃsā kim sādhitam bhavati ",
    "folio":13
  },
  {
    "segmentnr":"SA_GK19_appvairu:125",
    "original":"bhuktā bahavo dārā labdhāḥ putrāśca pautrāśca \/",
    "analyzed":"bhuktāḥ bahavaḥ dārāḥ labdhāḥ putrāḥ ca pautrāḥ ca ",
    "folio":13
  },
  {
    "segmentnr":"SA_GK19_appvairu:126",
    "original":"nītaṃ śatamapyāyuḥ satyaṃ vada martumasti manaḥ \/\/ AppVs_63 \/\/",
    "analyzed":"nītam śatam api āyuḥ satyam vada martum asti manaḥ ",
    "folio":13
  },
  {
    "segmentnr":"SA_GK19_appvairu:127",
    "original":"viśleṣaṇasvabhāvānpaśyanviṣayānkaroti ko mamatām \/",
    "analyzed":"viśleṣaṇa svabhāvān paśyan viṣayān karoti kaḥ mamatām ",
    "folio":13
  },
  {
    "segmentnr":"SA_GK19_appvairu:128",
    "original":"naśyadavasthāpannaṃ kaḥ krīṇīte dhanairaśvam \/\/ AppVs_64 \/\/",
    "analyzed":"naśyat avasthā āpannam kaḥ krīṇīte dhanaiḥ aśvam ",
    "folio":13
  },
  {
    "segmentnr":"SA_GK19_appvairu:129",
    "original":"annābhāve mṛtyuḥ śālibhirannāni śālayo vṛṣṭyā \/",
    "analyzed":"anna abhāve mṛtyuḥ śālibhiḥ annāni śālayaḥ vṛṣṭyā ",
    "folio":13
  },
  {
    "segmentnr":"SA_GK19_appvairu:130",
    "original":"vṛṣṭistapaseti vadannamṛtyave tattapaścaratu \/\/ AppVs_65 \/\/",
    "analyzed":"vṛṣṭiḥ tapasā iti vadan amṛtyave tat tapaḥ caratu ",
    "folio":14
  },
  {
    "segmentnr":"SA_GK19_appvairu:131",
    "original":"kiṃ na nigṛhṇanti manaḥ kiṃ na bhajante janāḥ śivaṃ śaraṇam \/",
    "analyzed":"kim na nigṛhṇanti manaḥ kim na bhajante janāḥ śivam śaraṇam ",
    "folio":14
  },
  {
    "segmentnr":"SA_GK19_appvairu:132",
    "original":"abhisaṃdhibhedamātrānmokṣopāye na badhyante \/\/ AppVs_66 \/\/",
    "analyzed":"abhisaṃdhi bheda mātrāt mokṣa upāye na badhyante ",
    "folio":14
  },
  {
    "segmentnr":"SA_GK19_appvairu:133",
    "original":"bhogāya pāmarāṇāṃ yogāya vivekināṃ śarīramidam \/",
    "analyzed":"bhogāya pāmarāṇām yogāya vivekinām śarīram idam ",
    "folio":14
  },
  {
    "segmentnr":"SA_GK19_appvairu:134",
    "original":"bhogāya ca yogāya ca na kalpate durvidagdhānām \/\/ AppVs_67 \/\/",
    "analyzed":"bhogāya ca yogāya ca na kalpate durvidagdhānām ",
    "folio":14
  },
  {
    "segmentnr":"SA_GK19_appvairu:135",
    "original":"brāhmaṇacaṇḍālā ityāha muniryanmahāpathikān \/",
    "analyzed":"brāhmaṇa caṇḍālāḥ iti āha muniḥ yat mahā pathikān ",
    "folio":14
  },
  {
    "segmentnr":"SA_GK19_appvairu:136",
    "original":"bhavamārgamahāpathikānadhikṛtyaiva pravartitaṃ caitat \/\/ AppVs_68 \/\/",
    "analyzed":"bhava mārga mahā pathikān adhikṛtya eva pravartitam ca etat ",
    "folio":14
  },
  {
    "segmentnr":"SA_GK19_appvairu:137",
    "original":"ekadvāḥ kṣitipatiṣu dvitrā deveṣu pañcaṣā druhiṇe \/",
    "analyzed":"ekadvāḥ kṣitipatiṣu dvitrāḥ deveṣu pañcaṣāḥ druhiṇe ",
    "folio":14
  },
  {
    "segmentnr":"SA_GK19_appvairu:138",
    "original":"etāvanto jagati brahmānandārṇavasya kaṇāḥ \/\/ AppVs_69 \/\/",
    "analyzed":"etāvantaḥ jagati brahma ānanda arṇavasya kaṇāḥ ",
    "folio":14
  },
  {
    "segmentnr":"SA_GK19_appvairu:139",
    "original":"ajñānenāpihite vijñāne karma kiṃ kurute \/",
    "analyzed":"ajñānena apihite vijñāne karma kim kurute ",
    "folio":14
  },
  {
    "segmentnr":"SA_GK19_appvairu:140",
    "original":"vikale cakṣuṣi tamasā vyādāya mukhaṃ kimīkṣeta \/\/ AppVs_70 \/\/",
    "analyzed":"vikale cakṣuṣi tamasā vyādāya mukham kim īkṣeta ",
    "folio":15
  },
  {
    "segmentnr":"SA_GK19_appvairu:141",
    "original":"atikaluṣamāśunaśvaramāpātasphuraṇamanabhilāṣakaram \/",
    "analyzed":"ati kaluṣam āśu naśvaram āpāta sphuraṇam anabhilāṣa karam ",
    "folio":15
  },
  {
    "segmentnr":"SA_GK19_appvairu:142",
    "original":"api hṛṣyanti janāḥ kathamavalambya jñānakhadyotam \/\/ AppVs_71 \/\/",
    "analyzed":"api hṛṣyanti janāḥ katham avalambya jñāna khadyotam ",
    "folio":15
  },
  {
    "segmentnr":"SA_GK19_appvairu:143",
    "original":"ayutaṃ niyutaṃ vāpi pradiśantu prākṛtāya bhogāya \/",
    "analyzed":"ayutam niyutam vā api pradiśantu prākṛtāya bhogāya ",
    "folio":15
  },
  {
    "segmentnr":"SA_GK19_appvairu:144",
    "original":"krīṇanti na bilvadalaiḥ kaivalyaṃ pañcaṣairmūḍhāḥ \/\/ AppVs_72 \/\/",
    "analyzed":"krīṇanti na bilva dalaiḥ kaivalyam pañcaṣaiḥ mūḍhāḥ ",
    "folio":15
  },
  {
    "segmentnr":"SA_GK19_appvairu:145",
    "original":"yāvatkila ceṣṭante tāvatpāśe nibadhyate granthiḥ \/",
    "analyzed":"yāvat kila ceṣṭante tāvat pāśe nibadhyate granthiḥ ",
    "folio":15
  },
  {
    "segmentnr":"SA_GK19_appvairu:146",
    "original":"nibhṛtaṃ yadi vartante kālena sraṃsate pāśaḥ \/\/ AppVs_73 \/\/",
    "analyzed":"nibhṛtam yadi vartante kālena sraṃsate pāśaḥ ",
    "folio":15
  },
  {
    "segmentnr":"SA_GK19_appvairu:147",
    "original":"uparundhanti śvāsānmunayo nāśnanti na pibanti \/",
    "analyzed":"uparundhanti śvāsān munayaḥ na aśnanti na pibanti ",
    "folio":15
  },
  {
    "segmentnr":"SA_GK19_appvairu:148",
    "original":"stūyante sujanaiḥ kiṃ kaṇṭhe kurvanti kanakapāśamime \/\/ AppVs_74 \/\/",
    "analyzed":"stūyante su janaiḥ kim kaṇṭhe kurvanti kanaka pāśam ime ",
    "folio":15
  },
  {
    "segmentnr":"SA_GK19_appvairu:149",
    "original":"kāmaṃ janāḥ smayante kailāsavilāsavarṇanāvasare \/",
    "analyzed":"kāmam janāḥ smayante kailāsa vilāsa varṇanā avasare ",
    "folio":15
  },
  {
    "segmentnr":"SA_GK19_appvairu:150",
    "original":"sādhanakathanāvasare sācīkurvanti vaktrāṇi \/\/ AppVs_75 \/\/",
    "analyzed":"sādhana kathana avasare sācīkurvanti vaktrāṇi ",
    "folio":16
  },
  {
    "segmentnr":"SA_GK19_appvairu:151",
    "original":"vaṅgāḥ kathamaṅgāḥ kathamityanuyuṅkte vṛthā deśān \/",
    "analyzed":"vaṅgāḥ katham aṅgāḥ katham iti anuyuṅkte vṛthā deśān ",
    "folio":16
  },
  {
    "segmentnr":"SA_GK19_appvairu:152",
    "original":"kīdṛkkṛtāntapuramiti ko 'pi na jijñāsate lokaḥ \/\/ AppVs_76 \/\/",
    "analyzed":"kīdṛś kṛtānta puram iti kaḥ api na jijñāsate lokaḥ ",
    "folio":16
  },
  {
    "segmentnr":"SA_GK19_appvairu:153",
    "original":"tyaktavyo mamakārastyaktuṃ yadi śakyate nāsau \/",
    "analyzed":"tyaktavyaḥ mamakāraḥ tyaktum yadi śakyate na asau ",
    "folio":16
  },
  {
    "segmentnr":"SA_GK19_appvairu:154",
    "original":"kartavyo mamakāraḥ kiṃ tu sa sarvatra kartavyaḥ \/\/ AppVs_77 \/\/",
    "analyzed":"kartavyaḥ mamakāraḥ kim tu sa sarvatra kartavyaḥ ",
    "folio":16
  },
  {
    "segmentnr":"SA_GK19_appvairu:155",
    "original":"putrā iti dārā iti poṣyānmūrkho janānbrūte \/",
    "analyzed":"putrāḥ iti dārāḥ iti poṣyān mūrkhaḥ janān brūte ",
    "folio":16
  },
  {
    "segmentnr":"SA_GK19_appvairu:156",
    "original":"andhe tamasi nimajjannātmā poṣya iti nāvaiti \/\/ AppVs_78 \/\/",
    "analyzed":"andhe tamasi nimajjan ātmā poṣyaḥ iti na avaiti ",
    "folio":16
  },
  {
    "segmentnr":"SA_GK19_appvairu:157",
    "original":"yaccintitamadhigarbhaṃ yacca ciraṃ cintitaṃ narake \/",
    "analyzed":"yat cintitam adhigarbham yat ca ciram cintitam narake ",
    "folio":16
  },
  {
    "segmentnr":"SA_GK19_appvairu:158",
    "original":"viṣayānilasaṃsargānmamṛje tatsarvamekapade \/\/ AppVs_79 \/\/",
    "analyzed":"viṣaya anila saṃsargāt mamṛje tat sarvam eka pade ",
    "folio":16
  },
  {
    "segmentnr":"SA_GK19_appvairu:159",
    "original":"bāhyagatāgataśīlā prāṇasya śvāsalakṣaṇā vṛttiḥ \/",
    "analyzed":"bāhya gata agata śīlā prāṇasya śvāsa lakṣaṇā vṛttiḥ ",
    "folio":16
  },
  {
    "segmentnr":"SA_GK19_appvairu:160",
    "original":"karṣati manaso vṛttiṃ kulaṭeva kulastriyaṃ mugdhām \/\/ AppVs_80 \/\/",
    "analyzed":"karṣati manasaḥ vṛttim kulaṭā iva kula striyam mugdhām ",
    "folio":17
  },
  {
    "segmentnr":"SA_GK19_appvairu:161",
    "original":"atigambhīramanāvilamakṣobhyamadṛṣṭapāramavilaṅghyam \/",
    "analyzed":"ati gambhīram anāvilam akṣobhyam adṛṣṭa pāram avilaṅghyam ",
    "folio":17
  },
  {
    "segmentnr":"SA_GK19_appvairu:162",
    "original":"aviralataraṅgasaṃkulamaikṣiṣi vijñānasāgaraṃ mahatām \/\/ AppVs_81 \/\/",
    "analyzed":"avirala taraṅga saṃkulam aikṣiṣi vijñāna sāgaram mahatām ",
    "folio":17
  },
  {
    "segmentnr":"SA_GK19_appvairu:163",
    "original":"ghoraṃ bhavamapahātuṃ kecidaghoraṃ prapadyante \/",
    "analyzed":"ghoram bhavam apahātum kecid aghoram prapadyante ",
    "folio":17
  },
  {
    "segmentnr":"SA_GK19_appvairu:164",
    "original":"saṃsaraṇakātarāṇāṃ saṃśaraṇaṃ śāṃbhavī śaktiḥ \/\/ AppVs_82 \/\/",
    "analyzed":"saṃsaraṇa kātarāṇām saṃśaraṇam śāṃbhavī śaktiḥ ",
    "folio":17
  },
  {
    "segmentnr":"SA_GK19_appvairu:165",
    "original":"pāśo yadi moktavyaḥ paśupatirevopasartavyaḥ \/",
    "analyzed":"pāśaḥ yadi moktavyaḥ paśupatiḥ eva upasartavyaḥ ",
    "folio":17
  },
  {
    "segmentnr":"SA_GK19_appvairu:166",
    "original":"na khalu vyatimucyante paśavaḥ pāśena saṃbaddhāḥ \/\/ AppVs_83 \/\/",
    "analyzed":"na khalu vyatimucyante paśavaḥ pāśena saṃbaddhāḥ ",
    "folio":17
  },
  {
    "segmentnr":"SA_GK19_appvairu:167",
    "original":"alamalamanubhūtābhirmātṛbhiralamastu pitṛbhiśca \/",
    "analyzed":"alam alam anubhūtābhiḥ mātṛbhiḥ alam astu pitṛbhiḥ ca ",
    "folio":17
  },
  {
    "segmentnr":"SA_GK19_appvairu:168",
    "original":"bhavitavyaṃ yadi nityavadarthaṃ mātuḥ pituścāstu \/\/ AppVs_84 \/\/",
    "analyzed":"bhavitavyam yadi nitya vat artham mātuḥ pituḥ ca astu ",
    "folio":17
  },
  {
    "segmentnr":"SA_GK19_appvairu:169",
    "original":"dhanyāste bahudevāḥ svāmini yeṣāṃ na durbhikṣam \/",
    "analyzed":"dhanyāḥ te bahu devāḥ svāmini yeṣām na durbhikṣam ",
    "folio":17
  },
  {
    "segmentnr":"SA_GK19_appvairu:170",
    "original":"jātu na jānīmo vayamekaṃ taṃ svāminaṃ pūrṇam \/\/ AppVs_85 \/\/",
    "analyzed":"jātu na jānīmaḥ vayam ekam tam svāminam pūrṇam ",
    "folio":18
  },
  {
    "segmentnr":"SA_GK19_appvairu:171",
    "original":"santu bṛhanto devāḥ kiṃ tu na tānnantumīhate cetaḥ \/",
    "analyzed":"santu bṛhantaḥ devāḥ kim tu na tān nantum īhate cetaḥ ",
    "folio":18
  },
  {
    "segmentnr":"SA_GK19_appvairu:172",
    "original":"āḍhyavadānyanyāyādantakajitameva cintayenmanasi \/\/ AppVs_86 \/\/",
    "analyzed":"āḍhya vadānya nyāyāt antakajitam eva cintayet manasi ",
    "folio":18
  },
  {
    "segmentnr":"SA_GK19_appvairu:173",
    "original":"nidhyāyasi viṣayasukhaṃ na dhyāyasi viṣamamasya paripākam \/",
    "analyzed":"nidhyāyasi viṣaya sukham na dhyāyasi viṣamam asya paripākam ",
    "folio":18
  },
  {
    "segmentnr":"SA_GK19_appvairu:174",
    "original":"bandhuṃ tameva cintaya baddhuṃ moktuṃ ca yaḥ kṣamate \/\/ AppVs_87 \/\/",
    "analyzed":"bandhum tam eva cintaya baddhum moktum ca yaḥ kṣamate ",
    "folio":18
  },
  {
    "segmentnr":"SA_GK19_appvairu:175",
    "original":"sadanaṃ gurūpasadanaṃ śaraṇaṃ pañcākṣarīpuraścaraṇam \/",
    "analyzed":"sadanam guru upasadanam śaraṇam pañcākṣarī puraścaraṇam ",
    "folio":18
  },
  {
    "segmentnr":"SA_GK19_appvairu:176",
    "original":"dhanamabhilāṣanirodhanamantyāśramavartināṃ puṃsām \/\/ AppVs_88 \/\/",
    "analyzed":"dhanam abhilāṣa nirodhanam antya āśrama vartinām puṃsām ",
    "folio":18
  },
  {
    "segmentnr":"SA_GK19_appvairu:177",
    "original":"kau pitarau kaḥ putraḥ kaḥ svāmī yaḥ prapañcasya \/",
    "analyzed":"kau pitarau kaḥ putraḥ kaḥ svāmī yaḥ prapañcasya ",
    "folio":18
  },
  {
    "segmentnr":"SA_GK19_appvairu:178",
    "original":"pratyastamite bhede kimidaṃ kimidamiti vipraśnaḥ \/\/ AppVs_89 \/\/",
    "analyzed":"pratyastam ite bhede kim idam kim idam iti vipraśnaḥ ",
    "folio":18
  },
  {
    "segmentnr":"SA_GK19_appvairu:179",
    "original":"sa vidhiryatte vidadhati sa pratiṣedho yato nivartante \/",
    "analyzed":"sa vidhiḥ yat te vidadhati sa pratiṣedhaḥ yatas nivartante ",
    "folio":18
  },
  {
    "segmentnr":"SA_GK19_appvairu:180",
    "original":"sopaniṣadyadbruvate śaivāśravamartino dhīrāḥ \/\/ AppVs_90 \/\/",
    "analyzed":"sa upaniṣad yat bruvate śaiva āśrava martinaḥ dhīrāḥ ",
    "folio":19
  },
  {
    "segmentnr":"SA_GK19_appvairu:181",
    "original":"tyaja saṃsāramasāraṃ bhaja śaraṇaṃ pārvatīramaṇam \/",
    "analyzed":"tyaja saṃsāram asāram bhaja śaraṇam pārvatī ramaṇam ",
    "folio":19
  },
  {
    "segmentnr":"SA_GK19_appvairu:182",
    "original":"viśvasihi śrutiśikharaṃ viśvamidaṃ tava nideśakaram \/\/ AppVs_91 \/\/",
    "analyzed":"viśvasihi śruti śikharam viśvam idam tava nideśa karam ",
    "folio":19
  },
  {
    "segmentnr":"SA_GK19_appvairu:183",
    "original":"bhavyamabhavyaṃ vā naḥ pralikhatu vedhāḥ sudurmedhāḥ \/",
    "analyzed":"bhavyam abhavyam vā naḥ pralikhatu vedhāḥ su durmedhāḥ ",
    "folio":19
  },
  {
    "segmentnr":"SA_GK19_appvairu:184",
    "original":"savyamasavyaṃ vā naḥ śaraṇaṃ caraṇaṃ maheśasya \/\/ AppVs_92 \/\/",
    "analyzed":"savyam asavyam vā naḥ śaraṇam caraṇam maheśasya ",
    "folio":19
  },
  {
    "segmentnr":"SA_GK19_appvairu:185",
    "original":"vedhāḥ kathaṃ hariḥ kathamiti tu praśne vayaṃ mūkāḥ \/",
    "analyzed":"vedhāḥ katham hariḥ katham iti tu praśne vayam mūkāḥ ",
    "folio":19
  },
  {
    "segmentnr":"SA_GK19_appvairu:186",
    "original":"śivamekaṃ jānīmo na śivādanyaṃ vijānīmaḥ \/\/ AppVs_93 \/\/",
    "analyzed":"śivam ekam jānīmaḥ na śivāt anyam vijānīmaḥ ",
    "folio":19
  },
  {
    "segmentnr":"SA_GK19_appvairu:187",
    "original":"dāruṇamasipattravanaṃ dāruṇatamamandhatāmisram \/",
    "analyzed":"dāruṇam asipattravanam dāruṇatamam andhatāmisram ",
    "folio":19
  },
  {
    "segmentnr":"SA_GK19_appvairu:188",
    "original":"kā vā tataḥ kṣatirnaḥ śaivā vayamā caturvadanāt \/\/ AppVs_94 \/\/",
    "analyzed":"kā vā tatas kṣatiḥ naḥ śaivāḥ catur vadanāt ",
    "folio":19
  },
  {
    "segmentnr":"SA_GK19_appvairu:189",
    "original":"kṛtadīkṣo ghoramakhe kulakūṭastho bharadvājaḥ \/",
    "analyzed":"kṛta dīkṣaḥ ghora makhe kula kūṭa sthaḥ bharadvājaḥ ",
    "folio":19
  },
  {
    "segmentnr":"SA_GK19_appvairu:190",
    "original":"vidyeśvareṣu kaścana pitāmaho na iti visrambhaḥ \/\/ AppVs_95 \/\/",
    "analyzed":"vidyeśvareṣu kaścana pitāmahaḥ naḥ iti visrambhaḥ ",
    "folio":20
  },
  {
    "segmentnr":"SA_GK19_appvairu:191",
    "original":"kalahaḥ kadāpi māstviti kalitaśarīraikyayoḥ śivayoḥ \/",
    "analyzed":"kalahaḥ kadāpi mā astu iti kalita śarīra aikyayoḥ śivayoḥ ",
    "folio":20
  },
  {
    "segmentnr":"SA_GK19_appvairu:192",
    "original":"ahamasmyahamasmīti prāptaḥ kalaho mama trāṇe \/\/ AppVs_96 \/\/",
    "analyzed":"aham asmi aham asmi iti prāptaḥ kalahaḥ mama trāṇe ",
    "folio":20
  },
  {
    "segmentnr":"SA_GK19_appvairu:193",
    "original":"narakāyāpi na bhogānnarādhamāyāpi nānyasurān \/",
    "analyzed":"narakāya api na bhogān nara adhamāya api nā anya surān ",
    "folio":20
  },
  {
    "segmentnr":"SA_GK19_appvairu:194",
    "original":"manyante katicidamī māheśvaramāśritā yogam \/\/ AppVs_97 \/\/",
    "analyzed":"manyante katicid amī māheśvaram āśritāḥ yogam ",
    "folio":20
  },
  {
    "segmentnr":"SA_GK19_appvairu:195",
    "original":"jñātuṃ hātuṃ viṣayaṃ śrotuṃ mantuṃ gṛhītumātmānam \/",
    "analyzed":"jñātum hātum viṣayam śrotum mantum gṛhītum ātmānam ",
    "folio":20
  },
  {
    "segmentnr":"SA_GK19_appvairu:196",
    "original":"vatsā yadi na hi ghaṭate tatsādhayatāvimuktāya \/\/ AppVs_98 \/\/",
    "analyzed":"vatsā yadi na hi ghaṭate tat sādhayata avimuktāya ",
    "folio":20
  },
  {
    "segmentnr":"SA_GK19_appvairu:197",
    "original":"sāṃkhyaṃ yogaṃ nigamā bhaktiḥ karma pratītiriti \/",
    "analyzed":"sāṃkhyam yogam nigamāḥ bhaktiḥ karma pratītiḥ iti ",
    "folio":20
  },
  {
    "segmentnr":"SA_GK19_appvairu:198",
    "original":"ekatra sakalametatkevalamavimuktamekatra \/\/ AppVs_99 \/\/",
    "analyzed":"ekatra sakalam etat kevalam avimuktam ekatra ",
    "folio":20
  },
  {
    "segmentnr":"SA_GK19_appvairu:199",
    "original":"baddhaḥ kaste vakṣyati mukto muktiṃ vijānāti \/",
    "analyzed":"baddhaḥ kaḥ te vakṣyati muktaḥ muktim vijānāti ",
    "folio":20
  },
  {
    "segmentnr":"SA_GK19_appvairu:200",
    "original":"yāsyasi cedavimuktaṃ jñāsyasi viśveśvarasya mukhāt \/\/ AppVs_100 \/\/",
    "analyzed":"yāsyasi ced avimuktam jñāsyasi viśveśvarasya mukhāt ",
    "folio":21
  },
  {
    "segmentnr":"SA_GK19_appvairu:201",
    "original":"na gṛhītaṃ śrutihṛdayaṃ na ca na gṛhītaṃ pariplavaṃ hṛdayam \/",
    "analyzed":"na gṛhītam śruti hṛdayam na ca na gṛhītam pariplavam hṛdayam ",
    "folio":21
  },
  {
    "segmentnr":"SA_GK19_appvairu:202",
    "original":"icchāmi ca dhāma paraṃ gacchāmi tu viśvanāthapurīm \/\/ AppVs_101 \/\/",
    "analyzed":"icchāmi ca dhāma param gacchāmi tu viśvanātha purīm ",
    "folio":21
  },
  {
    "segmentnr":"SA_GK19_appvairu:203",
    "original":"iti śrīmadappayadīkṣitaviracitaṃ vairāgyaśatakaṃ saṃpūrṇam \/",
    "analyzed":"iti śrīmat appaya dīkṣita viracitam vairāgyaśatakam saṃpūrṇam ",
    "folio":21
  }
]