[
  {
    "segmentnr":"SA_GK19_appvairu-0",
    "original":"śrīmadappayadīkṣitaviracitaṃ vairāgyaśatakam \/",
    "analyzed":"śrīmat appaya dīkṣita viracitam vairāgyaśatakam "
  },
  {
    "segmentnr":"SA_GK19_appvairu-1",
    "original":"āste kaścana bhikṣuḥ saṃgṛhṇannavyayāni daśa \/",
    "analyzed":"āste kaścana bhikṣuḥ saṃgṛhṇan avyayāni daśa "
  },
  {
    "segmentnr":"SA_GK19_appvairu-2",
    "original":"na mametyavyayayugalaṃ yācāmastaṃ kimastyanyat \/\/ AppVs_1 \/\/",
    "analyzed":"na mama iti avyaya yugalam yācāmaḥ tam kim asti anyat "
  },
  {
    "segmentnr":"SA_GK19_appvairu-3",
    "original":"dhīsacivaṃ dhairyabalaṃ saṃkalpavirodhi śāntidhanam \/",
    "analyzed":"dhī sacivam dhairya balam saṃkalpa virodhi śānti dhanam "
  },
  {
    "segmentnr":"SA_GK19_appvairu-4",
    "original":"viśvatrayaviṣayamidaṃ vairāgyaṃ nāma sāmrājyam \/\/ AppVs_2 \/\/",
    "analyzed":"viśva traya viṣayam idam vairāgyam nāma sāmrājyam "
  },
  {
    "segmentnr":"SA_GK19_appvairu-5",
    "original":"rājño bibheti loko rājānaḥ punarito 'pi vairibhyaḥ \/",
    "analyzed":"rājñaḥ bibheti lokaḥ rājānaḥ punar itas vairibhyaḥ "
  },
  {
    "segmentnr":"SA_GK19_appvairu-6",
    "original":"ā brahmaṇaḥ kṛtāntādakutobhayamaspṛhārājyam \/\/ AppVs_3 \/\/",
    "analyzed":"ā brahmaṇaḥ kṛtāntāt akutobhayam aspṛhā rājyam "
  },
  {
    "segmentnr":"SA_GK19_appvairu-7",
    "original":"bhikṣāpradā jananyaḥ pitaro guravaḥ kumārakāḥ śiṣyāḥ \/",
    "analyzed":"bhikṣā pradāḥ jananyaḥ pitaraḥ guravaḥ kumārakāḥ śiṣyāḥ "
  },
  {
    "segmentnr":"SA_GK19_appvairu-8",
    "original":"ekāntaramaṇahetuḥ śāntirdayitā viraktasya \/\/ AppVs_4 \/\/",
    "analyzed":"ekānta ramaṇa hetuḥ śāntiḥ dayitā viraktasya "
  },
  {
    "segmentnr":"SA_GK19_appvairu-9",
    "original":"ye na kimapi ceṣṭante kāryapratikaryayorvirahāt \/",
    "analyzed":"ye na kim api ceṣṭante kārya pratikaryayoḥ virahāt "
  },
  {
    "segmentnr":"SA_GK19_appvairu-10",
    "original":"santasta eva muktāḥ saṃdehe gautamaḥ sākṣī \/\/ AppVs_5 \/\/",
    "analyzed":"santaḥ te eva muktāḥ saṃdehe gautamaḥ sākṣī "
  },
  {
    "segmentnr":"SA_GK19_appvairu-11",
    "original":"patatu nabhaḥ sphuṭatu mahī calantu girayo milantu vāridhayaḥ \/",
    "analyzed":"patatu nabhaḥ sphuṭatu mahī calantu girayaḥ milantu vāridhayaḥ "
  },
  {
    "segmentnr":"SA_GK19_appvairu-12",
    "original":"adharottaramastu jagatkā hānirvītarāgasya \/\/ AppVs_6 \/\/",
    "analyzed":"adhara uttaram astu jagat kā hāniḥ vīta rāgasya "
  },
  {
    "segmentnr":"SA_GK19_appvairu-13",
    "original":"ke corāḥ ke piśunāha ke ripavaḥ ke 'pi dāyādāḥ \/",
    "analyzed":"ke corāḥ ke ke ripavaḥ ke dāyādāḥ "
  },
  {
    "segmentnr":"SA_GK19_appvairu-14",
    "original":"jagadakhilaṃ tasya vaśe yasya vaśe syādidaṃ cetaḥ \/\/ AppVs_7 \/\/",
    "analyzed":"jagat akhilam tasya vaśe yasya vaśe syāt idam cetaḥ "
  },
  {
    "segmentnr":"SA_GK19_appvairu-15",
    "original":"viṣayā upatiṣṭhantāṃ viṣayairvā samavayantu karaṇāni \/",
    "analyzed":"viṣayāḥ upatiṣṭhantām viṣayaiḥ vā samavayantu karaṇāni "
  },
  {
    "segmentnr":"SA_GK19_appvairu-16",
    "original":"āntaramekaṃ karaṇaṃ śāntaṃ yadi kā tataścintā \/\/ AppVs_8 \/\/",
    "analyzed":"āntaram ekam karaṇam śāntam yadi kā tatas cintā "
  },
  {
    "segmentnr":"SA_GK19_appvairu-17",
    "original":"kiṃ viṣayānparihartuṃ vastavyaṃ merukaṃdareṣvabudhaiḥ \/",
    "analyzed":"kim viṣayān parihartum vastavyam meru kaṃdareṣu abudhaiḥ "
  },
  {
    "segmentnr":"SA_GK19_appvairu-18",
    "original":"nahyadbhiranāsektuṃ dhātuṣu rohanti padmāni \/\/ AppVs_9 \/\/",
    "analyzed":"na hi adbhiḥ an āsektum dhātuṣu rohanti padmāni "
  },
  {
    "segmentnr":"SA_GK19_appvairu-19",
    "original":"ajñānamiha nidānaṃ prāgrūpaṃ jananameva bhavaroge \/",
    "analyzed":"ajñānam iha nidānam prāgrūpam jananam eva bhava roge "
  },
  {
    "segmentnr":"SA_GK19_appvairu-20",
    "original":"paripākaḥ saṃsaraṇaṃ bhaiṣajyaṃ naiṣṭhikī śāntiḥ \/\/ AppVs_10 \/\/",
    "analyzed":"paripākaḥ saṃsaraṇam bhaiṣajyam naiṣṭhikī śāntiḥ "
  },
  {
    "segmentnr":"SA_GK19_appvairu-21",
    "original":"svenopabhuktamarthaṃ sūkarajātismaro manuṣya iva \/",
    "analyzed":"svena upabhuktam artham sūkara jāti smaraḥ manuṣyaḥ iva "
  },
  {
    "segmentnr":"SA_GK19_appvairu-22",
    "original":"dūre jugupsamāno dhīro vairāgyamadriyate \/\/ AppVs_11 \/\/",
    "analyzed":"dūre jugupsamānaḥ dhīraḥ vairāgyam adriyate "
  },
  {
    "segmentnr":"SA_GK19_appvairu-23",
    "original":"śaiśavamiva kaumāre tattaruṇimnīva sa iva vṛddhatve \/",
    "analyzed":"śaiśavam iva kaumāre tat taruṇimni iva saḥ iva vṛddha tve "
  },
  {
    "segmentnr":"SA_GK19_appvairu-24",
    "original":"na svadate dhīrāṇāṃ kāmasya viceṣṭitaṃ śāntau \/\/ AppVs_12 \/\/",
    "analyzed":"na svadate dhīrāṇām kāmasya viceṣṭitam śāntau "
  },
  {
    "segmentnr":"SA_GK19_appvairu-25",
    "original":"śataśaḥ parīkṣya viṣayānsadyo jahati kvacitkvaciddhavyāḥ \/",
    "analyzed":"śataśas parīkṣya viṣayān sadyas jahati kvacid kvacid havyāḥ "
  },
  {
    "segmentnr":"SA_GK19_appvairu-26",
    "original":"kākā iva vāntāśanamanye tāneva sevante \/\/ AppVs_13 \/\/",
    "analyzed":"kākāḥ iva vānta aśanam anye tān eva sevante "
  },
  {
    "segmentnr":"SA_GK19_appvairu-27",
    "original":"caramau mātāpitarau caramā gṛhiṇī sutāścaramāḥ \/",
    "analyzed":"caramau mātā pitarau caramā gṛhiṇī sutāḥ caramāḥ "
  },
  {
    "segmentnr":"SA_GK19_appvairu-28",
    "original":"kartavye 'pi premaṇi kathamiha dhīrā virajyante \/\/ AppVs_14 \/\/",
    "analyzed":"kartavye pi premaṇi katham iha dhīrāḥ virajyante "
  },
  {
    "segmentnr":"SA_GK19_appvairu-29",
    "original":"tṛṇavadbhramanti capalāḥ strīnāmani caṇḍamārute calati \/",
    "analyzed":"tṛṇa vat bhramanti capalāḥ strī nāmani caṇḍa mārute calati "
  },
  {
    "segmentnr":"SA_GK19_appvairu-30",
    "original":"dharaṇidharā iva santastatra na kiṃcitprakampante \/\/ AppVs_15 \/\/",
    "analyzed":"dharaṇidharāḥ iva santaḥ tatra na kiṃcid prakampante "
  },
  {
    "segmentnr":"SA_GK19_appvairu-31",
    "original":"kāmijanaparamabhogye kāmasukhe dhārayanti bībhatsam \/",
    "analyzed":"kāmi jana parama bhogye kāma sukhe dhārayanti bībhatsam "
  },
  {
    "segmentnr":"SA_GK19_appvairu-32",
    "original":"santaḥ śamasukharasikāḥ sudhāśanāḥ sūkarānna iva \/\/ AppVs_16 \/\/",
    "analyzed":"santaḥ śama sukha rasikāḥ sudhā aśanāḥ sūkara anne iva "
  },
  {
    "segmentnr":"SA_GK19_appvairu-33",
    "original":"vikṣepamātrabhājo vikāsakāṣṭāgatajñānāḥ \/",
    "analyzed":"vikṣepa mātra bhājaḥ vikāsa kāṣṭa āgata jñānāḥ "
  },
  {
    "segmentnr":"SA_GK19_appvairu-34",
    "original":"svasyāpi ceṣṭitāni svayamīkṣante parasyeva \/\/ AppVs_17 \/\/",
    "analyzed":"svasya api ceṣṭitāni svayam īkṣante parasya iva "
  },
  {
    "segmentnr":"SA_GK19_appvairu-35",
    "original":"asthāne 'bhiniviṣṭānmūrkhānasthāna eva saṃtuṣṭān \/",
    "analyzed":"asthāne bhiniviṣṭān mūrkhān asthāne eva saṃtuṣṭān "
  },
  {
    "segmentnr":"SA_GK19_appvairu-36",
    "original":"anuvartante dhīrāḥ pitara iva krīḍato bālān \/\/ AppVs_18 \/\/",
    "analyzed":"anuvartante dhīrāḥ pitaraḥ iva krīḍataḥ bālān "
  },
  {
    "segmentnr":"SA_GK19_appvairu-37",
    "original":"puṣṇati puruṣe salilairmuṣṇati puṣpaṃ phalaṃ ca tarava iva \/",
    "analyzed":"puṣṇati puruṣe salilaiḥ muṣṇati puṣpam phalam ca taravaḥ iva "
  },
  {
    "segmentnr":"SA_GK19_appvairu-38",
    "original":"vartante santaḥ samamupakartari cāpakartari ca \/\/ AppVs_19 \/\/",
    "analyzed":"vartante santaḥ samam upakartari ca apakartari ca "
  },
  {
    "segmentnr":"SA_GK19_appvairu-39",
    "original":"nityānityavivekaḥ sarveṣāṃ ghaṭaghaṭatvayorāste \/",
    "analyzed":"nitya anitya vivekaḥ sarveṣām ghaṭa ghaṭa tvayoḥ āste "
  },
  {
    "segmentnr":"SA_GK19_appvairu-40",
    "original":"sa viveko yaḥ śāntikṛdaviveko 'nyaḥ samasto 'pi \/\/ AppVs_20 \/\/",
    "analyzed":"sa vivekaḥ yaḥ śānti kṛt avivekaḥ "
  },
  {
    "segmentnr":"SA_GK19_appvairu-41",
    "original":"anadhigate kāmasukhe kālena yathā pravartate taruṇaḥ \/",
    "analyzed":"anadhigate kāma sukhe kālena yathā pravartate taruṇaḥ "
  },
  {
    "segmentnr":"SA_GK19_appvairu-42",
    "original":"evaṃ brahmasukhe 'pi pravartate ko 'pi bhāgyavaśāt \/\/ AppVs_21 \/\/",
    "analyzed":"evam brahma sukhe pi pravartate kaḥ pi bhāgya vaśāt "
  },
  {
    "segmentnr":"SA_GK19_appvairu-43",
    "original":"putraguṇāḥ svātantrye dāraguṇāścādhivedanāvasare \/",
    "analyzed":"putra guṇāḥ svātantrye dāra guṇāḥ ca adhivedana avasare "
  },
  {
    "segmentnr":"SA_GK19_appvairu-44",
    "original":"bhrātṛguṇā dāyavidhau draṣṭavyā mokṣyamāṇena \/\/ AppVs_22 \/\/",
    "analyzed":"bhrātṛ guṇāḥ dāya vidhau draṣṭavyāḥ mokṣyamāṇena "
  },
  {
    "segmentnr":"SA_GK19_appvairu-45",
    "original":"kā me gatiriti pṛcchati caramaśvāse 'pi yaḥ svārtham \/",
    "analyzed":"kā me gatiḥ iti pṛcchati carama śvāse pi yaḥ sva artham "
  },
  {
    "segmentnr":"SA_GK19_appvairu-46",
    "original":"tasya janasyāpi kṛte pāpāḥ pāpāni kurvanti \/\/ AppVs_23 \/\/",
    "analyzed":"tasya janasya api kṛte pāpāḥ pāpāni kurvanti "
  },
  {
    "segmentnr":"SA_GK19_appvairu-47",
    "original":"pitṛbhiḥ kalahāyante putrānadhyāpayanti pitṛbhaktim \/",
    "analyzed":"pitṛbhiḥ kalahāyante putrān adhyāpayanti pitṛ bhaktim "
  },
  {
    "segmentnr":"SA_GK19_appvairu-48",
    "original":"paradārānupayantaḥ paṭhanti śāstrāṇi dāreṣu \/\/ AppVs_24 \/\/",
    "analyzed":"para dārān upayantaḥ paṭhanti śāstrāṇi dāreṣu "
  },
  {
    "segmentnr":"SA_GK19_appvairu-49",
    "original":"śāntiralabhyāduparatirapātrabhāvaḥ pratigrahanivṛttiḥ \/",
    "analyzed":"śāntiḥ alabhyāt uparatiḥ apātra bhāvaḥ pratigraha nivṛttiḥ "
  },
  {
    "segmentnr":"SA_GK19_appvairu-50",
    "original":"kṣāntirdurbalateti ca nivṛttidharmāḥ kalāvete \/\/ AppVs_25 \/\/",
    "analyzed":"kṣāntiḥ durbala tā iti ca nivṛtti dharmāḥ kalau ete "
  },
  {
    "segmentnr":"SA_GK19_appvairu-51",
    "original":"nītijñā niyatijñā vedajñā api bhavanti śāstrajñāḥ \/",
    "analyzed":"nīti jñāḥ niyati jñāḥ veda jñāḥ api bhavanti śāstra jñāḥ "
  },
  {
    "segmentnr":"SA_GK19_appvairu-52",
    "original":"brahmajñā api labhyāḥ svājñānajñānino viralāḥ \/\/ AppVs_26 \/\/",
    "analyzed":"brahma jñāḥ api labhyāḥ sva ajñāna jñāninaḥ viralāḥ "
  },
  {
    "segmentnr":"SA_GK19_appvairu-53",
    "original":"kalikaluṣe manasi sve kathamiva jagadārjavaṃ labhate \/",
    "analyzed":"kali kaluṣe manasi sve katham iva jagat ārjavam labhate "
  },
  {
    "segmentnr":"SA_GK19_appvairu-54",
    "original":"cakṣurdoṣe jāgrati candradvitvaṃ kuto yātu \/\/ AppVs_27 \/\/",
    "analyzed":"cakṣuḥ doṣe jāgrati candra dvi tvam kutas yātu "
  },
  {
    "segmentnr":"SA_GK19_appvairu-55",
    "original":"viṣayānanukūlayituṃ viṣayiṇi hṛdaye vidhīyatāṃ yatnaḥ \/",
    "analyzed":"viṣayān anukūlayitum viṣayiṇi hṛdaye vidhīyatām yatnaḥ "
  },
  {
    "segmentnr":"SA_GK19_appvairu-56",
    "original":"dṛśi deyamauṣadhaṃ ko dṛśye dattvā sukhī bhavati \/\/ AppVs_28 \/\/",
    "analyzed":"dṛśi deyam auṣadham kaḥ dṛśye dattvā sukhī bhavati "
  },
  {
    "segmentnr":"SA_GK19_appvairu-57",
    "original":"dārāḥ putreṣu ratāḥ putrāḥ pitṛdhanaparigrahavyagrāḥ \/",
    "analyzed":"dārāḥ putreṣu ratāḥ putrāḥ pitṛ dhana parigraha vyagrāḥ "
  },
  {
    "segmentnr":"SA_GK19_appvairu-58",
    "original":"rodanaśaraṇā jananī paralokagatasya ko bandhuḥ \/\/ AppVs_29 \/\/",
    "analyzed":"rodana śaraṇā jananī para loka gatasya kaḥ bandhuḥ "
  },
  {
    "segmentnr":"SA_GK19_appvairu-59",
    "original":"paśyanti mriyamāṇānmariṣyato 'numimate smaranti mṛtān \/",
    "analyzed":"paśyanti mriyamāṇān mariṣyataḥ numimate smaranti mṛtān "
  },
  {
    "segmentnr":"SA_GK19_appvairu-60",
    "original":"kathayante caivamasacceṣṭante nityavattu param \/\/ AppVs_30 \/\/",
    "analyzed":"kathayante ca evam asat ceṣṭante nitya vat tu param "
  },
  {
    "segmentnr":"SA_GK19_appvairu-61",
    "original":"kalahāyante mūḍhāḥ kaḥ pratibhūḥ śvaḥ prabhāta iti \/",
    "analyzed":"kalahāyante mūḍhāḥ kaḥ pratibhūḥ śvas prabhāte iti "
  },
  {
    "segmentnr":"SA_GK19_appvairu-62",
    "original":"tasyāmeva rajanyāṃ kaḥ pratibhūḥ svasya sattāyām \/\/ AppVs_31 \/\/",
    "analyzed":"tasyām eva rajanyām kaḥ pratibhūḥ svasya sattāyām "
  },
  {
    "segmentnr":"SA_GK19_appvairu-63",
    "original":"kulyāḥ kṛtā viśālāḥ kuḍyānyupalairnibaddhāni \/",
    "analyzed":"kulyāḥ kṛtāḥ viśālāḥ kuḍyāni upalaiḥ nibaddhāni "
  },
  {
    "segmentnr":"SA_GK19_appvairu-64",
    "original":"krītā balino mahipāḥ kṛtakṛtyāḥ sma iti manyante \/\/ AppVs_32 \/\/",
    "analyzed":"krītāḥ balinaḥ mahipāḥ kṛtakṛtyāḥ smaḥ iti manyante "
  },
  {
    "segmentnr":"SA_GK19_appvairu-65",
    "original":"ā prapadamā śiraskaṃ cāntaḥ kalimalamalīmase vapuṣi \/",
    "analyzed":"ā prapadam ā śiraskam ca antar kali mala malīmase vapuṣi "
  },
  {
    "segmentnr":"SA_GK19_appvairu-66",
    "original":"viphalaṃ gaṅgājalamapi madyaghaṭe darbhamuṣṭiriva \/\/ AppVs_33 \/\/",
    "analyzed":"viphalam gaṅgā jalam api madya ghaṭe darbha muṣṭiḥ iva "
  },
  {
    "segmentnr":"SA_GK19_appvairu-67",
    "original":"daṇḍyaṃ yatsukhahetoḥ puṣṇanti janāḥ kathaṃ tadeva vapuḥ \/",
    "analyzed":"daṇḍyam yat sukha hetoḥ puṣṇanti janāḥ katham tat eva vapuḥ "
  },
  {
    "segmentnr":"SA_GK19_appvairu-68",
    "original":"nahi śarkarābhilāṣibhirikṣoḥ kāṇḍāni pūjyante \/\/ AppVs_34 \/\/",
    "analyzed":"nahi śarkarā abhilāṣibhiḥ ikṣoḥ kāṇḍāni pūjyante "
  },
  {
    "segmentnr":"SA_GK19_appvairu-69",
    "original":"prāyo muhyati cetaḥ prāṇabhṛtaḥ prāṇanirgamāvasare \/",
    "analyzed":"prāyas muhyati cetaḥ prāṇabhṛtaḥ prāṇa nirgama avasare "
  },
  {
    "segmentnr":"SA_GK19_appvairu-70",
    "original":"puṇyena yadi na muhyati putrāneva smaranmriyate \/\/ AppVs_35 \/\/",
    "analyzed":"puṇyena yadi na muhyati putrān eva smaran mriyate "
  },
  {
    "segmentnr":"SA_GK19_appvairu-71",
    "original":"śamayitumaudaramagniṃ saṃsārākhyāmbudhau nimajjanti \/",
    "analyzed":"śamayitum audaram agnim saṃsāra ākhya ambudhau nimajjanti "
  },
  {
    "segmentnr":"SA_GK19_appvairu-72",
    "original":"tuhinavyathānivṛttyai nahi veśmani pāvako deyaḥ \/\/ AppVs_36 \/\/",
    "analyzed":"tuhina vyathā nivṛttyai nahi veśmani pāvakaḥ deyaḥ "
  },
  {
    "segmentnr":"SA_GK19_appvairu-73",
    "original":"āhṛtya parityaktā janayantyarthāḥ sukhābhāsam \/",
    "analyzed":"āhṛtya parityaktāḥ janayanti arthāḥ sukha ābhāsam "
  },
  {
    "segmentnr":"SA_GK19_appvairu-74",
    "original":"atyantaparityaktāḥ paramānandāya kalpante \/\/ AppVs_37 \/\/",
    "analyzed":"atyanta parityaktāḥ parama ānandāya kalpante "
  },
  {
    "segmentnr":"SA_GK19_appvairu-75",
    "original":"arthānāmadhikānāṃ rājñā caureṇa vā nāśaḥ \/",
    "analyzed":"arthānām adhikānām rājñā caureṇa vā nāśaḥ "
  },
  {
    "segmentnr":"SA_GK19_appvairu-76",
    "original":"anne khalvatimukte vamanaṃ vā syādvireko vā \/\/ AppVs_38 \/\/",
    "analyzed":"anne khalu ati mukte vamanam vā syāt virekaḥ vā "
  },
  {
    "segmentnr":"SA_GK19_appvairu-77",
    "original":"praṇamati parisāntvayati[praṇi]patati sadā paribhramati \/",
    "analyzed":"praṇamati parisāntvayati praṇipatati sadā paribhramati "
  },
  {
    "segmentnr":"SA_GK19_appvairu-78",
    "original":"āviṣṭa iva piśācyā puruṣastṛṣṇāvaśaṃ yātaḥ \/\/ AppVs_39 \/\/",
    "analyzed":"āviṣṭaḥ iva piśācyā puruṣaḥ tṛṣṇā vaśam yātaḥ "
  },
  {
    "segmentnr":"SA_GK19_appvairu-79",
    "original":"jananādṛṣṭātpitarau putrā jāmātaro 'pyayādṛṣṭāt \/",
    "analyzed":"janana adṛṣṭāt pitarau putrāḥ jāmātaraḥ "
  },
  {
    "segmentnr":"SA_GK19_appvairu-80",
    "original":"kalahādṛṣṭājjñātaya iti nirṇīte kimeṣṭavyam \/\/ AppVs_40 \/\/",
    "analyzed":"kalaha adṛṣṭāt jñātayaḥ iti nirṇīte kim eṣṭavyam "
  },
  {
    "segmentnr":"SA_GK19_appvairu-81",
    "original":"svapituḥ paralokāya svayamanudivasaṃ yadācarati \/",
    "analyzed":"sva pituḥ para lokāya svayam anudivasam yat ācarati "
  },
  {
    "segmentnr":"SA_GK19_appvairu-82",
    "original":"kriyatāmidamupamānaṃ kiṃ nālaṃ putravairāgye \/\/ AppVs_41 \/\/",
    "analyzed":"kriyatām idam upamānam kim na alam putra vairāgye "
  },
  {
    "segmentnr":"SA_GK19_appvairu-83",
    "original":"ananugate dāridrye kimanugataṃ lakṣaṇaṃ dṛṣṭam \/",
    "analyzed":"ananugate dāridrye kim anugatam lakṣaṇam dṛṣṭam "
  },
  {
    "segmentnr":"SA_GK19_appvairu-84",
    "original":"kāmasyāpūrtiryadi kṛpaṇaṃ jagadā caturvadanāt \/\/ AppVs_42 \/\/",
    "analyzed":"kāmasya āpūrtiḥ yadi kṛpaṇam catur vadanāt "
  },
  {
    "segmentnr":"SA_GK19_appvairu-85",
    "original":"na khalu dhanatvaṃ jātiryasya yadiṣṭaṃ tadeva tasya dhanam \/",
    "analyzed":"na khalu dhana tvam jātiḥ yasya yat iṣṭam tat eva tasya dhanam "
  },
  {
    "segmentnr":"SA_GK19_appvairu-86",
    "original":"tattadiva pāmarāṇāmākiṃcanyaṃ dhanaṃ viduṣām \/\/ AppVs_43 \/\/",
    "analyzed":"tat tat iva pāmarāṇām ākiṃcanyam dhanam viduṣām "
  },
  {
    "segmentnr":"SA_GK19_appvairu-87",
    "original":"svīkriyate yadi tṛṣṇā svīkartavyaṃ jagatsamastamapi \/",
    "analyzed":"svīkriyate yadi tṛṣṇā svīkartavyam jagat samastam api "
  },
  {
    "segmentnr":"SA_GK19_appvairu-88",
    "original":"svīkriyate yadi śāntiḥ svātmāpi svasya bhavati na vā \/\/ AppVs_44 \/\/",
    "analyzed":"svīkriyate yadi śāntiḥ svātmā api svasya bhavati na vā "
  },
  {
    "segmentnr":"SA_GK19_appvairu-89",
    "original":"yaddātāraṃ vaśayati yatparijanamasya sāntvayati \/",
    "analyzed":"yat dātāram vaśayati yat parijanam asya sāntvayati "
  },
  {
    "segmentnr":"SA_GK19_appvairu-90",
    "original":"yadapatrapate nāntarbhāvālābhaḥ sa kasya samaḥ \/\/ AppVs_45 \/\/",
    "analyzed":"yat apatrapate na antarbhāva alābhaḥ sa kasya samaḥ "
  },
  {
    "segmentnr":"SA_GK19_appvairu-91",
    "original":"prādeśamātramudaraṃ paripūrayituṃ kiyānayaṃ yatnaḥ \/",
    "analyzed":"prādeśa mātram udaram paripūrayitum kiyān ayam yatnaḥ "
  },
  {
    "segmentnr":"SA_GK19_appvairu-92",
    "original":"culakenāmbhaḥ pātuṃ svanitavyaḥ kiṃ taṭāko 'pi \/\/ AppVs_46 \/\/",
    "analyzed":"culakena ambhaḥ pātum svanitavyaḥ kim "
  },
  {
    "segmentnr":"SA_GK19_appvairu-93",
    "original":"yāmārdhamasaṃskārādyāmadvayamanaśanācca suvyakte \/",
    "analyzed":"yāma ardham a saṃskārāt yāma dvayam anaśanāt ca su vyakte "
  },
  {
    "segmentnr":"SA_GK19_appvairu-94",
    "original":"śārīre saundarye 'pyabhiniviśante kiyanmūḍhāḥ \/\/ AppVs_47 \/\/",
    "analyzed":"śārīre saundarye pi abhiniviśante kiyat mūḍhāḥ "
  },
  {
    "segmentnr":"SA_GK19_appvairu-95",
    "original":"vandhyetyāhustaruṇīṃ jaratīti parityajanti bahuputrām \/",
    "analyzed":"vandhyā iti āhuḥ taruṇīm jarati iti parityajanti bahu putrām "
  },
  {
    "segmentnr":"SA_GK19_appvairu-96",
    "original":"abhinindantyalpasutāṃ kā gṛhiṇī kāmino hṛdyā \/\/ AppVs_48 \/\/",
    "analyzed":"abhinindanti alpa sutām kā gṛhiṇī kāminaḥ hṛdyā "
  },
  {
    "segmentnr":"SA_GK19_appvairu-97",
    "original":"yānti śucamakṛtadārā dve bhārye neti kṛtadārāḥ \/",
    "analyzed":"yānti śucam akṛtadārāḥ dve bhārye na iti kṛtadārāḥ "
  },
  {
    "segmentnr":"SA_GK19_appvairu-98",
    "original":"te paradārā neti strībhistṛptānna paśyāmaḥ \/\/ AppVs_49 \/\/",
    "analyzed":"te para dārāḥ na iti strībhiḥ tṛptān na paśyāmaḥ "
  },
  {
    "segmentnr":"SA_GK19_appvairu-99",
    "original":"madanasyājñākaraṇe manye jagadakhilamekarūpamidam \/",
    "analyzed":"madanasya ājñā karaṇe manye jagat akhilam eka rūpam idam "
  },
  {
    "segmentnr":"SA_GK19_appvairu-100",
    "original":"tiryañca iti narā iti devā ityanyato bhedaḥ \/\/ AppVs_50 \/\/",
    "analyzed":"tiryañcaḥ iti narāḥ iti devāḥ iti anyatas bhedaḥ "
  },
  {
    "segmentnr":"SA_GK19_appvairu-101",
    "original":"śukravimokasthānaṃ malamūtratyāgadeśavatkimapi \/",
    "analyzed":"śukra vimoka sthānam mala mūtratyāga deśa vat kim api "
  },
  {
    "segmentnr":"SA_GK19_appvairu-102",
    "original":"striya iti vihitaṃ vidhinā kiyadatra janā nimajjanti \/\/ AppVs_51 \/\/",
    "analyzed":"striyaḥ iti vihitam vidhinā kiyat atra janāḥ nimajjanti "
  },
  {
    "segmentnr":"SA_GK19_appvairu-103",
    "original":"vedānadhītya vidhivanmīmāṃsitvā tadarthaṃ ca \/",
    "analyzed":"vedān adhītya vidhivat mīmāṃsitvā tad artham ca "
  },
  {
    "segmentnr":"SA_GK19_appvairu-104",
    "original":"dārāḥ kartavyā iti kenedaṃ prahasanaṃ kathitam \/\/ AppVs_52 \/\/",
    "analyzed":"dārāḥ kartavyāḥ iti kena idam prahasanam kathitam "
  },
  {
    "segmentnr":"SA_GK19_appvairu-105",
    "original":"duḥkhenopārjyante pālyante pratyahaṃ ca lālyante \/",
    "analyzed":"duḥkhena upārjyante pālyante pratyaham ca lālyante "
  },
  {
    "segmentnr":"SA_GK19_appvairu-106",
    "original":"vāmāḥ striyo vimūḍhairupabhuñjānāḥ sukhaṃ viguṇam \/\/ AppVs_53 \/\/",
    "analyzed":"vāmāḥ striyaḥ vimūḍhaiḥ upabhuñjānāḥ sukham viguṇam "
  },
  {
    "segmentnr":"SA_GK19_appvairu-107",
    "original":"aśnīta pibata svādata jāgrata saṃviśata tiṣṭhata vā \/",
    "analyzed":"aśnīta pibata svādata jāgrata saṃviśata tiṣṭhata vā "
  },
  {
    "segmentnr":"SA_GK19_appvairu-108",
    "original":"sakṛdapi cintayatāhnaḥ sāvadhiko dehabandha iti \/\/ AppVs_54 \/\/",
    "analyzed":"sakṛt api cintayata ahnaḥ saḥ avadhikaḥ deha bandhaḥ iti "
  },
  {
    "segmentnr":"SA_GK19_appvairu-109",
    "original":"kiṃ vijitayā pṛthivyā kiṃ kāñcanabhūbhṛtā karasthena \/",
    "analyzed":"kim vijitayā pṛthivyā kim kāñcana bhūbhṛtā kara sthena "
  },
  {
    "segmentnr":"SA_GK19_appvairu-110",
    "original":"kiṃ divyābhiḥ strībhirmartavye brahmaṇā likhite \/\/ AppVs_55 \/\/",
    "analyzed":"kim divyābhiḥ strībhiḥ martavye brahmaṇā likhite "
  },
  {
    "segmentnr":"SA_GK19_appvairu-111",
    "original":"jīvati katicinnimiṣānkaticitteṣu śrutīradhīta iva \/",
    "analyzed":"jīvati katicid nimiṣān katicid teṣu śrutīḥ adhīte iva "
  },
  {
    "segmentnr":"SA_GK19_appvairu-112",
    "original":"tāvatsaivākulayati tantrāṇi navāni cātanute \/\/ AppVs_56 \/\/",
    "analyzed":"tāvat sā eva ākulayati tantrāṇi navāni ca ātanute "
  },
  {
    "segmentnr":"SA_GK19_appvairu-113",
    "original":"svalpo jīvanakālaḥ svalpā dhīḥ paricayaḥ svalpaḥ \/",
    "analyzed":"su alpaḥ jīvana kālaḥ su alpā dhīḥ paricayaḥ su alpaḥ "
  },
  {
    "segmentnr":"SA_GK19_appvairu-114",
    "original":"tadapi tarema kathaṃcicchrutayo yadi nopajāyante \/\/ AppVs_57 \/\/",
    "analyzed":"tat api tarema kathaṃcid śrutayaḥ yadi na upajāyante "
  },
  {
    "segmentnr":"SA_GK19_appvairu-115",
    "original":"kuta āgataṃ na jāne kva nu vā gantavyamidamapi na jāne \/",
    "analyzed":"kutas āgatam na jāne kva nu vā gantavyam idam api na jāne "
  },
  {
    "segmentnr":"SA_GK19_appvairu-116",
    "original":"saṃcarasi kvedānīṃ saṃsārapathe mahātamasi \/\/ AppVs_58 \/\/",
    "analyzed":"saṃcarasi kva idānīm saṃsāra pathe mahā tamasi "
  },
  {
    "segmentnr":"SA_GK19_appvairu-117",
    "original":"tamasāvṛttāścarantaḥ savidhe dūre ca nāvayantyarthān \/",
    "analyzed":"tamasā āvṛttāḥ carantaḥ savidhe dūre ca nāvayanti arthān "
  },
  {
    "segmentnr":"SA_GK19_appvairu-118",
    "original":"avayanti tu vispaṣṭaṃ taḍitābhihate śirasi mūḍhāḥ \/\/ AppVs_59 \/\/",
    "analyzed":"avayanti tu vispaṣṭam taḍitā abhihate śirasi mūḍhāḥ "
  },
  {
    "segmentnr":"SA_GK19_appvairu-119",
    "original":"nimiṣantyatra taruṇyastatra taruṇyo na nimiṣanti \/",
    "analyzed":"nimiṣanti atra taruṇyaḥ tatra taruṇyaḥ na nimiṣanti "
  },
  {
    "segmentnr":"SA_GK19_appvairu-120",
    "original":"īdṛkṣo hi viśeṣaḥ svargaḥ svarga iti kiṃ tatra \/\/ AppVs_60 \/\/",
    "analyzed":"īdṛkṣaḥ hi viśeṣaḥ svargaḥ svargaḥ iti kim tatra "
  },
  {
    "segmentnr":"SA_GK19_appvairu-121",
    "original":"kopo maitrāvaruṇeḥ śāpo vā tārkikasya muneḥ \/",
    "analyzed":"kopaḥ maitrāvaruṇeḥ śāpaḥ vā tārkikasya muneḥ "
  },
  {
    "segmentnr":"SA_GK19_appvairu-122",
    "original":"saṃsmaryate yadi sakṛcchatrorapi māstu śakrapadam \/\/ AppVs_61 \/\/",
    "analyzed":"saṃsmaryate yadi sakṛt śatroḥ api mā astu śakra padam "
  },
  {
    "segmentnr":"SA_GK19_appvairu-123",
    "original":"gacchatyamarāvatyāṃ gacchatu caturānanasya vā nagare \/",
    "analyzed":"gacchati amarāvatyām gacchatu caturānanasya vā nagare "
  },
  {
    "segmentnr":"SA_GK19_appvairu-124",
    "original":"punarāgantavyaṃ yadi puṃsā kiṃ sādhitaṃ bhavati \/\/ AppVs_62 \/\/",
    "analyzed":"punar āgantavyam yadi puṃsā kim sādhitam bhavati "
  },
  {
    "segmentnr":"SA_GK19_appvairu-125",
    "original":"bhuktā bahavo dārā labdhāḥ putrāśca pautrāśca \/",
    "analyzed":"bhuktāḥ bahavaḥ dārāḥ labdhāḥ putrāḥ ca pautrāḥ ca "
  },
  {
    "segmentnr":"SA_GK19_appvairu-126",
    "original":"nītaṃ śatamapyāyuḥ satyaṃ vada martumasti manaḥ \/\/ AppVs_63 \/\/",
    "analyzed":"nītam śatam api āyuḥ satyam vada martum asti manaḥ "
  },
  {
    "segmentnr":"SA_GK19_appvairu-127",
    "original":"viśleṣaṇasvabhāvānpaśyanviṣayānkaroti ko mamatām \/",
    "analyzed":"viśleṣaṇa svabhāvān paśyan viṣayān karoti kaḥ mamatām "
  },
  {
    "segmentnr":"SA_GK19_appvairu-128",
    "original":"naśyadavasthāpannaṃ kaḥ krīṇīte dhanairaśvam \/\/ AppVs_64 \/\/",
    "analyzed":"naśyat avasthā āpannam kaḥ krīṇīte dhanaiḥ aśvam "
  },
  {
    "segmentnr":"SA_GK19_appvairu-129",
    "original":"annābhāve mṛtyuḥ śālibhirannāni śālayo vṛṣṭyā \/",
    "analyzed":"anna abhāve mṛtyuḥ śālibhiḥ annāni śālayaḥ vṛṣṭyā "
  },
  {
    "segmentnr":"SA_GK19_appvairu-130",
    "original":"vṛṣṭistapaseti vadannamṛtyave tattapaścaratu \/\/ AppVs_65 \/\/",
    "analyzed":"vṛṣṭiḥ tapasā iti vadan amṛtyave tat tapaḥ caratu "
  },
  {
    "segmentnr":"SA_GK19_appvairu-131",
    "original":"kiṃ na nigṛhṇanti manaḥ kiṃ na bhajante janāḥ śivaṃ śaraṇam \/",
    "analyzed":"kim na nigṛhṇanti manaḥ kim na bhajante janāḥ śivam śaraṇam "
  },
  {
    "segmentnr":"SA_GK19_appvairu-132",
    "original":"abhisaṃdhibhedamātrānmokṣopāye na badhyante \/\/ AppVs_66 \/\/",
    "analyzed":"abhisaṃdhi bheda mātrāt mokṣa upāye na badhyante "
  },
  {
    "segmentnr":"SA_GK19_appvairu-133",
    "original":"bhogāya pāmarāṇāṃ yogāya vivekināṃ śarīramidam \/",
    "analyzed":"bhogāya pāmarāṇām yogāya vivekinām śarīram idam "
  },
  {
    "segmentnr":"SA_GK19_appvairu-134",
    "original":"bhogāya ca yogāya ca na kalpate durvidagdhānām \/\/ AppVs_67 \/\/",
    "analyzed":"bhogāya ca yogāya ca na kalpate durvidagdhānām "
  },
  {
    "segmentnr":"SA_GK19_appvairu-135",
    "original":"brāhmaṇacaṇḍālā ityāha muniryanmahāpathikān \/",
    "analyzed":"brāhmaṇa caṇḍālāḥ iti āha muniḥ yat mahā pathikān "
  },
  {
    "segmentnr":"SA_GK19_appvairu-136",
    "original":"bhavamārgamahāpathikānadhikṛtyaiva pravartitaṃ caitat \/\/ AppVs_68 \/\/",
    "analyzed":"bhava mārga mahā pathikān adhikṛtya eva pravartitam ca etat "
  },
  {
    "segmentnr":"SA_GK19_appvairu-137",
    "original":"ekadvāḥ kṣitipatiṣu dvitrā deveṣu pañcaṣā druhiṇe \/",
    "analyzed":"ekadvāḥ kṣitipatiṣu dvitrāḥ deveṣu pañcaṣāḥ druhiṇe "
  },
  {
    "segmentnr":"SA_GK19_appvairu-138",
    "original":"etāvanto jagati brahmānandārṇavasya kaṇāḥ \/\/ AppVs_69 \/\/",
    "analyzed":"etāvantaḥ jagati brahma ānanda arṇavasya kaṇāḥ "
  },
  {
    "segmentnr":"SA_GK19_appvairu-139",
    "original":"ajñānenāpihite vijñāne karma kiṃ kurute \/",
    "analyzed":"ajñānena apihite vijñāne karma kim kurute "
  },
  {
    "segmentnr":"SA_GK19_appvairu-140",
    "original":"vikale cakṣuṣi tamasā vyādāya mukhaṃ kimīkṣeta \/\/ AppVs_70 \/\/",
    "analyzed":"vikale cakṣuṣi tamasā vyādāya mukham kim īkṣeta "
  },
  {
    "segmentnr":"SA_GK19_appvairu-141",
    "original":"atikaluṣamāśunaśvaramāpātasphuraṇamanabhilāṣakaram \/",
    "analyzed":"ati kaluṣam āśu naśvaram āpāta sphuraṇam anabhilāṣa karam "
  },
  {
    "segmentnr":"SA_GK19_appvairu-142",
    "original":"api hṛṣyanti janāḥ kathamavalambya jñānakhadyotam \/\/ AppVs_71 \/\/",
    "analyzed":"api hṛṣyanti janāḥ katham avalambya jñāna khadyotam "
  },
  {
    "segmentnr":"SA_GK19_appvairu-143",
    "original":"ayutaṃ niyutaṃ vāpi pradiśantu prākṛtāya bhogāya \/",
    "analyzed":"ayutam niyutam vā api pradiśantu prākṛtāya bhogāya "
  },
  {
    "segmentnr":"SA_GK19_appvairu-144",
    "original":"krīṇanti na bilvadalaiḥ kaivalyaṃ pañcaṣairmūḍhāḥ \/\/ AppVs_72 \/\/",
    "analyzed":"krīṇanti na bilva dalaiḥ kaivalyam pañcaṣaiḥ mūḍhāḥ "
  },
  {
    "segmentnr":"SA_GK19_appvairu-145",
    "original":"yāvatkila ceṣṭante tāvatpāśe nibadhyate granthiḥ \/",
    "analyzed":"yāvat kila ceṣṭante tāvat pāśe nibadhyate granthiḥ "
  },
  {
    "segmentnr":"SA_GK19_appvairu-146",
    "original":"nibhṛtaṃ yadi vartante kālena sraṃsate pāśaḥ \/\/ AppVs_73 \/\/",
    "analyzed":"nibhṛtam yadi vartante kālena sraṃsate pāśaḥ "
  },
  {
    "segmentnr":"SA_GK19_appvairu-147",
    "original":"uparundhanti śvāsānmunayo nāśnanti na pibanti \/",
    "analyzed":"uparundhanti śvāsān munayaḥ na aśnanti na pibanti "
  },
  {
    "segmentnr":"SA_GK19_appvairu-148",
    "original":"stūyante sujanaiḥ kiṃ kaṇṭhe kurvanti kanakapāśamime \/\/ AppVs_74 \/\/",
    "analyzed":"stūyante su janaiḥ kim kaṇṭhe kurvanti kanaka pāśam ime "
  },
  {
    "segmentnr":"SA_GK19_appvairu-149",
    "original":"kāmaṃ janāḥ smayante kailāsavilāsavarṇanāvasare \/",
    "analyzed":"kāmam janāḥ smayante kailāsa vilāsa varṇanā avasare "
  },
  {
    "segmentnr":"SA_GK19_appvairu-150",
    "original":"sādhanakathanāvasare sācīkurvanti vaktrāṇi \/\/ AppVs_75 \/\/",
    "analyzed":"sādhana kathana avasare sācīkurvanti vaktrāṇi "
  },
  {
    "segmentnr":"SA_GK19_appvairu-151",
    "original":"vaṅgāḥ kathamaṅgāḥ kathamityanuyuṅkte vṛthā deśān \/",
    "analyzed":"vaṅgāḥ katham aṅgāḥ katham iti anuyuṅkte vṛthā deśān "
  },
  {
    "segmentnr":"SA_GK19_appvairu-152",
    "original":"kīdṛkkṛtāntapuramiti ko 'pi na jijñāsate lokaḥ \/\/ AppVs_76 \/\/",
    "analyzed":"kīdṛś kṛtānta puram iti kaḥ pi na jijñāsate lokaḥ "
  },
  {
    "segmentnr":"SA_GK19_appvairu-153",
    "original":"tyaktavyo mamakārastyaktuṃ yadi śakyate nāsau \/",
    "analyzed":"tyaktavyaḥ mamakāraḥ tyaktum yadi śakyate na asau "
  },
  {
    "segmentnr":"SA_GK19_appvairu-154",
    "original":"kartavyo mamakāraḥ kiṃ tu sa sarvatra kartavyaḥ \/\/ AppVs_77 \/\/",
    "analyzed":"kartavyaḥ mamakāraḥ kim tu sa sarvatra kartavyaḥ "
  },
  {
    "segmentnr":"SA_GK19_appvairu-155",
    "original":"putrā iti dārā iti poṣyānmūrkho janānbrūte \/",
    "analyzed":"putrāḥ iti dārāḥ iti poṣyān mūrkhaḥ janān brūte "
  },
  {
    "segmentnr":"SA_GK19_appvairu-156",
    "original":"andhe tamasi nimajjannātmā poṣya iti nāvaiti \/\/ AppVs_78 \/\/",
    "analyzed":"andhe tamasi nimajjan ātmā poṣyaḥ iti na avaiti "
  },
  {
    "segmentnr":"SA_GK19_appvairu-157",
    "original":"yaccintitamadhigarbhaṃ yacca ciraṃ cintitaṃ narake \/",
    "analyzed":"yat cintitam adhigarbham yat ca ciram cintitam narake "
  },
  {
    "segmentnr":"SA_GK19_appvairu-158",
    "original":"viṣayānilasaṃsargānmamṛje tatsarvamekapade \/\/ AppVs_79 \/\/",
    "analyzed":"viṣaya anila saṃsargāt mamṛje tat sarvam eka pade "
  },
  {
    "segmentnr":"SA_GK19_appvairu-159",
    "original":"bāhyagatāgataśīlā prāṇasya śvāsalakṣaṇā vṛttiḥ \/",
    "analyzed":"bāhya gata agata śīlā prāṇasya śvāsa lakṣaṇā vṛttiḥ "
  },
  {
    "segmentnr":"SA_GK19_appvairu-160",
    "original":"karṣati manaso vṛttiṃ kulaṭeva kulastriyaṃ mugdhām \/\/ AppVs_80 \/\/",
    "analyzed":"karṣati manasaḥ vṛttim kulaṭā iva kula striyam mugdhām "
  },
  {
    "segmentnr":"SA_GK19_appvairu-161",
    "original":"atigambhīramanāvilamakṣobhyamadṛṣṭapāramavilaṅghyam \/",
    "analyzed":"ati gambhīram anāvilam akṣobhyam adṛṣṭa pāram avilaṅghyam "
  },
  {
    "segmentnr":"SA_GK19_appvairu-162",
    "original":"aviralataraṅgasaṃkulamaikṣiṣi vijñānasāgaraṃ mahatām \/\/ AppVs_81 \/\/",
    "analyzed":"avirala taraṅga saṃkulam aikṣiṣi vijñāna sāgaram mahatām "
  },
  {
    "segmentnr":"SA_GK19_appvairu-163",
    "original":"ghoraṃ bhavamapahātuṃ kecidaghoraṃ prapadyante \/",
    "analyzed":"ghoram bhavam apahātum kecid aghoram prapadyante "
  },
  {
    "segmentnr":"SA_GK19_appvairu-164",
    "original":"saṃsaraṇakātarāṇāṃ saṃśaraṇaṃ śāṃbhavī śaktiḥ \/\/ AppVs_82 \/\/",
    "analyzed":"saṃsaraṇa kātarāṇām saṃśaraṇam śāṃbhavī śaktiḥ "
  },
  {
    "segmentnr":"SA_GK19_appvairu-165",
    "original":"pāśo yadi moktavyaḥ paśupatirevopasartavyaḥ \/",
    "analyzed":"pāśaḥ yadi moktavyaḥ paśupatiḥ eva upasartavyaḥ "
  },
  {
    "segmentnr":"SA_GK19_appvairu-166",
    "original":"na khalu vyatimucyante paśavaḥ pāśena saṃbaddhāḥ \/\/ AppVs_83 \/\/",
    "analyzed":"na khalu vyatimucyante paśavaḥ pāśena saṃbaddhāḥ "
  },
  {
    "segmentnr":"SA_GK19_appvairu-167",
    "original":"alamalamanubhūtābhirmātṛbhiralamastu pitṛbhiśca \/",
    "analyzed":"alam alam anubhūtābhiḥ mātṛbhiḥ alam astu pitṛbhiḥ ca "
  },
  {
    "segmentnr":"SA_GK19_appvairu-168",
    "original":"bhavitavyaṃ yadi nityavadarthaṃ mātuḥ pituścāstu \/\/ AppVs_84 \/\/",
    "analyzed":"bhavitavyam yadi nitya vat artham mātuḥ pituḥ ca astu "
  },
  {
    "segmentnr":"SA_GK19_appvairu-169",
    "original":"dhanyāste bahudevāḥ svāmini yeṣāṃ na durbhikṣam \/",
    "analyzed":"dhanyāḥ te bahu devāḥ svāmini yeṣām na durbhikṣam "
  },
  {
    "segmentnr":"SA_GK19_appvairu-170",
    "original":"jātu na jānīmo vayamekaṃ taṃ svāminaṃ pūrṇam \/\/ AppVs_85 \/\/",
    "analyzed":"jātu na jānīmaḥ vayam ekam tam svāminam pūrṇam "
  },
  {
    "segmentnr":"SA_GK19_appvairu-171",
    "original":"santu bṛhanto devāḥ kiṃ tu na tānnantumīhate cetaḥ \/",
    "analyzed":"santu bṛhantaḥ devāḥ kim tu na tān nantum īhate cetaḥ "
  },
  {
    "segmentnr":"SA_GK19_appvairu-172",
    "original":"āḍhyavadānyanyāyādantakajitameva cintayenmanasi \/\/ AppVs_86 \/\/",
    "analyzed":"āḍhya vadānya nyāyāt antakajitam eva cintayet manasi "
  },
  {
    "segmentnr":"SA_GK19_appvairu-173",
    "original":"nidhyāyasi viṣayasukhaṃ na dhyāyasi viṣamamasya paripākam \/",
    "analyzed":"nidhyāyasi viṣaya sukham na dhyāyasi viṣamam asya paripākam "
  },
  {
    "segmentnr":"SA_GK19_appvairu-174",
    "original":"bandhuṃ tameva cintaya baddhuṃ moktuṃ ca yaḥ kṣamate \/\/ AppVs_87 \/\/",
    "analyzed":"bandhum tam eva cintaya baddhum moktum ca yaḥ kṣamate "
  },
  {
    "segmentnr":"SA_GK19_appvairu-175",
    "original":"sadanaṃ gurūpasadanaṃ śaraṇaṃ pañcākṣarīpuraścaraṇam \/",
    "analyzed":"sadanam guru upasadanam śaraṇam pañcākṣarī puraścaraṇam "
  },
  {
    "segmentnr":"SA_GK19_appvairu-176",
    "original":"dhanamabhilāṣanirodhanamantyāśramavartināṃ puṃsām \/\/ AppVs_88 \/\/",
    "analyzed":"dhanam abhilāṣa nirodhanam antya āśrama vartinām puṃsām "
  },
  {
    "segmentnr":"SA_GK19_appvairu-177",
    "original":"kau pitarau kaḥ putraḥ kaḥ svāmī yaḥ prapañcasya \/",
    "analyzed":"kau pitarau kaḥ putraḥ kaḥ svāmī yaḥ prapañcasya "
  },
  {
    "segmentnr":"SA_GK19_appvairu-178",
    "original":"pratyastamite bhede kimidaṃ kimidamiti vipraśnaḥ \/\/ AppVs_89 \/\/",
    "analyzed":"pratyastam ite bhede kim idam kim idam iti vipraśnaḥ "
  },
  {
    "segmentnr":"SA_GK19_appvairu-179",
    "original":"sa vidhiryatte vidadhati sa pratiṣedho yato nivartante \/",
    "analyzed":"sa vidhiḥ yat te vidadhati sa pratiṣedhaḥ yatas nivartante "
  },
  {
    "segmentnr":"SA_GK19_appvairu-180",
    "original":"sopaniṣadyadbruvate śaivāśravamartino dhīrāḥ \/\/ AppVs_90 \/\/",
    "analyzed":"sa upaniṣad yat bruvate śaiva āśrava martinaḥ dhīrāḥ "
  },
  {
    "segmentnr":"SA_GK19_appvairu-181",
    "original":"tyaja saṃsāramasāraṃ bhaja śaraṇaṃ pārvatīramaṇam \/",
    "analyzed":"tyaja saṃsāram asāram bhaja śaraṇam pārvatī ramaṇam "
  },
  {
    "segmentnr":"SA_GK19_appvairu-182",
    "original":"viśvasihi śrutiśikharaṃ viśvamidaṃ tava nideśakaram \/\/ AppVs_91 \/\/",
    "analyzed":"viśvasihi śruti śikharam viśvam idam tava nideśa karam "
  },
  {
    "segmentnr":"SA_GK19_appvairu-183",
    "original":"bhavyamabhavyaṃ vā naḥ pralikhatu vedhāḥ sudurmedhāḥ \/",
    "analyzed":"bhavyam abhavyam vā naḥ pralikhatu vedhāḥ su durmedhāḥ "
  },
  {
    "segmentnr":"SA_GK19_appvairu-184",
    "original":"savyamasavyaṃ vā naḥ śaraṇaṃ caraṇaṃ maheśasya \/\/ AppVs_92 \/\/",
    "analyzed":"savyam asavyam vā naḥ śaraṇam caraṇam maheśasya "
  },
  {
    "segmentnr":"SA_GK19_appvairu-185",
    "original":"vedhāḥ kathaṃ hariḥ kathamiti tu praśne vayaṃ mūkāḥ \/",
    "analyzed":"vedhāḥ katham hariḥ katham iti tu praśne vayam mūkāḥ "
  },
  {
    "segmentnr":"SA_GK19_appvairu-186",
    "original":"śivamekaṃ jānīmo na śivādanyaṃ vijānīmaḥ \/\/ AppVs_93 \/\/",
    "analyzed":"śivam ekam jānīmaḥ na śivāt anyam vijānīmaḥ "
  },
  {
    "segmentnr":"SA_GK19_appvairu-187",
    "original":"dāruṇamasipattravanaṃ dāruṇatamamandhatāmisram \/",
    "analyzed":"dāruṇam asipattravanam dāruṇatamam andhatāmisram "
  },
  {
    "segmentnr":"SA_GK19_appvairu-188",
    "original":"kā vā tataḥ kṣatirnaḥ śaivā vayamā caturvadanāt \/\/ AppVs_94 \/\/",
    "analyzed":"kā vā tatas kṣatiḥ naḥ śaivāḥ catur vadanāt "
  },
  {
    "segmentnr":"SA_GK19_appvairu-189",
    "original":"kṛtadīkṣo ghoramakhe kulakūṭastho bharadvājaḥ \/",
    "analyzed":"kṛta dīkṣaḥ ghora makhe kula kūṭa sthaḥ bharadvājaḥ "
  },
  {
    "segmentnr":"SA_GK19_appvairu-190",
    "original":"vidyeśvareṣu kaścana pitāmaho na iti visrambhaḥ \/\/ AppVs_95 \/\/",
    "analyzed":"vidyeśvareṣu kaścana pitāmahaḥ naḥ iti visrambhaḥ "
  },
  {
    "segmentnr":"SA_GK19_appvairu-191",
    "original":"kalahaḥ kadāpi māstviti kalitaśarīraikyayoḥ śivayoḥ \/",
    "analyzed":"kalahaḥ kadāpi mā astu iti kalita śarīra aikyayoḥ śivayoḥ "
  },
  {
    "segmentnr":"SA_GK19_appvairu-192",
    "original":"ahamasmyahamasmīti prāptaḥ kalaho mama trāṇe \/\/ AppVs_96 \/\/",
    "analyzed":"aham asmi aham asmi iti prāptaḥ kalahaḥ mama trāṇe "
  },
  {
    "segmentnr":"SA_GK19_appvairu-193",
    "original":"narakāyāpi na bhogānnarādhamāyāpi nānyasurān \/",
    "analyzed":"narakāya api na bhogān nara adhamāya api nā anya surān "
  },
  {
    "segmentnr":"SA_GK19_appvairu-194",
    "original":"manyante katicidamī māheśvaramāśritā yogam \/\/ AppVs_97 \/\/",
    "analyzed":"manyante katicid amī māheśvaram āśritāḥ yogam "
  },
  {
    "segmentnr":"SA_GK19_appvairu-195",
    "original":"jñātuṃ hātuṃ viṣayaṃ śrotuṃ mantuṃ gṛhītumātmānam \/",
    "analyzed":"jñātum hātum viṣayam śrotum mantum gṛhītum ātmānam "
  },
  {
    "segmentnr":"SA_GK19_appvairu-196",
    "original":"vatsā yadi na hi ghaṭate tatsādhayatāvimuktāya \/\/ AppVs_98 \/\/",
    "analyzed":"vatsā yadi na hi ghaṭate tat sādhayata avimuktāya "
  },
  {
    "segmentnr":"SA_GK19_appvairu-197",
    "original":"sāṃkhyaṃ yogaṃ nigamā bhaktiḥ karma pratītiriti \/",
    "analyzed":"sāṃkhyam yogam nigamāḥ bhaktiḥ karma pratītiḥ iti "
  },
  {
    "segmentnr":"SA_GK19_appvairu-198",
    "original":"ekatra sakalametatkevalamavimuktamekatra \/\/ AppVs_99 \/\/",
    "analyzed":"ekatra sakalam etat kevalam avimuktam ekatra "
  },
  {
    "segmentnr":"SA_GK19_appvairu-199",
    "original":"baddhaḥ kaste vakṣyati mukto muktiṃ vijānāti \/",
    "analyzed":"baddhaḥ kaḥ te vakṣyati muktaḥ muktim vijānāti "
  },
  {
    "segmentnr":"SA_GK19_appvairu-200",
    "original":"yāsyasi cedavimuktaṃ jñāsyasi viśveśvarasya mukhāt \/\/ AppVs_100 \/\/",
    "analyzed":"yāsyasi ced avimuktam jñāsyasi viśveśvarasya mukhāt "
  },
  {
    "segmentnr":"SA_GK19_appvairu-201",
    "original":"na gṛhītaṃ śrutihṛdayaṃ na ca na gṛhītaṃ pariplavaṃ hṛdayam \/",
    "analyzed":"na gṛhītam śruti hṛdayam na ca na gṛhītam pariplavam hṛdayam "
  },
  {
    "segmentnr":"SA_GK19_appvairu-202",
    "original":"icchāmi ca dhāma paraṃ gacchāmi tu viśvanāthapurīm \/\/ AppVs_101 \/\/",
    "analyzed":"icchāmi ca dhāma param gacchāmi tu viśvanātha purīm "
  },
  {
    "segmentnr":"SA_GK19_appvairu-203",
    "original":"iti śrīmadappayadīkṣitaviracitaṃ vairāgyaśatakaṃ saṃpūrṇam \/",
    "analyzed":"iti śrīmat appaya dīkṣita viracitam vairāgyaśatakam saṃpūrṇam "
  }
]