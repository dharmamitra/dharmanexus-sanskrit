segmentnr	original	analyzed
SA_T13_n929u-0	||om namo buddhāya ||	om namaḥ buddhāya 
SA_T13_n929u-1	saundaranandaṃ mahākāvyam	saundaranandam mahākāvyam 
SA_T13_n929u-2	prathamaḥ sargaḥ	prathamaḥ sargaḥ 
SA_T13_n929u-3	kapilavastu varṇana	kapilavastu varṇana 
SA_T13_n929u-4	gautamaḥ kapilo nāma munirdharmabhṛtāṃ varaḥ |	gautamaḥ kapilaḥ nāma muniḥ dharma bhṛtām varaḥ 
SA_T13_n929u-5	babhūva tapasi śrāntaḥ kākṣīvāniva gautamaḥ ||1 ||	babhūva tapasi śrāntaḥ kākṣīvān iva gautamaḥ 
SA_T13_n929u-6	aśiśriyadyaḥ satataṃ dīptaṃ kāśyapavattapaḥ |	aśiśriyat yaḥ satatam dīptam kāśyapa vat tapaḥ 
SA_T13_n929u-7	āśiśrāya ca tadvṛddhau siddhiṃ kāśyapavat parām ||2 ||	āśiśrāya ca tad vṛddhau siddhim kāśyapa vat parām 
SA_T13_n929u-8	haviḥṣu yaśca svātmārthaṃ gāmadhukṣad vasiṣṭhavat |	haviḥṣu yaḥ ca sva ātma artham gām adhukṣat vasiṣṭha vat 
SA_T13_n929u-9	tapaḥśiṣṭeṣu ca śiṣyeṣu gāmadhukṣad vasiṣṭhavat ||3 ||	tapaḥ śiṣṭeṣu ca śiṣyeṣu gām adhukṣat vasiṣṭha vat 
SA_T13_n929u-10	māhātmyāddīrghatapaso yo dvitīya ivābhavat |	māhātmyāt dīrghatapasaḥ yaḥ dvitīyaḥ iva abhavat 
SA_T13_n929u-11	tṛtīya iva yaścābhūt kāvyāṅgirasayordhiyā ||4 ||	tṛtīyaḥ iva yaḥ ca abhūt kāvya āṅgirasayoḥ dhiyā 
SA_T13_n929u-12	tasya vistīrṇatapasaḥ pārśve himavataḥ śubhe |	tasya vistīrṇa tapasaḥ pārśve himavataḥ śubhe 
SA_T13_n929u-13	kṣetraṃ cāyatanaṃ caiva tapasāmāśramo'bhavat ||5 ||	kṣetram ca āyatanam ca eva tapasām āśramaḥ bhavat 
SA_T13_n929u-14	cāruvīruttaruvanaḥ prasnigdhamṛduśādvalaḥ |	cāru vīrudh taru vanaḥ prasnigdha mṛdu śādvalaḥ 
SA_T13_n929u-15	havirdhūmavitānena yaḥ sadābhra ivābabhau ||6 ||	haviḥ dhūma vitānena yaḥ sadā abhraḥ iva ābabhau 
SA_T13_n929u-16	mṛdubhiḥ saikataiḥ snigdhaiḥ kesarāstarapāṇḍubhiḥ |	mṛdubhiḥ saikataiḥ snigdhaiḥ kesara āstara pāṇḍubhiḥ 
SA_T13_n929u-17	bhūmibhāgairasaṃkīrṇaiḥ sāṅgarāga ivābhavat ||7 ||	bhūmi bhāgaiḥ asaṃkīrṇaiḥ sa aṅgarāgaḥ iva abhavat 
SA_T13_n929u-18	śucibhistīrthasaṃkhyātaiḥ pāvanairbhāvanairapi |	śucibhiḥ tīrtha saṃkhyātaiḥ pāvanaiḥ bhāvanaiḥ api 
SA_T13_n929u-19	bandhumāniva yastasthau sarobhiḥ sasaroruhaiḥ ||8 ||	bandhumān iva yaḥ tasthau sarobhiḥ sa saroruhaiḥ 
SA_T13_n929u-20	paryāptaphalapuṣpābhiḥ sarvato vanarājibhiḥ |	paryāpta phala puṣpābhiḥ sarvatas vana rājibhiḥ 
SA_T13_n929u-21	śuśubhe vavṛdhe caiva naraḥ sādhanavāniva ||9 ||	śuśubhe vavṛdhe ca eva naraḥ sādhanavān iva 
SA_T13_n929u-22	nīvāraphalasantuṣṭaiḥ svasthaiḥ śāntairanutsukaiḥ |	nīvāra phala santuṣṭaiḥ svasthaiḥ śāntaiḥ anutsukaiḥ 
SA_T13_n929u-23	ākīrṇo'pi tapobhṛddhiḥ śūnyaśūnya ivābhavat ||10 ||	ākīrṇaḥ api tapaḥ bhṛddhiḥ śūnya śūnyaḥ iva abhavat 
SA_T13_n929u-24	agnīnāṃ hūyamānānāṃ śikhināṃ kūjatāmapi |	agnīnām hūyamānānām śikhinām kūjatām api 
SA_T13_n929u-25	tīrthānāṃ cābhiṣekeṣu śuśruve yatra niḥsvanaḥ ||11 ||	tīrthānām ca abhiṣekeṣu śuśruve yatra niḥsvanaḥ 
SA_T13_n929u-26	virejurhariṇā yatra suptā medhyāsu vediṣu |	virejuḥ hariṇāḥ yatra suptāḥ medhyāsu vediṣu 
SA_T13_n929u-27	salājairmādhavīpuṣpairupahārāḥ kṛtā iva ||12 ||	sa lājaiḥ mādhavī puṣpaiḥ upahārāḥ kṛtāḥ iva 
SA_T13_n929u-28	api kṣudramṛgā yatra śāntāśceruḥ samaṃ mṛgaiḥ |	api kṣudra mṛgāḥ yatra śāntāḥ ceruḥ samam mṛgaiḥ 
SA_T13_n929u-29	śaraṇyebhyastapasvibhyo vinayaṃ śikṣitā iva ||13 ||	śaraṇyebhyaḥ tapasvibhyaḥ vinayam śikṣitāḥ iva 
SA_T13_n929u-30	saṃdigdhe'pyapunarbhāve viruddheṣvāgameṣvapi |	saṃdigdhe ipi apunarbhāve viruddheṣu āgameṣu api 
SA_T13_n929u-31	pratyakṣiṇa ivākurvaṃstapo yatra tapodhanāḥ ||14 ||	pratyakṣiṇaḥ iva akurvan tapaḥ yatra tapodhanāḥ 
SA_T13_n929u-32	yatra sma mīyate brahma kaiścit kaiścinna mīyate |	yatra sma mīyate brahma kaiścid kaiścid na mīyate 
SA_T13_n929u-33	kāle nimīyate somo na cākāle pramīyate ||15 ||	kāle nimīyate somaḥ na ca akāle pramīyate 
SA_T13_n929u-34	nirapekṣāḥ śarīreṣu dharme yatra svabuddhayaḥ |	nirapekṣāḥ śarīreṣu dharme yatra sva buddhayaḥ 
SA_T13_n929u-35	saṃhṛṣṭā iva yatnena tāpasāstepire tapaḥ ||16 ||	saṃhṛṣṭāḥ iva yatnena tāpasāḥ tepire tapaḥ 
SA_T13_n929u-36	śrāmyanto munayo yatra svargāyodyuktacetasaḥ |	śrāmyantaḥ munayaḥ yatra svargāya udyukta cetasaḥ 
SA_T13_n929u-37	taporāgeṇa dharmasya vilopamiva cakrire ||17 ||	tapaḥ rāgeṇa dharmasya vilopam iva cakrire 
SA_T13_n929u-38	atha tejasvisadanaṃ tapaḥkṣetraṃ tamāśramam |	atha tejasvi sadanam tapaḥ kṣetram tam āśramam 
SA_T13_n929u-39	kecidikṣvākavo jagmū rājaputrā vivatsavaḥ ||18 ||	kecid ikṣvākavaḥ jagmuḥ rāja putrāḥ vivatsavaḥ 
SA_T13_n929u-40	suvarṇastambhavarṣmāṇaḥ siṃhoreskā mahābhujāḥ |	suvarṇa stambha varṣmāṇaḥ siṃha ureskāḥ mahā bhujāḥ 
SA_T13_n929u-41	pātraṃ śabdasya mahataḥ śriyāṃ ca vinayasya ca ||19 ||	pātram śabdasya mahataḥ śriyām ca vinayasya ca 
SA_T13_n929u-42	arharūpā hyanarhasya mahātmānaścalātmanaḥ |	arha rūpāḥ hi anarhasya mahātmānaḥ cala ātmanaḥ 
SA_T13_n929u-43	prājñāḥ prajñāvimuktasya bhrātṛvyasya yavīyasaḥ ||20 ||	prājñāḥ prajñā vimuktasya bhrātṛvyasya yavīyasaḥ 
SA_T13_n929u-44	mātṛśulkādupagatāṃ te śriyaṃ [ca] viṣehire |	mātṛ śulkāt upagatām te śriyam ca viṣehire 
SA_T13_n929u-45	rarakṣuśca pituḥ satyaṃ yasmācchiśiyire -vanam ||21 ||	rarakṣuḥ ca pituḥ satyam yasmāt śiśiyire vanam 
SA_T13_n929u-46	teṣāṃ munirupādhyāyo gautamaḥ kapilo'bhavat |	teṣām muniḥ upādhyāyaḥ gautamaḥ kapilaḥ bhavat 
SA_T13_n929u-47	gurugotrādataḥ kautsāste bhavanti sma gautamāḥ ||22 ||	guru gotrāt atas kautsāḥ te bhavanti sma gautamāḥ 
SA_T13_n929u-48	ekapitroryathā bhrātroḥ pṛthagguruparigrahāt |	eka pitroḥ yathā bhrātroḥ pṛthak guru parigrahāt 
SA_T13_n929u-49	rāma evābhavad gārgyo vāsubhadro'pi gautamaḥ ||23 ||	rāmaḥ eva abhavat gārgyaḥ vāsubhadraḥ upi gautamaḥ 
SA_T13_n929u-50	śākavṛkṣapraticchannaṃ vāsaṃ yasmācca cakrire |	śāka vṛkṣa praticchannam vāsam yasmāt ca cakrire 
SA_T13_n929u-51	tasmādikṣvākuvaṃśyāste bhuvi śākyā iti smṛtāḥ ||24 ||	tasmāt ikṣvāku vaṃśyāḥ te bhuvi śākyāḥ iti smṛtāḥ 
SA_T13_n929u-52	sa teṣāṃ gautamaścakre svavaṃśasadṛśīḥ kriyāḥ |	sa teṣām gautamaḥ cakre sva vaṃśa sadṛśīḥ kriyāḥ 
SA_T13_n929u-53	munirūrdhvaṃ kumārasya sagarasyeva bhārgavaḥ ||25 ||	muniḥ ūrdhvam kumārasya sagarasya iva bhārgavaḥ 
SA_T13_n929u-54	kaṇvaḥ śākuntalasyeva bharatasya tarasvinaḥ |	kaṇvaḥ śākuntalasya iva bharatasya tarasvinaḥ 
SA_T13_n929u-55	vālmikiriva dhīmāṃśca dhīmatormaithileyayoḥ ||26 ||	vālmikiḥ iva dhīmān ca dhīmatoḥ maithileyayoḥ 
SA_T13_n929u-56	tadvanaṃ muninā tena taiśca kṣatriyapuṅgavaiḥ |	tat vanam muninā tena taiḥ ca kṣatriya puṅgavaiḥ 
SA_T13_n929u-57	śāntāṃ guptāṃ ca yugapad brahmakṣatraśriyaṃ dadhe ||27 ||	śāntām guptām ca yugapad brahma kṣatra śriyam dadhe 
SA_T13_n929u-58	athodakalaśaṃ gṛhya teṣāṃ vṛddhicikīrṣayā |	atha uda kalaśam gṛhya teṣām vṛddhi cikīrṣayā 
SA_T13_n929u-59	muniḥ sa viyadutpatya tānuvāca nṛpātmajān ||28 ||	muniḥ sa viyat utpatya tān uvāca nṛpa ātmajān 
SA_T13_n929u-60	yā patet kalaśādasmādakṣayyasalilānmahīm |	yā patet kalaśāt asmāt akṣayya salilāt mahīm 
SA_T13_n929u-61	dhārā tāmanatikramya māmanveta yathākramam ||29 ||	dhārā tām an atikramya mām anveta yathākramam 
SA_T13_n929u-62	tataḥ paramamityuktvā śirobhiḥ praṇipatya ca |	tatas paramam iti uktvā śirobhiḥ praṇipatya ca 
SA_T13_n929u-63	rathānāruruhuḥ sarve śīghravāhānalaṃkṛtān ||30 ||	rathān āruruhuḥ sarve śīghra vāhān alaṃkṛtān 
SA_T13_n929u-64	tataḥ sa tairanugataḥ syandanasthairnabhogataḥ |	tatas sa taiḥ anugataḥ syandana sthaiḥ nabhaḥ gataḥ 
SA_T13_n929u-65	tadāśramamahīprāntaṃ paricikṣepa vāriṇā ||31 ||	tad āśrama mahī prāntam paricikṣepa vāriṇā 
SA_T13_n929u-66	aṣṭāpadamivālikhya nimittaiḥ surabhīkṛtam |	aṣṭāpadam iva ālikhya nimittaiḥ surabhīkṛtam 
SA_T13_n929u-67	tānuvāca muniḥ sthitvā bhūmipālasutānidam ||32 ||	tān uvāca muniḥ sthitvā bhūmipāla sutān idam 
SA_T13_n929u-68	asmin dhārāparikṣipte nemicinhitalakṣaṇe |	asmin dhārā parikṣipte nemi cinhita lakṣaṇe 
SA_T13_n929u-69	nirmimīdhvaṃ puraṃ yūyaṃ mayi yāte triviṣṭapam ||33 ||	nirmimīdhvam puram yūyam mayi yāte triviṣṭapam 
SA_T13_n929u-70	tataḥ kadācitte vīrāstasmin pratigate munau |	tatas kadācid te vīrāḥ tasmin pratigate munau 
SA_T13_n929u-71	babhramuyauṃvanoddāmā gajā iva niraṅkuśā ||34 ||	gajāḥ iva niraṅkuśā 
SA_T13_n929u-72	baddhagodhāṅgulītrāṇā hastaviṣṭhitakārmukāḥ |	baddha godhā aṅgulī trāṇāḥ hasta viṣṭhita kārmukāḥ 
SA_T13_n929u-73	śarādhmātamahātūṇā vyāyatābaddhavāsasaḥ ||35 ||	śara ādhmāta mahā tūṇāḥ vyāyata ābaddha vāsasaḥ 
SA_T13_n929u-74	jijñāsamānā nāgeṣu kauśalaṃ śvāpadeṣu ca |	jijñāsamānāḥ nāgeṣu kauśalam śvāpadeṣu ca 
SA_T13_n929u-75	anucakrurvanasthasya dauṣyanterdevakarmaṇaḥ ||36 ||	anucakruḥ vanasthasya dauṣyanteḥ deva karmaṇaḥ 
SA_T13_n929u-76	tān dṛṣṭvā prakṛtiṃ yātān vṛddhānvyāghraśiśūniva |	tān dṛṣṭvā prakṛtim yātān vṛddhān vyāghra śiśūn iva 
SA_T13_n929u-77	tāpasāstadvanaṃ hitvā himavantaṃ siṣevire ||37 ||	tāpasāḥ tat vanam hitvā himavantam siṣevire 
SA_T13_n929u-78	tatastadāśramasthānaṃ śūnyaṃ taiḥ śūnyacetasaḥ |	tatas tad āśrama sthānam śūnyam taiḥ śūnya cetasaḥ 
SA_T13_n929u-79	paśyanto manyunā taptā vyālā iva niśaśvasuḥ ||38 ||	paśyantaḥ manyunā taptāḥ vyālāḥ iva niśaśvasuḥ 
SA_T13_n929u-80	atha te puṇyakarmāṇaḥ pratyupasthitavṛddhayaḥ |	atha te puṇya karmāṇaḥ pratyupasthita vṛddhayaḥ 
SA_T13_n929u-81	tatra tajjñairupākhyātānavāpurmahato nidhīn ||39 ||	tatra tad jñaiḥ upākhyātān avāpuḥ mahataḥ nidhīn 
SA_T13_n929u-82	alaṃ dharmārthakāmānāṃ nikhilānāmavāptaye |	alam dharma artha kāmānām nikhilānām avāptaye 
SA_T13_n929u-83	nidhayo naikavidhayo bhūrayaste gatārayaḥ ||40 ||	nidhayaḥ na eka vidhayaḥ bhūrayaḥ te gata arayaḥ 
SA_T13_n929u-84	tatastatpratilambhācca pariṇāmācca karmaṇaḥ |	tatas tad pratilambhāt ca pariṇāmāt ca karmaṇaḥ 
SA_T13_n929u-85	tasmin vāstuni vāstujñāḥ puraṃ śrīmannyaveśayan ||41 ||	tasmin vāstuni vāstu jñāḥ puram śrīmat nyaveśayan 
SA_T13_n929u-86	saridvistīrṇaparikhaṃ spaṣṭāñcitamahāpatham |	sarit vistīrṇa parikham spaṣṭa añcita mahāpatham 
SA_T13_n929u-87	śailakalpamahāvapraṃ girivrajamivāparam ||42 ||	śaila kalpa mahā vapram girivrajam iva aparam 
SA_T13_n929u-88	pāṇḍurāṭṭālasumukhaṃ suvibhaktāntarāpaṇam |	pāṇḍura aṭṭāla su mukham suvibhakta antarāpaṇam 
SA_T13_n929u-89	harmyamālāparikṣiptaṃ kukṣiṃ himagireriva ||43 ||	harmya mālā parikṣiptam kukṣim himagireḥ iva 
SA_T13_n929u-90	vedavedāṅgaviduṣastasthuṣaḥ ṣaṭsu karmasu |	veda vedāṅga viduṣaḥ tasthuṣaḥ ṣaṭsu karmasu 
SA_T13_n929u-91	śāntaye vṛddhaye caiva yatra viprānajījapan ||44 ||	śāntaye vṛddhaye ca eva yatra viprān ajījapan 
SA_T13_n929u-92	tadbhūmerabhiyoktṛṇāṃ prayuktān vinivṛttaye |	tad bhūmeḥ abhiyoktṛṇām prayuktān vinivṛttaye 
SA_T13_n929u-93	yatra svena prabhāvena bhṛtyadaṇḍānajījapan ||45 ||	yatra svena prabhāvena bhṛtya daṇḍān ajījapan 
SA_T13_n929u-94	caritradhanasampannān salajjān dīrghadarśinaḥ |	caritra dhana sampannān sa lajjān dīrghadarśinaḥ 
SA_T13_n929u-95	arhato'tiṣṭhipan yatra śūrān dakṣān kuṭumbinaḥ ||46 ||	arhatā utiṣṭhipan yatra śūrān dakṣān kuṭumbinaḥ 
SA_T13_n929u-96	vyastaistaistairguṇaiyuktān mativāgvikramādibhiḥ |	vyastaiḥ taiḥ taiḥ guṇaiḥ yuktān mati vāc vikrama ādibhiḥ 
SA_T13_n929u-97	karmasu pratirupeṣu sacivāṃstānnyayūyujan ||47 ||	karmasu pratirupeṣu sacivān tān nyayūyujan 
SA_T13_n929u-98	vasumabhdiravibhrāntairalaṃvidyairavismitaiḥ |	vasum abhdiḥ avibhrāntaiḥ alaṃvidyaiḥ avismitaiḥ 
SA_T13_n929u-99	yad babhāse naraiḥ kīrṇaṃ mandaraḥ kinnarairiva ||48 ||	yat babhāse naraiḥ kīrṇam mandaraḥ kinnaraiḥ iva 
SA_T13_n929u-100	yatra te hṛṣṭamanasaḥ pauraprīticikīrṣayā |	yatra te hṛṣṭa manasaḥ paura prīti cikīrṣayā 
SA_T13_n929u-101	śrīmantyudyānasaṃjñāni yaśodhāmānyacikaran ||49 ||	śrīmanti udyāna saṃjñāni yaśaḥ dhāmāni acikaran 
SA_T13_n929u-102	śivāḥ puṣkariṇīścaiva paramāgryaguṇāmbhasaḥ |	śivāḥ puṣkariṇīḥ ca eva parama agrya guṇa ambhasaḥ 
SA_T13_n929u-103	nājñayā cetanotkarṣāddikṣu sarvāsvacīkhanan ||50 ||	na ājñayā cetanā utkarṣāt dikṣu sarvāsu acīkhanan 
SA_T13_n929u-104	manojñāḥ śrīmatīḥ praṣṭhīḥ pathiṣūpavaneṣu ca |	manojñāḥ śrīmatīḥ praṣṭhīḥ pathiṣu upavaneṣu ca 
SA_T13_n929u-105	sabhāḥ kūpavatīścaiva samantāt pratyatiṣṭhipan ||51 ||	sabhāḥ kūpavatīḥ ca eva samantāt pratyatiṣṭhipan 
SA_T13_n929u-106	hastyaśvarathasaṃkīrṇamasaṃkīrṇamanākulam |	hasti aśva ratha saṃkīrṇam a saṃkīrṇam an ākulam 
SA_T13_n929u-107	anigūḍhārthivibhavaṃ nigūḍhajñānapauruṣam ||52 ||	a nigūḍha arthi vibhavam nigūḍha jñāna pauruṣam 
SA_T13_n929u-108	sanidhānamivārthānāmādhānamiva tejasām |	sa nidhānam iva arthānām ādhānam iva tejasām 
SA_T13_n929u-109	niketamiva vidyānāṃ saṃketamiva saṃpadām ||53 ||	niketam iva vidyānām saṃketam iva saṃpadām 
SA_T13_n929u-110	vāsavṛkṣaṃ guṇavatāmāśrayaṃ śaraṇaiṣiṇām |	vāsa vṛkṣam guṇavatām āśrayam śaraṇa eṣiṇām 
SA_T13_n929u-111	ānartaṃ kṛtaśāstrāṇāmālānaṃ bāhuśālinām ||54 ||	ānartam kṛta śāstrāṇām ālānam bāhu śālinām 
SA_T13_n929u-112	samājairutsavairdāyaiḥ kriyāvidhibhireva ca |	samājaiḥ utsavaiḥ dāyaiḥ kriyā vidhibhiḥ eva ca 
SA_T13_n929u-113	alaṃcakruralaṃvīryāste jagaddhāma tatpuram ||55 ||	alaṃcakruḥ alaṃvīryāḥ te jagat dhāma tat puram 
SA_T13_n929u-114	yasmādanyāyataste ca kaṃcinnācīkaran karam |	yasmāt anyāyataḥ te ca kaṃcid nā acīkaran karam 
SA_T13_n929u-115	tasmādalpena kālena tattadāpūpuran puram ||56 ||	tasmāt alpena kālena tat tadā apūpuran puram 
SA_T13_n929u-116	kapilasya ca tasyarṣestasminnāśramavāstuni |	kapilasya ca tasya ṛṣeḥ tasmin āśrama vāstuni 
SA_T13_n929u-117	yasmātte tatpuraṃ cakrustasmāt kapilavāstu tat ||57 ||	yasmāt te tat puram cakruḥ tasmāt kapilavāstu tat 
SA_T13_n929u-118	kakandasya makandasya kuśāmbasyeva cāśrame |	kakandasya makandasya kuśāmbasya iva ca āśrame 
SA_T13_n929u-119	puryo yathā hi śrūyante tathaiva kapilasya tat ||58 ||	puryaḥ yathā hi śrūyante tathā eva kapilasya tat 
SA_T13_n929u-120	āpuḥ puraṃ tatpuruhūtakalpāste tejasāryeṇa na vismayena |	āpuḥ puram tat puruhūta kalpāḥ te tejasā āryeṇa na vismayena 
SA_T13_n929u-121	āpuryaśogandhamataśca śaśvat sutā yayāteriva kīrtimantaḥ ||59 ||	āpuḥ yaśaḥ gandham atas ca śaśvat sutāḥ yayāteḥ iva kīrtimantaḥ 
SA_T13_n929u-122	tannāthavṛttairapi rājaputrairarājakaṃ naiva rarāja rāṣṭram |	tad nātha vṛttaiḥ api rāja putraiḥ arājakam nā eva rarāja rāṣṭram 
SA_T13_n929u-123	tārāsahastrairapi dīpyamānairanutthite candra ivāntarīkṣam ||60 ||	tārā sahastraiḥ api dīpyamānaiḥ an utthite candre iva antarīkṣam 
SA_T13_n929u-124	yo jyāyānatha vayasā guṇaiśca teṣāṃ	yaḥ jyāyān atha vayasā guṇaiḥ ca teṣām 
SA_T13_n929u-125	bhātṝṇāṃ vṛṣabha ivaujasā vṛṣāṇām |	bhātṝṇām vṛṣabhaḥ iva ojasā vṛṣāṇām 
SA_T13_n929u-126	te tatra priyaguravastamabhyaṣicannādityā	te tatra priya guravaḥ tam abhyaṣican ādityā 
SA_T13_n929u-127	daśaśatalocanaṃ divīva ||61 ||	daśa śata locanam divi iva 
SA_T13_n929u-128	ācāravānvinayavānnayavānkriyāvān	ācāravān vinayavān nayavān kriyāvān 
SA_T13_n929u-129	dharmāya nendriyasukhāya dhṛtātapatraḥ |	dharmāya na indriya sukhāya dhṛta ātapatraḥ 
SA_T13_n929u-130	tadbhrātṛbhiḥ parivṛtaḥ sa jugopa rāṣṭram	tad bhrātṛbhiḥ parivṛtaḥ sa jugopa rāṣṭram 
SA_T13_n929u-131	saṃkrandano divamivānusṛto marudbhiḥ ||62 ||	saṃkrandanaḥ divam iva anusṛtaḥ marudbhiḥ 
SA_T13_n929u-132	saundarananda mahākāvya meṃ 'kapilavastu varṇana' nāmaka prathama sarga samāpta |	saundarananda mahākāvya meṃ kapilavastu varṇana nāmaka prathama sarga samāpta 
SA_T13_n929u-133	dvitīyaḥ sargaḥ	dvitīyaḥ sargaḥ 
SA_T13_n929u-134	rājā śuddhodana	rājā śuddhodana 
SA_T13_n929u-135	tataḥ kadācitkālena tadavāpa kulakramāt |	tatas kadācid kālena tat avāpa kula kramāt 
SA_T13_n929u-136	rājā śuddhodano nāma śuddhakarmā jitendriyaḥ ||1 ||	rājā śuddhodanaḥ nāma śuddha karmā jita indriyaḥ 
SA_T13_n929u-137	yaḥ sasañje na kāmeṣu śrīprāptau na visismiye |	yaḥ sasañje na kāmeṣu śrī prāptau na visismiye 
SA_T13_n929u-138	nāvamene parānṛddhyā parebhyo nāpi vivyathe ||2 ||	na avamene para anṛddhyā parebhyaḥ nā api vivyathe 
SA_T13_n929u-139	balīyān sattvasaṃpannaḥ śrutavān buddhimānapi |	balīyān sattva saṃpannaḥ śrutavān buddhimān api 
SA_T13_n929u-140	vikrānto nayavāṃścaiva dhīraḥ sumukha eva ca ||3 ||	vikrāntaḥ nayavān ca eva dhīraḥ su mukhaḥ eva ca 
SA_T13_n929u-141	vapuṣmāṃśca na ca stabdho dakṣiṇo na ca nārjavaḥ |	vapuṣmān ca na ca stabdhaḥ dakṣiṇaḥ na ca na ārjavaḥ 
SA_T13_n929u-142	tejasvī na ca na kṣāntaḥ kartā ca na ca vismitaḥ ||4 ||	tejasvī na ca na kṣāntaḥ kartā ca na ca vismitaḥ 
SA_T13_n929u-143	ākṣiptaḥ śatrubhiḥ saṃkhye suhṛdbhiśca vyapāśritaḥ |	ākṣiptaḥ śatrubhiḥ saṃkhye suhṛdbhiḥ ca vyapāśritaḥ 
SA_T13_n929u-144	abhavad yo na vimukhastejasā ditsayaiva ca ||5 ||	abhavat yaḥ na vimukhaḥ tejasā ditsayā eva ca 
SA_T13_n929u-145	yaḥ pūrvaiḥ rājabhiryātāṃ yiyāsurdharmapaddhatim |	yaḥ pūrvaiḥ rājabhiḥ yātām yiyāsuḥ dharma paddhatim 
SA_T13_n929u-146	rājyaṃ dīkṣāmiva vahan vṛttenānvagamat pitṝn ||6 ||	rājyam dīkṣām iva vahan vṛttena anvagamat pitṝn 
SA_T13_n929u-147	yasya suvyavahārācca rakṣaṇācca sukhaṃ prajāḥ |	yasya su vyavahārāt ca rakṣaṇāt ca sukham prajāḥ 
SA_T13_n929u-148	śiśyire vigatodvegāḥ pituraṅkagatā iva ||7 ||	śiśyire vigata udvegāḥ pituḥ aṅka gatāḥ iva 
SA_T13_n929u-149	kṛtaśāstraḥ kṛtāstro vā jāto vā vipule kule |	kṛta śāstraḥ kṛtāstraḥ vā jātaḥ vā vipule kule 
SA_T13_n929u-150	akṛtārtho na dadṛśe yasya darśanameyivān ||8 ||	akṛtārthaḥ na dadṛśe yasya darśanam eyivān 
SA_T13_n929u-151	hitaṃ vipriyamapyukto yaḥ suśrāva na cukṣubhe |	hitam vipriyam api uktaḥ yaḥ suśrāva na cukṣubhe 
SA_T13_n929u-152	duṣkṛtaṃ bahvapi tyaktvā sasmāra kṛtamaṇvapi ||9 ||	duṣkṛtam bahu api tyaktvā sasmāra kṛtam aṇu api 
SA_T13_n929u-153	praṇatānanujagrāha vijagrāha kuladviṣaḥ |	praṇatān anujagrāha vijagrāha kula dviṣaḥ 
SA_T13_n929u-154	āpannān parijagrāha nijagrāhāsthitān pathi ||10 ||	āpannān parijagrāha nijagrāha āsthitān pathi 
SA_T13_n929u-155	prāyeṇa viṣaye yasya tacchīlamanuvartinaḥ |	prāyeṇa viṣaye yasya tad śīlam anuvartinaḥ 
SA_T13_n929u-156	arjayanto dadṛśire dhanānīva guṇānapi ||11 ||	arjayantaḥ dadṛśire dhanāni iva guṇān api 
SA_T13_n929u-157	adhyaiṣṭa yaḥ paraṃ brahma na vyaiṣṭa satataṃ dhṛteḥ |	adhyaiṣṭa yaḥ param brahma na vyaiṣṭa satatam dhṛteḥ 
SA_T13_n929u-158	dānānyadita pātrebhyaḥ pāpaṃ nākṛta kiṃcana ||12 ||	pātrebhyaḥ pāpam na akṛta kiṃcana 
SA_T13_n929u-159	dhṛtyāvākṣīt pratijñāṃ sa sadvājīvodyatāṃ dhuram |	dhṛtya avākṣīt pratijñām sa sat vājī iva udyatām dhuram 
SA_T13_n929u-160	na hyavāñchīccyutaḥ satyānmuhūrtamapi jīvitam ||13 ||	na hi avāñchīt cyutaḥ satyāt muhūrtam api jīvitam 
SA_T13_n929u-161	viduṣaḥ paryupāsiṣṭa vyakāśiṣṭātmavattayā |	viduṣaḥ paryupāsiṣṭa vyakāśiṣṭa ātmavat tayā 
SA_T13_n929u-162	vyarociṣṭa ca śiṣṭebhyo māsīṣe candramā iva ||14 ||	vyarociṣṭa ca śiṣṭebhyaḥ māsi iṣe candramāḥ iva 
SA_T13_n929u-163	avedīd buddhiśāstrābhyāmiha cāmutra ca kṣamam |	avedīt buddhi śāstrābhyām iha ca amutra ca kṣamam 
SA_T13_n929u-164	arakṣīddhairyavīryābhyāmindriyāṇyapi ca prajāḥ ||15 ||	arakṣīt dhairya vīryābhyām indriyāṇi api ca prajāḥ 
SA_T13_n929u-165	ahārṣīd duḥkhamārtānāṃ dviṣatāṃ corjitaṃ yaśaḥ |	ahārṣīt duḥkham ārtānām dviṣatām ca ūrjitam yaśaḥ 
SA_T13_n929u-166	acaiṣīcca nayairbhūmiṃ bhūyasā yaśasaiva ca ||16 ||	acaiṣīt ca nayaiḥ bhūmim bhūyasā yaśasā eva ca 
SA_T13_n929u-167	apyāsīd duḥkhitān paśyan prakṛtyā karuṇātmakaḥ |	api āsīt duḥkhitān paśyan prakṛtyā karuṇā ātmakaḥ 
SA_T13_n929u-168	nādhauṣīcca yaśo lobhādanyāyādhigatairdhanaiḥ ||17 ||	na adhauṣīt ca yaśaḥ lobhāt anyāya adhigataiḥ dhanaiḥ 
SA_T13_n929u-169	sauhārdadṛḍhabhaktitvānmaitreṣu viguṇeṣvapi |	sauhārda dṛḍha bhakti tvāt maitreṣu viguṇeṣu api 
SA_T13_n929u-170	nādidāsīdaditsīttu saumukhyāt svaṃ svamarthavat ||18 ||	na adidāsīt aditsīt tu saumukhyāt svam svam arthavat 
SA_T13_n929u-171	anivedyāgramarhadbhyo nālikṣat kiṃcidaplutaḥ |	a nivedya agram arhadbhyaḥ na alikṣat kiṃcid aplutaḥ 
SA_T13_n929u-172	gāmadharmeṇa nādhukṣat kṣīratarṣeṇa gāmiva ||19 ||	gām adharmeṇa na adhukṣat kṣīra tarṣeṇa gām iva 
SA_T13_n929u-173	nāsṛkṣad balimaprāptaṃ nārukṣanmānamaiśvaram |	na asṛkṣat balim aprāptam na arukṣat mānam aiśvaram 
SA_T13_n929u-174	āgamairbuddhimādhikṣaddharmāya na tu kīrtaye ||20 ||	āgamaiḥ buddhim ādhikṣat dharmāya na tu kīrtaye 
SA_T13_n929u-175	kleśārhānapi kāṃścittu nākliṣṭa kliṣṭakarmaṇaḥ |	kleśa arhān api kāṃścid tu na akliṣṭa kliṣṭa karmaṇaḥ 
SA_T13_n929u-176	āryabhāvācca nādhukṣad dviṣato'pi sato guṇān ||21 ||	ārya bhāvāt ca na adhukṣat dviṣataḥ api sataḥ guṇān 
SA_T13_n929u-177	ākṛkṣad vapuṣā dṛṣṭīḥ prajānāṃ candramā iva |	ākṛkṣat vapuṣā dṛṣṭīḥ prajānām candramāḥ iva 
SA_T13_n929u-178	parasvaṃ bhuvi nāmṛkṣanmahāviṣamivoragam ||22 ||	para svam bhuvi nā amṛkṣat mahā viṣam iva uragam 
SA_T13_n929u-179	nākrukṣad viṣaye tasya kaścitkaiścit kvacit kṣataḥ |	na akrukṣat viṣaye tasya kaścid kaiścid kvacid kṣataḥ 
SA_T13_n929u-180	ādikṣattasya hastasthamārtebhyo hyabhayaṃ dhanuḥ ||23 ||	ādikṣat tasya hasta stham ārtebhyaḥ hi abhayam dhanuḥ  /
SA_T13_n929u-181	kṛtāgaso'pi praṇatān prāgeva priyakāriṇaḥ |	kṛta āgasaḥ api praṇatān prāk eva priya kāriṇaḥ 
SA_T13_n929u-182	adarśatsnigdhayā dṛṣṭyā ślakṣṇena vacasāsicat ||24 ||	adarśat snigdhayā dṛṣṭyā ślakṣṇena vacasā asicat  /
SA_T13_n929u-183	bavhīradhyagamad vidyā viṣayeṣvakutūhalaḥ |	bavhīḥ adhyagamat vidyāḥ viṣayeṣu akutūhalaḥ 
SA_T13_n929u-184	sthitaḥ kārtayuge dharme dharmāt kṛcchre'pi nāsrasat ||25 ||	sthitaḥ kārtayuge dharme dharmāt kṛcchre pi na asrasat 
SA_T13_n929u-185	avardhiṣṭa guṇaiḥ śaśvadavṛdhanmitrasaṃpadā |	avardhiṣṭa guṇaiḥ śaśvat avṛdhat mitra saṃpadā 
SA_T13_n929u-186	avartiṣṭa ca vṛddheṣu nāvṛtad garhite pathi ||26 ||	avartiṣṭa ca vṛddheṣu na avṛtat garhite pathi 
SA_T13_n929u-187	śarairaśīśamacchatrūn guṇairbandhūnarīramat |	śaraiḥ aśīśamat śatrūn guṇaiḥ bandhūn arīramat 
SA_T13_n929u-188	randhrairnācūcudad bhṛtyān karairnāpīpiḍat prajāḥ ||27 ||	randhraiḥ na acūcudat bhṛtyān karaiḥ na apīpiḍat prajāḥ 
SA_T13_n929u-189	rakṣaṇāccaiva śauryācca nikhilāṃ gāmavīvapat |	rakṣaṇāt ca eva śauryāt ca nikhilām gām avīvapat 
SA_T13_n929u-190	spaṣṭayā daṇḍanītyā ca rātrisatrānavīvapat ||28 ||	spaṣṭayā daṇḍanītyā ca rātri satrān avīvapat 
SA_T13_n929u-191	kulaṃ rājarṣivṛttena yaśogandhamavīvapat |	kulam rājarṣi vṛttena yaśaḥ gandham avīvapat 
SA_T13_n929u-192	dīptyā tama ivādityastejasārīnavīvapat ||29 ||	dīptyā tamaḥ iva ādityaḥ tejasā arīn avīvapat  /
SA_T13_n929u-193	apaprathat pitṝṃścaiva satputrasadṛśairguṇaiḥ |	apaprathat pitṝn ca eva sat putra sadṛśaiḥ guṇaiḥ 
SA_T13_n929u-194	salileneva cāmbhodo vṛttenājihṇadat prajāḥ ||30 ||	salilena iva ca ambhodaḥ vṛttena ajihṇadat prajāḥ 
SA_T13_n929u-195	dānairajasravipulaiḥ somaṃ viprānasūṣavat |	dānaiḥ ajasra vipulaiḥ somam 
SA_T13_n929u-196	rājadharmasthitatvācca kāle sasyamasūṣavat ||31 ||	rāja dharma sthita tvāt ca kāle sasya masūṣa vat 
SA_T13_n929u-197	adharmiṣṭhāmacakathanna kathāmakathaṃkathaḥ |	adharmiṣṭhām acakathat na kathām akathaṃkathaḥ 
SA_T13_n929u-198	cakravartīva ca parān dharmāyābhyudasīṣahat ||32 ||	cakravartī iva ca parān dharmāya abhyudasīṣahat 
SA_T13_n929u-199	rāṣṭramanyatra ca balerna sa kiṃcidadīdapat |	rāṣṭram anyatra ca baleḥ na sa kiṃcid adīdapat 
SA_T13_n929u-200	bhṛtyaireva ca sodyogaṃ dviṣaddarpamadīdapat ||33 ||	bhṛtyaiḥ eva ca sa udyogam dviṣat darpam adīdapat 
SA_T13_n929u-201	svairevādīdapaccāpi bhūyo bhūyo guṇaiḥ kulam |	svaiḥ evā adīdapat ca api bhūyas bhūyas guṇaiḥ kulam 
SA_T13_n929u-202	prajā nādīdapaccaiva sarvadharmavyavasthayā ||34 ||	prajāḥ na adīdapat ca eva sarva dharma vyavasthayā 
SA_T13_n929u-203	aśrāntaḥ samaye yajvā yajñabhūmimamīmapat |	a śrāntaḥ samaye yajvā yajña bhūmim amīmapat 
SA_T13_n929u-204	pālanācca dvijān brahma nirudvignānamīmapat ||35 ||	pālanāt ca dvijān brahma nirudvignān amīmapat 
SA_T13_n929u-205	gurubhirvidhivat kāle saumyaḥ somamamīmapat |	gurubhiḥ vidhivat kāle saumyaḥ somam amīmapat 
SA_T13_n929u-206	tapasā tejasā caiṣa dviṣatsainyamamīmapat ||36 ||	tapasā tejasā ca eṣa dviṣat sainyam amīmapat  /
SA_T13_n929u-207	prajāḥ paramadharmajñaḥ sūkṣmaṃ dharmamavīvasat |	prajāḥ parama dharma jñaḥ sūkṣmam dharmam avīvasat 
SA_T13_n929u-208	darśanāccaiva dharmasya kāle svargamavīvasat ||37 ||	darśanāt ca eva dharmasya kāle svargam avīvasat 
SA_T13_n929u-209	vyaktamapyarthakṛcchreṣu nādharmiṣṭhamatiṣṭhipat |	vyaktam api artha kṛcchreṣu na adharmiṣṭham atiṣṭhipat 
SA_T13_n929u-210	priya ityeva cāśaktaṃ na saṃrāgādavīvṛdhat ||38 ||	priyaḥ iti eva ca aśaktam na saṃrāgāt avīvṛdhat 
SA_T13_n929u-211	tejasā ca tviṣā caiva ripūn dṛptānabībhasat |	tejasā ca tviṣā ca eva ripūn dṛptān abībhasat 
SA_T13_n929u-212	yaśodīpena dīptena pṛthivīṃ ca vyabībhasat ||39 ||	yaśaḥ dīpena dīptena pṛthivīm ca vyabībhasat 
SA_T13_n929u-213	ānuśaṃsyānna yaśase tenādāyi sadārthine |	ānuśaṃsya anna yaśase tena adāyi sadā arthine 
SA_T13_n929u-214	dravyaṃ mahadapi tyaktvā na caivākīrti kiñcana ||40 ||	dravyam mahat api tyaktvā na ca eva akīrti kiñcana 
SA_T13_n929u-215	tenārirapi duḥkhārto nātyāji śaraṇāgataḥ |	tena ariḥ api duḥkha ārtaḥ na atyāji śaraṇa āgataḥ 
SA_T13_n929u-216	jitvā dṛptānapi ripūnna tenākāri vismayaḥ ||41 ||	jitvā dṛptān api ripūn na tena akāri vismayaḥ 
SA_T13_n929u-217	na tenābhedi maryādā kāmādveṣādbhayādapi |	na tena abhedi maryādā kāmāt veṣāt bhayāt api 
SA_T13_n929u-218	tena satsvapi bhogeṣu nāsevīndriyavṛttitā ||42 ||	tena satsu api bhogeṣu na asevi indriya vṛtti tā 
SA_T13_n929u-219	na tenādarśi viṣamaṃ kāryaṃ kvacana kiṃcana |	na tena adarśi viṣamam kāryam kvacana kiṃcana 
SA_T13_n929u-220	vipriyapriyayoḥ kṛtye na tenāgāmi nikriyāḥ ||43 ||	vipriya priyayoḥ kṛtye na tena agāmi nikriyāḥ 
SA_T13_n929u-221	tenāpāyi yathākalpaṃ somaśca yaśa eva ca |	tena apāyi yathākalpam somaḥ ca yaśaḥ eva ca 
SA_T13_n929u-222	vedaścāmnāyi satataṃ vedokto dharma eva ca ||44 ||	vedaḥ ca āmnāyi satatam veda uktaḥ dharmaḥ eva ca 
SA_T13_n929u-223	evamādibhiratyakto babhūvāsulabhairguṇaiḥ |	evamādibhiḥ atyaktaḥ babhūva asulabhaiḥ guṇaiḥ 
SA_T13_n929u-224	aśakyaḥ śakyasāmantaḥ śākyarājaḥ sa śakravat ||45 ||	aśakyaḥ śakya sāmantaḥ śākya rājaḥ sa śakravat 
SA_T13_n929u-225	atha tasmin tathā kāle dharmakāmā divaukasaḥ |	atha tasmin tathā kāle dharma kāmāḥ divaukasaḥ 
SA_T13_n929u-226	vicerurdiśi lokasya dharmacaryāṃ didṛkṣavaḥ ||46 ||	viceruḥ diśi lokasya dharma caryām didṛkṣavaḥ 
SA_T13_n929u-227	dharmātmānaścarantaste dharmajijñāsayā jagat |	dharma ātmānaḥ carantaḥ te dharma jijñāsayā jagat 
SA_T13_n929u-228	dadṛśustaṃ viśeṣeṇa dharmātmānaṃ narādhipam ||47 ||	dadṛśuḥ tam viśeṣeṇa dharma ātmānam narādhipam 
SA_T13_n929u-229	devebhyastuṣitebhyo'tha bodhisattvaḥ kṣitiṃ vrajan |	devebhyaḥ tuṣitebhyaḥ atha bodhisattvaḥ kṣitim vrajan 
SA_T13_n929u-230	upapattiṃ praṇidadhe kule tasya mahīpateḥ ||48 ||	upapattim praṇidadhe kule tasya mahīpateḥ 
SA_T13_n929u-231	tasyā devī nṛdevasya māyā nāma tadābhavat |	tasyāḥ devī nṛdevasya māyā nāma tadā bhavat 
SA_T13_n929u-232	vītakrodhatamomāyā māyeva divi devatā ||49 ||	vīta krodha tamaḥ māyā māyā iva divi devatā 
SA_T13_n929u-233	svapne'tha samaye garbhamāviśantaṃ dadarśa sā |	svapnetha samaye garbham āviśantam dadarśa sā 
SA_T13_n929u-234	ṣaḍdantaṃ vāraṇaṃ śvetamairāvatamivaujasā ||50 ||	ṣaṣ dantam vāraṇam śvetam airāvatam iva ojasā 
SA_T13_n929u-235	taṃ vinidiśiśuḥ śrutvā svapnaṃ svapnavido dvijāḥ |	tam vinidiśiśuḥ śrutvā svapnam svapna vidaḥ dvijāḥ 
SA_T13_n929u-236	tasya janma kumārasya lakṣmīdharmayaśobhṛtaḥ ||51 ||	tasya janma kumārasya lakṣmī dharma yaśaḥ bhṛtaḥ 
SA_T13_n929u-237	tasya sattvaviśeṣasya jātau jātikṣayaiṣiṇaḥ |	tasya sattva viśeṣasya jātau jāti kṣaya eṣiṇaḥ 
SA_T13_n929u-238	sācalā pracacālorvī taraṅgābhihateva nauḥ ||52 ||	sā acalā pracacāla urvī taraṅga abhihatā iva nauḥ 
SA_T13_n929u-239	sūryaraśmibhirakliṣṭaṃ puṣpavarṣaṃ papāta khāt |	sūrya raśmibhiḥ akliṣṭam puṣpa varṣam papāta khāt 
SA_T13_n929u-240	digvāraṇakarādhūtād vanāccaitrarathādiva ||53 ||	digvāraṇa kara ādhūtāt vanāt caitrarathāt iva 
SA_T13_n929u-241	divi dundubhayo nedurdīvyatāṃ marutāmiva |	divi dundubhayaḥ neduḥ dīvyatām marutām iva 
SA_T13_n929u-242	didīpe'bhyadhikaṃ sūryaḥ śivaśca pavano vavau ||54 ||	didīpa ibhyadhikam sūryaḥ śivaḥ ca pavanaḥ vavau 
SA_T13_n929u-243	tutuṣustuṣitāścaiva śuddhāvāsāśca devatāḥ |	tutuṣuḥ tuṣitāḥ ca eva śuddhāvāsāḥ ca devatāḥ 
SA_T13_n929u-244	saddharmabahumānena sattvānāṃ cānukampayā ||55 ||	saddharma bahu mānena sattvānām ca anukampayā 
SA_T13_n929u-245	samāyayau yaśaḥketuṃ śreyaḥketukaraḥ paraḥ |	samāyayau yaśaḥ ketum śreyaḥ ketu karaḥ paraḥ 
SA_T13_n929u-246	babhrāje śāntayā lakṣmyā dharmo vigrahavāniva ||56 ||	babhrāje śāntayā lakṣmyā dharmaḥ vigrahavān iva 
SA_T13_n929u-247	devyāmapi yavīyasyāmaraṇyāmiva pāvakaḥ |	devyām api yavīyasyām araṇyām iva pāvakaḥ 
SA_T13_n929u-248	nando nāma suto jajñe nityānandakaraḥ kule ||57 ||	nandaḥ nāma sutaḥ jajñe nitya ānanda karaḥ kule 
SA_T13_n929u-249	dīrghabāhurmahāvakṣāḥ siṃhāṃso vṛṣabhekṣaṇaḥ |	dīrgha bāhuḥ mahā vakṣāḥ siṃha aṃsaḥ vṛṣabha īkṣaṇaḥ 
SA_T13_n929u-250	vapuṣāgryeṇa yo nāma sundaropapadaṃ dadhe ||58 ||	vapuṣā agryeṇa yaḥ nāma sundara upapadam dadhe 
SA_T13_n929u-251	madhumāsa iva prāptaścandro nava ivoditaḥ |	madhu māse iva prāptaḥ candraḥ navaḥ iva uditaḥ 
SA_T13_n929u-252	aṅgavāniva cānaṅgaḥ sa babhau kāntayā śriyā ||59 ||	aṅgavān iva ca anaṅgaḥ sa babhau kāntayā śriyā 
SA_T13_n929u-253	sa tau saṃvardhayāmāsa narendraḥ parayā mudā |	sa tau saṃvardhayāmāsa narendraḥ parayā mudā 
SA_T13_n929u-254	arthaḥ sajjanahastastho dharmakāmau mahāniva ||60 ||	arthaḥ sat jana hasta sthaḥ dharma kāmau mahān iva 
SA_T13_n929u-255	tasya kālena satputrau vavṛdhāte bhavāya tau |	tasya kālena sat putrau vavṛdhāte bhavāya tau 
SA_T13_n929u-256	āryasyārambhamahato dharmārthāviva bhūtaye ||61 ||	āryasya ārambha mahataḥ dharma arthau iva bhūtaye 
SA_T13_n929u-257	tayoḥ satputrayormadhye śākyarājo rarāja saḥ |	tayoḥ sat putrayoḥ madhye śākya rājaḥ rarāja saḥ 
SA_T13_n929u-258	madhyadeśa iva vyakto himavatpāriyātrayoḥ ||62 ||	madhyadeśaḥ iva vyaktaḥ himavat pāriyātrayoḥ 
SA_T13_n929u-259	tatastayoḥ saṃskṛtayoḥ krameṇa narendrasūnvoḥ kṛtavidyayośca |	tatas tayoḥ saṃskṛtayoḥ krameṇa narendra sūnvoḥ kṛtavidyayoḥ ca 
SA_T13_n929u-260	kāmeṣvajasraṃ pramamāda nandaḥ sarvārthasiddhastu na saṃrarañja ||63 ||	kāmeṣu ajasram pramamāda nandaḥ sarva artha siddhaḥ tu na saṃrarañja 
SA_T13_n929u-261	sa prekṣyaiva hi jīrṇamāturaṃ ca mṛtaṃ ca vimṛśan jagadanabhijñamārtacittaḥ |	sa prekṣya eva hi jīrṇam āturam ca mṛtam ca vimṛśan jagat anabhijñam ārta cittaḥ 
SA_T13_n929u-262	hṛdayagataparaghṛṇo na viṣayaratimagamajjananamaraṇabhayamabhito vijighāṃsuḥ ||64 ||	hṛdaya gata para ghṛṇaḥ na viṣaya ratim agamat janana maraṇa bhayam abhitas vijighāṃsuḥ  /
SA_T13_n929u-263	udvegādapunarbhave manaḥ praṇidhāya sa yayau śayitavarāṅganādanāsthaḥ |	udvegāt apunarbhave manaḥ praṇidhāya sa yayau śayita vara aṅga nādana āsthaḥ 
SA_T13_n929u-264	niśi nṛpatinilayanād vanagamanakṛtamanāḥ sarasa iva mathitanalināt kalahaṃsaḥ ||65 ||	niśi nṛpati nilayanāt vana gamana kṛta manāḥ sarasaḥ iva mathita nalināt kalahaṃsaḥ 
SA_T13_n929u-265	saundarananda mahākāvye “rāja-varṇana“ nāma dvitīyaḥ sarga samāpta |	saundarananda mahākāvye rājavarṇana nāma dvitīyaḥ sarga samāpta 
SA_T13_n929u-266	tṛtīyaḥ sargaḥ	tṛtīyaḥ sargaḥ 
SA_T13_n929u-267	tathāgata varṇana	tathāgata varṇana 
SA_T13_n929u-268	tapase tataḥ kapilavāstu hayagajarathaughasaṃkulam |	tapase tatas kapilavāstu haya gaja ratha ogha saṃkulam 
SA_T13_n929u-269	śrīmadabhayapranuraktajanaṃ sa vihāya niścitamanā vanaṃ yayau ||1 ||	śrīmat abhaya pranurakta janam sa vihāya niścita manāḥ vanam yayau 
SA_T13_n929u-270	vividhāgamāṃstapasi tāṃśca vividhaniyamāśrayān munīn |	vividha āgamān tapasi tān ca vividha niyama āśrayān munīn 
SA_T13_n929u-271	prekṣya sa viṣayatṛṣākṛpaṇānanavasthitaṃ tapa iti nyavartata ||2 ||	prekṣya sa viṣaya tṛṣā kṛpaṇa ananavasthitam tapaḥ iti nyavartata 
SA_T13_n929u-272	atha mokṣavādinamarāḍamupaśamamatiṃ tathodrakam |	atha mokṣa vādinam arāḍam upaśama matim tathā udrakam 
SA_T13_n929u-273	tattvakṛtamatirupāsya jahāvayamapyamārga iti mārgakovidaḥ ||3 ||	tattva kṛta matiḥ upāsya jahau ayam api amārgaḥ iti mārga kovidaḥ 
SA_T13_n929u-274	sa vicārayan jagati kiṃ nu paramamiti taṃ tamāgamam |	sa vicārayan jagati kim nu paramam iti tam tam āgamam 
SA_T13_n929u-275	niścayamanadhigataḥ parataḥ paramaṃ cacāra tapa eva duṣkaram ||4 ||	niścayam anadhigataḥ paratas paramam cacāra tapaḥ eva duṣkaram 
SA_T13_n929u-276	atha naiṣa mārga iti vīkṣya tadapi vipulaṃ jahau tapaḥ |	atha nā eṣa mārgaḥ iti vīkṣya tat api vipulam jahau tapaḥ 
SA_T13_n929u-277	dhyānaviṣayamavagamya paraṃ bubhuje varānnamamṛtattvabuddhaye ||5 ||	dhyāna viṣayam avagamya param bubhuje vara annam amṛta tva buddhaye 
SA_T13_n929u-278	sa suvarṇapīnayugabāhurṛṣabhagatirāyatekṣaṇaḥ |	sa suvarṇa pīna yuga bāhuḥ ṛṣabha gatiḥ āyata īkṣaṇaḥ 
SA_T13_n929u-279	plakṣamavaniruhamabhyagamat paramasya niścayavidherbubhutsayā ||6 ||	plakṣam avaniruham abhyagamat paramasya niścaya vidheḥ bubhutsayā 
SA_T13_n929u-280	upaviśya tatra kṛtabuddhiracaladhṛtiradrirājavat |	upaviśya tatra kṛta buddhiḥ acala dhṛtiḥ adrirāja vat 
SA_T13_n929u-281	mārabalamajayadugramatho bubudhe padaṃ śivamahāryamavyayam ||7 ||	māra balam ajayat ugram atho bubudhe padam śivam ahāryam avyayam 
SA_T13_n929u-282	avagamya taṃ ca kṛtakāryamamṛtamanaso divaukasaḥ |	avagamya tam ca kṛta kāryam amṛta manasaḥ divaukasaḥ 
SA_T13_n929u-283	harṣatulamagaman muditā vimukhī tu mārapariṣat pracukṣubhe ||8 ||	harṣa tulam agaman muditāḥ vimukhī tu māra pariṣad pracukṣubhe 
SA_T13_n929u-284	sanagā ca bhūḥ pravicacāla hutabahasakhaḥ śivo vavau |	sa nagā ca bhūḥ pravicacāla hutabaha sakhaḥ śivaḥ vavau 
SA_T13_n929u-285	nedurapi ca suradundubhayaḥ pravavarṣa cāmbudharavarjitaṃ nabhaḥ ||9 ||	neduḥ api ca sura dundubhayaḥ pravavarṣa ca ambudhara varjitam nabhaḥ 
SA_T13_n929u-286	avabudhya caiva paramārthamajaramanukampayā vibhuḥ |	avabudhya ca eva parama artham ajaram anukampayā vibhuḥ 
SA_T13_n929u-287	nityamamṛtamupadarśayituṃ sa varāṇasīparikarāmayāt purīm ||10 ||	nityam amṛtam upadarśayitum sa varāṇasī parikarām ayāt purīm 
SA_T13_n929u-288	atha dharmacakramṛtanābhi dhṛtimatisamādhinemimat |	atha dharma cakram ṛta nābhi dhṛti mati samādhi nemimat 
SA_T13_n929u-289	tatra vinayaniyamāramṛṣirjagato hitāya pariṣadyavartayat ||11 ||	tatra vinaya niyama aram ṛṣiḥ jagataḥ hitāya pariṣadi avartayat 
SA_T13_n929u-290	iti duḥkhametadiyamasya samudayalatā pravartikā |	iti duḥkham etat iyam asya samudaya latā pravartikā 
SA_T13_n929u-291	śāntiriyamayamupāya iti pravibhāgaśaḥ paramidaṃ catuṣṭayam ||12 ||	śāntiḥ iyam ayam upāyaḥ iti pravibhāgaśaḥ param idam catuṣṭayam 
SA_T13_n929u-292	abhidhāya ca triparivartamatulamanivartyamuttamam |	abhidhāya ca tri parivartam atulam anivartyam uttamam 
SA_T13_n929u-293	dvādaśaniyatavikalpaṃ ṛṣirvinināya kauṇḍinasagotramāditaḥ ||13 ||	dvādaśa niyata vikalpam ṛṣiḥ vinināya kauṇḍina sagotram āditaḥ 
SA_T13_n929u-294	sa hi doṣasāgaramagādhamupadhijalamādhijantukam |	sa hi doṣa sāgaram agādham upadhi jalam ādhi jantukam 
SA_T13_n929u-295	krodhamadabhayataraṅgacalaṃ pratatāra lokamapi ca vyatārayat ||14 ||	krodha mada bhaya taraṅga calam pratatāra lokam api ca vyatārayat  /
SA_T13_n929u-296	sa vinīya kāśiṣu gayeṣu bahujanamatho girivraje |	sa vinīya kāśiṣu gayeṣu bahu janam atho girivraje 
SA_T13_n929u-297	pitryamapi paramakāruṇiko nagaraṃ yayāvanujighṛkṣayā tadā ||15 ||	pitryam api parama kāruṇikaḥ nagaram yayau anujighṛkṣayā tadā 
SA_T13_n929u-298	viṣayātmakasya hi janasya bahuvividhamārgasevinaḥ |	viṣaya ātmakasya hi janasya bahu vividha mārga sevinaḥ 
SA_T13_n929u-299	sūryasadṛśavapurabhyudito vijahāra sūrya iva gautamastamaḥ ||16 ||	sūrya sadṛśa vapuḥ abhyuditaḥ vijahāra sūryaḥ iva gautamaḥ tamaḥ 
SA_T13_n929u-300	abhitastataḥ kapilavāstu paramaśubhavāstusaṃstutam |	abhitas tatas kapilavāstu parama śubha vāstu saṃstutam 
SA_T13_n929u-301	vastumatiśuci śivopavanaṃ sa dadarśa niḥspṛhatayā yathā vanam ||17 ||	vastum ati śuci śiva upavanam sa dadarśa niḥspṛha tayā yathā vanam 
SA_T13_n929u-302	aparigrahaḥ sa hi babhūva niyatamatirātmanīśvaraḥ |	aparigrahaḥ sa hi babhūva niyata matiḥ ātmani īśvaraḥ 
SA_T13_n929u-303	naikavidhabhayakareṣu kimu svajanasvadeśajanamitravastuṣu ||18 ||	na ekavidha bhaya kareṣu kimu sva jana sva deśa jana mitra vastuṣu 
SA_T13_n929u-304	pratipūjayā na sa jaharṣa na ca śucamavajñayāgamat |	pratipūjayā na sa jaharṣa na ca śucam avajñayā agamat 
SA_T13_n929u-305	niścitamatirasicandanayorna jagāma duḥkhasukhayośca vikriyām ||19 ||	niścita matiḥ asi candanayoḥ na jagāma duḥkha sukhayoḥ ca vikriyām 
SA_T13_n929u-306	atha pārthivaḥ samupalabhya sutamupagataṃ tathāgatam |	atha pārthivaḥ samupalabhya sutam upagatam tathāgatam 
SA_T13_n929u-307	tūrṇamabahuturagānugataḥ sutadarśanotsukatayābhiniryayau ||20 ||	tūrṇam a bahu turaga anugataḥ suta darśana utsuka tayā abhiniryayau 
SA_T13_n929u-308	sugatastathāgatamavekṣya narapatimadhīramāśayā |	sugataḥ tathāgatam avekṣya narapatim adhīram āśayā 
SA_T13_n929u-309	śeṣamapi ca janamaśrumukhaṃ vininīṣayā gaganamutpapāta ha ||21 ||	śeṣam api ca janam aśru mukham vininīṣayā gaganam utpapāta ha 
SA_T13_n929u-310	sa vicakrame divi bhuvīva punarupaviveśa tasthivān |	sa vicakrame divi bhuvi iva punar upaviveśa tasthivān 
SA_T13_n929u-311	niścalamatiraśayiṣṭa punarbahudhābhavat punarabhūttathaikadhā ||22 ||	niścala matiḥ aśayiṣṭa punar bahudhā abhavat punar abhūt tathā ekadhā 
SA_T13_n929u-312	salile kṣitāviva cacāra jalamiva viveśa medinīm |	salile kṣitau iva cacāra jalam iva viveśa medinīm 
SA_T13_n929u-313	megha iva divi vavarṣa punaḥ punarajvalannava ivodito raviḥ ||23 ||	meghaḥ iva divi vavarṣa punar punar ajvalat navaḥ iva uditaḥ raviḥ 
SA_T13_n929u-314	yugapajjvalan jvalanavacca jalamavasṛjaṃśca meghavat |	yugapad jvalan jvalanavat ca jalam avasṛjan ca megha vat 
SA_T13_n929u-315	taptakanakasadṛśaprabhayā sa babhau pradīpta iva sandhyayā ghanaḥ ||24 ||	tapta kanaka sadṛśa prabhayā sa babhau pradīptaḥ iva sandhyayā ghanaḥ 
SA_T13_n929u-316	tamudīkṣya hemamaṇijālavalayinamivotthitaṃ dhvajam |	tam udīkṣya hema maṇi jāla valayinam iva utthitam dhvajam 
SA_T13_n929u-317	prītimagamadatulāṃ nṛpatirjanatā natāśca bahumānamabhyayuḥ ||25 ||	prītim agamat atulām nṛpatiḥ janatāḥ natāḥ ca bahu mānam abhyayus 
SA_T13_n929u-318	atha bhājanīkṛtamavekṣya manujapatimṛddhisaṃpadā |	atha bhājanīkṛtam avekṣya manuja patim ṛddhi saṃpadā 
SA_T13_n929u-319	paurajanamapi ca tatpravaṇaṃ nijagāda dharmavinayaṃ vināyakaḥ ||26 ||	paura janam api ca tad pravaṇam nijagāda dharma vinayam vināyakaḥ 
SA_T13_n929u-320	nṛpatistataḥ prathamamāpa phalamamṛtadharmasiddhaye |	nṛpatiḥ tatas prathamam āpa phalam amṛta dharma siddhaye 
SA_T13_n929u-321	dharmamatulamadhigamya munermuṃnaye nanāma sa yato gurāviva ||27 ||	dharmam atulam adhigamya muneḥ muṃnaye nanāma sa yatas gurau iva 
SA_T13_n929u-322	bahavaḥ prasannamanaso'tha jananamaraṇārtibhīravaḥ |	bahavaḥ prasanna manasaḥ utha janana maraṇa ārti bhīravaḥ 
SA_T13_n929u-323	śākyatanayavṛṣabhāḥ kṛtino vṛṣabhā ivānalabhayāt pravavrajuḥ ||28 ||	śākya tanaya vṛṣabhāḥ kṛtinaḥ vṛṣabhāḥ iva anala bhayāt pravavrajuḥ 
SA_T13_n929u-324	vijahustu ye'pi na gṛhāṇi tanayapitṛmātrapekṣayā |	vijahuḥ tu ye pi na gṛhāṇi tanaya pitṛ mātṛ apekṣayā 
SA_T13_n929u-325	te'pi niyamavidhimāmaraṇājjagṛhuśca yuktamanasaśca dadhrire ||29 ||	te api niyama vidhim ā maraṇāt jagṛhuḥ ca yukta manasaḥ ca dadhrire 
SA_T13_n929u-326	na jihiṃsa sūkṣmamapi jantumapi paravadhopajīvinaḥ |	na jihiṃsa sūkṣmam api jantum api para vadha upajīvinaḥ 
SA_T13_n929u-327	kiṃ bata vipulaguṇaḥ kulajaḥ sadayaḥ sadā kimu munerupāsayā ||30 ||	kim bata vipula guṇaḥ kula jaḥ sa dayaḥ sadā kimu muneḥ upāsayā 
SA_T13_n929u-328	akṛśodyamaḥ kṛśadhano'pi paraparibhavāsaho'pi san |	akṛśa udyamaḥ kṛśa dhanaḥ api para paribhava asahaḥ api san 
SA_T13_n929u-329	nānyadhanamapahāra tathā bhujagādivānyavibhavāddhi vivyathe ||31 ||	na anya dhanam apahāra tathā bhujagāt iva anya vibhavāt hi vivyathe  /
SA_T13_n929u-330	vibhavānvito'pi taruṇo'pi viṣayacapalendriyo'pi san |	vibhava anvitaḥ api taruṇaḥ api viṣaya capala indriyaḥ api san 
SA_T13_n929u-331	naiva ca parayuvatīragamat paramaṃ hi tā dahanato'pyamanyata ||32 ||	nā eva ca para yuvatīḥ agamat paramam hi tāḥ dahana tā api amanyata 
SA_T13_n929u-332	anṛtaṃ jagāda na ca kaścidṛtamapi jajalpa nāpriyam |	anṛtam jagāda na ca kaścid ṛtam api jajalpa na apriyam 
SA_T13_n929u-333	ślakṣṇamapi ca na jagāvahitaṃ hitamapyuvāca na ca paiśunāca yat ||33 ||	ślakṣṇam api ca na jagau ahitam hitam api uvāca na ca yat 
SA_T13_n929u-334	manasā lulobha na ca jātu paravasuṣu gṛddhamānasaḥ |	manasā lulobha na ca jātu para vasuṣu gṛddha mānasaḥ 
SA_T13_n929u-335	kāmasukhamasukhato vimṛśan vijahāra tṛpta iva tatra sajjanaḥ ||34 ||	kāma sukham asukhataḥ vimṛśan vijahāra tṛptaḥ iva tatra sat janaḥ 
SA_T13_n929u-336	na parasya kaścidapaghātamapi ca saghṛṇo vyacintayat |	na parasya kaścid apaghātam api ca sa ghṛṇaḥ vyacintayat 
SA_T13_n929u-337	mātṛpitṛsutasuhṛtsadṛśaṃ sa dadarśa tatra hi parasparaṃ janaḥ ||35 ||	mātṛ pitṛ suta suhṛd sadṛśam sa dadarśa tatra hi parasparam janaḥ 
SA_T13_n929u-338	niyataṃ bhaviṣyati paratra bhavadapi ca bhūtamapyatho |	niyatam bhaviṣyati paratra bhavat api ca bhūtam api atho 
SA_T13_n929u-339	karmaphalamapi ca lokagatirniyateti darśanamavāpa sādhu ca ||36 ||	karma phalam api ca loka gatiḥ niyatā iti darśanam avāpa sādhu ca 
SA_T13_n929u-340	iti karmaṇā daśavidhena paramakuśalena bhūriṇā |	iti karmaṇā daśavidhena parama kuśalena bhūriṇā 
SA_T13_n929u-341	bhraṃśini śithilaguṇo'pi yuge vijahāra tatra munisaṃśrayājjanaḥ ||37 ||	bhraṃśini śithila guṇaḥ api yuge vijahāra tatra muni saṃśrayāt janaḥ 
SA_T13_n929u-342	na ca tatra kaścidupapattisukhamabhilalāṣa tairguṇaiḥ |	na ca tatra kaścid upapatti sukham abhilalāṣa taiḥ guṇaiḥ 
SA_T13_n929u-343	sarvamaśivamavagamya bhavaṃ bhavasaṃkṣayāya vavṛte na janmane ||38 ||	sarvam aśivam avagamya bhavam bhava saṃkṣayāya vavṛte na janmane 
SA_T13_n929u-344	akathaṃkathā gṛhiṇa eva paramapariśuddhadṛṣṭayaḥ |	akathaṃkathāḥ gṛhiṇaḥ eva parama pariśuddha dṛṣṭayaḥ 
SA_T13_n929u-345	strotasi hi vavṛtire bahavo rajasaṃstanutvamapi cakrire pare ||39 ||	strotasi hi vavṛtire bahavaḥ rajasan tanu tvam api cakrire pare 
SA_T13_n929u-346	vavṛte'tra yo'pi viṣayeṣu vibhavasadṛśeṣu kaścana |	vavṛte tra yaḥ api viṣayeṣu vibhava sadṛśeṣu kaścana 
SA_T13_n929u-347	tyāgāvinayaniyamābhirato vijahāra so'pi na cacāla satpathāt ||40 ||	tyāga a vinaya niyama abhirataḥ vijahāra saḥ upi na cacāla sat pathāt 
SA_T13_n929u-348	api ca svato'pi parato'pi na bhayamabhavanna daivataḥ |	api ca svatas api paratas api na bhayam abhavat na daivataḥ 
SA_T13_n929u-349	tatra ca susukhasubhikṣaguṇairjahṛṣuḥ prajāḥ kṛtayuge manoriva ||41 ||	tatra ca su sukha subhikṣa guṇaiḥ jahṛṣuḥ prajāḥ kṛta yuge manoḥ iva 
SA_T13_n929u-350	iti muditamanāmayaṃ nirāpat kururaghupūrupuropamaṃ puraṃ tat |	iti muditam anāmayam nirāpad kuru raghu pūru pura upamam puram tat 
SA_T13_n929u-351	abhavadabhayadaiśike maharṣau viharati tatra śivāya vītarāge ||42 ||	abhavat abhaya daiśike mahā ṛṣau viharati tatra śivāya vīta rāge 
SA_T13_n929u-352	saundaranande mahākāvye 'tathāgata-varṇana' nāma tṛtīya sarga samāpta |	saundaranande mahākāvye tathāgatavarṇana nāma tṛtīya sarga samāpta 
SA_T13_n929u-353	caturthaḥ sargaḥ	caturthaḥ sargaḥ 
SA_T13_n929u-354	bhāryā-yācitaka	bhāryā yācitaka 
SA_T13_n929u-355	munau bruvāṇe'pi tu tatra dharmaṃ dharmaṃ prati jñātiṣu cādṛteṣu |	munau bruvāṇe ipi tu tatra dharmam dharmam prati jñātiṣu ca ādṛteṣu 
SA_T13_n929u-356	prāsādasaṃstho madanaikakāryaḥ priyāsahāyo vijahāra nandaḥ ||1 ||	prāsāda saṃsthaḥ madana eka kāryaḥ priyā sahāyaḥ vijahāra nandaḥ 
SA_T13_n929u-357	sa cakravākyeva hi cakravākastayā sametaḥ priyayā priyārhaḥ |	sa cakravākyā iva hi cakravākaḥ tayā sametaḥ priyayā priya arhaḥ 
SA_T13_n929u-358	nācintayad vaiśramaṇaṃ na śakraṃ tatsthānahetoḥ kuta eva dharmam ||2 ||	na acintayat vaiśramaṇam na śakram tad sthāna hetoḥ kutas eva dharmam 
SA_T13_n929u-359	lakṣmyā ca rūpeṇa ca sundarīti stambhena garveṇa ca māninīti |	lakṣmyā ca rūpeṇa ca sundarī iti stambhena garveṇa ca māninī iti 
SA_T13_n929u-360	dīptyā ca mānena ca bhāminīti yāto babhāṣe trividhena nāmnā ||3 ||	dīptyā ca mānena ca bhāminī iti yātaḥ babhāṣe trividhena nāmnā 
SA_T13_n929u-361	sā hāsahaṃsā nayanadvirephā pīnastanātyunnatapadmakośā |	sā hāsa haṃsā nayana dvirephā pīna stanā ati unnata padma kośā 
SA_T13_n929u-362	bhūyo babhāse svakuloditena strīpadminī nandadivākareṇa ||4 ||	bhūyas babhāse sva kula uditena strī padminī nanda divākareṇa 
SA_T13_n929u-363	rūpeṇa cātyantamanohareṇa rūpānurūpeṇa ca ceṣṭitena |	rūpeṇa ca atyanta manohareṇa rūpa anurūpeṇa ca ceṣṭitena 
SA_T13_n929u-364	manuṣyaloke hi tadā babhūva sā sundarī strīṣu nareṣu nandaḥ ||5 ||	manuṣya loke hi tadā babhūva sā sundarī strīṣu nareṣu nandaḥ 
SA_T13_n929u-365	sā devatā nandanacāriṇīva kulasya nandījananaśca nandaḥ |	sā devatā nandana cāriṇī iva kulasya nandī jananaḥ ca nandaḥ 
SA_T13_n929u-366	atītya martyānanupetya devān sṛṣṭāvabhūtāmiva bhūtadhātrā ||6 ||	atītya martyān an upetya devān sṛṣṭau abhūtām iva bhūtadhātrā 
SA_T13_n929u-367	tāṃ sundarī cenna labheta nandaḥ sā vā niṣeveta na taṃ natabhrūḥ |	tām sundarī ced na labheta nandaḥ sā vā niṣeveta na tam nata bhrūḥ 
SA_T13_n929u-368	dvandvaṃ dhruvaṃ tadvikalaṃ na śobhetānyonyahīnāviva rātricandrau ||7 ||	dvandvam dhruvam tad vikalam na śobheta anyonya hīnau iva rātri candrau 
SA_T13_n929u-369	kandarparatyoriva lakṣyabhūtaṃ pramodanāndyoriva nīḍabhūtam |	kandarpa ratyoḥ iva lakṣya bhūtam pramoda nāndyoḥ iva nīḍa bhūtam 
SA_T13_n929u-370	praharṣatuṣṭyoriva pātrabhūtaṃ dvandvaṃ sahāraṃsta madāndhabhūtam ||8 ||	praharṣa tuṣṭyoḥ iva pātra bhūtam dvandvam saha araṃsta mada andha bhūtam 
SA_T13_n929u-371	parasparodvīkṣaṇatatparākṣaṃ parasparavyāhṛtasaktacittam |	paraspara udvīkṣaṇa tatpara akṣam paraspara vyāhṛta sakta cittam 
SA_T13_n929u-372	parasparāśleṣahṛtāṅgarāgaṃ parasparaṃ tanmithunaṃ jahāra ||9 ||	paraspara āśleṣa hṛta aṅgarāgam parasparam tat mithunam jahāra 
SA_T13_n929u-373	bhāvānuraktau girinirjharasthau tau kinnarīkiṃpuruṣāvivobhau |	bhāva anuraktau giri nirjhara sthau tau kinnarī kiṃpuruṣau iva ubhau 
SA_T13_n929u-374	cikrīḍatuścābhivirejatuśca rūpaśriyānyonyamivākṣipantau ||10 ||	cikrīḍatuḥ ca abhivirejatuḥ ca rūpa śriyā anyonyam iva ākṣipantau 
SA_T13_n929u-375	anyonyasaṃrāgavivardhanena taddvandvamanyonyamarīramacca |	anyonya saṃrāga vivardhanena tat dvandvam anyonyam arīramat ca 
SA_T13_n929u-376	klamāntare'nyonyavinodanena salīlamanyonyamamīmadacca ||11 ||	klama antare nyonya vinodanena salīlam anyonyam amīmadat ca 
SA_T13_n929u-377	vibhūṣayāmāsa tataḥ priyāṃ sa siṣeviṣustāṃ na mṛjāvahārtham |	vibhūṣayāmāsa tatas priyām sa siṣeviṣuḥ tām na mṛjā āvaha artham 
SA_T13_n929u-378	svenaiva rūpeṇa vibhūṣitā hi vibhūṣaṇānāmapi bhūṣaṇaṃ sā ||12 ||	svena eva rūpeṇa vibhūṣitā hi vibhūṣaṇānām api bhūṣaṇam sā 
SA_T13_n929u-379	dattvātha sā darpaṇamasya haste mamāgrato dhāraya tāvadenam |	dattvā atha sā darpaṇam asya haste mama agratas dhāraya tāvat enam 
SA_T13_n929u-380	viśeṣakaṃ yāvadahaṃ karomītyuvāca kāntaṃ sa ca taṃ babhāra ||13 ||	viśeṣakam yāvat aham karomi iti uvāca kāntam sa ca tam babhāra 
SA_T13_n929u-381	bhartustataḥ śmaśru nirīkṣamāṇā viśeṣakaṃ sāpi cakāra tādṛk |	bhartuḥ tatas śmaśru nirīkṣamāṇā viśeṣakam sā api cakāra tādṛś 
SA_T13_n929u-382	niśvāsavātena ca darpaṇasya cikitsayitvā nijaghāna nandaḥ ||14 ||	niśvāsa vātena ca darpaṇasya cikitsayitvā nijaghāna nandaḥ 
SA_T13_n929u-383	sā tena ceṣṭālalitena bhartuḥ śāṭhyena cāntarmanasā jahāsa |	sā tena ceṣṭā lalitena bhartuḥ śāṭhyena ca antar manasā jahāsa 
SA_T13_n929u-384	bhavecca ruṣṭā kila nāma tasmai lalāṭajihmāṃ bhṛkuṭiṃ cakāra ||15 ||	bhavet ca ruṣṭā kila nāma tasmai lalāṭa jihmām bhṛkuṭim cakāra 
SA_T13_n929u-385	cikṣepa karṇotpalamasya cāṃse kareṇa savyena madālasena |	cikṣepa karṇa utpalam asya ca aṃse kareṇa savyena mada alasena 
SA_T13_n929u-386	patrāṅguliṃ cārdhanimīlitākṣe vaktre'sya tāmeva vinirdudhāva ||16 ||	patra aṅgulim ca ardha nimīlita akṣe vaktre īsya tām eva vinirdudhāva 
SA_T13_n929u-387	tataścalannūpurayoktritābhyāṃ nakhaprabhodbhāsitarāṅgulibhyām |	tatas calat nūpura yoktritābhyām nakha prabhā udbhāsitara aṅgulibhyām 
SA_T13_n929u-388	padbhyāṃ priyāyā nalinopabhābhyāṃ mūrdhnā bhayānnāma nanāma nandaḥ ||17 ||	padbhyām priyāyāḥ nalina upabhābhyām mūrdhnā bhayāt nāma nanāma nandaḥ 
SA_T13_n929u-389	sa muktapuṣponmiṣitena mūrdhnā tataḥ priyāyāḥ priyakṛd babhāse |	sa mukta puṣpa unmiṣitena mūrdhnā tatas priyāyāḥ priya kṛt babhāse 
SA_T13_n929u-390	suvarṇavedyāmanilāvabhagnaḥ puṣpātibhārādiva nāgavṛkṣaḥ ||18 ||	suvarṇa vedyām anila avabhagnaḥ puṣpa atibhārāt iva nāgavṛkṣaḥ 
SA_T13_n929u-391	sā taṃ stanodvartitahārayaṣṭirutthāpayāmāsa nipīḍya dorbhyām |	sā tam stana udvartita hāra yaṣṭiḥ utthāpayāmāsa nipīḍya dorbhyām 
SA_T13_n929u-392	kathaṃ kṛto'sīti jahāsa coccairmukhena sācīkṛtakuṇḍalena ||19 ||	katham kṛtaḥ asi iti jahāsa ca uccais mukhena sācīkṛta kuṇḍalena 
SA_T13_n929u-393	patyustato darpaṇasaktapāṇermuhurmuhurvaktramavekṣamāṇā |	patyuḥ tatas darpaṇa sakta pāṇeḥ muhur muhur vaktram avekṣamāṇā 
SA_T13_n929u-394	tamālapatrārdratale kapole samāpayāmāsa viśeṣakaṃ tat ||20 ||	tamāla patra ārdra tale kapole samāpayāmāsa viśeṣakam tat 
SA_T13_n929u-395	tasyā mukhaṃ tat satamālapatraṃ tāmrādharauṣṭhaṃ cikurāyatākṣam |	tasyāḥ mukham tat sa tamāla patram tāmra adhara oṣṭham cikura āyata akṣam 
SA_T13_n929u-396	raktādhikāgraṃ patitadvirephaṃ saśaivalaṃ padmamivābabhāse ||21 ||	rakta adhika agram patita dvirepham sa śaivalam padmam iva ābabhāse 
SA_T13_n929u-397	nandastato darpaṇamādareṇa bibhrattadāmaṇḍanasākṣibhūtam |	nandaḥ tatas darpaṇam ādareṇa bibhrat tad āmaṇḍana sākṣi bhūtam 
SA_T13_n929u-398	viśeṣakāvekṣaṇakekarākṣo laḍat priyāyā vadanaṃ dadarśa ||22 ||	viśeṣaka avekṣaṇa kekara akṣaḥ laḍat priyāyāḥ vadanam dadarśa 
SA_T13_n929u-399	tatkuṇḍalādaṣṭaviśeṣakāntaṃ kāraṇḍavakliṣṭamivāravindam |	tat kuṇḍala ādaṣṭa viśeṣa kāntam kāraṇḍava kliṣṭam iva aravindam 
SA_T13_n929u-400	nandaḥ priyāyā mukhamīkṣamāṇo bhūyaḥ priyānandakaro babhūva ||23 ||	nandaḥ priyāyāḥ mukham īkṣamāṇaḥ bhūyas priya ānanda karaḥ babhūva 
SA_T13_n929u-401	vimānakalpe sa vimānagarbhe tatastathā caiva nananda nandaḥ |	vimāna kalpe sa vimāna garbhe tatas tathā ca eva nananda nandaḥ 
SA_T13_n929u-402	tathāgataścāgatabhaikṣakālo bhaikṣāya tasya praviveśa veśma ||24 ||	tathāgataḥ ca āgata bhaikṣa kālaḥ bhaikṣāya tasya praviveśa veśma 
SA_T13_n929u-403	avāṅamukho niṣpraṇāyaśca tasthau bhrāturgṛhe'nyasya gṛhe yathaiva |	avāṅa mukhaḥ niṣpraṇāyaḥ ca tasthau bhrātuḥ gṛhenyasya gṛhe yathā eva 
SA_T13_n929u-404	tasmādatho preṣyajanapramādād bhikṣāmalabdhvaiva punarjagāma ||25 ||	tasmāt atho preṣya jana pramādāt bhikṣām a labdhvā eva punar jagāma 
SA_T13_n929u-405	kācit pipeṣāṅgavilepanaṃ hi vāso'ṅganā kācidavāsayacca |	kācid pipeṣa aṅga vilepanam hi vāsaḥ uṅganā kācid avāsayat ca 
SA_T13_n929u-406	ayojayat snānavidhiṃ tathānyā jagranthuranyāḥ surabhīḥ srajaśca ||26 ||	ayojayat snāna vidhim tathā anyāḥ jagranthuḥ anyāḥ surabhīḥ srajaḥ ca 
SA_T13_n929u-407	tasmin gṛhe bharturataścarantyaḥ krīḍānurūpaṃ lalitaṃ niyogam |	tasmin gṛhe bhartuḥ atas carantyaḥ krīḍā anurūpam lalitam niyogam 
SA_T13_n929u-408	kāścinna buddhaṃ dadṛśuryuvatyo buddhasya vaiṣā niyataṃ manīṣā ||27 ||	kāścid na buddham dadṛśuḥ yuvatyaḥ buddhasya vā eṣā niyatam manīṣā 
SA_T13_n929u-409	kācit sthitā tatra tu harmyapṛṣṭhe gavākṣapakṣe praṇidhāya cakṣuḥ |	kācid sthitā tatra tu harmya pṛṣṭhe gavākṣa pakṣe praṇidhāya cakṣuḥ 
SA_T13_n929u-410	viniṣpatantaṃ sugataṃ dadarśa payodagarbhādiva dīptamarkam ||28 ||	viniṣpatantam sugatam dadarśa payoda garbhāt iva dīptam arkam 
SA_T13_n929u-411	sā gauravaṃ tatra vicārya bhartuḥ svayā ca bhaktyārhatayārhataśca |	sā gauravam tatra vicārya bhartuḥ svayā ca bhaktyā ārhatayā arhataḥ ca 
SA_T13_n929u-412	nandasya tasthau purato vivakṣustadājñayā ceti tadācacakṣe ||29 ||	nandasya tasthau puratas vivakṣuḥ tad ājñayā ca iti tat ācacakṣe 
SA_T13_n929u-413	anugrahāyāsya janasya śaṅke gururgṛhaṃ no bhagavān praviṣṭaḥ |	anugrahāya asya janasya śaṅke guruḥ gṛham naḥ bhagavān praviṣṭaḥ 
SA_T13_n929u-414	bhikṣāmalabdhvā giramāsanaṃ vā śūnyādaraṇyādiva yāti bhūyaḥ ||30 ||	bhikṣām a labdhvā giram āsanam vā śūnyāt araṇyāt iva yāti bhūyas 
SA_T13_n929u-415	śrutvā maharṣeḥ sa gṛhapraveśaṃ satkārahīnaṃ ca punaḥ prayāṇam |	śrutvā mahā ṛṣeḥ sa gṛha praveśam satkāra hīnam ca punar prayāṇam 
SA_T13_n929u-416	cacāla citrābharaṇāmbarasrakkalpadrumo dhūta ivānilena ||31 ||	cacāla citra ābharaṇa ambara sraj kalpadrumaḥ dhūtaḥ iva anilena 
SA_T13_n929u-417	kṛtvāñjaliṃ mūrdhani padmakalpaṃ tataḥ sa kāntāṃ gamanaṃ yayāce |	kṛtvā añjalim mūrdhani padma kalpam tatas sa kāntām gamanam yayāce 
SA_T13_n929u-418	karttu gamiṣyāmi gurau praṇāmaṃ māmabhyanujñātumihārhasīti ||32 ||	karttu gamiṣyāmi gurau praṇāmam mām abhyanujñātum iha arhasi iti 
SA_T13_n929u-419	sā vepamānā parisasvaje taṃ śālaṃ latā vātasamīriteva |	sā vepamānā parisasvaje tam śālam latā vāta samīritā iva 
SA_T13_n929u-420	dadarśa cāśruplutalolanetrā dīrghe ca niśvasya vaco'bhyuvāca ||33 ||	dadarśa ca aśru pluta lola netrā dīrghe ca niśvasya vacobhiḥ uvāca 
SA_T13_n929u-421	nāhaṃ yiyāsorgurudarśanārthamarhāmi kartuṃ tava dharmapīḍām |	na aham yiyāsoḥ guru darśana artham arhāmi kartum tava dharma pīḍām 
SA_T13_n929u-422	gacchāryaputraihi ca śīghrameva viśeṣako yāvadayaṃ na śuṣkaḥ ||34 ||	gaccha ārya putra aihi ca śīghram eva viśeṣakaḥ yāvat ayam na śuṣkaḥ 
SA_T13_n929u-423	sacedbhavestvaṃ khalu dīrghasūtro daṇḍaṃ mahāntaṃ tvayi pātayeyam |	saced bhaveḥ tvam khalu dīrghasūtraḥ daṇḍam mahāntam tvayi pātayeyam 
SA_T13_n929u-424	muhurmuhustvāṃ śayitaṃ kucābhyāṃ vibodhayeyaṃ ca na cālapeyam ||35 ||	muhur muhur tvām śayitam kucābhyām vibodhayeyam ca na ca ālapeyam 
SA_T13_n929u-425	athāpyanāśyānaviśeṣakāyāṃ mayyeṣyasi tvaṃ tvaritaṃ tatastvām |	atha api an āśyāna viśeṣakāyām mayi eṣyasi tvam tvaritam tatas tvām 
SA_T13_n929u-426	nipīḍayiṣyāmi bhujadvayena nirbhūṣaṇenārdravilepanena ||36 ||	nipīḍayiṣyāmi bhuja dvayena nirbhūṣaṇena ārdra vilepanena 
SA_T13_n929u-427	ityevamuktaśca nipīḍitaśca tayāsavarṇasvanayā jagāda |	iti evam uktaḥ ca nipīḍitaḥ ca tayā savarṇa svanayā jagāda 
SA_T13_n929u-428	evaṃ kariṣyāmi vimuñca caṇḍi yāvad gururdūragato na me saḥ ||37 ||	evam kariṣyāmi vimuñca caṇḍi yāvat guruḥ dūra gataḥ na me saḥ 
SA_T13_n929u-429	tataḥ stanodvartitatacandanābhyāṃ mukto bhujābhyāṃ na tu mānasena |	tatas stana udvartita ta candanābhyām muktaḥ bhujābhyām na tu mānasena 
SA_T13_n929u-430	vihāya veṣaṃ madanānurūpaṃ satkārayogyaṃ sa vapurbabhāra ||38 ||	vihāya veṣam madana anurūpam satkāra yogyam sa vapuḥ babhāra  /
SA_T13_n929u-431	sā taṃ prayāntaṃ ramaṇaṃ pradadhyau pradhyānaśūnyasthitaniścalākṣī |	sā tam prayāntam ramaṇam pradadhyau pradhyāna śūnya sthita niścala akṣī 
SA_T13_n929u-432	sthitoccakarṇā vyapaviddhaśaṣpā bhrāntaṃ mṛgam bhrāntamukhī mṛgīva ||39 ||	sthita ucca karṇā vyapaviddha śaṣpā bhrāntam mṛgam bhrānta mukhī mṛgī iva 
SA_T13_n929u-433	didṛkṣayākṣiptamanā munestu nandaḥ prayāṇaṃ prati tatvare ca |	didṛkṣayā ākṣipta manāḥ muneḥ tu nandaḥ prayāṇam prati tatvare ca 
SA_T13_n929u-434	vivṛttadṛṣṭiśca śanairyayau tāṃ karīva paśyan sa laḍatkareṇum ||40 ||	vivṛtta dṛṣṭiḥ ca śanais yayau tām karī iva paśyan sa laḍat kareṇum 
SA_T13_n929u-435	chātodarīṃ pīnapayodharoruṃ sa sundarīṃ rukmadarīmivādreḥ |	chāta udarīm pīna payodhara ūrum sa sundarīm rukma darīm iva adreḥ 
SA_T13_n929u-436	kākṣeṇa paśyan na tatarpa nandaḥ pibannivaikena jalaṃ kareṇa ||41 ||	kākṣeṇa paśyan na tatarpa nandaḥ piban iva ekena jalam kareṇa  /
SA_T13_n929u-437	taṃ gauravaṃ buddhagataṃ cakarṣa bhāryānurāgaḥ punarācakarṣa |	tam gauravam buddha gatam cakarṣa bhāryā anurāgaḥ punar ācakarṣa 
SA_T13_n929u-438	so'niścayānnāpi yayau na tasthau turaṃstaraṃgeṣviva rājahaṃsaḥ ||42 ||	saḥ niścayāt nā api yayau na tasthau turan taraṃgeṣu iva rājahaṃsaḥ 
SA_T13_n929u-439	adarśanaṃ tūpagataśca tasyā harmyāttataścāvatatāra tūrṇam |	adarśanam tu upagataḥ ca tasyāḥ harmyāt tatas ca avatatāra tūrṇam 
SA_T13_n929u-440	śrutvā tato nūpuranisvanaṃ sa punarlalambe hṛdaye gṛhītaḥ ||43 ||	śrutvā tatas nūpura nisvanam sa punar lalambe hṛdaye gṛhītaḥ 
SA_T13_n929u-441	sa kāmarāgeṇa nigṛhyamāṇo dharmānurāgeṇa ca kṛṣyamāṇaḥ |	sa kāma rāgeṇa nigṛhyamāṇaḥ dharma anurāgeṇa ca kṛṣyamāṇaḥ 
SA_T13_n929u-442	jagāma duḥkhena vivartyamānaḥ plavaḥ pratistrota ivāpagāyāḥ ||44 ||	jagāma duḥkhena vivartyamānaḥ plavaḥ pratistrotas iva āpagāyāḥ 
SA_T13_n929u-443	tataḥ kramairdīrghatamaiḥ pracakrame kathaṃ nu yāto na gururbhavediti |	tatas kramaiḥ dīrghatamaiḥ pracakrame katham nu yātaḥ na guruḥ bhavet iti 
SA_T13_n929u-444	svajeya tāṃ caiva viśeṣakapriyāṃ kathaṃ priyāmārdraviśeṣakāmiti ||45 ||	svajeya tām ca eva viśeṣaka priyām katham priyām ārdra viśeṣakām iti 
SA_T13_n929u-445	atha sa pathi dadarśa muktamānaṃ pitṛnagare'pi tathā gatābhimānam |	atha sa pathi dadarśa mukta mānam pitṛ nagare pi tathā gata abhimānam 
SA_T13_n929u-446	daśabalamabhito vilambamānaṃ dhvajamanuyāna ivaindramarcyamānam ||46 ||	daśabalam abhitas vilambamānam dhvajam anuyāne iva aindram arcyamānam  /
SA_T13_n929u-447	saundarananda mahākāvye “bhāryā-yācitaka“ nāma caturtha sarga samāpta |	saundarananda mahākāvye bhāryāyācitaka nāma caturtha sarga samāpta 
SA_T13_n929u-448	pañcamaḥ sargaḥ	pañcamaḥ sargaḥ 
SA_T13_n929u-449	nanda-dīkṣā	      
SA_T13_n929u-450	athāvatīryāśvarathadvipebhyaḥ śākyā yathāsvarddhigṛhītaveṣāḥ |	atha avatīrya aśva ratha dvipebhyaḥ śākyāḥ yathāsva ṛddhi gṛhīta veṣāḥ 
SA_T13_n929u-451	mahāpaṇebhyo vyavahāriṇaśca mahāmunau bhaktivaśāt praṇemuḥ ||1 ||	mahā paṇebhyaḥ vyavahāriṇaḥ ca mahāmunau bhakti vaśāt praṇemuḥ 
SA_T13_n929u-452	kecit praṇamyānuyayurmuhūrttaṃ kecit praṇamyārthavaśena jagmuḥ |	kecid praṇamya anuyayuḥ muhūrttam kecid praṇamya artha vaśena jagmuḥ 
SA_T13_n929u-453	kecit svakeṣvāvasatheṣu tasthuḥ kṛtvāñjalīn vīkṣaṇatatparākṣāḥ ||2 ||	kecid svakeṣu āvasatheṣu tasthuḥ kṛtvā añjalīn vīkṣaṇa tatpara akṣāḥ 
SA_T13_n929u-454	buddhastatastatra narendramārge sroto mahadbhaktimato janasya |	buddhaḥ tatas tatra narendra mārge srotaḥ mahat bhaktimataḥ janasya 
SA_T13_n929u-455	jagāma duḥkhena vigāhamāno jalāgame strota ivāpagāyāḥ ||3 ||	jagāma duḥkhena vigāhamānaḥ jalāgame strotaḥ iva āpagāyāḥ 
SA_T13_n929u-456	atho mahadbhiḥ pati saṃpatadbhiḥ saṃpūjyamānāya tathāgatāya |	atho mahadbhiḥ saṃpatadbhiḥ saṃpūjyamānāya tathāgatāya 
SA_T13_n929u-457	karttuṃ praṇāmaṃ na śaśāka nandastenābhireme tu gurormahimnā ||4 ||	karttum praṇāmam na śaśāka nandaḥ tena abhireme tu guroḥ mahimnā 
SA_T13_n929u-458	svaṃ cāvasaṅgaṃ pathi nirmumukṣurbhaktiṃ janasyānyamateśva rakṣan |	svam ca avasaṅgam pathi nirmumukṣuḥ bhaktim janasya anya mateḥ śva rakṣan 
SA_T13_n929u-459	nandaṃ ca gehābhimukhaṃ jighṛkṣan mārgaṃ tato'nyaṃ sugataḥ prapede ||5 ||	nandam ca geha abhimukham jighṛkṣan mārgam tatonyam sugataḥ prapede 
SA_T13_n929u-460	tato viviktaṃ ca viviktacetāḥ sanmārgavin mārgamabhipratasthe |	tatas viviktam ca vivikta cetāḥ sat mārga vid mārgam abhipratasthe 
SA_T13_n929u-461	gatvāgrataścāgryatamāya tasmai nāndīvimuktāya nanāma nandaḥ ||6 ||	gatvā agratas ca agryatamāya tasmai nāndī vimuktāya nanāma nandaḥ 
SA_T13_n929u-462	śanairvrajanneva sa gauraveṇa paṭāvṛtāṃso vinatārdhakāyaḥ |	śanais vrajan eva sa gauraveṇa paṭa āvṛta aṃsaḥ vinatā ardha kāyaḥ 
SA_T13_n929u-463	adhonibaddhāñjalirūrdhvanetraḥ sagadgadaṃ vākyamidaṃ babhāṣe ||7 ||	adhas nibaddha añjaliḥ ūrdhva netraḥ sa gadgadam vākyam idam babhāṣe 
SA_T13_n929u-464	prāsādasaṃstho bhagavantamantaḥpraviṣṭamaśrauṣamanugrahāya |	prāsāda saṃsthaḥ bhagavantam antar praviṣṭam aśrauṣam anugrahāya 
SA_T13_n929u-465	atastvarāvānahamabhyupeto gṛhasya kakṣyāmahato'bhyasūyan ||8 ||	atas tvarāvān aham abhyupetaḥ gṛhasya kakṣyā mahataḥ abhyasūyan 
SA_T13_n929u-466	tatsādhu sāhupriya mattpriyārtham tatrāstu bhikṣūttama bhaikṣakālaḥ |	tat sādhu sāhupriya mad priya artham tatra astu bhikṣu uttama bhaikṣa kālaḥ 
SA_T13_n929u-467	asau hi madhyaṃ nabhaso yiyāsuḥ kālaṃ pratismārayatīva sūryaḥ ||9 ||	asau hi madhyam nabhasaḥ yiyāsuḥ kālam pratismārayati iva sūryaḥ  /
SA_T13_n929u-468	ityevamuktaḥ praṇatena tena snehābhimānonmukhalocanena |	iti evam uktaḥ praṇatena tena sneha abhimāna unmukha locanena 
SA_T13_n929u-469	tādṛṅ nimittaṃ sugataścakāra nāhārakṛtyaṃ sa yathā viveda ||10 ||	tādṛś nimittam sugataḥ cakāra na āhāra kṛtyam sa yathā viveda 
SA_T13_n929u-470	tataḥ sa kṛtvā munaye praṇāmaṃ gṛhaprayāṇāya matiṃ cakāra |	tatas sa kṛtvā munaye praṇāmam gṛha prayāṇāya matim cakāra 
SA_T13_n929u-471	anugrahārthaṃ sugatastu tasmai pātraṃ dadau puraṣkarapatranetraḥ ||11 ||	anugraha artham sugataḥ tu tasmai pātram dadau puraṣkara patra netraḥ 
SA_T13_n929u-472	tataḥ sa loke dadataḥ phalārthaṃ pātrasya tasyāpratimasya pātram |	tatas sa loke dadataḥ phala artham pātrasya tasya apratimasya pātram 
SA_T13_n929u-473	jagrāha cāpagrahaṇakṣamābhyāṃ padmopamābhyāṃ prayataḥ karābhyām ||12 ||	jagrāha cāpa grahaṇa kṣamābhyām padma upamābhyām prayataḥ karābhyām 
SA_T13_n929u-474	parāṅmukhantvanyamanaskamārād vijñāya nandaḥ sugataṃ gatāstham |	parāṅmukham tu anya manaskam ārāt vijñāya nandaḥ sugatam gata āstham 
SA_T13_n929u-475	hastasthapātro'pi gṛhaṃ yiyāsuḥ sasāra mārgānmunimīkṣamāṇaḥ ||13 ||	hasta stha pātraḥ upi gṛham yiyāsuḥ sasāra mārgāt munim īkṣamāṇaḥ 
SA_T13_n929u-476	bhāryānurāgeṇa yadā gṛhaṃ sa pātraṃ gṛhītvā'pi yiyāsureva |	bhāryā anurāgeṇa yadā gṛham sa pātram gṛhītvā api yiyāsuḥ eva 
SA_T13_n929u-477	vimohayāmāsa munistatastaṃ rathyāmukhasyāvaraṇena tasya ||14 ||	vimohayāmāsa muniḥ tatas tam rathyā mukhasya āvaraṇena tasya 
SA_T13_n929u-478	nirmokṣabījaṃ hi dadarśa tasya jñānaṃ mṛdu kleśarajaśca tīvram |	nirmokṣa bījam hi dadarśa tasya jñānam mṛdu kleśa rajaḥ ca tīvram 
SA_T13_n929u-479	kleśānukūlaṃ viṣayātmakaṃ ca nandaṃ yatastaṃ munirācakarṣa ||15 ||	kleśa anukūlam viṣaya ātmakam ca nandam yatas tam muniḥ ācakarṣa 
SA_T13_n929u-480	saṃkleśapakṣo dvividhaśca dṛṣṭastathā dvikalpo vyavadānapakṣaḥ |	saṃkleśa pakṣaḥ dvividhaḥ ca dṛṣṭaḥ tathā dvi kalpaḥ vyavadāna pakṣaḥ 
SA_T13_n929u-481	ātmāśrayo hetubalādhikasya bāhyāśrayaḥ pratyayagauravasya ||16 ||	ātmā āśrayaḥ hetu bala adhikasya bāhya āśrayaḥ pratyaya gauravasya 
SA_T13_n929u-482	ayatnato hetubalādhikastu nirmucyate ghaṭṭitamātra eva |	ayatnataḥ hetu bala adhikaḥ tu nirmucyate ghaṭṭita mātraḥ eva 
SA_T13_n929u-483	yatnena tu pratyayaneyabuddhirvimokṣamāpnoti parāśrayeṇa ||17 ||	yatnena tu pratyaya neya buddhiḥ vimokṣam āpnoti para āśrayeṇa 
SA_T13_n929u-484	nandaḥ sa ca pratyayaneyacetā yaṃ śiśriye tanmayatāmavāpa |	nandaḥ sa ca pratyaya neya cetāḥ yam śiśriye tad maya tām avāpa 
SA_T13_n929u-485	yasmādimaṃ tatra cakāra yannaṃ taṃ snehapaṅkān munirujjihīrṣan ||18 ||	yasmāt imam tatra cakāra tam sneha paṅkāt muniḥ ujjihīrṣan 
SA_T13_n929u-486	nandastu duḥkhena viceṣṭamānaḥ śanairagatyā gurumanvagacchat |	nandaḥ tu duḥkhena viceṣṭamānaḥ śanais agatyā gurum anvagacchat 
SA_T13_n929u-487	bhāryāmukhaṃ vīkṣaṇalolanetraṃ vicintayannārdraviśeṣakaṃ tat ||19 ||	bhāryā mukham vīkṣaṇa lola netram vicintayan ārdra viśeṣakam tat 
SA_T13_n929u-488	tato munistaṃ priyamālyahāraṃ vasantamāsena kṛtābhihāram |	tatas muniḥ tam priya mālya hāram vasanta māsena kṛta abhihāram 
SA_T13_n929u-489	nināya bhagnapramadāvihāraṃ vidyāvihārābhimataṃ vihāram ||20 ||	nināya bhagna pramadā vihāram vidyā vihāra abhimatam vihāram 
SA_T13_n929u-490	dīnaṃ mahākāruṇikastatastaṃ dṛṣṭvā muhūrta karuṇāyamānaḥ |	dīnam mahā kāruṇikaḥ tatas tam dṛṣṭvā muhūrta karuṇāyamānaḥ 
SA_T13_n929u-491	kareṇa cakrāṅkatalena mūrdhni pasparśa caivedamuvāca cainam ||21 ||	kareṇa cakra aṅka talena mūrdhni pasparśa ca evā idam uvāca ca enam 
SA_T13_n929u-492	yāvanna hiṃsraḥ samupaiti kālaḥ śamāya tāvat kuru saumya buddhim |	yāvat na hiṃsraḥ samupaiti kālaḥ śamāya tāvat kuru saumya buddhim 
SA_T13_n929u-493	sarvāsvavasthāsviha vartamānaṃ sarvābhisāreṇa nihanti mṛtyuḥ ||22 ||	sarvāsu avasthāsu iha vartamānam sarvābhisāreṇa nihanti mṛtyuḥ 
SA_T13_n929u-494	sādhāraṇāt svapnanibhādasārāllolaṃ manaḥ kāmasukhānniyaccha |	sādhāraṇāt svapna nibhāt asārāt lolam manaḥ kāma sukhāt niyaccha 
SA_T13_n929u-495	havyairivāgneḥ pavaneritasya lokasya kāmairna hi tṛptirasti ||23 ||	havyaiḥ iva agneḥ pavana īritasya lokasya kāmaiḥ na hi tṛptiḥ asti 
SA_T13_n929u-496	śraddhādhanaṃ śreṣṭhatamaṃ dhanebhyaḥ prajñārasasṛptikaro rasebhyaḥ |	śraddhā dhanam śreṣṭhatamam dhanebhyaḥ prajñā rasa sṛpti karaḥ rasebhyaḥ 
SA_T13_n929u-497	pradhānamadhyātmasukhaṃ sukhebhyo'vidyāratirduḥkhatamāratibhyaḥ ||24 ||	pradhānam adhyātma sukham sukhebhyaḥ vidyā ratiḥ duḥkhatamā aratibhyaḥ 
SA_T13_n929u-498	hitasya vaktā pravaraḥ suhṛdbhyo dharmāya khedo guṇavān śramebhyaḥ |	hitasya vaktā pravaraḥ suhṛdbhyaḥ dharmāya khedaḥ guṇavān śramebhyaḥ 
SA_T13_n929u-499	jñānāya kṛtyaṃ paramaṃ kriyābhyaḥ kimindriyāṇāmupagamya dāsyam ||25 ||	jñānāya kṛtyam paramam kriyābhyaḥ kim indriyāṇām upagamya dāsyam 
SA_T13_n929u-500	tanniścitaṃ bhīlkamaśugviyuktaṃ pareṣvanāyattamahāryamanyaiḥ |	tat niścitam bhīlkam aśuc viyuktam pareṣu anāyattam ahāryam anyaiḥ 
SA_T13_n929u-501	nityaṃ śivaṃ śāntisukhaṃ vṛṇīṣva kimindriyārthārthamanarthamūḍhvā ||26 ||	nityam śivam śānti sukham vṛṇīṣva kim indriya artha artham anartham ūḍhvā 
SA_T13_n929u-502	jarāsamā nāstyamṛjā prajānāṃ vyādheḥ samo nāsti jagatyanarthaḥ |	jarā samā nā asti amṛjā prajānām vyādheḥ samaḥ nā asti jagati anarthaḥ 
SA_T13_n929u-503	mṛtyoḥ samaṃ nāsti bhayaṃ pṛthivyāmetattrayaṃ khalvavaśena sevyam ||27 ||	mṛtyoḥ samam nā asti bhayam pṛthivyām etat trayam khalu avaśena sevyam 
SA_T13_n929u-504	snehena kaścinna samo'sti pāśaḥ sroto na tṛṣṇāsamamasti hāri |	snehena kaścid na samaḥ asti pāśaḥ srotaḥ na tṛṣṇā samam asti hāri 
SA_T13_n929u-505	rāgāgninā nāsti samastathāgnistaccet trayaṃ nāsti sukhaṃ ca te'sti ||28 ||	rāga agninā nā asti samaḥ tathā agniḥ tat ced trayam nā asti sukham 
SA_T13_n929u-506	avaśyabhāvī priyaviprayogastasmāñca śoko niyataṃ niṣevyaḥ |	avaśya bhāvī priya viprayogaḥ tasmāt ca śokaḥ niyatam niṣevyaḥ 
SA_T13_n929u-507	śokena conmādamupeyivāṃso rājarṣayo'nye'pyavaśā vicelu ||29 ||	śokena ca unmādam upeyivāṃsaḥ rājarṣayaḥ nyepya vaśāḥ 
SA_T13_n929u-508	prajñāmayaṃ varma badhāna tasmānno kṣāntinighnasya hi śokabāṇāḥ |	prajñā mayam varma badhāna tasmāt no kṣānti nighnasya hi śoka bāṇāḥ 
SA_T13_n929u-509	mahacca dagdhuṃ bhavakakṣajālaṃ saṃghukṣayālpāgnimivātmatejaḥ ||30 ||	mahat ca dagdhum bhava kakṣa jālam saṃghukṣaya alpa agnim iva ātma tejaḥ 
SA_T13_n929u-510	yathauṣadhairhastagataiḥ savidyo na daśyate kaścana pannagena |	yathā auṣadhaiḥ hasta gataiḥ sa vidyaḥ na daśyate kaścana pannagena 
SA_T13_n929u-511	tathānapekṣo jitalokamoho na daśyate śokabhujaṃgamena ||31 ||	tathā anapekṣaḥ jita loka mohaḥ na daśyate śoka bhujaṃgamena 
SA_T13_n929u-512	āsthāya yogaṃ parigamya tattvaṃ na trāsamāgacchati mṛtyukāle |	āsthāya yogam parigamya tattvam na trāsam āgacchati mṛtyu kāle 
SA_T13_n929u-513	ābaddhavarmā sudhanuḥ kṛtāsro jigīṣayā śūra ivāhavasthaḥ ||32 ||	ābaddha varmā su dhanuḥ kṛtāsraḥ jigīṣayā śūraḥ iva āhava sthaḥ 
SA_T13_n929u-514	ityevamuktaḥ sa tathāgatena sarveṣu bhūteṣvanukampakena |	iti evam uktaḥ sa tathāgatena sarveṣu bhūteṣu anukampakena 
SA_T13_n929u-515	dhṛṣṭaṃ girāntarhṛdayena sīdaṃstatheti nandaḥ sugataṃ babhāṣe ||33 ||	dhṛṣṭam girā antar hṛdayena sīdan tathā iti nandaḥ sugatam babhāṣe 
SA_T13_n929u-516	atha pramādācca tamujjihīrṣan matvāgamasyaiva ca pātrabhūtam |	atha pramādāt ca tam ujjihīrṣan matvā āgamasya eva ca pātra bhūtam 
SA_T13_n929u-517	prabrājayānanda śamāya nandamityabravīnmaitramanā maharṣiḥ ||34 ||	prabrājaya ānanda śamāya nandam iti abravīt maitra manāḥ maharṣiḥ 
SA_T13_n929u-518	nandaṃ tato'ntarmanasā rudantamehīti vaidehamunirjagāda |	nandam tatas antar manasā rudantam ehi iti vaideha muniḥ jagāda 
SA_T13_n929u-519	śanaistatastaṃ samupetya nando na pravrajiṣyāmyahamityuvāca ||35 ||	śanais tatas tam samupetya nandaḥ na pravrajiṣyāmi aham iti uvāca 
SA_T13_n929u-520	śrutvātha nandasya manīṣitaṃ tad buddhāya vaidehamuniḥ śaśaṃsa |	śrutvā atha nandasya manīṣitam tat buddhāya vaideha muniḥ śaśaṃsa 
SA_T13_n929u-521	saṃśrutya tasmādapi tasya bhāvaṃ mahāmunirnandamuvāca bhūyaḥ ||36 ||	saṃśrutya tasmāt api tasya bhāvam mahā muniḥ nandam uvāca bhūyas 
SA_T13_n929u-522	mayyagraje pravrajite'jitātman bhrātṛṣvanupravrajiteṣu cāsmān |	mayi agraje pravrajita ijita ātman bhrātṛṣu anupravrajiteṣu ca asmān 
SA_T13_n929u-523	jñātīṃśca dṛṣṭvā vratino gṛhasthān saṃvinna kiṃ te'sti na vāsti cetaḥ ||37 ||	jñātīn ca dṛṣṭvā vratinaḥ gṛhasthān saṃvid na kim te asti na vā asti cetaḥ 
SA_T13_n929u-524	rājarṣayaste viditā na nūnaṃ vanāni ye śiśriyire hasantaḥ |	rājarṣayaḥ te viditāḥ na nūnam vanāni ye śiśriyire hasantaḥ 
SA_T13_n929u-525	niṣṭhīvya kāmānupaśāntikāmāḥ kāmeṣu naivaṃ kṛpaṇeṣu saktāḥ ||38 ||	niṣṭhīvya kāmān upaśānti kāmāḥ kāmeṣu na evam kṛpaṇeṣu saktāḥ 
SA_T13_n929u-526	bhūyaḥ samālokya gṛheṣu doṣān niśāmya tattyāgakṛtaṃ ca śarma |	bhūyas samālokya gṛheṣu doṣān niśāmya tad tyāga kṛtam ca śarma 
SA_T13_n929u-527	naivāsti moktuṃ matirālayaṃ te deśaṃ mumūrṣoriva sopasargam ||39 ||	na eva asti moktum matiḥ ālayam te deśam mumūrṣoḥ iva sa upasargam 
SA_T13_n929u-528	saṃsārakāntāraparāyaṇasya śive kathaṃ te pathi nārurukṣā |	saṃsāra kāntāra parāyaṇasya śive katham te pathi nā ārurukṣā 
SA_T13_n929u-529	āropyamāṇasya tameva mārgaṃ bhraṣṭasya sārthādiva sārthikasya ||40 ||	āropyamāṇasya tam eva mārgam bhraṣṭasya sārthāt iva sārthikasya 
SA_T13_n929u-530	yaḥ sarvato veśmani dahyamāne śayīta mohānna tato vyapeyāt |	yaḥ sarvatas veśmani dahyamāne śayīta mohāt na tatas vyapeyāt 
SA_T13_n929u-531	kālāgninā vyādhijarāśikhena loke pradīpte sa bhavet pramattaḥ ||41 ||	kālāgninā vyādhi jarā śikhena loke pradīpte sa bhavet pramattaḥ 
SA_T13_n929u-532	praṇīyamānaśca yathā vadhāya matto hasecca pralapecca vadhyaḥ |	praṇīyamānaḥ ca yathā vadhāya mattaḥ haset ca pralapet ca vadhyaḥ 
SA_T13_n929u-533	mṛtyau tathā tiṣṭhati pāśahaste śocyaḥ pramādyan viparitacetāḥ ||42 ||	mṛtyau tathā tiṣṭhati pāśa haste śocyaḥ pramādyan viparita cetāḥ 
SA_T13_n929u-534	yadā narendrāśca kuṭumbinaśca vihāya bandhūṃśca parigrahāṃśca |	yadā narendrāḥ ca kuṭumbinaḥ ca vihāya bandhūn ca parigrahān ca 
SA_T13_n929u-535	yayuśca yāsyanti ca yānti caiva priyeṣvanityeṣu kuto'nurodhaḥ ||43 ||	yayuḥ ca yāsyanti ca yānti ca eva priyeṣu anityeṣu kutas anurodhaḥ 
SA_T13_n929u-536	kiñcinna paśyāmi ratasya yatra tadanyabhāvena bhavenna duḥkham |	kiñcid na paśyāmi ratasya yatra tad anya bhāvena bhavet na duḥkham 
SA_T13_n929u-537	tasmāt kvacinna kṣamate prasaktiryadi kṣamastadvigamānna śokaḥ ||44 ||	tasmāt kvacid na kṣamate prasaktiḥ yadi kṣamaḥ tad vigamāt na śokaḥ 
SA_T13_n929u-538	tatsaumya lolaṃ parigamya lokaṃ māyopamaṃ citramivendrajālam |	tat saumya lolam parigamya lokam māyā upamam citram iva indrajālam 
SA_T13_n929u-539	priyābhidhānaṃ tyaja mohajālaṃ chettuṃ matiste yadi duḥkhajālam ||45 ||	priya abhidhānam tyaja moha jālam chettum matiḥ te yadi duḥkha jālam 
SA_T13_n929u-540	varaṃ hitodarkamāniṣṭamannaṃ na svādu yat syādahitānubaddham |	varam hita udarkam āniṣṭam annam na svādu yat syāt ahita anubaddham 
SA_T13_n929u-541	yasmādahaṃ tvāṃ viniyojayāmi śive śucau vartmani vipriye'pi ||46 ||	yasmāt aham tvām viniyojayāmi śive śucau vartmani 
SA_T13_n929u-542	bālasya dhātrī vinigṛhya loṣṭhaṃ yathoddharatyāsyapuṭapraviṣṭam |	bālasya dhātrī vinigṛhya loṣṭham yathā uddharati āsya puṭa praviṣṭam 
SA_T13_n929u-543	tathojjihīrṣuḥ khalu rāgaśalyaṃ tattvāmavocaṃ paruṣaṃ hitāya ||47 ||	tathā ujjihīrṣuḥ khalu rāga śalyam tat tvām avocam paruṣam hitāya 
SA_T13_n929u-544	aniṣṭamapyauṣadhamāturāya dadāti vaidyaśca yathā nigṛhya |	aniṣṭam api auṣadham āturāya dadāti vaidyaḥ ca yathā nigṛhya 
SA_T13_n929u-545	tadvanmayoktaṃ pratikūlametattubhyaṃ hitodarkamanugrahāya ||48 ||	tadvat mayā uktam pratikūlam etat tubhyam hita udarkam anugrahāya 
SA_T13_n929u-546	tadyāvadeva kṣaṇasaṃnipāto na mṛtyurāgacchati yāvadeva |	tat yāvat eva kṣaṇa saṃnipātaḥ na mṛtyuḥ āgacchati yāvat eva 
SA_T13_n929u-547	yāvadvayo yogavidhau samarthaṃ buddhiṃ kuru śreyasi tāvadeva ||49 ||	yāvat vayaḥ yoga vidhau samartham buddhim kuru śreyasi tāvat eva 
SA_T13_n929u-548	ityevamuktaḥ sa vināyakena hitaiṣiṇā kāruṇikena nandaḥ |	iti evam uktaḥ sa vināyakena hita eṣiṇā kāruṇikena nandaḥ 
SA_T13_n929u-549	kartāsmi sarvaṃ bhagavan vacaste tathā yathājñāpayasītyuvāca ||50 ||	kartāsmi sarvam bhagavan vacaḥ te tathā yathā ājñāpayasi iti uvāca 
SA_T13_n929u-550	ādāya vaidehamunistatastaṃ nināya saṃśliṣya viceṣṭamānam |	ādāya vaideha muniḥ tatas tam nināya saṃśliṣya viceṣṭamānam 
SA_T13_n929u-551	vyayojayaccāśrupariplutākṣaṃ keśaśriyaṃ chatranibhasya mūrdhnaḥ ||51 ||	vyayojayat ca aśru paripluta akṣam keśa śriyam chatra nibhasya mūrdhnaḥ 
SA_T13_n929u-552	atho nataṃ tasya mukhaṃ sabāṣpaṃ pravāsyamāneṣu śiroruheṣu |	atho natam tasya mukham sa bāṣpam pravāsyamāneṣu śiroruheṣu 
SA_T13_n929u-553	vakrāgranālaṃ nalinaṃ taḍāge varṣodakaklinnamivābabhāse ||52 ||	vakra agra nālam nalinam taḍāge varṣa udaka klinnam iva ābabhāse 
SA_T13_n929u-554	nandastatastarukaṣāyaviraktavāsāścintāvaśo navagṛhīta iva dvipendraḥ |	nandaḥ tatas taru kaṣāya virakta vāsāḥ cintā vaśaḥ nava gṛhītaḥ iva dvipa indraḥ 
SA_T13_n929u-555	pūrṇaḥ śaśī bahulapakṣagataḥ kṣapānte bālātapena pariṣikta ivāvabhāse ||53 ||	pūrṇaḥ śaśī bahula pakṣa gataḥ kṣapā ante bāla ātapena pariṣiktaḥ iva avabhāse 
SA_T13_n929u-556	saundarananda kāvye “nanda-dīkṣā“ nāma pañcama sarga samāpta |	saundarananda kāvye nandadīkṣā nāma pañcama sarga samāpta 
SA_T13_n929u-557	ṣaṣṭhaḥ sargaḥ	ṣaṣṭhaḥ sargaḥ 
SA_T13_n929u-558	bhāryā-vilāpa	bhāryā vilāpa 
SA_T13_n929u-559	tato hṛte bharttari gauraveṇa prītau hṛtāyāmaratau kṛtāyām |	tatas hṛte bharttari gauraveṇa prītau hṛtāyām aratau kṛtāyām 
SA_T13_n929u-560	tatraiva harmyopari vartamānā na sundarī saiva tadā babhāse ||1 ||	tatra eva harmya upari vartamānā na sundarī sā eva tadā babhāse 
SA_T13_n929u-561	sā bharturabhyāgamanapratīkṣā gavākṣamākramya payodharābhyām |	sā bhartuḥ abhyāgamana pratīkṣā gavākṣam ākramya payodharābhyām 
SA_T13_n929u-562	dvāronmukhī harmyatalāllalambe mukhena tiryaṅnatakuṇḍalena ||2 ||	dvāra unmukhī harmya talāt lalambe mukhena tiryak nata kuṇḍalena 
SA_T13_n929u-563	vilambahārā calayoktrakā sā tasmād vimānād vinatā cakāśe |	vilamba hārā cala yoktrakā sā tasmāt vimānāt vinatā cakāśe 
SA_T13_n929u-564	tapaḥ kṣayādapsarasāṃ vareva cyutaṃ vimānāt priyamīkṣamāṇā ||3 ||	tapaḥ kṣayāt apsarasām varā iva cyutam vimānāt priyam īkṣamāṇā 
SA_T13_n929u-565	sā khedasaṃsvinnalalāṭakena niśvāsaniṣpītaviśeṣakeṇa |	sā kheda saṃsvinna lalāṭakena niśvāsa niṣpīta viśeṣakeṇa 
SA_T13_n929u-566	cintācalākṣeṇa mukhena tasthau bharttāramanyatra viśaṅkamānā ||4 ||	cintā acala akṣeṇa mukhena tasthau bharttāram anyatra viśaṅkamānā 
SA_T13_n929u-567	tataścirasthānapariśrameṇa sthitaiva paryaṅkatale papāta |	tatas cira sthāna pariśrameṇa sthitā eva paryaṅka tale papāta 
SA_T13_n929u-568	tiryakca śiśye pravikīrṇahārā sapādukaikārdhavilambapādā ||5 ||	tiryak ca śiśye pravikīrṇa hārā sa pādukā eka ardha vilamba pādā 
SA_T13_n929u-569	athātra kācit pramadā sabāṣpāṃ tāṃ duḥkhitāṃ draṣṭumanīpsamānā |	atha atra kācid pramadā sa bāṣpām tām duḥkhitām draṣṭum an īpsamānā 
SA_T13_n929u-570	prāsādasopānatalapraṇādaṃ cakāra padbhyāṃ sahasā rudantī ||6 ||	prāsāda sopāna tala praṇādam cakāra padbhyām sahasā rudantī 
SA_T13_n929u-571	tasyāśca sopānatalapraṇādaṃ śrutvaiva tūrṇaṃ punarutpapāta |	tasyāḥ ca sopāna tala praṇādam śrutvā eva tūrṇam punar utpapāta 
SA_T13_n929u-572	prītyāṃ prasaktaiva ca saṃjaharṣa priyopayānaṃ pariśaṅkamānā ||7 ||	prītyām prasaktā eva ca saṃjaharṣa priya upayānam pariśaṅkamānā 
SA_T13_n929u-573	sā trāsayantī valabhīpuṭasthān pārāvatān nūpūranisvanena |	sā trāsayantī valabhī puṭa sthān pārāvatān nūpūra nisvanena 
SA_T13_n929u-574	sopānakukṣiṃ prasasāra harṣād bhraṣṭaṃ dukūlāntamacintayantī ||8 ||	sopāna kukṣim prasasāra harṣāt bhraṣṭam dukūla antam a cintayantī 
SA_T13_n929u-575	tāmaṅganāṃ prekṣya ca vipralabdhā niśvasya bhūyaḥ śayanaṃ prapede |	tām aṅganām prekṣya ca vipralabdhā niśvasya bhūyas śayanam prapede 
SA_T13_n929u-576	vivarṇavaktrā na rarāja cāśu vivarṇacandreva himāgame dyauḥ ||9 ||	vivarṇa vaktrā na rarāja ca āśu vivarṇa candrā iva hima āgame dyauḥ 
SA_T13_n929u-577	sā duḥkhitā bhartturadarśanena kāmena kopena ca dahyamānā |	sā duḥkhitā bharttuḥ adarśanena kāmena kopena ca dahyamānā 
SA_T13_n929u-578	kṛtvā kare vaktramupopaviṣṭā cintānadīṃ śokajalāṃ tatāra ||10 ||	kṛtvā kare vaktram upopaviṣṭā cintā nadīm śoka jalām tatāra  /
SA_T13_n929u-579	tasyāḥ mukhaṃ padmasapatnabhūtaṃ pāṇau sthitaṃ pallavarāgatāmre |	tasyāḥ mukham padma sapatna bhūtam pāṇau sthitam pallava rāga tāmre 
SA_T13_n929u-580	chāyāmayasyāmbhasi paṅkajasya babhau nataṃ padmamivopariṣṭāt ||11 ||	chāyā mayasya ambhasi paṅkajasya babhau natam padmam iva upariṣṭāt 
SA_T13_n929u-581	sā strīsvabhāvena vicintya tattad dṛṣṭānurāge'bhimukhe'pi patyau |	sā strī svabhāvena vicintya tat tat dṛṣṭa anurāga abhimukhe api patyau 
SA_T13_n929u-582	dharmāśrite tattvamavindamānā saṃkalpya tattadvilalāpa tattat ||12 ||	dharma āśrite tattvam avindamānā saṃkalpya tat tat vilalāpa tat tat 
SA_T13_n929u-583	eṣyāmyanāśyānaviśeṣakāyāṃ tvayīti kṛtvā mayi taṃ pratijñām |	eṣyāmi an āśyāna viśeṣakāyām tvayi iti kṛtvā mayi tam pratijñām 
SA_T13_n929u-584	kasmānnu hetordayitapratijñaḥ so'dya priyo me vitathapratijñaḥ ||13 ||	kasmāt nu hetoḥ dayita pratijñaḥ saḥ udya priyaḥ me vitatha pratijñaḥ 
SA_T13_n929u-585	āryasya sādhoḥ karuṇātmakasya mannityabhīroratidakṣiṇasya |	āryasya sādhoḥ karuṇā ātmakasya mad nitya bhīroḥ ati dakṣiṇasya 
SA_T13_n929u-586	kuto vikāro'yamabhūtapūrvaḥ svenāparāgeṇa mamāpacārāt ||14 ||	kutas vikāraḥ ayam abhūta pūrvaḥ svena aparāgeṇa mama apacārāt 
SA_T13_n929u-587	ratipriyasya priyavartino me priyasya nūnaṃ hṛdaya viraktam |	rati priyasya priya vartinaḥ me priyasya nūnam hṛdaya viraktam 
SA_T13_n929u-588	tathāpi rāgo yadi tasya hi syān maccittarakṣī na sa nāgataḥ syāt ||15 ||	tathā api rāgaḥ yadi tasya hi syāt mad citta rakṣī na sa nā āgataḥ syāt 
SA_T13_n929u-589	rūpeṇa bhāvena ca madviśiṣṭā priyeṇa dṛṣṭā niyataṃ tato'nyā |	rūpeṇa bhāvena ca mad viśiṣṭā priyeṇa dṛṣṭā niyatam tatonyā 
SA_T13_n929u-590	tathā hi kṛtvā mayi moghasāntvaṃ lagnāṃ satiṃ māmāgamad vihāya ||16 ||	tathā hi kṛtvā mayi mogha sāntvam lagnām satim mām āgamat vihāya 
SA_T13_n929u-591	bhaktiṃ sa buddhaṃ prati yāvavocattasya prayātuṃ mayi so'padeśaḥ |	bhaktim sa buddham prati yāva avocat tasya prayātum mayi sa upadeśaḥ 
SA_T13_n929u-592	munau prasādo yadi tasya hi syānmṛtyorivogrādanṛtād bibhīyāt ||17 ||	munau prasādaḥ yadi tasya hi syāt mṛtyoḥ iva ugrāt anṛtāt bibhīyāt 
SA_T13_n929u-593	sevārthamādarśanamanyacitto vibhūṣayantyā mama dhārayitvā |	sevā artham ādarśanam anya cittaḥ vibhūṣayantyāḥ mama dhārayitvā 
SA_T13_n929u-594	bibharti so'nyasya janasya taṃ cennamo'stu tasmai calasauhṛdāya ||18 ||	bibharti saḥ anyasya janasya tam ced namaḥ ustu tasmai cala sauhṛdāya 
SA_T13_n929u-595	necchanti yāḥ śokamavāptumevaṃ śraddhātumarhanti na tā narāṇām |	na icchanti yāḥ śokam avāptum evam śraddhātum arhanti na tāḥ narāṇām 
SA_T13_n929u-596	kva cānuvṛttirmayi sāsya pūrvaṃ tyāgaḥ kva cāyaṃ janavat kṣaṇena ||19 ||	kva ca anuvṛttiḥ mayi sā asya pūrvam tyāgaḥ kva ca ayam jana vat kṣaṇena 
SA_T13_n929u-597	ityevamādi priyaviprayuktā priye'nyadāśaṅkya ca sā jagāda |	iti evamādi priya viprayuktā ca sā jagāda 
SA_T13_n929u-598	saṃbhrāntamāruhya ca tadvimānaṃ tāṃ strī sabāṣpā giramityuvāca ||20 ||	saṃbhrāntam āruhya ca tat vimānam tām strī sa bāṣpā giram iti uvāca 
SA_T13_n929u-599	yuvāpi tāvat priyadarśano'pi saubhāgyabhāgyābhijanānvito'pi |	yuvā api tāvat priya darśanaḥ api saubhāgya bhāgya abhijana anvitaḥ api 
SA_T13_n929u-600	yastvāṃ priyo nābhyacarat kadācittamanyathā yāsyatikātarāsi ||21 ||	yaḥ tvām priyaḥ nā abhyacarat kadācid tam anyathā yāsi ati kātarā asi 
SA_T13_n929u-601	mā svāminaṃ svāmini doṣato gāḥ priyaṃ priyārhaṃ priyakāriṇaṃ tam |	mā svāminam svāmini doṣataḥ gāḥ priyam priya arham priya kāriṇam tam 
SA_T13_n929u-602	na sa tvadanyāṃ pramadāmavaiti svacakravākyā iva cakravākaḥ ||22 ||	na sa tvad anyām pramadām avaiti sva cakravākyāḥ iva cakravākaḥ 
SA_T13_n929u-603	sa tu tvadarthaṃ gṛhavāsamīpsan jijīviṣustvatparitoṣahetoḥ |	sa tu tvad artham gṛha vāsam īpsan jijīviṣuḥ tvad paritoṣa hetoḥ 
SA_T13_n929u-604	bhrātrā kilāryeṇa tathāgatena pravrājito netrajalārdravaktraḥ ||23 ||	bhrātrā kila āryeṇa tathāgatena pravrājitaḥ netra jala ārdra vaktraḥ 
SA_T13_n929u-605	śrutvā tato bhartari tāṃ pravṛttiṃ savepathuḥ sā sahasotpapāt |	śrutvā tatas bhartari tām pravṛttim sa vepathuḥ sā sahasā utpapāt 
SA_T13_n929u-606	pragṛhya bāhū virurāva coccairhṛdīva digdhābhihata kareṇuḥ ||24 ||	pragṛhya bāhū virurāva ca uccais hṛdi iva digdha abhihata kareṇuḥ 
SA_T13_n929u-607	sā rodanāroṣitaraktadṛṣṭiḥ saṃtāpasaṃkṣobhitagātrayaṣṭiḥ |	sā rodana āroṣita rakta dṛṣṭiḥ saṃtāpa saṃkṣobhita gātra yaṣṭiḥ 
SA_T13_n929u-608	papāta śīrṇākulahārayaṣṭiḥ phalātibhārādiva cūtayaṣṭiḥ ||25 ||	papāta śīrṇa ākula hāra yaṣṭiḥ phala ati bhārāt iva cūta yaṣṭiḥ 
SA_T13_n929u-609	sā padmarāgaṃ vasanaṃ vasānā padmānanā padmadalāyatākṣī |	sā padma rāgam vasanam vasānā padma ānanā padma dala āyata akṣī 
SA_T13_n929u-610	padmā vipadmā patiteva lakṣmīḥ śuśoṣa padmasragivātapena ||26 ||	padmā vipadmā patitā iva lakṣmīḥ śuśoṣa padma sraj iva ātapena 
SA_T13_n929u-611	saṃcintya sacintya guṇāṃśca bharturdīrghaṃ niśaśvāsa tatāma caiva |	saṃcintya sa cintya guṇān ca bhartuḥ dīrgham niśaśvāsa tatāma ca eva 
SA_T13_n929u-612	vibhūṣaṇaśrīnihite prakoṣṭhe tāmre karāgre ca vinirdudhāva ||27 ||	vibhūṣaṇa śrī nihite prakoṣṭhe tāmre kara agre ca vinirdudhāva 
SA_T13_n929u-613	na bhūṣaṇārtho mama saṃpratīti sā dikṣu cikṣepa vibhūṣaṇāni |	na bhūṣaṇa arthaḥ mama saṃprati iti sā dikṣu cikṣepa vibhūṣaṇāni 
SA_T13_n929u-614	nirbhūṣaṇā sā patitā cakāśe viśīrṇapuṣpastabakā lateva ||28 ||	nirbhūṣaṇā sā patitā cakāśe viśīrṇa puṣpa stabakā latā iva 
SA_T13_n929u-615	dhṛtaḥ priyeṇāyamabhūnmameti rukmatsaruṃ darpaṇamāliliṅge |	dhṛtaḥ priyeṇa ayam abhūt mama iti rukma tsarum darpaṇam āliliṅge 
SA_T13_n929u-616	yatnācca vinyastatamālapatrau ruṣṭeva dhṛṣṭaṃ pramamājaṃ gaṇḍau ||29 ||	yatnāt ca vinyasta tamāla patrau ruṣṭā iva dhṛṣṭam pramamājam gaṇḍau 
SA_T13_n929u-617	sā cakravākīva bhṛśaṃ cukūja śyenāgrapakṣakṣatacakravākā |	sā cakravākī iva bhṛśam cukūja śyena agra pakṣa kṣata cakravākā 
SA_T13_n929u-618	vispardhamāneva vimānasaṃsthaiḥ pārāvataiḥ kūjanalolakaṇṭhaiḥ ||30 ||	vispardhamānā iva vimāna saṃsthaiḥ pārāvataiḥ kūjana lola kaṇṭhaiḥ 
SA_T13_n929u-619	vicitramṛdvāstaraṇe'pi suptā vaiḍūryavajrapratimaṇḍite'pi |	vicitra mṛdu āstaraṇe api suptāḥ vaiḍūrya vajra pratimaṇḍite api 
SA_T13_n929u-620	rukmāṅgapāde śayane mahārhe na śarma lebhe pariceṣṭamānā ||31 ||	rukma aṅga pāde śayane mahārhe na śarma lebhe pariceṣṭamānā 
SA_T13_n929u-621	sandṛśya bhartuśca vibhūṣaṇāni vāsāṃsi vīṇāprabhṛtīṃśca līlāḥ |	sandṛśya bhartuḥ ca vibhūṣaṇāni vāsāṃsi vīṇā prabhṛtīn ca līlāḥ 
SA_T13_n929u-622	tamo viveśābhinanāda coccaiḥ paṅkāvatīrṇeva ca saṃsasāda ||32 ||	tamaḥ viveśa abhinanāda ca uccais paṅka avatīrṇā iva ca saṃsasāda 
SA_T13_n929u-623	sā sundarī śvāsacalodarī hi vajrāgnisaṃbhinnadarīguheva |	sā sundarī śvāsa cala udarī hi vajra agni saṃbhinna darī guhā iva 
SA_T13_n929u-624	śokāgnināntarhṛdi dahyamānā vibhrāntacitteva tadā babhūva ||33 ||	śoka agninā antar hṛdi dahyamānā vibhrānta cittā iva tadā babhūva 
SA_T13_n929u-625	ruroda mamlau virurāva jaglau babhrāma tasthau vilalāpa dadhyau |	ruroda mamlau virurāva jaglau babhrāma tasthau vilalāpa dadhyau 
SA_T13_n929u-626	cakāra roṣaṃ vicakāra mālyaṃ cakarta vaktraṃ vicakarṣa vastram ||34 ||	cakāra roṣam vicakāra mālyam cakarta vaktram vicakarṣa vastram 
SA_T13_n929u-627	tāṃ cārudantīṃ prasabhaṃ rudantīṃ saṃśrutya nāryaḥ paramābhitaptāḥ |	tām cāru dantīm prasabham rudantīm saṃśrutya nāryaḥ parama abhitaptāḥ 
SA_T13_n929u-628	antargṛhādāruruhurvimānaṃ trāsena kinnarya ivādripṛṣṭham ||35 ||	antargṛhāt āruruhuḥ vimānam trāsena kinnaryaḥ iva adri pṛṣṭham 
SA_T13_n929u-629	bāṣpeṇa tāḥ klinnaviṣaṇṇavaktrā varṣeṇa padminya ivārdrapadmāḥ |	bāṣpeṇa tāḥ klinna viṣaṇṇa vaktrāḥ varṣeṇa padminyaḥ iva ārdra padmāḥ 
SA_T13_n929u-630	sthānānurūpeṇa yathābhimānaṃ nililyire tāmanudahyamānāḥ ||36 ||	sthāna anurūpeṇa yathā abhimānam nililyire tām anudahyamānāḥ 
SA_T13_n929u-631	tābhirvṛtā harmyatale'ṅganābhiścintātanuḥ sā sutanurbabhāse |	tābhiḥ vṛtā harmya tala iṅganābhiḥ cintā tanuḥ sā su tanuḥ babhāse 
SA_T13_n929u-632	śatahradābhiḥ pariveṣṭiteva śaśāṅkalekhā śaradabhramadhye ||37 ||	śatahradābhiḥ pariveṣṭitā iva śaśāṅka lekhā śarad abhra madhye 
SA_T13_n929u-633	yā tatra tāsāṃ vacasopapannā mānyā ca tasyā vayasādhikā ca |	yā tatra tāsām vacasā upapannā mānyā ca tasyāḥ vayasā adhikā ca 
SA_T13_n929u-634	sā pṛṣṭhatastāṃ tu samāliliṅge pramṛjya cāśrūṇi vacāṃsyuvāca ||38 ||	sā pṛṣṭhatas tām tu samāliliṅge pramṛjya ca aśrūṇi vacāṃsi uvāca 
SA_T13_n929u-635	rājarṣivadhvāstava nānurūpo dharmāśrite bhartari jātu śokaḥ |	rājarṣi vadhvāḥ tava na anurūpaḥ dharma āśrite bhartari jātu śokaḥ 
SA_T13_n929u-636	ikṣvākuvaṃśe hyabhikāṅkṣitāni dāyādyabhūtāni tapovanāni ||39 ||	ikṣvāku vaṃśe hi abhikāṅkṣitāni dāyādya bhūtāni tapovanāni 
SA_T13_n929u-637	prāyeṇa mokṣāya viniḥsṛtānāṃ śākyarṣabhāṇāṃ viditāḥ striyaste |	prāyeṇa mokṣāya viniḥsṛtānām śākya ṛṣabhāṇām viditāḥ striyaḥ te 
SA_T13_n929u-638	tapovanānīva gṛhāṇi yāsāṃ sādhvīvrataṃ kāmavadāśritānām ||40 ||	tapaḥ vanāni iva gṛhāṇi yāsām sādhvī vratam kāmavat āśritānām 
SA_T13_n929u-639	yadyanyayā rūpaguṇādhikatvād bharttā hṛtaste kuru bāṣpamokṣam |	yadi anyayā rūpa guṇa adhika tvāt bharttā hṛtaḥ te kuru bāṣpa mokṣam 
SA_T13_n929u-640	manasvinī rūpavatī guṇāḍhyā hṛdi kṣate kātra hi nāśru muñcet ||41 ||	manasvinī rūpavatī guṇa āḍhyā hṛdi kṣate kā atra hi na aśru muñcet 
SA_T13_n929u-641	athāpi kiṃcid vyasanaṃ prapanno mā caiva tad bhūt sadṛśo'tra bāṣpaḥ |	athā api kiṃcid vyasanam prapannaḥ mā ca eva tat bhūt sadṛśaḥ utra bāṣpaḥ 
SA_T13_n929u-642	ato viśiṣṭaṃ na hi duḥkhamasti kulodgatāyāḥ patidevatāyāḥ ||42 ||	atas viśiṣṭam na hi duḥkham asti kula udgatāyāḥ pati devatāyāḥ 
SA_T13_n929u-643	atha tvidānīṃ laḍitaḥ sukhena svasthaḥ phalastho vyasanānyadṛṣṭvā |	atha tu idānīm laḍitaḥ sukhena svasthaḥ phala sthaḥ vyasanāni a dṛṣṭvā 
SA_T13_n929u-644	vītaspṛho dharmamanuprapannaḥ kiṃ viklavā rodiṣi harṣakāle ||43 ||	vīta spṛhaḥ dharmam anuprapannaḥ kim viklavā rodiṣi harṣa kāle 
SA_T13_n929u-645	ityevamuktāpi bahuprakāraṃ snehāttayā naiva dhṛtiṃ cakāra |	iti evam uktā api bahu prakāram snehāt tayā nā eva dhṛtim cakāra 
SA_T13_n929u-646	athāparā tāṃ manaso'nukūlaṃ kālopapannaṃ praṇayāduvāca ||44 ||	atha aparā tām manasaḥ unukūlam kāla upapannam praṇayāt uvāca 
SA_T13_n929u-647	bravīmi satyaṃ suviniścitaṃ me prāptaṃ priyaṃ drakṣyasi śīghrameva |	bravīmi satyam su viniścitam me prāptam priyam drakṣyasi śīghram eva 
SA_T13_n929u-648	tvayā vinā sthāsyati tatra nāsau sattvāśrayaścetanayeva hīnaḥ ||45 ||	tvayā vinā sthāsyati tatra nā asau sattva āśrayaḥ cetanayā iva hīnaḥ 
SA_T13_n929u-649	aṅke'pi lakṣmyā na sa nirvṛtaḥ syāt tvaṃ tasya pārśve yadi tatra na syāḥ |	aṅke api lakṣmyāḥ na sa nirvṛtaḥ syāt tvam tasya pārśve yadi tatra na syāḥ 
SA_T13_n929u-650	āpatsu kṛcchrāsvapi cāgatāsu tvāṃ paśyatastasya bhavenna duḥkham ||46 ||	āpatsu kṛcchrāsu api ca āgatāsu tvām paśyataḥ tasya bhavet na duḥkham 
SA_T13_n929u-651	tvaṃ nirvṛtiṃ gaccha niyaccha bāṣpaṃ taptāśrumokṣāt parirakṣa cakṣuḥ |	tvam nirvṛtim gaccha niyaccha bāṣpam tapta aśru mokṣāt parirakṣa cakṣuḥ 
SA_T13_n929u-652	yastasya bhāvastvayi yaśca rāgo na raṃsyate tvadvirahāt sa dharme ||47 ||	yaḥ tasya bhāvaḥ tvayi yaḥ ca rāgaḥ na raṃsyate tvad virahāt sa dharme 
SA_T13_n929u-653	syādatra nāsau kulasattvayogāt kāṣāyamādāya vihāsyatīti |	syāt atra na asau kula sattva yogāt kāṣāyam ādāya vihāsyati iti 
SA_T13_n929u-654	anātmanādāya gṛhonmukhasya punarvimoktuṃ ka ivāsti doṣaḥ ||48 ||	anātmanā ādāya gṛha unmukhasya punar vimoktum kaḥ iva asti doṣaḥ 
SA_T13_n929u-655	iti yuvatijanena sāntvyamānā hṛtahṛdayā ramaṇena sundarī sā |	iti yuvati janena sāntvyamānā hṛta hṛdayā ramaṇena sundarī sā 
SA_T13_n929u-656	dramiḍamabhimukhī pureva rambhā kṣitimagamat parivāritāpsarobhiḥ ||49 ||	dramiḍam abhimukhī purā iva rambhā kṣitim agamat parivāritā apsarobhiḥ 
SA_T13_n929u-657	saundarananda mahākāvye “bhāryā-vilāpa“ nāma ṣaṣṭha sarga samāpta |	saundarananda mahākāvye bhāryāvilāpa nāma ṣaṣṭha sarga samāpta 
SA_T13_n929u-658	saptamaḥ sargaḥ	saptamaḥ sargaḥ 
SA_T13_n929u-659	nanda-vilāpa	    
SA_T13_n929u-660	liṅgaṃ tataḥ śāstṛvidhipradiṣṭaṃ gātreṇa bibhranna tu cetasā tat |	liṅgam tatas śāstṛ vidhi pradiṣṭam gātreṇa bibhran na tu cetasā tat 
SA_T13_n929u-661	bhāryāgataireva manovitarkairjehrīyamāṇo na nananda nandaḥ ||1 ||	bhāryā gataiḥ eva manaḥ vitarkaiḥ jehrīyamāṇaḥ na nananda nandaḥ 
SA_T13_n929u-662	sa puṣpamāsasya ca puṣpalakṣmyā sarvābhisāreṇa ca puṣpaketoḥ |	sa puṣpamāsasya ca puṣpa lakṣmyā sarvābhisāreṇa ca puṣpaketoḥ 
SA_T13_n929u-663	yānīyabhāvena ca yauvanasya vihārasaṃstho na śamaṃ jagāma ||2 ||	yānīya bhāvena ca yauvanasya vihāra saṃsthaḥ na śamam jagāma 
SA_T13_n929u-664	sthitaḥ saḥ dīnaḥ sahakāravīthyāmālīnasaṃmūrcchitaṣaṭpadāyām |	sthitaḥ saḥ dīnaḥ sahakāra vīthyām ālīna saṃmūrcchita ṣaṭpadāyām 
SA_T13_n929u-665	bhṛśaṃ jajṛmbhe yugadīrghabāhurdhyātvā priyāṃ cāpamivācakarṣa ||3 ||	bhṛśam jajṛmbhe yuga dīrgha bāhuḥ dhyātvā priyām cāpam iva ācakarṣa 
SA_T13_n929u-666	sa pītakakṣodamiva pratīcchan cūtadrumebhyastanupuṣpavarṣam |	sa pītaka kṣodam iva pratīcchan cūta drumebhyaḥ tanu puṣpa varṣam 
SA_T13_n929u-667	dīrghaṃ niśaśvāsa vicintya bhāryāṃ navagraho nāga ivāvaruddhaḥ ||4 ||	dīrgham niśaśvāsa vicintya bhāryām nava grahaḥ nāgaḥ iva avaruddhaḥ 
SA_T13_n929u-668	śokasya hartā śaraṇāgatānāṃ śokasya karttā pratigarvitānām |	śokasya hartā śaraṇa āgatānām śokasya karttā pratigarvitānām 
SA_T13_n929u-669	aśokamālambya sa jātaśokaḥ priyāṃ priyāśokakavanāṃ śuśoca ||5 ||	aśokam ālambya sa jāta śokaḥ priyām priya aśoka kavanām śuśoca 
SA_T13_n929u-670	priyāṃ priyāyāḥ pratanuṃ priyaṅguṃ niśāmya bhītāmiva niṣpatantīm |	priyām priyāyāḥ pratanum priyaṅgum niśāmya bhītām iva niṣpatantīm 
SA_T13_n929u-671	sasmāra tāmaśrumukhīṃ sabāṣpaḥ priyāṃ priyaṅguprasavāvadātām ||6 ||	sasmāra tām aśru mukhīm sa bāṣpaḥ priyām priyaṅgu prasava avadātām 
SA_T13_n929u-672	puṣpāvanaddhe tilakadrumasya dṛṣṭvānyapuṣṭāṃ śikhare niviṣṭām |	puṣpa avanaddhe tilaka drumasya dṛṣṭvā anya puṣṭām śikhare niviṣṭām 
SA_T13_n929u-673	saṃkalpayāmāsa śikhāṃ priyāyāḥ śuklāṃśuke'ṭṭālapāśritāyāḥ ||7 ||	saṃkalpayāmāsa śikhām priyāyāḥ śukla aṃśuka iṭṭālapa āśritāyāḥ 
SA_T13_n929u-674	latāṃ praphullāmatimuktakasya cūtasya pārśve parirabhya jātām |	latām praphullām atimuktakasya cūtasya pārśve parirabhya jātām 
SA_T13_n929u-675	niśāmya cintāmagamattadaivaṃ śliṣṭā bhavenmāmapi sundarīti ||8 ||	niśāmya cintām agamat tadā evam śliṣṭā bhavet mām api sundarī iti 
SA_T13_n929u-676	puṣpotkarālā api nāgavṛkṣā dāntaiḥ samudgairiva hemagarbhaiḥ |	puṣpa utkarālāḥ api nāgavṛkṣāḥ dāntaiḥ samudgaiḥ iva hema garbhaiḥ 
SA_T13_n929u-677	kāntāravṛkṣā iva duḥkhitasya na cakṣurācikṣipurasya tatra ||9 ||	kāntāra vṛkṣāḥ iva duḥkhitasya na cakṣuḥ ācikṣipuḥ asya tatra 
SA_T13_n929u-678	gandhaṃ vamanto'pi ca gandhaparṇā gandharvaveśyā iva gandhapūrṇāḥ |	gandham vamantaḥ api ca gandhaparṇāḥ gandharva veśyāḥ iva gandha pūrṇāḥ 
SA_T13_n929u-679	tasyānyacittasya śugātmakasya ghrāṇaṃ na janhurhṛdayaṃ pratepuḥ ||10 ||	tasya anya cittasya śuc ātmakasya ghrāṇam na janhuḥ hṛdayam pratepuḥ 
SA_T13_n929u-680	saṃraktakaṇṭhaiśca vinīlakaṇṭhaistuṣṭaiḥ prahṛṣṭairapi cānyapuṣṭaiḥ |	saṃrakta kaṇṭhaiḥ ca vinīla kaṇṭhaiḥ tuṣṭaiḥ prahṛṣṭaiḥ api ca anyapuṣṭaiḥ 
SA_T13_n929u-681	lelihyamānaiśca madhu dvirephaiḥ svanadvanaṃ tasya mano nunoda ||11 ||	lelihyamānaiḥ ca madhu dvirephaiḥ svanat vanam tasya manaḥ nunoda 
SA_T13_n929u-682	sa tatra bhāryāraṇisaṃbhavena vitarkadhūmena tamaḥśikhena |	sa tatra bhāryā araṇi saṃbhavena vitarka dhūmena tamaḥ śikhena 
SA_T13_n929u-683	kāmāgnināntarhṛdi dahyamāno vihāya dhairyaṃ vilalāpa tattat ||12 ||	kāma agninā antar hṛdi dahyamānaḥ vihāya dhairyam vilalāpa tat tat 
SA_T13_n929u-684	adyāvagacchāmi suduṣkaraṃ te cakruḥ kariṣyanti ca kurvate ca |	adya avagacchāmi su duṣkaram te cakruḥ kariṣyanti ca kurvate ca 
SA_T13_n929u-685	tyaktvā priyāmaśrumukhīṃ tapo ye cerūścariṣyanti caranti caiva ||13 ||	tyaktvā priyām aśru mukhīm tapaḥ ye cerūḥ cariṣyanti caranti ca eva 
SA_T13_n929u-686	tāvad dṛḍhaṃ bandhanamasti loke na dāravaṃ tāntavamāyasaṃ vā |	tāvat dṛḍham bandhanam asti loke na dāravam tāntavam āyasam vā 
SA_T13_n929u-687	yāvad dṛḍhaṃ bandhanametadeva mukhaṃ calākṣaṃ lalitaṃ ca vākyam ||14 ||	yāvat dṛḍham bandhanam etat eva mukham cala akṣam lalitam ca vākyam 
SA_T13_n929u-688	chittvā ca bhittvā ca hi yānti tāni svapauruṣāccaiva suhṛdbalācca |	chittvā ca bhittvā ca hi yānti tāni sva pauruṣāt ca eva suhṛd balāt ca 
SA_T13_n929u-689	jñānācca raukṣyācca vinā vimoktuṃ na śakyate snehamayastu pāśaḥ ||15 ||	jñānāt ca raukṣyāt ca vinā vimoktum na śakyate sneha mayaḥ tu pāśaḥ 
SA_T13_n929u-690	jñānaṃ na me tacca śamāya yat syānna na cāsti raukṣyaṃ karuṇātmako'smi |	jñānam na me tat ca śamāya yat syāt na na ca asti raukṣyam karuṇā ātmakaḥ asmi 
SA_T13_n929u-691	kāmātmakaścāsmi guruśca buddhaḥ sthito'ntare cakragaterivāsmi ||16 ||	kāma ātmakaḥ ca asmi guruḥ ca buddhaḥ sthitaḥ antare cakra gateḥ iva asmi 
SA_T13_n929u-692	ahaṃ gṛhītvāpi hi bhikṣuliṅgaṃ bhrātṝṣiṇā dviguruṇānuśiṣṭaḥ |	aham gṛhītvā api hi bhikṣu liṅgam bhrātṛ ṛṣiṇā dvi guruṇā anuśiṣṭaḥ 
SA_T13_n929u-693	sarvāsvavasthāsu labhe na śāntiṃ priyāviyogādiva cakravākaḥ ||17 ||	sarvāsu avasthāsu labhe na śāntim priyā viyogāt iva cakravākaḥ 
SA_T13_n929u-694	adyāpi tanme hṛdi vartate ca yaddarpaṇe vyākulite mayā sā |	adyā api tat me hṛdi vartate ca yat darpaṇe vyākulite mayā sā 
SA_T13_n929u-695	kṛtānutakrodhakamabravīnmāṃ kathaṃkṛto'sīti śaṭhaṃ hasantī ||18 ||	kṛta anuta krodhakam abravīt mām kathaṃkṛtaḥ asi iti śaṭham hasantī 
SA_T13_n929u-696	yathaiṣyanāśyānaviśeṣakāyāṃ mayīti yanmāmavadacca sāśru |	yathā eṣi an āśyāna viśeṣakāyām mayi iti yat mām avadat ca sa aśru 
SA_T13_n929u-697	pāriplavākṣeṇa mukhena bālā tanme vaco'dyāpi mano ruṇaddhi ||19 ||	pāriplava akṣeṇa mukhena bālā tad me vacaḥ udyā api manaḥ ruṇaddhi 
SA_T13_n929u-698	buddhvāsanaṃ parvatanirjharasthaḥ svastho yathā dhyāyati bhikṣureṣaḥ |	buddhvā āsanam parvata nirjhara sthaḥ svasthaḥ yathā dhyāyati bhikṣuḥ eṣaḥ 
SA_T13_n929u-699	saktaḥ kvacinnāhamivaiṣa nūnaṃ śāntastathā tṛpta ivopaviṣṭaḥ ||20 ||	saktaḥ kvacid na aham iva eṣa nūnam śāntaḥ tathā tṛptaḥ iva upaviṣṭaḥ 
SA_T13_n929u-700	puṃskokilānāmavicintya ghoṣaṃ vasantalakṣmyāmavicārya cakṣuḥ |	puṃskokilānām a vicintya ghoṣam vasanta lakṣmyām a vicārya cakṣuḥ 
SA_T13_n929u-701	śāstraṃ yathābhyasyati caiṣa yuktaḥ śaṅke priyākarṣati nāsya cetaḥ ||21 ||	śāstram yathā abhyasyati ca eṣa yuktaḥ śaṅke priyā ākarṣati nā asya cetaḥ 
SA_T13_n929u-702	asmai namo'stu sthiraniścayāya nivṛttakautūhalavismayāya |	asmai namaḥ astu sthira niścayāya nivṛtta kautūhala vismayāya 
SA_T13_n929u-703	śāntātmane'ntargatamānāsāya caṅkramyamāṇāya nirutsukāya ||22 ||	śānta ātmane ntargata māna āsāya caṅkramyamāṇāya nirutsukāya 
SA_T13_n929u-704	nirīkṣamāṇasya jalaṃ sapadmaṃ vanaṃ ca phullaṃ parapuṣṭajuṣṭam |	nirīkṣamāṇasya jalam sa padmam vanam ca phullam parapuṣṭa juṣṭam 
SA_T13_n929u-705	kasyāsti dhairyaṃ navayauvanasya māse madhau dharmasapatnabhūte ||23 ||	kasya asti dhairyam nava yauvanasya māse madhau dharma sapatna bhūte 
SA_T13_n929u-706	bhāvena garveṇa gatena lakṣmyā smitena kopena madena vāgbhiḥ |	bhāvena garveṇa gatena lakṣmyā smitena kopena madena vāgbhiḥ 
SA_T13_n929u-707	jahruḥ striyo devanṛparṣisaṃghān kasmāddhi nāsmadvidhamākṣipeyuḥ ||24 ||	jahruḥ striyaḥ deva nṛpa ṛṣi saṃghān kasmāt hi na asmadvidham ākṣipeyuḥ 
SA_T13_n929u-708	kāmābhibhūto hi hiraṇyaretāḥ svāhāṃ siṣeve madhavānahalyām |	kāma abhibhūtaḥ hi hiraṇyaretāḥ svāhām siṣeve madhavān ahalyām 
SA_T13_n929u-709	sattvena sargeṇa ca tena hīnaḥ strinirjitaḥ kiṃ bata mānuṣo'ham ||25 ||	sattvena sargeṇa ca tena hīnaḥ stri nirjitaḥ kim bata mānuṣa ūham 
SA_T13_n929u-710	sūryaḥ saraṇyūṃ prati jātarāgastatprītaye taṣṭa iti śrutaṃ naḥ |	sūryaḥ saraṇyūm prati jāta rāgaḥ tad prītaye taṣṭaḥ iti śrutam naḥ 
SA_T13_n929u-711	ratamaśvabhūto'śvavadhūṃ sametya yato'śvinau tau janayāṃbabhūva ||26 ||	ratam aśva bhūta uśva vadhūm sametya yatas uśvinau tau janayāṃbabhūva 
SA_T13_n929u-712	strīkāraṇaṃ vairaviśaktabuddhyorvaivasvatāgnyoścalitātmadhṛtyoḥ |	strī kāraṇam vaira viśakta buddhyoḥ vaivasvata agnyoḥ calita ātma dhṛtyoḥ 
SA_T13_n929u-713	bahūni varṣāṇi babhūva yuddhaṃ kaḥ strīnimittaṃ na caledihānyaḥ ||27 ||	bahūni varṣāṇi babhūva yuddham kaḥ strī nimittam na calet iha anyaḥ 
SA_T13_n929u-714	bheje śvapākīṃ munirakṣamālāṃ kāmādvasiṣṭhaśca sa sadvariṣṭhaḥ |	bheje śvapākīm muniḥ akṣamālām kāmāt vasiṣṭhaḥ ca sa sat variṣṭhaḥ 
SA_T13_n929u-715	yasyāṃ vivaśvāniva bhūjalādaḥ sutaḥ prasūto'sya kapiñjalādaḥ ||28 ||	yasyām vivaśvān iva bhū jala ādaḥ sutaḥ prasūtaḥ usya kapiñjalādaḥ 
SA_T13_n929u-716	parāśaraḥ śāpaśarastatharṣiḥ kālīṃ siṣeve jhaṣagarbhayonim |	parāśaraḥ śāpa śaraḥ tathā ṛṣiḥ kālīm siṣeve jhaṣa garbha yonim 
SA_T13_n929u-717	suto'sya yasyāṃ suṣuve mahātmā dvaipāyano vedavibhāgakarttā ||29 ||	sutaḥ usya yasyām suṣuve mahātmā dvaipāyanaḥ veda vibhāga karttā 
SA_T13_n929u-718	dvaipāyano dharmaparāyaṇaśca reme samaṃ kāśiṣu veśyavadhvā |	dvaipāyanaḥ dharma parāyaṇaḥ ca reme samam kāśiṣu veśya vadhvā 
SA_T13_n929u-719	yayā hato'bhūccalanūpureṇa pādena vidyullatayeva meghaḥ ||30 ||	yayā hataḥ bhūt cala nūpureṇa pādena vidyut latayā iva meghaḥ 
SA_T13_n929u-720	tathāṅgirā rāgaparītacetāḥ sarasvatīṃ brahmasutaḥ siṣeve |	tathā aṅgirāḥ rāga parīta cetāḥ sarasvatīm brahma sutaḥ siṣeve 
SA_T13_n929u-721	sārasvato yatra suto'sya jajñe naṣṭasya vedasya punaḥpravaktā ||31 ||	sārasvataḥ yatra sutaḥ usya jajñe naṣṭasya vedasya punar pravaktā 
SA_T13_n929u-722	tathā nṛparṣerdilīpasya yajñe svargastriyāṃ kāśyapa āgatāsthaḥ |	tathā nṛpa ṛṣeḥ dilīpasya yajñe svargastriyām kāśyapaḥ āgata āsthaḥ 
SA_T13_n929u-723	sruvaṃ gṛhītvā sravadātmatejaścikṣepa vahrāvasito yato'bhūt ||32 ||	sruvam gṛhītvā sravat ātma tejaḥ cikṣepa vahrāvasitaḥ yatas bhūt 
SA_T13_n929u-724	tathā'ṅgado'ntaṃ tapaso'pi gatvā kāmābhibhūto yamunāmagacchat |	tathā aṅgadaḥ ūntam tapasā upi gatvā kāma abhibhūtaḥ yamunām agacchat 
SA_T13_n929u-725	dhīmattaraṃ yatra rathītaraṃ sa sāraṅgajuṣṭaṃ janayāmbabhūva ||33 ||	dhīmattaram yatra rathītaram sa sāraṅga juṣṭam janayāmbabhūva 
SA_T13_n929u-726	niśāmya śāntāṃ naradevakanyāṃ vane'pi śānte'pi ca vartamānaḥ |	niśāmya śāntām naradeva kanyām vane api śānte api ca vartamānaḥ 
SA_T13_n929u-727	cacāla dhairyānmuniṛṣyaśrṛṅgaḥ śailo mahīkampa ivoccaśrṛṅgaḥ ||34 ||	cacāla dhairyāt muni ṛṣya śrṛṅgaḥ śailaḥ mahīkampe iva ucca śrṛṅgaḥ 
SA_T13_n929u-728	brahmarṣibhāvārthamapāsya rājyaṃ bheje vanaṃ yo viṣayeṣvanāsthaḥ |	brahmarṣi bhāva artham apāsya rājyam bheje vanam yaḥ viṣayeṣu an āsthaḥ 
SA_T13_n929u-729	sa gādhijaścāpahṛto ghṛtācyā samā daśaikaṃ divasaṃ viveda ||35 ||	sa gādhijaḥ ca apahṛtaḥ ghṛtācyā samāḥ daśa ekam divasam viveda 
SA_T13_n929u-730	tathaiva kandarpaśarābhimṛṣṭo rambhāṃ prati sthūlaśirā mumūrccha |	tathā eva kandarpa śara abhimṛṣṭaḥ rambhām prati sthūlaśirāḥ mumūrccha 
SA_T13_n929u-731	yaḥ kāmaroṣātmatayānapekṣaḥ śaśāpa tāmapratigṛhyamāṇaḥ ||36 ||	yaḥ kāma roṣa ātma tayā anapekṣaḥ śaśāpa tām a pratigṛhyamāṇaḥ 
SA_T13_n929u-732	pramadvarāyāṃ ca ruruḥ priyāyāṃ bhujaṅgamenāpahṛtendriyāyām |	pramadvarāyām ca ruruḥ priyāyām bhujaṅgamena apahṛta indriyāyām 
SA_T13_n929u-733	saṃdṛśya saṃdṛśya jaghāna sarpān priyaṃ na roṣeṇa tapo rarakṣa ||37 ||	saṃdṛśya saṃdṛśya jaghāna sarpān priyam na roṣeṇa tapaḥ rarakṣa 
SA_T13_n929u-734	naptā śaśāṅkasya yaśoguṇāṅko budhasya sūnurvibudhaprabhāvaḥ |	naptā śaśāṅkasya yaśaḥ guṇa aṅkaḥ budhasya sūnuḥ vibudha prabhāvaḥ 
SA_T13_n929u-735	tathorvaśīmapsarasaṃ vicintya rājarṣirunmādamagacchadaiḍaḥ ||38 ||	tathā urvaśīm apsarasam vicintya rājarṣiḥ unmādam agacchat aiḍaḥ 
SA_T13_n929u-736	rakto girermūrdhani menakāyāṃ kāmātmakatvācca sa tālajaṅghaḥ |	raktaḥ gireḥ mūrdhani menakāyām kāma ātmaka tvāt ca sa tālajaṅghaḥ 
SA_T13_n929u-737	pādena viśvāvasunā saroṣaṃ vajreṇa hintāla ivābhijaghne ||39 ||	pādena viśvāvasunā sa roṣam vajreṇa hintālaḥ iva abhijaghne 
SA_T13_n929u-738	nāśaṃ gatāyāṃ paramāṅganāyāṃ gaṃgājale'naṅgaparītacetāḥ |	nāśam gatāyām parama aṅganāyām gaṃgā jalena aṅga parīta cetāḥ 
SA_T13_n929u-739	janhuśca gaṅgāṃ nṛpatirbhujābhyāṃ rurodha maināka ivācalendraḥ ||40 ||	janhuḥ ca gaṅgām nṛpatiḥ bhujābhyām rurodha mainākaḥ iva acala indraḥ 
SA_T13_n929u-740	nṛpaśca gaṅgāvirahājjughūrṇa gaṅgāmbhasā sāla ivāttamūlaḥ |	nṛpaḥ ca gaṅgā virahāt jughūrṇa gaṅgā ambhasā sālaḥ iva ātta mūlaḥ 
SA_T13_n929u-741	kulapradīpaḥ pratipasya sūnuḥ śrīmattanuḥ śantanurasvatantraḥ ||41 ||	            
SA_T13_n929u-742	hṛtāṃ ca saunandakinānu'śocan prāptāmivorvīṃ striyamurvaśīṃ tām |	hṛtām ca saunandakinā anuśocan prāptām iva urvīm striyam urvaśīm tām 
SA_T13_n929u-743	sadvṛttavarmā kila somavarmā babhrāma citodbhavabhinnavarmā ||42 ||	sat vṛtta varmā kila somavarmā babhrāma citā udbhava bhinna varmā 
SA_T13_n929u-744	bhāryāṃ mṛtāṃ cānumamāra rājā bhīmaprabhāvo bhuvi bhīmakaḥ saḥ |	bhāryām mṛtām ca anumamāra rājā bhīma prabhāvaḥ bhuvi bhīmakaḥ saḥ 
SA_T13_n929u-745	balena senāka iti prakāśaḥ senāpatirdeva ivāttasenaḥ ||43 ||	balena senākaḥ iti prakāśaḥ senāpatiḥ devaḥ iva ātta senaḥ 
SA_T13_n929u-746	svargaṃ gate bhartari śantanau ca kālīṃ jihīrṣan janamejayaḥ saḥ |	svargam gate bhartari śantanau ca kālīm jihīrṣan janamejayaḥ saḥ 
SA_T13_n929u-747	avāpa bhīṣmāt samavetya mṛtyuṃ na tadgataṃ manmathamutsasarja ||44 ||	avāpa bhīṣmāt samavetya mṛtyum na tad gatam manmatham utsasarja  /
SA_T13_n929u-748	śaptaśca pāṇḍurmadanena nūnaṃ strīsaṃgame mṛtyumavāpsyasīti |	śaptaḥ ca pāṇḍuḥ madanena nūnam strī saṃgame mṛtyum avāpsyasi iti 
SA_T13_n929u-749	jagāma mādrīṃ na maharṣiśāpādasevyasevī vimamarśa mṛtyum ||45 ||	jagāma mādrīm na mahā ṛṣi śāpāt asevya sevī vimamarśa mṛtyum 
SA_T13_n929u-750	evaṃvidhā devanṛparṣisaṅghāḥ strīṇāṃ vaśaṃ kāmavaśena jagmuḥ |	evaṃvidhāḥ deva nṛpa ṛṣi saṅghāḥ strīṇām vaśam kāma vaśena jagmuḥ 
SA_T13_n929u-751	dhiyā ca sāreṇa ca durbalaḥ san priyāmapaśyan kimu viklavo'ham ||46 ||	dhiyā ca sāreṇa ca durbalaḥ san priyām apaśyan kimu viklavaḥ ūham 
SA_T13_n929u-752	yāsyāmi tasmād gṛhameva bhūyaḥ kāmaṃ kariṣye vidhivat sakāmam |	yāsyāmi tasmāt gṛham eva bhūyas kāmam kariṣye vidhivat sa kāmam 
SA_T13_n929u-753	na hyanyacittasya calendriyasya liṅgaṃ kṣamaṃ dharmapathāccyutasya ||47 ||	na hi anya cittasya cala indriyasya liṅgam kṣamam dharma pathāt cyutasya 
SA_T13_n929u-754	pāṇau kapālamavadhārya vidhāya mauṇḍyaṃ mānaṃ nidhāya vikṛtaṃ paridhāya vāsaḥ |	pāṇau kapālam avadhārya vidhāya mauṇḍyam mānam nidhāya vikṛtam paridhāya vāsaḥ 
SA_T13_n929u-755	yasyoddhavo na dhṛtirasti na śāntirasti citrapradīpa iva so'sti ca nāsti caiva ||48 ||	yasya uddhavaḥ na dhṛtiḥ asti na śāntiḥ asti citra pradīpaḥ iva saḥ usti ca na asti ca eva 
SA_T13_n929u-756	yo niḥsṛtaśca na ca niḥsṛtakāmarāgaḥ kāṣāyamudvahati yo na ca niṣkaṣāyaḥ |	yaḥ niḥsṛtaḥ ca na ca niḥsṛta kāma rāgaḥ kāṣāyam udvahati yaḥ na ca niṣkaṣāyaḥ 
SA_T13_n929u-757	pātraṃ bibharti ca guṇairna ca pātrabhūto liṅgaṃ vahannapi sa naiva gṛhī na bhikṣuḥ ||49 ||	pātram bibharti ca guṇaiḥ na ca pātra bhūtaḥ liṅgam vahan api sa nā eva gṛhī na bhikṣuḥ 
SA_T13_n929u-758	na nyāyyamanvayavataḥ parigṛhya liṅgaṃ bhūyo vimoktumiti yo'pi hi me vicāraḥ |	na nyāyyam anvayavataḥ parigṛhya liṅgam bhūyas vimoktum iti hi me vicāraḥ 
SA_T13_n929u-759	so'pi praṇaśyati vicintya nṛpapravīrāstānye tapovanamapāsya gṛhāṇyatīyuḥ ||50 ||	saḥ api praṇaśyati vicintya nṛpa pravīrāḥ tān ye tapovanam apāsya gṛhāṇi atīyuḥ 
SA_T13_n929u-760	śālbādhipo hi sasuto'pi tathāmbarīṣo rāmo'ndha eva sa ca sāṃskṛtirantidevaḥ |	śālba adhipaḥ hi sa sutaḥ api tathā ambarīṣaḥ rāmondhaḥ eva sa ca sāṃskṛtiḥ antidevaḥ 
SA_T13_n929u-761	cīrāṇyapāsya dadhire punaraṃśukāni chittvā jaṭāśca kuṭilā mukuṭāni babhruḥ ||51 ||	cīrāṇi apāsya dadhire punar aṃśukāni chittvā jaṭāḥ ca kuṭilāḥ mukuṭāni babhruḥ  /
SA_T13_n929u-762	tasmād bhikṣārthaṃ mama gururito yāvadeva prayāt-	tasmāt bhikṣā artham mama guruḥ itas yāvat eva prayāt 
SA_T13_n929u-763	styaktvā kāṣāyaṃ gṛhamahamitastāvadeva prayāsye |	kāṣāyam gṛham aham itas tāvat eva prayāsye 
SA_T13_n929u-764	pūjyaṃ liṅgaṃ hi skhalitamanaso bibhrataḥ kliṣṭabuddhe-	pūjyam liṅgam hi skhalita manasaḥ bibhrataḥ kliṣṭa buddhe 
SA_T13_n929u-765	rnāmutrārthaḥ syādupahatamaternāpyayaṃ jīvalokaḥ ||52 ||	rna amutra arthaḥ syāt upahata mateḥ na api ayam jīva lokaḥ 
SA_T13_n929u-766	saundarananda mahākāvye “nanda-vilāpa“ nāma saptama sarga samāpta |	saundarananda mahākāvye nandavilāpa nāma saptama sarga samāpta 
SA_T13_n929u-767	aṣṭamaḥ sargaḥ	aṣṭamaḥ sargaḥ 
SA_T13_n929u-768	strī-vighna	strī vighna 
SA_T13_n929u-769	atha nandamadhīralocanaṃ gṛhayānotsukamutsukotsukam |	atha nandam adhīra locanam gṛha yāna utsukam utsuka utsukam 
SA_T13_n929u-770	abhigamya śivena cakṣuṣā śramaṇaḥ kaściduvāca maitrayā ||1 ||	abhigamya śivena cakṣuṣā śramaṇaḥ kaścid uvāca maitrayā 
SA_T13_n929u-771	kimidaṃ mukhamaśrudurdinaṃ hṛdayasthaṃ vivṛṇoti te tamaḥ |	kim idam mukham aśru durdinam hṛdaya stham vivṛṇoti te tamaḥ 
SA_T13_n929u-772	dhṛtimehi niyaccha vikriyāṃ na hi bāṣpaśca śamaśca śobhate ||2 ||	dhṛtim ehi niyaccha vikriyām na hi bāṣpaḥ ca śamaḥ ca śobhate  /
SA_T13_n929u-773	dvividhā samudeti vedanā niyataṃ cetasi deha eva ca |	dvividhā samudeti vedanā niyatam cetasi dehe eva ca 
SA_T13_n929u-774	śrutavidhyupacārakovidā dvividhā eva tayościkitsakāḥ ||3 ||	śruta vidhi upacāra kovidāḥ dvividhāḥ eva tayoḥ cikitsakāḥ 
SA_T13_n929u-775	tadiyaṃ yadi kāyikī rujā bhiṣaje tūrṇamanūnamucyatām |	tat iyam yadi kāyikī rujā bhiṣaje tūrṇam anūnam ucyatām 
SA_T13_n929u-776	viniguhya hi rogamāturo nacirāttīvramanarthamṛcchati ||4 ||	viniguhya hi rogam āturaḥ nacirāt tīvram anartham ṛcchati 
SA_T13_n929u-777	atha duḥkhamidaṃ manomayaṃ vada vakṣyāmi yadatra bheṣajam |	atha duḥkham idam manaḥ mayam vada vakṣyāmi yat atra bheṣajam 
SA_T13_n929u-778	manaso hi rajastamasvino bhiṣajo'dhyātmavidaḥ parīkṣakāḥ ||5 ||	manasaḥ hi rajaḥ tamasvinaḥ bhiṣajaḥ adhyātma vidaḥ parīkṣakāḥ 
SA_T13_n929u-779	nikhilena ca satyamucyatāṃ yadi vācyaṃ mayi saumya manyase |	nikhilena ca satyam ucyatām yadi vācyam mayi saumya manyase 
SA_T13_n929u-780	gatayo vividhā hi cetasāṃ bahuguhyāni mahākulāni ca ||6 ||	gatayaḥ vividhāḥ hi cetasām bahu guhyāni mahā kulāni ca 
SA_T13_n929u-781	iti tena sa coditastadā vyavasāyaṃ pravivakṣurātmanaḥ |	iti tena sa coditaḥ tadā vyavasāyam pravivakṣuḥ ātmanaḥ 
SA_T13_n929u-782	avalambya kare kareṇa taṃ praviveśānyatarad vanāntaram ||7 ||	avalambya kare kareṇa tam praviveśa anyatarat vana antaram 
SA_T13_n929u-783	atha tatra śucau latāgṛhe kusumodgāriṇi tau niṣedatuḥ |	atha tatra śucau latā gṛhe kusuma udgāriṇi tau niṣedatuḥ 
SA_T13_n929u-784	mṛdubhirmṛdumāruteritairupagūḍhāviva bālapallavaiḥ ||8 ||	mṛdubhiḥ mṛdu māruta īritaiḥ upagūḍhau iva bāla pallavaiḥ 
SA_T13_n929u-785	sa jagāda tataścikīrṣitaṃ ghananiśvāsagṛhītamantarā |	sa jagāda tatas cikīrṣitam ghana niśvāsa gṛhītam antarā 
SA_T13_n929u-786	śrutavāgviśadāya bhikṣave viduṣā pravrajitena durvacam ||9 ||	śruta vāc viśadāya bhikṣave viduṣā pravrajitena durvacam 
SA_T13_n929u-787	sadṛśaṃ yadi dharmacāriṇaḥ satataṃ prāṇiṣu maitracetasaḥ |	sadṛśam yadi dharma cāriṇaḥ satatam prāṇiṣu maitra cetasaḥ 
SA_T13_n929u-788	adhṛtau yadiyaṃ hitaiṣitā mayi te syāt karuṇātmanaḥ sataḥ ||10 ||	adhṛtau yat iyam hita eṣitā mayi te syāt karuṇa ātmanaḥ sataḥ 
SA_T13_n929u-789	ata eva ca me viśeṣataḥ pravivakṣā kṣamavādini tvayi |	atas eva ca me viśeṣataḥ pravivakṣā kṣama vādini tvayi 
SA_T13_n929u-790	na hi bhāvamimaṃ calātmane kathayeyaṃ bruvate'pyasādhave ||11 ||	na hi bhāvam imam cala ātmane kathayeyam bruvate ipi asādhave 
SA_T13_n929u-791	tadidaṃ śrṛṇu me samāsato na rame dharmavidhāvṛte priyām |	tat idam śrṛṇu me samāsatas na rame dharma vidhau ṛte priyām 
SA_T13_n929u-792	girisānuṣu kāminīmṛte kṛtaretā iva kinnaraścaran ||12 ||	giri sānuṣu kāminīm ṛte kṛta retāḥ iva kinnaraḥ caran 
SA_T13_n929u-793	vanavāsasukhāt parāṅmukhaḥ prayiyāsā gṛhameva yena me |	vana vāsa sukhāt parāṅmukhaḥ prayiyāsā gṛham eva yena me 
SA_T13_n929u-794	na hi śarma labhe tayā binā nṛpatirhīna ivottamaśriyā ||13 ||	na hi śarma labhe tayā binā nṛpatiḥ hīnaḥ iva uttama śriyā 
SA_T13_n929u-795	atha tasya niśamya tadvacaḥ priyabhāryābhimukhasya śocataḥ |	atha tasya niśamya tat vacaḥ priya bhāryā abhimukhasya śocataḥ 
SA_T13_n929u-796	śramaṇaḥ sa śiraḥ prakampayannijagādātmagataṃ śanairidam ||14 ||	śramaṇaḥ sa śiraḥ prakampayan nijagāda ātma gatam śanais idam 
SA_T13_n929u-797	kṛpaṇaṃ bata yūthalālaso mahato vyādhabhayād viniḥsṛtaḥ |	kṛpaṇam bata yūtha lālasaḥ mahataḥ vyādha bhayāt viniḥsṛtaḥ 
SA_T13_n929u-798	pravivikṣati vāgurāṃ mṛgaścapalo gītaraveṇa vañcitaḥ ||15 ||	pravivikṣati vāgurām mṛgaḥ capalaḥ gīta raveṇa vañcitaḥ 
SA_T13_n929u-799	vihagaḥ khalu jālasaṃvṛto hitakāmena janena mokṣitaḥ |	vihagaḥ khalu jāla saṃvṛtaḥ hita kāmena janena mokṣitaḥ 
SA_T13_n929u-800	vicaran phalapuṣpavadvanaṃ pravivikṣuḥ svayameva pañcaram ||16 ||	vicaran phala puṣpavat vanam pravivikṣuḥ svayam eva pañcaram 
SA_T13_n929u-801	kalabhaḥ kariṇā khalūddhṛtoḥ bahupaṅkād viṣamānnadītalāt |	kalabhaḥ kariṇā khalu uddhṛtoḥ bahu paṅkāt viṣamāt nadī talāt 
SA_T13_n929u-802	jalatarṣavaśena tāṃ punaḥ saritaṃ grāhavatīṃ titīrṣati ||17 ||	jala tarṣa vaśena tām punar saritam grāhavatīm titīrṣati 
SA_T13_n929u-803	śaraṇe sabhujaṅgame svapan pratibuddhena pareṇa bodhitaḥ |	śaraṇe sa bhujaṅgame svapan pratibuddhena pareṇa bodhitaḥ 
SA_T13_n929u-804	taruṇaḥ khalu jātavibhramaḥ svayamugraṃ bhujagaṃ jighṛkṣati ||18 ||	taruṇaḥ khalu jāta vibhramaḥ svayam ugram bhujagam jighṛkṣati 
SA_T13_n929u-805	mahatā khalu jātavedasā jvalitādutpatito vanadrumāt |	mahatā khalu jātavedasā jvalitāt utpatitaḥ vana drumāt 
SA_T13_n929u-806	punaricchati nīḍatṛṣṇayā patituṃ tatra gatavyatho dvijaḥ ||19 ||	punar icchati nīḍa tṛṣṇayā patitum tatra gata vyathaḥ dvijaḥ 
SA_T13_n929u-807	avaśaḥ khalu kāmamūrcchayā priyayā śyenabhayād vinākṛtaḥ |	avaśaḥ khalu kāma mūrcchayā priyayā śyena bhayāt vinākṛtaḥ 
SA_T13_n929u-808	na dhṛtiṃ samupaiti na hriyaṃ karuṇaṃ jīvati jīvajīvakaḥ ||20 ||	na dhṛtim samupaiti na hriyam karuṇam jīvati jīvajīvakaḥ 
SA_T13_n929u-809	akṛtātmatayā tṛṣānvito ghṛṇayā caiva dhiyā ca varjitaḥ |	akṛtātma tayā tṛṣā anvitaḥ ghṛṇayā ca eva dhiyā ca varjitaḥ 
SA_T13_n929u-810	aśanaṃ khalu vāntamātmanā kṛpaṇaḥ śvā punarattumicchati ||21 ||	aśanam khalu vāntam ātmanā kṛpaṇaḥ śvā punar attum icchati 
SA_T13_n929u-811	iti manmathaśokakarṣitaṃ tamanudhyāya muhurnirīkṣya ca |	iti manmatha śoka karṣitam tam anudhyāya muhur nirīkṣya ca 
SA_T13_n929u-812	śramaṇaḥ sa hitābhikāṅkṣayā guṇavad vākyamuvāca vipriyam ||22 ||	śramaṇaḥ sa hita abhikāṅkṣayā guṇavat vākyam uvāca vipriyam 
SA_T13_n929u-813	avicārayataḥ śubhāśubhaṃ viṣayeṣveva niviṣṭacetasaḥ |	a vicārayataḥ śubha aśubham viṣayeṣu eva niviṣṭa cetasaḥ 
SA_T13_n929u-814	upapannamalabdhacakṣuṣo na ratiḥ śreyasi ced bhavettava ||23 ||	upapannam alabdha cakṣuṣaḥ na ratiḥ śreyasi ced bhavet tava 
SA_T13_n929u-815	śravaṇe grahaṇe'tha dhāraṇe paramārthāvagame manaḥśame |	śravaṇe grahaṇe itha dhāraṇe parama artha avagame manaḥ śame 
SA_T13_n929u-816	aviṣaktamateścalātmano na hi dharme'bhiratirvidhīyate ||24 ||	a viṣakta mateḥ cala ātmanaḥ na hi dharmebhiḥ ratiḥ vidhīyate 
SA_T13_n929u-817	viṣayeṣu tu doṣadarśinaḥ parituṣṭasya śuceramāninaḥ |	viṣayeṣu tu doṣa darśinaḥ parituṣṭasya śuceḥ amāninaḥ 
SA_T13_n929u-818	śamakarmasu yuktacetasaḥ kṛtabuddhena ratirna vidyate ||25 ||	śama karmasu yukta cetasaḥ kṛta buddhena ratiḥ na vidyate 
SA_T13_n929u-819	ramate tṛṣito dhanaśriyā ramate kāmasukhena bāliśaḥ |	ramate tṛṣitaḥ dhana śriyā ramate kāma sukhena bāliśaḥ 
SA_T13_n929u-820	ramate praśamena sajjanaḥ paribhogān paribhūya vidyayā ||26 ||	ramate praśamena sat janaḥ paribhogān paribhūya vidyayā 
SA_T13_n929u-821	api ca prathitasya dhīmataḥ kulajasyārcitaliṅgadhāriṇaḥ |	api ca prathitasya dhīmataḥ kula jasya arcita liṅga dhāriṇaḥ 
SA_T13_n929u-822	sadṛśī na gṛhāya cetanā praṇatirvāyuvaśad gireriva ||27 ||	sadṛśī na gṛhāya cetanā praṇatiḥ vāyu vaśat gireḥ iva 
SA_T13_n929u-823	spṛhayet parasaṃśritāya yaḥ paribhūyātmavaśāṃ svatantratām |	spṛhayet para saṃśritāya yaḥ paribhūya ātma vaśām svatantra tām 
SA_T13_n929u-824	upaśāntipathe śive sthitaḥ spṛhayeddoṣavate gṛhāya saḥ ||28 ||	upaśānti pathe śive sthitaḥ spṛhayet doṣavate gṛhāya saḥ 
SA_T13_n929u-825	vyasanābhihato yathā viśet parimuktaḥ punareva bandhanam |	vyasana abhihataḥ yathā viśet parimuktaḥ punar eva bandhanam 
SA_T13_n929u-826	samupetya vanaṃ tathā punargṛhasaṃjñaṃ mṛgayeta bandhanam ||29 ||	samupetya vanam tathā punar gṛha saṃjñam mṛgayeta bandhanam 
SA_T13_n929u-827	puruṣaśca vihāya yaḥ kaliṃ punaricchet kalimeva sevitum |	puruṣaḥ ca vihāya yaḥ kalim punar icchet kalim eva sevitum 
SA_T13_n929u-828	sa vihāya bhajeta bāliśaḥ kalibhūtāmajitendriyaḥ priyām ||30 ||	sa vihāya bhajeta bāliśaḥ kali bhūtām ajita indriyaḥ priyām 
SA_T13_n929u-829	saviṣā iva saṃśritā latāḥ parimṛṣṭā iva soragā guhāḥ |	sa viṣāḥ iva saṃśritāḥ latāḥ parimṛṣṭāḥ iva sa uragāḥ guhāḥ 
SA_T13_n929u-830	vivṛtā iva cāsayo dhṛtā vyasanāntā hi bhavanti yoṣitaḥ ||31 ||	vivṛtāḥ iva ca asayaḥ dhṛtāḥ vyasana antāḥ hi bhavanti yoṣitaḥ 
SA_T13_n929u-831	pramadāḥ samadā madapradāḥ pramadā vitamadā bhayapradāḥ |	pramadāḥ samadāḥ mada pradāḥ pramadāḥ vitamadāḥ bhaya pradāḥ 
SA_T13_n929u-832	iti doṣabhayāvahāśca tāḥ kathamarhanti niṣevaṇaṃ nu tāḥ ||32 ||	iti doṣa bhaya āvahāḥ ca tāḥ katham arhanti niṣevaṇam nu tāḥ 
SA_T13_n929u-833	svajanaḥ svajanena bhidyate suhadaścāpi suhṛjjanena yat |	sva janaḥ sva janena bhidyate suhadaḥ ca api suhṛd janena yat 
SA_T13_n929u-834	paradoṣavicakṣaṇāḥ śaṭhāstadanāryāḥ pracaranti yoṣitaḥ ||33 ||	para doṣa vicakṣaṇāḥ śaṭhāḥ tat anāryāḥ pracaranti yoṣitaḥ 
SA_T13_n929u-835	kulajāḥ kṛpaṇībhavanti yadyadayuktaṃ pracaranti sāhasam |	kula jāḥ kṛpaṇībhavanti yat yat ayuktam pracaranti sāhasam 
SA_T13_n929u-836	praviśanti ca yaccamūmukhaṃ rabhasāstatra nimittamaṅganāḥ ||34 ||	praviśanti ca yat camū mukham rabhasāḥ tatra nimittam aṅganāḥ 
SA_T13_n929u-837	vacanena haranti valgunā niśitena praharanti cetasā |	vacanena haranti valgunā niśitena praharanti cetasā 
SA_T13_n929u-838	madhu tiṣṭhati vāci yoṣitāṃ hṛdaye hālahalaṃ mahadviṣaśam ||35 ||	madhu tiṣṭhati vāci yoṣitām hṛdaye hālahalam mahat viṣaśam 
SA_T13_n929u-839	pradahan dahano'pi gṛhyate viśarīraḥ pavano'pi gṛhyate |	pradahan dahanaḥ api gṛhyate viśarīraḥ pavanaḥ api gṛhyate 
SA_T13_n929u-840	kupito bhujago'pi gṛhyate pramadānāṃ tu mano na gṛhyate ||36 ||	kupitaḥ bhujagaḥ upi gṛhyate pramadānām tu manaḥ na gṛhyate 
SA_T13_n929u-841	na vapurvimṛśanti na śriyaṃ na matiṃ nāpi kulaṃ na vikramam |	na vapuḥ vimṛśanti na śriyam na matim nā api kulam na vikramam 
SA_T13_n929u-842	praharantyaviśeṣataḥ striyaḥ sarito grāhakulākulā iva ||37 ||	praharanti aviśeṣatas striyaḥ saritaḥ grāha kula ākulāḥ iva 
SA_T13_n929u-843	na vaco madhuraṃ na lālanaṃ smarati strī na ca sauhṛdaṃ kvacit |	na vacaḥ madhuram na lālanam smarati strī na ca sauhṛdam kvacid 
SA_T13_n929u-844	kalitā vanitaiva cañcalā tadihāriṣviva nāvalambyate ||38 ||	kalitā vanitā eva cañcalā tat iha ariṣu iva nā avalambyate 
SA_T13_n929u-845	adadatsu bhavanti narmadāḥ pradadatsu praviśanti vibhramam |	a dadatsu bhavanti narma dāḥ pradadatsu praviśanti vibhramam 
SA_T13_n929u-846	praṇateṣu bhavanti garvitāḥ pramadāstṛptatarāśca māniṣu ||39 ||	praṇateṣu bhavanti garvitāḥ pramadāḥ tṛptatarāḥ ca māniṣu 
SA_T13_n929u-847	guṇavatsu caranti bhartṛvad guṇahīneṣu caranti putravat |	guṇavatsu caranti bhartṛ vat guṇa hīneṣu caranti putra vat 
SA_T13_n929u-848	dhanavatsu caranti tṛṣṇayā dhanahīneṣu carantyavajñayā ||40 ||	dhanavatsu caranti tṛṣṇayā dhana hīneṣu caranti avajñayā 
SA_T13_n929u-849	viṣayād viṣayāntaraṃ gatā pracaratyeva yathā hṛtāpi gau |	viṣayāt viṣaya antaram gatā pracarati eva yathā hṛtā api gau 
SA_T13_n929u-850	anavekṣitapūrvasauhṛdā ramate'nyatra gatā tathāṅganā ||41 ||	ramate nyatra gatā tathā aṅganā 
SA_T13_n929u-851	praviśantyapi hi striyaścitāmanubadhnantyapi muktajīvitāḥ |	praviśanti api hi striyaḥ citām anubadhnanti api mukta jīvitāḥ 
SA_T13_n929u-852	api bibhrati caiva yantraṇā na tu bhāvena vahanti sauhṛdam ||42 ||	api bibhrati ca eva yantraṇāḥ na tu bhāvena vahanti sauhṛdam 
SA_T13_n929u-853	ramayanti patīn kathañcana pramadā yāḥ patidevatāḥ kvacit |	ramayanti patīn kathañcana pramadāḥ yāḥ pati devatāḥ kvacid 
SA_T13_n929u-854	calacittatayā sahastraśo ramayante hṛdayaṃ svameva tāḥ ||43 ||	cala citta tayā sahastraśas ramayante hṛdayam svam eva tāḥ 
SA_T13_n929u-855	śvapacaṃ kila senajitsutā cakame mīnaripuṃ kumudvatī |	śvapacam kila senajit sutā cakame mīna ripum kumudvatī 
SA_T13_n929u-856	mṛgarājamatho bṛhadrathā pramadānāmagatirna vidyate ||44 ||	mṛgarājam atho bṛhadrathā pramadānām agatiḥ na vidyate 
SA_T13_n929u-857	kuruhaihayavṛṣṇivaṃśajā bahumāyākavaco'tha śambaraḥ |	kuru haihaya vṛṣṇi vaṃśa jāḥ bahu māyā kavacaḥ utha śambaraḥ 
SA_T13_n929u-858	munirugratapāśca gautamaḥ samavāpurvanitoddhataṃ rajaḥ ||45 ||	muniḥ ugra tapāḥ ca gautamaḥ samavāpuḥ vanitā uddhatam rajaḥ 
SA_T13_n929u-859	akṛtajñamanāryamasthiraṃ vanitānāmidamīdṛśaṃ manaḥ |	akṛtajñam anāryam asthiram vanitānām idam īdṛśam manaḥ 
SA_T13_n929u-860	kathamarhati tāsu paṇḍito hṛdayaṃ sañjayituṃ calātmasu ||46 ||	katham arhati tāsu paṇḍitaḥ hṛdayam sañjayitum cala ātmasu 
SA_T13_n929u-861	atha sūkṣmamatidvayāśivaṃ laghu tāsāṃ hṛdayaṃ na paśyasi |	atha sūkṣma mati dvaya aśivam laghu tāsām hṛdayam na paśyasi 
SA_T13_n929u-862	kimu kāyamasadgṛhaṃ sravad vanitānāmaśuciṃ na paśyasi ||47 ||	kimu kāyam asat gṛham sravat vanitānām aśucim na paśyasi 
SA_T13_n929u-863	yadahanyahani pradhāvanairvasanaiścābharaṇaiśca saṃskṛtam |	yat ahani ahani pradhāvanaiḥ vasanaiḥ ca ābharaṇaiḥ ca saṃskṛtam 
SA_T13_n929u-864	aśubhaṃ tamasāvṛtekṣaṇaḥ śubhato gacchasi nāvagacchasi ||48 ||	aśubham tamasā āvṛta īkṣaṇaḥ śubhataḥ gacchasi na avagacchasi 
SA_T13_n929u-865	athavā samavaiṣi tattanūmaśubhāṃ tvaṃ na tu saṃvidasti te |	athavā samavaiṣi tad tanūm aśubhām tvam na tu saṃvid asti te 
SA_T13_n929u-866	surabhiṃ vidadhāsi hi kriyāmaśucestatprabhavasya śāntaye ||49 ||	surabhim vidadhāsi hi kriyām aśuceḥ tad prabhavasya śāntaye 
SA_T13_n929u-867	anulepanamañjanaṃ srajo maṇimuktātapanīyamaṃśukam |	anulepanam añjanam srajaḥ maṇi muktā tapanīyam aṃśukam 
SA_T13_n929u-868	yadi sādhu kimatra yoṣitāṃ sahajaṃ tāsu vicīyatāṃ śuci ||50 ||	yadi sādhu kim atra yoṣitām sahajam tāsu vicīyatām śuci 
SA_T13_n929u-869	malapaṅkadharā digambarā prakṛtisthairnakhadantaromabhiḥ |	mala paṅka dharā digambarā prakṛtisthaiḥ nakha danta romabhiḥ 
SA_T13_n929u-870	yadi sā tava sundarī bhavenniyataṃ te'dya na sundarī bhavet ||51 ||	yadi sā tava sundarī bhavet niyatam tā idya na sundarī bhavet 
SA_T13_n929u-871	stravatīmaśuciṃ spṛśecca kaḥ saghṛṇo jarjarabhāṇḍavat striyam |	stravatīm aśucim spṛśet ca kaḥ sa ghṛṇaḥ jarjara bhāṇḍa vat striyam 
SA_T13_n929u-872	yadi kevalayā tvacāvṛtā na bhavenmakṣikapatramātrayā ||52 ||	yadi kevalayā tvacā āvṛtā na bhavet makṣika patra mātrayā 
SA_T13_n929u-873	tvacaveṣṭitamasthipañjaraṃ yadi kāyaṃ samavaiṣi yoṣitām |	tvaca veṣṭitam asthipañjaram yadi kāyam samavaiṣi yoṣitām 
SA_T13_n929u-874	madanena ca kṛṣyase balādaghṛṇaḥ khalvadhṛtiśca manmathaḥ ||53 ||	madanena ca kṛṣyase balāt aghṛṇaḥ khalva dhṛtiḥ ca manmathaḥ 
SA_T13_n929u-875	śubhatāmaśubheṣu kalpayan nakhadantatvacakeśaromasu |	śubha tām aśubheṣu kalpayan nakha danta tvaca keśa romasu 
SA_T13_n929u-876	avicakṣaṇa kiṃ na paśyasi prakṛtiṃ ca prabhavaṃ ca yoṣitām ||54 ||	avicakṣaṇa kim na paśyasi prakṛtim ca prabhavam ca yoṣitām 
SA_T13_n929u-877	tadavetya manaḥśarirayorvanitā doṣavatīrviśeṣataḥ |	tat avetya vanitāḥ doṣavatīḥ viśeṣataḥ 
SA_T13_n929u-878	capalaṃ bhavanotsukaṃ manaḥ pratisaṃkhyānabalena vāryatām ||55 ||	capalam bhavana utsukam manaḥ pratisaṃkhyāna balena vāryatām 
SA_T13_n929u-879	śrutavān matimān kulodgataḥ paramasya praśamasya bhājanam |	śrutavān matimān kula udgataḥ paramasya praśamasya bhājanam 
SA_T13_n929u-880	upagamya yathā tathā punarna hi bhettuṃ niyamaṃ tvamarhasi ||56 ||	upagamya yathā tathā punar na hi bhettum niyamam tvam arhasi 
SA_T13_n929u-881	abhijanamahato manasvinaḥ priyayaśaso bahumānamicchataḥ |	abhijana mahataḥ manasvinaḥ priya yaśasaḥ bahu mānam icchataḥ 
SA_T13_n929u-882	nidhanamapi varaṃ sthirātmanaścyutavinayasya na caiva jīvitam ||57 ||	nidhanam api varam sthira ātmanaḥ cyuta vinayasya na ca eva jīvitam 
SA_T13_n929u-883	baddhvā yathā hi kavacaṃ pragṛhītacāpo,	baddhvā yathā hi kavacam 
SA_T13_n929u-884	nindyo bhavatyapasṛtaḥ samarād rathasthaḥ |	nindyaḥ bhavati apasṛtaḥ samarāt ratha sthaḥ 
SA_T13_n929u-885	bhaikṣākamabhyupagataḥ parigṛhya liṅgaṃ,	bhaikṣākam abhyupagataḥ parigṛhya liṅgam 
SA_T13_n929u-886	nindyastathā bhavati kāmahṛtendriyāśvaḥ ||58 ||	nindyaḥ tathā bhavati kāma hṛta indriya aśvaḥ 
SA_T13_n929u-887	hāsyo yathā ca paramābharaṇāmbarastrag bhaikṣaṃ caran dhṛtadhanuścalacitramauliḥ |	hāsyaḥ yathā ca parama ābharaṇa ambara straj bhaikṣam caran dhṛta dhanuḥ cala citra mauliḥ 
SA_T13_n929u-888	vairūpyamabhyupagataḥ parapiṇḍabhojī hāsyastathā gṛhasukhābhimukhaḥ satṛṣṇaḥ ||59 ||	vairūpyam abhyupagataḥ para piṇḍa bhojī hāsyaḥ tathā gṛha sukha abhimukhaḥ sa tṛṣṇaḥ 
SA_T13_n929u-889	yathā svannaṃ bhuktvā paramaśayanīye'pi śayito,	yathā su annam bhuktvā 
SA_T13_n929u-890	varāho nirmuktaḥ punaraśuci dhāvet paricitam |	varāhaḥ nirmuktaḥ punar aśuci dhāvet paricitam 
SA_T13_n929u-891	tathā śreyaḥ śrṛṇvan praśamasukhamāsvādya guṇavad,	tathā śreyaḥ śrṛṇvan praśama sukham āsvādya guṇavat 
SA_T13_n929u-892	vanaṃ śāntaṃ hitvā gṛhamabhilaṣet kāmatṛṣitaḥ ||60 ||	vanam śāntam hitvā gṛham abhilaṣet kāma tṛṣitaḥ 
SA_T13_n929u-893	yatholkā hastasthā dahati pavanapreritaśikhā yathā pādākrānto daśati bhujagaḥ krodharabhasaḥ |	yathā ulkā hasta sthā dahati pavana prerita śikhā yathā pāda ākrāntaḥ daśati bhujagaḥ krodha rabhasaḥ 
SA_T13_n929u-894	yathā hanti vyāghraḥ śiśurapi gṛhīto gṛhagataḥ tathā strīsaṃsargo bahuvidhamanarthāya bhavati ||61 ||	yathā hanti vyāghraḥ śiśuḥ api gṛhītaḥ gṛha gataḥ tathā strī saṃsargaḥ bahuvidham anarthāya bhavati 
SA_T13_n929u-895	tadvijñāya manaḥśarīraniyatānnārīṣu doṣānimān,	tat vijñāya manaḥ śarīra niyatān nārīṣu doṣān imān 
SA_T13_n929u-896	matvā kāmasukhaṃ nadījalacalaṃ kleśāya śokāya ca |	matvā kāma sukham nadī jala calam kleśāya śokāya ca 
SA_T13_n929u-897	dṛṣṭvā durbalamāmapātrasadṛśaṃ mṛtyūpasṛṣṭaṃ jagan-	dṛṣṭvā durbalam āma pātra sadṛśam mṛtyu upasṛṣṭam jagan 
SA_T13_n929u-898	nirmokṣāya kuruṣva buddhimatulāmutkaṇṭhituṃ nārhasi ||62 ||	nirmokṣāya kuruṣva buddhim atulām utkaṇṭhitum nā arhasi 
SA_T13_n929u-899	saundarananda mahākāvye “strī-vighna“ nāma aṣṭama sarga samāpta |	saundarananda mahākāvye strīvighna nāma aṣṭama sarga samāpta 
SA_T13_n929u-900	navamaḥ sargaḥ	navamaḥ sargaḥ 
SA_T13_n929u-901	abhimāna-nindā	abhimāna nindā 
SA_T13_n929u-902	athaivamukto'pi sa tena bhikṣuṇā jagāma naivopaśamaṃ priyāṃ prati |	athā evam uktaḥ api sa tena bhikṣuṇā jagāma nā eva upaśamam priyām prati 
SA_T13_n929u-903	tathā hi tāmeva tadā sa cintayan na tasya śuśrāva visaṃjñavad vacaḥ ||1 ||	tathā hi tām eva tadā sa cintayan na tasya śuśrāva visaṃjña vat vacaḥ 
SA_T13_n929u-904	yathā hi vaidyasya cikīrṣataḥ śivaṃ vaco na gṛṇhāti mumūrṣurāturaḥ |	yathā hi vaidyasya cikīrṣataḥ śivam vacaḥ na gṛṇhāti mumūrṣuḥ āturaḥ 
SA_T13_n929u-905	tathaiva matto balarūpayauvanairhitaṃ na jagrāha sa tasya tadvacaḥ ||2 ||	tathā eva mattaḥ bala rūpa yauvanaiḥ hitam na jagrāha sa tasya tat vacaḥ 
SA_T13_n929u-906	na cātra citraṃ yadi rāgapāpmanā mano'bhibhūyeta tamovṛtātmanaḥ |	na ca atra citram yadi rāga pāpmanā manaḥ abhibhūyeta tamaḥ vṛta ātmanaḥ 
SA_T13_n929u-907	narasya pāpmā hi tadā nivartate yadā bhavatyantagataṃ tamastanu ||3 ||	narasya pāpmā hi tadā nivartate yadā bhavati anta gatam tamaḥ tanu 
SA_T13_n929u-908	tatastathākṣiptamavekṣya taṃ tadā balena rūpeṇa ca yauvanena ca |	tatas tathā ākṣiptam avekṣya tam tadā balena rūpeṇa ca yauvanena ca 
SA_T13_n929u-909	gṛhaprayāṇaṃ prati ca vyavasthitaṃ śaśāsa nandaṃ śramaṇaḥ sa śāntaye ||4 ||	gṛha prayāṇam prati ca vyavasthitam śaśāsa nandam śramaṇaḥ sa śāntaye 
SA_T13_n929u-910	balaṃ ca rūpaṃ ca navaṃ ca yauvanaṃ tathāvagacchāmi yathāvagacchasi |	balam ca rūpam ca navam ca yauvanam tathā avagacchāmi yathā avagacchasi 
SA_T13_n929u-911	ahaṃ tvidaṃ te trayamavyavasthitaṃ yathāvabuddhye na tathāvabudhyase ||5 ||	aham tu idam te trayam avyavasthitam yathā avabuddhye na tathā avabudhyase 
SA_T13_n929u-912	idaṃ hi rogāyatanaṃ jarāvaśaṃ nadītaṭānokahavaccalācalam |	idam hi roga āyatanam jarā vaśam nadī taṭa anokaha vat cala acalam 
SA_T13_n929u-913	na vetsi dehaṃ jalaphenadurbalaṃ balasthatāmātmani yena manyase ||6 ||	na vetsi deham jala phena durbalam bala stha tām ātmani yena manyase 
SA_T13_n929u-914	yadānnapānāsanayānakarmaṇāmasevanādapyatisevanādapi |	yadā anna pāna āsana yāna karmaṇām asevanāt api atisevanāt api 
SA_T13_n929u-915	śarīramāsannavipatti dṛśyate bale'bhimānastava kena hetunā ||7 ||	śarīram āsanna vipatti dṛśyate bala abhimānaḥ tava kena hetunā 
SA_T13_n929u-916	himātapavyādhijarākṣudādibhiryadāpyanarthairupamīyate jagat |	hima ātapa vyādhi jarā kṣudh ādibhiḥ yadā api anarthaiḥ upamīyate jagat 
SA_T13_n929u-917	jalaṃ śucau māsa ivārkaraśmibhiḥ kṣayaṃ vrajan kiṃ baladṛpta manyase ||8 ||	jalam śucau māse iva arka raśmibhiḥ kṣayam vrajan kim bala dṛpta manyase 
SA_T13_n929u-918	tvagasthimāṃsakṣatajātmakaṃ yadā śarīramāhāravaśena tiṣṭhati |	tvak asthi māṃsa kṣataja ātmakam yadā śarīram āhāra vaśena tiṣṭhati 
SA_T13_n929u-919	ajasramārtaṃ satatapratikriyaṃ balānvito'smīti kathaṃ vihanyase ||9 ||	ajasram ārtam satata pratikriyam bala anvitaḥ asmi iti katham vihanyase 
SA_T13_n929u-920	yathā ghaṭaṃ mṛnmayamāmamāśrito narastitīrṣet kṣubhitaṃ mahārṇavam |	yathā ghaṭam mṛd mayam āmam āśritaḥ naraḥ titīrṣet kṣubhitam mahā arṇavam 
SA_T13_n929u-921	samucchrayaṃ tadvadasāramudvarahan balaṃ vyavasyed viṣayārthamudyataḥ ||10 ||	samucchrayam tadvat asāram udvara han balam vyavasyet viṣaya artham udyataḥ 
SA_T13_n929u-922	śarīramāmādapi mṛnmayād ghaṭādidaṃ tu niḥsāratamaṃ mataṃ mama |	śarīram āmāt api mṛd mayāt ghaṭāt idam tu niḥsāratamam matam mama 
SA_T13_n929u-923	ciraṃ hi tiṣṭhed vidhivad dhṛto ghaṭaḥ samucchrayo'yaṃ sudhṛto'pi bhidyate ||11 ||	ciram hi tiṣṭhet vidhivat dhṛtaḥ ghaṭaḥ samucchrayaḥ yam su dhṛtaḥ api bhidyate 
SA_T13_n929u-924	yadāmbubhūvāyvanalāśca dhātavaḥ sadā viruddhā viṣamā ivoragāḥ |	yadā ambu bhū vāyu analāḥ ca dhātavaḥ sadā viruddhāḥ viṣamāḥ iva uragāḥ 
SA_T13_n929u-925	bhavantyanarthāya śarīramāśritāḥ kathaṃ balaṃ rogavidho vyavasyasi ||12 ||	bhavanti anarthāya śarīram āśritāḥ katham balam roga vidho vyavasyasi 
SA_T13_n929u-926	prayānti mantraiḥ praśamaṃ bhujaṅgamā na mantrasādhyastu bhavanti dhātavaḥ |	prayānti mantraiḥ praśamam bhujaṅgamāḥ na mantra sādhyaḥ tu bhavanti dhātavaḥ 
SA_T13_n929u-927	kvacicca kaṃcicca daśanti pannagāḥ sadā ca sarvaṃ ca tudanti dhātavaḥ ||13 ||	kvacid ca kaṃcid ca daśanti pannagāḥ sadā ca sarvam ca tudanti dhātavaḥ 
SA_T13_n929u-928	idaṃ hi śayyāsanapānabhojanairguṇaiḥ śarīraṃ ciramapyavekṣitam |	idam hi śayyā āsana pāna bhojanaiḥ guṇaiḥ śarīram ciram api avekṣitam 
SA_T13_n929u-929	na marṣayatyekamapi vyatikramaṃ yato mahāśīviṣavat prakupyati ||14 ||	na marṣayati ekam api vyatikramam yatas mahā āśīviṣa vat prakupyati 
SA_T13_n929u-930	yadā himārto jvalanaṃ niṣevate himaṃ nidādhābhihato'bhikāṅkṣati |	yadā hima ārtaḥ jvalanam niṣevate himam 
SA_T13_n929u-931	kṣudhānvito'nnaṃ salilaṃ tṛṣānvito balaṃ kutaḥ kiṃ ca kathaṃ ca kasya ca ||15 ||	kṣudhā anvita unnam salilam tṛṣā anvitaḥ balam kutas kim ca katham ca kasya ca 
SA_T13_n929u-932	tadevamājñāya śarīramāturaṃ balānvito'smīti na mantumarhasi |	tat evam ājñāya śarīram āturam bala anvitaḥ asmi iti na mantum arhasi 
SA_T13_n929u-933	asāramasvantamaniścitaṃ jagajjagatyanitye balamavyavasthitam ||16 ||	asāram asu antam aniścitam jagat jagati anitye balam avyavasthitam 
SA_T13_n929u-934	kva kārtavīryasya balābhimāninaḥ sahasrabāhobalamarjunasya tat |	kva kārtavīryasya bala abhimāninaḥ sahasra bāho balam arjunasya tat 
SA_T13_n929u-935	cakarta bāhūn yudhi yasya bhārgavaḥ mahānti śrṛṅgāṇyaśanirgiretiva ||17 ||	cakarta bāhūn yudhi yasya bhārgavaḥ mahānti śrṛṅgāṇi aśaniḥ girā iti iva 
SA_T13_n929u-936	kva tad valaṃ kaṃsavikarṣiṇo haresturaṅgarājasya puṭāvabhedinaḥ |	kva tat valam kaṃsa vikarṣiṇaḥ hareḥ turaṅga rājasya puṭa avabhedinaḥ 
SA_T13_n929u-937	yamekabāṇena nijaghnivān jarāḥ kramāgatā rūpamivottamaṃ jarā ||18 ||	yam eka bāṇena nijaghnivān jarāḥ krama āgatā rūpam iva uttamam jarā 
SA_T13_n929u-938	diteḥ sutasyāmararoṣakāriṇaścamūrucervā namuceḥ kva tad balam |	diteḥ sutasya amara roṣa kāriṇaḥ camū ruceḥ vā namuceḥ kva tat balam 
SA_T13_n929u-939	yamāhave kruddhamivāntakaṃ sthitaṃ jaghāna phenāvayavena vāsavaḥ ||19 ||	yama āhave kruddham iva antakam sthitam jaghāna phena avayavena vāsavaḥ 
SA_T13_n929u-940	balaṃ kurūṇāṃ kva ca tattadābhavad yudhi jvalitvā tarasaujasā ca ye |	balam kurūṇām kva ca tat tadā bhavat yudhi jvalitvā tarasā ojasā ca ye 
SA_T13_n929u-941	samitsamiddhā jvalanā ivādhvare hatāsavo bhasmani paryavasthitāḥ ||20 ||	samidh samiddhāḥ jvalanāḥ iva adhvare hata asavaḥ bhasmani paryavasthitāḥ 
SA_T13_n929u-942	ato viditvā balavīryamānināṃ balānvitānāmavamarditaṃ balam |	atas viditvā bala vīrya māninām bala anvitānām avamarditam balam 
SA_T13_n929u-943	jagajjarāmṛtyuvaśaṃ vicārayan bale'bhimānaṃ na vidhātumarhasi ||21 ||	jagat jarā mṛtyu vaśam vicārayan bala ibhimānam na vidhātum arhasi 
SA_T13_n929u-944	balaṃ mahad yadi vā na manyase kuruṣva yuddhaṃ saha tāvadindriyaiḥ |	balam mahat yadi vā na manyase kuruṣva yuddham saha tāvat indriyaiḥ 
SA_T13_n929u-945	jayaśca te'trāsti mahacca te balaṃ parājayaśced vitathaṃ ca te balam ||22 ||	jayaḥ ca tetrā asti mahat ca te balam parājayaḥ ced vitatham ca te balam 
SA_T13_n929u-946	tathā hi vīrāḥ puruṣā na te matā jayanti ye sāśvarathadvipānarīn	tathā hi vīrāḥ puruṣāḥ na te matāḥ jayanti ye sa aśva ratha dvipān arīn 
SA_T13_n929u-947	yathā matā vīratarā manīṣiṇo jayanti lolāni ṣaḍindriyāṇi ye ||23 ||	yathā matāḥ vīratarāḥ manīṣiṇaḥ jayanti lolāni ṣaḍ indriyāṇi ye 
SA_T13_n929u-948	ahaṃ vapuṣmāniti yacca manyase vicakṣaṇaṃ naitadidaṃ ca gṛhyatām |	aham vapuṣmān iti yat ca manyase vicakṣaṇam na etat idam ca gṛhyatām 
SA_T13_n929u-949	kva tadvapuḥ sā ca vapuṣmatī tanurgadasya śāmbasya ca sāraṇasya ca ||24 ||	kva tat vapuḥ sā ca vapuṣmatī tanuḥ gadasya śāmbasya ca sāraṇasya ca 
SA_T13_n929u-950	yathā mayūraścalacitracandrako bibharti rūpaṃ guṇavat svabhāvataḥ |	yathā mayūraḥ cala citra candrakaḥ bibharti rūpam guṇavat svabhāvataḥ 
SA_T13_n929u-951	śarīrasaṃskāraguṇādṛte tathā bibharti rūpaṃ yadi rūpavānasi ||25 ||	śarīra saṃskāra guṇāt ṛte tathā bibharti rūpam yadi rūpavān asi 
SA_T13_n929u-952	yadi pratīpaṃ vṛṇuyānna vāsasā na śaucakāle yadi saṃspṛśedapaḥ |	yadi pratīpam vṛṇuyāt na vāsasā na śauca kāle yadi saṃspṛśet apaḥ 
SA_T13_n929u-953	mṛjāviśeṣaṃ yadi nādadīta vā vapurvapuṣman vada kīdṛśaṃ bhavet ||26 ||	mṛjā viśeṣam yadi na ādadīta vā vapuḥ vapuṣman vada kīdṛśam bhavet 
SA_T13_n929u-954	navaṃ vayaścātmagataṃ niśāmya yadgṛ honmukhaṃ te viṣayāptaye manaḥ |	navam vayaḥ ca ātma gatam niśāmya ha unmukham te viṣaya āptaye manaḥ 
SA_T13_n929u-955	niyaccha tacchailanadīrayopamaṃ drutaṃ hi gacchatyanivarti yauvanam ||27 ||	niyaccha tat śaila nadī raya upamam drutam hi gacchati anivarti yauvanam 
SA_T13_n929u-956	ṛturvyatītaḥ parivartate punaḥ kṣayaṃ prayātaḥ punareti candramāḥ |	ṛtuḥ vyatītaḥ parivartate punar kṣayam prayātaḥ punar eti candramāḥ 
SA_T13_n929u-957	gataṃ gataṃ naiva tu saṃnivartate jalaṃ nadīnāṃ ca nṛṇāṃ ca yauvanam ||28 ||	gatam gatam nā eva tu saṃnivartate jalam nadīnām ca nṛṇām ca yauvanam 
SA_T13_n929u-958	vivarṇitaśmaśru valīvikuñcitaṃ viśīrṇadantaṃ śithilabhru niṣprabham |	vivarṇita śmaśru valī vikuñcitam viśīrṇa dantam śithila bhru niṣprabham 
SA_T13_n929u-959	yadā mukhaṃ drakṣyasi jarjaraṃ tadā jarābhibhūto vimado bhaviṣyasi ||29 ||	yadā mukham drakṣyasi jarjaram tadā jarā abhibhūtaḥ vimadaḥ bhaviṣyasi 
SA_T13_n929u-960	niṣevya pānaṃ madanīyamuttamaṃ niśāvivāseṣu cirād vimādyati |	niṣevya pānam madanīyam uttamam niśā vivāseṣu cirāt vimādyati 
SA_T13_n929u-961	narastu matto balarūpayouvanairna kaścidaprāpya jarāṃ vimādyati ||30 ||	naraḥ tu mattaḥ bala rūpayā uuvanaiḥ na kaścid a prāpya jarām vimādyati 
SA_T13_n929u-962	yathekṣuratyantarasaprapīḍito bhuvi praviddho dahanāya śuṣyate |	yathā ikṣuḥ atyanta rasa prapīḍitaḥ bhuvi praviddhaḥ dahanāya śuṣyate 
SA_T13_n929u-963	tathā jarāyantranipīḍitā tanurnipītasārā maraṇāya tiṣṭhati ||31 ||	tathā jarā yantra nipīḍitā tanuḥ nipīta sārā maraṇāya tiṣṭhati 
SA_T13_n929u-964	yathā hi nṛbhyāṃ karapatramīritaṃ samucchritaṃ dāru bhinattyanekadhā |	yathā hi nṛbhyām kara patram īritam samucchritam dāru bhinatti anekadhā 
SA_T13_n929u-965	tathocchritāṃ pātayati prajāmimāmaharniśābhyāmupasaṃhitā jarā ||32 ||	tathā ucchritām pātayati prajām imām ahar niśābhyām upasaṃhitā jarā 
SA_T13_n929u-966	smṛteḥ pramoṣo vapuṣaḥ parābhavo rateḥ kṣayo vācchruticakṣuṣāṃ grahaḥ |	smṛteḥ pramoṣaḥ vapuṣaḥ parābhavaḥ rateḥ kṣayaḥ vāc śruti cakṣuṣām grahaḥ 
SA_T13_n929u-967	śramasya yonirbalavīryayorvadho jarāsamo nāsti śarīriṇāṃ ripuḥ ||33 ||	śramasya yoniḥ bala vīryayoḥ vadhaḥ jarā samaḥ nā asti śarīriṇām ripuḥ 
SA_T13_n929u-968	idaṃ viditvā nidhanasya daiśikaṃ jarābhidhānaṃ jagato mahabhdayam |	idam viditvā nidhanasya daiśikam jarā abhidhānam jagataḥ mahabhdayam 
SA_T13_n929u-969	ahaṃ vapuṣmān balavān yuveti vā na mānamāroḍhumanāryamarhasi ||34 ||	aham vapuṣmān balavān yuvā iti vā na mānam āroḍhum anāryam arhasi 
SA_T13_n929u-970	ahaṃ mametyeva ca raktacetasāṃ śarīrasaṃjñā tava yaḥ kalau grahaḥ |	aham mama iti eva ca rakta cetasām śarīra saṃjñā tava yaḥ kalau grahaḥ 
SA_T13_n929u-971	tamutsṛjaivaṃ yadi śāmyatā bhaved bhayaṃ hyahaṃ ceti mameti cārchati ||35 ||	tam utsṛja evam yadi śāmyatā bhavet bhayam hi aham ca iti mama iti ca archati 
SA_T13_n929u-972	yadā śarīre na vaśo'sti kasyacinnirasyamāne vividhairupaplavaiḥ |	yadā śarīre na vaśo asti kasyacid nirasyamāne vividhaiḥ upaplavaiḥ 
SA_T13_n929u-973	kathaṃ kṣamaṃ vettumahaṃ mameti vā śarīrasaṃjñaṃ gṛhamāpadāmidam ||36 ||	katham kṣamam vettum aham mama iti vā śarīra saṃjñam gṛham āpadām idam 
SA_T13_n929u-974	sapannage yaḥ kugṛhe sadāśucau rameta nityaṃ pratisaṃskṛte'bale |	sa pannage yaḥ ku gṛhe sadā aśucau rameta nityam pratisaṃskṛtebale 
SA_T13_n929u-975	sa duṣṭadhātāvaśucau calācale rameta kāye viparītadarśanaḥ ||37 ||	sa duṣṭa dhātau aśucau cala acale rameta kāye viparīta darśanaḥ 
SA_T13_n929u-976	yathā prajābhyaḥ kunṛpo balād balīn haratyaśeṣaṃ ca na cābhirakṣati |	yathā prajābhyaḥ ku nṛpaḥ balāt balīn harati aśeṣam ca na ca abhirakṣati 
SA_T13_n929u-977	tathaiva kāyo vasanādisādhanaṃ haratyaśeṣaṃ ca na cānuvartate ||38 ||	tathā eva kāyaḥ vasana ādi sādhanam harati aśeṣam ca na ca anuvartate 
SA_T13_n929u-978	yathā prarohanti tṛṇānyayatnataḥ kṣitau prayatnāt tu bhavanti śālayaḥ |	yathā prarohanti tṛṇāni ayatnataḥ kṣitau prayatnāt tu bhavanti śālayaḥ 
SA_T13_n929u-979	tathaiva duḥkhāni bhavantyayatnataḥ sukhāni yatnena bhavanti vā na vā ||39 ||	tathā eva duḥkhāni bhavanti ayatnataḥ sukhāni yatnena bhavanti vā na vā 
SA_T13_n929u-980	śarīramārtaṃ parikarṣataścalaṃ na cāsti kiñcit paramārthataḥ sukham |	śarīram ārtam parikarṣataḥ calam na ca asti kiñcid paramārthataḥ sukham 
SA_T13_n929u-981	sukhaṃ hi duḥkhapratikārasevayā sthite ca duḥkhe tanuni vyavasyati ||40 ||	sukham hi duḥkha pratikāra sevayā sthite ca duḥkhe tanuni vyavasyati 
SA_T13_n929u-982	yathānapekṣyāgryamapīpsitaṃ sukhaṃ pravādhate duḥkhamupetamaṇvapi |	yathā an apekṣya agryam api īpsitam sukham duḥkham upetam aṇu api 
SA_T13_n929u-983	tathānapekṣyātmani duḥkhamāgataṃ na vidyate kiñcana kasyacit sukhaṃ ||41 ||	tathā an apekṣya ātmani duḥkham āgatam na vidyate kiñcana kasyacid sukham 
SA_T13_n929u-984	śarīramīdṛg bahuduḥkhādhruvaṃ phalānurodhādatha nāvagacchasi |	śarīram īdṛś bahu duḥkha adhruvam phala anurodhāt atha nā avagacchasi 
SA_T13_n929u-985	dravatphalebhyo dhṛtiraśmibhirmano nigṛhyatāṃ gauriva śasyalālasā ||42 ||	dravat phalebhyaḥ dhṛti raśmibhiḥ manaḥ nigṛhyatām gauḥ iva śasya lālasā 
SA_T13_n929u-986	na kāmabhogā hi bhavanti tṛptaye havīṃṣi dīptasya vibhāvasoriva |	na kāma bhogāḥ hi bhavanti tṛptaye havīṃṣi dīptasya vibhāvasoḥ iva 
SA_T13_n929u-987	yathā yathā kāmasukheṣu vartate tathā tathecchā viṣayeṣu varddhate ||43 ||	yathā yathā kāma sukheṣu vartate tathā tathā icchā viṣayeṣu varddhate 
SA_T13_n929u-988	yathā ca kuṣṭhavyasanena duḥkhitaḥ pratāpanānnaiva śamaṃ nigacchati |	yathā ca kuṣṭha vyasanena duḥkhitaḥ pratāpanāt nā eva śamam nigacchati 
SA_T13_n929u-989	tathendriyārtheṣvajitendriyaścaranna kāmabhogairupaśāntimṛcchati ||44 ||	tathā indriya artheṣu ajita indriyaḥ caran na kāma bhogaiḥ upaśāntim ṛcchati 
SA_T13_n929u-990	yathā hi bhaiṣajyasukhābhikāṅkṣayā bhajeta rogānna bhajeta tatkṣamam |	yathā hi bhaiṣajya sukha abhikāṅkṣayā bhajeta rogān na bhajeta tat kṣamam 
SA_T13_n929u-991	tathā śarīre bahuduḥkhabhājane rameta mohād viṣayābhikāṅkṣayā ||45 ||	tathā śarīre bahu duḥkha bhājane rameta mohāt viṣaya abhikāṅkṣayā 
SA_T13_n929u-992	anarthakāmaḥ puruṣasya yo janaḥ sa tasya śatruḥ kila tena karmaṇā |	anartha kāmaḥ puruṣasya yaḥ janaḥ sa tasya śatruḥ kila tena karmaṇā 
SA_T13_n929u-993	anarthamūlā viṣayāśca kevalā nanu praheyā viṣamā yathārayaḥ ||46 ||	anartha mūlāḥ viṣayāḥ ca kevalāḥ nanu praheyāḥ viṣamāḥ yathā arayaḥ 
SA_T13_n929u-994	ihaiva bhūtvā ripavo vadhātmakāḥ prayānti kāle puruṣasya mitratāṃ |	iha eva bhūtvā ripavaḥ vadha ātmakāḥ prayānti kāle puruṣasya mitra tām 
SA_T13_n929u-995	paratra caiveha ca duḥkhahetavo bhavanti kāmā na tu kasyacicchivāḥ ||47 ||	paratra ca evā iha ca duḥkha hetavaḥ bhavanti kāmāḥ na tu kasyacid śivāḥ 
SA_T13_n929u-996	yathopayuktaṃ rasavarṇagandhavad vadhāya kimpākaphalaṃ na puṣṭaye |	yathā upayuktam rasa varṇa gandhavat vadhāya kimpāka phalam na puṣṭaye 
SA_T13_n929u-997	niṣevyamāṇā viṣayāścalātmano bhavantyanarthāya tathā na bhūtaye ||48 ||	niṣevyamāṇāḥ viṣayāḥ cala ātmanaḥ bhavanti anarthāya tathā na bhūtaye 
SA_T13_n929u-998	tadetadājñāya vipāpmanātmanā vimokṣadharmādyupasahitaṃ hitam |	tat etat ājñāya vipāpmanā ātmanā vimokṣa dharma ādi upasahitam hitam 
SA_T13_n929u-999	juṣasva me sajjanasaṃmataṃ mataṃ pracakṣva vā niścayamud giran giram ||49 ||	juṣasva me sat jana saṃmatam matam pracakṣva vā niścayam ud giran giram 
SA_T13_n929u-1000	iti hitamapi bahvapīdamuktaḥ śrutamahatā śramaṇena tena nandaḥ |	iti hitam api bahu api idam uktaḥ śruta mahatā śramaṇena tena nandaḥ 
SA_T13_n929u-1001	na dhṛtimupayayau na śarma lebhe dvirada ivātimado madāndhacetāḥ ||50 ||	na dhṛtim upayayau na śarma lebhe dviradaḥ iva ati madaḥ mada andha cetāḥ 
SA_T13_n929u-1002	nandasya bhāvamavagamya tataḥ sa bhikṣuḥ	nandasya bhāvam avagamya tatas sa bhikṣuḥ 
SA_T13_n929u-1003	pāriplavaṃ gṛhasukhābhimukhaṃ na dharme |	pāriplavam gṛha sukha abhimukham na dharme 
SA_T13_n929u-1004	sattvāśayānuśayabhāvaparīkṣakāya	sattva āśaya anuśaya bhāva parīkṣakāya 
SA_T13_n929u-1005	buddhāya tattvaviduṣe kathayāṃcakāra ||51 ||	buddhāya tattva viduṣe kathayāṃcakāra 
SA_T13_n929u-1006	saundarananda mahākāvye “abhimāna-nindā“ nāma navama sarga samāpta |	saundarananda mahākāvye abhimānanindā nāma navama sarga samāpta 
SA_T13_n929u-1007	daśamaḥ sargaḥ	daśamaḥ sargaḥ 
SA_T13_n929u-1008	svarga-darśana	svarga darśana 
SA_T13_n929u-1009	śrutvā tataḥ sadvratamutsisṛkṣuṃ bhāryāṃ didṛkṣuṃ bhavanaṃ vivikṣum |	śrutvā tatas sat vratam utsisṛkṣum bhāryām didṛkṣum bhavanam vivikṣum 
SA_T13_n929u-1010	nandaṃ nirānandamapetadhairyamabhyujjihīrṣurmunirājuhāva ||1 ||	nandam nirānandam apeta dhairyam abhyujjihīrṣuḥ muniḥ ājuhāva 
SA_T13_n929u-1011	taṃ prāptamaprāptavimokṣamārgaṃ papraccha cittaskhalitaṃ sucittaḥ |	tam prāptam aprāpta vimokṣa mārgam papraccha citta skhalitam sucittaḥ 
SA_T13_n929u-1012	sa hrīmate hrīvinato jagāda svaṃ niścayaṃ niścayakovidāya ||2 ||	sa hrīmate hrī vinataḥ jagāda svam niścayam niścaya kovidāya 
SA_T13_n929u-1013	nandaṃ viditvā sugatastatastaṃ bhāryābhidhāne tamasi bhramantam |	nandam viditvā sugataḥ tatas tam bhāryā abhidhāne tamasi bhramantam 
SA_T13_n929u-1014	pāṇau gṛhītvā viyadutpapāta malaṃ jale sādhurivojjihīrṣuḥ ||3 ||	pāṇau gṛhītvā viyat utpapāta malam jale sādhuḥ iva ujjihīrṣuḥ 
SA_T13_n929u-1015	kāṣāyavastrau kanakāvadātau virejatustau nabhasi prasanne |	kāṣāya vastrau kanaka avadātau virejatuḥ tau nabhasi prasanne 
SA_T13_n929u-1016	anyonyasaṃśliṣṭavikīrṇapakṣau saraḥprakīrṇāviva cakravākau ||4 ||	anyonya saṃśliṣṭa vikīrṇa pakṣau saraḥ prakīrṇau iva cakravākau 
SA_T13_n929u-1017	tau devadārūttamagandhavantaṃ nadīsaraḥprasravaṇaughavantam |	tau devadāru uttama gandhavantam nadī saraḥ prasravaṇa oghavantam 
SA_T13_n929u-1018	ājagmatuḥ kāñcanadhātumantaṃ devarṣimantaṃ himavantamāśu ||5 ||	ājagmatuḥ kāñcana dhātumantam deva ṛṣimantam himavantam āśu 
SA_T13_n929u-1019	tasmin girau cāraṇāsiddhajuṣṭe śive havirdhūmakṛtottarīye |	tasmin girau cāraṇa siddha juṣṭe śive haviḥ dhūma kṛta uttarīye 
SA_T13_n929u-1020	agamyapārasya nirāśrayasya tau tasthaturdvīpa ivāmbarasya ||6 ||	agamya pārasya nirāśrayasya tau tasthatuḥ dvīpe iva ambarasya 
SA_T13_n929u-1021	śāntendriye tatra munau sthite tu savismayaṃ dikṣu dadarśa nandaḥ |	śānta indriye tatra munau sthite tu sa vismayam dikṣu dadarśa nandaḥ 
SA_T13_n929u-1022	darīśca kuñjāṃśca vanaukasaśca vibhūṣaṇaṃ rakṣaṇameva cādreḥ ||7 ||	darīḥ ca kuñjān ca vanaukasaḥ ca vibhūṣaṇam rakṣaṇam eva ca adreḥ 
SA_T13_n929u-1023	bahvāyate tatra site hi śṛṅge saṃkṣiptabarhaḥ śayito mayūraḥ |	bahvāyate tatra site hi śṛṅge saṃkṣipta barhaḥ śayitaḥ mayūraḥ 
SA_T13_n929u-1024	bhuje balasyāyatapīnabāhorvaiḍūryakeyūra ivābabhāse ||8 ||	bhuje balasya āyata pīna bāhoḥ vaiḍūrya keyūraḥ iva ābabhāse 
SA_T13_n929u-1025	manaḥśīlādhātuśilāśrayeṇa pītākṛtāṃso virarāja siṃhaḥ |	manaḥśīlā dhātu śilā āśrayeṇa pīta ākṛta aṃsaḥ virarāja siṃhaḥ 
SA_T13_n929u-1026	saṃtaptacāmīkarabhakticitraṃ rūpyāṅgadaṃ śīrṇamivāmbikasya ||9 ||	saṃtapta cāmīkara bhakti citram rūpya aṅgadam śīrṇam iva ambikasya 
SA_T13_n929u-1027	vyāghraḥ klamavyāyatakhelagāmī lāṅgūlacakreṇa kṛtāpasavyaḥ |	vyāghraḥ klama vyāyata khela gāmī lāṅgūla cakreṇa kṛta apasavyaḥ 
SA_T13_n929u-1028	babhau gireḥ prasravaṇa pipāsurditsan pitṛbhyo'mbha ivāvatīrṇaḥ ||10 ||	babhau gireḥ prasravaṇa pipāsuḥ ditsan pitṛbhyaḥ umbhaḥ iva avatīrṇaḥ 
SA_T13_n929u-1029	calatkadambe himavannitambe tarau pralambe camaro lalambe |	calat kadambe himavat nitambe tarau pralambe camaraḥ lalambe 
SA_T13_n929u-1030	chettuṃ vilagnaṃ na śaśāka bālaṃ kulodgatāṃ prītimivāryavṛttaḥ ||11 ||	chettum vilagnam na śaśāka bālam kula udgatām prītim iva ārya vṛttaḥ 
SA_T13_n929u-1031	suvarṇagaurāśca kirātasaṃghā mayūrapitrojjvalagātralekhāḥ |	suvarṇa gaurāḥ ca kirāta saṃghāḥ mayūra pitrā ujjvala gātra lekhāḥ 
SA_T13_n929u-1032	śārdūlapātapratimā guhābhyo niṣpeturudgāra ivācalasya ||12 ||	śārdūla pāta pratimāḥ guhābhyaḥ niṣpetuḥ udgāraḥ iva acalasya 
SA_T13_n929u-1033	darīcarīṇāmatisundarīṇāṃ manoharaśroṇikucodarīṇām |	darī carīṇām ati sundarīṇām manohara śroṇi kuca udarīṇām 
SA_T13_n929u-1034	vṛndāni rejurdiśi kinnarīṇāṃ puṣpotkacānāmiva vallarīṇām ||13 ||	vṛndāni rejuḥ diśi kinnarīṇām puṣpa utkacānām iva vallarīṇām 
SA_T13_n929u-1035	nagānnagasyopari devadārūnāyāsayantaḥ kapayo viceruḥ |	nagān nagasya upari devadārūn āyāsayantaḥ kapayaḥ viceruḥ 
SA_T13_n929u-1036	tebhyaḥ phalaṃ nāpurato'pajagmurmoghaprasādebhya iveśvarebhyaḥ ||14 ||	tebhyaḥ phalam na a puratas upajagmuḥ mogha prasādebhyaḥ iva īśvarebhyaḥ 
SA_T13_n929u-1037	tasmāttu yūthādapasāryamāṇāṃ niṣpīḍitālaktakaraktavaktrām |	tasmāt tu yūthāt apasāryamāṇām niṣpīḍita alaktaka rakta vaktrām 
SA_T13_n929u-1038	śākhāmṛgīmekavipannadṛṣṭiṃ dṛṣṭvā munirnandamidaṃ babhāṣe ||15 ||	śākhāmṛgīm eka vipanna dṛṣṭim dṛṣṭvā muniḥ nandam idam babhāṣe 
SA_T13_n929u-1039	kā nanda rūpeṇa ca ceṣṭayā ca saṃpaśyataścārutarā matā te |	kā nanda rūpeṇa ca ceṣṭayā ca saṃpaśyataḥ cārutarā matā te 
SA_T13_n929u-1040	eṣā mṛgī vaikavipannadṛṣṭiḥ sa vā jano yatra gatā taveṣṭiḥ ||16 ||	eṣā mṛgī vā eka vipanna dṛṣṭiḥ sa vā janaḥ yatra gatā tava iṣṭiḥ 
SA_T13_n929u-1041	ityevamuktaḥ sugatena nandaḥ kṛtvā smitaṃ kiṃcididaṃ jagāda |	iti evam uktaḥ sugatena nandaḥ kṛtvā smitam kiṃcid idam jagāda 
SA_T13_n929u-1042	kva cottamastrī bhagavan vadhūste mṛgī nagakleśakarī kva caiṣā ||17 ||	kva ca uttama strī bhagavan vadhūḥ te mṛgī naga kleśa karī kva ca eṣā 
SA_T13_n929u-1043	tato munistasya niśamya vākyaṃ hetvantaraṃ kiṃcidavekṣamāṇaḥ |	tatas muniḥ tasya niśamya vākyam hetu antaram kiṃcid avekṣamāṇaḥ 
SA_T13_n929u-1044	ālambya nandaṃ prayayau tathaiva krīḍāvanaṃ vajradharasya rājñaḥ ||18 ||	ālambya nandam prayayau tathā eva krīḍā vanam vajradharasya rājñaḥ 
SA_T13_n929u-1045	ṛtāvṛtāvākṛtimeka eke kṣaṇe kṣaṇe bibhrati yatra vṛkṣāḥ |	ṛtau ṛtau ākṛtim eke eke kṣaṇe kṣaṇe bibhrati yatra vṛkṣāḥ 
SA_T13_n929u-1046	citrāṃ samastāmapi kecidanye ṣaṇṇāmṛtūnāṃ śriyamudvahanti ||19 ||	citrām samastām api kecid anye ṣaṇṇām ṛtūnām śriyam udvahanti 
SA_T13_n929u-1047	puṣyanti kecit surabhīrudārā mālāḥ srajaśca granthitā vicitrāḥ |	puṣyanti kecid sura bhīḥ udārāḥ mālāḥ srajaḥ ca granthitāḥ vicitrāḥ 
SA_T13_n929u-1048	karṇānukūlānavataṃsakāṃśca pratyarthibhūtāniva kuṇḍalānām ||20 ||	karṇa anukūlān avataṃsakān ca pratyarthi bhūtān iva kuṇḍalānām 
SA_T13_n929u-1049	raktāni phullāḥ kamalāni yatra pradīpavṛkṣā iva bhānti vṛkṣāḥ |	raktāni phullāḥ kamalāni yatra pradīpa vṛkṣāḥ iva bhānti vṛkṣāḥ 
SA_T13_n929u-1050	praphullanīlotpalarohiṇo'nye sonmīlitākṣā eva bhānti vṛkṣāḥ ||21 ||	praphulla nīlotpala rohiṇaḥ nye sa unmīlita akṣāḥ eva bhānti vṛkṣāḥ 
SA_T13_n929u-1051	nānāvirāgāṇyatha pāṇḍarāṇi suvarṇabhaktivyavabhāsitāni |	nānā virāgāṇi atha pāṇḍarāṇi suvarṇa bhakti vyavabhāsitāni 
SA_T13_n929u-1052	atāntavānyekaghanāni yatra sūkṣmāṇi vāsāṃsi phalanti vṛkṣāḥ ||22 ||	atāntavāni eka ghanāni yatra sūkṣmāṇi vāsāṃsi phalanti vṛkṣāḥ 
SA_T13_n929u-1053	hārān maṇinuttamakuṇḍalāni keyūravaryāṇyatha nūpurāṇi |	hārān maṇi nuttama kuṇḍalāni keyūra varyāṇi atha nūpurāṇi 
SA_T13_n929u-1054	evaṃvidhānyābharaṇāni yatra svargānurūpāṇi phalanti vṛkṣāḥ ||23 ||	evaṃvidhāni ābharaṇāni yatra svarga anurūpāṇi phalanti vṛkṣāḥ 
SA_T13_n929u-1055	vaiḍūryanālāni ca kāñcanāni padmāni vajrāṅkurakesarāṇi |	vaiḍūrya nālāni ca kāñcanāni padmāni vajra aṅkura kesarāṇi 
SA_T13_n929u-1056	sparśakṣamāṇyuttamagandhavanti rohanti niṣkampatalā nalinyaḥ ||24 ||	sparśa kṣamāṇi uttama gandhavanti rohanti niṣkampa talāḥ nalinyaḥ 
SA_T13_n929u-1057	yatrāyatāṃścaiva tatāṃśca tāṃstān vādyasya hetūn suṣirān ghanāṃśca |	yatra āyatān ca eva tatān ca tān tān vādyasya hetūn suṣirān ghanān ca 
SA_T13_n929u-1058	phalanti vṛkṣā maṇihemacitrāḥ krīḍāsahāyāstridaśālayānām ||25 ||	phalanti vṛkṣāḥ maṇi hema citrāḥ krīḍā sahāyāḥ tridaśālayānām 
SA_T13_n929u-1059	mandāravṛkṣāṃśca kuśeśayāṃśca puṣpānatān kokanadāṃśca vṛkṣān |	mandāra vṛkṣān ca kuśeśayān ca puṣpān atān kokanadān ca vṛkṣān 
SA_T13_n929u-1060	ākramya māhātmyaguṇairvirājan rājāyate yatra sa pārijātaḥ ||26 ||	ākramya māhātmya guṇaiḥ virājan rājāyate yatra sa pārijātaḥ 
SA_T13_n929u-1061	kṛṣṭe tapaḥśīlahalairakhinnaistriviṣṭapakṣetratale prasūtāḥ |	kṛṣṭe tapaḥ śīla halaiḥ akhinnaiḥ triviṣṭapa kṣetra tale prasūtāḥ 
SA_T13_n929u-1062	evaṃvidhā yatra sadānuvṛttā divaukasāṃ bhogavidhānavṛkṣāḥ ||27 ||	evaṃvidhāḥ yatra sadā anuvṛttāḥ divaukasām bhoga vidhāna vṛkṣāḥ 
SA_T13_n929u-1063	manaḥśilābhairvadanairvihaṃgā yatrākṣibhiḥ sphāṭikasaṃnibhaiśca |	manaḥśilā ābhaiḥ vadanaiḥ vihaṃgāḥ yatra akṣibhiḥ sphāṭika saṃnibhaiḥ ca 
SA_T13_n929u-1064	śāvaiśca pakṣairabhilohitāntairmāñjiṣṭhakairardhasitaiśca pādaiḥ ||28 ||	śāvaiḥ ca pakṣaiḥ abhilohita antaiḥ māñjiṣṭhakaiḥ ardha sitaiḥ ca pādaiḥ 
SA_T13_n929u-1065	citraiḥ suvarṇacchadanaistathānye vaiḍuryanīlairnayanaiḥ prasannaiḥ |	citraiḥ suvarṇa chadanaiḥ tathā anye vaiḍurya nīlaiḥ nayanaiḥ prasannaiḥ 
SA_T13_n929u-1066	vihaṃgamāḥ śiñjirikābhidhānā rutairmanaḥśrotraharairbhramanti ||29 ||	vihaṃgamāḥ śiñjirikā abhidhānāḥ rutaiḥ manaḥ śrotra haraiḥ bhramanti 
SA_T13_n929u-1067	raktābhiragreṣu ca vallarībhirmadhyeṣu cāmīkarapiñjarābhiḥ |	raktābhiḥ agreṣu ca vallarībhiḥ madhyeṣu cāmīkara piñjarābhiḥ 
SA_T13_n929u-1068	vaiḍūryavarṇābhirupāntamadhyeṣvalaṃkṛtā yatra khagāścaranti ||30 ||	vaiḍūrya varṇābhiḥ upānta madhyeṣu alaṃkṛtāḥ yatra khagāḥ caranti 
SA_T13_n929u-1069	rociṣṇavo nāma patatriṇo'nye diptāgnivarṇā jvalitairivāsyaiḥ |	rociṣṇavaḥ nāma patatriṇaḥ nye dipta agni varṇāḥ jvalitaiḥ iva āsyaiḥ 
SA_T13_n929u-1070	bhramanti dṛṣṭīrvapuṣākṣipantaḥ svanaiḥ śubhairapsaraso harantaḥ ||31 ||	bhramanti dṛṣṭīḥ vapuṣā ākṣipantaḥ svanaiḥ śubhaiḥ apsarasaḥ harantaḥ  /
SA_T13_n929u-1071	yatreṣṭaceṣṭāḥ satataprahṛṣṭā nirartayo nirjaraso viśokāḥ |	yatra iṣṭa ceṣṭāḥ satata prahṛṣṭāḥ nirartayaḥ nirjarasaḥ viśokāḥ 
SA_T13_n929u-1072	svaiḥ karmabhirhīnaviśiṣṭamadhyāḥ svayaṃprabhāḥ puṇyakṛto ramante ||32 ||	svaiḥ karmabhiḥ hīna viśiṣṭa madhyāḥ svayaṃprabhāḥ puṇya kṛtaḥ ramante  /
SA_T13_n929u-1073	pūrvaṃ tapomūlyaparigraheṇa svargakrayārthaṃ kṛtaniścayānām |	pūrvam tapaḥ mūlya parigraheṇa svarga kraya artham kṛta niścayānām 
SA_T13_n929u-1074	manāṃsi khinnāni tapodhanānāṃ haranti yatrāpsaraso laḍantyaḥ ||33 ||	manāṃsi khinnāni tapodhanānām haranti yatra apsarasaḥ laḍantyaḥ 
SA_T13_n929u-1075	nityotsavaṃ taṃ ca niśāmya lokaṃ nistandrinidrāratiśokarogam |	nitya utsavam tam ca niśāmya lokam nistandri nidrā rati śoka rogam 
SA_T13_n929u-1076	nando jarāmṛtyuvaśaṃ sadārtaṃ mene śmaśānapratimaṃ nṛlokam ||34 ||	nandaḥ jarā mṛtyu vaśam sadā ārtam mene śmaśāna pratimam nṛ lokam 
SA_T13_n929u-1077	aindraṃ vanaṃ tacca dadarśa nandaḥ samantato vismayaphulladṛṣṭiḥ |	aindram vanam tat ca dadarśa nandaḥ samantataḥ vismaya phulla dṛṣṭiḥ 
SA_T13_n929u-1078	harṣānvitāścāpsarasaḥ parīyuḥ sagarvamanyonyamavekṣamāṇāḥ ||35 ||	harṣa anvitāḥ ca apsarasaḥ parīyuḥ sa garvam anyonyam avekṣamāṇāḥ 
SA_T13_n929u-1079	sadā yuvatyo madanaikakāryāḥ sādhāraṇāḥ puṇyakṛtāṃ vihārāḥ |	sadā yuvatyaḥ madana eka kāryāḥ sādhāraṇāḥ puṇya kṛtām vihārāḥ 
SA_T13_n929u-1080	divyāśca nirdoṣaparigrahāśca tapaḥphalasyāśrayaṇaṃ surāṇām ||36 ||	divyāḥ ca nirdoṣa parigrahāḥ ca tapaḥ phalasya āśrayaṇam surāṇām 
SA_T13_n929u-1081	tāsāṃ jagurdhīramudāttamanyāḥ padmāni kāścillalitaṃ babhañjuḥ |	tāsām jaguḥ dhīram udāttam anyāḥ padmāni kāścid lalitam babhañjuḥ 
SA_T13_n929u-1082	anyonyaharṣān nanṛtustathānyāścitrāṅgahārāḥ stanabhinnahārāḥ ||37 ||	anyonya harṣāt nanṛtuḥ tathā anyāḥ citra aṅgahārāḥ stana bhinna hārāḥ 
SA_T13_n929u-1083	kāsāṃcidāsāṃ vadanāni rejurvanāntarebhyaścalakuṇḍalāni |	kāsāṃcid āsām vadanāni rejuḥ vana antarebhyaḥ cala kuṇḍalāni 
SA_T13_n929u-1084	vyāviddhaparṇebhya ivākarebhyaḥ padmāni kāraṇḍavaghaṭṭitāni ||38 ||	vyāviddha parṇebhyaḥ iva ākarebhyaḥ padmāni kāraṇḍava ghaṭṭitāni 
SA_T13_n929u-1085	tāḥ niḥsṛtāḥ prekṣya vanāntarebhyastaḍitpatākā iva toyadebhyaḥ |	tāḥ niḥsṛtāḥ prekṣya vana antarebhyaḥ taḍit patākāḥ iva toyadebhyaḥ 
SA_T13_n929u-1086	nandasya rāgeṇa tanurvivepe jale cale candramasaḥ prabheva ||39 ||	nandasya rāgeṇa tanuḥ vivepe jale cale candramasaḥ prabhā iva 
SA_T13_n929u-1087	vapuśca divyaṃ lalitāśca ceṣṭāstataḥ sa tāsāṃ manasā jahāra |	vapuḥ ca divyam lalitāḥ ca ceṣṭāḥ tatas sa tāsām manasā jahāra 
SA_T13_n929u-1088	kautūhalāvarjitayā ca dṛṣṭyā saṃśleṣatarṣādiva jātarāgaḥ ||40 ||	kautūhala āvarjitayā ca dṛṣṭyā saṃśleṣa tarṣāt iva jāta rāgaḥ 
SA_T13_n929u-1089	sa jātatarṣo'psarasaḥ pipāsustatprāptaye'dhiṣṭhitaviklavārtaḥ |	sa jāta tarṣa upsarasaḥ pipāsuḥ tad prāptaye dhiṣṭhita viklava ārtaḥ 
SA_T13_n929u-1090	lolendriyāśvena manorathena jehrīyamāṇo na dhṛtiṃ cakāra ||41 ||	lola indriya aśvena manorathena na dhṛtim cakāra 
SA_T13_n929u-1091	yathā manuṣyo malinaṃ hi vāsaḥ kṣāreṇa bhūyo malinīkaroti |	yathā manuṣyaḥ malinam hi vāsaḥ kṣāreṇa bhūyas malinīkaroti 
SA_T13_n929u-1092	malakṣayārthaṃ na malodbhavārthaṃ rajastathāsmai munirācakarṣa ||42 ||	mala kṣaya artham na mala udbhava artham rajaḥ tathā asmai muniḥ ācakarṣa 
SA_T13_n929u-1093	doṣāṃśca kāyād bhiṣagujjihīrṣurbhūyo yathā kleśayituṃ yateta |	doṣān ca kāyāt bhiṣaj ujjihīrṣuḥ bhūyas yathā kleśayitum yateta 
SA_T13_n929u-1094	rāgaṃ tathā tasya munirjighāṃsurbhūyastaraṃ rāgamupānināya ||43 ||	rāgam tathā tasya muniḥ jighāṃsuḥ bhūyastaram rāgam upānināya 
SA_T13_n929u-1095	dīpaprabhāṃ hanti yathāndhakāre sahasraraśmeruditasya dīptiḥ |	dīpa prabhām hanti yathā andhakāre sahasraraśmeḥ uditasya dīptiḥ 
SA_T13_n929u-1096	manuṣyaloke dyutimaṅganānāmantardadhātyapsarasāṃ tathā śrīḥ ||44 ||	manuṣya loke dyutim aṅganānām antardadhāti apsarasām tathā śrīḥ 
SA_T13_n929u-1097	mahacca rūpaṃ svaṇu hanti rūpaṃ śabdo mahān hanti ca śabdamalpam |	mahat ca rūpam su aṇu hanti rūpam śabdaḥ mahān hanti ca śabdam alpam 
SA_T13_n929u-1098	gurvī rujā hanti rujāṃ ca mṛdvīṃ sarvo mahān heturaṇorvadhāya ||45 ||	gurvī rujā hanti rujām ca mṛdvīm sarvaḥ mahān hetuḥ aṇoḥ vadhāya 
SA_T13_n929u-1099	muneḥ prabhāvācca śaśāka nandastaddarśanaṃ soḍhumasahyamanyaiḥ |	muneḥ prabhāvāt ca śaśāka nandaḥ tad darśanam soḍhum asahyam anyaiḥ 
SA_T13_n929u-1100	avītarāgasya hi durbalasya mano dahedapsarasāṃ vapuḥśrīḥ ||46 ||	a vīta rāgasya hi durbalasya manaḥ dahet apsarasām vapuḥ śrīḥ 
SA_T13_n929u-1101	matvā tato nandamudīrṇarāgaṃ bhāryānurodhādapavṛttarāgam |	matvā tatas nandam udīrṇa rāgam bhāryā anurodhāt apavṛtta rāgam 
SA_T13_n929u-1102	rāgeṇa rāgaṃ pratihantukāmo munirvirāgo giramityuvāca ||47 ||	rāgeṇa rāgam pratihantu kāmaḥ muniḥ virāgaḥ giram iti uvāca 
SA_T13_n929u-1103	etāḥ striyaḥ paśya divaukasastvaṃ nirīkṣya ca brūhi yathārthatattvam |	etāḥ striyaḥ paśya divaukasaḥ tvam nirīkṣya ca brūhi yathārtha tattvam 
SA_T13_n929u-1104	etāḥ kathaṃ rūpaguṇairmatāste sa vā jano yatra gataṃ manaste ||48 ||	etāḥ katham rūpa guṇaiḥ matāḥ te sa vā janaḥ yatra gatam manaḥ te 
SA_T13_n929u-1105	athāpsaraḥsveva niviṣṭadṛṣṭī rāgāgnināntarhṛdaye pradīptaḥ |	atha apsaraḥsu eva niviṣṭa dṛṣṭiḥ rāga agninā antar hṛdaye pradīptaḥ 
SA_T13_n929u-1106	sagadgadaṃ kāmaviṣaktacetāḥ kṛtāñjalirvākyamuvāca nandaḥ ||49 ||	sa gadgadam kāma viṣakta cetāḥ kṛtāñjaliḥ vākyam uvāca nandaḥ 
SA_T13_n929u-1107	haryaṅganāsau muṣitaikadṛṣṭiryadantare syāttava nātha vadhvāḥ |	hari aṅganā asau muṣita eka dṛṣṭiḥ yat antare syāt tava nātha vadhvāḥ 
SA_T13_n929u-1108	tadantare'sau kṛpaṇā vadhūste vapuṣmatīrapsarasaḥ pratītya ||50 ||	tad antarā isau kṛpaṇā vadhūḥ te vapuṣmatīḥ apsarasaḥ pratītya 
SA_T13_n929u-1109	āsthā yathā pūrvamabhūnna kācidanyāsu me strīṣu niśāmya bhāryām |	āsthā yathā pūrvam abhūt na kācid anyāsu me strīṣu niśāmya bhāryām 
SA_T13_n929u-1110	tasyāṃ tataḥsamprati kācidāsthā na me niśāmyaiva hi rūpamāsām ||51 ||	tasyām tatas samprati kācid āsthā na me niśāmya eva hi rūpam āsām 
SA_T13_n929u-1111	yathā pratapto mṛdunātapena dahyeta kaścin mahatānalena |	yathā prataptaḥ mṛdunā ātapena dahyeta kaścid mahatā analena 
SA_T13_n929u-1112	rāgeṇa pūrvaṃ mṛdunābhitapto rāgāgninānena tathābhidahye ||52 ||	rāgeṇa pūrvam mṛdunā abhitaptaḥ rāga agninā anena tathā abhidahye 
SA_T13_n929u-1113	vāgvāriṇāṃ māṃ pariṣiñca tasmādyāvanna dahye sa ivābjaśatruḥ |	vāc vāriṇām mām pariṣiñca tasmāt yāvat na dahye saḥ iva abjaśatruḥ 
SA_T13_n929u-1114	rāgāgniradyaiva hiṃ māṃ didhakṣuḥ kakṣaṃ savṛkṣāgramivotthito'gniḥ ||53 ||	rāga agniḥ adyā eva him mām didhakṣuḥ kakṣam sa vṛkṣa agram iva utthita agniḥ 
SA_T13_n929u-1115	prasīda sīdāmi vimuñca mā mune vasundharādhairya na dhairyamasti me |	prasīda sīdāmi vimuñca mā mune vasundharā dhairya na dhairyam asti me 
SA_T13_n929u-1116	asūn vimokṣyāmi vimuktamānasa prayaccha vā vāgamṛtaṃ mumūrṣave ||54 ||	asūn vimokṣyāmi vimukta mānasa prayaccha vā vāc amṛtam mumūrṣave 
SA_T13_n929u-1117	anarthabhogena vighātadṛṣṭinā pramādadaṃṣṭreṇa tamoviṣāgninā |	anartha bhogena vighāta dṛṣṭinā pramāda daṃṣṭreṇa tamaḥ viṣa agninā 
SA_T13_n929u-1118	ahaṃ hi daṣṭo hṛdi manmathāhinā vidhatsva tasmādagadaṃ mahābhiṣak ||55 ||	aham hi daṣṭaḥ hṛdi manmatha ahinā vidhatsva tasmāt agadam mahā bhiṣaj 
SA_T13_n929u-1119	anena daṣṭo madanāhinā'hinā na kaścidātmanyanavasthitaḥ sthitaḥ |	anena daṣṭaḥ madana ahinā ahinā na kaścid ātmani anavasthitaḥ sthitaḥ 
SA_T13_n929u-1120	mumoha bodhyorhyacalātmano mano babhūva dhīmāṃśca sa śantanustanuḥ ||56 ||	mumoha bodhyoḥ hi acala ātmanaḥ manaḥ babhūva dhīmān ca sa śantanuḥ tanuḥ 
SA_T13_n929u-1121	sthite viśiṣṭe tvayi saṃśraye śraye yathā na yāmīha vasan diśaṃ diśam |	sthite viśiṣṭe tvayi saṃśraye śraye yathā na yāmi iha vasan diśam diśam 
SA_T13_n929u-1122	yathā ca labdhvā vyasanakṣayaṃ kṣayaṃ vrajāmi tanme kuru śaṃsataḥ sataḥ ||57 ||	yathā ca labdhvā vyasana kṣayam kṣayam vrajāmi tat me kuru śaṃsataḥ sataḥ 
SA_T13_n929u-1123	tato jighāṃsurhṛdi tasya tattamastamonudo naktamivotthitaṃ tamaḥ |	tatas jighāṃsuḥ hṛdi tasya tat tamaḥ tamonudaḥ naktam iva utthitam tamaḥ 
SA_T13_n929u-1124	maharṣicandro jagatastamonudastamaḥprahīṇo nijagāda gautamaḥ ||58 ||	mahā ṛṣi candraḥ jagataḥ tamonudaḥ tamaḥ prahīṇaḥ nijagāda gautamaḥ 
SA_T13_n929u-1125	dhṛtiṃ pariṣvajya vidhūya vikriyāṃ nigṛhya tāvacchrutacetasī śṛṇu |	dhṛtim pariṣvajya vidhūya vikriyām nigṛhya tāvat śruta cetasī śṛṇu 
SA_T13_n929u-1126	imā yadi prārthayase tvamaṅganā vidhatsva śuklārthamihottamaṃ tapaḥ ||59 ||	imāḥ yadi prārthayase tvam aṅganāḥ vidhatsva śukla artham iha uttamam tapaḥ 
SA_T13_n929u-1127	imā hi śakyā na balānna sevayā na saṃpradānena na rūpavattayā |	imāḥ hi śakyāḥ na balāt na sevayā na saṃpradānena na rūpavat tayā 
SA_T13_n929u-1128	imā hriyante khalu dharmacaryayā sacet praharṣaścara dharmamādṛtaḥ ||60 ||	imāḥ hriyante khalu dharma caryayā saced praharṣaḥ cara dharmam ādṛtaḥ 
SA_T13_n929u-1129	ihādhivāso divi daivataiḥ samaṃ vanāni ramyāṇyajarāśca yoṣitaḥ |	iha adhivāsaḥ divi daivataiḥ samam vanāni ramyāṇi ajarāḥ ca yoṣitaḥ 
SA_T13_n929u-1130	idaṃ phalaṃ svasya śubhasya karmaṇo na dattamanyena na cāpyahetutaḥ ||61 ||	idam phalam svasya śubhasya karmaṇaḥ na dattam anyena na ca api ahetutaḥ 
SA_T13_n929u-1131	kṣitau manuṣyo dhanurādibhiḥ śramaiḥ striyaḥ kadāciddhi labheta vā na vā |	kṣitau manuṣyaḥ dhanuḥ ādibhiḥ śramaiḥ striyaḥ kadācid hi labheta vā na vā 
SA_T13_n929u-1132	asaṃśayaṃ yattviha dharmacaryayā bhaveyuretā divi puṇyakarmaṇaḥ ||62 ||	asaṃśayam yat tu iha dharma caryayā bhaveyuḥ etāḥ divi puṇya karmaṇaḥ 
SA_T13_n929u-1133	tadapramatto niyame samudyato ramasva yadyapsaraso'bhilipsase |	tat apramattaḥ niyame samudyataḥ ramasva yadi apsarasaḥ abhilipsase 
SA_T13_n929u-1134	ahaṃ ca te'tra pratibhūḥ sthire vrate yathā tvamābhiniyataṃ sameṣyasi ||63 ||	aham ca sthire vrate yathā sameṣyasi 
SA_T13_n929u-1135	ataḥparaṃ paramamiti vyavasthitaḥ parāṃ dhṛtiṃ paramamunau cakāra saḥ |	atas param paramam iti vyavasthitaḥ parām dhṛtim parama munau cakāra saḥ 
SA_T13_n929u-1136	tato muniḥ pavana ivāmbarāt patan pragṛhya taṃ punaragamanmahītalam ||64 ||	tatas muniḥ pavanaḥ iva ambarāt patan pragṛhya tam punar agamat mahī talam 
SA_T13_n929u-1137	saundarananda mahākāvye “svarga-darśana“ nāma daśama sarga samāpta |	saundarananda mahākāvye svargadarśana nāma daśama sarga samāpta 
SA_T13_n929u-1138	ekādaśaḥ sargaḥ	ekādaśaḥ sargaḥ 
SA_T13_n929u-1139	svarga kī hīnatā	svarga kī hīna tā 
SA_T13_n929u-1140	tatastā yoṣito dṛṣṭvā nando nandanacāriṇīḥ |	tatas tāḥ yoṣitaḥ dṛṣṭvā nandaḥ nandana cāriṇīḥ 
SA_T13_n929u-1141	babandha niyamastambhe durdamaṃ capalaṃ manaḥ ||1 ||	babandha niyama stambhe durdamam capalam manaḥ 
SA_T13_n929u-1142	so'niṣṭanaiṣkramyaraso mlānatāmarasopamaḥ |	             
SA_T13_n929u-1143	cacāra viraso dharmaṃ niveśyāpsaraso hṛdi ||2 ||	cacāra virasaḥ dharmam niveśya apsarasaḥ hṛdi 
SA_T13_n929u-1144	tathā lolendriyo bhūtvā dayitendriyagocaraḥ |	tathā lola indriyaḥ bhūtvā dayita indriya gocaraḥ 
SA_T13_n929u-1145	indriyārthavaśādeva babhūva niyatendriyaḥ ||3 ||	indriya artha vaśāt eva babhūva niyata indriyaḥ 
SA_T13_n929u-1146	kāmacaryāsu kuśalo bhikṣucaryāsu viklavaḥ |	kāma caryāsu kuśalaḥ bhikṣu caryāsu viklavaḥ 
SA_T13_n929u-1147	paramācāryaviṣṭabdho brahmacaryeṃ cacāra saḥ ||4 ||	parama ācārya viṣṭabdhaḥ cacāra saḥ 
SA_T13_n929u-1148	saṃvṛtena ca śāntena tīvreṇa madanena ca |	saṃvṛtena ca śāntena tīvreṇa madanena ca 
SA_T13_n929u-1149	jalāgneriva saṃsargācchaśāma ca śuśoṣa ca ||5 ||	jala agneḥ iva saṃsargāt śaśāma ca śuśoṣa ca 
SA_T13_n929u-1150	svabhāvadarśanīyo'pi vairūpyamagamat param |	svabhāva darśanīyaḥ upi vairūpyam agamat param 
SA_T13_n929u-1151	cintayāpsarasāṃ caiva niyamenāyatena ca ||6 ||	cintayā apsarasām ca eva niyamena āyatena ca 
SA_T13_n929u-1152	prastāveṣvapi bhāryāyāṃ priyabhāryastathāpi saḥ |	prastāveṣu api bhāryāyām priya bhāryaḥ tathā api saḥ 
SA_T13_n929u-1153	vītarāga ivātasthau na jaharṣa na cukṣubhe ||7 ||	vīta rāgaḥ iva ātasthau na jaharṣa na cukṣubhe 
SA_T13_n929u-1154	taṃ vyavasthitamājñāya bhāryārāgāt parāṅmukham |	tam vyavasthitam ājñāya bhāryā rāgāt parāṅmukham 
SA_T13_n929u-1155	abhigamyābravīnnandamānandaḥ praṇayādidam ||8 ||	abhigamya abravīt nandam ānandaḥ praṇayāt idam 
SA_T13_n929u-1156	aho sadṛśamārabdhaṃ śrutamasyābhijanasya ca |	aho sadṛśam ārabdham śrutam asya abhijanasya ca 
SA_T13_n929u-1157	nigṛhītendriyaḥ svastho niyame yadi saṃsthitaḥ ||9 ||	nigṛhīta indriyaḥ svasthaḥ niyame yadi saṃsthitaḥ 
SA_T13_n929u-1158	abhiṣvaktasya kāmeṣu rāgiṇo viṣayātmanaḥ |	abhiṣvaktasya kāmeṣu rāgiṇaḥ viṣaya ātmanaḥ 
SA_T13_n929u-1159	yadiyaṃ saṃvidutpannā neyamalpena hetunā ||10 ||	yat iyam saṃvid utpannā na iyam alpena hetunā 
SA_T13_n929u-1160	vyādhiralpena yatnena mṛduḥ pratinivāryate |	vyādhiḥ alpena yatnena mṛduḥ pratinivāryate 
SA_T13_n929u-1161	prabalaḥ prabalaireva yatnairnaśyati vā na vā ||11 ||	prabalaḥ prabalaiḥ eva yatnaiḥ naśyati vā na vā 
SA_T13_n929u-1162	durharo mānaso vyādhirbalavāṃśca tavābhavat |	durharaḥ mānasaḥ vyādhiḥ balavān ca tava abhavat 
SA_T13_n929u-1163	vinivṛtto yadi [ca] te sarvathā dhṛtimānasi ||12 ||	vinivṛttaḥ yadi ca te sarvathā dhṛtimān asi 
SA_T13_n929u-1164	duṣkaraṃ sādhvanāryeṇa māninā caiva mārdavam |	duṣkaram sādhu anāryeṇa māninā ca eva mārdavam 
SA_T13_n929u-1165	atisargaśca lubdhena brahmacaryaṃ ca rāgiṇā ||13 ||	atisargaḥ ca lubdhena brahmacaryam ca rāgiṇā 
SA_T13_n929u-1166	ekastu mama saṃdehastavāsyāṃ niyame dhṛtau |	ekaḥ tu mama saṃdehaḥ tava asyām niyame dhṛtau 
SA_T13_n929u-1167	atrānunayamicchāmi vaktavyaṃ yadi manyase ||14 ||	atrā anunayam icchāmi vaktavyam yadi manyase 
SA_T13_n929u-1168	ārjavābhihitaṃ vākyaṃ na ca mantavyamanyathā |	ārjava abhihitam vākyam na ca mantavyam anyathā 
SA_T13_n929u-1169	rūkṣamapyāśaye śuddhe rukṣato naiti sajjanaḥ ||15 ||	rūkṣam api āśaye śuddhe rukṣataḥ na eti sat janaḥ 
SA_T13_n929u-1170	apriyaṃ hi hitaṃ snigdhamasnigdhamahitaṃ priyam |	apriyam hi hitam snigdham asnigdham ahitam priyam 
SA_T13_n929u-1171	durlabhaṃ tu priyahitaṃ svādu pathyamivauṣadham ||16 ||	durlabham tu priya hitam svādu pathyam iva auṣadham 
SA_T13_n929u-1172	viśvāsaścārthacaryā ca sāmānyaṃ sukhaduḥkhayoḥ |	viśvāsaḥ ca artha caryā ca sāmānyam sukha duḥkhayoḥ 
SA_T13_n929u-1173	marṣaṇaṃ praṇayaścaiva mitravṛttiriyaṃ satām ||17 ||	marṣaṇam praṇayaḥ ca eva mitra vṛttiḥ iyam satām 
SA_T13_n929u-1174	tadidaṃ tvāṃ vivakṣāmi praṇayānna jighāṃsayā |	tat idam tvām vivakṣāmi praṇayāt na jighāṃsayā 
SA_T13_n929u-1175	tvacchreyo hi vivakṣā me yato nārhāmyupekṣitum ||18 ||	tvad śreyaḥ hi vivakṣā me yatas na arhāmi upekṣitum 
SA_T13_n929u-1176	apsarobhṛtako dharmaṃ carasītyabhidhīyase |	apsaraḥ bhṛtakaḥ dharmam carasi iti abhidhīyase 
SA_T13_n929u-1177	kimidaṃ bhūtamāhosvit parihāso'yamīdṛśaḥ ||19 ||	kim idam bhūtam āhosvit parihāsaḥ ayam īdṛśaḥ 
SA_T13_n929u-1178	yadi tāvadidaṃ satyaṃ vakṣyāmyatra yadauṣadham |	yadi tāvat idam satyam vakṣyāmi atra yat auṣadham 
SA_T13_n929u-1179	auddhatyamatha vaktṛṇāmabhidhāsyāmi tadrajaḥ ||20 ||	auddhatyam atha vaktṛṇām abhidhāsyāmi tat rajaḥ 
SA_T13_n929u-1180	ślakṣṇapūrvamatho tena hṛdi so'bhihatastadā |	ślakṣṇa pūrvam atho tena hṛdi saḥ abhihataḥ tadā 
SA_T13_n929u-1181	dhyātvā dīrghaṃ niśaśvāsa kiñciccāvāṅmukho'bhavat ||21 ||	dhyātvā dīrgham niśaśvāsa kiñcid ca avāṅmukhaḥ bhavat 
SA_T13_n929u-1182	tatastasyeṅgitaṃ jñātvā manaḥsaṃkalpasūcakam |	tatas tasya iṅgitam jñātvā manaḥ saṃkalpa sūcakam 
SA_T13_n929u-1183	babhāṣe vākyamānando madhurodarkamapriyam ||22 ||	babhāṣe vākyam ānandaḥ madhura udarkam apriyam 
SA_T13_n929u-1184	ākāreṇāvagacchāmi tava dharmaprayojanam |	ākāreṇa avagacchāmi tava dharma prayojanam 
SA_T13_n929u-1185	yajjñātvā tvayi jātaṃ me hāsyaṃ kāruṇyameva ca ||23 ||	yat jñātvā tvayi jātam me hāsyam kāruṇyam eva ca 
SA_T13_n929u-1186	yathāsanārthaṃ skandhena kaścid gurvīṃ śilāṃ vahet |	yathā āsana artham skandhena kaścid gurvīm śilām vahet 
SA_T13_n929u-1187	tadvattvamapi kāmārthaṃ niyamaṃ voḍhumudyataḥ ||24 ||	tadvat tvam api kāma artham niyamam voḍhum udyataḥ 
SA_T13_n929u-1188	titāḍayiṣayā dṛpto yathā meṣo'parsati |	titāḍayiṣayā dṛptaḥ yathā 
SA_T13_n929u-1189	tadvadabrahmacaryāya brahmacaryamidaṃ tava ||25 ||	tadvat abrahmacaryāya brahmacaryam idam tava 
SA_T13_n929u-1190	cikrīṣanti yathā paṇyaṃ vaṇijo lābhalipsayā |	cikrīṣanti yathā paṇyam vaṇijaḥ lābha lipsayā 
SA_T13_n929u-1191	dharmacaryā tava tathā paṇyabhūtā na śāntaye ||26 ||	dharma caryā tava tathā paṇya bhūtā na śāntaye 
SA_T13_n929u-1192	yathā phalaviśeṣārtha bījaṃ vapati kārṣakaḥ |	yathā phala viśeṣa artha bījam vapati kārṣakaḥ 
SA_T13_n929u-1193	tadvad viṣayakārpaṇyād viṣayāṃstyaktavānasi ||27 ||	tadvat viṣaya kārpaṇyāt viṣayān tyaktavān asi 
SA_T13_n929u-1194	ākāṅkṣecca yathā rogaṃ pratīkārasukhepsayā |	ākāṅkṣet ca yathā rogam pratīkāra sukha īpsayā 
SA_T13_n929u-1195	duḥkhamanvicchati bhavāṃstathā viṣayatṛṣṇayā ||28 ||	duḥkham anvicchati bhavān tathā viṣaya tṛṣṇayā 
SA_T13_n929u-1196	yathā paśyati madhveva na prapātamavekṣate |	yathā paśyati madhu eva na prapātam avekṣate 
SA_T13_n929u-1197	paśyasyapsarasastadvad bhraṃśamante na paśyasi ||29 ||	paśyasi apsarasaḥ tadvat bhraṃśam ante na paśyasi 
SA_T13_n929u-1198	hṛdi kāmāgninā dīpte kāyena vahato vratam |	hṛdi kāma agninā dīpte kāyena vahataḥ vratam 
SA_T13_n929u-1199	kimidaṃ brahmacaryaṃ te manasābrahmacāriṇaḥ ||30 ||	kim idam brahmacaryam te manasā abrahmacāriṇaḥ 
SA_T13_n929u-1200	saṃsāre vartamānena yadā cāpsarasastvayā |	saṃsāre vartamānena yadā ca apsarasaḥ tvayā 
SA_T13_n929u-1201	prāptāstyaktāśca śataśastābhyaḥ kimiti te spṛhā ||31 ||	prāptāḥ tyaktāḥ ca śataśas tābhyaḥ kim iti te spṛhā 
SA_T13_n929u-1202	tṛptirnāstīndhanairagnernāmbhasā lavaṇāmbhasaḥ |	tṛptiḥ nā asti indhanaiḥ agneḥ nā ambhasā lavaṇāmbhasaḥ 
SA_T13_n929u-1203	nāpi kāmaiḥ satṛṣṇasya tasmāt kāmā na tṛṣtaye ||32 ||	na api kāmaiḥ sa tṛṣṇasya tasmāt kāmāḥ na tṛṣtaye 
SA_T13_n929u-1204	atṛptau sa kutaḥ śāntiraśāntau ca kutaḥ sukham |	atṛptau sa kutas śāntiḥ aśāntau ca kutas sukham 
SA_T13_n929u-1205	asukhe ca kutaḥ prītiraprītau ca kuto ratiḥ ||33 ||	asukhe ca kutas prītiḥ aprītau ca kutas ratiḥ 
SA_T13_n929u-1206	riraṃsā yadi te tasmādadhyātme dhīyatāṃ manaḥ |	riraṃsā yadi te tasmāt adhyātme dhīyatām manaḥ 
SA_T13_n929u-1207	praśāntā cānavadyā ca nāstyadhyātmasamā ratiḥ ||34 ||	praśāntā ca anavadyā ca na asti adhyātma samā ratiḥ 
SA_T13_n929u-1208	na tatra kāryaṃ tūryaiste na strībhirna vibhūṣaṇaiḥ |	na tatra kāryam tūryaiḥ te na strībhiḥ na vibhūṣaṇaiḥ 
SA_T13_n929u-1209	ekastvaṃ [yatra]tatrasthastayā ratyābhiraṃsyase ||35 ||	ekaḥ tvam yatra tatrasthaḥ tayā ratyā abhiraṃsyase 
SA_T13_n929u-1210	mānasaṃ balavad duḥkhaṃ tarṣe tiṣṭhati tiṣṭhati |	mānasam balavat duḥkham tarṣe tiṣṭhati tiṣṭhati 
SA_T13_n929u-1211	taṃ tarṣaṃ chindhi duḥkhaṃ hi tṛṣṇā cāsti ca nāsti ca ||36 ||	tam tarṣam chindhi duḥkham hi tṛṣṇā ca asti ca na asti ca 
SA_T13_n929u-1212	saṃpattau vā vipattau vā divā vā naktameva vā |	saṃpattau vā vipattau vā divā vā naktam eva vā 
SA_T13_n929u-1213	kāmeṣu hi satṛṣṇasya na śāntirupapadyate ||37 ||	kāmeṣu hi sa tṛṣṇasya na śāntiḥ upapadyate 
SA_T13_n929u-1214	kāmānāṃ prārthanā duḥkhā prāptau tṛptirna vidyate |	kāmānām prārthanā duḥkhā prāptau tṛptiḥ na vidyate 
SA_T13_n929u-1215	viyogānniyataḥ śoko viyogaśca dhruvo divi ||38 ||	viyogāt niyataḥ śokaḥ viyogaḥ ca dhruvaḥ divi 
SA_T13_n929u-1216	kṛtvāpi duṣkaraṃ karma svarge labdhvāpi durlabham |	kṛtvā api duṣkaram karma svarge labdhvā api durlabham 
SA_T13_n929u-1217	nṛlokaṃ punarevaiti pravāsāt svagṛhaṃ yathā ||39 ||	nṛ lokam punar eva eti pravāsāt sva gṛham yathā 
SA_T13_n929u-1218	yadā bhraṣṭasya kuśalaṃ śiṣṭaṃ kiṃcinna vidyate |	yadā bhraṣṭasya kuśalam śiṣṭam kiṃcid na vidyate 
SA_T13_n929u-1219	tiryakṣu pitṛloke vā narake copapadyate ||40 ||	tiryakṣu pitṛ loke vā narake ca upapadyate 
SA_T13_n929u-1220	tasya bhuktavataḥ svarge viṣayānuttamānapi |	tasya bhuktavataḥ svarge viṣayān uttamān api 
SA_T13_n929u-1221	bhraṣṭasyārtasya duḥkhena kimāsvādaḥ karoti saḥ ||41 ||	bhraṣṭasya ārtasya duḥkhena kim āsvādaḥ karoti saḥ 
SA_T13_n929u-1222	śyenāya prāṇivātsalyāt svamāṃsānyapi dattavān |	śyenāya prāṇi vātsalyāt sva māṃsāni api dattavān 
SA_T13_n929u-1223	śiviḥ svargāt paribhraṣṭastādṛk kṛtvāpi duṣkaram ||42 ||	śiviḥ svargāt paribhraṣṭaḥ tādṛś kṛtvā api duṣkaram 
SA_T13_n929u-1224	śakrasyārdhāsanaṃ gatvā pūrvapārthiva eṃva yaḥ |	śakrasya ardhāsanam gatvā pūrva pārthivaḥ eṃva yaḥ 
SA_T13_n929u-1225	sa devatvaṃ gataḥ kāle māndhātādhaḥ punaryayau ||43 ||	sa deva tvam gataḥ kāle māndhātā adhas punar yayau 
SA_T13_n929u-1226	rājyaṃ kṛtvāpi devānāṃ papāta nahuṣo bhuvi |	rājyam kṛtvā api devānām papāta nahuṣaḥ bhuvi 
SA_T13_n929u-1227	prāptaḥ kila bhujaṃgatvaṃ nādyāpi parimucyate ||44 ||	prāptaḥ kila bhujaṃga tvam na adya api parimucyate 
SA_T13_n929u-1228	tathaivelivilo rājā rājavṛttena saṃskṛtaḥ |	tathā eva ilivilaḥ rājā rāja vṛttena saṃskṛtaḥ 
SA_T13_n929u-1229	svargaṃ gatvā punarbhraṣṭaḥ kūrmībhūtaḥ kilārṇave ||45 ||	svargam gatvā punar bhraṣṭaḥ kūrmībhūtaḥ kila arṇave 
SA_T13_n929u-1230	bhūridyumno yayātiśca te cānye ca nṛparṣabhāḥ |	bhūridyumnaḥ yayātiḥ ca te ca anye ca nṛpa ṛṣabhāḥ 
SA_T13_n929u-1231	karmabhirdyāmabhikrīya tatkṣayāt punaratyajan ||46 ||	karmabhiḥ dyām abhikrīya tad kṣayāt punar atyajan 
SA_T13_n929u-1232	asurāḥ pūrvadevāstu surairapahṛtaśriyaḥ |	asurāḥ pūrvadevāḥ tu suraiḥ apahṛta śriyaḥ 
SA_T13_n929u-1233	śriyaṃ samanuśocantaḥ pātālaṃ śaraṇaṃ yayuḥ ||47 ||	śriyam samanuśocantaḥ pātālam śaraṇam yayuḥ 
SA_T13_n929u-1234	kiṃ ca rājarṣibhistāvadasurairvā surādibhiḥ |	kim ca rājarṣibhiḥ tāvat asuraiḥ vā sura ādibhiḥ 
SA_T13_n929u-1235	mahendrāḥ śataśaḥ peturmāhātmyamapi na sthiram ||48 ||	mahā indrāḥ śataśas petuḥ māhātmyam api na sthiram 
SA_T13_n929u-1236	saṃsadaṃ śobhāyitvaindrīmupendraścendravikramaḥ |	saṃsadam śobhāyitvā aindrīm upendraḥ ca indra vikramaḥ 
SA_T13_n929u-1237	kṣīṇakarmā papātorvīṃ madhyādapsarasāṃ rasan ||49 ||	kṣīṇa karmā papāta urvīm madhyāt apsarasām rasan 
SA_T13_n929u-1238	hā caitraratha hā vāpi hā mandākini hā priye |	hā caitraratha hā vā api hā mandākini hā priye 
SA_T13_n929u-1239	ityārtā vilapanto'pi gāṃ patanti divaukasaḥ ||50 ||	iti ārtāḥ vilapantaḥ api gām patanti divaukasaḥ 
SA_T13_n929u-1240	tīvraṃ hyutpadyate duḥkhamiha tāvanmumūrṣatām |	tīvram hi utpadyate duḥkham iha tāvat mumūrṣatām 
SA_T13_n929u-1241	kiṃ punaḥ patatāṃ svargādevānte sukhasevinām ||51 ||	kim punar patatām svargāt eva ante sukha sevinām 
SA_T13_n929u-1242	rajo gṛṇhanti vāsāṃsi mlāyanti paramāḥ srajaḥ |	rajaḥ gṛṇhanti vāsāṃsi mlāyanti paramāḥ srajaḥ 
SA_T13_n929u-1243	gātrebhyo jāyate svedo ratirbhavati nāsane ||52 ||	gātrebhyaḥ jāyate svedaḥ ratiḥ bhavati na āsane 
SA_T13_n929u-1244	etānyādau nimittāni cyutau svargād divaukasām |	etāni ādau nimittāni cyutau svargāt divaukasām 
SA_T13_n929u-1245	aniṣṭānīva martyānāmariṣṭāni mumūrṣatām ||53 ||	aniṣṭāni iva martyānām ariṣṭāni mumūrṣatām 
SA_T13_n929u-1246	sukhamutpadyate yacca divi kāmānupāśnatām |	sukham utpadyate yat ca divi kāmān upāśnatām 
SA_T13_n929u-1247	yacca duḥkhaṃ nipatatāṃ duḥkhameva viśiṣyate ||54 ||	yat ca duḥkham nipatatām duḥkham eva viśiṣyate 
SA_T13_n929u-1248	tasmādasvantamatrāṇamaviśvāsyamatarpakam |	tasmāt a su antam a trāṇam a viśvāsyam a tarpakam 
SA_T13_n929u-1249	vijñāya kṣayiṇaṃ svargamapavarge matiṃ kuru ||55 ||	vijñāya kṣayiṇam svargam apavarge matim kuru 
SA_T13_n929u-1250	aśarīraṃ bhavāgraṃ hi gatvāpi munirudrakaḥ |	aśarīram bhava agram hi gatvā api muniḥ udrakaḥ 
SA_T13_n929u-1251	karmaṇo'nte cyutastasmāt tiryagyoniṃ prapatsyate ||56 ||	karmaṇā unte cyutaḥ tasmāt tiryagyonim prapatsyate 
SA_T13_n929u-1252	maitrayā saptavārṣikyā brahmalokamito gataḥ |	maitrayā sapta vārṣikyā brahma lokam itas gataḥ 
SA_T13_n929u-1253	sunetraḥ punarāvṛtto garbhavāsamupeyivān ||57 ||	sunetraḥ punar āvṛttaḥ garbha vāsam upeyivān 
SA_T13_n929u-1254	yadā caiśvaryavanto'pi kṣayiṇaḥ svargavāsinaḥ |	yadā ca aiśvaryavantaḥ api kṣayiṇaḥ svarga vāsinaḥ 
SA_T13_n929u-1255	ko nāma svargavāsaya kṣeṣṇave spṛhayed budhaḥ ||58 ||	kaḥ nāma svarga vāsaya kṣeṣṇave spṛhayet budhaḥ 
SA_T13_n929u-1256	sūtreṇa baddho hi yathā vihaṃgo vyāvartate dūragato'pi bhūyaḥ |	sūtreṇa baddhaḥ hi yathā vihaṃgaḥ vyāvartate dūra gataḥ api bhūyas 
SA_T13_n929u-1257	ajñānasūtreṇa tathāvabaddho gato'pi dūraṃ punareti lokaḥ ||59 ||	ajñāna sūtreṇa tathā avabaddhaḥ gataḥ api dūram punar eti lokaḥ 
SA_T13_n929u-1258	kṛtvā kālavilakṣaṇaṃ pratibhuvā mukto yathā bandhanād	kṛtvā kāla vilakṣaṇam pratibhuvā muktaḥ yathā bandhanāt 
SA_T13_n929u-1259	bhuktvā veśmasukhānyatītya samayaṃ bhūyo viśed vandhanaṃ |	bhuktvā veśma sukhāni atītya samayam bhūyas viśet vandhanam 
SA_T13_n929u-1260	tadvad dyāṃ pratibhūvadātmaniyamairdhyānādibhiḥ prāptavān	tadvat dyām pratibhū vat ātma niyamaiḥ dhyāna ādibhiḥ prāptavān 
SA_T13_n929u-1261	kāle karmasu teṣu bhuktaviṣayeṣvākṛṣate gāṃ punaḥ ||60 ||	kāle karmasu teṣu bhukta viṣayeṣu ākṛṣate gām punar 
SA_T13_n929u-1262	antarjālagatāḥ pramattamanaso mīnāstaḍāge yathā	antar jāla gatāḥ pramatta manasaḥ mīnāḥ taḍāge yathā 
SA_T13_n929u-1263	jānanti vyasanaṃ na rodhajanitaṃ svasthāścarantyambhasi |	jānanti vyasanam na rodha janitam svasthāḥ caranti ambhasi 
SA_T13_n929u-1264	antarlokagatāḥ kṛtārthamatayastadvaddivi dhyāyino	antar loka gatāḥ kṛtārtha matayaḥ tadvat divi dhyāyinaḥ 
SA_T13_n929u-1265	manyante śivamacyutaṃ dhruvamiti svaṃ sthānamāvartakam ||61 ||	manyante śivam acyutam dhruvam iti svam sthānam āvartakam 
SA_T13_n929u-1266	tajjanmavyādhimṛtyuvyasanaparigataṃ matvā jagadidaṃ	tad janma vyādhi mṛtyu vyasana parigatam matvā jagat idam 
SA_T13_n929u-1267	saṃsāre bhrāmyamāṇaṃ divi nṛṣu narake tiryak-pitṛṣu ca |	saṃsāre bhrāmyamāṇam divi nṛṣu narake tiryak pitṛṣu ca 
SA_T13_n929u-1268	yattrāṇaṃ nirbhayaṃ yacchivamamarajaraṃ niḥśokamamṛtaṃ	yat trāṇam nirbhayam yat śivam amara jaram niḥśokam amṛtam 
SA_T13_n929u-1269	taddhetorbrahmacaryaṃ cara jahi hi calaṃ svargaṃ prati rucim ||62 ||	tad hetoḥ brahmacaryam cara jahi hi calam svargam prati rucim 
SA_T13_n929u-1270	saundarananda mahākāvye “svarga kī hīnatā“ nāma ekādaśa sarga samāpta ||	saundarananda mahākāvye svarga kī hīnatā nāma ekādaśa sarga samāpta 
SA_T13_n929u-1271	dvādaśaḥ sargaḥ	dvādaśaḥ sargaḥ 
SA_T13_n929u-1272	viveka	viveka 
SA_T13_n929u-1273	apsarobhṛtako dharmaṃ carasītyatha coditaḥ |	apsaraḥ bhṛtakaḥ dharmam carasi iti atha coditaḥ 
SA_T13_n929u-1274	ānandena tadā nandaḥ paraṃ vrīḍamupāgamat ||1 ||	ānandena tadā nandaḥ param vrīḍam upāgamat 
SA_T13_n929u-1275	tasya vrīḍena mahatā pramodo hṛdi nābhavat |	tasya vrīḍena mahatā pramodaḥ hṛdi nā bhavat 
SA_T13_n929u-1276	aprāmodyena vimukhaṃ nāvatasthe vrate manaḥ ||2 ||	a prāmodyena vimukham na avatasthe vrate manaḥ 
SA_T13_n929u-1277	kāmarāgapradhāno'pi parihāsasamo'pi san |	kāma rāga pradhānaḥ api parihāsa samaḥ api san 
SA_T13_n929u-1278	paripākagate hetau na sa tanmamṛṣe vacaḥ ||3 ||	paripāka gate hetau na sa tat mamṛṣe vacaḥ 
SA_T13_n929u-1279	aparīkṣakabhāvācca pūrvaṃ matvā divaṃ dhruvam |	aparīkṣaka bhāvāt ca pūrvam matvā divam dhruvam 
SA_T13_n929u-1280	tasmāt kṣeṣṇuṃ pariśrutya bhṛśaṃ saṃvegameyivān ||4 ||	tasmāt kṣeṣṇum pariśrutya bhṛśam saṃvegam eyivān 
SA_T13_n929u-1281	tasya svargānnivavṛte saṃkalpāśvo manorathaḥ |	tasya svargāt nivavṛte saṃkalpa aśvaḥ manorathaḥ 
SA_T13_n929u-1282	mahāratha ivonmārgādapramattasya sāratheḥ ||5 ||	mahā rathaḥ iva unmārgāt apramattasya sāratheḥ 
SA_T13_n929u-1283	svargatarṣānnivṛttaśca sadyaḥ svastha ivābhavat |	svarga tarṣāt nivṛttaḥ ca sadyas svasthaḥ iva abhavat 
SA_T13_n929u-1284	mṛṣṭādapathyād virato jijīviṣurivāturaḥ ||6 ||	mṛṣṭāt apathyāt virataḥ jijīviṣuḥ iva āturaḥ 
SA_T13_n929u-1285	visasmāra priyāṃ bhāryāmapsarodarśanād yathā |	visasmāra priyām bhāryām apsaraḥ darśanāt yathā 
SA_T13_n929u-1286	tathānityatayodvignastatyājāpsaraso'pi saḥ ||7 ||	tathā anitya tayā udvignaḥ tatyāja apsarasaḥ api saḥ 
SA_T13_n929u-1287	mahatāmapi bhūtānāmāvṛttiriti cintayan |	mahatām api bhūtānām āvṛttiḥ iti cintayan 
SA_T13_n929u-1288	saṃvegācca sarāgo'pi vītarāga ivābhavat ||8 ||	saṃvegāt ca sa rāgaḥ upi vīta rāgaḥ iva abhavat 
SA_T13_n929u-1289	babhūva sa hi saṃvegaḥ śreyasastasya vṛddhaye |	babhūva sa hi saṃvegaḥ śreyasaḥ tasya vṛddhaye 
SA_T13_n929u-1290	dhāturedhirivākhyāte paṭhito'kṣaracintakaiḥ ||9 ||	dhātuḥ edhiḥ iva ākhyāte paṭhita ukṣara cintakaiḥ 
SA_T13_n929u-1291	na tu kāmānmanastasya kenacijjagṛhe dhṛtiḥ |	na tu kāmāt manaḥ tasya kenacid jagṛhe dhṛtiḥ 
SA_T13_n929u-1292	triṣu kāleṣu sarveṣu nipāto'stiriva smṛtaḥ ||10 ||	triṣu kāleṣu sarveṣu nipātaḥ ustiḥ iva smṛtaḥ 
SA_T13_n929u-1293	khelagāmī mahābāhurgajendra iva nirmadaḥ |	khela gāmī mahā bāhuḥ gaja indraḥ iva nirmadaḥ 
SA_T13_n929u-1294	so'bhyagacchad guruṃ kāle vivakṣurbhāvamātmanaḥ ||11 ||	saḥ abhyagacchat gurum kāle vivakṣuḥ bhāvam ātmanaḥ 
SA_T13_n929u-1295	praṇamya ca gurau murdhnā bāṣpavyākulalocanaḥ |	praṇamya ca gurau murdhnā bāṣpa vyākula locanaḥ 
SA_T13_n929u-1296	kṛtvāñjalimuvācedaṃ hriyā kiṃcidavāṅmukhaḥ ||12 ||	kṛtvā añjalim uvāca idam hriyā kiṃcid avāṅmukhaḥ 
SA_T13_n929u-1297	apsaraḥ prāptaye yanme bhagavan pratibhūrasi |	apsaraḥ prāptaye yat me bhagavan pratibhūḥ asi 
SA_T13_n929u-1298	nāpsarobhirmamārtho'sti pratibhūtvaṃ tyajāmyaham ||13 ||	na apsarobhiḥ mama arthaḥ usti pratibhū tvam tyajāmi aham 
SA_T13_n929u-1299	śrutvā hyāvartakaṃ svargaṃ saṃsārastha ca citratām |	śrutvā hi āvartakam svargam saṃsāra stha ca citra tām 
SA_T13_n929u-1300	na martyeṣu na deveṣu pravṛttirmama rocate ||14 ||	na martyeṣu na deveṣu pravṛttiḥ mama rocate 
SA_T13_n929u-1301	yadi prāpya divaṃ yatnānniyamena damena ca |	yadi prāpya divam yatnāt niyamena damena ca 
SA_T13_n929u-1302	avitṛptāḥ patantyante svargāya tyāgine namaḥ ||15 ||	a vitṛptāḥ patanti ante svargāya tyāgine namaḥ 
SA_T13_n929u-1303	ataśca nikhilaṃ lokaṃ viditvā sacarācaram |	atas ca nikhilam lokam viditvā sacarācaram 
SA_T13_n929u-1304	sarvaduḥkhakṣayakare tvaddharme parame rame ||16 ||	sarva duḥkha kṣaya kare tvad dharme parame rame 
SA_T13_n929u-1305	tasmād vyāsasamāsābhyāṃ tanme vyākhyātumarhasi |	tasmāt vyāsa samāsābhyām tat me vyākhyātum arhasi 
SA_T13_n929u-1306	yacchrutvā śṛṇvatāṃ śreṣṭha paramaṃ prāpnuyāṃ padam ||17 ||	yat śrutvā śṛṇvatām śreṣṭha paramam prāpnuyām padam 
SA_T13_n929u-1307	tatastasyāśayaṃ jñātvā vipakṣāṇindriyāṇi ca |	tatas tasya āśayam jñātvā vipakṣāṇi indriyāṇi ca 
SA_T13_n929u-1308	śreyaścaivāmukhībhūtaṃ nijagāda tathāgataḥ ||18 ||	śreyaḥ ca eva a mukhībhūtam nijagāda tathāgataḥ 
SA_T13_n929u-1309	aho pratyavamarśo'yaṃ śreyasaste purojavaḥ |	aho pratyavamarśaḥ yam śreyasaḥ te purojavaḥ 
SA_T13_n929u-1310	araṇyāṃ mathyamānāyāmagnerdhūma ivotthitaḥ ||19 ||	araṇyām mathyamānāyām agneḥ dhūmaḥ iva utthitaḥ 
SA_T13_n929u-1311	ciramunmārgavihṛto lolairindriyavājibhiḥ |	ciram unmārga vihṛtaḥ lolaiḥ indriya vājibhiḥ 
SA_T13_n929u-1312	avatīrṇo'si panthānaṃ diṣṭyā dṛṣṭyavimūḍhayā ||20 ||	avatīrṇaḥ asi panthānam diṣṭyā dṛṣṭyā a vimūḍhayā 
SA_T13_n929u-1313	adya te saphalaṃ janma lābho'dya sumahāṃstava |	adya te saphalam janma lābha udya su mahān tava 
SA_T13_n929u-1314	yasya kāmarasajñasya naiṣkramyāyotsukaṃ manaḥ ||21 ||	yasya kāma rasa jñasya naiṣkramyāya utsukam manaḥ 
SA_T13_n929u-1315	loke'sminnālayārāme nivṛttau durlabhā ratiḥ |	loke ismin ālaya ārāme nivṛttau durlabhā ratiḥ 
SA_T13_n929u-1316	vyathante hyapunarbhāvāt prapātādiva bāliśāḥ ||22 ||	vyathante hi apunarbhāvāt prapātāt iva bāliśāḥ 
SA_T13_n929u-1317	duḥkhaṃ na syāt sukhaṃ me syāditi prayatate janaḥ |	duḥkham na syāt sukham me syāt iti prayatate janaḥ 
SA_T13_n929u-1318	atyantaduḥkhoparamaṃ sukhaṃ tacca na budhyate ||23 ||	atyanta duḥkha uparamam sukham tat ca na budhyate 
SA_T13_n929u-1319	aribhūteṣvanityeṣu satataṃ duḥkhahetuṣu |	ari bhūteṣu anityeṣu satatam duḥkha hetuṣu 
SA_T13_n929u-1320	kāmādiṣu jagat saktaṃ na vetti sukhamavyayam ||24 ||	kāma ādiṣu jagat saktam na vetti sukham avyayam 
SA_T13_n929u-1321	sarvaduḥkhāpahaṃ tattu hastasthamamṛtaṃ tava |	sarva duḥkha apaham tat tu hasta stham amṛtam tava 
SA_T13_n929u-1322	viṣaṃ pītvā yadagadaṃ samaye pātumicchasi ||25 ||	viṣam pītvā yat agadam samaye pātum icchasi 
SA_T13_n929u-1323	anarhasaṃsārabhayaṃ mānārhaṃ te cikīrṣitam |	anarha saṃsāra bhayam māna arham te cikīrṣitam 
SA_T13_n929u-1324	rāgāgnistādṛśo yasya dharmonmukha parāṅmukhaḥ ||26 ||	rāga agniḥ tādṛśaḥ yasya dharma unmukha parāṅmukhaḥ 
SA_T13_n929u-1325	rāgoddāmena manasā sarvathā duṣkarā dhṛtiḥ |	rāga uddāmena manasā sarvathā duṣkarā dhṛtiḥ 
SA_T13_n929u-1326	sadoṣaṃ salilaṃ dṛṣṭvā pathineva pipāsunā ||27 ||	sa doṣam salilam dṛṣṭvā pathinā iva pipāsunā 
SA_T13_n929u-1327	īdṛśī nāma buddhiste viruddhā rajasābhavat |	īdṛśī nāma buddhiḥ te viruddhā rajasā abhavat 
SA_T13_n929u-1328	rajasā caṇḍavātena vivasvata iva prabhā ||28 ||	rajasā caṇḍa vātena vivasvataḥ iva prabhā 
SA_T13_n929u-1329	sā jighāṃsustamo hārdaṃ yā saṃprati vijṛmbhate |	sā jighāṃsuḥ tamaḥ hārdam yā saṃprati vijṛmbhate 
SA_T13_n929u-1330	tamo naiśaṃ prabhā saurī vinirgīrṇeva meruṇā ||29 ||	tamaḥ naiśam prabhā saurī vinirgīrṇā iva meruṇā 
SA_T13_n929u-1331	yuktarūpamidaṃ caiva śuddhasattvasya cetasaḥ |	yukta rūpam idam ca eva śuddha sattvasya cetasaḥ 
SA_T13_n929u-1332	yatte syānnaiṣṭhike sūkṣme śreyasi śraddadhānatā ||30 ||	yat te syāt naiṣṭhike sūkṣme śreyasi śraddadhāna tā 
SA_T13_n929u-1333	dharmacchandamimaṃ tasmādvivardhayitumarhasi |	dharma chandam imam tasmāt vivardhayitum arhasi 
SA_T13_n929u-1334	sarvadharmā hi dharmajña niyamācchandahetavaḥ ||31 ||	sarva dharmāḥ hi dharma jña niyamāt chanda hetavaḥ 
SA_T13_n929u-1335	satyāṃ gamanabuddhau hi gamanāya pravartate |	satyām gamana buddhau hi gamanāya pravartate 
SA_T13_n929u-1336	śayyābuddhau ca śayanaṃ sthānabuddhau tathā sthitiḥ ||32 ||	śayyā buddhau ca śayanam sthāna buddhau tathā sthitiḥ 
SA_T13_n929u-1337	antarbhūmigataṃ hyambhaḥ śraddadhāti naro yadā |	antar bhūmi gatam hi ambhaḥ śraddadhāti naraḥ yadā 
SA_T13_n929u-1338	arthiṃtve sati yatnena tadā khanati gāmimām ||33 ||	arthiṃtve sati yatnena tadā khanati gām imām 
SA_T13_n929u-1339	nārthī yadyagninā vā syācchraddadhyāttaṃ na vāraṇau |	na arthī yadi agninā vā syāt śraddadhyāt tam na vāraṇau 
SA_T13_n929u-1340	mathnīyānnāraṇiṃ kaścittabhaāve sati mathyate ||34 ||	mathnīyāt na araṇim kaścid tabhaāve sati mathyate 
SA_T13_n929u-1341	sasyotpattiṃ yadi na vā śraddadhyāt kārṣakaḥ kṣitau |	sasya utpattim yadi na vā śraddadhyāt kārṣakaḥ kṣitau 
SA_T13_n929u-1342	arthī sasyena vā na syād bījāni na vaped bhuvi ||35 ||	arthī sasyena vā na syāt bījāni na vapet bhuvi 
SA_T13_n929u-1343	ataśca hasta ityuktā mayā śraddhā viśeṣataḥ |	atas ca haste iti uktā mayā śraddhā viśeṣataḥ 
SA_T13_n929u-1344	yasmād gṛṇhāti saddharmaṃ dāyaṃ hasta yato yathāḥ ||36 ||	yasmāt gṛṇhāti saddharmam dāyam hasta yatas yathāḥ 
SA_T13_n929u-1345	prādhānyādindriyamiti sthiratvād balamityataḥ |	prādhānyāt indriyam iti sthira tvāt balam iti atas 
SA_T13_n929u-1346	guṇadāridrayaśamanād dhanamityabhivarṇitā ||37 ||	guṇa dāridraya śamanāt dhanam iti abhivarṇitā 
SA_T13_n929u-1347	rakṣaṇārthena dharmasya tatheṣīketyudāhṛtā |	rakṣaṇa arthena dharmasya tathā iṣīkā iti udāhṛtā 
SA_T13_n929u-1348	loke'smin durlabhatvācca ratnamityabhibhāṣitā ||38 ||	loke asmin durlabha tvāt ca ratnam iti abhibhāṣitā 
SA_T13_n929u-1349	punaśca bījamityuktā nimittaṃ śreyaso yadā |	punar ca bījam iti uktā nimittam śreyasaḥ yadā 
SA_T13_n929u-1350	pāvanārthena pāpasya nadītyabhihitā punaḥ ||39 ||	pāvana arthena pāpasya nadī iti abhihitā punar 
SA_T13_n929u-1351	yasmāddharmasya cotpattau śraddhā kāraṇamuttamam |	yasmāt dharmasya ca utpattau śraddhā kāraṇam uttamam 
SA_T13_n929u-1352	mayoktā kāryatastasmāttatra tatra tathā tathā ||40 ||	mayā uktā kāryataḥ tasmāt tatra tatra tathā tathā 
SA_T13_n929u-1353	śraddhāṅkuramimaṃ tasmāt saṃvardhayitumarhasi |	śraddhā aṅkuram imam tasmāt saṃvardhayitum arhasi 
SA_T13_n929u-1354	tadvṛddhau vardhate dharmo mūlavṛddhau yathā drumaḥ ||41 ||	tad vṛddhau vardhate dharmaḥ mūla vṛddhau yathā drumaḥ 
SA_T13_n929u-1355	vyākulaṃ darśanaṃ yasya durbalo yasya niścayaḥ |	vyākulam darśanam yasya durbalaḥ yasya niścayaḥ 
SA_T13_n929u-1356	tasya pāriplavā śraddhā na hiṃ kṛtyāya vartate ||42 ||	tasya pāriplavā śraddhā na him kṛtyāya vartate 
SA_T13_n929u-1357	yāvattattvaṃ na bhavati hi dṛṣṭaṃ śrutaṃ vā	yāvat tattvam na bhavati hi dṛṣṭam śrutam vā 
SA_T13_n929u-1358	tāvacchraddhā na bhavati balasthā sthirā vā |	tāvat śraddhā na bhavati bala sthā sthirā vā 
SA_T13_n929u-1359	dṛṣṭe tattve niyamaparibhūtendriyasya	dṛṣṭe tattve niyama paribhūta indriyasya 
SA_T13_n929u-1360	śraddhāvṛkṣo bhavati saphalaścāśrayaśca ||43 ||	śraddhā vṛkṣaḥ bhavati sa phalaḥ ca āśrayaḥ ca 
SA_T13_n929u-1361	saundarananda mahākāvya meṃ “viveka“ nāmaka dvādaśa sarga samāpta |	saundarananda mahākāvya meṃ viveka nāmaka dvādaśa sarga samāpta 
SA_T13_n929u-1362	trayodaśaḥ sargaḥ	trayodaśaḥ sargaḥ 
SA_T13_n929u-1363	śīla evaṃ indriya-saṃyama	śīle indriya saṃyama 
SA_T13_n929u-1364	atha saṃrādhito nandaḥ śraddhāṃ prati maharṣiṇā |	atha saṃrādhitaḥ nandaḥ śraddhām prati mahā ṛṣiṇā 
SA_T13_n929u-1365	pariṣikto'mṛteneva yuyuje parayā mudā ||1 ||	pariṣikta umṛtena iva yuyuje parayā mudā 
SA_T13_n929u-1366	kṛtārthamiva taṃ mene saṃbuddhaḥ śraddhayā tayā |	kṛtārtham iva tam mene saṃbuddhaḥ śraddhayā tayā 
SA_T13_n929u-1367	mene prāptamiva śreyaḥ sa ca buddhena saṃskṛtaḥ ||2 ||	mene prāptam iva śreyaḥ sa ca buddhena saṃskṛtaḥ 
SA_T13_n929u-1368	ślakṣṇena vacasā kāṃścit kāṃścit paruṣayā girā |	ślakṣṇena vacasā kāṃścid kāṃścid paruṣayā girā 
SA_T13_n929u-1369	kāṃścidābhyāmupāyābhyāṃ sa vininye vināyakaḥ ||3 ||	kāṃścid ābhyām upāyābhyām sa vininye vināyakaḥ 
SA_T13_n929u-1370	pāṃsubhyaḥ kāñcanaṃ jātaṃ viśuddhaṃ nirmalaṃ śuci |	pāṃsubhyaḥ kāñcanam jātam viśuddham nirmalam śuci 
SA_T13_n929u-1371	sthitaṃ pāṃsuṣvapi yathā pāṃsudoṣairna lipyate ||4 ||	sthitam pāṃsuṣu api yathā pāṃsu doṣaiḥ na lipyate 
SA_T13_n929u-1372	padmaparṇaṃ yathā caiva jale jātaṃ jale sthitam |	padma parṇam yathā ca eva jale jātam jale sthitam 
SA_T13_n929u-1373	upariṣṭādadhastādvā na jalenopalipyate ||5 ||	upariṣṭāt adhastāt vā na jalena upalipyate 
SA_T13_n929u-1374	tadvalloke munirjāto lokasyānugrahaṃ caran |	tadvat loke muniḥ jātaḥ lokasya anugraham caran 
SA_T13_n929u-1375	kṛtitvānnirmalatvācca lokadharmairna lipyate ||6 ||	kṛti tvāt nirmala tvāt ca loka dharmaiḥ na lipyate 
SA_T13_n929u-1376	śleṣaṃ tyāgaṃ priyaṃ rūkṣaṃ kathāṃ ca dhyānameva ca |	śleṣam tyāgam priyam rūkṣam kathām ca dhyānam eva ca 
SA_T13_n929u-1377	mantukāle cikitsārthaṃ cakre nātmānuvṛttaye ||7 ||	mantu kāle cikitsā artham cakre na ātma anuvṛttaye 
SA_T13_n929u-1378	ataśca sandadhe kāyaṃ mahākaruṇayā tayā |	atas ca sandadhe kāyam mahā karuṇayā tayā 
SA_T13_n929u-1379	mocayeyaṃ kathaṃ duḥkhāt sattvānītyanukampakaḥ ||8 ||	mocayeyam katham duḥkhāt sattvāni iti anukampakaḥ 
SA_T13_n929u-1380	atha saṃharṣaṇānnandaṃ viditvā bhājanīkṛtam |	atha saṃharṣaṇāt nandam viditvā bhājanīkṛtam 
SA_T13_n929u-1381	abravīd bruvatāṃ śreṣṭhaḥ kramajñaḥ śreyasāṃ kramam ||9 ||	abravīt bruvatām śreṣṭhaḥ krama jñaḥ śreyasām kramam 
SA_T13_n929u-1382	ataḥ prabhṛti bhūyastvaṃ średdhendriyapuraḥsaraḥ |	atas prabhṛti bhūyas tvam średdha indriya puraḥsaraḥ 
SA_T13_n929u-1383	amṛtasyāptaye saumya vṛttaṃ rakṣitumarhasi ||10 ||	amṛtasya āptaye saumya vṛttam rakṣitum arhasi 
SA_T13_n929u-1384	prayogaḥ kāyavacasoḥ śuddho bhavati te yathā |	prayogaḥ kāya vacasoḥ śuddhaḥ bhavati te yathā 
SA_T13_n929u-1385	uttāno vivṛto gupto'navacchidrastathā kuru ||11 ||	uttānaḥ vivṛtaḥ guptaḥ nava chidraḥ tathā kuru 
SA_T13_n929u-1386	uttāno bhāvakaraṇād vivṛtaścāpyagūhanāt |	uttānaḥ bhāva karaṇāt vivṛtaḥ ca api a gūhanāt 
SA_T13_n929u-1387	gupto rakṣaṇatātparyādacchidraścānavadyataḥ ||12 ||	guptaḥ rakṣaṇa tātparyāt acchidraḥ ca anavadyataḥ 
SA_T13_n929u-1388	śarīravacasoḥ śuddhau saptāṃge cāpi karmaṇi |	śarīra vacasoḥ śuddhau sapta aṃge ca api karmaṇi 
SA_T13_n929u-1389	ājīvasamudācāraṃ śaucāt saṃskartumarhasi ||13 ||	ājīva samudācāram śaucāt saṃskartum arhasi 
SA_T13_n929u-1390	doṣāṇāṃ kuhanādīnāṃ pañcānāmaniṣevaṇāt |	doṣāṇām kuhanā ādīnām pañcānām aniṣevaṇāt 
SA_T13_n929u-1391	tyāgācca jyotiṣādīnāṃ caturṇāṃ vṛttighātinām ||14 ||	tyāgāt ca jyotiṣa ādīnām caturṇām vṛtti ghātinām 
SA_T13_n929u-1392	prāṇidhānyadhanādīnāṃ varjyānāmapratigrahāt |	prāṇi dhānya dhana ādīnām varjyānām a pratigrahāt 
SA_T13_n929u-1393	bhaikṣāṅgānāṃ nisṛṣṭānāṃ niyatānāṃ pratigrahāt ||15 ||	bhaikṣa aṅgānām nisṛṣṭānām niyatānām pratigrahāt 
SA_T13_n929u-1394	parituṣṭaḥ śucirmañjuścaukṣayā jīvasaṃpadā |	parituṣṭaḥ śuciḥ mañjuḥ caukṣayā jīva saṃpadā 
SA_T13_n929u-1395	kuryā duḥkhapratīkāraṃ yāvadeva vimuktaye ||16 ||	kuryāḥ duḥkha pratīkāram yāvat eva vimuktaye 
SA_T13_n929u-1396	karmaṇo hi yathādṛṣṭāt kāyavākprabhavādapi |	karmaṇaḥ hi yathā dṛṣṭāt kāya vāc prabhavāt api 
SA_T13_n929u-1397	ājīvaḥ pṛthagevokto duḥśodhatvādayaṃ mayā ||17 ||	ājīvaḥ pṛthak evā uktaḥ duḥśodha tvāt ayam mayā 
SA_T13_n929u-1398	gṛhasthena hi duḥśodhā dṛṣṭirvividhadṛṣṭinā |	gṛhasthena hi duḥśodhā dṛṣṭiḥ vividha dṛṣṭinā 
SA_T13_n929u-1399	ājīvo bhikṣuṇā caiva pareṣvāyattavṛttinā ||18 ||	ājīvaḥ bhikṣuṇā ca eva pareṣu āyatta vṛttinā 
SA_T13_n929u-1400	etāvacchīlamityuktamācāro'yaṃ samāsataḥ |	etāvat śīlam iti uktam ācāraḥ yam samāsatas 
SA_T13_n929u-1401	asya nāśena naiva syāt pravrajyā na gṛhasthatā ||19 ||	asya nāśena nā eva syāt pravrajyā na gṛhastha tā 
SA_T13_n929u-1402	tasmāccāritrasampanno brahmacaryamidaṃ cara |	tasmāt cāritra sampannaḥ brahmacaryam idam cara 
SA_T13_n929u-1403	aṇumātreṣvadyeṣu bhayadarśī dṛḍhavrataḥ ||20 ||	aṇu mātreṣu adyeṣu bhaya darśī dṛḍha vrataḥ 
SA_T13_n929u-1404	śīlamāsthāya vartante sarvā hi śreyasi kriyāḥ |	śīlam āsthāya vartante sarvāḥ hi śreyasi kriyāḥ 
SA_T13_n929u-1405	sthānādyānīva kāryāṇi pratiṣṭhāya vasundharām ||21 ||	sthāna ādyāni iva kāryāṇi pratiṣṭhāya vasundharām 
SA_T13_n929u-1406	mokṣasyopaniṣat saumya vairāgyamiti gṛhyatām |	mokṣasya upaniṣad saumya vairāgyam iti gṛhyatām 
SA_T13_n929u-1407	vairāgyasyāpi saṃvedaḥ saṃvido jñānadarśanam ||22 ||	vairāgyasya api saṃvedaḥ saṃvidaḥ jñāna darśanam 
SA_T13_n929u-1408	jñānasyopaniṣaccaiva samādhirupadhāryatām |	jñānasya upaniṣad ca eva samādhiḥ upadhāryatām 
SA_T13_n929u-1409	samādherapyupaniṣat sukhaṃ śārīramānasam ||23 ||	samādheḥ api upaniṣad sukham śārīra mānasam 
SA_T13_n929u-1410	praśrabdhiḥ kāyamanasaḥ sukhasyopaniṣat parā |	praśrabdhiḥ kāya manasaḥ sukhasya upaniṣad parā 
SA_T13_n929u-1411	praśrabdherapyupaniṣat prītirapyavagamyatām ||24 ||	praśrabdheḥ api upaniṣad prītiḥ api avagamyatām 
SA_T13_n929u-1412	tathā prīterupaniṣat prāmodyaṃ paramaṃ matam |	tathā prīteḥ upaniṣad prāmodyam paramam matam 
SA_T13_n929u-1413	prāmodyasyāpyahṛllekhaḥ kukṛteṣvakṛteṣu vā ||25 ||	prāmodyasya api a hṛllekhaḥ kukṛteṣu akṛteṣu vā 
SA_T13_n929u-1414	ahṛllekhasya manasaḥ śīlaṃ tūpaniṣacchuci |	a hṛllekhasya manasaḥ śīlam tu upaniṣad śuci 
SA_T13_n929u-1415	ataḥ śīlaṃ nayatyagryamiti śīlaṃ viśodhaya ||26 ||	atas śīlam nayati agryam iti śīlam viśodhaya 
SA_T13_n929u-1416	śīlanācchīlamityuktaṃ śīlanaṃ sevanādapi |	śīlanāt śīlam iti uktam śīlanam sevanāt api 
SA_T13_n929u-1417	sevanaṃ tannideśācca nideśaśca tadāśrayāt ||27 ||	sevanam tad nideśāt ca nideśaḥ ca tad āśrayāt 
SA_T13_n929u-1418	śīlaṃ hi śaraṇaṃ saubhya kāntāra iva daiśikaḥ |	śīlam hi śaraṇam saubhya kāntāre iva daiśikaḥ 
SA_T13_n929u-1419	pitraṃ bandhuśca rakṣā ca dhanaṃ ca balameva ca ||28 ||	bandhuḥ ca rakṣā ca dhanam ca balam eva ca 
SA_T13_n929u-1420	yataḥ śīlamataḥ saumya śīlaṃ saṃskartumarhasi |	yatas śīlam atas saumya śīlam saṃskartum arhasi 
SA_T13_n929u-1421	etatsthānamathānye [nanyaṃ] ca mokṣārambheṣu yoginām ||29 ||	etat sthānam atha anye ca mokṣa ārambheṣu yoginām 
SA_T13_n929u-1422	tataḥ smṛtimadhiṣṭhāya capalāni svabhāvataḥ |	tatas smṛtim adhiṣṭhāya capalāni svabhāvataḥ 
SA_T13_n929u-1423	indriyāṇīndriyārthebhyo nivārayitumarhasi ||30 ||	indriyāṇi indriyārthebhyaḥ nivārayitum arhasi 
SA_T13_n929u-1424	bhetavyaṃ na tathā śatrornāgnernāherna cāśaneḥ |	bhetavyam na tathā śatroḥ na agneḥ na aheḥ na ca aśaneḥ 
SA_T13_n929u-1425	indriyebhyo yathā svebhyastairajasraṃ hi hanyate ||31 ||	indriyebhyaḥ yathā svebhyaḥ taiḥ ajasram hi hanyate 
SA_T13_n929u-1426	dviṣadbhiḥ śatrubhiḥ kaścit kadācit pīḍyate na vā |	dviṣadbhiḥ śatrubhiḥ kaścid kadācid pīḍyate na vā 
SA_T13_n929u-1427	indriyairbādhyate sarvaḥ sarvatra ca sadaiva ca ||32 ||	indriyaiḥ bādhyate sarvaḥ sarvatra ca sadā eva ca 
SA_T13_n929u-1428	na ca prayāti narakaṃ śatruprabhṛtibhirhataḥ |	na ca prayāti narakam śatru prabhṛtibhiḥ hataḥ 
SA_T13_n929u-1429	kṛṣyate tatra nighnastu capalairindriyairhataḥ ||33 ||	kṛṣyate tatra nighnaḥ tu capalaiḥ indriyaiḥ hataḥ 
SA_T13_n929u-1430	hanyamānasya tairduḥkhaṃ hārdaṃ bhavati vā na vā |	hanyamānasya taiḥ duḥkham hārdam bhavati vā na vā 
SA_T13_n929u-1431	indriyairbādhyamānasya hārdaṃ śārīrameva ca ||34 ||	indriyaiḥ bādhyamānasya hārdam śārīram eva ca 
SA_T13_n929u-1432	saṃkalpaviṣadigdhā hi pañcendriyamayāḥ śarāḥ |	saṃkalpa viṣa digdhāḥ hi pañca indriya mayāḥ śarāḥ 
SA_T13_n929u-1433	cintāpuṅkhā ratiphalā viṣayākāśagocarāḥ ||35 ||	cintā puṅkhāḥ rati phalāḥ viṣaya ākāśa gocarāḥ 
SA_T13_n929u-1434	manuṣyahariṇān ghnanti kāmavyādheritā hṛdi |	manuṣya hariṇān ghnanti kāma vyādha īritāḥ hṛdi 
SA_T13_n929u-1435	vihanyante yadi na te tataḥ patanti taiḥ kṣatāḥ ||36 ||	vihanyante yadi na te tatas patanti taiḥ kṣatāḥ 
SA_T13_n929u-1436	niyamājirasaṃsthena dhairyakārmukadhāriṇā |	niyama ajira saṃsthena dhairya kārmuka dhāriṇā 
SA_T13_n929u-1437	nipatanto nivāryāste mahatā smṛtivarmaṇā ||37 ||	nipatantaḥ nivāryāḥ te mahatā smṛti varmaṇā 
SA_T13_n929u-1438	indriyāṇāmupaśamādarīṇāṃ nigrahādiva |	indriyāṇām upaśamāt arīṇām nigrahāt iva 
SA_T13_n929u-1439	sukhaṃ svapiti vāste vā yatra tatra gatoddhavaḥ ||38 ||	sukham svapiti vā āste vā yatra tatra gata uddhavaḥ 
SA_T13_n929u-1440	teṣāṃ hi satataṃ loke viṣayānabhikāṅkṣatām |	teṣām hi satatam loke viṣayān abhikāṅkṣatām 
SA_T13_n929u-1441	saṃvinnaivāsti kārpaṇyācchunāmāśāvatāmiva ||39 ||	saṃvid nā eva asti kārpaṇyāt śunām āśāvatām iva 
SA_T13_n929u-1442	viṣayairindriyagrāmo na tṛptimadhigacchati |	viṣayaiḥ indriya grāmaḥ na tṛptim adhigacchati 
SA_T13_n929u-1443	ajasraṃ pūryamāṇo'pi samudraḥ salilairiva ||40 ||	ajasram pūryamāṇaḥ api samudraḥ salilaiḥ iva 
SA_T13_n929u-1444	avaśyaṃ gocare sve sve vartitavyamihendriyaiḥ |	avaśyam gocare sve sve vartitavyam iha indriyaiḥ 
SA_T13_n929u-1445	nimittaṃ tatra na grāhyamanuvyañjanameva ca ||41 ||	nimittam tatra na grāhyam anuvyañjanam eva ca 
SA_T13_n929u-1446	ālokya cakṣuṣā rūpaṃ dhātumātre vyavasthitaḥ |	ālokya cakṣuṣā rūpam dhātu mātre vyavasthitaḥ 
SA_T13_n929u-1447	strī veti puruṣo veti na kalpayitumarhasi ||42 ||	strī vā iti puruṣaḥ vā iti na kalpayitum arhasi 
SA_T13_n929u-1448	sacet strīpuruṣagrāhaḥ kvacid vidyeta kaścan |	saced strī puruṣa grāhaḥ kvacid vidyeta kaścan 
SA_T13_n929u-1449	śubhataḥ keśadantādīnnānuprasthātumarhasi ||43 ||	śubhataḥ keśa danta ādīn na anuprasthātum arhasi 
SA_T13_n929u-1450	nāpaneyaṃ tataḥ kiṃcit prakṣepyaṃ nāpi kiñcana |	na apaneyam tatas kiṃcid prakṣepyam nā api kiñcana 
SA_T13_n929u-1451	draṣṭavyaṃ bhūtato bhūtaṃ yādṛśaṃ ca yathā ca yat ||44 ||	draṣṭavyam bhūtataḥ bhūtam yādṛśam ca yathā ca yat 
SA_T13_n929u-1452	evaṃ te paśyatastattvaṃ śaśvadindriyagocaram |	evam te paśyataḥ tattvam śaśvat indriya gocaram 
SA_T13_n929u-1453	bhaviṣyati padasthānaṃ nābhidhyādaurmanasyayoḥ ||45 ||	bhaviṣyati pada sthānam na abhidhyā daurmanasyayoḥ 
SA_T13_n929u-1454	abhidhyā priyarūpeṇa hanti kāmātmakaṃ jagat |	abhidhyā priya rūpeṇa hanti kāma ātmakam jagat 
SA_T13_n929u-1455	arirmitramukheneva priyavākkaluṣāśayaḥ ||46 ||	ariḥ mitra mukhena iva priya vāc kaluṣa āśayaḥ 
SA_T13_n929u-1456	daurmanasyābhidhānastu pratigho viṣayāśritaḥ |	daurmanasya abhidhānaḥ tu pratighaḥ viṣaya āśritaḥ 
SA_T13_n929u-1457	mohādyenānuvṛtena paratreha ca hanyate ||47 ||	moha ādyena anuvṛtena paratra iha ca hanyate 
SA_T13_n929u-1458	anurodhavirodhābhyāṃ śitoṣṇābhyāmivārditaḥ |	anurodha virodhābhyām śita uṣṇābhyām iva arditaḥ 
SA_T13_n929u-1459	śarma nāpnoti na śreyaścalendriyamato jagat ||48 ||	śarma nā āpnoti na śreyaḥ cala indriyam atas jagat 
SA_T13_n929u-1460	nendriyaṃ viṣaye tāvat pravṛttamapi sajjate |	na indriyam viṣaye tāvat pravṛttam api sajjate 
SA_T13_n929u-1461	yāvanna manasastatra parikalpaḥ pravartate ||49 ||	yāvat na manasaḥ tatra parikalpaḥ pravartate 
SA_T13_n929u-1462	indhane sati vāyau ca yathā jvalati pāvakaḥ |	indhane sati vāyau ca yathā jvalati pāvakaḥ 
SA_T13_n929u-1463	viṣayāt parikalpācca kleśāgnirjāyate tathā ||50 ||	viṣayāt parikalpāt ca kleśa agniḥ jāyate tathā 
SA_T13_n929u-1464	abhūtaparikalpena viṣayasya hi vadhyate |	a bhūta parikalpena viṣayasya hi vadhyate 
SA_T13_n929u-1465	tameva viṣayaṃ paśyan bhūtataḥ parimucyate ||51 ||	tam eva viṣayam paśyan bhūtataḥ parimucyate 
SA_T13_n929u-1466	dṛṣṭvaikaṃ rūpamanyo hi rajyate'nyaḥ praduṣyati |	dṛṣṭvā ekam rūpam anyaḥ hi rajyate inyaḥ praduṣyati 
SA_T13_n929u-1467	kaścid bhavati madhyasthastatraivānyo ghṛṇāyate ||52 ||	kaścid bhavati madhyasthaḥ tatra eva anyaḥ ghṛṇāyate 
SA_T13_n929u-1468	ato na viṣayo heturbandhāya na vimuktaye |	atas na viṣayaḥ hetuḥ bandhāya na vimuktaye 
SA_T13_n929u-1469	parikalpaviśeṣeṇa saṃgo bhavati vā na vā ||53 ||	parikalpa viśeṣeṇa saṃgaḥ bhavati vā na vā 
SA_T13_n929u-1470	kāryaḥ paramayatnena tasmādindriyasaṃvaraḥ |	kāryaḥ parama yatnena tasmāt indriya saṃvaraḥ 
SA_T13_n929u-1471	indriyāṇi hyagutpāni duḥkhāya ca bhavāya ca ||54 ||	indriyāṇi hi agutpāni duḥkhāya ca bhavāya ca 
SA_T13_n929u-1472	kāmabhogabhogavadbhirātmadṛṣṭidṛṣṭibhiḥ pramādanaikamūrddhabhiḥ praharṣalolajivhakaiḥ |	kāma bhoga bhogavadbhiḥ ātma dṛṣṭi dṛṣṭibhiḥ pramāda nā eka mūrddhabhiḥ praharṣa lola jivhakaiḥ 
SA_T13_n929u-1473	indriyoragairmanobilaśrayaiḥ spṛhāviṣaiḥ śamāgadādṛte na dṛṣṭamasti yaccikitset ||55 ||	indriya uragaiḥ manaḥ bila śrayaiḥ spṛhā viṣaiḥ śama agadāt ṛte na dṛṣṭam asti yat cikitset 
SA_T13_n929u-1474	tasmādeṣāmakuśalakarāṇāmarīṇāṃ cakṣurghrāṇaśravaṇarasanasparśanānām |	tasmāt eṣām akuśala karāṇām arīṇām cakṣuḥ ghrāṇa śravaṇa rasana sparśanānām 
SA_T13_n929u-1475	sarvāvasthaṃ bhava viniyamādapramatto māsminnarthe kṣaṇamapi kṛthāstvaṃ pramādam ||56 ||	sarva avastham bhava viniyamāt apramattaḥ mā asmin arthe kṣaṇam api kṛthāḥ tvam pramādam 
SA_T13_n929u-1476	saundarananda mahākāvye “śīla evaṃ indriya-saṃyama“ nāma trayodaśa sarga samāpta |	saundarananda mahākāvye śīla evaṃ indriyasaṃyama nāma trayodaśa sarga samāpta 
SA_T13_n929u-1477	trayodaśaḥ sargaḥ	trayodaśaḥ sargaḥ 
SA_T13_n929u-1478	śīla evaṃ indriya-saṃyama	śīle indriya saṃyama 
SA_T13_n929u-1479	atha saṃrādhito nandaḥ śraddhāṃ prati maharṣiṇā |	atha saṃrādhitaḥ nandaḥ śraddhām prati mahā ṛṣiṇā 
SA_T13_n929u-1480	pariṣikto'mṛteneva yuyuje parayā mudā ||1 ||	pariṣikta umṛtena iva yuyuje parayā mudā 
SA_T13_n929u-1481	kṛtārthamiva taṃ mene saṃbuddhaḥ śraddhayā tayā |	kṛtārtham iva tam mene saṃbuddhaḥ śraddhayā tayā 
SA_T13_n929u-1482	mene prāptamiva śreyaḥ sa ca buddhena saṃskṛtaḥ ||2 ||	mene prāptam iva śreyaḥ sa ca buddhena saṃskṛtaḥ 
SA_T13_n929u-1483	ślakṣṇena vacasā kāṃścit kāṃścit paruṣayā girā |	ślakṣṇena vacasā kāṃścid kāṃścid paruṣayā girā 
SA_T13_n929u-1484	kāṃścidābhyāmupāyābhyāṃ sa vininye vināyakaḥ ||3 ||	kāṃścid ābhyām upāyābhyām sa vininye vināyakaḥ 
SA_T13_n929u-1485	pāṃsubhyaḥ kāñcanaṃ jātaṃ viśuddhaṃ nirmalaṃ śuci |	pāṃsubhyaḥ kāñcanam jātam viśuddham nirmalam śuci 
SA_T13_n929u-1486	sthitaṃ pāṃsuṣvapi yathā pāṃsudoṣairna lipyate ||4 ||	sthitam pāṃsuṣu api yathā pāṃsu doṣaiḥ na lipyate 
SA_T13_n929u-1487	padmaparṇaṃ yathā caiva jale jātaṃ jale sthitam |	padma parṇam yathā ca eva jale jātam jale sthitam 
SA_T13_n929u-1488	upariṣṭādadhastādvā na jalenopalipyate ||5 ||	upariṣṭāt adhastāt vā na jalena upalipyate 
SA_T13_n929u-1489	tadvalloke munirjāto lokasyānugrahaṃ caran |	tadvat loke muniḥ jātaḥ lokasya anugraham caran 
SA_T13_n929u-1490	kṛtitvānnirmalatvācca lokadharmairna lipyate ||6 ||	kṛti tvāt nirmala tvāt ca loka dharmaiḥ na lipyate 
SA_T13_n929u-1491	śleṣaṃ tyāgaṃ priyaṃ rūkṣaṃ kathāṃ ca dhyānameva ca |	śleṣam tyāgam priyam rūkṣam kathām ca dhyānam eva ca 
SA_T13_n929u-1492	mantukāle cikitsārthaṃ cakre nātmānuvṛttaye ||7 ||	mantu kāle cikitsā artham cakre na ātma anuvṛttaye 
SA_T13_n929u-1493	ataśca sandadhe kāyaṃ mahākaruṇayā tayā |	atas ca sandadhe kāyam mahā karuṇayā tayā 
SA_T13_n929u-1494	mocayeyaṃ kathaṃ duḥkhāt sattvānītyanukampakaḥ ||8 ||	mocayeyam katham duḥkhāt sattvāni iti anukampakaḥ 
SA_T13_n929u-1495	atha saṃharṣaṇānnandaṃ viditvā bhājanīkṛtam |	atha saṃharṣaṇāt nandam viditvā bhājanīkṛtam 
SA_T13_n929u-1496	abravīd bruvatāṃ śreṣṭhaḥ kramajñaḥ śreyasāṃ kramam ||9 ||	abravīt bruvatām śreṣṭhaḥ krama jñaḥ śreyasām kramam 
SA_T13_n929u-1497	ataḥ prabhṛti bhūyastvaṃ średdhendriyapuraḥsaraḥ |	atas prabhṛti bhūyas tvam średdha indriya puraḥsaraḥ 
SA_T13_n929u-1498	amṛtasyāptaye saumya vṛttaṃ rakṣitumarhasi ||10 ||	amṛtasya āptaye saumya vṛttam rakṣitum arhasi 
SA_T13_n929u-1499	prayogaḥ kāyavacasoḥ śuddho bhavati te yathā |	prayogaḥ kāya vacasoḥ śuddhaḥ bhavati te yathā 
SA_T13_n929u-1500	uttāno vivṛto gupto'navacchidrastathā kuru ||11 ||	uttānaḥ vivṛtaḥ guptaḥ nava chidraḥ tathā kuru 
SA_T13_n929u-1501	uttāno bhāvakaraṇād vivṛtaścāpyagūhanāt |	uttānaḥ bhāva karaṇāt vivṛtaḥ ca api a gūhanāt 
SA_T13_n929u-1502	gupto rakṣaṇatātparyādacchidraścānavadyataḥ ||12 ||	guptaḥ rakṣaṇa tātparyāt acchidraḥ ca anavadyataḥ 
SA_T13_n929u-1503	śarīravacasoḥ śuddhau saptāṃge cāpi karmaṇi |	śarīra vacasoḥ śuddhau sapta aṃge ca api karmaṇi 
SA_T13_n929u-1504	ājīvasamudācāraṃ śaucāt saṃskartumarhasi ||13 ||	ājīva samudācāram śaucāt saṃskartum arhasi 
SA_T13_n929u-1505	doṣāṇāṃ kuhanādīnāṃ pañcānāmaniṣevaṇāt |	doṣāṇām kuhanā ādīnām pañcānām aniṣevaṇāt 
SA_T13_n929u-1506	tyāgācca jyotiṣādīnāṃ caturṇāṃ vṛttighātinām ||14 ||	tyāgāt ca jyotiṣa ādīnām caturṇām vṛtti ghātinām 
SA_T13_n929u-1507	prāṇidhānyadhanādīnāṃ varjyānāmapratigrahāt |	prāṇi dhānya dhana ādīnām varjyānām a pratigrahāt 
SA_T13_n929u-1508	bhaikṣāṅgānāṃ nisṛṣṭānāṃ niyatānāṃ pratigrahāt ||15 ||	bhaikṣa aṅgānām nisṛṣṭānām niyatānām pratigrahāt 
SA_T13_n929u-1509	parituṣṭaḥ śucirmañjuścaukṣayā jīvasaṃpadā |	parituṣṭaḥ śuciḥ mañjuḥ caukṣayā jīva saṃpadā 
SA_T13_n929u-1510	kuryā duḥkhapratīkāraṃ yāvadeva vimuktaye ||16 ||	kuryāḥ duḥkha pratīkāram yāvat eva vimuktaye 
SA_T13_n929u-1511	karmaṇo hi yathādṛṣṭāt kāyavākprabhavādapi |	karmaṇaḥ hi yathā dṛṣṭāt kāya vāc prabhavāt api 
SA_T13_n929u-1512	ājīvaḥ pṛthagevokto duḥśodhatvādayaṃ mayā ||17 ||	ājīvaḥ pṛthak evā uktaḥ duḥśodha tvāt ayam mayā 
SA_T13_n929u-1513	gṛhasthena hi duḥśodhā dṛṣṭirvividhadṛṣṭinā |	gṛhasthena hi duḥśodhā dṛṣṭiḥ vividha dṛṣṭinā 
SA_T13_n929u-1514	ājīvo bhikṣuṇā caiva pareṣvāyattavṛttinā ||18 ||	ājīvaḥ bhikṣuṇā ca eva pareṣu āyatta vṛttinā 
SA_T13_n929u-1515	etāvacchīlamityuktamācāro'yaṃ samāsataḥ |	etāvat śīlam iti uktam ācāraḥ yam samāsatas 
SA_T13_n929u-1516	asya nāśena naiva syāt pravrajyā na gṛhasthatā ||19 ||	asya nāśena nā eva syāt pravrajyā na gṛhastha tā 
SA_T13_n929u-1517	tasmāccāritrasampanno brahmacaryamidaṃ cara |	tasmāt cāritra sampannaḥ brahmacaryam idam cara 
SA_T13_n929u-1518	aṇumātreṣvadyeṣu bhayadarśī dṛḍhavrataḥ ||20 ||	aṇu mātreṣu adyeṣu bhaya darśī dṛḍha vrataḥ 
SA_T13_n929u-1519	śīlamāsthāya vartante sarvā hi śreyasi kriyāḥ |	śīlam āsthāya vartante sarvāḥ hi śreyasi kriyāḥ 
SA_T13_n929u-1520	sthānādyānīva kāryāṇi pratiṣṭhāya vasundharām ||21 ||	sthāna ādyāni iva kāryāṇi pratiṣṭhāya vasundharām 
SA_T13_n929u-1521	mokṣasyopaniṣat saumya vairāgyamiti gṛhyatām |	mokṣasya upaniṣad saumya vairāgyam iti gṛhyatām 
SA_T13_n929u-1522	vairāgyasyāpi saṃvedaḥ saṃvido jñānadarśanam ||22 ||	vairāgyasya api saṃvedaḥ saṃvidaḥ jñāna darśanam 
SA_T13_n929u-1523	jñānasyopaniṣaccaiva samādhirupadhāryatām |	jñānasya upaniṣad ca eva samādhiḥ upadhāryatām 
SA_T13_n929u-1524	samādherapyupaniṣat sukhaṃ śārīramānasam ||23 ||	samādheḥ api upaniṣad sukham śārīra mānasam 
SA_T13_n929u-1525	praśrabdhiḥ kāyamanasaḥ sukhasyopaniṣat parā |	praśrabdhiḥ kāya manasaḥ sukhasya upaniṣad parā 
SA_T13_n929u-1526	praśrabdherapyupaniṣat prītirapyavagamyatām ||24 ||	praśrabdheḥ api upaniṣad prītiḥ api avagamyatām 
SA_T13_n929u-1527	tathā prīterupaniṣat prāmodyaṃ paramaṃ matam |	tathā prīteḥ upaniṣad prāmodyam paramam matam 
SA_T13_n929u-1528	prāmodyasyāpyahṛllekhaḥ kukṛteṣvakṛteṣu vā ||25 ||	prāmodyasya api a hṛllekhaḥ kukṛteṣu akṛteṣu vā 
SA_T13_n929u-1529	ahṛllekhasya manasaḥ śīlaṃ tūpaniṣacchuci |	a hṛllekhasya manasaḥ śīlam tu upaniṣad śuci 
SA_T13_n929u-1530	ataḥ śīlaṃ nayatyagryamiti śīlaṃ viśodhaya ||26 ||	atas śīlam nayati agryam iti śīlam viśodhaya 
SA_T13_n929u-1531	śīlanācchīlamityuktaṃ śīlanaṃ sevanādapi |	śīlanāt śīlam iti uktam śīlanam sevanāt api 
SA_T13_n929u-1532	sevanaṃ tannideśācca nideśaśca tadāśrayāt ||27 ||	sevanam tad nideśāt ca nideśaḥ ca tad āśrayāt 
SA_T13_n929u-1533	śīlaṃ hi śaraṇaṃ saubhya kāntāra iva daiśikaḥ |	śīlam hi śaraṇam saubhya kāntāre iva daiśikaḥ 
SA_T13_n929u-1534	pitraṃ bandhuśca rakṣā ca dhanaṃ ca balameva ca ||28 ||	bandhuḥ ca rakṣā ca dhanam ca balam eva ca 
SA_T13_n929u-1535	yataḥ śīlamataḥ saumya śīlaṃ saṃskartumarhasi |	yatas śīlam atas saumya śīlam saṃskartum arhasi 
SA_T13_n929u-1536	etatsthānamathānye [nanyaṃ] ca mokṣārambheṣu yoginām ||29 ||	etat sthānam atha anye ca mokṣa ārambheṣu yoginām 
SA_T13_n929u-1537	tataḥ smṛtimadhiṣṭhāya capalāni svabhāvataḥ |	tatas smṛtim adhiṣṭhāya capalāni svabhāvataḥ 
SA_T13_n929u-1538	indriyāṇīndriyārthebhyo nivārayitumarhasi ||30 ||	indriyāṇi indriyārthebhyaḥ nivārayitum arhasi 
SA_T13_n929u-1539	bhetavyaṃ na tathā śatrornāgnernāherna cāśaneḥ |	bhetavyam na tathā śatroḥ na agneḥ na aheḥ na ca aśaneḥ 
SA_T13_n929u-1540	indriyebhyo yathā svebhyastairajasraṃ hi hanyate ||31 ||	indriyebhyaḥ yathā svebhyaḥ taiḥ ajasram hi hanyate 
SA_T13_n929u-1541	dviṣadbhiḥ śatrubhiḥ kaścit kadācit pīḍyate na vā |	dviṣadbhiḥ śatrubhiḥ kaścid kadācid pīḍyate na vā 
SA_T13_n929u-1542	indriyairbādhyate sarvaḥ sarvatra ca sadaiva ca ||32 ||	indriyaiḥ bādhyate sarvaḥ sarvatra ca sadā eva ca 
SA_T13_n929u-1543	na ca prayāti narakaṃ śatruprabhṛtibhirhataḥ |	na ca prayāti narakam śatru prabhṛtibhiḥ hataḥ 
SA_T13_n929u-1544	kṛṣyate tatra nighnastu capalairindriyairhataḥ ||33 ||	kṛṣyate tatra nighnaḥ tu capalaiḥ indriyaiḥ hataḥ 
SA_T13_n929u-1545	hanyamānasya tairduḥkhaṃ hārdaṃ bhavati vā na vā |	hanyamānasya taiḥ duḥkham hārdam bhavati vā na vā 
SA_T13_n929u-1546	indriyairbādhyamānasya hārdaṃ śārīrameva ca ||34 ||	indriyaiḥ bādhyamānasya hārdam śārīram eva ca 
SA_T13_n929u-1547	saṃkalpaviṣadigdhā hi pañcendriyamayāḥ śarāḥ |	saṃkalpa viṣa digdhāḥ hi pañca indriya mayāḥ śarāḥ 
SA_T13_n929u-1548	cintāpuṅkhā ratiphalā viṣayākāśagocarāḥ ||35 ||	cintā puṅkhāḥ rati phalāḥ viṣaya ākāśa gocarāḥ 
SA_T13_n929u-1549	manuṣyahariṇān ghnanti kāmavyādheritā hṛdi |	manuṣya hariṇān ghnanti kāma vyādha īritāḥ hṛdi 
SA_T13_n929u-1550	vihanyante yadi na te tataḥ patanti taiḥ kṣatāḥ ||36 ||	vihanyante yadi na te tatas patanti taiḥ kṣatāḥ 
SA_T13_n929u-1551	niyamājirasaṃsthena dhairyakārmukadhāriṇā |	niyama ajira saṃsthena dhairya kārmuka dhāriṇā 
SA_T13_n929u-1552	nipatanto nivāryāste mahatā smṛtivarmaṇā ||37 ||	nipatantaḥ nivāryāḥ te mahatā smṛti varmaṇā 
SA_T13_n929u-1553	indriyāṇāmupaśamādarīṇāṃ nigrahādiva |	indriyāṇām upaśamāt arīṇām nigrahāt iva 
SA_T13_n929u-1554	sukhaṃ svapiti vāste vā yatra tatra gatoddhavaḥ ||38 ||	sukham svapiti vā āste vā yatra tatra gata uddhavaḥ 
SA_T13_n929u-1555	teṣāṃ hi satataṃ loke viṣayānabhikāṅkṣatām |	teṣām hi satatam loke viṣayān abhikāṅkṣatām 
SA_T13_n929u-1556	saṃvinnaivāsti kārpaṇyācchunāmāśāvatāmiva ||39 ||	saṃvid nā eva asti kārpaṇyāt śunām āśāvatām iva 
SA_T13_n929u-1557	viṣayairindriyagrāmo na tṛptimadhigacchati |	viṣayaiḥ indriya grāmaḥ na tṛptim adhigacchati 
SA_T13_n929u-1558	ajasraṃ pūryamāṇo'pi samudraḥ salilairiva ||40 ||	ajasram pūryamāṇaḥ api samudraḥ salilaiḥ iva 
SA_T13_n929u-1559	avaśyaṃ gocare sve sve vartitavyamihendriyaiḥ |	avaśyam gocare sve sve vartitavyam iha indriyaiḥ 
SA_T13_n929u-1560	nimittaṃ tatra na grāhyamanuvyañjanameva ca ||41 ||	nimittam tatra na grāhyam anuvyañjanam eva ca 
SA_T13_n929u-1561	ālokya cakṣuṣā rūpaṃ dhātumātre vyavasthitaḥ |	ālokya cakṣuṣā rūpam dhātu mātre vyavasthitaḥ 
SA_T13_n929u-1562	strī veti puruṣo veti na kalpayitumarhasi ||42 ||	strī vā iti puruṣaḥ vā iti na kalpayitum arhasi 
SA_T13_n929u-1563	sacet strīpuruṣagrāhaḥ kvacid vidyeta kaścan |	saced strī puruṣa grāhaḥ kvacid vidyeta kaścan 
SA_T13_n929u-1564	śubhataḥ keśadantādīnnānuprasthātumarhasi ||43 ||	śubhataḥ keśa danta ādīn na anuprasthātum arhasi 
SA_T13_n929u-1565	nāpaneyaṃ tataḥ kiṃcit prakṣepyaṃ nāpi kiñcana |	na apaneyam tatas kiṃcid prakṣepyam nā api kiñcana 
SA_T13_n929u-1566	draṣṭavyaṃ bhūtato bhūtaṃ yādṛśaṃ ca yathā ca yat ||44 ||	draṣṭavyam bhūtataḥ bhūtam yādṛśam ca yathā ca yat 
SA_T13_n929u-1567	evaṃ te paśyatastattvaṃ śaśvadindriyagocaram |	evam te paśyataḥ tattvam śaśvat indriya gocaram 
SA_T13_n929u-1568	bhaviṣyati padasthānaṃ nābhidhyādaurmanasyayoḥ ||45 ||	bhaviṣyati pada sthānam na abhidhyā daurmanasyayoḥ 
SA_T13_n929u-1569	abhidhyā priyarūpeṇa hanti kāmātmakaṃ jagat |	abhidhyā priya rūpeṇa hanti kāma ātmakam jagat 
SA_T13_n929u-1570	arirmitramukheneva priyavākkaluṣāśayaḥ ||46 ||	ariḥ mitra mukhena iva priya vāc kaluṣa āśayaḥ 
SA_T13_n929u-1571	daurmanasyābhidhānastu pratigho viṣayāśritaḥ |	daurmanasya abhidhānaḥ tu pratighaḥ viṣaya āśritaḥ 
SA_T13_n929u-1572	mohādyenānuvṛtena paratreha ca hanyate ||47 ||	moha ādyena anuvṛtena paratra iha ca hanyate 
SA_T13_n929u-1573	anurodhavirodhābhyāṃ śitoṣṇābhyāmivārditaḥ |	anurodha virodhābhyām śita uṣṇābhyām iva arditaḥ 
SA_T13_n929u-1574	śarma nāpnoti na śreyaścalendriyamato jagat ||48 ||	śarma nā āpnoti na śreyaḥ cala indriyam atas jagat 
SA_T13_n929u-1575	nendriyaṃ viṣaye tāvat pravṛttamapi sajjate |	na indriyam viṣaye tāvat pravṛttam api sajjate 
SA_T13_n929u-1576	yāvanna manasastatra parikalpaḥ pravartate ||49 ||	yāvat na manasaḥ tatra parikalpaḥ pravartate 
SA_T13_n929u-1577	indhane sati vāyau ca yathā jvalati pāvakaḥ |	indhane sati vāyau ca yathā jvalati pāvakaḥ 
SA_T13_n929u-1578	viṣayāt parikalpācca kleśāgnirjāyate tathā ||50 ||	viṣayāt parikalpāt ca kleśa agniḥ jāyate tathā 
SA_T13_n929u-1579	abhūtaparikalpena viṣayasya hi vadhyate |	a bhūta parikalpena viṣayasya hi vadhyate 
SA_T13_n929u-1580	tameva viṣayaṃ paśyan bhūtataḥ parimucyate ||51 ||	tam eva viṣayam paśyan bhūtataḥ parimucyate 
SA_T13_n929u-1581	dṛṣṭvaikaṃ rūpamanyo hi rajyate'nyaḥ praduṣyati |	dṛṣṭvā ekam rūpam anyaḥ hi rajyate inyaḥ praduṣyati 
SA_T13_n929u-1582	kaścid bhavati madhyasthastatraivānyo ghṛṇāyate ||52 ||	kaścid bhavati madhyasthaḥ tatra eva anyaḥ ghṛṇāyate 
SA_T13_n929u-1583	ato na viṣayo heturbandhāya na vimuktaye |	atas na viṣayaḥ hetuḥ bandhāya na vimuktaye 
SA_T13_n929u-1584	parikalpaviśeṣeṇa saṃgo bhavati vā na vā ||53 ||	parikalpa viśeṣeṇa saṃgaḥ bhavati vā na vā 
SA_T13_n929u-1585	kāryaḥ paramayatnena tasmādindriyasaṃvaraḥ |	kāryaḥ parama yatnena tasmāt indriya saṃvaraḥ 
SA_T13_n929u-1586	indriyāṇi hyagutpāni duḥkhāya ca bhavāya ca ||54 ||	indriyāṇi hi agutpāni duḥkhāya ca bhavāya ca 
SA_T13_n929u-1587	kāmabhogabhogavadbhirātmadṛṣṭidṛṣṭibhiḥ pramādanaikamūrddhabhiḥ praharṣalolajivhakaiḥ |	kāma bhoga bhogavadbhiḥ ātma dṛṣṭi dṛṣṭibhiḥ pramāda nā eka mūrddhabhiḥ praharṣa lola jivhakaiḥ 
SA_T13_n929u-1588	indriyoragairmanobilaśrayaiḥ spṛhāviṣaiḥ śamāgadādṛte na dṛṣṭamasti yaccikitset ||55 ||	indriya uragaiḥ manaḥ bila śrayaiḥ spṛhā viṣaiḥ śama agadāt ṛte na dṛṣṭam asti yat cikitset 
SA_T13_n929u-1589	tasmādeṣāmakuśalakarāṇāmarīṇāṃ cakṣurghrāṇaśravaṇarasanasparśanānām |	tasmāt eṣām akuśala karāṇām arīṇām cakṣuḥ ghrāṇa śravaṇa rasana sparśanānām 
SA_T13_n929u-1590	sarvāvasthaṃ bhava viniyamādapramatto māsminnarthe kṣaṇamapi kṛthāstvaṃ pramādam ||56 ||	sarva avastham bhava viniyamāt apramattaḥ mā asmin arthe kṣaṇam api kṛthāḥ tvam pramādam 
SA_T13_n929u-1591	saundarananda mahākāvye “śīla evaṃ indriya-saṃyama“ nāma trayodaśa sarga samāpta |	saundarananda mahākāvye śīla evaṃ indriyasaṃyama nāma trayodaśa sarga samāpta 
SA_T13_n929u-1592	caturdaśaḥ sargaḥ	caturdaśaḥ sargaḥ 
SA_T13_n929u-1593	ādi-prasthāna	ādiprasthāna 
SA_T13_n929u-1594	atha smṛtikavāṭena pidhāyendriyasaṃvaram |	atha smṛti kavāṭena pidhāya indriya saṃvaram 
SA_T13_n929u-1595	bhojane bhava mātrājño dhyānāyānāmayāya ca ||1 ||	bhojane bhava mātrā jñaḥ dhyānāya anāmayāya ca 
SA_T13_n929u-1596	prāṇāpānau nigṛṇhāti glāninidre prayacchati |	prāṇa apānau nigṛṇhāti glāni nidre prayacchati 
SA_T13_n929u-1597	kṛto hyatyarthamāhāro vihanti ca parākramam ||2 ||	kṛtaḥ hi atyartham āhāraḥ vihanti ca parākramam 
SA_T13_n929u-1598	yathā cātyarthamāhāraḥ kṛto'narthāya kalpate |	yathā ca atyartham āhāraḥ kṛtaḥ anarthāya kalpate 
SA_T13_n929u-1599	upayuktastathātyalpo na sāmarthyāya kalpate ||3 ||	upayuktaḥ tathā ati alpaḥ na sāmarthyāya kalpate 
SA_T13_n929u-1600	ācayaṃ dyutimutsāhaṃ prayogaṃ balameva ca |	ācayam dyutim utsāham prayogam balam eva ca 
SA_T13_n929u-1601	bhojanaṃ kṛtamatyalpaṃ śarīrasyāpakarṣati ||4 ||	bhojanam kṛtam ati alpam śarīrasya apakarṣati 
SA_T13_n929u-1602	yathā bhāreṇa namate laghunonnamate tulā |	yathā bhāreṇa namate laghunā unnamate tulā 
SA_T13_n929u-1603	samā tiṣṭhati yuktena bhojyeneyaṃ tathā tanuḥ ||5 ||	samā tiṣṭhati yuktena bhojyena iyam tathā tanuḥ 
SA_T13_n929u-1604	tasmādabhyavaharttavyaṃ svaśaktimanupaśyatā |	tasmāt abhyavaharttavyam sva śaktim anupaśyatā 
SA_T13_n929u-1605	nātimātraṃ na cātyalpaṃ meyaṃ mānavaśādapi ||6 ||	na atimātram na ca ati alpam meyam māna vaśāt api 
SA_T13_n929u-1606	atyākrānto hi kāyāgnirguruṇānnena śāmyati |	atyākrāntaḥ hi kāya agniḥ guruṇā annena śāmyati 
SA_T13_n929u-1607	avacchanna ivālpo'gniḥ sahasā mahatendhasā ||7 ||	avacchannaḥ iva alpaḥ ugniḥ sahasā mahatā indhasā 
SA_T13_n929u-1608	atyantamapi saṃhāro nāhārasya praśasyate |	atyantam api saṃhāraḥ na āhārasya praśasyate 
SA_T13_n929u-1609	anāhāro hi nirvāti nirindhana ivānalaḥ ||8 ||	anāhāraḥ hi nirvāti nirindhanaḥ iva analaḥ 
SA_T13_n929u-1610	yasmānnāsti vināhārāt sarvaprāṇābhṛtāṃ sthitiḥ |	yasmāt nā asti vinā āhārāt sarva prāṇābhṛtām sthitiḥ 
SA_T13_n929u-1611	tasmād duṣyati nāhāro vikalpo'tra tu vāryate ||9 ||	tasmāt duṣyati na āhāraḥ vikalpaḥ utra tu vāryate 
SA_T13_n929u-1612	na hyekaviṣaye'nyatra sajyante prāṇinastathā |	na hi eka viṣaye nyatra sajyante prāṇinaḥ tathā 
SA_T13_n929u-1613	avijñāte yathāhāre boddhavyaṃ tatra kāraṇam ||10 ||	avijñāte yathā āhāre boddhavyam tatra kāraṇam 
SA_T13_n929u-1614	cikitsārthaṃ yathā dhatte vraṇasyālepanaṃ vraṇī |	cikitsā artham yathā dhatte vraṇasya ālepanam vraṇī 
SA_T13_n929u-1615	kṣudvighātārthamāhārastadvat sevyo mumukṣuṇā ||11 ||	kṣudh vighāta artham āhāraḥ tadvat sevyaḥ mumukṣuṇā 
SA_T13_n929u-1616	bhārasyodvahanārthaṃ ca rathākṣo'bhyajyate yathā |	bhārasya udvahana artham ca ratha akṣaḥ ahi ajyate yathā 
SA_T13_n929u-1617	bhojanaṃ prāṇayātrārthaṃ tadvad vidvānniṣevate ||12 ||	bhojanam prāṇayātrā artham tadvat vidvān niṣevate 
SA_T13_n929u-1618	samatikramaṇārthaṃ ca kāntārasya yathādhvagau |	samatikramaṇa artham ca kāntārasya yathā adhvagau 
SA_T13_n929u-1619	putramāṃsāni khādetāṃ dampatī bhṛśaduḥkhitau ||13 ||	putra māṃsāni khādetām dampatī bhṛśa duḥkhitau 
SA_T13_n929u-1620	evamabhyavaharttavyaṃ bhojanaṃ pratisaṃkhyayā |	evam abhyavaharttavyam bhojanam pratisaṃkhyayā 
SA_T13_n929u-1621	na bhūṣārthaṃ na vapuṣo na madāya na dṛptaye ||14 ||	na bhūṣā artham na vapuṣaḥ na madāya na dṛptaye 
SA_T13_n929u-1622	dhāraṇārthaṃ śarīrasya bhojanaṃ hi vidhīyate |	dhāraṇa artham śarīrasya bhojanam hi vidhīyate 
SA_T13_n929u-1623	upastambhaḥ pipatiṣordubalasyeva veśmanaḥ ||15 ||	upastambhaḥ pipatiṣoḥ dubalasya iva veśmanaḥ 
SA_T13_n929u-1624	plavaṃ yatnād yathā kaścid badhnīyād dhārayedapi |	plavam yatnāt yathā kaścid badhnīyāt dhārayet api 
SA_T13_n929u-1625	na tatsnehena yāvattu mahaughasyottitīrṣayā ||16 ||	na tad snehena yāvat tu mahā oghasya uttitīrṣayā 
SA_T13_n929u-1626	tathopakaraṇaiḥ kāyaṃ dhārayanti parīkṣakāḥ |	tathā upakaraṇaiḥ kāyam dhārayanti parīkṣakāḥ 
SA_T13_n929u-1627	na tatsnehena yāvattu duḥkhaughasya titīrṣayā ||17 ||	na tad snehena yāvat tu duḥkha oghasya titīrṣayā 
SA_T13_n929u-1628	śocatā pīḍyamānena dīyate śatrave yathā |	śocatā pīḍyamānena dīyate śatrave yathā 
SA_T13_n929u-1629	na bhaktyā nāpi tarṣeṇa kevalaṃ prāṇaguptaye ||18 ||	na bhaktyā nā api tarṣeṇa kevalam prāṇa guptaye 
SA_T13_n929u-1630	yogācārastathāhāraṃ śarīrāya prayacchati |	yoga ācāraḥ tathā āhāram śarīrāya prayacchati 
SA_T13_n929u-1631	kevalaṃ kṣudvighātārthaṃ na rāgeṇa na bhaktaye ||19 ||	kevalam kṣudh vighāta artham na rāgeṇa na bhaktaye 
SA_T13_n929u-1632	manodhāraṇayā caiva pariṇāmyātmavānahaḥ |	manaḥ dhāraṇayā ca eva pariṇāmī ātmavān ahar 
SA_T13_n929u-1633	vidhūya nidrāṃ yogena niśāmapyatināmayet ||20 ||	vidhūya nidrām yogena niśām api atināmayet 
SA_T13_n929u-1634	hṛdi yatsaṃjñinaścaiva nidrā prādurbhavettava |	hṛdi yat saṃjñinaḥ ca eva nidrā prādurbhavet tava 
SA_T13_n929u-1635	guṇavatsaṃjñitāṃ saṃjñāṃ tadā manasi mā kṛthāḥ ||21 ||	guṇavat saṃjñitām saṃjñām tadā manasi mā kṛthāḥ 
SA_T13_n929u-1636	dhāturārambhadhṛtyośca sthāmavikramayorapi |	dhātuḥ ārambha dhṛtyoḥ ca sthāma vikramayoḥ api 
SA_T13_n929u-1637	nityaṃ manasi kāryaste bādhyamānena nidrayā ||22 ||	nityam manasi kāryaḥ te bādhyamānena nidrayā 
SA_T13_n929u-1638	āmnātavyāśca viśadaṃ te dharmā ye pariśrutāḥ |	āmnātavyāḥ ca viśadam te dharmāḥ ye pariśrutāḥ 
SA_T13_n929u-1639	parebhyaścopadeṣṭavyāḥ saṃcintyāḥ svayameva ca ||23 ||	parebhyaḥ ca upadeṣṭavyāḥ saṃcintyāḥ svayam eva ca 
SA_T13_n929u-1640	prakledyamadbhirvadanaṃ vilokyāḥ sarvato diśaḥ |	prakledyam adbhiḥ vadanam vilokyāḥ sarvatas diśaḥ 
SA_T13_n929u-1641	cāryā dṛṣṭiśca tārāsu jijāgariṣuṇā sadā ||24 ||	cāryā dṛṣṭiḥ ca tārāsu jijāgariṣuṇā sadā 
SA_T13_n929u-1642	antargatairacapalairvaśasthāyibhirindriyaiḥ |	antargataiḥ acapalaiḥ vaśa sthāyibhiḥ indriyaiḥ 
SA_T13_n929u-1643	avikṣiptena manasā caṃkramyasvāsva vā niśi ||25 ||	avikṣiptena manasā vā niśi 
SA_T13_n929u-1644	bhaye prītau ca śoke ca nidrayā nābhibhūyate |	bhaye prītau ca śoke ca nidrayā nā abhibhūyate 
SA_T13_n929u-1645	tasmānnidrābhiyogeṣu sevitavyamidaṃ trayam ||26 ||	tasmāt nidrā abhiyogeṣu sevitavyam idam trayam 
SA_T13_n929u-1646	bhayamāgamanānmṛtyoḥ prītiṃ dharmaparigrahāt |	bhayam āgamanāt mṛtyoḥ prītim dharma parigrahāt 
SA_T13_n929u-1647	janmaduḥkhādaparyantācchokamāgantumarhasi ||27 ||	janma duḥkhāt aparyantāt śokam āgantum arhasi 
SA_T13_n929u-1648	evamādiḥ kramaḥ saumya kāryo jāgaraṇaṃ prati |	evamādiḥ kramaḥ saumya kāryaḥ jāgaraṇam prati 
SA_T13_n929u-1649	vandhyaṃ hi śayanādāyuḥ ka prājñaḥ kartumarhasi ||28 ||	vandhyam hi śayanāt āyuḥ ka prājñaḥ kartum arhasi 
SA_T13_n929u-1650	doṣavyālānatikramya vyālān gṛhagatāniva |	doṣa vyālān atikramya vyālān gṛha gatān iva 
SA_T13_n929u-1651	kṣamaṃ prājñasya na svaptuṃ nistitīrṣormahad bhayam ||29 ||	kṣamam prājñasya na svaptum nistitīrṣoḥ mahat bhayam 
SA_T13_n929u-1652	pradīpte jīvaloke hi mṛtyuvyādhijarāgnibhiḥ |	pradīpte jīva loke hi mṛtyu vyādhi jarā agnibhiḥ 
SA_T13_n929u-1653	kaḥ śayīta nirudvegaḥ pradīpta iva veśmani ||30 ||	kaḥ śayīta nirudvegaḥ pradīpte iva veśmani 
SA_T13_n929u-1654	tasmāttama iti jñātvā nidrāṃ nāveṣṭumarhasi |	tasmāt tamaḥ iti jñātvā nidrām nā āveṣṭum arhasi 
SA_T13_n929u-1655	apraśānteṣu doṣeṣu saśastreṣviva śatruṣu ||31 ||	apraśānteṣu doṣeṣu sa śastreṣu iva śatruṣu 
SA_T13_n929u-1656	pūrvaṃ yāmaṃ triyāmāyāḥ prayogeṇātināmya tu |	pūrvam yāmam triyāmāyāḥ prayogeṇa atināmya tu 
SA_T13_n929u-1657	sevyā śayyā śarīrasya viśrāmārthaṃ svatantriṇā ||32 ||	sevyā śayyā śarīrasya viśrāma artham svatantriṇā 
SA_T13_n929u-1658	dakṣiṇena tu pārśvena sthitayālokasaṃjñayā |	dakṣiṇena tu pārśvena sthitayā āloka saṃjñayā 
SA_T13_n929u-1659	prabodhaṃ hṛdaye kṛtvā śayīthāḥ śāntamānasaḥ ||33 ||	prabodham hṛdaye kṛtvā śayīthāḥ śānta mānasaḥ 
SA_T13_n929u-1660	yāme tṛtīye cotthāya carannāsīna eva vā |	yāme tṛtīye ca utthāya caran āsīnaḥ eva vā 
SA_T13_n929u-1661	bhūyo yogaṃ manaḥśuddhau kurvīthā niyatendriyaḥ ||34 ||	bhūyas yogam manaḥ śuddhau kurvīthāḥ niyata indriyaḥ 
SA_T13_n929u-1662	athāsanagatasthānaprekṣitavyāhṛtādiṣu |	atha āsana gata sthāna prekṣita vyāhṛta ādiṣu 
SA_T13_n929u-1663	saṃprajānan kriyāḥ sarvāḥ smṛtimādhātumarhasi ||35 ||	saṃprajānan kriyāḥ sarvāḥ smṛtim ādhātum arhasi 
SA_T13_n929u-1664	dvārādhyakṣa iva dvāri yasya praṇihitā smṛtiḥ |	dvāra adhyakṣaḥ iva dvāri yasya praṇihitā smṛtiḥ 
SA_T13_n929u-1665	dharṣayanti na taṃ doṣāḥ puraṃ guptamivārayaḥ ||36 ||	dharṣayanti na tam doṣāḥ puram guptam iva arayaḥ 
SA_T13_n929u-1666	na tasyotpadyate kleśo yasya kāyagatā smṛtiḥ |	na tasya utpadyate kleśaḥ yasya kāya gatā smṛtiḥ 
SA_T13_n929u-1667	cittaṃ sarvāsvavasthāsu bālaṃ dhātrīva rakṣati ||37 ||	cittam sarvāsu avasthāsu bālam dhātrī iva rakṣati 
SA_T13_n929u-1668	śaravyaḥ sa tu doṣāṇāṃ yo hīnaḥ smṛtivarmaṇā |	śaravyaḥ sa tu doṣāṇām yaḥ hīnaḥ smṛti varmaṇā 
SA_T13_n929u-1669	raṇasthaḥ pratiśatrūṇāṃ vihīna iva varmaṇā ||38 ||	raṇa sthaḥ pratiśatrūṇām vihīnaḥ iva varmaṇā 
SA_T13_n929u-1670	anāthaṃ tanmano jñeyaṃ yatsmṛtirnābhirakṣati |	anātham tat manaḥ jñeyam yat smṛtiḥ na abhirakṣati 
SA_T13_n929u-1671	nirṇetā dṛṣṭirahito viṣameṣu caranniva ||39 ||	nirṇetā dṛṣṭi rahitaḥ viṣameṣu caran iva 
SA_T13_n929u-1672	anartheṣu prasaktāśca svārthebhyaśca parāṅmukhā |	anartheṣu prasaktāḥ ca sva arthebhyaḥ ca parāṅmukhāḥ 
SA_T13_n929u-1673	yadbhaye sati nodvignāḥ smṛtināśo'tra kāraṇam ||40 ||	yat bhaye sati na udvignāḥ smṛti nāśaḥ utra kāraṇam 
SA_T13_n929u-1674	svabhūmiṣu guṇāḥ sarve ye ca śīlādayaḥ sthitāḥ |	sva bhūmiṣu guṇāḥ sarve ye ca śīla ādayaḥ sthitāḥ 
SA_T13_n929u-1675	vikīrṇā iva gā gopaḥ smṛtistānanugacchati ||41 ||	vikīrṇāḥ iva gāḥ gopaḥ smṛtiḥ tān anugacchati 
SA_T13_n929u-1676	pranaṣṭamamṛtaṃ tasya yasya viprasṛtā smṛtiḥ |	pranaṣṭam amṛtam tasya yasya viprasṛtā smṛtiḥ 
SA_T13_n929u-1677	hastasthamamṛtaṃ tasya yasya kāyagatā smṛtiḥ ||42 ||	hasta stham amṛtam tasya yasya kāya gatā smṛtiḥ 
SA_T13_n929u-1678	āryo nyāyaḥ kutastasya smṛtiryasya na vidyate |	āryaḥ nyāyaḥ kutas tasya smṛtiḥ yasya na vidyate 
SA_T13_n929u-1679	yasyāryo nāsti ca nyāyaḥ pranaṣṭastasya satpathaḥ ||43 ||	yasya āryaḥ nā asti ca nyāyaḥ pranaṣṭaḥ tasya sat pathaḥ 
SA_T13_n929u-1680	pranaṣṭo yasya sanmārgo naṣṭaṃ tasyāmṛtaṃ padam |	pranaṣṭaḥ yasya sat mārgaḥ naṣṭam tasya amṛtam padam 
SA_T13_n929u-1681	pranaṣṭamamṛtaṃ yasya sa duḥkhānna vimucyate ||44 ||	pranaṣṭam amṛtam yasya sa duḥkhāt na vimucyate 
SA_T13_n929u-1682	tasmāccarana caro'smīti sthito'smīti cādhiṣṭhitaḥ |	tasmāt carana caraḥ asmi iti sthitaḥ asmi iti ca adhiṣṭhitaḥ 
SA_T13_n929u-1683	evamādiṣu kāryeṣu smṛtimādhātumarhasi ||45 ||	evamādiṣu kāryeṣu smṛtim ādhātum arhasi 
SA_T13_n929u-1684	yogānulomaṃ vijanaṃ viśabdaṃ śayyāsanaṃ saumya tathā bhajasva |	yoga anulomam vijanam viśabdam śayyā āsanam saumya tathā bhajasva 
SA_T13_n929u-1685	kāyasya kṛtvā hi vivekamādau sukho'dhigantuṃ manaso vivekaḥ ||46 ||	kāyasya kṛtvā hi vivekam ādau sukha udhi gantum manasaḥ vivekaḥ 
SA_T13_n929u-1686	alabdhacetaḥpraśamaḥ sarāgo yo na pracāraṃ bhajate viviktam |	a labdha cetaḥ praśamaḥ sa rāgaḥ yaḥ na pracāram bhajate viviktam 
SA_T13_n929u-1687	sa kṣaṇyate hyapratilabdhamārgaścarannivorvyāṃ bahukaṇṭakāyām ||47 ||	sa kṣaṇyate hi a pratilabdha mārgaḥ caran iva urvyām bahu kaṇṭakāyām  /
SA_T13_n929u-1688	adṛṣṭatattvena parīkṣakeṇa sthitena citre viṣayapracāre |	adṛṣṭa tattvena parīkṣakeṇa sthitena citre viṣaya pracāre 
SA_T13_n929u-1689	cittaṃ niṣeddhuṃ na sukhena śakyaṃ kṛṣṭādako gauriva sasyamadhyāt ||48 ||	cittam niṣeddhum na sukhena śakyam kṛṣṭa ādakaḥ gauḥ iva sasya madhyāt 
SA_T13_n929u-1690	anīryamāṇastu yathānilena praśāntimāgacchati citrabhānuḥ |	an īryamāṇaḥ tu yathā anilena praśāntim āgacchati citrabhānuḥ 
SA_T13_n929u-1691	alpena yatnena tathā vivikteṣvaghaṭṭitaṃ śāntimupaiti cetaḥ ||49 ||	alpena yatnena tathā vivikteṣu aghaṭṭitam śāntim upaiti cetaḥ 
SA_T13_n929u-1692	kvacidbhuktvā yattad vasanamapi yattatparihito	kvacid bhuktvā yat tat vasanam api yat tat parihitaḥ 
SA_T13_n929u-1693	vasannātmārāmaḥ kvacana vijane yo'bhiramate |	vasan ātma ārāmaḥ kvacana vijane yobhiḥ ramate 
SA_T13_n929u-1694	kṛtārthaḥ sa jñeyaḥ śamasukharasajñaḥ kṛtamatiḥ	kṛtārthaḥ sa jñeyaḥ śama sukha rasa jñaḥ kṛtamatiḥ 
SA_T13_n929u-1695	pareṣāṃ saṃsargaṃ pariharati yaḥ kaṇṭakamiva ||50 ||	pareṣām saṃsargam pariharati yaḥ kaṇṭakam iva 
SA_T13_n929u-1696	yadi dvandvārāme jagati viṣayavyagrahṛdaye	yadi dvandva ārāme jagati viṣaya vyagra hṛdaye 
SA_T13_n929u-1697	vivikte nirdvando viharati kṛtī śāntahṛdayaḥ |	vivikte nirdvandaḥ viharati kṛtī śānta hṛdayaḥ 
SA_T13_n929u-1698	tataḥ pītvā prajñārasamamṛtavattṛptahṛdayo	tatas pītvā prajñā rasam amṛta vat tṛpta hṛdayaḥ 
SA_T13_n929u-1699	viviktaḥ saṃsaktaṃ viṣayakṛpaṇaṃ śocati jagat ||51 ||	viviktaḥ saṃsaktam viṣaya kṛpaṇam śocati jagat 
SA_T13_n929u-1700	vasañśūnyāgāre yadi satatameko'bhiramate	vasan śūnya āgāre yadi satatam ekaḥ abhiramate 
SA_T13_n929u-1701	yadi kleśotpādaiḥ saha na ramate śatrubhiriva |	yadi kleśa utpādaiḥ saha na ramate śatrubhiḥ iva 
SA_T13_n929u-1702	carannātmārāmo yadi ca pibati prītisalilaṃ	caran ātma ārāmaḥ yadi ca pibati prīti salilam 
SA_T13_n929u-1703	tato bhuṅkte śreṣṭhaṃ tridaśapatirājyādapi sukham ||52 ||	tatas bhuṅkte śreṣṭham tridaśa pati rājyāt api sukham 
SA_T13_n929u-1704	saundarananda mahākāvye “ādi-prasthāna“ nāma caturdaśa sarga samāpta ||	saundarananda mahākāvye ādiprasthāna nāma caturdaśa sarga samāpta 
SA_T13_n929u-1705	pañcadaśaḥ-sargaḥ	pañcadaśaḥ sargaḥ 
SA_T13_n929u-1706	vitarka-prahāṇa	vitarka prahāṇa 
SA_T13_n929u-1707	yatra tatra vivikte tu baddhvā paryaṅkamuttamam |	yatra tatra vivikte tu baddhvā paryaṅkam uttamam 
SA_T13_n929u-1708	ṛjuṃ kāyaṃ samādhāya smṛtyābhimukhayānvitaḥ ||1 ||	ṛjum kāyam samādhāya smṛtyā abhimukhayā anvitaḥ 
SA_T13_n929u-1709	nāsāgre vā lalāṭe vā bhruvorantara eva vā |	nāsā agre vā lalāṭe vā bhruvoḥ antare eva vā 
SA_T13_n929u-1710	kurvīthāścapalaṃ cittamālambanaparāyaṇam ||2 ||	kurvīthāḥ capalam cittam ālambana parāyaṇam 
SA_T13_n929u-1711	sacet kāmavitarkastvāṃ dharṣayenmānaso jvaraḥ |	saced kāma vitarkaḥ tvām dharṣayet mānasaḥ jvaraḥ 
SA_T13_n929u-1712	kṣeptavyo nādhivāsyaḥ sa vastre reṇurivāgataḥ ||3 ||	kṣeptavyaḥ na adhivāsyaḥ sa vastre reṇuḥ iva āgataḥ 
SA_T13_n929u-1713	yadyapi pratisaṃkhyānāt kāmānutsṛṣṭavānasi |	yadi api pratisaṃkhyānāt kāmān utsṛṣṭavān asi 
SA_T13_n929u-1714	tamāṃsīva prakāśena pratipakṣeṇa tāñjahi ||4 ||	tamāṃsi iva prakāśena pratipakṣeṇa tān jahi 
SA_T13_n929u-1715	tiṣṭhatyanuśayasteṣāṃ channo'gniriva bhasmanā |	tiṣṭhati anuśayaḥ teṣām channa ugniḥ iva bhasmanā 
SA_T13_n929u-1716	sa te bhāvanayā saumya praśāmyo'gnirivāmbunā ||5 ||	sa te bhāvanayā saumya praśāmya ugniḥ iva ambunā 
SA_T13_n929u-1717	te hi tasmāt pravartante bhūyo vījādivāṅkurāḥ |	te hi tasmāt pravartante bhūyas vījāt iva aṅkurāḥ 
SA_T13_n929u-1718	tasya nāśena te na syurbījanāśādivāṅkurāḥ ||6 ||	tasya nāśena te na syuḥ bīja nāśāt iva aṅkurāḥ 
SA_T13_n929u-1719	arjanādīni kāmebhyo dṛṣṭvā duḥkhāni kāminām |	arjana ādīni kāmebhyaḥ dṛṣṭvā duḥkhāni kāminām 
SA_T13_n929u-1720	tasmāttānmūlataśchindhi mitrasaṃjñānarīniva ||7 ||	tasmāt tān mūlataḥ chindhi mitra saṃjñān arīn iva 
SA_T13_n929u-1721	anityā moṣadharmāṇo riktā vyasanahetavaḥ |	anityāḥ moṣa dharmāṇaḥ riktāḥ vyasana hetavaḥ 
SA_T13_n929u-1722	bahusādhāraṇāḥ kāmā varhyā hyāśīviṣā iva ||8 ||	bahu sādhāraṇāḥ kāmāḥ varhyāḥ hi āśīviṣāḥ iva 
SA_T13_n929u-1723	ye mṛgyamāṇā duḥkhāya rakṣyamāṇā na śāntaye |	ye mṛgyamāṇāḥ duḥkhāya rakṣyamāṇāḥ na śāntaye 
SA_T13_n929u-1724	bhraṣṭāḥ śokāya mahate prāptāśca na vitṛptaye ||9 ||	bhraṣṭāḥ śokāya mahate prāptāḥ ca na vitṛptaye 
SA_T13_n929u-1725	tṛptiṃ vittaprakarṣeṇa svargāvāptyā kṛtārthatām |	tṛptim vitta prakarṣeṇa svarga avāptyā kṛtārtha tām 
SA_T13_n929u-1726	kāmebhyaśca sukhotpattiṃ yaḥ paśyati sa naśyati ||10 ||	kāmebhyaḥ ca sukha utpattim yaḥ paśyati sa naśyati 
SA_T13_n929u-1727	calānapariniṣpannānasārānanavasthitān |	calān apariniṣpannān asārān anavasthitān 
SA_T13_n929u-1728	parikalpasukhān kāmānna tānsmartumihārhasi ||11 ||	parikalpa sukhān kāmān na tān smartum iha arhasi 
SA_T13_n929u-1729	vyāpādo vā vihiṃsā vā kṣobhayed yadi te manaḥ |	vyāpādaḥ vā vihiṃsā vā kṣobhayet yadi te manaḥ 
SA_T13_n929u-1730	prasādyaṃ tadvipakṣeṇa maṇinevākulaṃ jalam ||12 ||	prasādyam tad vipakṣeṇa maṇinā iva ākulam jalam 
SA_T13_n929u-1731	pratipakṣastayorjñeyo maitrī kāruṇyameva ca |	pratipakṣaḥ tayoḥ jñeyaḥ maitrī kāruṇyam eva ca 
SA_T13_n929u-1732	virodho hi tayornityaṃ prakāśatamasoriva ||13 ||	virodhaḥ hi tayoḥ nityam prakāśa tamasoḥ iva 
SA_T13_n929u-1733	nivṛttaṃ yasya dauḥśīlyaṃ vyāpādaśca pravartate |	nivṛttam yasya dauḥśīlyam vyāpādaḥ ca pravartate 
SA_T13_n929u-1734	hanti pāṃsubhirātmānaṃ sa snāta iva vāraṇaḥ ||14 ||	hanti pāṃsubhiḥ ātmānam sa snātaḥ iva vāraṇaḥ 
SA_T13_n929u-1735	duḥkhitebhyo hi martyebhyo vyādhimṛtyujarādibhiḥ |	duḥkhitebhyaḥ hi martyebhyaḥ vyādhi mṛtyu jarā ādibhiḥ 
SA_T13_n929u-1736	āryaḥ ko duḥkhamaparaṃ saghṛṇo dhātumarhati ||15 ||	āryaḥ kaḥ duḥkham aparam sa ghṛṇaḥ dhātum arhati 
SA_T13_n929u-1737	duṣṭena ceha manasā bādhyate vā paro na vā |	duṣṭena ca iha manasā bādhyate vā paraḥ na vā 
SA_T13_n929u-1738	sadyastu dahyate tāvat svaṃ mano duṣṭacetasaḥ ||16 ||	sadyas tu dahyate tāvat svam manaḥ duṣṭa cetasaḥ 
SA_T13_n929u-1739	tasmāt sarveṣu bhūteṣu maitrīṃ kāruṇyameva ca |	tasmāt sarveṣu bhūteṣu maitrīm kāruṇyam eva ca 
SA_T13_n929u-1740	na vyāpādaṃ vihiṃsāṃ vā vikalpayitumarhasi ||17 ||	na vyāpādam vihiṃsām vā vikalpayitum arhasi 
SA_T13_n929u-1741	yadyadeva prasaktaṃ hi vitarkayati mānavaḥ |	yat yat eva prasaktam hi vitarkayati mānavaḥ 
SA_T13_n929u-1742	abhyāsāttena tenāsya natirbhavati cetasaḥ ||18 ||	abhyāsāt tena tena asya natiḥ bhavati cetasaḥ 
SA_T13_n929u-1743	tasmādakuśalaṃ tyaktvā kuśalaṃ dhyātumarhasi |	tasmāt akuśalam tyaktvā kuśalam dhyātum arhasi 
SA_T13_n929u-1744	yatte syādiha cārthāya paramārthasya cāptaye ||19 ||	yat te syāt iha ca arthāya parama arthasya ca āptaye 
SA_T13_n929u-1745	saṃvardhante hyakuśalā vitarkāḥ saṃbhṛtā hṛdi |	saṃvardhante hi akuśalāḥ vitarkāḥ saṃbhṛtāḥ hṛdi 
SA_T13_n929u-1746	anarthajanakāstulyamātmanaśca parasya ca ||20 ||	anartha janakāḥ tulyam ātmanaḥ ca parasya ca 
SA_T13_n929u-1747	śreyaso vighnakaraṇād bhavantyātmavipattaye |	śreyasaḥ vighna karaṇāt bhavanti ātma vipattaye 
SA_T13_n929u-1748	pātrībhāvopaghātāttu parabhaktivipattaye ||21 ||	pātrī bhāva upaghātāt tu para bhakti vipattaye 
SA_T13_n929u-1749	manaḥkarmasvavikṣepamapi cābhyastumarhasi |	manaḥ karma sva vikṣepam api ca abhyastum arhasi 
SA_T13_n929u-1750	na tvevākuśalaṃ saumya vitarkayitumarhasi ||22 ||	na tu eva akuśalam saumya vitarkayitum arhasi 
SA_T13_n929u-1751	yā vikāmopabhogāya cintā manasi vartate |	yā vikāmā upabhogāya cintā manasi vartate 
SA_T13_n929u-1752	na ca taṃ guṇamāpnoti bandhanāya ca kalpate ||23 ||	na ca tam guṇam āpnoti bandhanāya ca kalpate 
SA_T13_n929u-1753	sattvānāmupaghātāya parikleśāya cātmanaḥ |	sattvānām upaghātāya parikleśāya ca ātmanaḥ 
SA_T13_n929u-1754	mohaṃ vrajati kāluṣyaṃ narakāya ca vartate ||24 ||	moham vrajati kāluṣyam narakāya ca vartate 
SA_T13_n929u-1755	tad vitarkairakuśalairnātmānaṃ hantumarhasi |	tat vitarkaiḥ akuśalaiḥ na ātmānam hantum arhasi 
SA_T13_n929u-1756	suśastraṃ ratnavikṛtaṃ mṛddhato gāṃ khananniva ||25 ||	su śastram ratna vikṛtam mṛd hataḥ gām khanan iva 
SA_T13_n929u-1757	anabhijño yathā jātyaṃ dahedaguru kāṣṭhavat |	anabhijñaḥ yathā jātyam dahet aguru kāṣṭha vat 
SA_T13_n929u-1758	anyāyena manuṣyatvamupahanyādidaṃ tathā ||26 ||	anyāyena manuṣya tvam upahanyāt idam tathā 
SA_T13_n929u-1759	tyaktvā ratnaṃ yathā loṣṭaṃ ratnadvīpācca saṃharet |	tyaktvā ratnam yathā loṣṭam ratna dvīpāt ca saṃharet 
SA_T13_n929u-1760	tyaktvā naiḥśreyasaṃ dharmaṃ cintayedaśubhaṃ tathā ||27 ||	tyaktvā naiḥśreyasam dharmam cintayet aśubham tathā 
SA_T13_n929u-1761	himavantaṃ yathā gatvā viṣaṃ bhuñjīta nauṣadham |	himavantam yathā gatvā viṣam bhuñjīta na auṣadham 
SA_T13_n929u-1762	manuṣyatvaṃ tathā prāpya pāpaṃ seveta no śubham ||28 ||	manuṣya tvam tathā prāpya pāpam seveta no śubham 
SA_T13_n929u-1763	tad buddhavā pratipakṣeṇa vitarkaṃ kṣeptumarhasi |	tat buddhavā pratipakṣeṇa vitarkam kṣeptum arhasi 
SA_T13_n929u-1764	sūkṣmeṇa pratikīlena kīlaṃ dārvantarādiva ||29 ||	sūkṣmeṇa pratikīlena kīlam dāru antarāt iva 
SA_T13_n929u-1765	vṛddhyavṛddhyoratha bhaveccintā jñātijanaṃ prati |	vṛddhi avṛddhyoḥ atha bhavet cintā jñāti janam prati 
SA_T13_n929u-1766	svabhāvo jīvalokasya parīkṣyastannivṛttaye ||30 ||	svabhāvaḥ jīva lokasya parīkṣyaḥ tad nivṛttaye 
SA_T13_n929u-1767	saṃsāre kṛṣyamāṇānāṃ sattvānāṃ svena karmaṇā |	saṃsāre kṛṣyamāṇānām sattvānām svena karmaṇā 
SA_T13_n929u-1768	ko janaḥ svajanaḥ ko vā mohāt sakto jane janaḥ ||31 ||	kaḥ janaḥ sva janaḥ kaḥ vā mohāt saktaḥ jane janaḥ 
SA_T13_n929u-1769	atīte'dhvani saṃvṛttaḥ svajano hi janastava |	atīta idhvani saṃvṛttaḥ sva janaḥ hi janaḥ tava 
SA_T13_n929u-1770	aprāpte cādhvani janaḥ svajanaste bhaviṣyati ||32 ||	aprāpte ca adhvani janaḥ sva janaḥ te bhaviṣyati 
SA_T13_n929u-1771	vihagānāṃ yathā sāyaṃ tatra tatra samāgamaḥ |	vihagānām yathā sāyam tatra tatra samāgamaḥ 
SA_T13_n929u-1772	jātau jātau tathāśleṣo janasya svajanasya ca ||33 ||	jātau jātau tathā āśleṣaḥ janasya sva janasya ca 
SA_T13_n929u-1773	pratiśrayaṃ bahuvidhaṃ saṃśrayanti yathādhvagāḥ |	pratiśrayam bahuvidham saṃśrayanti yathā adhvagāḥ 
SA_T13_n929u-1774	pratiyānti punastyaktvā tadvajjñātisamāgamaḥ ||34 ||	pratiyānti punar tyaktvā tadvat jñāti samāgamaḥ 
SA_T13_n929u-1775	loke prakṛtibhinne'sminna kaścit kasyacit priyaḥ |	loke prakṛti bhinne ismin na kaścid kasyacid priyaḥ 
SA_T13_n929u-1776	kāryakāraṇasambaddhaṃ vālukāmuṣṭivajjagat ||35 ||	kārya kāraṇa sambaddham vālukā muṣṭi vat jagat 
SA_T13_n929u-1777	bibharti hi sutaṃ mātā dhārayiṣyati māmiti |	bibharti hi sutam mātā dhārayiṣyati mām iti 
SA_T13_n929u-1778	mātaraṃ bhajate putro garbheṇādhatta māmiti ||36 ||	mātaram bhajate putraḥ garbheṇa adhatta mām iti 
SA_T13_n929u-1779	anukūlaṃ pravartante jñātiṣu jñātayo yadā |	anukūlam pravartante jñātiṣu jñātayaḥ yadā 
SA_T13_n929u-1780	tadā snehaṃ prakurvanti riputvaṃ tu viparyayāt ||37 ||	tadā sneham prakurvanti ripu tvam tu viparyayāt 
SA_T13_n929u-1781	ahito dṛśyate jñātirajñātirdṛśyate hitaḥ |	ahitaḥ dṛśyate jñātiḥ ajñātiḥ dṛśyate hitaḥ 
SA_T13_n929u-1782	snehaṃ kāryāntarāllokāśchinatti ca karoti ca ||38 ||	sneham kārya antarāt lokāḥ chinatti ca karoti ca 
SA_T13_n929u-1783	svayameva yathālikhya rajyeccitrakaraḥ striyam |	svayam eva yathā ālikhya rajyet citrakaraḥ striyam 
SA_T13_n929u-1784	tathā kṛtvā svayaṃ snehaṃ saṃgameti jane janaḥ ||39 ||	tathā kṛtvā svayam sneham saṃgama iti jane janaḥ 
SA_T13_n929u-1785	yo'bhavad bāndhavajanaḥ paraloke priyastava |	bāndhava janaḥ para loke priyaḥ tava 
SA_T13_n929u-1786	sa te karmathaṃ kurute tvaṃ vā tasmai karoṣi kam ||40 ||	sa te karmatham kurute tvam vā tasmai karoṣi kam 
SA_T13_n929u-1787	tasmājjñātivitarkeṇa mano nāveṣṭumarhasi |	tasmāt jñāti vitarkeṇa manaḥ nā āveṣṭum arhasi 
SA_T13_n929u-1788	vyavasthā nāsti saṃsāre svajanasya janasya ca ||41 ||	vyavasthā nā asti saṃsāre sva janasya janasya ca 
SA_T13_n929u-1789	asau kṣemo janapadaḥ subhikṣo'sāvasau śivaḥ |	asau kṣemaḥ janapadaḥ subhikṣā usau asau śivaḥ 
SA_T13_n929u-1790	ityevamatha jāyeta vitarkastava kaścana ||42 ||	iti evam atha jāyeta vitarkaḥ tava kaścana 
SA_T13_n929u-1791	praheyaḥ sa tvayā saumya nādhivāsyaḥ kathaṃcana |	praheyaḥ sa tvayā saumya na adhivāsyaḥ kathaṃcana 
SA_T13_n929u-1792	viditvā sarvamādīptaṃ taistairdoṣāgnibhirjagat ||43 ||	viditvā sarvam ādīptam taiḥ taiḥ doṣa agnibhiḥ jagat 
SA_T13_n929u-1793	ṛtucakranivartācca kṣutpipāsāklamādapi |	ṛtu cakra nivartāt ca kṣudh pipāsā klamāt api 
SA_T13_n929u-1794	sarvatra niyataṃ duḥkhaṃ na kvacid vidyate śivam ||44 ||	sarvatra niyatam duḥkham na kvacid vidyate śivam 
SA_T13_n929u-1795	kvacicchītaṃ kvacid dharmaḥ kvacid rogo bhayaṃ kvacit |	kvacid śītam kvacid dharmaḥ kvacid rogaḥ bhayam kvacid 
SA_T13_n929u-1796	bādhate'bhyadhikaṃ lokaṃ tasmādaśaraṇaṃ jagat ||45 ||	bādhata ibhyadhikam lokam tasmāt aśaraṇam jagat 
SA_T13_n929u-1797	jarā vyādhiśca mṛtyuśca lokasyāsya mahad bhayam |	jarā vyādhiḥ ca mṛtyuḥ ca lokasya asya mahat bhayam 
SA_T13_n929u-1798	nāsti deśaḥ sa yatrāsya tad bhayaṃ nopapadyate ||46 ||	na asti deśaḥ sa yatra asya tat bhayam na upapadyate 
SA_T13_n929u-1799	yatra gacchati kāyo'yaṃ duḥkhaṃ tatrānugacchati |	yatra gacchati kāyaḥ iyam duḥkham tatra anugacchati 
SA_T13_n929u-1800	nāsti kācid gatirloke gato yatra na bādhyate ||47 ||	na asti kācid gatiḥ loke gataḥ yatra na bādhyate 
SA_T13_n929u-1801	ramaṇīyo'pi deśaḥ san subhikṣaḥ kṣema eva ca |	ramaṇīyaḥ api deśaḥ san subhikṣaḥ kṣemaḥ eva ca 
SA_T13_n929u-1802	kudeśa iti vijñeyo yatra kleśairvidahyate ||48 ||	ku deśaḥ iti vijñeyaḥ yatra kleśaiḥ vidahyate 
SA_T13_n929u-1803	lokasyābhyāhatasyāsya duḥkhaiḥ śārīramānasaiḥ |	lokasya abhyāhatasya asya duḥkhaiḥ śārīra mānasaiḥ 
SA_T13_n929u-1804	kṣemaḥ kaścinna deśo'sti svastho yatra gato bhavet ||49 ||	kṣemaḥ kaścid na deśaḥ asti svasthaḥ yatra gataḥ bhavet 
SA_T13_n929u-1805	duḥkhaṃ sarvatra sarvasya vartate sarvadā yadā |	duḥkham sarvatra sarvasya vartate sarvadā yadā 
SA_T13_n929u-1806	chandarāgamataḥ saumya lokacitreṣu mā kṛthāḥ ||50 ||	chanda rāgam atas saumya loka citreṣu mā kṛthāḥ 
SA_T13_n929u-1807	yadā tasmānnivṛttaste chandarāgo bhaviṣyati |	yadā tasmāt nivṛttaḥ te chanda rāgaḥ bhaviṣyati 
SA_T13_n929u-1808	jīvalokaṃ tadā sarvamādīptamiva maṃsyase ||51 ||	jīva lokam tadā sarvam ādīptam iva maṃsyase 
SA_T13_n929u-1809	atha kaścid vitarkaste bhavedamaraṇāśrayaḥ |	atha kaścid vitarkaḥ te bhavet amaraṇa āśrayaḥ 
SA_T13_n929u-1810	yatnena sa vihantavyo vyādhirātmagato yathā ||52 ||	yatnena sa vihantavyaḥ vyādhiḥ ātma gataḥ yathā 
SA_T13_n929u-1811	muhūrtamapi viśrambhaḥ kāryoṃ na khalu jīvite |	muhūrtam api viśrambhaḥ kāryaḥ om na khalu jīvite 
SA_T13_n929u-1812	nilīna iva hi vyāghraḥ kālo viśvastaghātakaḥ ||53 ||	nilīnaḥ iva hi vyāghraḥ kālaḥ viśvasta ghātakaḥ 
SA_T13_n929u-1813	balastho'haṃ yuvā veti na te bhavitumarhati |	bala sthaḥ ūham yuvā vā iti na te bhavitum arhati 
SA_T13_n929u-1814	mṛtyuḥ sarvāsvasthāsu hanti nāvekṣate vayaḥ ||54 ||	mṛtyuḥ sarva asvasthāsu hanti na avekṣate vayaḥ 
SA_T13_n929u-1815	kṣetrabhūtamanarthānāṃ śarīraṃ parikarṣataḥ |	kṣetra bhūtam anarthānām śarīram parikarṣataḥ 
SA_T13_n929u-1816	svāsthyāśā jīvitāśā vā na dṛṣṭārthasya jāyate ||55 ||	svāsthya āśāḥ jīvita āśā vā na dṛṣṭa arthasya jāyate 
SA_T13_n929u-1817	nirvṛttaḥ ko bhavet kāyaṃ mahābhūtāśrayaṃ vahan |	nirvṛttaḥ kaḥ bhavet kāyam mahābhūta āśrayam vahan 
SA_T13_n929u-1818	parasparaviruddhānāmahīnāmiva bhājanam ||56 ||	paraspara viruddhānām ahīnām iva bhājanam 
SA_T13_n929u-1819	praśvasityayamanvakṣaṃ yaducchvasiti mānavaḥ |	praśvasiti ayam anvakṣam yat ucchvasiti mānavaḥ 
SA_T13_n929u-1820	avagaccha tadāścaryamaviśvāsyaṃ hi jīvitam ||57 ||	avagaccha tat āścaryam aviśvāsyam hi jīvitam 
SA_T13_n929u-1821	idamāścaryamaparaṃ yatsuptaḥ pratibudhyate |	idam āścaryam aparam yat suptaḥ pratibudhyate 
SA_T13_n929u-1822	svapityutthāya vā bhūyo bahvamitrā hi dehinaḥ ||58 ||	svapiti utthāya vā bhūyas bahu amitrāḥ hi dehinaḥ 
SA_T13_n929u-1823	garbhāt prabhṛti yo lokaṃ jighāṃsuranugacchati |	garbhāt prabhṛti yaḥ lokam jighāṃsuḥ anugacchati 
SA_T13_n929u-1824	kastasmin viśvasenmṛtyāvudyatāsāvarāviva ||59 ||	kaḥ tasmin viśvaset mṛtyau udyata asau arau iva 
SA_T13_n929u-1825	prasūtaḥ puruṣo loke śrutavān balavānapi |	prasūtaḥ puruṣaḥ loke śrutavān balavān api 
SA_T13_n929u-1826	na jayatyantakaṃ kaścinnājayannāpi jeṣyati ||60 ||	na jayati antakam kaścid na ajayat na api jeṣyati 
SA_T13_n929u-1827	sāmnā dānena bhedena daṇḍena niyamena vā |	sāmnā dānena bhedena daṇḍena niyamena vā 
SA_T13_n929u-1828	prāpto hi rabhaso mṛtyuḥ pratihantuṃ na śakyate ||61 ||	prāptaḥ hi rabhasaḥ mṛtyuḥ pratihantum na śakyate 
SA_T13_n929u-1829	tasmānnāyuṣi viśvāsaṃ cañcale kartumarhasi |	tasmāt nā āyuṣi viśvāsam cañcale kartum arhasi 
SA_T13_n929u-1830	nityaṃ harati kālo hi sthāviryaṃ na pratīkṣate ||62 ||	nityam harati kālaḥ hi sthāviryam na pratīkṣate 
SA_T13_n929u-1831	niḥsāraṃ paśyato lokaṃ toyabudbuddurbalam |	niḥsāram paśyataḥ lokam toya budbuda durbalam 
SA_T13_n929u-1832	kasyāmaravitarko hi syādanunmattacetasaḥ ||63 ||	kasya amara vitarkaḥ hi syāt an unmatta cetasaḥ 
SA_T13_n929u-1833	tasmādeṣāṃ vitarkāṇāṃ prahāṇārthaṃ samāsataḥ |	tasmāt eṣām vitarkāṇām prahāṇa artham samāsatas 
SA_T13_n929u-1834	ānāpānasmṛtiṃ saumya viṣayīkartumarhasi ||64 ||	āna apāna smṛtim saumya viṣayīkartum arhasi 
SA_T13_n929u-1835	ityanena prayogeṇa kāle sevitumarhasi |	iti anena prayogeṇa kāle sevitum arhasi 
SA_T13_n929u-1836	pratipakṣān vitarkāṇāṃ gadānāmagadāniva ||65 ||	pratipakṣān vitarkāṇām gadānām agadān iva 
SA_T13_n929u-1837	suvarṇahetorapi pāṃsudhāvakau vihāya pāṃsūn bṛhato yathāditaḥ |	suvarṇa hetoḥ api pāṃsu dhāvakau vihāya pāṃsūn bṛhataḥ yathā āditas 
SA_T13_n929u-1838	jahāti sūkṣmānapi tadviśuddhaye viśodhya hemāvayavān niyacchati ||66 ||	jahāti sūkṣmān api tad viśuddhaye viśodhya hema avayavān niyacchati 
SA_T13_n929u-1839	vimokṣahetorapi yuktamānaso vihāya doṣān bṛhatastathāditaḥ |	vimokṣa hetoḥ api yukta mānasaḥ vihāya doṣān bṛhataḥ tathā āditas 
SA_T13_n929u-1840	jahāti sūkṣmānapi tadviśuddhaye viśodhya dharmāvayavān niyacchati ||67 ||	jahāti sūkṣmān api tad viśuddhaye viśodhya dharma avayavān niyacchati 
SA_T13_n929u-1841	krameṇādbhiḥ śuddhaṃ kanakamiha pāṃsuvyavahitaṃ	krameṇa adbhiḥ śuddham kanakam iha pāṃsu vyavahitam 
SA_T13_n929u-1842	yathāgnau karmāraḥ pacati bhṛśamāvartayati ca |	yathā agnau karmāraḥ pacati bhṛśam āvartayati ca 
SA_T13_n929u-1843	tathā yogācāro nipuṇamiha doṣavyavahitaṃ	tathā yoga ācāraḥ nipuṇam iha doṣa vyavahitam 
SA_T13_n929u-1844	viśodhya kleśebhyaḥ śamayati manaḥ saṃkṣipati ca ||68 ||	viśodhya kleśebhyaḥ śamayati manaḥ saṃkṣipati ca 
SA_T13_n929u-1845	yathā ca svacchandādupanayati karmāśrayasukhaṃ	yathā ca sva chandāt upanayati karma āśraya sukham 
SA_T13_n929u-1846	suvarṇaṃ karmāro bahuvidhamalaṅkāravidhiṣu |	suvarṇam karmāraḥ bahuvidham alaṅkāra vidhiṣu 
SA_T13_n929u-1847	manaḥśuddho bhikṣurvaśagatamabhijñāsvapi tathā	manaḥ śuddhaḥ bhikṣuḥ vaśa gatam abhijñāsu api tathā 
SA_T13_n929u-1848	yathecchaṃ yatrecchaṃ śamayati manaḥ prerayati ca ||69 ||	yatheccham yatreccham śamayati manaḥ prerayati ca 
SA_T13_n929u-1849	saundarananda mahākāvye “vitarka-prahāṇa“ nāma pañcadaśa sarga samāpta |	saundarananda mahākāvye vitarkaprahāṇa nāma pañcadaśa sarga samāpta 
SA_T13_n929u-1850	ṣoḍaśaḥ sargaḥ	ṣoḍaśaḥ sargaḥ 
SA_T13_n929u-1851	āryasatya	ārya satya 
SA_T13_n929u-1852	evaṃ manodhāraṇayā krameṇa vyapohya kiñcit samupohya kiñcit |	evam manaḥ dhāraṇayā krameṇa vyapohya kiñcid samupohya kiñcid 
SA_T13_n929u-1853	dhyānāni catvāryadhigamya yogī prāpnotyabhijñā niyamena pañca ||1 ||	dhyānāni catvāri adhigamya yogī prāpnoti abhijñāḥ niyamena pañca 
SA_T13_n929u-1854	ṛddhipravekaṃ ca bahuprakāraṃ parasya cetaścaritāvabodham |	ṛddhi pravekam ca bahu prakāram parasya cetaḥ carita avabodham 
SA_T13_n929u-1855	atītajanmasmaraṇaṃ ca dīrghaṃ divye viśuddhe śruticakṣuṣī ca ||2 ||	atīta janma smaraṇam ca dīrgham divye viśuddhe śruti cakṣuṣī ca 
SA_T13_n929u-1856	ataḥ paraṃ tattvaparikṣaṇena mano dadhātyāsravasaṃkṣayāya |	atas param tattva parikṣaṇena manaḥ dadhāti āsrava saṃkṣayāya 
SA_T13_n929u-1857	tato hi duḥkhaprabhṛtīni samyak catvāri satyāni padānyavaiti ||3 ||	tatas hi duḥkha prabhṛtīni samyak catvāri satyāni padāni avaiti 
SA_T13_n929u-1858	bādhātmakaṃ duḥkhamidaṃ prasaktaṃ duḥkhasya hetuḥ prabhavātmako'yam |	bādhā ātmakam duḥkham idam prasaktam duḥkhasya hetuḥ prabhava ātmakaḥ yam 
SA_T13_n929u-1859	duḥkhakṣayo niḥsaraṇātmako'yaṃ trāṇātmako'yaṃ praśamāya mārgaḥ ||4 ||	duḥkha kṣayaḥ niḥsaraṇa ātmakaḥ yam trāṇa ātmakaḥ yam praśamāya mārgaḥ 
SA_T13_n929u-1860	ityāryasatyānyavabudhya buddhyā catvāri samyak pratividhya caiva |	iti ārya satyāni avabudhya buddhyā catvāri samyak pratividhya ca eva 
SA_T13_n929u-1861	sarvāsravān bhāvanayābhibhūya na jāyate śāntimavāpya bhūyaḥ ||5 ||	sarva āsravān bhāvanayā abhibhūya na jāyate śāntim avāpya bhūyas 
SA_T13_n929u-1862	abodhato hyaprativedhataśca tattvātmakasyāsya catuṣṭasya |	a bodhataḥ hi a prativedhataḥ ca tattva ātmakasya asya catuṣṭasya 
SA_T13_n929u-1863	bhavād bhavaṃ yāti na śantimeti saṃsāradolāmadhiruhya lokaḥ ||6 ||	bhavāt bhavam yāti na śantim eti saṃsāra dolām adhiruhya lokaḥ 
SA_T13_n929u-1864	tasmājjarādervyasanasya mūlaṃ samāsato duḥkhamavaihi janma |	tasmāt jarā ādeḥ vyasanasya mūlam samāsatas duḥkham avaihi janma 
SA_T13_n929u-1865	sarvauṣadhīnāmiva bhūrbhavāya sarvāpadāṃ kṣetramidaṃ hi janma ||7 ||	sarva oṣadhīnām iva bhūḥ bhavāya sarva āpadām kṣetram idam hi janma 
SA_T13_n929u-1866	yajjanmarūpasya hi sendriyasya duḥkhasya tannaikavidhasya janma |	yat janma rūpasya hi sa indriyasya duḥkhasya tat na ekavidhasya janma 
SA_T13_n929u-1867	yaḥ saṃbhavaścāsya samucchrayasya mṛtyośca rogasya ca saṃbhavaḥ saḥ ||8 ||	yaḥ saṃbhavaḥ ca asya samucchrayasya mṛtyoḥ ca rogasya ca saṃbhavaḥ saḥ 
SA_T13_n929u-1868	sadvāpyasadvā viṣamiśramannaṃ yathā vināśāya na dhāraṇāya |	sat vā api asat vā viṣa miśram annam yathā vināśāya na dhāraṇāya 
SA_T13_n929u-1869	loke tathā tiryaguparyadho vā duḥkhāya sarvaṃ na sukhāya janma ||9 ||	loke tathā tiryak upari adhas vā duḥkhāya sarvam na sukhāya janma 
SA_T13_n929u-1870	jarādayo naikavidhāḥ prajānāṃ satyāṃ pravṛttau prabhavantyanarthāḥ |	jarā ādayaḥ na ekavidhāḥ prajānām satyām pravṛttau prabhavanti anarthāḥ 
SA_T13_n929u-1871	pravātsu ghoreṣvapi māruteṣu na hyaprasūtāstaravaścalanti ||10 ||	ghoreṣu api māruteṣu na hi aprasūtāḥ taravaḥ calanti 
SA_T13_n929u-1872	ākāśayoniḥ pavano yathā hi yathā śamīgarbhaśayo hutāśaḥ |	ākāśa yoniḥ pavanaḥ yathā hi yathā śamīgarbha śayaḥ hutāśaḥ 
SA_T13_n929u-1873	āpo yathāntarvasudhāśayāśca duḥkhaṃ tathā cittaśarīrayoniḥ ||11 ||	āpaḥ yathā antar vasudhā āśayāḥ ca duḥkham tathā citta śarīra yoniḥ 
SA_T13_n929u-1874	apāṃ dravatvaṃ kaṭhinatvamurvyā vāyoścalatvaṃ dhruvamauṣṇyamagneḥ |	apām drava tvam kaṭhina tvam urvyāḥ vāyoḥ cala tvam dhruvam auṣṇyam agneḥ 
SA_T13_n929u-1875	yathā svabhāvo hi tathā svabhāvo duḥkhaṃ śarīrasya ca cetasaśca ||12 ||	yathā svabhāvaḥ hi tathā svabhāvaḥ duḥkham śarīrasya ca cetasaḥ ca 
SA_T13_n929u-1876	kāye sati vyādhijarādi duḥkhaṃ kṣuttarṣavarṣoṣṇahimādi caiva |	kāye sati vyādhi jarā ādi duḥkham kṣudh tarṣa varṣa uṣṇa hima ādi ca eva 
SA_T13_n929u-1877	rūpāśrite cetasi sānubandhe śokāratikrodhabhayādi duḥkham ||13 ||	rūpa āśrite cetasi sānubandhe śoka arati krodha bhaya ādi duḥkham 
SA_T13_n929u-1878	pratyakṣamālokya ca janmaduḥkhaṃ duḥkhaṃ tathātītamapīti viddhi |	pratyakṣam ālokya ca janma duḥkham duḥkham tathā atītam api iti viddhi 
SA_T13_n929u-1879	yathā ca tadduḥkhamidaṃ ca duḥkhaṃ duḥkhaṃ tathānāgatamapyavehi ||14 ||	yathā ca tat duḥkham idam ca duḥkham duḥkham tathā anāgatam api avehi 
SA_T13_n929u-1880	bījasvabhāvo hi yatheha dṛṣṭo bhūto'pi bhavyo'pi tathānumeyaḥ |	bīja svabhāvaḥ hi yathā iha dṛṣṭaḥ bhūtaḥ api bhavyaḥ api tathā anumeyaḥ 
SA_T13_n929u-1881	pratyakṣataśca jvalano yathoṣṇo bhūto'pi bhavyo'pi tathoṣṇa eva ||15 ||	pratyakṣatas ca jvalanaḥ yathā uṣṇaḥ bhūtaḥ api bhavyaḥ api tathā uṣṇaḥ eva 
SA_T13_n929u-1882	tannāmarūpasya guṇānurūpaṃ yatraiva nirvṛttirudāravṛtta |	tad nāma rūpasya guṇa anurūpam yatra eva nirvṛttiḥ udāra vṛtta 
SA_T13_n929u-1883	tatraiva duḥkhaṃ na hi tadvimuktaṃ duḥkhaṃ bhaviṣyatyabhavad bhaved vā ||16 ||	tatra eva duḥkham na hi tad vimuktam duḥkham bhaviṣyati abhavat bhavet vā 
SA_T13_n929u-1884	pravṛttiduḥkhasya ca tasya loke tṛṣṇādayo doṣagaṇā nimittam |	pravṛtti duḥkhasya ca tasya loke tṛṣṇā ādayaḥ doṣa gaṇāḥ nimittam 
SA_T13_n929u-1885	naiveśvaro na prakṛtirnaṃ kālo nāpo svabhāvo na vidhiryadṛcchā ||17 ||	na eva īśvaraḥ na prakṛtiḥ nam kālaḥ svabhāvaḥ na vidhiḥ yadṛcchā 
SA_T13_n929u-1886	jñātavyametena ca kāraṇena lokasya doṣebhya iti pravṛttiḥ |	jñātavyam etena ca kāraṇena lokasya doṣebhyaḥ iti pravṛttiḥ 
SA_T13_n929u-1887	yasmānmriyante sarajastamaskā na jāyate vītarajastamaskaḥ ||18 ||	yasmāt mriyante sa rajaḥ tamaskāḥ na jāyate vīta rajaḥ tamaskaḥ 
SA_T13_n929u-1888	icchāviśeṣe sati tatra tatra yānāsanāderbhavati prayogaḥ |	icchā viśeṣe sati tatra tatra yāna āsana ādeḥ bhavati prayogaḥ 
SA_T13_n929u-1889	yasmādatastarṣavaśāttathaiva janma prajānāmiti veditavyam ||19 ||	yasmāt atas tarṣa vaśāt tathā eva janma prajānām iti veditavyam 
SA_T13_n929u-1890	sattvānyabhiṣvaṅgavaśāni dṛṣṭvā svajātiṣu prītiparāṇyatīva |	sattvāni abhiṣvaṅga vaśāni dṛṣṭvā sva jātiṣu prīti parāṇi atīva 
SA_T13_n929u-1891	abhyāsayogādupapāditāni taireva doṣairiti tāni viddhi ||20 ||	abhyāsa yogāt upapāditāni taiḥ eva doṣaiḥ iti tāni viddhi 
SA_T13_n929u-1892	krodhapraharṣādibhirāśrayāṇāmutpadyate ceha yathā viśeṣaḥ |	krodha praharṣa ādibhiḥ āśrayāṇām utpadyate ca iha yathā viśeṣaḥ 
SA_T13_n929u-1893	tathaiva janmasvapi naikarūpo nirvartate kleśakṛto viśeṣaḥ ||21 ||	tathā eva janmasu api nā eka rūpaḥ nirvartate kleśa kṛtaḥ viśeṣaḥ 
SA_T13_n929u-1894	doṣādhike janmani tīvradoṣa utpadyate rāgiṇi tīvrarāgaḥ |	doṣa adhike janmani tīvra doṣaḥ utpadyate rāgiṇi tīvra rāgaḥ 
SA_T13_n929u-1895	mohādhike mohabalādhikaśca tadalpadoṣe ca tadalpadoṣaḥ ||22 ||	moha adhike moha bala adhikaḥ ca tad alpa doṣe ca tad alpa doṣaḥ 
SA_T13_n929u-1896	phalaṃ hi yādṛk samavaiti sākṣāt tadāgamād bījamavaityatītam |	phalam hi yādṛś samavaiti sākṣāt tad āgamāt bījam avaiti atītam 
SA_T13_n929u-1897	avetya bījaprakṛtiṃ ca sākṣādanāgataṃ tatphalamabhyupaiti ||23 ||	avetya bīja prakṛtim ca sākṣāt anāgatam tad phalam abhyupaiti 
SA_T13_n929u-1898	doṣakṣayo jātiṣu yāsu yasya vairāgyatastāsu na jāyate saḥ |	doṣa kṣayaḥ jātiṣu yāsu yasya vairāgyataḥ tāsu na jāyate saḥ 
SA_T13_n929u-1899	doṣāśayastiṣṭhati yasya yatra tasyopapattirvivaśasya tatra ||24 ||	doṣa āśayaḥ tiṣṭhati yasya yatra tasya upapattiḥ vivaśasya tatra 
SA_T13_n929u-1900	tajjanmano naikavidhasya saumya tṛṣṇādayo hetava ityavetya |	tad janmanaḥ na ekavidhasya saumya tṛṣṇā ādayaḥ hetavaḥ iti avetya 
SA_T13_n929u-1901	tāṃśchindhi duḥkhād yadi nirmumukṣā kāryakṣayaḥ kāraṇasaṃkṣayāddhi ||25 ||	tān chindhi duḥkhāt yadi nirmumukṣā kārya kṣayaḥ kāraṇa saṃkṣayāt hi 
SA_T13_n929u-1902	duḥkhakṣayo hetuparikṣayācca śāntaṃ śivaṃ sākṣikuruṣva dharmaṃ |	duḥkha kṣayaḥ hetu parikṣayāt ca śāntam śivam sākṣikuruṣva dharmam 
SA_T13_n929u-1903	tṛṣṇāvirāgaṃ layanaṃ nirodhaṃ sanātanaṃ trāṇamahāryamāryam ||26 ||	tṛṣṇā virāgam layanam nirodham sanātanam trāṇam ahāryam āryam 
SA_T13_n929u-1904	yasminna jātirna jarā na mṛtyurna vyādhayo nāpriyasaṃprayogaḥ |	yasmin na jātiḥ na jarā na mṛtyuḥ na vyādhayaḥ na apriya saṃprayogaḥ 
SA_T13_n929u-1905	necchāvipanna priyaviprayogaḥ kṣemaṃ padaṃ naiṣṭhikamacyutaṃ tat ||27 ||	na icchā vipad na priya viprayogaḥ kṣemam padam naiṣṭhikam acyutam tat 
SA_T13_n929u-1906	dīpo yathā nirvṛtimabhyupeto naivāvaniṃ gacchati nāntarikṣam |	dīpaḥ yathā nirvṛtim abhyupetaḥ na eva avanim gacchati na antarikṣam 
SA_T13_n929u-1907	diśaṃ na kāṃcid vidiśaṃ na kāṃcit snehakṣayāt kevalameti śāntim ||28 ||	diśam na kāṃcid vidiśam na kāṃcid sneha kṣayāt kevalam eti śāntim 
SA_T13_n929u-1908	evaṃ kṛtī nirvṛtimabhyupeto naivāvaniṃ gacchati nāntarikṣam |	evam kṛtī nirvṛtim abhyupetaḥ na eva avanim gacchati na antarikṣam 
SA_T13_n929u-1909	diśaṃ na kāṃcid vidiśaṃ na kāṃcit kleśakṣayāt kevalameti śāntim ||29 ||	diśam na kāṃcid vidiśam na kāṃcid kleśa kṣayāt kevalam eti śāntim 
SA_T13_n929u-1910	asyābhyupāyo'dhigamāya mārgaḥ prajñātrikalpaḥ praśamadvikalpaḥ |	asya abhyupāya adhigamāya mārgaḥ prajñā tri kalpaḥ praśama dvi kalpaḥ 
SA_T13_n929u-1911	sa bhāvanīyo vidhivad budhena śīle śucau tripramukhe sthitena ||30 ||	sa bhāvanīyaḥ vidhivat budhena śīle śucau tri pramukhe sthitena 
SA_T13_n929u-1912	vākkarma samyak sahākāyakarma yathāvadājīvanayaśca śuddhaḥ |	vāc karma samyak sahā kāya karma śuddhaḥ 
SA_T13_n929u-1913	idaṃ trayaṃ vṛttavidhau pravṛttaṃ śīlāśrayaṃ karmaparigrahāya ||31 ||	idam trayam vṛtta vidhau pravṛttam śīla āśrayam karma parigrahāya 
SA_T13_n929u-1914	satyeṣu duḥkhādiṣu dṛṣṭirāryā samyagvitarkaśca parākramaśca |	satyeṣu duḥkha ādiṣu dṛṣṭiḥ āryā samyak vitarkaḥ ca parākramaḥ ca 
SA_T13_n929u-1915	idaṃ trayaṃ jñānavidhau pravṛttaṃ prajñāśrayaṃ kleśaparikṣayāya ||32 ||	idam trayam jñāna vidhau pravṛttam prajñā āśrayam kleśa parikṣayāya 
SA_T13_n929u-1916	nyāyena satyādhigamāya yuktā samyak smṛtiḥ samyagatho samādhiḥ |	nyāyena satya adhigamāya yuktā samyak smṛtiḥ samyak atho samādhiḥ 
SA_T13_n929u-1917	idaṃ dvayaṃ yogavidhau pravṛttaṃ śamāśrayaṃ cittaparigrahāya ||33 ||	idam dvayam yoga vidhau pravṛttam śama āśrayam citta parigrahāya 
SA_T13_n929u-1918	kleśāṃkurānna pratanoti śīlaṃ bījāṅkurān kāla ivātivṛttaḥ |	kleśa aṃkurān na pratanoti śīlam bīja aṅkurān kālaḥ iva ativṛttaḥ 
SA_T13_n929u-1919	śucau hi śīle puruṣasya doṣā manaḥ salajjā iva dharṣayanti ||34 ||	śucau hi śīle puruṣasya doṣāḥ manaḥ sa lajjāḥ iva dharṣayanti 
SA_T13_n929u-1920	kleśāṃstu viṣkambhayate samādhirvegānivādrirmahato nadīnām |	kleśān tu viṣkambhayate samādhiḥ vegān iva adriḥ mahataḥ nadīnām 
SA_T13_n929u-1921	sthite samādhau hi na dharṣayanti doṣā bhujaṃgā iva mantrabaddhāḥ ||35 ||	sthite samādhau hi na dharṣayanti doṣāḥ bhujaṃgāḥ iva mantra baddhāḥ 
SA_T13_n929u-1922	prajñā tvaśeṣeṇa nihanti doṣāṃstīradrumān prāvṛṣi nimnageva |	prajñā tu aśeṣeṇa nihanti doṣān tīra drumān prāvṛṣi nimnagā iva 
SA_T13_n929u-1923	dagdhā yayā na prabhavanti doṣā vajrāgninevānusṛtena vṛkṣāḥ ||36 ||	dagdhāḥ yayā na prabhavanti doṣāḥ vajra agninā iva anusṛtena vṛkṣāḥ 
SA_T13_n929u-1924	triskandhametaṃ pravigāhya mārgaṃ praspaṣṭamaṣṭāṅgamahāryamāryam |	tri skandham etam pravigāhya mārgam praspaṣṭam aṣṭa aṅgam ahāryam āryam 
SA_T13_n929u-1925	duḥkhasya hetūn prajahāti doṣān prāpnoti cātyantaśivaṃ padaṃ tat ||37 ||	duḥkhasya hetūn prajahāti doṣān prāpnoti ca atyanta śivam padam tat 
SA_T13_n929u-1926	asyopacāre dhṛtirārjavaṃ ca hrīrapramādaḥ praviviktatā ca |	asya upacāre dhṛtiḥ ārjavam ca hrīḥ apramādaḥ pravivikta tā ca 
SA_T13_n929u-1927	alpecchatā tuṣṭirasaṃgatā ca lokapravṛttāvaratiḥ kṣamā ca ||38 ||	alpa iccha tā tuṣṭiḥ asaṃga tā ca loka pravṛttau aratiḥ kṣamā ca 
SA_T13_n929u-1928	yāthātmyato vindati yo hi duḥkhaṃ tasyodbhavaṃ tasya ca yo nirodham |	yāthātmyataḥ vindati yaḥ hi duḥkham tasya udbhavam tasya ca yaḥ nirodham 
SA_T13_n929u-1929	āryeṇa mārgeṇa sa śāntimeti kalyāṇamitraiḥ saha vartamānaḥ ||39 ||	āryeṇa mārgeṇa sa śāntim eti kalyāṇa mitraiḥ saha vartamānaḥ 
SA_T13_n929u-1930	yo vyādhito vyādhimavaiti samyag vyādhernidānaṃ ca tadauṣadhaṃ ca |	yaḥ vyādhitaḥ vyādhim avaiti samyak vyādheḥ nidānam ca tad auṣadham ca 
SA_T13_n929u-1931	ārogyamāpnoti hi so'cireṇa mitrairabhijñairupacaryamāṇaḥ ||40 ||	ārogyam āpnoti hi socireṇa mitraiḥ abhijñaiḥ upacaryamāṇaḥ 
SA_T13_n929u-1932	tadvyādhisaṃjñāṃ kuru duḥkhasatye doṣeṣvapi vyādhinidānasaṃjñām |	tad vyādhi saṃjñām kuru duḥkha satye doṣeṣu api vyādhi nidāna saṃjñām 
SA_T13_n929u-1933	ārogyaṃjñāṃ ca nirodhasatye bhaiṣajyasaṃjñāmapi mārgasatye ||41 ||	ārogyaṃjñām ca nirodha satye bhaiṣajya saṃjñām api mārga satye 
SA_T13_n929u-1934	tasmāt pravṛttiṃparigaccha duḥkhaṃ pravartakānapyavagaccha doṣān |	tasmāt pravṛttim parigaccha duḥkham pravartakān api avagaccha doṣān 
SA_T13_n929u-1935	nivṛttimāgaccha ca tannirodhaṃ nivartakaṃ cāpyavagaccha mārgam ||42 ||	nivṛttim āgaccha ca tad nirodham nivartakam ca api avagaccha mārgam 
SA_T13_n929u-1936	śirasyatho vāsasi saṃpradīpte satyāvabodhāya mativicāryā |	śirasi atho vāsasi saṃpradīpte satya avabodhāya matiḥ vicāryā 
SA_T13_n929u-1937	dagdhaṃ jagat satyanayaṃ hyadṛṣṭvā pradahyate saṃprati dhakṣyate ca ||43 ||	dagdham jagat satya nayam hi a dṛṣṭvā pradahyate saṃprati dhakṣyate ca 
SA_T13_n929u-1938	yadaiva yaḥ paśyati nāmarūpaṃ kṣayīti taddarśanamasya samyak |	yadā eva yaḥ paśyati nāma rūpam kṣayi iti tad darśanam asya samyak 
SA_T13_n929u-1939	samyak ca nirvedamupaiti paśyan nandīkṣayācca kṣayameti rāgaḥ ||44 ||	samyak ca nirvedam upaiti paśyan nandī kṣayāt ca kṣayam eti rāgaḥ 
SA_T13_n929u-1940	tayośca nandīrajasoḥ kṣayeṇa samyagvimuktaṃ pravadāmi cetaḥ |	tayoḥ ca nandī rajasoḥ kṣayeṇa samyak vimuktam pravadāmi cetaḥ 
SA_T13_n929u-1941	samyagvimuktirmanasaśca tābhyāṃ na cāsya bhūyaḥ karaṇīyamasti ||45 ||	samyak vimuktiḥ manasaḥ ca tābhyām na ca asya bhūyas karaṇīyam asti 
SA_T13_n929u-1942	yathāsvabhāvena hi nāmarūpaṃ taddhetumevāstagamaṃ ca tasya |	yathā svabhāvena hi nāma rūpam tad hetum evā asta gamam ca tasya 
SA_T13_n929u-1943	vijānataḥ pasyata eva cāhaṃ bravīmi samyak kṣayamāsravāṇām ||46 ||	vijānataḥ pasyataḥ eva ca aham bravīmi samyak kṣayam āsravāṇām 
SA_T13_n929u-1944	tasmāt paraṃ saumya vidhāya vīryaṃ śīghraṃ ghaṭasvāstravasaṃkṣayāya |	tasmāt param saumya vidhāya vīryam śīghram ghaṭasva āstrava saṃkṣayāya 
SA_T13_n929u-1945	duḥkhānanityāṃśca nirātmakāṃśca dhātūn viśeṣeṇa parīkṣamāṇaḥ ||47 ||	duḥkhān anityān ca nirātmakān ca dhātūn viśeṣeṇa parīkṣamāṇaḥ 
SA_T13_n929u-1946	dhātūn hi ṣaḍ bhūsalilānalādīn sāmānyataḥ svena ca lakṣaṇena |	dhātūn hi ṣaṭ bhū salila anala ādīn sāmānyatas svena ca lakṣaṇena 
SA_T13_n929u-1947	avaiti yo nānyamavaiti tebhyaḥ so'tyantikaṃ mokṣamavaiti tebhyaḥ ||48 ||	avaiti yaḥ na anyam avaiti tebhyaḥ sa utyantikam mokṣam avaiti tebhyaḥ 
SA_T13_n929u-1948	kleśaprahāṇāya ca niścitena kālo'bhyupāyasśca parīkṣitavyaḥ |	kleśa prahāṇāya ca niścitena kālaḥ abhyupāyaḥ ca parīkṣitavyaḥ 
SA_T13_n929u-1949	yogo'pyakāle hyanupāyataśca bhavatyanarthāya na tadguṇāya ||49 ||	yogaḥ upi akāle hi anupāyataḥ ca bhavati anarthāya na tad guṇāya 
SA_T13_n929u-1950	ajātavatsāṃ yadi gāṃ duhīta naivāpnuyāt kṣīramakāladohī |	a jāta vatsām yadi gām duhīta na eva āpnuyāt kṣīram akāla dohī 
SA_T13_n929u-1951	kāle'pi vā syānna payo labheta mohena śṛṅgād yadi gāṃ duhīta ||50 ||	kāle api vā syāt na payaḥ labheta mohena śṛṅgāt yadi gām duhīta 
SA_T13_n929u-1952	ārdrācca kāṣṭhājjvalanābhikāmo naiva prayatnādapi vahnimṛcchet |	ārdrāt ca kāṣṭhāt jvalana abhikāmaḥ na eva prayatnāt api vahnim ṛcchet 
SA_T13_n929u-1953	kāṣṭhācca śuṣkādapi pātanena naivāgnimāpnotyanupāyapūrvam ||51 ||	kāṣṭhāt ca śuṣkāt api pātanena na eva agnim āpnoti an upāya pūrvam 
SA_T13_n929u-1954	taddeśakālau vidhivat parīkṣya yogasya mātrāmapi cābhyupāyam |	tad deśa kālau vidhivat parīkṣya yogasya mātrām api ca abhyupāyam 
SA_T13_n929u-1955	balābale cātmani saṃpradhārya kāryaḥ prayatno na tu tadviruddhaḥ ||52 ||	bala abale ca ātmani saṃpradhārya kāryaḥ prayatnaḥ na tu tad viruddhaḥ 
SA_T13_n929u-1956	pragrāhakaṃ yattu nimittamuktamuddhanyamāne hṛdi tanna sevyam |	pragrāhakam yat tu nimittam uktam uddhanyamāne hṛdi tat na sevyam 
SA_T13_n929u-1957	evaṃ hi cittaṃ praśama na yāti pravāyunā vahniriveryamāṇaḥ ||53 ||	evam hi cittam praśama na yāti pravāyunā vahniḥ iva īryamāṇaḥ 
SA_T13_n929u-1958	śamāya yat syānniyataṃ nimittaṃ jātoddhave cetasi tasya kālaḥ |	śamāya yat syāt niyatam nimittam jāta uddhave cetasi tasya kālaḥ 
SA_T13_n929u-1959	evaṃ hi cittaṃ praśamaṃ niyacchet pradīpyamāno'gnirivodakena ||54 ||	evam hi cittam praśamam niyacchet pradīpyamāna agniḥ iva udakena 
SA_T13_n929u-1960	śamāvahaṃ yanniyataṃ nimittaṃ sevyaṃ na taccetasi līyamāne |	śama āvaham yat niyatam nimittam sevyam na tat cetasi līyamāne 
SA_T13_n929u-1961	evaṃ hi bhūyo layameti cittamanīryamāṇo'gnirivālpasāraḥ ||55 ||	evam hi bhūyas layam eti cittam an īryamāṇa ugniḥ iva alpa sāraḥ 
SA_T13_n929u-1962	pragrāhakaṃ yanniyataṃ nimittaṃ layaṃ gate cetasi tasya kālaḥ |	pragrāhakam yat niyatam nimittam layam gate cetasi tasya kālaḥ 
SA_T13_n929u-1963	kriyāsamarthaṃ hi manastathā syānmandāyamāno'gnirivendhanena ||56 ||	kriyā samartham hi manaḥ tathā syāt mandāyamāna ugniḥ iva indhanena 
SA_T13_n929u-1964	aupekṣikaṃ nāpi nimittamiṣṭaṃ layaṃ gate cetasi soddhave vā |	aupekṣikam nā api nimittam iṣṭam layam gate cetasi sa uddhave vā 
SA_T13_n929u-1965	evaṃ hi tīvraṃ janayedanarthamupekṣito vyādhirivāturasya ||57 ||	evam hi tīvram janayet anartham upekṣitaḥ vyādhiḥ iva āturasya 
SA_T13_n929u-1966	yatsyādupekṣāniyataṃ nimittaṃ sāmyaṃ gate cetasi tasya kālaḥ |	yat syāt upekṣā niyatam nimittam sāmyam gate cetasi tasya kālaḥ 
SA_T13_n929u-1967	evaṃ hi kṛtyāya bhavetprayogo ratho vidheyāśva iva prayātaḥ ||58 ||	evam hi kṛtyāya bhavet prayogaḥ rathaḥ vidheya aśvaḥ iva prayātaḥ 
SA_T13_n929u-1968	rāgoddhavavyākulite'pi citte maitropasaṃhāravidhirna kāryaḥ |	rāga uddhava vyākulite api citte maitra upasaṃhāra vidhiḥ na kāryaḥ 
SA_T13_n929u-1969	rāgātmako muhyati maitrayā hi snehaṃ kaphakṣobha ivopayujya ||59 ||	rāga ātmakaḥ muhyati maitrayā hi sneham kapha kṣobhe iva upayujya 
SA_T13_n929u-1970	rāgoddhate cetasi dhairyametya niṣevitavyaṃ tvaśubhaṃ nimittam |	rāga uddhate cetasi dhairyam etya niṣevitavyam tu aśubham nimittam 
SA_T13_n929u-1971	rāgātmako hyevamupaiti śarma kaphātmako rūkṣamivopayujya ||60 ||	rāga ātmakaḥ hi evam upaiti śarma kapha ātmakaḥ rūkṣam iva upayujya 
SA_T13_n929u-1972	vyāpādadoṣeṇa manasyudīrṇe na sevitavyaṃ tvaśubhaṃ nimittam |	vyāpāda doṣeṇa manasi udīrṇe na sevitavyam tu aśubham nimittam 
SA_T13_n929u-1973	dveṣātmakasya hyaśubhā vadhāya pittātmanastīkṣṇa ivopacāraḥ ||61 ||	dveṣa ātmakasya hi aśubhāḥ vadhāya pitta ātmanaḥ tīkṣṇaḥ iva upacāraḥ 
SA_T13_n929u-1974	vyāpādadoṣakṣubhite tu citte sevyā svapakṣopanayena maitrī |	vyāpāda doṣa kṣubhite tu citte sevyā sva pakṣa upanayena maitrī 
SA_T13_n929u-1975	dveṣātmano hi praśamāya maitrī pittātmanaḥ śīta ivopacāraḥ ||62 ||	dveṣa ātmanaḥ hi praśamāya maitrī pitta ātmanaḥ śītaḥ iva upacāraḥ 
SA_T13_n929u-1976	mohānubaddhe manasaḥ pracāre maitrāśubhā vaiva bhavatyayogaḥ |	moha anubaddhe manasaḥ pracāre maitra aśubhā vā eva bhavati ayogaḥ 
SA_T13_n929u-1977	tābhyāṃ hi saṃmohamupaiti bhūyo vāyvātmako rūkṣamivopanīya ||63 ||	tābhyām hi saṃmoham upaiti bhūyas vāyu ātmakaḥ rūkṣam iva upanīya 
SA_T13_n929u-1978	mohātmikāyāṃ manasaḥ pravṛttau sevyastvidampratyayatāvihāraḥ |	moha ātmikāyām manasaḥ pravṛttau sevyaḥ tu idampratyaya tā vihāraḥ 
SA_T13_n929u-1979	mūḍhe manasyeṣa hi śāntimārgo vāyvātmake snigdha ivopacāraḥ ||64 ||	mūḍhe manasi eṣa hi śānti mārgaḥ vāyu ātmake snigdhaḥ iva upacāraḥ 
SA_T13_n929u-1980	ulkāmukhasthaṃ hi yathā suvarṇaṃ suvarṇakāro dhamatīha kāle |	ulkā mukha stham hi yathā suvarṇam suvarṇakāraḥ dhamati iha kāle 
SA_T13_n929u-1981	kāle pariprokṣayate jalena krameṇa kāle samupekṣate ca ||65 ||	kāle pariprokṣayate jalena krameṇa kāle samupekṣate ca 
SA_T13_n929u-1982	dahet suvarṇaṃ hi dhamannakāle jale kṣipan saṃśameyedakāle |	dahet suvarṇam hi dhaman akāle jale kṣipan saṃśameyet akāle 
SA_T13_n929u-1983	na cāpi samyak paripākamenaṃ nayedakāle samupekṣamāṇaḥ ||66 ||	na ca api samyak paripākam enam nayet akāle samupekṣamāṇaḥ 
SA_T13_n929u-1984	saṃpragrahasya praśamasya caiva tathaiva kāle samupekṣaṇasya |	saṃpragrahasya praśamasya ca eva tathā eva kāle samupekṣaṇasya 
SA_T13_n929u-1985	samyaṅ nimittaṃ manasā tvavekṣyaṃ nāśo hi yatno'pyanupāyapūrvaḥ ||67 ||	samyak nimittam manasā tu avekṣyam nāśaḥ hi yatnaḥ api an upāya pūrvaḥ 
SA_T13_n929u-1986	ityevamanyāyanivartanaṃ ca nyāyaṃ ca tasmai sugato babhāṣe |	iti evam anyāya nivartanam ca nyāyam ca tasmai sugataḥ babhāṣe 
SA_T13_n929u-1987	bhūyaśca tattaccaritaṃ viditvā vitarkahānāya viodhīnuvāca ||68 ||	bhūyas ca tat tat caritam viditvā vitarka hānāya viodhīn uvāca 
SA_T13_n929u-1988	yathā bhiṣak pittakaphānilānāṃ ya eva kopaṃ samupaiti doṣaḥ |	yathā bhiṣak pitta kapha anilānām yaḥ eva kopam samupaiti doṣaḥ 
SA_T13_n929u-1989	śamāya tasyaiva vidhiṃ vidhatte vyadhatta doṣeṣu tathaiva buddhaḥ ||69 ||	śamāya tasya eva vidhim vidhatte vyadhatta doṣeṣu tathā eva buddhaḥ 
SA_T13_n929u-1990	ekena kalpena sacenna hanyāt svabhyastabhāvādasubhān vitarkān |	ekena kalpena saced na hanyāt su abhyasta bhāvāt asubhān vitarkān 
SA_T13_n929u-1991	tato dvitīyaṃ kramāmarabheta na tveva heyo guṇavān prayogaḥ ||70 ||	tatas dvitīyam na tu eva heyaḥ guṇavān prayogaḥ 
SA_T13_n929u-1992	anādikālopacitātmakatvād balīyasaḥ kleśagaṇasya caiva |	anādi kāla upacita ātmaka tvāt balīyasaḥ kleśa gaṇasya ca eva 
SA_T13_n929u-1993	samyak prayogasya ca duṣkaratvācchettuṃ na śakyāḥ sahasā hi doṣāḥ ||71 ||	samyak prayogasya ca duṣkara tvāt chettum na śakyāḥ sahasā hi doṣāḥ 
SA_T13_n929u-1994	aṇvyā yathāṇyā vipulāṇiranyā nirvāhyate tadviduṣā nareṇa |	aṇvyā yathā āṇyā vipulā āṇiḥ anyā nirvāhyate tad viduṣā nareṇa 
SA_T13_n929u-1995	tadvattadevākuśalaṃ nimittaṃ kṣipennimittāntarasevanena ||72 ||	tadvat tat eva akuśalam nimittam kṣipet nimitta antara sevanena 
SA_T13_n929u-1996	tathāpyathādhyātmanavagrahatvānnaivopaśāmyedaśubho vitarkaḥ |	tathā api atha adhyātma nava graha tvāt na evā upaśāmyet aśubhaḥ vitarkaḥ 
SA_T13_n929u-1997	heyaḥ sa taddoṣaparīkṣaṇena saśvāpado mārga ivādhvagena ||73 ||	heyaḥ sa tad doṣa parīkṣaṇena sa śvāpadaḥ mārgaḥ iva adhvagena 
SA_T13_n929u-1998	yathā kṣudhārto'pi viśeṣa pṛktaṃ jijīviṣurnecchati bhoktumannam |	yathā kṣudhā ārtaḥ api pṛktam jijīviṣuḥ na icchati bhoktum annam 
SA_T13_n929u-1999	tathaiva doṣāvahamityavetya jahāti vidvānaśubhaṃ nimittam ||74 ||	tathā eva doṣa āvaham iti avetya jahāti vidvān aśubham nimittam 
SA_T13_n929u-2000	na doṣataḥ paśyati yo hi doṣaṃ kastaṃ tato vārayituṃ samarthaḥ |	na doṣataḥ paśyati yaḥ hi doṣam kaḥ tam tatas vārayitum samarthaḥ 
SA_T13_n929u-2001	guṇaṃ guṇe paśyati yaśca yatra sa vāryamāṇo'pi tataḥ prayāti ||75 ||	guṇam guṇe paśyati yaḥ ca yatra sa vāryamāṇaḥ api tatas prayāti 
SA_T13_n929u-2002	vyapatrapante hi kulaprasūtā manaḥpracārairaśubhaiḥ pravṛtaiḥ |	vyapatrapante hi kula prasūtāḥ manaḥ pracāraiḥ aśubhaiḥ pravṛtaiḥ 
SA_T13_n929u-2003	kaṇṭhe manasvīva yuvā vapuṣmānacākṣuṣairaprayatairviṣaktaiḥ ||76 ||	kaṇṭhe manasvī iva yuvā vapuṣmān acākṣuṣaiḥ aprayataiḥ viṣaktaiḥ 
SA_T13_n929u-2004	nirdhūyamānāstvatha leśato'pi tiṣṭheyurevākuśalā vitarkāḥ |	nirdhūyamānāḥ tu atha leśataḥ upi tiṣṭheyuḥ eva akuśalāḥ vitarkāḥ 
SA_T13_n929u-2005	kāryāntarairadhyayanakriyādyaiḥ sevyo vidhirvismaraṇāya teṣām ||77 ||	kārya antaraiḥ adhyayana kriyā ādyaiḥ sevyaḥ vidhiḥ vismaraṇāya teṣām 
SA_T13_n929u-2006	svaptavyamapyeva vicakṣaṇena kāyaklamo vāpi niṣevitavyaḥ |	svaptavyam api eva vicakṣaṇena kāya klamaḥ vā api niṣevitavyaḥ 
SA_T13_n929u-2007	na tveva saṃcintyamasannimittaṃ yatrāvasaktasya bhavedanarthaḥ ||78 ||	na tu eva saṃcintyam asat nimittam yatra avasaktasya bhavet anarthaḥ 
SA_T13_n929u-2008	yathā hi bhīto niśi taskarebhyo dvāraṃ priyebhyo'pi na dātumicchet |	yathā hi bhītaḥ niśi taskarebhyaḥ dvāram priyebhyaḥ api na dātum icchet 
SA_T13_n929u-2009	prājñastathā saṃharati prayogaṃ samaṃ śubhasyāpyaśubhasya doṣaiḥ ||79 ||	prājñaḥ tathā saṃharati prayogam samam śubhasya api aśubhasya doṣaiḥ 
SA_T13_n929u-2010	evaṃ prakārairapi yadyupāyairnivāryamāṇā na parāṅmukhāḥ syuḥ |	evam prakāraiḥ api yadi upāyaiḥ nivāryamāṇāḥ na parāṅmukhāḥ syuḥ 
SA_T13_n929u-2011	tato yathāśthūlanivarhaṇena suvarṇadoṣā iva te praheyāḥ ||80 ||	tatas yathā śthūla nivarhaṇena suvarṇa doṣāḥ iva te praheyāḥ 
SA_T13_n929u-2012	drutaprayāṇaprabhṛtīṃśca tīkṣṇāt kāmaprayogāt parikhidyamānaḥ |	druta prayāṇa prabhṛtīn ca tīkṣṇāt kāma prayogāt parikhidyamānaḥ 
SA_T13_n929u-2013	yathā naraḥ saṃśrayate tathaiva prājñena doṣeṣvapi vartitavyam ||81 ||	yathā naraḥ saṃśrayate tathā eva prājñena doṣeṣu api vartitavyam 
SA_T13_n929u-2014	te cedalabdhapratipakṣabhāvā naivopaśāmyeyurasadvitarkāḥ |	te ced alabdha pratipakṣa bhāvāḥ na eva upaśāmyeyuḥ asat vitarkāḥ 
SA_T13_n929u-2015	muhūrtamapyaprativadhyamānā gṛhe bhujaṃgā iva nādhivāsyāḥ ||82 ||	muhūrtam api a prativadhyamānāḥ gṛhe bhujaṃgāḥ iva na adhivāsyāḥ 
SA_T13_n929u-2016	dante'pi dantaṃ praṇidhāya kāmaṃ tālvagramutpīḍya ca jivhayāpi |	dante api dantam praṇidhāya kāmam tālu agram utpīḍya ca jivhayā api 
SA_T13_n929u-2017	cittena cittaṃ parigṛhya cāpi kāryaḥ prayatno na tu te'nuvṛttāḥ ||83 ||	cittena cittam parigṛhya ca api kāryaḥ prayatnaḥ na tu tenuvṛttāḥ 
SA_T13_n929u-2018	kimatra citraṃ yadi vītamoho vanaṃ gataḥ svasthamanā na muhyet |	kim atra citram yadi vīta mohaḥ vanam gataḥ svastha manāḥ na muhyet 
SA_T13_n929u-2019	ākṣipyamāṇo hṛdi tannimittairna kṣobhyate yaḥ sa kṛtī sa dhīraḥ ||84 ||	ākṣipyamāṇaḥ hṛdi tad nimittaiḥ na kṣobhyate yaḥ sa kṛtī sa dhīraḥ 
SA_T13_n929u-2020	tadāryasatyādhigamāya pūrvaṃ viṃśodhayānena nayena mārgam |	tadā ārya satya adhigamāya pūrvam viṃśodhaya anena nayena mārgam 
SA_T13_n929u-2021	yātrāgataḥ śatruvinigrahārthaṃ rājeva lakṣmīmajitāṃ jigīṣan ||85 ||	yātrā gataḥ śatru vinigraha artham rājā iva lakṣmīm ajitām jigīṣan 
SA_T13_n929u-2022	etānyaraṇyānyabhitaḥ śivāni yogānukūlānyajaneritāni |	etāni araṇyāni abhitas śivāni yoga anukūlāni ajana īritāni 
SA_T13_n929u-2023	kāyasya kṛtvā pravivekamātraṃ kleśaprahāṇāya bhajasva mārgam ||86 ||	kāyasya kṛtvā praviveka mātram kleśa prahāṇāya bhajasva mārgam 
SA_T13_n929u-2024	kauṇḍinyanandakṛmilāniruddhāstiṣyopasenau vimalo'tha rādhaḥ |	kauṇḍinya nanda kṛmila aniruddhāḥ tiṣya upasenau vimalā utha rādhaḥ 
SA_T13_n929u-2025	bāṣpottarau dhautakimoharājau kātyāyanadravyapilindavatsāḥ ||87 ||	bāṣpa uttarau dhautaki moharājau kātyāyana dravya pilindavatsāḥ 
SA_T13_n929u-2026	bhaddālibhadrāyaṇasarpadāsasubhūtigodattasujātavatsāḥ |	bhaddāli bhadrāyaṇa sarpadāsa subhūti godatta sujāta vatsāḥ 
SA_T13_n929u-2027	saṃgrāmajid bhadrajidaśvajicca śroṇaśca śoṇaśca ca koṭikarṇaḥ ||88 ||	saṃgrāmajit bhadrajit aśvajit ca śroṇaḥ ca śoṇaḥ ca ca koṭikarṇaḥ 
SA_T13_n929u-2028	kṣemājito nandakanandamātāvupālivāgīśayaśoyaśodāḥ |	kṣema ajitaḥ nandaka nandamātau upāli vāgīśa yaśaḥ yaśodāḥ 
SA_T13_n929u-2029	mahāvhayo valkalirāṣṭrapālau sudarśanasvāgatamedhikāśca ||89 ||	mahāvhayaḥ valkali rāṣṭrapālau sudarśana svāgata medhikāḥ ca 
SA_T13_n929u-2030	sa kapphinaḥ kāśyapa auruvilvo mahāmahākāśyapatiṣyanandāḥ |	sa kapphinaḥ kāśyapa auruvilvaḥ mahā mahākāśyapa tiṣya nandāḥ 
SA_T13_n929u-2031	pūrṇaśca pūrṇaśca sa pūrṇakaśca śonāparāntaśca sa pūrṇa eva ||90 ||	pūrṇaḥ ca pūrṇaḥ ca sa pūrṇakaḥ ca śonāparāntaḥ ca sa pūrṇaḥ eva 
SA_T13_n929u-2032	śāradvatīputrasubāhucundāḥ kondeyakāpyabhṛgukuṇṭhadhānāḥ |	śāradvatī putra subāhu cundāḥ kondeya kāpya bhṛgu kuṇṭhadhānāḥ 
SA_T13_n929u-2033	saśaivalau revatakauṣṭhilau ca maudgalyagotraśca gavāṃpatiśca ||91 ||	sa śaivalau revata kauṣṭhilau ca maudgalya gotraḥ ca gavāṃpatiḥ ca 
SA_T13_n929u-2034	yaṃ vikramaṃ yogavidhāvakurvaṃstameva śīghraṃ vidhivat kuruṣva |	yam vikramam yoga vidhau akurvan tam eva śīghram vidhivat kuruṣva 
SA_T13_n929u-2035	tataḥ padaṃ prāpsyasi tairavāptaṃ sukhāvṛtaistvaṃ niyataṃ yaśaśca ||92 ||	tatas padam prāpsyasi taiḥ avāptam sukha āvṛtaiḥ tvam niyatam yaśaḥ ca 
SA_T13_n929u-2036	dravyaṃ yathā syat kaṭukaṃ rasena taccopayuktaṃ madhuraṃ vipāke |	dravyam yathā syat kaṭukam rasena tat ca upayuktam madhuram vipāke 
SA_T13_n929u-2037	tathaiva vīryaṃ kaṭukaṃ śrameṇa tasyārtha siddhyai madhuro vipākaḥ ||93 ||	tathā eva vīryam kaṭukam śrameṇa tasya artha siddhyai madhuraḥ vipākaḥ 
SA_T13_n929u-2038	vīryaṃ paraṃ kāryakṛtau hi mūlaṃ vīryādṛte kācana nāsti siddhiḥ |	vīryam param kārya kṛtau hi mūlam vīryāt ṛte kācana nā asti siddhiḥ 
SA_T13_n929u-2039	udeti vīryādiha sarvasaṃpannirvīryatā cet sakalaśca pāpmā ||94 ||	udeti vīryāt iha sarva saṃpad nirvīrya tā ced sakalaḥ ca pāpmā 
SA_T13_n929u-2040	alabdhasyālābho niyatamupalabdhasya vigama-	alabdhasya alābhaḥ niyatam upalabdhasya vigama 
SA_T13_n929u-2041	stathaivātmāvajñā kṛpaṇamadhikebhyaḥ paribhavaḥ |	s tathā eva ātma avajñā kṛpaṇam adhikebhyaḥ paribhavaḥ 
SA_T13_n929u-2042	tamo nistejastvaṃ śrutiniyamatuṣṭivyuparamo	tamaḥ nistejaḥ tvam śruti niyama tuṣṭi vyuparamaḥ 
SA_T13_n929u-2043	nṛṇāṃ nirvīryāṇāṃ bhavati vinipātaśca bhavati ||95 ||	nṛṇām nirvīryāṇām bhavati vinipātaḥ ca bhavati 
SA_T13_n929u-2044	nayaṃ śrutvā śakto yadayamabhivṛddhiṃ na labhate	nayam śrutvā śaktaḥ yat ayam abhivṛddhim na labhate 
SA_T13_n929u-2045	paraṃ dharmaṃ jñātvā yadupari nivāsaṃ na labhate |	param dharmam jñātvā yad upari nivāsam na labhate 
SA_T13_n929u-2046	gṛhaṃ tyaktvā muktau yadayamupaśāntiṃ na labhate |	gṛham tyaktvā muktau yat ayam upaśāntim na labhate 
SA_T13_n929u-2047	nimittaṃ kausīdyaṃ bhavati puruṣasyātra na ripuḥ ||96 ||	nimittam kausīdyam bhavati puruṣasya atra na ripuḥ 
SA_T13_n929u-2048	anikṣiptotsāho yadi khanati gāṃ vāri labhate |	a nikṣipta utsāhaḥ yadi khanati gām vāri labhate 
SA_T13_n929u-2049	prasaktaṃ vyāmathnan jvalanamaraṇibhyāṃ janayati |	prasaktam vyāmathnan jvalanam araṇibhyām janayati 
SA_T13_n929u-2050	prayuktā yoge tu dhruvamupalabhante śramaphalaṃ	prayuktāḥ yoge tu dhruvam upalabhante śrama phalam 
SA_T13_n929u-2051	drutaṃ nityaṃ yāntyo girimapi hi bhindanti saritaḥ ||97 ||	drutam nityam yāntyaḥ girim api hi bhindanti saritaḥ 
SA_T13_n929u-2052	kṛṣṭvā gāṃ paripālya ca śramaśatairaśnoti sasyaśriyaṃ	kṛṣṭvā gām paripālya ca śrama śataiḥ aśnoti sasya śriyam 
SA_T13_n929u-2053	yatnena pravigāhya sāgarajalaṃ ratnaśriyā krīḍati |	yatnena pravigāhya sāgara jalam ratna śriyā krīḍati 
SA_T13_n929u-2054	śatrūṇāmavadhūya vīryamiṣubhirbhuṅkte narendraśriyaṃ	śatrūṇām avadhūya vīryam iṣubhiḥ bhuṅkte narendra śriyam 
SA_T13_n929u-2055	tadvīryaṃ kuru śāntaye viniyataṃ vīrye hi sarvarddhayaḥ ||98 ||	tat vīryam kuru śāntaye viniyatam vīrye hi sarva ṛddhayaḥ 
SA_T13_n929u-2056	saundarananda mahākāvye “āryasatya“ nāma ṣoḍaśa sarga samāpta |	saundarananda mahākāvye āryasatya nāma ṣoḍaśa sarga samāpta 
SA_T13_n929u-2057	saptadaśaḥ sargaḥ	saptadaśaḥ sargaḥ 
SA_T13_n929u-2058	amṛta-prāpti	amṛta prāpti 
SA_T13_n929u-2059	athaivamādeśitatattvamārgo nandastadā prāptavimokṣamārgaḥ |	athā evam ādeśita tattva mārgaḥ nandaḥ tadā prāpta vimokṣa mārgaḥ 
SA_T13_n929u-2060	sarveṇa bhāvena gurau praṇamya kleśaprahāṇāya vanaṃ jagāma ||1 ||	sarveṇa bhāvena gurau praṇamya kleśa prahāṇāya vanam jagāma 
SA_T13_n929u-2061	tatrāvakāśaṃ mṛdunīlaśaṣpaṃ dadarśa śāntaṃ taruṣaṇḍavantam |	tatra avakāśam mṛdu nīla śaṣpam dadarśa śāntam taru ṣaṇḍavantam 
SA_T13_n929u-2062	niḥśabdayā nimnagayopagūḍhaṃ vaiḍūryanīlodakayā vahantyā ||2 ||	niḥśabdayā nimnagayā upagūḍham vaiḍūrya nīla udakayā vahantyā 
SA_T13_n929u-2063	sa pādayostatra vidhāya śaucaṃ śucau śive śrīmati vṛkṣamūle |	sa pādayoḥ tatra vidhāya śaucam śucau śive śrīmati vṛkṣa mūle 
SA_T13_n929u-2064	mokṣāya baddhvā vyavasāyakakṣāṃ paryaṅkamaṅkāvahitaṃ babandha ||3 ||	mokṣāya baddhvā vyavasāya kakṣām paryaṅkam aṅka avahitam babandha  /
SA_T13_n929u-2065	ṛjuṃ samagraṃ praṇidhāya kāyaṃ kāye smṛtiṃ cābhimukhīṃ vidhāya |	ṛjum samagram praṇidhāya kāyam kāye smṛtim ca abhimukhīm vidhāya 
SA_T13_n929u-2066	sarvendriyāṇyātmani saṃnidhāya sa tatra yogaṃ prayataḥ prapede ||4 ||	sarvā indriyāṇi ātmani saṃnidhāya sa tatra yogam prayataḥ prapede 
SA_T13_n929u-2067	tataḥ sa tattvaṃ nikhilaṃ cikīrṣurmokṣānukūlāṃśca vidhīṃścikīrṣan |	tatas sa tattvam nikhilam cikīrṣuḥ mokṣa anukūlān ca vidhīn cikīrṣan 
SA_T13_n929u-2068	jñānena śīlena śamena caiva cacāra cetaḥ parikarmabhūmau ||5 ||	jñānena śīlena śamena ca eva cacāra cetaḥ parikarma bhūmau 
SA_T13_n929u-2069	saṃdhāya dhairyaṃ praṇidhāya vīryaṃ vyapohya saktiṃ parigṛhya śaktim |	saṃdhāya dhairyam praṇidhāya vīryam vyapohya saktim parigṛhya śaktim 
SA_T13_n929u-2070	praśāntacetā niyamasthacetāḥ svasthastatobhūd viṣayeṣvanāsthaḥ ||6 ||	praśānta cetāḥ niyama stha cetāḥ svasthaḥ tatas bhūt viṣayeṣu an āsthaḥ 
SA_T13_n929u-2071	ātaptabuddheḥ prahitātmano'pi svabhyastabhāvādatha kāmasaṃjñā |	ātapta buddheḥ prahita ātmanaḥ api su abhyasta bhāvāt atha kāma saṃjñā 
SA_T13_n929u-2072	paryākulaṃ tasya manaścakāra prāvṛṭsu vidyujjalamāgateva ||7 ||	paryākulam tasya manaḥ cakāra prāvṛṭsu vidyut jalam āgatā iva 
SA_T13_n929u-2073	sa paryavasthānamavetya sadyaścikṣepa tāṃ dharmavighātakartrīm |	sa paryavasthānam avetya sadyas cikṣepa tām dharma vighāta kartrīm 
SA_T13_n929u-2074	priyāmapi krodhaparītacetā nārīmivodvṛttaguṇāṃ manasvī ||8 ||	priyām api krodha parīta cetāḥ nārīm iva udvṛtta guṇām manasvī 
SA_T13_n929u-2075	ārabdhavīryasya manaḥśamāya bhūyastu tasyākuśalo vitarkaḥ |	ārabdha vīryasya manaḥ śamāya bhūyas tu tasya akuśalaḥ vitarkaḥ 
SA_T13_n929u-2076	vyādhipraṇāśāya niviṣṭavuddherupadravo ghora ivājagāma ||9 ||	vyādhi praṇāśāya niviṣṭa vuddheḥ upadravaḥ ghoraḥ iva ājagāma 
SA_T13_n929u-2077	sa tadvighātāya nimittamanyad yogānukūlaṃ kuśalaṃ prapede |	sa tad vighātāya nimittam anyat yoga anukūlam kuśalam prapede 
SA_T13_n929u-2078	ārtāyanaṃ kṣīṇabalo balasthaṃ nirasyamāno balināriṇeva ||10 ||	ārta ayanam kṣīṇa balaḥ balastham nirasyamānaḥ balinā ariṇā iva 
SA_T13_n929u-2079	puraṃ vidhāyānuvidhāya daṇḍaṃ mitrāṇi saṃgṛhya ripūn vigṛhya |	puram vidhāya anuvidhāya daṇḍam mitrāṇi saṃgṛhya ripūn vigṛhya 
SA_T13_n929u-2080	rājā yathāpnoti hi gāmapūrvāṃ nītirmumukṣorapi saiva yoge ||11 ||	rājā yathā āpnoti hi gām apūrvām nītiḥ mumukṣoḥ api sā eva yoge 
SA_T13_n929u-2081	vimokṣakāmasya hi yogino'pi manaḥ puraṃ jñānavidhiśca daṇḍaḥ |	vimokṣa kāmasya hi yoginaḥ api manaḥ puram jñāna vidhiḥ ca daṇḍaḥ 
SA_T13_n929u-2082	guṇāśca mitrāṇyarayaśca doṣā bhūmirvimuktiryatate yadartham ||12 ||	guṇāḥ ca mitrāṇi arayaḥ ca doṣāḥ bhūmiḥ vimuktiḥ yatate yad artham 
SA_T13_n929u-2083	sa duḥkhajālānmahato mumukṣurvimokṣamārgādhigame vivikṣuḥ |	sa duḥkha jālāt mahataḥ mumukṣuḥ vimokṣa mārga adhigame vivikṣuḥ 
SA_T13_n929u-2084	panthānmāryaṃ paramaṃ didṛkṣuḥ śamaṃ yayau kiṃcidupāttacakṣuḥ ||13 ||	panthān māryam paramam didṛkṣuḥ śamam yayau kiṃcid upātta cakṣuḥ 
SA_T13_n929u-2085	yaḥ syānniketastamaso'niketaḥ śrutvāpi tattvaṃ sa bhavet pramattaḥ |	yaḥ syāt niketaḥ tamasaḥ niketaḥ śrutvā api tattvam sa bhavet pramattaḥ 
SA_T13_n929u-2086	yasmāttu mokṣāya sa pātrabhūtastasmānmanaḥ svātmani saṃjahāra ||14 ||	yasmāt tu mokṣāya sa pātra bhūtaḥ tasmāt manaḥ sva ātmani saṃjahāra 
SA_T13_n929u-2087	sambhārataḥ pratyayataḥ svabhāvādāsvādato doṣaviśeṣataśca |	sambhārataḥ pratyayataḥ svabhāvāt āsvādataḥ doṣa viśeṣataḥ ca 
SA_T13_n929u-2088	athātmavānniḥsaraṇātmataśca dharmeṣu cakre vidhivat parīkṣām ||15 ||	atha ātmavān niḥsaraṇa ātmataḥ ca dharmeṣu cakre vidhivat parīkṣām 
SA_T13_n929u-2089	sa rūpiṇaṃ kṛtsnamarūpiṇaṃ ca sāraṃ didṛkṣurvicikāya kāyam |	sa rūpiṇam kṛtsnam arūpiṇam ca sāram didṛkṣuḥ vicikāya kāyam 
SA_T13_n929u-2090	athāśuciṃ duḥkhamanityamasvaṃ nirātmakaṃ caiva cikāya kāyam ||16 ||	atha aśucim duḥkham anityam asvam nirātmakam ca eva cikāya kāyam 
SA_T13_n929u-2091	anityatastatra hi śūnyataśca nirātmato duḥkhata eva cāpi |	anityataḥ tatra hi śūnyataḥ ca nirātmataḥ duḥkhataḥ eva ca api 
SA_T13_n929u-2092	mārgapravekeṇa sa laukikena kleśadrumaṃ saṃcalayāṃcakāra ||17 ||	mārga pravekeṇa sa laukikena kleśa drumam saṃcalayāṃcakāra 
SA_T13_n929u-2093	yasmādabhūtvā bhavatīha sarvaṃ bhutvā ca bhūyo na bhavatyavaśyam |	yasmāt a bhūtvā bhavati iha sarvam bhutvā ca bhūyas na bhavati avaśyam 
SA_T13_n929u-2094	sahetukaṃ ca kṣayi hetumacca tasmādanityaṃ jagadityavindat ||18 ||	sa hetukam ca kṣayi hetumat ca tasmāt anityam jagat iti avindat 
SA_T13_n929u-2095	yataḥ prasūtasya ca karmayogaḥ prasajyate bandhavighātahetuḥ |	yatas prasūtasya ca karma yogaḥ prasajyate bandha vighāta hetuḥ 
SA_T13_n929u-2096	duḥkhapratīkāravidhau sukhākhye tato bhavaṃ duḥkhamiti vyapaśyat ||19 ||	duḥkha pratīkāra vidhau sukha ākhye tatas bhavam duḥkham iti vyapaśyat 
SA_T13_n929u-2097	yataśca saṃskāragataṃ viviktaṃ na kārakaḥ kaścana vedako vā |	yatas ca saṃskāra gatam viviktam na kārakaḥ kaścana vedakaḥ vā 
SA_T13_n929u-2098	samagryataḥ saṃbhavati pravṛttiḥ śūnyaṃ tato lokamimaṃ dadarśa ||20 ||	samagryataḥ saṃbhavati pravṛttiḥ śūnyam tatas lokam imam dadarśa  /
SA_T13_n929u-2099	yasmānnirīhaṃ jagadasvatantraṃ naiśvaryamekaḥ kurute kriyāsu |	yasmāt nirīham jagat asvatantram na aiśvaryam ekaḥ kurute kriyāsu 
SA_T13_n929u-2100	tattatpratītya prabhavanti bhāvā nirātmakaṃ tena viveda lokam ||21 ||	tat tat pratītya prabhavanti bhāvāḥ nirātmakam tena viveda lokam 
SA_T13_n929u-2101	tataḥ sa vātaṃ vyajanādivoṣṇe kāṣṭhāśritaṃ nirmathanādivāgnim |	tatas sa vātam vyajanāt iva uṣṇe kāṣṭha āśritam nirmathanāt iva agnim 
SA_T13_n929u-2102	antaḥkṣitisthaṃ khananādivāmbho lokottaraṃ vartma durāpamāpa ||22 ||	antar kṣiti stham khananāt iva ambhaḥ lokottaram vartma durāpam āpa 
SA_T13_n929u-2103	sajjñānacāpaḥ smṛtivarma baddhvā viśuddhaśīlavratavāhanasthaḥ |	sat jñāna cāpaḥ smṛti varma baddhvā viśuddha śīla vrata vāhana sthaḥ 
SA_T13_n929u-2104	kleśāribhiścittaraṇājirasthaiḥ sārdhaṃ yuyutsurvijayāya tasthau ||23 ||	kleśa aribhiḥ citta raṇa ajira sthaiḥ sārdham yuyutsuḥ vijayāya tasthau 
SA_T13_n929u-2105	tataḥ sa bodhyaṅgaśitāttaśastraḥ samyak-pradhānottamavāhanasthaḥ |	tatas sa bodhi aṅga śita ātta śastraḥ samyak pradhāna uttama vāhana sthaḥ 
SA_T13_n929u-2106	mārgāṅgamātaṅgavatā balena śanaiḥ śanaiḥ kleśacamūṃ jagāhe ||24 ||	mārga aṅga mātaṅgavatā balena śanais śanais kleśa camūm jagāhe 
SA_T13_n929u-2107	sa smṛtyupasthānamayaiḥ pṛṣatkaiḥ śatrūn viparyāsamayān kṣaṇena |	sa smṛti upasthāna mayaiḥ pṛṣatkaiḥ śatrūn viparyāsa mayān kṣaṇena 
SA_T13_n929u-2108	duḥkhasya hetūṃścaturaścaturbhiḥ svaiḥ svaiḥ pracārāyatanairdadāra ||25 ||	duḥkhasya hetūn caturaḥ caturbhiḥ svaiḥ svaiḥ pracāra āyatanaiḥ dadāra 
SA_T13_n929u-2109	āryairbalaiḥ pañcabhireva pañca cetaḥkhilānyapratimairbabhañja |	āryaiḥ balaiḥ pañcabhiḥ eva pañca cetaḥ khilāni apratimaiḥ babhañja 
SA_T13_n929u-2110	mithyāṅganāgāṃśca tathāṅganāgairvinirdudhāvāṣṭabhireva so'ṣṭau ||26 ||	mithyā aṅga nāgān ca tathā aṅga nāgaiḥ vinirdudhāva aṣṭabhiḥ eva sa uṣṭau 
SA_T13_n929u-2111	athātmadṛṣṭiṃ sakalāṃ vidhūya caturṣu satyeṣvakathaṃkathaḥ san |	atha ātma dṛṣṭim sakalām vidhūya caturṣu satyeṣu akathaṃkathaḥ san 
SA_T13_n929u-2112	viśuddhaśīlavratadṛṣṭadharmā dharmasya pūrvāṃ phalabhūmimāpa ||27 ||	viśuddha śīla vrata dṛṣṭa dharmā dharmasya pūrvām phala bhūmim āpa 
SA_T13_n929u-2113	sa darśanādāryacatuṣṭayasya kleśaikadeśasya ca viprayogāt |	sa darśanāt ārya catuṣṭayasya kleśa eka deśasya ca viprayogāt 
SA_T13_n929u-2114	pratyātmikāccāpi viśeṣalābhāt pratyakṣato jñānisukhasya caiva ||28 ||	pratyātmikāt ca api viśeṣa lābhāt pratyakṣataḥ jñāni sukhasya ca eva 
SA_T13_n929u-2115	dārḍhyāt prasādasya dhṛteḥ sthiratvāt satyeṣvasaṃmūḍhatayā caturṣu |	dārḍhyāt prasādasya dhṛteḥ sthira tvāt satyeṣu asaṃmūḍha tayā caturṣu 
SA_T13_n929u-2116	śīlasya cācchidratayottamasya niḥsaṃśayo dharmavidhau babhūva ||29 ||	śīlasya ca acchidra tayā uttamasya niḥsaṃśayaḥ dharma vidhau babhūva 
SA_T13_n929u-2117	kudṛṣṭijālena sa viprayukto lokaṃ tathābhūtamavekṣamāṇaḥ |	kudṛṣṭi jālena sa viprayuktaḥ lokam tathābhūtam avekṣamāṇaḥ 
SA_T13_n929u-2118	jñānāśrayāṃ prītimupājagāma bhūyaḥ prasādaṃ ca gurāviyāya ||30 ||	jñāna āśrayām prītim upājagāma bhūyas prasādam ca gurau iyāya 
SA_T13_n929u-2119	yo hi pravṛttiṃ niyatāmavaiti nivānyahetoriha nāpyahetoḥ |	yaḥ hi pravṛttim niyatām avaiti nivā anya hetoḥ iha na api ahetoḥ 
SA_T13_n929u-2120	pratītya tattatsamavaiti tattatsa naiṣṭhikaṃ paśyati dharmamāryam ||31 ||	pratītya tat tat samavaiti tat tat sa naiṣṭhikam paśyati dharmam āryam 
SA_T13_n929u-2121	śāntaṃ śivaṃ nirjarasaṃ virāgaṃ niḥśreyasaṃ paśyati yaśca dharmam |	śāntam śivam nirjarasam virāgam niḥśreyasam paśyati yaḥ ca dharmam 
SA_T13_n929u-2122	tasyopadeṣṭāramathāryavaryaṃ sa prekṣate buddhamavāptacakṣuḥ ||32 ||	tasya upadeṣṭāram atha ārya varyam sa prekṣate buddham avāpta cakṣuḥ 
SA_T13_n929u-2123	yathopadeśena śivena mukto rogādarogo bhiṣajaṃ kṛtajñaḥ |	yathā upadeśena śivena muktaḥ rogāt arogaḥ bhiṣajam kṛtajñaḥ 
SA_T13_n929u-2124	anusmaran paśyati cittadṛṣṭyā maitryā ca śāstrajñatayā ca tuṣṭaḥ ||33 ||	anusmaran paśyati citta dṛṣṭyā maitryā ca śāstra jña tayā ca tuṣṭaḥ 
SA_T13_n929u-2125	āryeṇa mārgeṇa tathaiva muktastathāgataṃ tattvavidāryatattvaḥ |	āryeṇa mārgeṇa tathā eva muktaḥ tathāgatam tattva vidārya tattvaḥ 
SA_T13_n929u-2126	anusmaran paśyati kāyasākṣī maitryā ca sarvajñatayā ta tuṣṭaḥ ||34 ||	anusmaran paśyati kāya sākṣī maitryā ca tuṣṭaḥ 
SA_T13_n929u-2127	sa nāśakairdṛṣṭigatairvimuktaḥ paryantamālokya punarbhavasya |	sa nāśakaiḥ dṛṣṭi gataiḥ vimuktaḥ paryantam ālokya punarbhavasya 
SA_T13_n929u-2128	bhaktvā ghṛṇāṃ kleśavijṛmbhiteṣu mṛtyorna tatrāsa na durgatibhyaḥ ||35 ||	bhaktvā ghṛṇām kleśa vijṛmbhiteṣu mṛtyoḥ na tatrāsa na durgatibhyaḥ 
SA_T13_n929u-2129	tvaksnāyumedorudhirāsthimāṃsakeśādināmedhyagaṇena pūrṇam |	tvak snāyu medaḥ rudhira asthi māṃsa keśa ādinā amedhya gaṇena pūrṇam 
SA_T13_n929u-2130	tataḥ sa kāyaṃ samavekṣamāṇaḥ sāraṃ vicintyāṇvapi nopalebhe ||36 ||	tatas sa kāyam samavekṣamāṇaḥ sāram vicintya aṇu api na upalebhe 
SA_T13_n929u-2131	sa kāmarāgapratighau sthirātmā tenaiva yogena tanū cakāra |	sa kāma rāga pratighau sthira ātmā tena eva yogena tanū cakāra 
SA_T13_n929u-2132	kṛtvā mahoraskatanustanū tau prāpa dvitīyaṃ phalamāryadharme ||37 ||	kṛtvā mahā uraska tanuḥ tanū tau prāpa dvitīyam phalam ārya dharme 
SA_T13_n929u-2133	sa lobhacāpaṃ parikalpabāṇaṃ rāgaṃ mahāvairiṇamalpaśeṣam |	sa lobha cāpam parikalpa bāṇam rāgam mahā vairiṇam alpa śeṣam 
SA_T13_n929u-2134	kāyasvabhāvādhigataurbibheda yogāyudhāstrairaśubhāpṛṣatkaiḥ ||38 ||	kāya svabhāva adhigatauḥ bibheda yoga āyudha astraiḥ aśubha āpṛṣatkaiḥ 
SA_T13_n929u-2135	dveṣāyudhaṃ krodhavikīrṇabāṇaṃ vyāpādamantaḥprasavaṃ sapatnam |	dveṣa āyudham krodha vikīrṇa bāṇam vyāpādam antar prasavam sapatnam 
SA_T13_n929u-2136	maitrīpṛṣatkairdhṛtitūṇasaṃsthaiḥ kṣamādhanurjyāvisṛtairjaghāna ||39 ||	maitrī pṛṣatkaiḥ dhṛti tūṇa saṃsthaiḥ kṣamā dhanuḥ jyā visṛtaiḥ jaghāna 
SA_T13_n929u-2137	mūlānyatha trīṇyaśubhasya vīrastribhirvimokṣāyatanaiścakarta |	mūlāni atha trīṇi aśubhasya vīraḥ tribhiḥ vimokṣa āyatanaiḥ cakarta 
SA_T13_n929u-2138	camūmukhasthān dhṛtakārmukāṃstrīnarīnivāristribhirāyasāgraiḥ ||40 ||	camū mukha sthān dhṛta kārmukān trīn arīn iva ariḥ tribhiḥ āyasa agraiḥ 
SA_T13_n929u-2139	sa kāmadhātoḥ samatikramāya pārṣṇigrahāṃstānabhibhūya śatrūn |	sa kāmadhātoḥ samatikramāya pārṣṇigrahān tān abhibhūya śatrūn 
SA_T13_n929u-2140	yogādanāgāmiphalaṃ prapadya dvārīva nirvāṇapurasya tasthau ||41 ||	yogāt anāgāmi phalam prapadya dvāri iva nirvāṇa purasya tasthau 
SA_T13_n929u-2141	kāmairviviktaṃ malinaiśca dharmairvitarkavaccāpi vicāravacca |	kāmaiḥ viviktam malinaiḥ ca dharmaiḥ vitarka vat ca api vicāra vat ca 
SA_T13_n929u-2142	vivekajaṃ prītisukhopapannaṃ dhyānaṃ tataḥ sa prathamaṃ prapede ||42 ||	viveka jam prīti sukha upapannam dhyānam tatas sa prathamam prapede 
SA_T13_n929u-2143	kāmāgnidāhena sa vipramukto lhādaṃ paraṃ dhyānasukhādavāpa |	kāma agni dāhena sa vipramuktaḥ lhādam param dhyāna sukhāt avāpa 
SA_T13_n929u-2144	sukhaṃ vigāhyāpsviva dharmakhinnaḥ prāpyeva cārtha vipulaṃ daridraḥ ||43 ||	sukham vigāhya apsu iva dharma khinnaḥ prāpya iva ca artha vipulam daridraḥ 
SA_T13_n929u-2145	tatrāpi taddharmagatān vitarkān guṇāguṇe ca prasṛtān vicārān |	tatra api tad dharma gatān vitarkān guṇa aguṇe ca prasṛtān vicārān 
SA_T13_n929u-2146	buddhvā manaḥkṣobhakarānaśāntāṃstadviprayogāya matiṃ cakāra ||44 ||	buddhvā manaḥ kṣobha karān aśāntān tad viprayogāya matim cakāra 
SA_T13_n929u-2147	kṣobhaṃ prakurvanti yathormayo hi dhīraprasannāmbuvahasya sindhoḥ |	kṣobham prakurvanti yathā ūrmayaḥ hi dhīra prasanna ambu vahasya sindhoḥ 
SA_T13_n929u-2148	ekāgrabhūtasya tathormibhūtāścittāmbhasaḥ kṣobhakarā vitarkāḥ ||45 ||	ekāgra bhūtasya tathā ūrmi bhūtāḥ citta ambhasaḥ kṣobha karāḥ vitarkāḥ 
SA_T13_n929u-2149	khinnasya suptasya ca nirvṛtasya bādhaṃ yathā saṃjanayanti śabdāḥ |	khinnasya suptasya ca nirvṛtasya bādham yathā saṃjanayanti śabdāḥ 
SA_T13_n929u-2150	adyātmamaikāgryamupāgatasya bhavanti bādhāya tathā vitarkāḥ ||46 ||	adya ātmam aikāgryam upāgatasya bhavanti bādhāya tathā vitarkāḥ 
SA_T13_n929u-2151	athāvitarkaṃ kramaśo'vicāramekāgrabhāvānmanasaḥ prasannam |	atha a vitarkam kramaśas vicāram ekāgra bhāvāt manasaḥ prasannam 
SA_T13_n929u-2152	samādhijaṃ prītisukhaṃ dvitīyaṃ dhyānaṃ tadādhyātmaśivaṃ sa dadhyau ||47 ||	samādhi jam prīti sukham dvitīyam dhyānam tadā adhyātma śivam sa dadhyau 
SA_T13_n929u-2153	taddhyānamāgamya ca cittamaunaṃ lebhe parāṃ prītimalabdhapūrvām |	tat dhyānam āgamya ca citta maunam lebhe parām prītim a labdha pūrvām 
SA_T13_n929u-2154	prītau tu tatrāpi sa doṣadarśī yathā vitarkeṣvabhavattathaiva ||48 ||	prītau tu tatra api sa doṣa darśī yathā vitarkeṣu abhavat tathā eva 
SA_T13_n929u-2155	prītiḥ parā vastuni yatra yasya viparyayāttasya hi tatra duḥkham |	prītiḥ parā vastuni yatra yasya viparyayāt tasya hi tatra duḥkham 
SA_T13_n929u-2156	prītāvataḥ prekṣya sa tatra doṣān prītikṣaye yogamupāruroha ||49 ||	prītau atas prekṣya sa tatra doṣān prīti kṣaye yogam upāruroha 
SA_T13_n929u-2157	prītervirāgāt sukhamāryajuṣṭaṃ kāyena vindannatha saṃprajānan |	prīteḥ virāgāt sukham ārya juṣṭam kāyena vindan atha saṃprajānan 
SA_T13_n929u-2158	upekṣakaḥ sa smṛtimān vyahārṣid dhyānaṃ tṛtīyaṃ pratilabhya dhīraḥ ||50 ||	upekṣakaḥ sa smṛtimān vyahārṣit dhyānam tṛtīyam pratilabhya dhīraḥ 
SA_T13_n929u-2159	yasmāt paraṃ tatra sukhaṃ sukhebhyastataḥ paraṃ nāsti sukhapravṛttiḥ |	yasmāt param tatra sukham sukhebhyaḥ tatas param na asti sukha pravṛttiḥ 
SA_T13_n929u-2160	tasmād babhāṣe śubhakṛtsnabhūmiḥ parāparajñaḥ parameti maitryā ||51 ||	tasmāt babhāṣe śubha kṛtsna bhūmiḥ para apara jñaḥ paramā iti maitryā 
SA_T13_n929u-2161	dhyāne'pi tatrātha dadarśa doṣaṃ mene paraṃ śāntamaniñjameva |	dhyāne ipi tatra atha dadarśa doṣam mene param śāntam an iñjam eva 
SA_T13_n929u-2162	ābhogato'pīñjayati sma tasya cittaṃ pravṛttaṃ sukhamityasram ||52 ||	ābhoga topīn jayati sma tasya cittam pravṛttam sukham iti asram 
SA_T13_n929u-2163	yatreñjitaṃ spanditamasti tatra yatrāsti ca spanditamasti duḥkham |	yatra iñjitam spanditam asti tatra yatra asti ca spanditam asti duḥkham 
SA_T13_n929u-2164	yasmādatastatsukhamiñjakatvāt praśāntikāmā yatayastyajanti ||53 ||	yasmāt atas tat sukham iñjaka tvāt praśānti kāmāḥ yatayaḥ tyajanti 
SA_T13_n929u-2165	atha prahāṇāt sukhaduḥkhayośca manovikārasya ca pūrvameva |	atha prahāṇāt sukha duḥkhayoḥ ca manaḥ vikārasya ca pūrvam eva 
SA_T13_n929u-2166	dadhyāvupekṣāsmṛtimad viśuddhaṃ dhyānaṃ tathāduḥkhasukhaṃ caturtham ||54 ||	dadhyau upekṣā smṛtimat viśuddham dhyānam tathā duḥkha sukham caturtham 
SA_T13_n929u-2167	yasmāttu tasminna sukhaṃ na duḥkhaṃ jñānaṃ ca tatrāsti tadarthacāri |	yasmāt tu tasmin na sukham na duḥkham jñānam ca tatra asti tad artha cāri 
SA_T13_n929u-2168	tasmādupekṣāsmṛtipāriśuddhirnirucyate dhyānavidhau caturthe ||55 ||	tasmāt upekṣā smṛti pāriśuddhiḥ nirucyate dhyāna vidhau caturthe 
SA_T13_n929u-2169	dhyānaṃ sa niśritya tataścaturthamarhattvalābhāya matiṃ cakāra |	dhyānam sa niśritya tatas caturtham arhat tva lābhāya matim cakāra 
SA_T13_n929u-2170	saṃdhāya mitraṃ balavantamāryaṃ rājeva deśānajitān jigīṣuḥ ||56 ||	saṃdhāya mitram balavantam āryam rājā iva deśān ajitān jigīṣuḥ  /
SA_T13_n929u-2171	ciccheda kārtsnyena tataḥ sa pañca prajñāsinā bhāvanayeritena |	ciccheda kārtsnyena tatas sa pañca prajñā asinā bhāvanayā īritena 
SA_T13_n929u-2172	ūrdhvaṅgamānyuttamabandhanāni saṃyojanānyuttamabandhanāni ||57 ||	ūrdhvaṅgamāni uttama bandhanāni saṃyojanāni uttama bandhanāni 
SA_T13_n929u-2173	bodhyaṅganāgairapi saptabhiḥ sa saptaiva cittānuśayān mamarda |	bodhi aṅga nāgaiḥ api saptabhiḥ sa sapta eva citta anuśayān mamarda 
SA_T13_n929u-2174	dvipānivopasthitavipraṇāśān kālo grahaiḥ saptabhireva sapta ||58 ||	dvipān iva upasthita vipraṇāśān kālaḥ grahaiḥ saptabhiḥ eva sapta 
SA_T13_n929u-2175	agnidrumājyāmbuṣu yā hi vṛttiḥ kabandhavāyvagnidivākarāṇām |	agni druma ājya ambuṣu yā hi vṛttiḥ kabandha vāyu agni divākarāṇām 
SA_T13_n929u-2176	doṣeṣu tāṃ vṛttimiyāya nando nirvāpaṇotpāṭanadāhaśoṣaiḥ ||59 ||	doṣeṣu tām vṛttim iyāya nandaḥ nirvāpaṇa utpāṭana dāha śoṣaiḥ 
SA_T13_n929u-2177	iti trivegaṃ trijhaṣaṃ trivicamekāmbhasaṃ pañcarayaṃ dvikūlam |	iti tri vegam tri jhaṣam tri vicam eka ambhasam pañca rayam dvi kūlam 
SA_T13_n929u-2178	dvigrāhamaṣṭāṅgavatā plavena duḥkhārṇavaṃ dustaramuttatāra ||60 ||	dvi grāham aṣṭa aṅgavatā plavena duḥkha arṇavam dustaram uttatāra 
SA_T13_n929u-2179	arhattvamāsādya sa satkriyārho nirutsuko niṣpraṇayo nirāśaḥ |	arhat tvam āsādya sa satkriyā arhaḥ nirutsukaḥ niṣpraṇayaḥ nirāśaḥ 
SA_T13_n929u-2180	vibhīrviśugvītamado virāgaḥ sa eva dhṛtyānya ivābabhāse ||61 ||	vibhīḥ viśuc vīta madaḥ virāgaḥ saḥ eva dhṛtyā anyaḥ iva ābabhāse 
SA_T13_n929u-2181	bhrātuśca śāstuśca tayānuśiṣṭyā nandastataḥ svena ca vikrameṇa |	bhrātuḥ ca śāstuḥ ca tayā anuśiṣṭyā nandaḥ tatas svena ca vikrameṇa 
SA_T13_n929u-2182	praśāntacetāḥ paripūrṇakāryo vāṇīmimāmātmagatāṃ jagāda ||62 ||	praśānta cetāḥ paripūrṇa kāryaḥ vāṇīm imām ātma gatām jagāda 
SA_T13_n929u-2183	namo'stu tasmai sugatāya yena hitaiṣiṇā me karuṇātmakena |	namaḥ astu tasmai sugatāya yena hita eṣiṇā me karuṇā ātmakena 
SA_T13_n929u-2184	bahūni duḥkhānyapavartitāni sukhāni bhūyāṃsyupasaṃhṛtāni ||63 ||	bahūni duḥkhāni apavartitāni sukhāni bhūyāṃsi upasaṃhṛtāni 
SA_T13_n929u-2185	ahaṃ hyanāryeṇa śarīrajena duḥkhātmake vartmani kṛṣyamāṇaḥ |	aham hi anāryeṇa śarīrajena duḥkha ātmake vartmani kṛṣyamāṇaḥ 
SA_T13_n929u-2186	nivartitastadvacanāṅkuśena darpānvito nāga ivāṅkuśena ||64 ||	nivartitaḥ tad vacana aṅkuśena darpa anvitaḥ nāgaḥ iva aṅkuśena 
SA_T13_n929u-2187	tasyājñayā kāruṇikasya śāsturhṛdisthamutpāṭya hi rāgaśalyam |	tasya ājñayā kāruṇikasya śāstuḥ hṛdistham utpāṭya hi rāga śalyam 
SA_T13_n929u-2188	adyaiva tāvat sumahat sukhaṃ me sarvakṣaye kiṃbata nirvṛtasya ||65 ||	adyā eva tāvat su mahat sukham me sarva kṣaye kiṃbata nirvṛtasya 
SA_T13_n929u-2189	nirvāpya kāmāgnimahaṃ hi dīptaṃ dhṛtyambunā pāvakamambuneva |	nirvāpya kāma agnim aham hi dīptam dhṛti ambunā pāvakam ambunā iva 
SA_T13_n929u-2190	hlādaṃ paraṃ sāṃpratamāgato'smi śītaṃ hradaṃ gharma ivāvatīrṇaḥ ||66 ||	hlādam param sāṃpratam āgataḥ asmi śītam hradam gharme iva avatīrṇaḥ 
SA_T13_n929u-2191	na me priyaṃ kiṃcana nāpriyaṃ me na me'nurodho'sti kuto virodhaḥ |	na me priyam kiṃcana na apriyam me na menu rodhaḥ usti kutas virodhaḥ 
SA_T13_n929u-2192	tayorabhāvāt sukhito'smi sadyo himātapābhyāmiva vipramuktaḥ ||67 ||	tayoḥ abhāvāt sukhitaḥ asmi sadyas hima ātapābhyām iva vipramuktaḥ 
SA_T13_n929u-2193	mahābhayāt kṣemamivopalabhya mahāvarodhādiva vipramokṣam |	mahā bhayāt kṣemam iva upalabhya mahā avarodhāt iva vipramokṣam 
SA_T13_n929u-2194	mahārṇavāt pāramivāplavaḥ san bhīmāndhakārādiva ca prakāśam ||68 ||	mahā arṇavāt pāram iva āplavaḥ san bhīma andhakārāt iva ca prakāśam 
SA_T13_n929u-2195	rogādivārogyamasahyarūpādṛṇādivānṛṇyamanantasaṃkhyāt |	rogāt iva ārogyam asahya rūpāt ṛṇāt iva ānṛṇyam ananta saṃkhyāt 
SA_T13_n929u-2196	dviṣatsakāśādiva cāpayānaṃ durbhikṣayogācca yathā subhikṣam ||69 ||	dviṣat sakāśāt iva ca apayānam durbhikṣa yogāt ca yathā subhikṣam 
SA_T13_n929u-2197	tadvatparāṃ śāntimupāgato'haṃ yasyānubhāvena vināyakasya |	tadvat parām śāntim upāgatā uham yasya anubhāvena vināyakasya 
SA_T13_n929u-2198	karomi bhūyaḥ punaruktamasmai namo namo'rhāya tathāgatāya ||70 ||	karomi bhūyas punar uktam asmai namaḥ namaḥ ūrhāya tathāgatāya 
SA_T13_n929u-2199	yenāhaṃ girimupanīya rūkmaśṛṅgaṃ svargaṃ ca plavagavadhūnidarśanena |	yena aham girim upanīya rūkma śṛṅgam svargam ca plavaga vadhū nidarśanena 
SA_T13_n929u-2200	kāmātmā tridivacarībhiraṅganābhirniṣkṛṣṭo yuvatimaye kalau nimagnaḥ ||71 ||	kāma ātmā tridiva carībhiḥ aṅganābhiḥ niṣkṛṣṭaḥ yuvati maye kalau nimagnaḥ 
SA_T13_n929u-2201	tasmācca vyasanaparādanarthapaṅkādutkṛṣya kramaśithilaḥ karīva paṅkāt |	tasmāt ca vyasana parāt anartha paṅkāt utkṛṣya krama śithilaḥ karī iva paṅkāt 
SA_T13_n929u-2202	śānte'smin virajasi vijvare viśoke saddharme vitamasi naiṣṭhike vimuktaḥ ||72 ||	śānte ismin virajasi vijvare viśoke saddharme vitamasi naiṣṭhike vimuktaḥ 
SA_T13_n929u-2203	taṃ vande paramanukampakaṃ maharṣi mūrdhnāhaṃ prakṛtiguṇajñamāśayajñam |	tam vande param anukampakam mahā ṛṣi mūrdhnā aham prakṛti guṇa jñam āśaya jñam 
SA_T13_n929u-2204	saṃbuddhaṃ daśabalinaṃ bhiṣakpradhānaṃ trātāraṃ punarapi cāsmi saṃnatastam ||73 ||	saṃbuddham daśa balinam bhiṣaj pradhānam trātāram punar api ca asmi saṃnataḥ tam 
SA_T13_n929u-2205	saundarananda mahākāvya meṃ “amṛta-prāpti“ nāmaka saptadaśa sarga samāpta |	saundarananda mahākāvya meṃ amṛtaprāpti nāmaka saptadaśa sarga samāpta 
SA_T13_n929u-2206	aṣṭādaśaḥ sargaḥ	aṣṭādaśaḥ sargaḥ 
SA_T13_n929u-2207	ājñā-vyākaraṇa	ājñā vyākaraṇa 
SA_T13_n929u-2208	atha dvijo bāla ivāptavedaḥ kṣipraṃ vaṇik prāpta ivāptalābhaḥ |	atha dvijaḥ bālaḥ iva āpta vedaḥ kṣipram vaṇij prāptaḥ iva āpta lābhaḥ 
SA_T13_n929u-2209	jitvā ca rājanya ivārisainyaṃ nandaḥ kṛtārtho gurumabhyagacchat ||1 ||	jitvā ca rājanyaḥ iva ari sainyam nandaḥ kṛtārthaḥ gurum abhyagacchat 
SA_T13_n929u-2210	draṣṭuṃ sukhaṃ jñānasamāptikāle gururhi śiṣyasya gurośca śiṣyaḥ |	draṣṭum sukham jñāna samāpti kāle guruḥ hi śiṣyasya guroḥ ca śiṣyaḥ 
SA_T13_n929u-2211	pariśramaste saphalo mayīti yato didṛkṣāsya munau babhūva ||2 ||	pariśramaḥ te saphalaḥ mayi iti yatas didṛkṣā asya munau babhūva 
SA_T13_n929u-2212	yato hi yenādhigato viśeṣastasyottamāṃso'rhati kartumīḍyām |	yatas hi yena adhigataḥ viśeṣaḥ tasya uttamāṃsoḥ hati kartum īḍyām 
SA_T13_n929u-2213	āryaḥ sarāgo'pi kṛtajñabhāvāt prakṣīṇamānaḥ kimu vītarāgaḥ ||3 ||	āryaḥ sa rāgaḥ upi kṛtajña bhāvāt prakṣīṇa mānaḥ kimu vīta rāgaḥ 
SA_T13_n929u-2214	yasyārthakāmaprabhavā hi bhaktistato'sya sā tiṣṭhati rūḍhamūlā |	yasya artha kāma prabhavā hi bhaktiḥ tatas asya sā tiṣṭhati rūḍha mūlā 
SA_T13_n929u-2215	dharmānvayo yasya tu bhaktirāgastasya prasādo hṛdayāvagāḍhaḥ ||4 ||	dharma anvayaḥ yasya tu bhakti rāgaḥ tasya prasādaḥ hṛdaya avagāḍhaḥ 
SA_T13_n929u-2216	kāṣāyavāsāḥ kanakāvadātastataḥ sa mūrdhnā gurave praṇeme |	kāṣāya vāsāḥ kanaka avadātaḥ tatas sa mūrdhnā gurave praṇeme 
SA_T13_n929u-2217	vāteritaḥ pallavatāmrarāgaḥ puṣpojjvalaśrīriva karṇikāraḥ ||5 ||	vāta īritaḥ pallava tāmra rāgaḥ puṣpa ujjvala śrīḥ iva karṇikāraḥ 
SA_T13_n929u-2218	athātmanaḥ śiṣyaguṇasya caiva mahāmuneḥ śāstṛguṇasya caiva |	atha ātmanaḥ śiṣya guṇasya ca eva mahāmuneḥ śāstṛ guṇasya ca eva 
SA_T13_n929u-2219	saṃdarśanārthaṃ sa na mānahetoḥ svāṃ kāryasiddhiṃ kathayāmbabhūva ||6 ||	saṃdarśana artham sa na māna hetoḥ svām kārya siddhim kathayāmbabhūva 
SA_T13_n929u-2220	yo dṛṣṭiśalyo hṛdayāvagāḍhaḥ prabho bhṛśaṃ māmatudat sutīkṣṇaḥ |	yaḥ dṛṣṭi śalyaḥ hṛdaya avagāḍhaḥ prabho bhṛśam mām atudat su tīkṣṇaḥ 
SA_T13_n929u-2221	tvadvākyasaṃdaṃśamukhena me sa samuddhṛtaḥ śalyahṛteva śalyaḥ ||7 ||	tvad vākya saṃdaṃśa mukhena me sa samuddhṛtaḥ śalyahṛtā iva śalyaḥ 
SA_T13_n929u-2222	kathaṃkathābhāvagatosmi yena chinnaḥ sa niḥsaṃśaya saṃśayo me |	kathaṃkathā bhāva gataḥ asmi yena chinnaḥ sa niḥsaṃśaya saṃśayaḥ me 
SA_T13_n929u-2223	tvacchāsanāt satpathamāgato'smi sudeśikasyeva pathi pranaṣṭaḥ ||8 ||	tvad śāsanāt sat patham āgataḥ asmi su deśikasya iva pathi pranaṣṭaḥ 
SA_T13_n929u-2224	yatpītamāsvādavaśendriyeṇa darpeṇa kandarpaviṣaṃ mayāsīt |	yat pītam āsvāda vaśa indriyeṇa darpeṇa kandarpa viṣam mayā āsīt 
SA_T13_n929u-2225	tanme hataṃ tvadvacanāgadena viṣaṃ vināśīva mahāgadena ||9 ||	tat me hatam tvad vacana agadena viṣam vināśī iva mahāgadena 
SA_T13_n929u-2226	kṣayaṃ gataṃ janma nirastajanman saddharmacaryāmuṣito'smi samyak |	kṣayam gatam janma nirasta janman saddharma caryā muṣitaḥ asmi samyak 
SA_T13_n929u-2227	kṛtsnaṃ kṛtaṃ me kṛtakārya kāryaṃ lokeṣu bhūto'smi na lokadharmā ||10 ||	kṛtsnam kṛtam me kṛta kārya kāryam lokeṣu bhūtaḥ asmi na loka dharmā 
SA_T13_n929u-2228	maitrīstanīṃ vyañjanacārusāsnāṃ saddharmadugdhāṃ pratibhānaśṛṅgām |	maitrī stanīm vyañjana cāru sāsnām saddharma dugdhām pratibhāna śṛṅgām 
SA_T13_n929u-2229	tavāsmi gāṃ sādhu nipīya tṛptastṛṣeva gāmuttama vatsavarṇaḥ ||11 ||	tava asmi gām sādhu nipīya tṛptaḥ tṛṣā iva gām uttama vatsa varṇaḥ 
SA_T13_n929u-2230	yatpaśyataścādhigamo mamāyaṃ tanme samāsena mune nibodha |	yat paśyataḥ ca adhigamaḥ mama ayam tat me samāsena mune nibodha 
SA_T13_n929u-2231	sarvajña kāmaṃ viditaṃ tavaitat svaṃ tūpacāraṃ pravivakṣurasmi ||12 ||	sarvajña kāmam viditam tava etat svam tu upacāram pravivakṣuḥ asmi 
SA_T13_n929u-2232	anye'pi santo vimumukṣavo hi śrutvā vimokṣāya nayaṃ parasya |	anye api santaḥ vimumukṣavaḥ hi śrutvā vimokṣāya nayam parasya 
SA_T13_n929u-2233	muktasya rogādiva rogavantastenaiva mārgeṇa sukhaṃ ghaṭante ||13 ||	muktasya rogāt iva rogavantaḥ tena eva mārgeṇa sukham ghaṭante 
SA_T13_n929u-2234	urvyādikān janmani vedima dhātun nātmānamurvyādiṣu teṣu kiñcit |	urvī ādikān janmani vedima dhātun na ātmānam urvī ādiṣu teṣu kiñcid 
SA_T13_n929u-2235	yasmādatasteṣu na me'sti saktirbahiśca kāyena samā matirme ||14 ||	yasmāt atas teṣu na me sti saktiḥ bahis ca kāyena samā matiḥ me 
SA_T13_n929u-2236	skandhāṃśca rūpaprabhṛtīn daśārdhān paśyāmi yasmāccapalānasārān |	skandhān ca rūpa prabhṛtīn daśārdhān paśyāmi yasmāt capalān asārān 
SA_T13_n929u-2237	anātmakāṃścaiva vadhātmakāṃśca tasmād vimukto'smyaśivebhya ebhyaḥ ||15 ||	anātmakān ca eva vadha ātmakān ca tasmāt vimuktaḥ asmi aśivebhyaḥ ebhyaḥ 
SA_T13_n929u-2238	yasmācca paśyāmyudayaṃ vyayaṃ ca sarvāsvavasthāsvahamindriyāṇām |	yasmāt ca paśyāmi udayam vyayam ca sarvāsu avasthāsu aham indriyāṇām 
SA_T13_n929u-2239	tasmādanityeṣu nirātmakeṣu duḥkheṣu me teṣvapi nāsti saṃgaḥ ||16 ||	tasmāt anityeṣu nirātmakeṣu duḥkheṣu me teṣu api nā asti saṃgaḥ 
SA_T13_n929u-2240	yataśca lokaṃ samajanmaniṣṭhaṃ paśyāmi niḥsāramasacca sarvam |	yatas ca lokam sama janma niṣṭham paśyāmi niḥsāram asat ca sarvam 
SA_T13_n929u-2241	ato dhiyā me manasā vibaddhamasmīti me neñjitamasti yena ||17 ||	atas dhiyā me manasā vibaddham asmi iti me na iñjitam asti yena 
SA_T13_n929u-2242	caturvidhe naikavidhaprasaṅge yato'hamāhāravidhāvasaktaḥ |	caturvidhe na ekavidha prasaṅge yatas aham āhāra vidhau asaktaḥ 
SA_T13_n929u-2243	amūrcchitaścāgrathitaśca tatra tribhyo vimukto'smi tato bhavebhyaḥ ||18 ||	a mūrcchitaḥ ca a grathitaḥ ca tatra tribhyaḥ vimuktaḥ asmi tatas bhavebhyaḥ 
SA_T13_n929u-2244	aniścitaścāpratibaddhacitto dṛṣṭaśrutādau vyavahāradharme |	aniścitaḥ ca apratibaddha cittaḥ dṛṣṭa śruta ādau vyavahāra dharme 
SA_T13_n929u-2245	yasmāt samātmānugataśca tatra tasmād visaṃyogagato'smi muktaḥ ||19 ||	yasmāt sama ātma anugataḥ ca tatra tasmāt visaṃyoga gataḥ asmi muktaḥ 
SA_T13_n929u-2246	ityevamuktvā gurubāhumānyāt sarveṇa kāyena sa gāṃ nipannaḥ |	iti evam uktvā guru bāhumānyāt sarveṇa kāyena sa gām nipannaḥ 
SA_T13_n929u-2247	praverito lohitacandanākto haimo mahāstambha ivābabhāse ||20 ||	praveritaḥ lohita candana aktaḥ haimaḥ mahā stambhaḥ iva ābabhāse 
SA_T13_n929u-2248	tataḥ pramādat prasṛtasya pūrvaṃ śruvā dhṛtiṃ vyākaraṇaṃ ca tasya |	tatas pramādat prasṛtasya pūrvam śruvā dhṛtim vyākaraṇam ca tasya 
SA_T13_n929u-2249	dharmānvayaṃ cānugataṃ prasādaṃ meghasvarastaṃ munirābabhāṣe ||21 ||	dharma anvayam ca anugatam prasādam megha svaraḥ tam muniḥ ābabhāṣe 
SA_T13_n929u-2250	uttiṣṭha dharme sthita śiṣyajuṣṭe kiṃ pādayorme patito'si murdhnā |	uttiṣṭha dharme sthita śiṣya juṣṭe kim pādayoḥ me patitaḥ usi murdhnā 
SA_T13_n929u-2251	abhyarcanaṃ me na tathā praṇāmo dharme yathaiṣā pratipattireva ||22 ||	abhyarcanam me na tathā praṇāmaḥ dharme yathā eṣā pratipattiḥ eva 
SA_T13_n929u-2252	adyāsi supravrajito jitātmannaiśvaryamapyātmani yena labdham |	adyā asi su pravrajitaḥ jita ātman aiśvaryam api ātmani yena labdham 
SA_T13_n929u-2253	jitātmanaḥ pravrajanaṃ hi sādhu calātmano na tvajitendriyasya ||23 ||	jita ātmanaḥ pravrajanam hi sādhu cala ātmanaḥ na tu ajita indriyasya 
SA_T13_n929u-2254	adyāsi śaucena pareṇa yukto vākkāyacetāṃsi śucīni yatte |	adyā asi śaucena pareṇa yuktaḥ vāc kāya cetāṃsi śucīni yat te 
SA_T13_n929u-2255	ataḥ punaścāprayatāpasaumyāṃ yatsaumya no vekṣyasi garbhaśayyām ||24 ||	atas punar ca aprayata apasaumyām yat saumya no vekṣyasi garbhaśayyām 
SA_T13_n929u-2256	adyārthavatte śrutavacchrutaṃ tacchrutānurūpaṃ pratipadya dharmam |	adya arthavat te śrutavat śrutam tad śruta anurūpam pratipadya dharmam 
SA_T13_n929u-2257	kṛtaśruto vipratipadyamāno nindyo hi nirvīrya ivāttaśastraḥ ||25 ||	kṛta śrutaḥ vipratipadyamānaḥ nindyaḥ hi nirvīryaḥ iva ātta śastraḥ 
SA_T13_n929u-2258	aho dhṛtiste'viṣayātmakasya yattvaṃ matiṃ mokṣavidhāvakārṣīḥ |	aho dhṛtiḥ te viṣaya ātmakasya yat tvam matim mokṣa vidhau akārṣīḥ 
SA_T13_n929u-2259	yāsyāmi niṣṭhāmiti bāliśo hi janmakṣayāt trāsamihābhyupaiti ||26 ||	yāsyāmi niṣṭhām iti bāliśaḥ hi janma kṣayāt trāsam iha abhyupaiti 
SA_T13_n929u-2260	diṣṭyā durāpaḥ kṣaṇasaṃnipāto nāyaṃ kṛto mohavaśena moghaḥ |	diṣṭyā durāpaḥ kṣaṇa saṃnipātaḥ na ayam kṛtaḥ moha vaśena moghaḥ 
SA_T13_n929u-2261	udeti duḥkhena gato hyadhastāt kūrmo yugacchidra ivārṇavasthaḥ ||27 ||	udeti duḥkhena gataḥ hi adhastāt kūrmaḥ yuga chidre iva arṇava sthaḥ 
SA_T13_n929u-2262	nirjitya māraṃ yudhi durnivāramadyāsi loke raṇaśīrṣaśūraḥ |	nirjitya māram yudhi durnivāram adyā asi loke raṇa śīrṣa śūraḥ 
SA_T13_n929u-2263	śūro'pyaśūraḥ sa hi veditavyo doṣairamitrairiva hanyate yaḥ ||28 ||	śūraḥ upi a śūraḥ sa hi veditavyaḥ doṣaiḥ amitraiḥ iva hanyate yaḥ 
SA_T13_n929u-2264	nirvāpya rāgāgnimudīrṇamadya diṣṭyā sukhaṃ svapsyasi vītadāhaḥ |	nirvāpya rāga agnim udīrṇam adya diṣṭyā sukham svapsyasi vīta dāhaḥ 
SA_T13_n929u-2265	duḥkhaṃ hi śete śayane'pyudāre kleśāgninā cetasi dahyamānaḥ ||29 ||	duḥkham hi śete śayane api udāre kleśa agninā cetasi dahyamānaḥ 
SA_T13_n929u-2266	abhyucchrito dravyamadena pūrvamadyāsi tṛṣṇoparamāt samṛddhaḥ |	abhyucchritaḥ dravya madena pūrvam adya asi tṛṣṇā uparamāt samṛddhaḥ 
SA_T13_n929u-2267	yāvat satarṣaḥ puruṣo hi loke tāvat samṛddho'pi sadā daridraḥ ||30 ||	yāvat sa tarṣaḥ puruṣaḥ hi loke tāvat samṛddhaḥ api sadā daridraḥ 
SA_T13_n929u-2268	adyāpadeṣṭuṃ tava yuktarūpaṃ śuddhodano me nṛpatiḥ piteti |	adya apadeṣṭum tava yukta rūpam śuddhodanaḥ me nṛpatiḥ pitā iti 
SA_T13_n929u-2269	bhraṣṭasya dharmāt pitṛbhirnipātādaślāghanīyo hi kulāpadeśaḥ ||31 ||	bhraṣṭasya dharmāt pitṛbhiḥ nipātāt aślāghanīyaḥ hi kula apadeśaḥ 
SA_T13_n929u-2270	diṣṭyāsi śāntiṃ paramāmupeto nistīrṇakāntāra ivāptasāraḥ |	diṣṭyā asi śāntim paramām upetaḥ nistīrṇa kāntāraḥ iva āpta sāraḥ 
SA_T13_n929u-2271	sarvo hi saṃsāragato bhayārto yathaiva kāntāragatastathaiva ||32 ||	sarvaḥ hi saṃsāra gataḥ bhaya ārtaḥ yathā eva kāntāra gataḥ tathā eva 
SA_T13_n929u-2272	āraṇyakaṃ bhaikṣacaraṃ vinītaṃ drakṣyāmi nandaṃ nibhṛtaṃ kadeti |	āraṇyakam bhaikṣa caram vinītam drakṣyāmi nandam nibhṛtam kadā iti 
SA_T13_n929u-2273	āsīt purastāttvayi me didṛkṣā tathāsi diṣṭyā mama darśanīyaḥ ||33 ||	āsīt purastāt tvayi me didṛkṣā tathā asi diṣṭyā mama darśanīyaḥ 
SA_T13_n929u-2274	bhavatyarūpo'pi hi darśanīyaḥ svalaṃkṛtaḥ śreṣṭhatamaigurṇaiḥ svaiḥ |	bhavati arūpaḥ api hi darśanīyaḥ su alaṃkṛtaḥ śreṣṭhatamaiḥ gurṇaiḥ svaiḥ 
SA_T13_n929u-2275	doṣaiḥ parīto malinīkaraistu sudarśanīyo'pi virūpa eva ||34 ||	doṣaiḥ parītaḥ malinīkaraiḥ tu su darśanīyaḥ api virūpaḥ eva 
SA_T13_n929u-2276	adya prakṛṣṭā tava buddhimattā kṛtsnaṃ yayā te kṛtamātmakāryam |	adya prakṛṣṭā tava buddhimat tā kṛtsnam yayā te kṛtam ātma kāryam 
SA_T13_n929u-2277	śrutonnatasyāpi hi nāsti buddhirnotpadyate śreyasi yasya buddhiḥ ||35 ||	śruta unnatasya api hi nā asti buddhiḥ nā utpadyate śreyasi yasya buddhiḥ 
SA_T13_n929u-2278	unmīlitasyāpi janasya madhye nimīlitasyāpi tathaiva cakṣuḥ |	unmīlitasya api janasya madhye nimīlitasya api tathā eva cakṣuḥ 
SA_T13_n929u-2279	prajñāmayaṃ yasya hi nāsti cakṣuścakṣurna tasyāsti sacakṣuṣo'pi ||36 ||	prajñā mayam yasya hi nā asti cakṣuḥ cakṣuḥ na tasya asti sa cakṣuṣaḥ api 
SA_T13_n929u-2280	duḥkhapratīkāranimittamārtaḥ kṛṣyādibhiḥ khedamupaiti lokaḥ |	duḥkha pratīkāra nimittam ārtaḥ kṛṣi ādibhiḥ khedam upaiti lokaḥ 
SA_T13_n929u-2281	ajasramāgacchati tacca bhūyo jñānena yasyādya kṛtastvayāntaḥ ||37 ||	ajasram āgacchati tat ca bhūyas jñānena yasya adya kṛtaḥ tvayā antaḥ 
SA_T13_n929u-2282	duḥkhaṃ na me syāt sukhameva me syāditi pravṛttaḥ satataṃ hi lokaḥ |	duḥkham na me syāt sukham eva me syāt iti pravṛttaḥ satatam hi lokaḥ 
SA_T13_n929u-2283	na vetti taccaiva tathā yathā syāt prāptaṃ tvayādyāsulabhaṃ yathāvat ||38 ||	na vetti tat ca eva tathā yathā syāt prāptam tvayā adya asulabham yathāvat 
SA_T13_n929u-2284	ityevamādi sthirabuddhicittastathāgatenābhihito hitāya |	iti evamādi sthira buddhi cittaḥ tathāgatena abhihitaḥ hitāya 
SA_T13_n929u-2285	staveṣu nindāsu ca nirvyapekṣaḥ kṛtāñjalirvākyamuvāca nandaḥ ||39 ||	staveṣu nindāsu ca nirvyapekṣaḥ kṛtāñjaliḥ vākyam uvāca nandaḥ 
SA_T13_n929u-2286	aho viśeṣeṇa viśeṣadarśin stvayānukampā mayi darśiteyaṃ |	aho viśeṣeṇa viśeṣa darśin stvayā anukampā mayi darśitā iyam 
SA_T13_n929u-2287	yatkāmapaṅke bhagavannimagnastrāto'smi saṃsārabhayādakāmaḥ ||40 ||	yat kāma paṅke bhagavat nimagnaḥ trātaḥ asmi saṃsāra bhayāt akāmaḥ 
SA_T13_n929u-2288	bhrātrā tvayā śreyasi daiśikena pitrā phalasthena tathaiva mātrā |	bhrātrā tvayā śreyasi daiśikena pitrā phala sthena tathā eva mātrā 
SA_T13_n929u-2289	hato'bhaviṣyaṃ yadi na vyamokṣyaṃ sārthāt paribhraṣṭa ivākṛtārthaḥ ||41 ||	hatobhaviṣyam yadi na vyamokṣyam sārthāt paribhraṣṭaḥ iva akṛtārthaḥ 
SA_T13_n929u-2290	śāntasya tuṣṭasya sukho viveko vijñātatattvasva parīkṣakasya |	śāntasya tuṣṭasya sukhaḥ vivekaḥ parīkṣakasya 
SA_T13_n929u-2291	prahīṇamānasya ca nirmadasya sukhaṃ virāgatvamasaktabuddheḥ ||42 ||	prahīṇa mānasya ca nirmadasya sukham virāga tvam asakta buddheḥ 
SA_T13_n929u-2292	atho hi tattvaṃ parigamya samyaṅnirdhūya doṣānadhigamya śāntim |	atho hi tattvam parigamya samyak nirdhūya doṣān adhigamya śāntim 
SA_T13_n929u-2293	svaṃ nāśramaṃ samprati cintayāmi na taṃ janaṃ nāpsaraso na devān ||43 ||	svam nā āśramam samprati cintayāmi na tam janam nā apsarasaḥ na devān 
SA_T13_n929u-2294	idaṃ hi bhuktvā śuci śāmikaṃ sukhaṃ na me manaḥ kāṃkṣati kāmajaṃ sukham |	idam hi bhuktvā śuci śāmikam sukham na me manaḥ kāṃkṣati kāma jam sukham 
SA_T13_n929u-2295	mahārhamapyannamadaivatāhṛtaṃ divaukaso bhuktavataḥ sudhāmiva ||44 ||	mahārham api annam a daivata āhṛtam divaukasaḥ bhuktavataḥ sudhām iva 
SA_T13_n929u-2296	aho'ndhavijñānanimīlitaṃ jagat paṭāntare paśyati nottamaṃ sukham |	jagat paṭa antare paśyati nā uttamam sukham 
SA_T13_n929u-2297	sudhīramadhyatmasukhaṃ vyapāsya hi śramaṃ tathā kāmasukhārthamṛcchati ||45 ||	su dhīram adhyatma sukham vyapāsya hi śramam tathā kāma sukha artham ṛcchati 
SA_T13_n929u-2298	yathā hi ratnākarametya durmatirvihāya ratnānyasato maṇīn haret |	yathā hi ratnākaram etya durmatiḥ vihāya ratnāni asataḥ maṇīn haret 
SA_T13_n929u-2299	apāsya saṃbodhisukhaṃ tathottamaṃ śramaṃ vrajet kāmasukhopalabdhaye ||46 ||	apāsya saṃbodhi sukham tathā uttamam śramam vrajet kāma sukha upalabdhaye 
SA_T13_n929u-2300	aho hi sattveṣvatimaitracetasastathāgatasyānujighṛkṣutā parā |	aho hi sattveṣu ati maitra cetasaḥ tathāgatasya anujighṛkṣu tā parā 
SA_T13_n929u-2301	apāsya yaddhyānasukhaṃ mune paraṃ parasya duḥkhoparamāya khidyase ||47 ||	apāsya yat dhyāna sukham mune param parasya duḥkha uparamāya khidyase 
SA_T13_n929u-2302	mayā nu śakyaṃ pratikartumadya kiṃ gurau hitaiṣiṇyanukampake tvayi |	mayā nu śakyam pratikartum adya kim gurau hita eṣiṇi anukampake tvayi 
SA_T13_n929u-2303	samuddhṛto yena bhavārṇavādahaṃ mahārṇavāccūrṇitanaurivormibhiḥ ||48 ||	samuddhṛtaḥ yena bhava arṇavāt aham mahā arṇavāt cūrṇita nauḥ iva ūrmibhiḥ 
SA_T13_n929u-2304	tato ministasya niśamya hetumat prahīṇasarvāsravasūcakaṃ vacaḥ |	tatas miniḥ tasya niśamya hetumat prahīṇa sarva āsrava sūcakam vacaḥ 
SA_T13_n929u-2305	idaṃ babhāṣe vadatāmanuttamo yadarhati śrīghana eva bhāṣituṃ ||49 ||	idam babhāṣe vadatām anuttamaḥ yat arhati śrīghanaḥ eva bhāṣitum 
SA_T13_n929u-2306	idaṃ kṛtārthaḥ paramārthavit kṛtī tvameva dhīmannabhidhātumarhasi |	idam kṛtārthaḥ parama artha vid kṛtī tvam eva dhīman abhidhātum arhasi 
SA_T13_n929u-2307	atītya kāntāramavāptasādhanaḥ sudaiśikasyeva kṛtaṃ mahāvaṇik ||50 ||	atītya kāntāram avāpta sādhanaḥ su daiśikasya iva kṛtam mahā vaṇij 
SA_T13_n929u-2308	avaiti buddhaṃ naradamyasārathiṃ kṛtī yathārhannupaśāntamānasaḥ |	avaiti buddham nara damyasārathim kṛtī yathā arhan upaśānta mānasaḥ 
SA_T13_n929u-2309	na dṛṣṭasatyo'pi tathāvabudhyate pṛthagjanaḥ kiṃbata buddhimānapi ||51 ||	na dṛṣṭa satyaḥ api tathā avabudhyate pṛthagjanaḥ kiṃbata buddhimān api 
SA_T13_n929u-2310	rajastamobhyāṃ parimuktacetasastavaiva ceyaṃ sadṛśī kṛtajñatā |	rajaḥ tamobhyām parimukta cetasaḥ tava eva ca iyam sadṛśī kṛtajña tā 
SA_T13_n929u-2311	rajaḥprakarṣeṇa jagatyavasthite kṛtajñabhāvo hi kṛtajña durlabhaḥ ||52 ||	rajaḥ prakarṣeṇa jagati avasthite kṛtajña bhāvaḥ hi kṛtajña durlabhaḥ 
SA_T13_n929u-2312	sadharma dharmānvayato yataśca te mayi prasādo'dhigame ca kauśalam |	sadharma dharma anvayataḥ yatas ca te mayi prasāda adhigame ca kauśalam 
SA_T13_n929u-2313	ato'sti bhūyastvayi me vivakṣitaṃ nato hi bhaktaśca niyogamarhasi ||53 ||	atas asti bhūyas tvayi me vivakṣitam nataḥ hi bhaktaḥ ca niyogam arhasi 
SA_T13_n929u-2314	avāptakāryo'si parāṃ gatiṃ gato na te'sti kiñcit karaṇīyamaṇvapi |	avāpta kāryaḥ asi parām gatim gataḥ na te sti kiñcid karaṇīyam aṇu api 
SA_T13_n929u-2315	ataḥparaṃ saumya carānukampayā vimokṣayan kṛcchragatān parānapi ||54 ||	atas param saumya cara anukampayā vimokṣayan kṛcchra gatān parān api 
SA_T13_n929u-2316	ihārthamevārabhate naro'dhamo vimadhyamastūbhayalaukikīṃ kriyām |	iha artham eva ārabhate naraḥ udhamaḥ vimadhyamaḥ tu ubhaya laukikīm kriyām 
SA_T13_n929u-2317	kriyāmamutraiva phalāya madhyamo viśiṣṭadharmā punarapravṛttaye ||55 ||	kriyām amutra eva phalāya madhyamaḥ viśiṣṭa dharmā punar apravṛttaye 
SA_T13_n929u-2318	ihottamebhyo'pi mataḥ sa tūttamo ya uttamaṃ dharmamavāpya naiṣṭhikam |	iha uttamebhyaḥ api mataḥ sa tu uttamaḥ yaḥ uttamam dharmam avāpya naiṣṭhikam 
SA_T13_n929u-2319	acintayitvātmagataṃ pariśramaṃ śamaṃ parebhyo'pyupadeṣṭumicchati ||56 ||	a cintayitvā ātma gatam pariśramam śamam parebhyaḥ api upadeṣṭum icchati 
SA_T13_n929u-2320	vihāya tasmādiha kāryamātmanaḥ kuru sthirātman parakāryamapyatho |	vihāya tasmāt iha kāryam ātmanaḥ kuru sthira ātman para kāryam api atho 
SA_T13_n929u-2321	bhramatsu sattveṣu tamāvṛtātmasu śrutapradīpo niśi dhāryatāmayam ||57 ||	bhramatsu sattveṣu tam āvṛta ātmasu śruta pradīpaḥ niśi dhāryatām ayam 
SA_T13_n929u-2322	bravītu tāvat puri vismito janastvayi sthite kurvati dharmadeśanāḥ	bravītu tāvat puri vismitaḥ janaḥ tvayi sthite kurvati dharma deśanāḥ 
SA_T13_n929u-2323	aho batāścaryamidaṃ vimuktaye karoti rāgī yadayaṃ kathāmiti ||58 ||	aho bata āścaryam idam vimuktaye karoti rāgī yat ayam kathām iti 
SA_T13_n929u-2324	dhruvaṃ hi saṃśrutya tava sthiraṃ mano nivṛttanānāviṣayairmanorathaiḥ |	dhruvam hi saṃśrutya tava sthiram manaḥ nivṛtta nānā viṣayaiḥ manorathaiḥ 
SA_T13_n929u-2325	vadhūrgṛhe sāpi tavānukurvatī kariṣyate strīṣu virāgiṇīḥ kathāḥ ||59 ||	vadhūḥ gṛhe sā api tava anukurvatī kariṣyate strīṣu virāgiṇīḥ kathāḥ 
SA_T13_n929u-2326	tvayi paramadhṛtau niviṣṭatattve bhavanagatā na hi raṃsyate dhruvaṃ sā |	tvayi parama dhṛtau niviṣṭa tattve bhavana gatā na hi raṃsyate dhruvam sā 
SA_T13_n929u-2327	manasi śamadamātmake vivikte matiriva kāmasukhaiḥ parīkṣakasya ||60 ||	manasi śama dama ātmake vivikte matiḥ iva kāma sukhaiḥ parīkṣakasya 
SA_T13_n929u-2328	ityarhataḥ paramakāruṇikasya śāsturmūrdhnā vacaśca caraṇau ca samaṃ gṛhītvā |	iti arhataḥ parama kāruṇikasya śāstuḥ mūrdhnā vacaḥ ca caraṇau ca samam gṛhītvā 
SA_T13_n929u-2329	svasthaḥ praśāntahṛdayo vinivṛttakāryaḥ pārśvānmuneḥ pratiyayau vimadaḥ karīva ||61 ||	svasthaḥ praśānta hṛdayaḥ vinivṛtta kāryaḥ pārśvāt muneḥ pratiyayau vimadaḥ karī iva 
SA_T13_n929u-2330	bhikṣārthaṃ samaye viveśa sa puraṃ dṛṣṭīrjanasyākṣipan	bhikṣā artham samaye viveśa sa puram dṛṣṭīḥ janasya ākṣipan 
SA_T13_n929u-2331	lābhālābhasukhāsukhādiṣu samaḥ svasthendriyo nispṛhaḥ |	lābha a lābha sukha asukha ādiṣu samaḥ svastha indriyaḥ nispṛhaḥ 
SA_T13_n929u-2332	nirmokṣāya cakāra tatra ca kathāṃ kāle janāyārthine	nirmokṣāya cakāra tatra ca kathām kāle janāya arthine 
SA_T13_n929u-2333	naivonmārgagatān parān paribhavannātmānamutkarṣayan ||62 ||	na eva unmārga gatān parān paribhavan ātmānam utkarṣayan 
SA_T13_n929u-2334	ityeṣā vyupaśāntaye na rataye mokṣārthagarbhā kṛtiḥ	iti eṣā vyupaśāntaye na rataye mokṣa artha garbhā kṛtiḥ 
SA_T13_n929u-2335	śrotṛṇāṃ grahaṇārthamanyamanasāṃ kāvyopacārāt kṛtā |	śrotṛṇām grahaṇa artham anya manasām kāvya upacārāt kṛtā 
SA_T13_n929u-2336	yanmokṣāt kṛtamanyadatra hi mayā tatkāvyadharmāt kṛtaṃ	yat mokṣāt kṛtam anyat atra hi mayā tat kāvya dharmāt kṛtam 
SA_T13_n929u-2337	pātuṃ titkamivauṣadhaṃ madhuyutaṃ hṛdyaṃ kathaṃ syāditi ||63 ||	pātum titkam iva auṣadham madhu yutam hṛdyam katham syāt iti 
SA_T13_n929u-2338	prāyeṇālokya lokaṃ viṣayaratiparaṃ mokṣāt pratihataṃ	prāyeṇa ālokya lokam viṣaya rati param mokṣāt pratihatam 
SA_T13_n929u-2339	kāvyavyājena tattvaṃ kathitamiha mayā mokṣaḥ paramiti |	kāvya vyājena tattvam kathitam iha mayā mokṣaḥ param iti 
SA_T13_n929u-2340	tadbuddhvā śamikaṃ yattadavahitamito grāhyaṃ na lalitaṃ	tat buddhvā śamikam yat tat avahitam itas grāhyam na lalitam 
SA_T13_n929u-2341	pāṃsubhyo dhātujebhyo niyatamupakaraṃ cāmīkaramiti ||64 ||	pāṃsubhyaḥ dhātu jebhyaḥ niyatam upakaram cāmīkaram iti 
SA_T13_n929u-2342	saundarananda mahākāvya meṃ “ājñā-vyākaraṇa“ nāmaka aṣṭādaśa sarga samāpta |	saundarananda mahākāvya meṃ ājñāvyākaraṇa nāmaka aṣṭādaśa sarga samāpta 
