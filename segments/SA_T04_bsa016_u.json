[
  {
    "segmentnr":"SA_T04_bsa016_u:0",
    "original":"Śūnyatāsaptatiḥ (Śs)",
    "analyzed":"śūnyatā saptatiḥ śs "
  },
  {
    "segmentnr":"SA_T04_bsa016_u:1",
    "original":"svopajñavṛttyā samanvitā utpādasthitibhaṅgāstināstihīnasamottamam \/",
    "analyzed":"sva upajña vṛttyā samanvitāḥ utpāda sthiti bhaṅga asti nāsti hīna sama uttamam "
  },
  {
    "segmentnr":"SA_T04_bsa016_u:2",
    "original":"laukikavyavahārāttu buddhenoktaṃ na tattvataḥ \/\/ 1 \/\/",
    "analyzed":"laukika vyavahārāt tu buddhena uktam na tattvataḥ "
  },
  {
    "segmentnr":"SA_T04_bsa016_u:3",
    "original":"ātmā kaścinna cānātmā hyātmānātmetaraśca na \/",
    "analyzed":"ātmā kaścid na ca anātmā hi ātmā anātmā itaraḥ ca na "
  },
  {
    "segmentnr":"SA_T04_bsa016_u:4",
    "original":"vācyaḥ sarvaḥ svabhāvena śūnyo nirvāṇasadṛśaḥ \/\/ 2 \/\/",
    "analyzed":"vācyaḥ sarvaḥ svabhāvena śūnyaḥ nirvāṇa sadṛśaḥ "
  },
  {
    "segmentnr":"SA_T04_bsa016_u:5",
    "original":"hetupratyayasāmagrayāṃ sarvasyāṃ vā pṛthak pṛthak \/",
    "analyzed":"hetu pratyaya sāmagrayām sarvasyām vā pṛthak pṛthak "
  },
  {
    "segmentnr":"SA_T04_bsa016_u:6",
    "original":"sarvabhāvasvabhāvo na tasmācchūnyaṃ hi vidyate \/\/ 3 \/\/",
    "analyzed":"sarva bhāva svabhāvaḥ na tasmāt śūnyam hi vidyate "
  },
  {
    "segmentnr":"SA_T04_bsa016_u:7",
    "original":"bhāvo notpadyate bhāvān nābhāvo 'vidyamānataḥ \/",
    "analyzed":"bhāvaḥ nā utpadyate bhāvāt nā abhāvaḥ avidyamānataḥ "
  },
  {
    "segmentnr":"SA_T04_bsa016_u:8",
    "original":"sadasanna virodhānna sthitibhaṅgau hyajātitaḥ \/\/ 4 \/\/",
    "analyzed":"sat asat na virodhāt na sthiti bhaṅgau hi ajātitaḥ "
  },
  {
    "segmentnr":"SA_T04_bsa016_u:9",
    "original":"na jāyate yadā jātaṃ nājātamapi jāyate \/",
    "analyzed":"na jāyate yadā jātam na ajātam api jāyate "
  },
  {
    "segmentnr":"SA_T04_bsa016_u:10",
    "original":"jātājātācca naivaṃ hi jāyamāno 'pi jāyate \/\/ 5 \/\/",
    "analyzed":"jāta a jātāt ca na evam hi jāyamānaḥ api jāyate  \/"
  },
  {
    "segmentnr":"SA_T04_bsa016_u:11",
    "original":"phale syāt phalavān hetuḥ nāstitve 'hetunā samaḥ \/",
    "analyzed":"phale syāt phalavān hetuḥ nāstitve ahetunā samaḥ "
  },
  {
    "segmentnr":"SA_T04_bsa016_u:12",
    "original":"sadasattve virodhitvaṃ traikālye nopapadyate \/\/ 6 \/\/",
    "analyzed":"sat asat tve virodhi tvam traikālye na upapadyate "
  },
  {
    "segmentnr":"SA_T04_bsa016_u:13",
    "original":"naikatve 'nekavṛttirna no 'nekatve hi naikatā \/",
    "analyzed":"na eka tve aneka vṛttiḥ na no aneka tve hi nā ekatā "
  },
  {
    "segmentnr":"SA_T04_bsa016_u:14",
    "original":"tatpratītyasamutpannabhāvāste hyanimittakāḥ \/\/ 7 \/\/",
    "analyzed":"tad pratītyasamutpanna bhāvāḥ te hi animittakāḥ "
  },
  {
    "segmentnr":"SA_T04_bsa016_u:15",
    "original":"dvādaśāṅgo hyanutpādaḥ samutpādaḥ pratītyajaḥ \/",
    "analyzed":"dvādaśa aṅgaḥ hi anutpādaḥ samutpādaḥ pratīti ajaḥ "
  },
  {
    "segmentnr":"SA_T04_bsa016_u:16",
    "original":"ekacitte na tad yuktaṃ bahuṣvapi na yujyate \/\/ 8 \/\/",
    "analyzed":"eka citte na tat yuktam bahuṣu api na yujyate "
  },
  {
    "segmentnr":"SA_T04_bsa016_u:17",
    "original":"ātmā nāsti na cānātmā nityānitye duḥkhaṃ sukham \/",
    "analyzed":"ātmā na asti na ca anātmā nitya anitye duḥkham sukham "
  },
  {
    "segmentnr":"SA_T04_bsa016_u:18",
    "original":"śucirnāśucirapyasti viparyāsā na santyataḥ \/\/ 9 \/\/",
    "analyzed":"śuciḥ na aśuciḥ api asti viparyāsāḥ na santi atas "
  },
  {
    "segmentnr":"SA_T04_bsa016_u:19",
    "original":"tadabhāve na cāvidyā viparyāsacatuṣkajā \/",
    "analyzed":"tad abhāve na ca avidyā viparyāsa catuṣka jā "
  },
  {
    "segmentnr":"SA_T04_bsa016_u:20",
    "original":"tadabhāvānna saṃskārāḥ syuḥ śeṣā api tādṛśāḥ \/\/ 10 \/\/",
    "analyzed":"tad abhāvāt na saṃskārāḥ syuḥ śeṣāḥ api tādṛśāḥ "
  },
  {
    "segmentnr":"SA_T04_bsa016_u:21",
    "original":"saṃskāre 'satyavidyā na naiva sa tadabhāvataḥ \/",
    "analyzed":"saṃskāre asatya vidyā na nā eva sa tad abhāvataḥ "
  },
  {
    "segmentnr":"SA_T04_bsa016_u:22",
    "original":"parasparaṃ hetubhūte svabhāvena na sidhyataḥ \/\/ 11 \/\/",
    "analyzed":"parasparam hetu bhūte svabhāvena na sidhyataḥ "
  },
  {
    "segmentnr":"SA_T04_bsa016_u:23",
    "original":"svayaṃ svabhāvato 'siddhaṃ paraṃstajjanayet katham \/",
    "analyzed":"svayam svabhāvataḥ asiddham paran tat janayet katham "
  },
  {
    "segmentnr":"SA_T04_bsa016_u:24",
    "original":"ato 'siddhaparaistairna janyeran pratyayaiḥ pare \/\/ 12 \/\/",
    "analyzed":"atas asiddha paraiḥ taiḥ na janyeran pratyayaiḥ pare "
  },
  {
    "segmentnr":"SA_T04_bsa016_u:25",
    "original":"pitā putro na putro 'pi pitānyonyaṃ na tau vinā \/",
    "analyzed":"pitā putraḥ na putraḥ api pitā anyonyam na tau vinā "
  },
  {
    "segmentnr":"SA_T04_bsa016_u:26",
    "original":"tathā na yugapattau hi dvādaśāṅgaṃ tathaiva ca \/\/ 13 \/\/",
    "analyzed":"tathā na yugapad tau hi dvādaśa aṅgam tathā eva ca "
  },
  {
    "segmentnr":"SA_T04_bsa016_u:27",
    "original":"pratītya viṣayān svapne na syād duḥkhaṃ sukhaṃ yathā \/",
    "analyzed":"pratītya viṣayān svapne na syāt duḥkham sukham yathā "
  },
  {
    "segmentnr":"SA_T04_bsa016_u:28",
    "original":"viṣayo na tathaivāpi taṃ pratītya pratītyajaḥ \/\/ 14 \/\/",
    "analyzed":"viṣayaḥ na tathā evā api tam pratītya pratītya jaḥ "
  },
  {
    "segmentnr":"SA_T04_bsa016_u:29",
    "original":"svabhāvāddhi na bhāvāśceduttamādhamamadhyamāḥ \/",
    "analyzed":"svabhāvāt hi na bhāvāḥ ced uttama adhama madhyamāḥ "
  },
  {
    "segmentnr":"SA_T04_bsa016_u:30",
    "original":"nānātve 'sati hetubhyo 'bhinirvṛttirna sidhyati \/\/ 15 \/\/",
    "analyzed":"nānātve asati hetubhyaḥ abhinirvṛttiḥ na sidhyati "
  },
  {
    "segmentnr":"SA_T04_bsa016_u:31",
    "original":"bhāvāḥ svabhāvataḥ siddhā no 'pratītya pratītya sat \/",
    "analyzed":"bhāvāḥ svabhāvataḥ siddhāḥ no a pratītya pratītya sat "
  },
  {
    "segmentnr":"SA_T04_bsa016_u:32",
    "original":"niḥsvabhāvāḥ kuto bhāvāḥ svabhāvo 'pi nasthāpyate \/\/ 16 \/\/",
    "analyzed":"niḥsvabhāvāḥ kutas bhāvāḥ svabhāvaḥ api na sthāpyate "
  },
  {
    "segmentnr":"SA_T04_bsa016_u:33",
    "original":"svabhāvaparabhāvau vā bhaṅgo 'bhāve 'pi vā kutaḥ \/",
    "analyzed":"svabhāva para bhāvau vā bhaṅgaḥ abhāve api vā kutas "
  },
  {
    "segmentnr":"SA_T04_bsa016_u:34",
    "original":"svabhāvaparabhāvau cābhāvaste 'to viparyayāḥ \/\/ 17 \/\/",
    "analyzed":"svabhāva para bhāvau ca abhāvaḥ te atas viparyayāḥ "
  },
  {
    "segmentnr":"SA_T04_bsa016_u:35",
    "original":"śūnyatve sati notpādo nirodho 'pi na vidyate \/",
    "analyzed":"śūnyatve sati nā utpādaḥ nirodhaḥ api na vidyate "
  },
  {
    "segmentnr":"SA_T04_bsa016_u:36",
    "original":"svabhāvaśūnyatāyāṃ hi kutaḥ syādudayavyayau \/\/ 18 \/\/",
    "analyzed":"svabhāva śūnyatāyām hi kutas syāt udaya vyayau "
  },
  {
    "segmentnr":"SA_T04_bsa016_u:37",
    "original":"abhāve 'sati bhāvo na bhāvābhāvau na caikadā \/",
    "analyzed":"abhāve asati bhāvaḥ na bhāva abhāvau na ca ekadā "
  },
  {
    "segmentnr":"SA_T04_bsa016_u:38",
    "original":"ṛte bhāvaṃ na cābhāvo bhāvo 'bhāvaḥ sadā bhavet \/\/ 19 \/\/",
    "analyzed":"ṛte bhāvam na ca abhāvaḥ bhāvaḥ abhāvaḥ sadā bhavet "
  },
  {
    "segmentnr":"SA_T04_bsa016_u:39",
    "original":"na svato nāpi parato 'bhāvo bhāvaṃ vinā na hi \/",
    "analyzed":"na svatas nā api paratas abhāvaḥ bhāvam vinā na hi "
  },
  {
    "segmentnr":"SA_T04_bsa016_u:40",
    "original":"ata eva na bhāvo 'styabhāvo na tadabhāvataḥ \/\/ 20 \/\/",
    "analyzed":"atas eva na bhāvaḥ asti abhāvaḥ na tad abhāvataḥ "
  },
  {
    "segmentnr":"SA_T04_bsa016_u:41",
    "original":"sati bhāve śāśvatatvaṃ vyucchedastadabhāvataḥ \/",
    "analyzed":"sati bhāve śāśvata tvam vyucchedaḥ tad abhāvataḥ "
  },
  {
    "segmentnr":"SA_T04_bsa016_u:42",
    "original":"ubhayaṃ hi sato bhāvād bhāvo 'to nābhyupeyate \/\/ 21 \/\/",
    "analyzed":"ubhayam hi sataḥ bhāvāt bhāvaḥ atas na abhyupeyate "
  },
  {
    "segmentnr":"SA_T04_bsa016_u:43",
    "original":"santānāttanna santānaṃ bhāvo nirvartya naśyati \/",
    "analyzed":"santānāt tat na santānam bhāvaḥ nirvartya naśyati "
  },
  {
    "segmentnr":"SA_T04_bsa016_u:44",
    "original":"sidhyatīdaṃ na santānocchedadoṣaśca pūrvavat \/\/ 22 \/\/",
    "analyzed":"sidhyati idam na santāna uccheda doṣaḥ ca pūrvavat "
  },
  {
    "segmentnr":"SA_T04_bsa016_u:45",
    "original":"dṛṣṭvā nirvṛttimārgoktiḥ śūnyatvānnodayavyayau \/",
    "analyzed":"dṛṣṭvā nirvṛtti mārga uktiḥ śūnya tvāt na udaya vyayau "
  },
  {
    "segmentnr":"SA_T04_bsa016_u:46",
    "original":"ado 'nyonyavirodhāddhi viruddhānaṃ ca darśanāt \/\/ 23 \/\/",
    "analyzed":"adaḥ anyonya virodhāt hi ca darśanāt  \/"
  },
  {
    "segmentnr":"SA_T04_bsa016_u:47",
    "original":"yadyutpādanirodhau na nirvāṇaṃ kinnirodhataḥ \/",
    "analyzed":"yadi utpāda nirodhau na nirvāṇam kinnirodhataḥ "
  },
  {
    "segmentnr":"SA_T04_bsa016_u:48",
    "original":"na nirvāṇamanutpādānirodhau yau svabhāvataḥ? \/\/ 24 \/\/",
    "analyzed":"na nirvāṇam anutpāda anirodhau yau svabhāvataḥ "
  },
  {
    "segmentnr":"SA_T04_bsa016_u:49",
    "original":"nirodho yadi nirvāṇaṃ hyucchedaḥ śāśvato 'nyathā \/",
    "analyzed":"nirodhaḥ yadi nirvāṇam hi ucchedaḥ śāśvataḥ anyathā "
  },
  {
    "segmentnr":"SA_T04_bsa016_u:50",
    "original":"tasmād bhāvo na cābhāvo 'pyanutpādānirodhatā \/\/ 25 \/\/",
    "analyzed":"tasmāt bhāvaḥ na ca abhāvaḥ api anutpāda anirodha tā "
  },
  {
    "segmentnr":"SA_T04_bsa016_u:51",
    "original":"kācitsthitirhi nirvāṇamabhāvo 'pi ca tad bhavet \/",
    "analyzed":"kācid sthitiḥ hi nirvāṇam abhāvaḥ api ca tat bhavet "
  },
  {
    "segmentnr":"SA_T04_bsa016_u:52",
    "original":"abhāve 'pi hi tannaivābhāvābhāve 'pi tacca na \/\/ 26 \/\/",
    "analyzed":"abhāve api hi tat na eva abhāva abhāve api tat ca na "
  },
  {
    "segmentnr":"SA_T04_bsa016_u:53",
    "original":"na svato lakṣaṇaṃ lakṣyāllakṣyaṃ sidhyati lakṣaṇāt \/",
    "analyzed":"na svatas lakṣaṇam lakṣyāt lakṣyam sidhyati lakṣaṇāt "
  },
  {
    "segmentnr":"SA_T04_bsa016_u:54",
    "original":"nāpyanyonyamasiddhasyāsiddho naiva hi sādhakaḥ \/\/ 27 \/\/",
    "analyzed":"na api anyonyam asiddhasya asiddhaḥ nā eva hi sādhakaḥ "
  },
  {
    "segmentnr":"SA_T04_bsa016_u:55",
    "original":"etena kāraṇaṃ kāryaṃ vedanāvedakādayaḥ \/",
    "analyzed":"etena kāraṇam kāryam vedanā vedaka ādayaḥ "
  },
  {
    "segmentnr":"SA_T04_bsa016_u:56",
    "original":"dṛśyadraṣṭrādikāḥ sarve ke 'pi coktā aśeṣataḥ \/\/ 28 \/\/",
    "analyzed":"dṛśya draṣṭṛ ādikāḥ sarve ke api ca uktāḥ aśeṣatas "
  },
  {
    "segmentnr":"SA_T04_bsa016_u:57",
    "original":"asthiteśca mithaḥ siddheḥ svato 'siddheśca samplavāt \/",
    "analyzed":"asthiteḥ ca mithas siddheḥ svatas asiddheḥ ca samplavāt "
  },
  {
    "segmentnr":"SA_T04_bsa016_u:58",
    "original":"bhāvābhāvācca traikālyamasanmātraṃ vikalpanā \/\/ 29 \/\/",
    "analyzed":"bhāva abhāvāt ca traikālyam asat mātram vikalpanā "
  },
  {
    "segmentnr":"SA_T04_bsa016_u:59",
    "original":"utpādasthitibhaṅgā na trayaṃ saṃskṛtalakṣaṇam \/",
    "analyzed":"utpāda sthiti bhaṅgāḥ na trayam saṃskṛta lakṣaṇam "
  },
  {
    "segmentnr":"SA_T04_bsa016_u:60",
    "original":"tasmānna vidyate kiñcitsaṃskṛtaṃ nāpyasaṃskṛtam \/\/ 30 \/\/",
    "analyzed":"tasmāt na vidyate kiñcid saṃskṛtam na api asaṃskṛtam "
  },
  {
    "segmentnr":"SA_T04_bsa016_u:61",
    "original":"bhagno na bhajyate 'bhagno 'pyasthitasya na ca sthitiḥ \/",
    "analyzed":"bhagnaḥ na bhajyate abhagnaḥ api asthitasya na ca sthitiḥ "
  },
  {
    "segmentnr":"SA_T04_bsa016_u:62",
    "original":"sthitasyāpi sthitirnāsan saṃścāpyutpadyate na hi \/\/ 31 \/\/",
    "analyzed":"sthitasya api sthitiḥ na asan san ca api utpadyate na hi "
  },
  {
    "segmentnr":"SA_T04_bsa016_u:63",
    "original":"na sannāsanna sadasannaiko nāneka ityapi \/",
    "analyzed":"na sat na asat na sat asat na ekaḥ na anekaḥ iti api "
  },
  {
    "segmentnr":"SA_T04_bsa016_u:64",
    "original":"saṃskṛto 'saṃskṛtaḥ sarve koṭiṣvāsveva te gatāḥ \/\/ 32 \/\/",
    "analyzed":"saṃskṛtaḥ a saṃskṛtaḥ sarve koṭiṣu āsu eva te gatāḥ "
  },
  {
    "segmentnr":"SA_T04_bsa016_u:65",
    "original":"asti karmasvakatvaṃ hi karmakarmaphalaṃ tathā \/",
    "analyzed":"asti karma svaka tvam hi karma karma phalam tathā "
  },
  {
    "segmentnr":"SA_T04_bsa016_u:66",
    "original":"karmaṇo 'vipraṇāśaśca dideśa bhagavān guruḥ \/\/ 33 \/\/",
    "analyzed":"karmaṇaḥ a vipraṇāśaḥ ca dideśa bhagavān guruḥ "
  },
  {
    "segmentnr":"SA_T04_bsa016_u:67",
    "original":"aniruddhamanutpannaṃ karmoktaṃ niḥsvabhāvakam \/",
    "analyzed":"aniruddham anutpannam karma uktam niḥsvabhāvakam "
  },
  {
    "segmentnr":"SA_T04_bsa016_u:68",
    "original":"ātmagrahāddhi tajjātaṃ janako 'pi vikalpataḥ \/\/ 34 \/\/",
    "analyzed":"ātma grahāt hi tat jātam janakaḥ api vikalpataḥ "
  },
  {
    "segmentnr":"SA_T04_bsa016_u:69",
    "original":"yadi svabhāvataḥ karma tajjaḥ kāyo 'pi śāśvataḥ \/",
    "analyzed":"yadi svabhāvataḥ karma tad jaḥ kāyaḥ api śāśvataḥ "
  },
  {
    "segmentnr":"SA_T04_bsa016_u:70",
    "original":"vipākaduḥkhavanna syāt,",
    "analyzed":"vipāka duḥkhavat na syāt "
  },
  {
    "segmentnr":"SA_T04_bsa016_u:71",
    "original":"syādātmaivāpi karma ca \/\/ 35 \/\/",
    "analyzed":"syāt ātmā eva api karma ca "
  },
  {
    "segmentnr":"SA_T04_bsa016_u:72",
    "original":"karma pratyayajaṃ kiñcināstyapratyayajaṃ na ca \/",
    "analyzed":"karma pratyaya jam kiñcid na asti a pratyaya jam na ca "
  },
  {
    "segmentnr":"SA_T04_bsa016_u:73",
    "original":"māyāvatsarvasaṃskārāḥ gandhabhukpurmarīcivat \/\/ 36 \/\/",
    "analyzed":"māyā vat sarva saṃskārāḥ gandha bhuj pur marīci vat "
  },
  {
    "segmentnr":"SA_T04_bsa016_u:74",
    "original":"kleśakāraṇakaṃ karma saṃskārāḥ kleśakarmataḥ \/",
    "analyzed":"kleśa kāraṇakam karma saṃskārāḥ kleśa karmataḥ "
  },
  {
    "segmentnr":"SA_T04_bsa016_u:75",
    "original":"karmahetuśca kāyo 'pi trayaṃ śūnyaṃ svabhāvataḥ \/\/ 37 \/\/",
    "analyzed":"karma hetuḥ ca kāyaḥ api trayam śūnyam svabhāvataḥ "
  },
  {
    "segmentnr":"SA_T04_bsa016_u:76",
    "original":"karmaṇyasati kartā na dvayābhāve na tatphalam \/",
    "analyzed":"karmaṇi asati kartā na dvaya abhāve na tad phalam "
  },
  {
    "segmentnr":"SA_T04_bsa016_u:77",
    "original":"tadabhāve na bhoktā syādasattvācca viviktatā \/\/ 38 \/\/",
    "analyzed":"tad abhāve na bhoktā syāt asattvāt ca vivikta tā "
  },
  {
    "segmentnr":"SA_T04_bsa016_u:78",
    "original":"yo 'paśyatkarmaśūnyatvaṃ samyagjñānena kama na \/",
    "analyzed":"yaḥ apaśyat karma śūnyatvam samyak jñānena na "
  },
  {
    "segmentnr":"SA_T04_bsa016_u:79",
    "original":"karmaṇyasati karmabhyaḥ samutpannā na santi vai \/\/ 39 \/\/",
    "analyzed":"karmaṇi asati karmabhyaḥ samutpannāḥ na santi vai "
  },
  {
    "segmentnr":"SA_T04_bsa016_u:80",
    "original":"nirmimīte yathā ṛddhyā bhagavāṃśca tathāgataḥ \/",
    "analyzed":"nirmimīte yathā ṛddhyā bhagavān ca tathāgataḥ "
  },
  {
    "segmentnr":"SA_T04_bsa016_u:81",
    "original":"tena nirmitakenāpi hyanyo nirmīyate punaḥ \/\/ 40 \/\/",
    "analyzed":"tena nirmitakena api hi anyaḥ nirmīyate punar "
  },
  {
    "segmentnr":"SA_T04_bsa016_u:82",
    "original":"buddhanirmitakaḥ śūnyaḥ kā tannirmitake kathā \/",
    "analyzed":"buddha nirmitakaḥ śūnyaḥ kā tad nirmitake kathā "
  },
  {
    "segmentnr":"SA_T04_bsa016_u:83",
    "original":"yatkiñcitkalpanāmātrasattvaṃ taccobhayostathā \/\/ 41 \/\/",
    "analyzed":"yat kiñcid kalpanā mātra sattvam tat ca ubhayoḥ tathā "
  },
  {
    "segmentnr":"SA_T04_bsa016_u:84",
    "original":"kartā nirmitakeneva karma nirmitasadṛśam \/",
    "analyzed":"kartā nirmitakena iva karma nirmita sadṛśam "
  },
  {
    "segmentnr":"SA_T04_bsa016_u:85",
    "original":"śūnyaṃ svabhāvato yatsat kalpanāmātrameva tat \/\/ 42 \/\/",
    "analyzed":"śūnyam svabhāvataḥ yat sat kalpanā mātram eva tat "
  },
  {
    "segmentnr":"SA_T04_bsa016_u:86",
    "original":"karmakartā na nirvāṇaṃ yadi karma svabhāvataḥ \/",
    "analyzed":"karma kartā na nirvāṇam yadi karma svabhāvataḥ "
  },
  {
    "segmentnr":"SA_T04_bsa016_u:87",
    "original":"iṣṭāniṣṭaphalaṃ na syāttadbhāvo yadi nāsti vai \/\/ 43 \/\/",
    "analyzed":"iṣṭa aniṣṭa phalam na syāt tad bhāvaḥ yadi nā asti vai "
  },
  {
    "segmentnr":"SA_T04_bsa016_u:88",
    "original":"saccāpyasti hyasaccāpi sadasaccāpi vidyate \/",
    "analyzed":"sat ca api asti hi asat ca api sat asat ca api vidyate "
  },
  {
    "segmentnr":"SA_T04_bsa016_u:89",
    "original":"sugamā na hi buddhānāmābhiprāyikadeśanā \/\/ 44 \/\/",
    "analyzed":"sugamā na hi buddhānām ābhiprāyika deśanā "
  },
  {
    "segmentnr":"SA_T04_bsa016_u:90",
    "original":"rūpaṃ ced bhūtato jātaṃ tadrūpaṃ syādatattvataḥ \/",
    "analyzed":"rūpam ced bhūtataḥ jātam tat rūpam syāt atattvataḥ "
  },
  {
    "segmentnr":"SA_T04_bsa016_u:91",
    "original":"svabhāvānna hi tannāpi paratastadabhāvataḥ \/\/ 45 \/\/",
    "analyzed":"svabhāvāt na hi tat na api paratas tad abhāvataḥ "
  },
  {
    "segmentnr":"SA_T04_bsa016_u:92",
    "original":"ekasminna catuḥsattvaṃ sannaikaṃ hi caturṣvapi \/",
    "analyzed":"ekasmin na catur sattvam sat na ekam hi caturṣu api "
  },
  {
    "segmentnr":"SA_T04_bsa016_u:93",
    "original":"asaccaturmahābhūtāpekṣaṃ rūpaṃ kva sidhyati \/\/ 46 \/\/",
    "analyzed":"asat catur mahābhūta apekṣam rūpam kva sidhyati "
  },
  {
    "segmentnr":"SA_T04_bsa016_u:94",
    "original":"liṅgāditi na talliṅgamatyantāgrahaṇānnanu \/",
    "analyzed":"liṅgāt iti na tat liṅgam atyanta agrahaṇāt nanu "
  },
  {
    "segmentnr":"SA_T04_bsa016_u:95",
    "original":"hetupratyayajaṃ sattve na liṅgaṃ neti yujyate \/\/ 47 \/\/",
    "analyzed":"hetu pratyaya jam sattve na liṅgam na iti yujyate "
  },
  {
    "segmentnr":"SA_T04_bsa016_u:96",
    "original":"rūpasya grahaṇaṃ cet syātsvasvabhāvagraho bhavet \/",
    "analyzed":"rūpasya grahaṇam ced syāt sva svabhāva grahaḥ bhavet "
  },
  {
    "segmentnr":"SA_T04_bsa016_u:97",
    "original":"asannimittayā buddhyā hyasadrūpagrahaḥ katham \/\/ 48 \/\/",
    "analyzed":"asat nimittayā buddhyā hi asat rūpa grahaḥ katham "
  },
  {
    "segmentnr":"SA_T04_bsa016_u:98",
    "original":"buddhyā kṣaṇikayā rūpaṃ nāpyate kṣaṇikaṃ yadā \/",
    "analyzed":"buddhyā kṣaṇikayā rūpam na āpyate kṣaṇikam yadā "
  },
  {
    "segmentnr":"SA_T04_bsa016_u:99",
    "original":"tadānāgatarūpaṃ cātītaṃ kimiva gṛhyate \/\/ 49 \/\/",
    "analyzed":"tadā anāgata rūpam ca atītam kim iva gṛhyate "
  },
  {
    "segmentnr":"SA_T04_bsa016_u:100",
    "original":"kadāpi varṇasaṃsthāne yadā naiva pṛthak pṛthak \/",
    "analyzed":"kadāpi varṇa saṃsthāne yadā nā eva pṛthak pṛthak "
  },
  {
    "segmentnr":"SA_T04_bsa016_u:101",
    "original":"naikagraho hi bhinnānāṃ hyubhe rūpaṃ prasidhyataḥ \/\/ 50 \/\/",
    "analyzed":"na eka grahaḥ hi bhinnānām hi ubhe rūpam prasidhyataḥ "
  },
  {
    "segmentnr":"SA_T04_bsa016_u:102",
    "original":"na rūpe nāpi madhye hi cakṣurbuddhirna cakṣuṣoḥ \/",
    "analyzed":"na rūpe na api madhye hi cakṣuḥ buddhiḥ na cakṣuṣoḥ "
  },
  {
    "segmentnr":"SA_T04_bsa016_u:103",
    "original":"cakṣuḥ pratītya rūpaṃ ca viparyāso vikalpanā \/\/ 51 \/\/",
    "analyzed":"cakṣuḥ pratītya rūpam ca viparyāsaḥ vikalpanā "
  },
  {
    "segmentnr":"SA_T04_bsa016_u:104",
    "original":"cakṣuḥ paśyati nātmānaṃ rūpaṃ paśyennu tatkatham \/",
    "analyzed":"cakṣuḥ paśyati na ātmānam rūpam paśyet nu tat katham "
  },
  {
    "segmentnr":"SA_T04_bsa016_u:105",
    "original":"cakṣurnirātmakaṃ rūpaṃ śeṣāṇyāyatanānyapi \/\/ 52 \/\/",
    "analyzed":"cakṣuḥ nirātmakam rūpam śeṣāṇi āyatanāni api "
  },
  {
    "segmentnr":"SA_T04_bsa016_u:106",
    "original":"cakṣuḥ svabhāvataḥ śūnyaṃ śūnyañca parabhāvataḥ \/",
    "analyzed":"cakṣuḥ svabhāvataḥ śūnyam śūnyam ca para bhāvataḥ "
  },
  {
    "segmentnr":"SA_T04_bsa016_u:107",
    "original":"śūnyaṃ tathaiva rūpañca śeṣāṇyāyatanānyapi \/\/ 53 \/\/",
    "analyzed":"śūnyam tathā eva rūpam ca śeṣāṇi āyatanāni api "
  },
  {
    "segmentnr":"SA_T04_bsa016_u:108",
    "original":"saṃsparśena sahaikaṃ syāttadānyeṣāṃ hi śūnyatā \/",
    "analyzed":"saṃsparśena saha ekam syāt tadā anyeṣām hi śūnyatā "
  },
  {
    "segmentnr":"SA_T04_bsa016_u:109",
    "original":"śūnyaṃ nāpekṣate 'śūnyaṃ hyaśūnyaṃ cāpi śūnyatām \/\/ 54 \/\/",
    "analyzed":"śūnyam na apekṣate a śūnyam hi a śūnyam ca api śūnyatām "
  },
  {
    "segmentnr":"SA_T04_bsa016_u:110",
    "original":"nāsti svabhāvasaṃyogaḥ trikamasthitamapyasat \/",
    "analyzed":"na asti svabhāva saṃyogaḥ trikam asthitam api asat "
  },
  {
    "segmentnr":"SA_T04_bsa016_u:111",
    "original":"tatsvabhāvātmasaṃsparśo nāstyato vedanāpi sat \/\/ 55 \/\/",
    "analyzed":"tad svabhāva ātma saṃsparśaḥ na asti atas vedanā api sat "
  },
  {
    "segmentnr":"SA_T04_bsa016_u:112",
    "original":"antarāyatanaṃ prāpya vijñānaṃ bāhyameva vā \/",
    "analyzed":"antara āyatanam prāpya vijñānam bāhyam eva vā "
  },
  {
    "segmentnr":"SA_T04_bsa016_u:113",
    "original":"jāyate 'to na vijñānaṃ śūnyaṃ māyāmarīcivat \/\/ 56 \/\/",
    "analyzed":"jāyate atas na vijñānam śūnyam māyā marīci vat "
  },
  {
    "segmentnr":"SA_T04_bsa016_u:114",
    "original":"vijñeyāpekṣayotpādādvijñānaṃ nāsti sad dhruvam \/",
    "analyzed":"vijñeya apekṣayā utpādāt vijñānam na asti sat dhruvam "
  },
  {
    "segmentnr":"SA_T04_bsa016_u:115",
    "original":"jñātuścāvidyamānatvamasattvājjñānajñeyayoḥ \/\/ 57 \/\/",
    "analyzed":"jñātuḥ ca avidyamāna tvam asattvāt jñāna jñeyayoḥ  \/"
  },
  {
    "segmentnr":"SA_T04_bsa016_u:116",
    "original":"kaścinnityo hyanityo vānityaṃ sarvaṃ ca nāsti vā \/",
    "analyzed":"kaścid nityaḥ hi anityaḥ vā anityam sarvam ca na asti vā "
  },
  {
    "segmentnr":"SA_T04_bsa016_u:117",
    "original":"bhāve nityaṃ hyanityaṃ vā kathaṅkāraṃ tathā bhavet \/\/ 58 \/\/",
    "analyzed":"bhāve nityam hi anityam vā kathaṅkāram tathā bhavet  \/"
  },
  {
    "segmentnr":"SA_T04_bsa016_u:118",
    "original":"rāgo dveṣaśca moho hi ceṣṭāniṣṭaviparyayaiḥ \/",
    "analyzed":"rāgaḥ dveṣaḥ ca mohaḥ hi ceṣṭa aniṣṭa viparyayaiḥ "
  },
  {
    "segmentnr":"SA_T04_bsa016_u:119",
    "original":"pratyayajā hyato rāgo dveṣo mohaśca na svataḥ \/\/ 59 \/\/",
    "analyzed":"pratyaya jāḥ hi atas rāgaḥ dveṣaḥ mohaḥ ca na svatas "
  },
  {
    "segmentnr":"SA_T04_bsa016_u:120",
    "original":"yasmin rāgo bhavettasmin dveṣamohau yatastataḥ \/",
    "analyzed":"yasmin rāgaḥ bhavet tasmin dveṣa mohau yatas tatas "
  },
  {
    "segmentnr":"SA_T04_bsa016_u:121",
    "original":"vikalpato hi jāyante no vikalpo 'pi tattvataḥ \/\/ 60 \/\/",
    "analyzed":"vikalpataḥ hi jāyante no vikalpaḥ api tattvataḥ "
  },
  {
    "segmentnr":"SA_T04_bsa016_u:122",
    "original":"ye vikalpyā na te santi kalpyābhāve kva kalpanam \/",
    "analyzed":"ye vikalpyāḥ na te santi kalpya abhāve kva kalpanam "
  },
  {
    "segmentnr":"SA_T04_bsa016_u:123",
    "original":"pratyayairjanitattvāddhi śūnye kalpyakakalpane \/\/ 61 \/\/",
    "analyzed":"pratyayaiḥ jani tad tvāt hi śūnye "
  },
  {
    "segmentnr":"SA_T04_bsa016_u:124",
    "original":"caturviparyayai rjātā nāvidyā tattvadarśanāt \/",
    "analyzed":"catur viparyayaiḥ rjātā na avidyā tattva darśanāt "
  },
  {
    "segmentnr":"SA_T04_bsa016_u:125",
    "original":"tadabhāve na saṃskārāḥ syuḥ śeṣā api tādṛśāḥ \/\/ 62 \/\/",
    "analyzed":"tad abhāve na saṃskārāḥ syuḥ śeṣāḥ api tādṛśāḥ "
  },
  {
    "segmentnr":"SA_T04_bsa016_u:126",
    "original":"yadyatpratītya yajjātaṃ tadabhāve na tattataḥ \/",
    "analyzed":"yat yat pratītya yat jātam tad abhāve na tat tatas "
  },
  {
    "segmentnr":"SA_T04_bsa016_u:127",
    "original":"bhāvābhāvāśca saṃskārāsaṃskārāḥ śāntanirvṛtāḥ \/\/ 63 \/\/",
    "analyzed":"bhāva abhāvāḥ ca saṃskāra asaṃskārāḥ śānta nirvṛtāḥ "
  },
  {
    "segmentnr":"SA_T04_bsa016_u:128",
    "original":"hetupratyayajā bhāvāḥ kalpyante ye ca tatvataḥ \/",
    "analyzed":"hetu pratyaya jāḥ bhāvāḥ kalpyante ye ca tatvataḥ "
  },
  {
    "segmentnr":"SA_T04_bsa016_u:129",
    "original":"proktā śāstrā hyavidyā sā dvādaśāṅgaṃ tato bhavet \/\/ 64 \/\/",
    "analyzed":"proktā śāstrā hi avidyā sā dvādaśa aṅgam tatas bhavet  \/"
  },
  {
    "segmentnr":"SA_T04_bsa016_u:130",
    "original":"bhāvaśūnyatvasajjñānānnāvidyā tattvadarśanāt \/",
    "analyzed":"bhāva śūnya tva sat jñānāt na avidyā tattva darśanāt "
  },
  {
    "segmentnr":"SA_T04_bsa016_u:131",
    "original":"so hyavidyānirodho 'to dvādaśāṅgaṃ nirudhyate \/\/ 65 \/\/",
    "analyzed":"saḥ hi avidyā nirodhaḥ atas dvādaśa aṅgam nirudhyate  \/"
  },
  {
    "segmentnr":"SA_T04_bsa016_u:132",
    "original":"māyāmarīcigandharvapurabudbudaphenavat \/",
    "analyzed":"māyā marīci gandharva pura budbuda phenavat "
  },
  {
    "segmentnr":"SA_T04_bsa016_u:133",
    "original":"saṃskārāḥ svapnasaṃkāśā vidyante 'lātacakravat \/\/ 66 \/\/",
    "analyzed":"saṃskārāḥ svapna saṃkāśāḥ vidyante alāta cakra vat "
  },
  {
    "segmentnr":"SA_T04_bsa016_u:134",
    "original":"bhāvaḥ svabhāvataḥ kaścinnātrābhāvo 'pi vidyate \/",
    "analyzed":"bhāvaḥ svabhāvataḥ kaścid na atra abhāvaḥ api vidyate "
  },
  {
    "segmentnr":"SA_T04_bsa016_u:135",
    "original":"hetupratyayato jāto bhāvo 'bhāvaśca śūnyakaḥ \/\/ 67 \/\/",
    "analyzed":"hetu pratyayataḥ jātaḥ bhāvaḥ abhāvaḥ ca śūnyakaḥ "
  },
  {
    "segmentnr":"SA_T04_bsa016_u:136",
    "original":"sarvabhāvasvabhāvānāṃ śūnyatvādupadiṣṭavān \/",
    "analyzed":"sarva bhāva svabhāvānām śūnya tvāt upadiṣṭavān "
  },
  {
    "segmentnr":"SA_T04_bsa016_u:137",
    "original":"sarve pratītyajā bhāvā ityatulyastathāgataḥ \/\/ 68 \/\/",
    "analyzed":"sarve pratītya jāḥ bhāvāḥ iti atulyaḥ tathāgataḥ "
  },
  {
    "segmentnr":"SA_T04_bsa016_u:138",
    "original":"tanmātraḥ paramārtho hi bhagavān buddha uktavān \/",
    "analyzed":"tanmātraḥ parama arthaḥ hi bhagavān buddhaḥ uktavān "
  },
  {
    "segmentnr":"SA_T04_bsa016_u:139",
    "original":"lokavartanamāśritya sarvaṃ nānā yathārthataḥ \/\/ 69 \/\/",
    "analyzed":"loka vartanam āśritya sarvam nānā yathārthataḥ "
  },
  {
    "segmentnr":"SA_T04_bsa016_u:140",
    "original":"lokabhāsanabhaṅgo na dharmaḥ kaścinna tattvataḥ \/",
    "analyzed":"loka bhāsana bhaṅgaḥ na dharmaḥ kaścid na tattvataḥ "
  },
  {
    "segmentnr":"SA_T04_bsa016_u:141",
    "original":"bhīto 'jño 'kalpanirhāre saugate vacane tvataḥ \/\/ 70 \/\/",
    "analyzed":"bhītaḥ ajñaḥ akalpa nirhāre saugate vacane tu atas "
  },
  {
    "segmentnr":"SA_T04_bsa016_u:142",
    "original":"idampratītya cāstīdaṃ na rodho lokapaddhateḥ \/",
    "analyzed":"idam pratītya ca asti idam na rodhaḥ loka paddhateḥ "
  },
  {
    "segmentnr":"SA_T04_bsa016_u:143",
    "original":"pratītyajaḥ sa niḥsattvaḥ santyete niścayaḥ katham \/\/ 71 \/\/",
    "analyzed":"pratītya jaḥ sa niḥsattvaḥ santi ete niścayaḥ katham "
  },
  {
    "segmentnr":"SA_T04_bsa016_u:144",
    "original":"tattvānvīkṣārataḥ śrāddha ukte kutrāpi na sthitaḥ \/",
    "analyzed":"tattva anvīkṣā rataḥ śrāddhe ukte kutra api na sthitaḥ "
  },
  {
    "segmentnr":"SA_T04_bsa016_u:145",
    "original":"prāpya yuktyā nayaṃ śāntaḥ bhāvābhāvaprahāṇataḥ \/\/ 72 \/\/",
    "analyzed":"prāpya yuktyā nayam śāntaḥ bhāva abhāva prahāṇataḥ "
  },
  {
    "segmentnr":"SA_T04_bsa016_u:146",
    "original":"idampratyayatājñānāt dṛṣṭijālavinirgataḥ \/",
    "analyzed":"idam pratyaya tā jñānāt dṛṣṭi jāla vinirgataḥ "
  },
  {
    "segmentnr":"SA_T04_bsa016_u:147",
    "original":"aspṛṣṭaṃ yāti nirvāṇaṃ rāgapratighamohahaḥ \/\/ 73 \/\/",
    "analyzed":"a spṛṣṭam yāti nirvāṇam rāga pratigha moha haḥ "
  },
  {
    "segmentnr":"SA_T04_bsa016_u:148",
    "original":"śūnyatāsaptatervṛttiḥ ācāryanāgārjunapādakṛtā samāptā \/\/",
    "analyzed":"śūnyatā saptateḥ vṛttiḥ ācārya nāgārjuna pāda kṛtā samāptā "
  }
]