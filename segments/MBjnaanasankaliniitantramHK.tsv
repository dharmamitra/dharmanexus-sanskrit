segmentnr	original	analyzed
MBjnaanasankaliniitantramHK-0	Muktabodha E-text in UTF-8	muktabodha etext in utf
MBjnaanasankaliniitantramHK-1	###########################################################################MUKTABODHA INDOLOGICAL RESEARCH INSTITUTEwww.muktabodha.org©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.Catalog number : M00191	muktabodha indological research muktabodha indological research institute all rights reserved texts may be viewed only online or downloaded for private studye texts may not under any circumstances be copied republished reproduced distributed or sold either in original or altered form withoutthe express permission of muktabodha indological research institute in writing data entered by the staff of muktabodha under the direction of mark s g dyczkowskicatalog number  /
MBjnaanasankaliniitantramHK-2	Uniform title: jñānasaṅkalinītantra	uniform title jñānasaṅkalinītantra 
MBjnaanasankaliniitantramHK-3	Editor : caṭṭopādhyāya, rasika mohana	caṭṭa upādhyāya rasika mohana 
MBjnaanasankaliniitantramHK-4	Notes: Data entered by staff of Muktabodha under the supervision of Mark S.G. Dyczkowski	notes data entered by staff of muktabodha under the supervision of mark sg dyczkowski 
MBjnaanasankaliniitantramHK-5	Revision 0: October 9, 2008	revision october 
MBjnaanasankaliniitantramHK-6	Publisher : Unknown, late 19th century	publisher unknown late century 
MBjnaanasankaliniitantramHK-7	Publication country : India	publication country india 
MBjnaanasankaliniitantramHK-8	published in	published in 
MBjnaanasankaliniitantramHK-9	calcutta end of 19th century. script bengali	calcutta end of century script bengali 
MBjnaanasankaliniitantramHK-10	ṭranscribed from edition by ṛasika ṃohana Caṭṭopādhyāya published in	ṭranscribed from edition by ṛasika ṃohana caṭṭa upādhyāya published in 
MBjnaanasankaliniitantramHK-11	Calcutta end of 19th century. ṣcript Bengali	calcutta end of century ṣcript bengali 
MBjnaanasankaliniitantramHK-12	jñānasaṅkalinītantram	       
MBjnaanasankaliniitantramHK-13	kailāśaśikharāsīnaṃ devadevaṃ jagadgurum |	kailāśa śikhara āsīnam devadevam jagadgurum 
MBjnaanasankaliniitantramHK-14	pṛcchati sma mahādevī brūhi jñānaṃ maheśvara || 1 ||	pṛcchati sma mahādevī brūhi jñānam maheśvara 
MBjnaanasankaliniitantramHK-15	devī uvāca	devī uvāca 
MBjnaanasankaliniitantramHK-16	kutaḥ sṛṣṭirbhaved deva kathaṃ sṛṣṭirvinaśyati |	kutas sṛṣṭiḥ bhavet deva katham sṛṣṭiḥ vinaśyati 
MBjnaanasankaliniitantramHK-17	brahmajñānaṃ kathaṃ deva sṛṣṭisaṃhāravarjitam || 2 ||	brahma jñānam katham deva sṛṣṭi saṃhāra varjitam 
MBjnaanasankaliniitantramHK-18	īśvara uvāca	īśvaraḥ uvāca 
MBjnaanasankaliniitantramHK-19	avyaktācca bhavet sṛṣṭiravyaktācca vinaśyati |	avyaktāt ca bhavet sṛṣṭiḥ avyaktāt ca vinaśyati 
MBjnaanasankaliniitantramHK-20	avyaktaṃ brahmaṇo jñānaṃ sṛṣṭisaṃhāra varjitam || 3 ||	avyaktam brahmaṇaḥ jñānam sṛṣṭi saṃhāra varjitam 
MBjnaanasankaliniitantramHK-21	oṅkārādakṣarāt sarvāstvetā vidyāścaturdaśa |	oṅkārāt akṣarāt sarvāḥ tu etāḥ vidyāḥ caturdaśa 
MBjnaanasankaliniitantramHK-22	mantra - pūjā - tapo - dhyānaṃ karmākarma tathaiva ca || 4 ||	mantra pūjā tapaḥ dhyānam karma akarma tathā eva ca 
MBjnaanasankaliniitantramHK-23	ṣaḍaṅgaṃ vedāścatvāro mīmāṃsā nyāyavistaraḥ |	ṣaḍaṅgam vedāḥ catvāraḥ mīmāṃsā nyāya vistaraḥ 
MBjnaanasankaliniitantramHK-24	dharmaśāstrapurāṇāni etā vidyāścaturdaśa || 5 ||	dharma śāstra purāṇāni etāḥ vidyāḥ caturdaśa 
MBjnaanasankaliniitantramHK-25	tāvad vidyā bhavet sarvā yāvad jñānaṃ na jāyate |	tāvat vidyā bhavet sarvā yāvat jñānam na jāyate 
MBjnaanasankaliniitantramHK-26	brahmajñānaṃ padaṃ jñātvā sarvavidyā sthirā bhavet || 6 ||	brahma jñānam padam jñātvā sarva vidyā sthirā bhavet 
MBjnaanasankaliniitantramHK-27	vedaśāstrapurāṇāni sāmānyagaṇikā iva |	veda śāstra purāṇāni sāmānyagaṇikā iva 
MBjnaanasankaliniitantramHK-28	yā punaḥ śāmbhavī vidyā guptā kulavadhūriva || 7 ||	yā punar śāmbhavī vidyā guptā kula vadhūḥ iva 
MBjnaanasankaliniitantramHK-29	dehasthāḥ sarvavidyāśca dehasthāḥ sarvadevatāḥ |	deha sthāḥ sarva vidyāḥ ca deha sthāḥ sarva devatāḥ 
MBjnaanasankaliniitantramHK-30	dehasthāḥ sarvatīrthāni guruvākyena labhyate || 8 ||	deha sthāḥ sarva tīrthāni guru vākyena labhyate 
MBjnaanasankaliniitantramHK-31	adhyātmavidyā hi nṛṇāṃ saukhyamokṣakarī bhavet |	adhyātma vidyā hi nṛṇām saukhya mokṣa karī bhavet 
MBjnaanasankaliniitantramHK-32	dharma karma tathā japyametat sarvaṃ nivartate || 9 ||	dharma karma tathā japyam etat sarvam nivartate  /
MBjnaanasankaliniitantramHK-33	kāṣṭhamadhye yathā vahniḥ puṣpe gandhaḥ payo'mṛtam |	kāṣṭha madhye yathā vahniḥ puṣpe gandhaḥ payaḥ mṛtam 
MBjnaanasankaliniitantramHK-34	dehamadhye tathā devaḥ puṇyapāpavivarjitaḥ || 10 ||	deha madhye tathā devaḥ puṇya pāpa vivarjitaḥ 
MBjnaanasankaliniitantramHK-35	iḍā bhagavatī gaṅgā piṅgalā yamunā nadī |	iḍā bhagavatī gaṅgā piṅgalā yamunā nadī 
MBjnaanasankaliniitantramHK-36	iḍāpiṅgalayormadhye suṣumnā ca sarasvatī || 11 ||	iḍā piṅgalayoḥ madhye suṣumnā ca sarasvatī 
MBjnaanasankaliniitantramHK-37	triveṇīsaṃgamo yatra tīrtharājaḥ sa ucyate |	triveṇīsaṃgamaḥ yatra tīrtha rājaḥ saḥ ucyate 
MBjnaanasankaliniitantramHK-38	tatra snānaṃ prakurvīta sarvapāpaiḥ pramucyate || 12 ||	tatra snānam prakurvīta sarva pāpaiḥ pramucyate  /
MBjnaanasankaliniitantramHK-39	devī uvāca	devī uvāca 
MBjnaanasankaliniitantramHK-40	kīdṛśī khecarī mudrā vidyā ca śāmbhavī punaḥ |	kīdṛśī khecarī mudrā vidyā ca śāmbhavī punar 
MBjnaanasankaliniitantramHK-41	kīdṛśyadhyātmavidyā ca tanme brūhi maheśvara || 13 ||	kīdṛśī adhyātma vidyā ca tat me brūhi maheśvara 
MBjnaanasankaliniitantramHK-42	īśvara uvāca	īśvaraḥ uvāca 
MBjnaanasankaliniitantramHK-43	manaḥ sthiraṃ yasya vināvalambanaṃ	manaḥ sthiram yasya vinā avalambanam 
MBjnaanasankaliniitantramHK-44	vāyuḥ sthiro yasya vinā nirodhanam |	vāyuḥ sthiraḥ yasya vinā nirodhanam 
MBjnaanasankaliniitantramHK-45	dṛṣṭiḥ sthirā yasya vināvalokanaṃ	dṛṣṭiḥ sthirā yasya vinā avalokanam 
MBjnaanasankaliniitantramHK-46	sā eva mudrā vicarantī khecarī || 14 ||	sā eva mudrā vicarantī khecarī 
MBjnaanasankaliniitantramHK-47	bālasya mūrkhasya yathaiva cetaḥ	bālasya mūrkhasya yathā eva cetaḥ 
MBjnaanasankaliniitantramHK-48	svapnena hīno'pi karoti nidrām |	svapnena hīnaḥ api karoti nidrām 
MBjnaanasankaliniitantramHK-49	tato gataḥ patho nirāvalambaḥ	tatas gataḥ pathaḥ nirāvalambaḥ 
MBjnaanasankaliniitantramHK-50	sā eva vidyā vicarantī śāmbhavī || 15 ||	sā eva vidyā vicarantī śāmbhavī  
MBjnaanasankaliniitantramHK-51	devī uvāca	devī uvāca 
MBjnaanasankaliniitantramHK-52	devadeva jagannātha brūhi me parameśvara |	devadeva jagannātha brūhi me parameśvara 
MBjnaanasankaliniitantramHK-53	darśanāni kathaṃ deva bhavanti ca pṛthak pṛthak || 16 ||	darśanāni katham deva bhavanti ca pṛthak pṛthak 
MBjnaanasankaliniitantramHK-54	īśvara uvāca	īśvaraḥ uvāca 
MBjnaanasankaliniitantramHK-55	tridaṇḍī ca bhaved bhakto vedābhyāsarataḥ sadā |	tridaṇḍī ca bhavet bhaktaḥ veda abhyāsa rataḥ sadā 
MBjnaanasankaliniitantramHK-56	prakṛtivādaratāḥ śāktā bauddhā śūnyātivādinaḥ || 17 ||	prakṛti vāda ratāḥ śāktāḥ śūnya ativādinaḥ 
MBjnaanasankaliniitantramHK-57	atordhvaṃ gāmino ye vā tattvajñā api tādṛśāḥ |	atas ūrdhvam gāminaḥ ye vā tattva jñāḥ api tādṛśāḥ 
MBjnaanasankaliniitantramHK-58	sarvaṃ nāstīti cārvākā jalpanti viṣayāśritāḥ || 18 ||	sarvam na asti iti cārvākāḥ jalpanti viṣaya āśritāḥ 
MBjnaanasankaliniitantramHK-59	umā pṛcchati he deva piṇḍabrahmāṇḍalakṣaṇam |	umā pṛcchati he deva piṇḍa brahmāṇḍa lakṣaṇam 
MBjnaanasankaliniitantramHK-60	pañcabhūtaṃ kathaṃ deva guṇāḥ ke pañcaviṃśatiḥ || 19 ||	pañcabhūtam katham deva guṇāḥ ke pañcaviṃśatiḥ 
MBjnaanasankaliniitantramHK-61	īśvara uvāca	īśvaraḥ uvāca 
MBjnaanasankaliniitantramHK-62	asthi māṃsaṃ nakhaṃ caiva tvaṅlomāni ca pañcamam |	asthi māṃsam nakham ca eva tvac lomāni ca pañcamam 
MBjnaanasankaliniitantramHK-63	pṛthvī pañcaguṇā proktā brahmajñānena bhāsate || 20 ||	pṛthvī pañca guṇā proktā brahma jñānena bhāsate  /
MBjnaanasankaliniitantramHK-64	śukraśoṇitamajjā ca malaṃ mūtraṃ ca pañcamam |	śukra śoṇita majjā ca malam mūtram ca pañcamam 
MBjnaanasankaliniitantramHK-65	apāṃ pañcaguṇāḥ proktā brahmajñānena bhāsate || 21 ||	apām pañca guṇāḥ proktāḥ brahma jñānena bhāsate  /
MBjnaanasankaliniitantramHK-66	nidrā kṣudhā tṛṣā caiva klāntirālasyapañcamam |	nidrā kṣudhā tṛṣā ca eva klāntiḥ ālasya pañcamam 
MBjnaanasankaliniitantramHK-67	tejaḥ pañcaguṇāḥ proktā brahmajñānena bhāsate || 22 ||	tejaḥ pañcaguṇāḥ proktāḥ brahma jñānena bhāsate  /
MBjnaanasankaliniitantramHK-68	dhāraṇaṃ cālanaṃ kṣepaṃ saṃkocaṃ prasaraṃ tathā |	dhāraṇam cālanam kṣepam saṃkocam prasaram tathā 
MBjnaanasankaliniitantramHK-69	vāyoḥ pañcaguṇāḥ proktā brahmajñānena bhāsate || 23 ||	vāyoḥ pañca guṇāḥ proktāḥ brahma jñānena bhāsate  /
MBjnaanasankaliniitantramHK-70	kāmaṃ krodhaṃ tathā mohaṃ lajjā lobhañca pañcamam |	kāmam krodham tathā moham lajjā lobham ca pañcamam 
MBjnaanasankaliniitantramHK-71	nabhaḥ pañcaguṇāḥ proktā brahmajñānena bhāsate || 24 ||	nabhaḥ pañca guṇāḥ proktāḥ brahma jñānena bhāsate  /
MBjnaanasankaliniitantramHK-72	ākāśājjāyate vāyurvāyorutpadyate raviḥ |	ākāśāt jāyate vāyuḥ vāyoḥ utpadyate raviḥ 
MBjnaanasankaliniitantramHK-73	raverutpadyate toyaṃ toyādutpadyate mahī || 25 ||	raveḥ utpadyate toyam toyāt utpadyate mahī   
MBjnaanasankaliniitantramHK-74	mahī vilīyate toye toyaṃ vilīyate ravau |	mahī vilīyate toye toyam vilīyate ravau 
MBjnaanasankaliniitantramHK-75	ravirvilīyate vāyau vāyurvilīyate tu khe || 26 ||	raviḥ vilīyate vāyau vāyuḥ vilīyate tu khe   
MBjnaanasankaliniitantramHK-76	pañcatattvād bhavet sṛṣṭistattvāt tattvaṃ vīlīyate |	pañcatattvāt bhavet sṛṣṭiḥ tattvāt tattvam 
MBjnaanasankaliniitantramHK-77	pañcatattvāt paraṃ tattvaṃ tattvātītaṃ nirañjanam || 27 ||	           
MBjnaanasankaliniitantramHK-78	sparśanaṃ rasanaṃ caiva ghrāṇaṃ cakṣuśca śrotrakam |	sparśanam rasanam ca eva ghrāṇam cakṣuḥ ca śrotrakam 
MBjnaanasankaliniitantramHK-79	pañcendriyamidaṃ tattvaṃ manaḥ sādhakamindriyam || 28 ||	pañca indriyam idam tattvam manaḥ sādhakam indriyam 
MBjnaanasankaliniitantramHK-80	brahmāṇḍalakṣaṇaṃ sarvaṃ dehamadhye vyavasthitam |	brahmāṇḍa lakṣaṇam sarvam deha madhye vyavasthitam 
MBjnaanasankaliniitantramHK-81	sākārāśca vinaśyanti nirākāro na naśyati || 29 ||	sa ākārāḥ ca vinaśyanti nirākāraḥ na naśyati 
MBjnaanasankaliniitantramHK-82	nirākāraṃ mano yasya nirākārasamo bhavet |	nirākāram manaḥ yasya nirākāra samaḥ bhavet 
MBjnaanasankaliniitantramHK-83	tasmāt sarvaprayatnena sākāraṃ tu parityajet || 30 ||	tasmāt sarva prayatnena sa ākāram tu parityajet 
MBjnaanasankaliniitantramHK-84	devī uvāca	devī uvāca 
MBjnaanasankaliniitantramHK-85	ādinātha mayi brūhi saptadhātuḥ kathaṃ bhavet |	ādinātha mayi brūhi sapta dhātuḥ katham bhavet 
MBjnaanasankaliniitantramHK-86	ātmā caivāntarātmā ca paramātmā kathaṃ bhavet || 31 ||	ātmā ca eva antarātmā ca paramātmā katham bhavet 
MBjnaanasankaliniitantramHK-87	īśvara uvāca	īśvaraḥ uvāca 
MBjnaanasankaliniitantramHK-88	śukraśoṇitamajjā ca medo māṃsaṃ ca pañcamam |	śukra śoṇita majjā ca medaḥ māṃsam ca pañcamam 
MBjnaanasankaliniitantramHK-89	asti tvak caiva saptaite śarīreṣu vyavasthitāḥ || 32 ||	asti tvac ca eva saptā ete śarīreṣu vyavasthitāḥ 
MBjnaanasankaliniitantramHK-90	śarīraṃ caivamātmānamantarātmā mano bhavet |	śarīram ca evam ātmānam antarātmā manaḥ bhavet 
MBjnaanasankaliniitantramHK-91	paramātmā bhavecchūnyaṃ mano yatra vilīyate || 33 ||	paramātmā bhavet śūnyam manaḥ yatra vilīyate  /
MBjnaanasankaliniitantramHK-92	raktadhāturbhavenmātā śukradhāturbhavet pitā |	rakta dhātuḥ bhavet mātā śukra dhātuḥ bhavet pitā 
MBjnaanasankaliniitantramHK-93	śūnyadhāturbhavet prāṇo garbhapiṇḍaṃ prajāyate || 34 ||	śūnya dhātuḥ bhavet prāṇaḥ garbha piṇḍam prajāyate 
MBjnaanasankaliniitantramHK-94	devī uvāca	devī uvāca 
MBjnaanasankaliniitantramHK-95	kathamutpadyate vācā kathaṃ vācā vilīyate |	katham utpadyate vācā katham vācā vilīyate 
MBjnaanasankaliniitantramHK-96	vākyasya nirṇayaṃ brūhi paśya jñānamudāhara || 35 ||	vākyasya nirṇayam brūhi paśya jñānam udāhara 
MBjnaanasankaliniitantramHK-97	īśvara uvāca	īśvaraḥ uvāca 
MBjnaanasankaliniitantramHK-98	avyaktājjāyate prāṇaḥ prāṇādutpadyate manaḥ |	avyaktāt jāyate prāṇaḥ prāṇāt utpadyate manaḥ 
MBjnaanasankaliniitantramHK-99	manasotpadyate vācā mano vācā vilīyate || 36 ||	manasā utpadyate vācā manaḥ vācā vilīyate 
MBjnaanasankaliniitantramHK-100	devī uvāca	devī uvāca 
MBjnaanasankaliniitantramHK-101	kasmin sthāne vaset sūryaḥ kasmin sthāne vasechaśī |	kasmin sthāne vaset sūryaḥ kasmin sthāne vaset śaśī 
MBjnaanasankaliniitantramHK-102	kasmin sthāne vased vāyuḥ kasmin sthāne vasenmanaḥ || 37 ||	kasmin sthāne vaset vāyuḥ kasmin sthāne vaset manaḥ  
MBjnaanasankaliniitantramHK-103	īśvara uvāca	īśvaraḥ uvāca 
MBjnaanasankaliniitantramHK-104	tālumūle sthitaścandro nābhimūle divākaraḥ |	tālu mūle sthitaḥ candraḥ nābhi mūle divākaraḥ 
MBjnaanasankaliniitantramHK-105	sūryāgre vasate vāyuścandrāgre vasate manaḥ || 38 ||	sūrya agre vasate vāyuḥ candra agre vasate manaḥ   
MBjnaanasankaliniitantramHK-106	sūryāgre vasate cittaṃ candrāgre jīvitaṃ priye |	sūrya agre vasate cittam candra agre jīvitam priye 
MBjnaanasankaliniitantramHK-107	etadyuktaṃ mahādevi guruvākyena labhyate || 39 ||	etat yuktam mahādevi guru vākyena labhyate 
MBjnaanasankaliniitantramHK-108	devī uvāca	devī uvāca 
MBjnaanasankaliniitantramHK-109	kasmin sthāne vasecchaktiḥ kasmin sthāne vasecchivaḥ |	kasmin sthāne vaset śaktiḥ kasmin sthāne vaset śivaḥ 
MBjnaanasankaliniitantramHK-110	kasmin sthāne vaset kālo jarā kena prajāyate || 40 ||	kasmin sthāne vaset kālaḥ jarā kena prajāyate 
MBjnaanasankaliniitantramHK-111	īśvara uvāca	īśvaraḥ uvāca 
MBjnaanasankaliniitantramHK-112	pātāle vasate śaktirbrahmāṇḍe vasate śivaḥ |	pātāle vasate śaktiḥ brahmāṇḍe vasate śivaḥ 
MBjnaanasankaliniitantramHK-113	antarikṣe vaset kālo jarā tena prajāyate || 41 ||	antarikṣe vaset kālaḥ jarā tena prajāyate 
MBjnaanasankaliniitantramHK-114	devī uvāca	devī uvāca 
MBjnaanasankaliniitantramHK-115	āhāraṃ kāṅkṣate ko'sau bhuñjate pibate katham |	āhāram kāṅkṣate kaḥ asau bhuñjate pibate katham 
MBjnaanasankaliniitantramHK-116	jāgrat svapnasuṣuptau ca ko vā'sau pratibudhyati || 42 ||	jāgrat svapna suṣuptau ca kaḥ vā asau pratibudhyati 
MBjnaanasankaliniitantramHK-117	īśvara uvāca	īśvaraḥ uvāca 
MBjnaanasankaliniitantramHK-118	āhāraṃ kāṅkṣate prāṇo bhuñjate'pi hutāśanaḥ |	āhāram kāṅkṣate prāṇaḥ bhuñjate api hutāśanaḥ 
MBjnaanasankaliniitantramHK-119	jāgratsvapnasuṣuptau ca vāyuśca pratibudhyati || 43 ||	jāgrat svapna suṣuptau ca vāyuḥ ca pratibudhyati 
MBjnaanasankaliniitantramHK-120	devī uvāca	devī uvāca 
MBjnaanasankaliniitantramHK-121	ko vā karoti karmāṇi ko vā lapyeta pātakaiḥ |	kaḥ vā karoti karmāṇi kaḥ vā lapyeta pātakaiḥ 
MBjnaanasankaliniitantramHK-122	ko vā karoti pāpāni ko vā pāpaiḥ pramucyate || 44 ||	kaḥ vā karoti pāpāni kaḥ vā pāpaiḥ pramucyate 
MBjnaanasankaliniitantramHK-123	śiva uvāca	śivaḥ uvāca 
MBjnaanasankaliniitantramHK-124	manaḥ karoti pāpāni mano lipyeta pātakaiḥ |	manaḥ karoti pāpāni manaḥ lipyeta pātakaiḥ 
MBjnaanasankaliniitantramHK-125	manaśca tanmanā bhūtvā na puṇyairna ca pātakaiḥ || 45 ||	manaḥ ca tad manāḥ bhūtvā na puṇyaiḥ na ca pātakaiḥ 
MBjnaanasankaliniitantramHK-126	devī uvāca	devī uvāca 
MBjnaanasankaliniitantramHK-127	jīvaḥ kena prakāreṇa śivo bhavati kasya ca |	jīvaḥ kena prakāreṇa śivaḥ bhavati kasya ca 
MBjnaanasankaliniitantramHK-128	kāryasya kāraṇaṃ brūhi kathaṃ kiñca prasādanam || 46 ||	kāryasya kāraṇam brūhi katham kiñca prasādanam 
MBjnaanasankaliniitantramHK-129	śiva uvāca	śivaḥ uvāca 
MBjnaanasankaliniitantramHK-130	bhrāntibaddho bhavejjīvo bhrāntimuktaḥ sadāśivaḥ |	bhrāntibaddhaḥ bhavet jīvaḥ bhrānti muktaḥ sadāśivaḥ 
MBjnaanasankaliniitantramHK-131	kāryaṃ hi kāraṇaṃ tvañca punarbodho viśiṣyate || 47 ||	kāryam hi kāraṇam punar bodhaḥ viśiṣyate 
MBjnaanasankaliniitantramHK-132	mano'nyatra śivo'nyatra śaktiranyatra mārutaḥ |	manaḥ nyatra śivaḥ nyatra śaktiḥ anyatra mārutaḥ 
MBjnaanasankaliniitantramHK-133	idaṃ tīrthamidaṃ tīrthaṃ bhramanti tāmasā janāḥ || 48 ||	idam tīrtham idam tīrtham bhramanti tāmasāḥ janāḥ 
MBjnaanasankaliniitantramHK-134	ātmatīrthaṃ na jānāti kathaṃ mokṣo varānane ||	ātma tīrtham na jānāti katham mokṣaḥ varānane 
MBjnaanasankaliniitantramHK-135	na vedaṃ vedamityāhurvedo brahma sanātanam |	na vedam vedam iti āhuḥ vedaḥ brahma sanātanam 
MBjnaanasankaliniitantramHK-136	brahmavidyārato yastu sa vipro vedapāragaḥ || 49 ||	brahma vidyā rataḥ yaḥ tu sa vipraḥ vedapāragaḥ 
MBjnaanasankaliniitantramHK-137	mathitvā caturo vedān sarvaśāstrāṇi caiva hi |	mathitvā caturaḥ vedān sarva śāstrāṇi ca eva hi 
MBjnaanasankaliniitantramHK-138	sāraṃ tu yogibhiḥ pītaṃ takraṃ pibanti paṇḍitāḥ || 50 ||	sāram tu yogibhiḥ pītam takram pibanti paṇḍitāḥ 
MBjnaanasankaliniitantramHK-139	ucchīṣṭaṃ sarvaśāstrāṇi sarvā vidyā mukhe mukhe |	ucchīṣṭam sarva śāstrāṇi sarvāḥ vidyāḥ mukhe mukhe 
MBjnaanasankaliniitantramHK-140	nocchiṣṭaṃ brahmaṇo jñānamavyaktaṃ cetanāmayam || 51 ||	na ucchiṣṭam brahmaṇaḥ jñānam avyaktam cetanā mayam 
MBjnaanasankaliniitantramHK-141	na tapastapa ityāhurbrahmacaryaṃ tapottamam |	na tapaḥ tapaḥ iti āhuḥ brahmacaryam tapaḥ uttamam 
MBjnaanasankaliniitantramHK-142	ūrdhvaretā bhaved yastu sa devo na tu mānuṣaḥ || 52 ||	ūrdhvaretāḥ bhavet yaḥ tu sa devaḥ na tu mānuṣaḥ 
MBjnaanasankaliniitantramHK-143	na dhyānaṃ dhyānamityāhurdhyānaṃ śūnyagataṃ manaḥ |	na dhyānam dhyānam iti āhuḥ dhyānam śūnya gatam manaḥ 
MBjnaanasankaliniitantramHK-144	tasya dhyānaprasādena saukhyaṃ mokṣaṃ na saṃśayaḥ || 53 ||	tasya dhyāna prasādena saukhyam mokṣam na saṃśayaḥ 
MBjnaanasankaliniitantramHK-145	na homaṃ homamityāhuḥ samādhau tattu bhūyate |	na homam homam iti āhuḥ samādhau tat tu bhūyate 
MBjnaanasankaliniitantramHK-146	brahmāgnau hūyate prāṇaṃ homakarma taducyate || 54 ||	brahma agnau hūyate prāṇam homa karma tat ucyate  /
MBjnaanasankaliniitantramHK-147	pāpakarma bhaved bhavyaṃ puṇyaṃ caiva pravartate |	pāpa karma bhavet bhavyam puṇyam ca eva pravartate 
MBjnaanasankaliniitantramHK-148	tasmāt sarvaprayatnena tādrūpyaṃ ca tyajed budhaḥ || 55 ||	tasmāt sarva prayatnena tādrūpyam ca tyajet budhaḥ 
MBjnaanasankaliniitantramHK-149	yāvad varṇaṃ kulaṃ sarvaṃ tāvajjñānaṃ na jāyate |	yāvat varṇam kulam sarvam tāvat jñānam na jāyate 
MBjnaanasankaliniitantramHK-150	brahmajñānapadaṃ jñātvā sarvavarṇavivarjitaḥ || 56 ||	brahma jñāna padam jñātvā sarva varṇa vivarjitaḥ 
MBjnaanasankaliniitantramHK-151	devī uvāca	devī uvāca 
MBjnaanasankaliniitantramHK-152	yattvayā kathitaṃ jñānaṃ nāhaṃ jānāmi śaṅkara |	yat tvayā kathitam jñānam na aham jānāmi śaṅkara 
MBjnaanasankaliniitantramHK-153	niścayaṃ brūhi deveśa mano yatra vilīyate || 57 ||	niścayam brūhi deveśa manaḥ yatra vilīyate 
MBjnaanasankaliniitantramHK-154	śaṃkara uvāca	śaṃkaraḥ uvāca 
MBjnaanasankaliniitantramHK-155	mano vākyaṃ tathā karma tṛtīyaṃ yatra līyate |	manaḥ vākyam tathā karma tṛtīyam yatra līyate 
MBjnaanasankaliniitantramHK-156	vinā svapnaṃ yathā nidrā brahmajñānaṃ taducyate || 59 ||	vinā svapnam yathā nidrā brahma jñānam tat ucyate 
MBjnaanasankaliniitantramHK-157	ekākī nispṛhaḥ śāntaścintāvivarjitaḥ |	ekākī nispṛhaḥ śāntaḥ cintā vivarjitaḥ 
MBjnaanasankaliniitantramHK-158	bālabhāvastathā bhāvo brahmajñānaṃ taducyate || 60 ||	bāla bhāvaḥ tathā bhāvaḥ brahma jñānam tat ucyate 
MBjnaanasankaliniitantramHK-159	ślokārdhaṃ tu pravakṣyāmi yaduktaṃ tattvadarśibhiḥ |	śloka ardham tu pravakṣyāmi yat uktam tattva darśibhiḥ 
MBjnaanasankaliniitantramHK-160	sarvacintāparityāgo niścinto yoga ucyate || 61 ||	sarva cintā parityāgaḥ niścintaḥ yogaḥ ucyate 
MBjnaanasankaliniitantramHK-161	nimiṣaṃ nimiṣārddhaṃ vā samādhimadhigacchati |	nimiṣam nimiṣa arddham vā samādhim adhigacchati 
MBjnaanasankaliniitantramHK-162	śatajanmārjitaṃ pāpaṃ tatkṣaṇādeva naśyati || 62 ||	śata janma arjitam pāpam tad kṣaṇāt eva naśyati 
MBjnaanasankaliniitantramHK-163	devī uvāca	devī uvāca 
MBjnaanasankaliniitantramHK-164	kasya nāma bhavecchaktiḥ kasya nāma bhavecchivaḥ |	kasya nāma bhavet śaktiḥ kasya nāma bhavet śivaḥ 
MBjnaanasankaliniitantramHK-165	etanme brūhi bho deva paścājjñānaṃ prakāśaya || 63 ||	etat me brūhi bho deva paścāt jñānam prakāśaya 
MBjnaanasankaliniitantramHK-166	īśvara uvāca	īśvaraḥ uvāca 
MBjnaanasankaliniitantramHK-167	calaccitte vasecchaktiḥ sthiracitte vasecchivaḥ |	calat citte vaset śaktiḥ sthira citte vaset śivaḥ 
MBjnaanasankaliniitantramHK-168	sthiracitto bhaveddevi sa dehastho'pi sidhyati || 64 ||	sthira cittaḥ bhavet devi sa deha sthaḥ api sidhyati 
MBjnaanasankaliniitantramHK-169	devī uvāca	devī uvāca 
MBjnaanasankaliniitantramHK-170	kasmin sthāne tridhā śaktiḥ ṣaṭcakraṃ ca tathaiva ca |	kasmin sthāne tridhā śaktiḥ ṣaṭcakram ca tathā eva ca 
MBjnaanasankaliniitantramHK-171	ekaviṃśatibrahmāṇḍaṃ saptapātālameva ca || 65 ||	ekaviṃśati brahmāṇḍam sapta pātālam eva ca 
MBjnaanasankaliniitantramHK-172	īśvara uvāca	īśvaraḥ uvāca 
MBjnaanasankaliniitantramHK-173	ūrdhvaśaktirbhavet kaṇṭhaḥ adhaśaktirbhavet gudaḥ |	ūrdhva śaktiḥ bhavet kaṇṭhaḥ adha śaktiḥ bhavet gudaḥ 
MBjnaanasankaliniitantramHK-174	madhyaśaktirbhavennābhiḥ śaktyatītaṃ nirañjanam || 66 ||	madhya śaktiḥ bhavet nābhiḥ śakti atītam nirañjanam 
MBjnaanasankaliniitantramHK-175	ādhāraṃ guhyacakraṃ tu svādhiṣṭhānaṃ ca liṅgakam |	ādhāram guhya cakram tu svādhiṣṭhānam ca liṅgakam 
MBjnaanasankaliniitantramHK-176	cakrabhedaṃ mayākhyātaṃ cakrātītaṃ namo namaḥ || 67 ||	cakra bhedam mayā ākhyātam cakrātītam namaḥ namaḥ 
MBjnaanasankaliniitantramHK-177	kāyordhvaṃ ca brahmalokaḥ svādhaḥ pātālameva ca |	kāya ūrdhvam ca brahma lokaḥ sva adhas pātālam eva ca 
MBjnaanasankaliniitantramHK-178	ūrdhvamūlamadhaḥśākhaṃ vṛkṣākāraṃ kalevaram || 68 ||	ūrdhva mūlam adhas śākham vṛkṣa ākāram kalevaram 
MBjnaanasankaliniitantramHK-179	devī uvāca	devī uvāca 
MBjnaanasankaliniitantramHK-180	śiva śaṃkara īśāna brūhi me parameśvara |	śiva śaṃkara īśāna brūhi me parameśvara 
MBjnaanasankaliniitantramHK-181	daśavāyuḥ kathaṃ deva daśadvārāṇi caiva hi || 69 ||	daśa vāyuḥ katham deva daśa dvārāṇi ca eva hi 
MBjnaanasankaliniitantramHK-182	īśvara uvāca	īśvaraḥ uvāca 
MBjnaanasankaliniitantramHK-183	hṛdi prāṇaḥ sthito vāyurapāno gudasaṃsthitaḥ |	hṛdi prāṇaḥ sthitaḥ vāyuḥ apānaḥ guda saṃsthitaḥ 
MBjnaanasankaliniitantramHK-184	samāno nābhideśe tu udānaḥ kaṇṭhamāśritaḥ || 70 ||	samānaḥ nābhi deśe tu udānaḥ kaṇṭham āśritaḥ 
MBjnaanasankaliniitantramHK-185	vyānaḥ sarvagato dehe sarvāgātreṣu saṃsthitaḥ |	vyānaḥ sarva gataḥ dehe sarvā gātreṣu saṃsthitaḥ 
MBjnaanasankaliniitantramHK-186	nāga ūrdhvagato vāyuḥ kūrmastīrthāni saṃsthitaḥ || 71 ||	nāgaḥ ūrdhva gataḥ vāyuḥ kūrmaḥ tīrthāni saṃsthitaḥ 
MBjnaanasankaliniitantramHK-187	kṛkaraḥ kṣobhite caiva devadatto'pi jṛmbhaṇe |	kṛkaraḥ kṣobhite ca eva devadattaḥ api jṛmbhaṇe 
MBjnaanasankaliniitantramHK-188	dhanañjayo nādaghoṣe niviśeccaiva śāmyati || 72 ||	dhanañjayaḥ nāda ghoṣe niviśet ca eva śāmyati 
MBjnaanasankaliniitantramHK-189	eṣa vāyurnirālambo yogināṃ yogasammataḥ |	eṣa vāyuḥ nirālambaḥ yoginām yoga sammataḥ 
MBjnaanasankaliniitantramHK-190	navadvāraṃ ca prātyakṣaṃ daśamaṃ mana ucyate || 73 ||	nava dvāram ca prātyakṣam daśamam manaḥ ucyate 
MBjnaanasankaliniitantramHK-191	devī uvāca	devī uvāca 
MBjnaanasankaliniitantramHK-192	nāḍībhedaṃ ca me brūhi sarvagātreṣu saṃsthitam |	nāḍī bhedam ca me brūhi sarva gātreṣu saṃsthitam 
MBjnaanasankaliniitantramHK-193	śaktiḥ kuṇḍalinī caiva prasūtā daśanāḍikā || 74 ||	śaktiḥ kuṇḍalinī ca eva prasūtā daśa nāḍikā 
MBjnaanasankaliniitantramHK-194	īśvara uvāca	īśvaraḥ uvāca 
MBjnaanasankaliniitantramHK-195	iḍā ca piṅgalā caiva suṣumnā cordhvagāminī |	iḍā ca piṅgalā ca eva suṣumnā ca ūrdhva gāminī 
MBjnaanasankaliniitantramHK-196	gāndhārī hastijihvā ca prasavā gamanāyatā || 75 ||	gāndhārī hastijihvā ca prasavā gamanāyatā 
MBjnaanasankaliniitantramHK-197	alambusā yaśā caiva dakṣiṇāṅge ca saṃsthitāḥ |	alambusā yaśā ca eva dakṣiṇa aṅge ca saṃsthitāḥ 
MBjnaanasankaliniitantramHK-198	kulaśca śaṅkhinī caiva vāmāṅge ca vyavasthitāḥ || 76 ||	kulaḥ ca śaṅkhinī ca eva vāma aṅge ca vyavasthitāḥ 
MBjnaanasankaliniitantramHK-199	etāsu daśanāḍīṣu nānānāḍīprasūtikā |	etāsu daśa nāḍīṣu nānā nāḍī prasūtikā 
MBjnaanasankaliniitantramHK-200	dvisaptatisahasrāṇi śarīre nāḍikāḥ smṛtāḥ || 77 ||	dvisaptati sahasrāṇi śarīre nāḍikāḥ smṛtāḥ 
MBjnaanasankaliniitantramHK-201	etā yo vindate yogī sa yogī yogalakṣaṇaḥ |	etāḥ yaḥ vindate yogī sa yogī yoga lakṣaṇaḥ 
MBjnaanasankaliniitantramHK-202	jñānanāḍī bhaveddevī yogināṃ siddhidāyinī || 78 ||	jñānanāḍī bhavet devī yoginām siddhi dāyinī 
MBjnaanasankaliniitantramHK-203	devī uvāca	devī uvāca 
MBjnaanasankaliniitantramHK-204	bhūtanātha mahādeva brūhi me parameśvara |	bhūtanātha mahādeva brūhi me parameśvara 
MBjnaanasankaliniitantramHK-205	trayo devā kathaṃ deva trayo bhāvāstrayo guṇāḥ || 79 ||	trayaḥ katham deva trayaḥ bhāvāḥ trayaḥ guṇāḥ 
MBjnaanasankaliniitantramHK-206	īśvara uvāca	īśvaraḥ uvāca 
MBjnaanasankaliniitantramHK-207	rajobhāvasthito brahmā sattvabhāvasthito hariḥ |	rajaḥ bhāva sthitaḥ brahmā sattva bhāva sthitaḥ hariḥ 
MBjnaanasankaliniitantramHK-208	krodhabhāvasthito rudrastrayo devāstrayo guṇāḥ || 80 ||	krodha bhāva sthitaḥ rudraḥ trayaḥ devāḥ trayaḥ guṇāḥ 
MBjnaanasankaliniitantramHK-209	ekamūrtistrayo devā brahmaviṣṇumaheśvarāḥ |	eka mūrtiḥ trayaḥ devāḥ brahma viṣṇu maheśvarāḥ 
MBjnaanasankaliniitantramHK-210	nānābhāvaṃ mano yasya tasya muktirna jāyate || 81 ||	nānābhāvam manaḥ yasya tasya muktiḥ na jāyate 
MBjnaanasankaliniitantramHK-211	vīryarūpī bhaved brahmā vāyurūpaḥ sthito hariḥ |	vīrya rūpī bhavet brahmā vāyu rūpaḥ sthitaḥ hariḥ 
MBjnaanasankaliniitantramHK-212	manorūpaḥ sthito rudrastrayo devāstrayo guṇāḥ || 82 ||	manaḥ rūpaḥ sthitaḥ rudraḥ trayaḥ devāḥ trayaḥ guṇāḥ 
MBjnaanasankaliniitantramHK-213	dayābhāvasthito brahmā śuddhabhāvasthito hariḥ |	dayā bhāva sthitaḥ brahmā śuddha bhāva sthitaḥ hariḥ 
MBjnaanasankaliniitantramHK-214	agnibhāvasthito rudrastrayo devāstrayo guṇāḥ || 83 ||	agni bhāva sthitaḥ rudraḥ trayaḥ devāḥ trayaḥ guṇāḥ 
MBjnaanasankaliniitantramHK-215	ekaṃ bhūtaṃ paraṃ brahma jagat sarvaṃ carācaram |	ekam bhūtam param brahma jagat sarvam carācaram 
MBjnaanasankaliniitantramHK-216	nānābhāvaṃ mano yasya tasya muktirna jāyate || 84 ||	nānābhāvam manaḥ yasya tasya muktiḥ na jāyate 
MBjnaanasankaliniitantramHK-217	ahaṃ sṛṣṭirahaṃ kālo'pyahaṃ brahmā'pyahaṃ hariḥ |	aham sṛṣṭiḥ aham kālaḥ api aham brahmā api aham hariḥ 
MBjnaanasankaliniitantramHK-218	ahaṃ rudro'pyahaṃ śūnyamahaṃ vyāpī nirañjanam || 85 ||	aham rudraḥ upi aham śūnyam aham vyāpī nirañjanam 
MBjnaanasankaliniitantramHK-219	ahaṃ sarvātmako devi niṣkāmo gaganopamaḥ |	aham sarva ātmakaḥ devi niṣkāmaḥ gagana upamaḥ 
MBjnaanasankaliniitantramHK-220	svabhāvanirmalaṃ svāntaṃ sa evāhaṃ na saṃśayaḥ || 86 ||	svabhāva nirmalam svāntam saḥ eva aham na saṃśayaḥ 
MBjnaanasankaliniitantramHK-221	jitendriyo bhavecchūro brahmacārī supaṇḍitaḥ |	jita indriyaḥ bhavet śūraḥ brahmacārī su paṇḍitaḥ 
MBjnaanasankaliniitantramHK-222	satyavādī bhaved bhakto dātā dhīro hiterataḥ || 87 ||	satya vādī bhavet bhaktaḥ dātā dhīraḥ hita īrataḥ 
MBjnaanasankaliniitantramHK-223	brahmacaryaṃ tapomūlaṃ dharmamūlā dayā smṛtā |	brahmacaryam tapaḥ mūlam dharma mūlā dayā smṛtā 
MBjnaanasankaliniitantramHK-224	tasmāt sarvaprayatnena dayādharmaṃ samāśrayet || 88 ||	tasmāt sarva prayatnena dayā dharmam samāśrayet 
MBjnaanasankaliniitantramHK-225	devī uvāca	devī uvāca 
MBjnaanasankaliniitantramHK-226	yogeśvara jagannātha umāyāḥ prāṇavallabha |	yogeśvara jagannātha umāyāḥ prāṇa vallabha 
MBjnaanasankaliniitantramHK-227	vedasandhyā tapo dhyānaṃ homakarma kulaṃ katham || 89 ||	veda sandhyā tapaḥ dhyānam homa karma kulam katham 
MBjnaanasankaliniitantramHK-228	īśvara uvāca	īśvaraḥ uvāca 
MBjnaanasankaliniitantramHK-229	aśvamedhasahasrāṇi vājapeyaśatāni ca |	aśvamedha sahasrāṇi vājapeya śatāni ca 
MBjnaanasankaliniitantramHK-230	brahmajñānasamaṃ puṇyaṃ kalāṃ nārhati ṣoḍaśīm || 90 ||	brahma jñāna samam puṇyam kalām na arhati ṣoḍaśīm 
MBjnaanasankaliniitantramHK-231	sarvadā sarvatīrtheṣu yat phalaṃ labhate śuciḥ |	sarvadā sarva tīrtheṣu yat phalam labhate śuciḥ 
MBjnaanasankaliniitantramHK-232	brahmajñānasamaṃ puṇyaṃ kalāṃ nārhati ṣoḍaśīm || 91 ||	brahma jñāna samam puṇyam kalām na arhati ṣoḍaśīm 
MBjnaanasankaliniitantramHK-233	na mitraṃ na ca putrāśca na pitā na ca bāndhavāḥ |	na mitram na ca putrāḥ ca na pitā na ca bāndhavāḥ 
MBjnaanasankaliniitantramHK-234	na svāmī ca gurostulyaṃ yaddṛṣṭaṃ paramaṃ padam || 92 ||	na svāmī ca guroḥ tulyam yat dṛṣṭam paramam padam 
MBjnaanasankaliniitantramHK-235	na ca vidyāgurostulyaṃ na tīrthaṃ na ca devatāḥ |	na ca vidyā guroḥ tulyam na tīrtham na ca devatāḥ 
MBjnaanasankaliniitantramHK-236	gurostulyaṃ na vai ko'pi yaddṛṣṭaṃ paramaṃ padam || 93 ||	guroḥ tulyam na vai kaḥ api yat dṛṣṭam paramam padam 
MBjnaanasankaliniitantramHK-237	ekamapyakṣaraṃ yastu guruḥ śiṣye nivedayet |	ekam api akṣaram yaḥ tu guruḥ śiṣye nivedayet 
MBjnaanasankaliniitantramHK-238	pṛthivyāṃ nāsti taddravyaṃ yaddattvā cānṛṇī bhavet || 94 ||	pṛthivyām nā asti tat dravyam yat dattvā ca anṛṇī bhavet 
MBjnaanasankaliniitantramHK-239	yasya kasya na dātavyaṃ brahmajñānaṃ sugopitam |	yasya kasya na dātavyam brahma jñānam su gopitam 
MBjnaanasankaliniitantramHK-240	yasya kasyāpi bhaktasya sadgurustasya dīyate || 95 ||	yasya kasya api bhaktasya sat guruḥ tasya dīyate   
MBjnaanasankaliniitantramHK-241	mantraṃ pūjāṃ tapo dhyānaṃ homaṃ japyaṃ balikriyām |	mantram pūjām tapaḥ dhyānam homam japyam bali kriyām 
MBjnaanasankaliniitantramHK-242	saṃnyāsaṃ sarvakarmāṇi laukikāni tyajed budhaḥ || 96 ||	saṃnyāsam sarva karmāṇi laukikāni tyajet budhaḥ 
MBjnaanasankaliniitantramHK-243	saṃsargād bahavo doṣā niḥsaṅgād bahavo guṇāḥ |	saṃsargāt bahavaḥ doṣāḥ niḥsaṅgāt bahavaḥ guṇāḥ 
MBjnaanasankaliniitantramHK-244	tasmāt sarvaprayatnena yatiḥ saṅgaṃ parityajet || 97 ||	tasmāt sarva prayatnena yatiḥ saṅgam parityajet 
MBjnaanasankaliniitantramHK-245	akāraḥ sāttviko jñeya ukāro rājasaḥ smṛtaḥ |	akāraḥ sāttvikaḥ jñeyaḥ ukāraḥ rājasaḥ smṛtaḥ 
MBjnaanasankaliniitantramHK-246	makārastāmasaḥ proktastribhiḥ prakṛtirucyate || 98 ||	makāraḥ tāmasaḥ proktaḥ tribhiḥ prakṛtiḥ ucyate 
MBjnaanasankaliniitantramHK-247	akṣarā prakṛtiḥ proktā rakṣaraḥ svayamīśvaraḥ |	akṣarā prakṛtiḥ proktā rakṣaraḥ svayam īśvaraḥ 
MBjnaanasankaliniitantramHK-248	īśvarānnirgatā sā hi prakṛtirguṇabandhanā || 99 ||	īśvarāt nirgatā sā hi prakṛtiḥ guṇa bandhanā 
MBjnaanasankaliniitantramHK-249	sā māyā pālinī śaktiḥ sṛṣṭisaṃhārakāriṇī |	sā māyā pālinī śaktiḥ sṛṣṭi saṃhāra kāriṇī 
MBjnaanasankaliniitantramHK-250	avidyā mohinī yā sā śabdarūpā yaśasvinī || 100 ||	avidyā mohinī yā sā śabda rūpā yaśasvinī 
MBjnaanasankaliniitantramHK-251	akāraścaiva ṛgveda ukāro yajurucyate |	akāraḥ ca eva ṛgvedaḥ ukāraḥ yajuḥ ucyate 
MBjnaanasankaliniitantramHK-252	makāraḥ sāmavedastu triṣu yukto'pyatharvaṇaḥ || 101 ||	makāraḥ sāmavedaḥ tu triṣu yuktaḥ api atharvaṇaḥ 
MBjnaanasankaliniitantramHK-253	oṅkārastu pluto jñeyastrināda iti saṃjñitaḥ |	oṅkāraḥ tu plutaḥ jñeyaḥ tri nādaḥ iti saṃjñitaḥ 
MBjnaanasankaliniitantramHK-254	akārastvatha bhūrloka ukāro bhuva ucyate || 102 ||	akāraḥ tu atha bhūrlokaḥ ukāraḥ bhuvaḥ ucyate  /
MBjnaanasankaliniitantramHK-255	savyañjano makārastu svarlokastu vidhīyate |	sa vyañjanaḥ makāraḥ tu svarlokaḥ tu vidhīyate 
MBjnaanasankaliniitantramHK-256	akṣaraistribhiretaiśca bhavedātmā vyavasthitaḥ || 103 ||	akṣaraiḥ tribhiḥ etaiḥ ca bhavet ātmā vyavasthitaḥ 
MBjnaanasankaliniitantramHK-257	akāraḥ pṛthivī jñeyā pītavarṇena saṃyutaḥ |	akāraḥ pṛthivī jñeyā pīta varṇena saṃyutaḥ 
MBjnaanasankaliniitantramHK-258	antarīkṣaṃ ukārastu vidyudvarṇa ihocyate || 104 ||	antarīkṣam ukāraḥ tu vidyut varṇaḥ iha ucyate 
MBjnaanasankaliniitantramHK-259	makāraḥ svariti jñeyaḥ śuklavarṇena saṃyutaḥ |	makāraḥ svar iti jñeyaḥ śukla varṇena saṃyutaḥ 
MBjnaanasankaliniitantramHK-260	dhruvamekākṣaraṃ brahma oṃ ityevaṃ vyavasthitam || 105 ||	dhruvam ekākṣaram brahma om iti evam vyavasthitam 
MBjnaanasankaliniitantramHK-261	sthirāsano bhavennityaṃ cintānidrāvivarjitaḥ |	sthira āsanaḥ bhavet nityam cintā nidrā vivarjitaḥ 
MBjnaanasankaliniitantramHK-262	āsu sa jāyate yogī nānyathā śivabhāṣitam || 106 ||	āsu sa jāyate yogī na anyathā śiva bhāṣitam 
MBjnaanasankaliniitantramHK-263	ya idaṃ paṭhate nityaṃ śṛṇoti ca dine dine |	yaḥ idam paṭhate nityam śṛṇoti ca dine dine 
MBjnaanasankaliniitantramHK-264	sarvapāpaviśuddhātmā śivalokaṃ sa gacchati || 107 ||	sarva pāpa viśuddha ātmā śiva lokam sa gacchati 
MBjnaanasankaliniitantramHK-265	devī uvāca	devī uvāca 
MBjnaanasankaliniitantramHK-266	sthūlasya lakṣaṇaṃ brūhi kathaṃ mano vilīyate |	sthūlasya lakṣaṇam brūhi katham manaḥ vilīyate 
MBjnaanasankaliniitantramHK-267	paramārthaṃ ca nirvāṇaṃ sthūlasūkṣmasya lakṣaṇam || 108 ||	paramārtham ca nirvāṇam sthūla sūkṣmasya lakṣaṇam 
MBjnaanasankaliniitantramHK-268	śiva uvāca	śivaḥ uvāca 
MBjnaanasankaliniitantramHK-269	yena jñānena he devi vidyate na ca kilbiṣī |	yena jñānena he devi vidyate na ca kilbiṣī 
MBjnaanasankaliniitantramHK-270	pṛthivyāpastathā tejo vāyurākāśameva ca |	pṛthivī apaḥ tathā tejaḥ vāyuḥ ākāśam eva ca 
MBjnaanasankaliniitantramHK-271	sthūlarūpī sthito'yaṃ ca sūkṣmaśca anyathā sthitaḥ || 109 ||	sthūla rūpī sthitaḥ yat ca sūkṣmaḥ ca anyathā sthitaḥ 
MBjnaanasankaliniitantramHK-272	iti jñānasaṅkalinītantraṃ samāptam ||	iti jñānasaṅkalinītantram samāptam 
MBjnaanasankaliniitantramHK-273	MUKTABODHA INDOLOGICAL RESEARCH INSTITUTE©2011 Muktabodha Indological Research Institute  All Rights Reserved.E-texts may be viewed only online or downloaded for private study.E-texts may not, under any circumstances, be copied, republished,reproduced, distributed or sold, either in original or altered form, withoutthe express permission of Muktabodha Indological Research Institute in writing.Data-entered by the staff of Muktabodha under the direction of Mark S. G. Dyczkowski.	muktabodha indological research muktabodha indological research institute all rights reserved texts may be viewed only online or downloaded for private studye texts may not under any circumstances be copied republished reproduced distributed or sold either in original or altered form withoutthe express permission of muktabodha indological research institute in writing data entered by the staff of muktabodha under the direction of mark s g dyczkowski 
