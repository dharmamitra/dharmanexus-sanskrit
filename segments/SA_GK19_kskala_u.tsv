segmentnr	original	analyzed
SA_GK19_kskala_u-0	Kṣemendra: Kalāvilāsa	         
SA_GK19_kskala_u-1	asti viśālaṃ kamalālulitapariṣvaṅgamaṅgalāyatanam &	asti viśālam kamala ālulita pariṣvaṅga maṅgala āyatanam 
SA_GK19_kskala_u-2	śrīpativakṣaḥsthalamiva ratnojjvalamujjvalaṃ nagaram // 1.1 //	śrīpati vakṣaḥ sthalam iva ratna ujjvalam ujjvalam nagaram 
SA_GK19_kskala_u-3	maṇibhūbimbitamuktāpralambanivahena yatra śeṣāhiḥ &	maṇi bhū bimbita muktā pralamba nivahena yatra śeṣa ahiḥ 
SA_GK19_kskala_u-4	bhavanāni bibharti sadā bahudhātmānaṃ vibhajyeva // 1.2 //	bhavanāni bibharti sadā bahudhā ātmānam vibhajya iva 
SA_GK19_kskala_u-5	vighno'bhisārikāṇāṃ bhavanagaṇaḥ sphāṭikaprabhāvikaṭaḥ &	vighna abhisārikāṇām bhavana gaṇaḥ sphāṭika prabhā vikaṭaḥ 
SA_GK19_kskala_u-6	yatra virājati rajanītimirapaṭaprakaṭaluṇṭhākaḥ // 1.3 //	yatra virājati rajanī timira paṭa prakaṭa luṇṭhākaḥ 
SA_GK19_kskala_u-7	yatra trinayananayanajvalanajvālāvalīśalabhavṛttiḥ &	yatra trinayana nayana jvalana jvālā āvalī śalabha vṛttiḥ 
SA_GK19_kskala_u-8	jīvati mānasajanmā śaśivadanāvadanakāntipīyūṣaiḥ // 1.4 //	jīvati mānasajanmā śaśi vadanā vadana kānti pīyūṣaiḥ  /
SA_GK19_kskala_u-9	ratilulitalalitalalanāklamajalalavavāhino muhuryatra &	rati lulita lalita lalanā klama jala lava vāhinaḥ muhur yatra 
SA_GK19_kskala_u-10	ślathakeśakusumaparimalavāsitadehā vahantyanilāḥ // 1.5 //	ślatha keśa kusuma parimala vāsita dehāḥ vahanti anilāḥ 
SA_GK19_kskala_u-11	navabisakisalayakavalanakaṣāyakalahaṃsakalaravo yatra &	nava bisa kisalaya kavalana kaṣāya kalahaṃsa kalaravaḥ yatra 
SA_GK19_kskala_u-12	kamalavaneṣu prasarati lakṣmyā iva nūpurārāvaḥ // 1.6 //	kamala vaneṣu prasarati lakṣmyāḥ iva nūpura ārāvaḥ 
SA_GK19_kskala_u-13	nṛtyanmugdhamayūrā marakatadhārāgṛhāvalī satatam &	nṛtyat mugdha mayūrā marakata dhārāgṛha āvalī satatam 
SA_GK19_kskala_u-14	sendrāyudhadhananivahā prāvṛṇmūrteva yatrāste // 1.7 //	sa indrāyudha dhana nivahā prāvṛṣ mūrtā iva yatra āste 
SA_GK19_kskala_u-15	śaśikiraṇaprāvaraṇasphāṭikaharmyeṣu hariṇaśāvākṣyaḥ &	śaśi kiraṇa prāvaraṇa sphāṭika harmyeṣu hariṇa śāvākṣyaḥ 
SA_GK19_kskala_u-16	yatra vibhānti sudhāmbudhidugdhataraṅgitthitā ivāpsarasaḥ // 1.8 //	yatra vibhānti sudhā ambudhi dugdha taraṅga itthitāḥ iva apsarasaḥ 
SA_GK19_kskala_u-17	tatrābhūdabhibhūtaprabhūtamāyānikāyaśatadhūrtaḥ &	tatra abhūt abhibhūta prabhūta māyā nikāya śata dhūrtaḥ 
SA_GK19_kskala_u-18	sakalakalānilayānāṃ dhuryaḥ śrīmūladevākhyaḥ // 1.9 //	            
SA_GK19_kskala_u-19	nānādigdeśāgatadhūrtairupajīvyamānamativibhavaḥ &	nānā diś deśa āgata dhūrtaiḥ upajīvyamāna mati vibhavaḥ 
SA_GK19_kskala_u-20	sa prāpa vipulasaṃpadam ātmaguṇaiścakravartīva // 1.10 //	sa prāpa vipula saṃpadam ātma guṇaiḥ cakravartī iva 
SA_GK19_kskala_u-21	bhuktottaraṃ sahṛdayair āsthānīsaṃsthitaṃ kadācittam &	bhukta uttaram sahṛdayaiḥ āsthānī saṃsthitam kadācid tam 
SA_GK19_kskala_u-22	abhyetya sārthavāho dattamahārhopahāramaṇikanakaḥ // 1.11 //	abhyetya sārthavāhaḥ datta mahārha upahāra maṇi kanakaḥ 
SA_GK19_kskala_u-23	praṇato hiraṇyaguptaḥ sahitaḥ putreṇa candraguptena &	praṇataḥ hiraṇyaguptaḥ sahitaḥ putreṇa candraguptena 
SA_GK19_kskala_u-24	prāptāsanasatkāraḥ provāca mhūrtaviśrāntaḥ // 1.12 //	prāpta āsana satkāraḥ provāca mhūrta viśrāntaḥ 
SA_GK19_kskala_u-25	atiparicayasapratibhā tava purato mādṛśāmiyaṃ vāṇī &	ati paricaya sapratibhā tava puratas mādṛśām iyam vāṇī 
SA_GK19_kskala_u-26	grāmyāṅganeva nagare na tathā pragalbhyamāyāti // 1.13 //	grāmya aṅganā iva nagare na tathā pragalbhyam āyāti 
SA_GK19_kskala_u-27	pihitabṛhaspatidhiṣaṇo ruciraḥ prajñāmarīcinicayaste &	pihita bṛhaspati dhiṣaṇaḥ ruciraḥ prajñā marīci nicayaḥ te 
SA_GK19_kskala_u-28	tīkṣṇāṃśoriva sahajaḥ proṣitatimirāḥ karotyāśāḥ // 1.14 //	tīkṣṇāṃśoḥ iva sahajaḥ proṣita timirāḥ karoti āśāḥ 
SA_GK19_kskala_u-29	ājanmārjitabahuvidhamaṇimauktikakanakapūrṇakoṣasya &	ājanma arjita bahuvidha maṇi mauktika kanaka pūrṇa koṣasya 
SA_GK19_kskala_u-30	eko mamaiṣa sūnuḥ saṃjātaḥ paścime vayasi // 1.15 //	ekaḥ mama eṣa sūnuḥ saṃjātaḥ paścime vayasi  /
SA_GK19_kskala_u-31	mohasthānaṃ bālyaṃ yauvanamapi madanamānasonmādam &	moha sthānam bālyam yauvanam api madana mānasa unmādam 
SA_GK19_kskala_u-32	anilāvalolanalinīdalajalacapalāśca vittacayāḥ // 1.16 //	anila avalola nalinī dala jala capalāḥ ca vitta cayāḥ 
SA_GK19_kskala_u-33	hāriṇyo hariṇadṛśaḥ satataṃ bhogābjamadhukarā dhūrtāḥ &	hāriṇyaḥ hariṇa dṛśaḥ satatam bhoga abja madhukarāḥ dhūrtāḥ 
SA_GK19_kskala_u-34	patitā paraṃparaiṣā doṣāṇāṃ mama sutasyāsya // 1.17 //	patitā paraṃparā eṣā doṣāṇām mama sutasya asya 
SA_GK19_kskala_u-35	dhūrtakarakandukānāṃ vāravadhūcaraṇanūpuramaṇīnām &	dhūrta kara kandukānām vāravadhū caraṇa nūpura maṇīnām 
SA_GK19_kskala_u-36	dhanikagṛhotpannānāṃ muktirnāstyeva mugdhānām // 1.18 //	dhanika gṛha utpannānām muktiḥ na asti eva mugdhānām 
SA_GK19_kskala_u-37	ajñātadeśakālāś capalamukhāḥ paṅgavo'pi saplutayaḥ &	ajñāta deśa kālāḥ capala mukhāḥ paṅgavaḥ api sa plutayaḥ 
SA_GK19_kskala_u-38	navavihagā iva mugdhā bhakṣyante dhūrtamārjāraiḥ // 1.19 //	nava vihagāḥ iva mugdhāḥ bhakṣyante dhūrta mārjāraiḥ 
SA_GK19_kskala_u-39	āśritajanatanayo'yaṃ tava vidvannijasutādhikaḥ satyam &	āśrita jana tanayaḥ yam tava vidvan nija suta adhikaḥ satyam 
SA_GK19_kskala_u-40	na yathā prayāti nāśaṃ tathāsya buddhiṃ prayaccha parām // 1.20 //	na yathā prayāti nāśam tathā asya buddhim prayaccha parām 
SA_GK19_kskala_u-41	iti vinayanamraśirasā tena vaco yuktamuktamavadhārya &	iti vinaya namra śirasā tena vacaḥ yuktam uktam avadhārya 
SA_GK19_kskala_u-42	tamuvāca mūladevaḥ prītiprasaraiḥ prasāritauṣṭhāgraḥ // 1.21 //	tam uvāca mūladevaḥ prīti prasaraiḥ prasārita oṣṭha agraḥ 
SA_GK19_kskala_u-43	āstāmeṣa sutaste mama bhavane nija iva prayatnaparaḥ &	āstām eṣa sutaḥ te mama bhavane nijaḥ iva prayatna paraḥ 
SA_GK19_kskala_u-44	jñāsyati mayopadiṣṭaṃ śanakaiḥ sakalaṃ kalāhṛdayam // 1.22 //	jñāsyati mayā upadiṣṭam śanakais sakalam kalā hṛdayam 
SA_GK19_kskala_u-45	iti tasya śāsanena svasutaṃ niḥkṣaipya tadgṛhe matimān &	iti tasya śāsanena sva sutam niḥkṣaipya tad gṛhe matimān 
SA_GK19_kskala_u-46	natvātha sārthavāhaḥ prayayau nijamandiraṃ muditaḥ // 1.23 //	natvā atha sārthavāhaḥ prayayau nija mandiram muditaḥ 
SA_GK19_kskala_u-47	atha śithilakiraṇajālo dhūmarakāntirnirambarastaraṇiḥ &	atha śithila kiraṇa jālaḥ dhūmara kāntiḥ nirambaraḥ taraṇiḥ 
SA_GK19_kskala_u-48	abhavadadṛkṣyaḥ śanakaiḥ dhūrtairiva nirjitaḥ kitavaḥ // 1.24 //	abhavat adṛkṣyaḥ śanakais dhūrtaiḥ iva nirjitaḥ kitavaḥ  /
SA_GK19_kskala_u-49	astamite divasakare timirabharadviradasaṃsaktā &	astamite divasakare timira bhara dvirada saṃsaktā 
SA_GK19_kskala_u-50	sindūrapaṭalapāṭalakāntirivāgre babhau sandhyā // 1.25 //	sindūra paṭala pāṭala kāntiḥ iva agre babhau sandhyā 
SA_GK19_kskala_u-51	tyaktāpi pratidivasaṃ divasadyutiranujagāma divasakaram &	tyaktā api pratidivasam divasa dyutiḥ anujagāma divasakaram 
SA_GK19_kskala_u-52	na tu raktāpi hi sandhyā hṛdayaṃ jānāti kaḥ strīṇām // 1.26 //	na tu raktā api hi sandhyā hṛdayam jānāti kaḥ strīṇām 
SA_GK19_kskala_u-53	gaganāṅgaṇakamalavane sandhyārāge gate śanaiḥ kvāpi &	gagana aṅgaṇa kamala vane sandhyā rāge gate śanais kvāpi 
SA_GK19_kskala_u-54	aprāptasthitivikalaṃ babhrāma bhramaravibhramaṃ timiram // 1.27 //	aprāpta sthiti vikalam babhrāma bhramara vibhramam timiram 
SA_GK19_kskala_u-55	tīkṣṇāṃśuvirahamohaiḥ timirairiva mīlitā babhūva mahī &	tīkṣṇa aṃśu viraha mohaiḥ timiraiḥ iva mīlitā babhūva mahī 
SA_GK19_kskala_u-56	tīvro'pi janasya sadāyātaḥ khalu vallabho bhavati // 1.28 //	tīvraḥ api janasya sadā āyātaḥ khalu vallabhaḥ bhavati 
SA_GK19_kskala_u-57	rajanī rarāja sitataratārakamuktākalāpakṛtaśobhā &	rajanī rarāja sitatara tāraka muktā kalāpa kṛta śobhā 
SA_GK19_kskala_u-58	śabararamaṇīva paricitatimiramayūracchadābharaṇā // 1.29 //	śabara ramaṇī iva paricita timira mayūra chada ābharaṇā 
SA_GK19_kskala_u-59	atha pathikavadhūdahanaḥ śanakairudabhūnniśākarālokaḥ &	atha pathika vadhū dahanaḥ śanakais udabhūt niśākara ālokaḥ 
SA_GK19_kskala_u-60	kumudaprabodhadūto vyasanaguruścakravākīṇām // 1.30 //	kumudaprabodha dūtaḥ vyasana guruḥ cakravākīṇām 
SA_GK19_kskala_u-61	manmathasitātapatraṃ digvanitāsphaṭikadarpaṇo vimalaḥ &	manmatha sita ātapatram diś vanitā sphaṭika darpaṇaḥ vimalaḥ 
SA_GK19_kskala_u-62	virarāja rajaniramaṇīsitatilako yāminīnāthaḥ // 1.31 //	virarāja rajani ramaṇī sita tilakaḥ yāminīnāthaḥ 
SA_GK19_kskala_u-63	nijakaramṛṇālavallīvalayavilāsī lalāsa sitakāntiḥ &	nija kara mṛṇāla vallī valaya vilāsī lalāsa sita kāntiḥ 
SA_GK19_kskala_u-64	gaganataṭinītaṭānte rajanikaro rājahaṃsa iva // 1.32 //	gagana taṭinī taṭa ante raja nikaraḥ rājahaṃsaḥ iva 
SA_GK19_kskala_u-65	śyāmā śuśubhe śaśinā tayā manobhūrmadhūtsavastena &	śyāmā śuśubhe śaśinā tayā manobhūḥ madhūtsavaḥ tena 
SA_GK19_kskala_u-66	madamuditamānasānāṃ tenāpi mṛgīdṛśāṃ līlā // 1.33 //	mada mudita mānasānām tena api mṛgī dṛśām līlā 
SA_GK19_kskala_u-67	dhūrtāḥ samṛddhisacivā vicchāyāṃ padminīṃ parityajya &	dhūrtāḥ samṛddhi sacivāḥ vicchāyām padminīm parityajya 
SA_GK19_kskala_u-68	phullāni viviśuralayaḥ sānandāḥ kumudavṛndāni // 1.34 //	phullāni viviśuḥ alayaḥ sa ānandāḥ kumuda vṛndāni 
SA_GK19_kskala_u-69	jyotsnābhasmasmerā sulalitaśaśiśakalapeśalakapālā &	jyotsnā bhasma smerā su lalita śaśi śakala peśala kapālā 
SA_GK19_kskala_u-70	tārāsthipaṭalahārā śuśubhe kāpālikīva niśā // 1.35 //	tārā asthi paṭala hārā śuśubhe kāpālikī iva niśā 
SA_GK19_kskala_u-71	tasminprauḍhaniśākarakiraṇaprakaraprakāśitāśeṣe &	tasmin prauḍha niśākara kiraṇa prakara prakāśita aśeṣe 
SA_GK19_kskala_u-72	nijamaṇibhavanodyāne nirvartitabhāvanāsamādhānaḥ // 1.36 //	nija maṇi bhavana udyāne nirvartita bhāvanā samādhānaḥ 
SA_GK19_kskala_u-73	sphaṭikāsanopaviṣṭaḥ saha śaśinā nirvibhāgamitreṇa &	sphaṭika āsana upaviṣṭaḥ saha śaśinā nirvibhāga mitreṇa 
SA_GK19_kskala_u-74	kandalimukhyaiḥ śiṣyaiḥ parivāritapādapīṭhāntaḥ // 1.37 //	kandali mukhyaiḥ śiṣyaiḥ parivārita pāda pīṭha antar 
SA_GK19_kskala_u-75	provāca mūladevo vīkṣya ciraṃ sārthavāhasutamagre &	provāca mūladevaḥ vīkṣya ciram sārthavāha sutam agre 
SA_GK19_kskala_u-76	kurvandaśanamayūkhaiḥ lajjālīnāmiva jyotsnām // 1.38 //	kurvan daśana mayūkhaiḥ lajjā līnām iva jyotsnām 
SA_GK19_kskala_u-77	śṛṇu putra vañcakānāṃ sakalakalāhṛdayasāramatikuṭilam &	śṛṇu putra vañcakānām sakala kalā hṛdaya sāram ati kuṭilam 
SA_GK19_kskala_u-78	jñāte bhavanti yasmin kṣaṇarucicapalāḥ śriyo'pyacalāḥ // 1.39 //	jñāte bhavanti yasmin kṣaṇa ruci capalāḥ śriyā upi acalāḥ 
SA_GK19_kskala_u-79	eko'sminbhavagahane tṛṇapallavavalayajālasaṃcchannaḥ &	ekaḥ smin bhava gahane tṛṇa pallava valaya jāla saṃcchannaḥ 
SA_GK19_kskala_u-80	kūpaḥ patanti yasmin mugdhakuraṅgā nirālambe // 1.40 //	patanti yasmin mugdha kuraṅgāḥ nirālambe 
SA_GK19_kskala_u-81	so'yaṃ nidhānakumbho dambho nāṃa svabhāvagambhīraḥ &	saḥ ayam nidhāna kumbhaḥ dambhaḥ nāma svabhāva gambhīraḥ 
SA_GK19_kskala_u-82	kuṭilaiḥ kuhakabhujaṃgaiḥ saṃvṛtavadanaḥ sthito loke // 1.41 //	kuṭilaiḥ kuhaka bhujaṃgaiḥ saṃvṛta vadanaḥ sthitaḥ loke 
SA_GK19_kskala_u-83	māyārahasyamantraścintāmaṇirīpsitārthānām &	               
SA_GK19_kskala_u-84	dambhaḥ prabhāvakārī dhūrtānāṃ śrīvaśīkaraṇam // 1.42 //	dambhaḥ prabhāva kārī dhūrtānām śrī vaśīkaraṇam 
SA_GK19_kskala_u-85	matsyāsyevāpsu sadā dambhasya jñāyate gatiḥ kena &	matsya asi eva apsu sadā dambhasya jñāyate gatiḥ kena 
SA_GK19_kskala_u-86	nāsya karau na ca pādau na śiro durlakṣya evāsau // 1.43 //	na asya karau na ca pādau na śiraḥ durlakṣyaḥ eva asau 
SA_GK19_kskala_u-87	mantrabalena bhujaṃgā mugdhakuraṅgāśca kūṭayantreṇa &	mantra balena bhujaṃgāḥ mugdha kuraṅgāḥ ca kūṭayantreṇa 
SA_GK19_kskala_u-88	sthalajālena vihaṅgā gṛhyante mānavāśca dambhena // 1.44 //	sthala jālena vihaṅgāḥ gṛhyante mānavāḥ ca dambhena 
SA_GK19_kskala_u-89	janahṛdayavipralambho māyāsthambho jagajjayārambhaḥ &	           
SA_GK19_kskala_u-90	jayati sadānupalambho māyārambhodayo dambhaḥ // 1.45 //	jayati sadā anupalambhaḥ māyā ārambha udayaḥ dambhaḥ 
SA_GK19_kskala_u-91	satatāvartabhrānte duḥsahamāyāsahasrakuṭilāre &	satata āvarta bhrānte duḥsaha māyā sahasra kuṭila āre 
SA_GK19_kskala_u-92	mūlaṃ dambho nābhirvipulatare cakrikācakre // 1.46 //	mūlam dambhaḥ nābhiḥ vipulatare cakrikā cakre 
SA_GK19_kskala_u-93	nayananimīlanamūlaḥ suciraṃ snānārdracūlajalasiktaḥ &	nayana nimīlana mūlaḥ su ciram snāna ārdra cūla jala siktaḥ 
SA_GK19_kskala_u-94	dambhataruḥ śucikusumaḥ sukhaśataśākhāśataiḥ phalitaḥ // 1.47 //	dambha taruḥ śuci kusumaḥ sukha śata śākhā śataiḥ phalitaḥ 
SA_GK19_kskala_u-95	vrataniyamairbakadambhaḥ saṃvṛtaniyamaiśca kūrmajo dambhaḥ &	vrata niyamaiḥ baka dambhaḥ saṃvṛta niyamaiḥ ca kūrma jaḥ dambhaḥ 
SA_GK19_kskala_u-96	nibhṛtagatinayananiyamairghoro mārjārajo dambhaḥ // 1.48 //	nibhṛta gati nayana niyamaiḥ ghoraḥ mārjāra jaḥ dambhaḥ 
SA_GK19_kskala_u-97	bakadambho dambhapatirdambhanarendraśca kūrmajo dambhaḥ &	bakadambhaḥ dambhapatiḥ dambhanarendraḥ ca kūrma jaḥ dambhaḥ 
SA_GK19_kskala_u-98	mārjāradambha eva prāpto dambheṣu cakravartitvam // 1.49 //	mārjāra dambhaḥ eva prāptaḥ dambheṣu cakravarti tvam 
SA_GK19_kskala_u-99	nīcanakhaśmaśrukacaścūlī jaṭilaḥ pralambakūrco vā &	nīca nakha śmaśru kacaḥ cūlī jaṭilaḥ pralamba kūrcaḥ vā 
SA_GK19_kskala_u-100	bahumṛttikāpiśācaḥ parimitabhāṣī prayatnapādatraḥ // 1.50 //	bahu mṛttikā piśācaḥ parimita bhāṣī prayatna pādatraḥ 
SA_GK19_kskala_u-101	sthūlagranthipavitrakapṛṣṭhārpitahemavallīkaḥ &	                     
SA_GK19_kskala_u-102	kakṣārpitapatapallavaruddhabhujo bhāṇḍahasta iva // 1.51 //	kakṣa arpita pata pallava ruddha bhujaḥ bhāṇḍa hastaḥ iva 
SA_GK19_kskala_u-103	aṅgulibhaṅgavikalpana vividhavivādapravṛttapāṇḍityaḥ &	               
SA_GK19_kskala_u-104	japacapaloṣṭhaḥ sajane dhyānaparo nagararathyāsu // 1.52 //	japa capala uṣṭhaḥ sa jane dhyāna paraḥ nagara rathyāsu 
SA_GK19_kskala_u-105	sābhinayāñcitaculakairācamanaiḥ suciramajjanaistīrthe &	sa abhinaya āñcita culakaiḥ ācamanaiḥ su cira majjanaiḥ tīrthe 
SA_GK19_kskala_u-106	saṃruddhasakalalokaḥ punaḥ punaḥ karṇakoṇasaṃsparśī // 1.53 //	saṃruddha sakala lokaḥ punar punar karṇa koṇa saṃsparśī 
SA_GK19_kskala_u-107	sītkṛtadantaninādāveditahemantaduḥsahasnānaḥ &	sītkṛta danta nināda āvedita hemanta duḥsaha snānaḥ 
SA_GK19_kskala_u-108	vistīrṇatilakacarcāsūcitasarvopacārasurapūjaḥ // 1.54 //	vistīrṇa tilaka carcā sūcita sarva upacāra sura pūjaḥ 
SA_GK19_kskala_u-109	śirasā bibarti kusumaṃ vinipatitāṃ kākadṛṣṭim iva racayan &	śirasā bibarti kusumam vinipatitām kāka dṛṣṭim iva racayan 
SA_GK19_kskala_u-110	evaṃ rūpaṃ puruṣo yo yaḥ sa sa dāmbhiko jñeyaḥ // 1.55 //	evam rūpam puruṣaḥ yaḥ yaḥ sa sa dāmbhikaḥ jñeyaḥ  /
SA_GK19_kskala_u-111	nirguṇalokapraṇataḥsaguṇe stabdhaḥ svabandhuṣu dveṣī &	nirguṇa loka praṇataḥ sa guṇe stabdhaḥ sva bandhuṣu dveṣī 
SA_GK19_kskala_u-112	purajanakaruṇābandhuḥ kīrtyārthī dāṃbhiko dhūrtaḥ // 1.56 //	            
SA_GK19_kskala_u-113	kāryopayogakāle praṇataśirāścāṭuśatakārī &	kārya upayoga kāle praṇata śirāḥ cāṭu śata kārī 
SA_GK19_kskala_u-114	sabhrūbhaṅgo maunī kṛtakāryo dāmbhikaḥ krūraḥ // 1.57 //	sa bhrū bhaṅgaḥ maunī kṛta kāryaḥ dāmbhikaḥ krūraḥ 
SA_GK19_kskala_u-115	stambhitavibudhasamṛddhirdaityo yo'bhūtpurā jambhaḥ &	stambhita vibudha samṛddhiḥ daityaḥ yaḥ bhūt purā jambhaḥ 
SA_GK19_kskala_u-116	dambhaḥ so'yaṃ nivasati bhūmitale bhūtadeheṣu // 1.58 //	dambhaḥ saḥ yam nivasati bhūmi tale bhūta deheṣu 
SA_GK19_kskala_u-117	śucidambhaḥ śamadambhaḥ snātakadambhaḥ samādhidambhaśca &	śuci dambhaḥ śama dambhaḥ snātaka dambhaḥ samādhi dambhaḥ ca 
SA_GK19_kskala_u-118	niḥspṛhadambhasya tulāṃ yānti tu naite śatāṃśena // 1.59 //	niḥspṛha dambhasya tulām yānti tu nā ete śata aṃśena 
SA_GK19_kskala_u-119	śaucācāravivādī mṛtkṣayakārī svabāndhavasparśī &	śauca ācāra vivādī mṛd kṣaya kārī sva bāndhava sparśī 
SA_GK19_kskala_u-120	śucidambhena jano'yaṃ viśvāmitratvamāyāti // 1.60 //	śuci dambhena janaḥ yam viśvāmitra tvam āyāti 
SA_GK19_kskala_u-121	saṃhṛtabahuvidhasattvo niḥkṣepadraviṇavāribahutṛṣṇaḥ &	saṃhṛta bahuvidha sattvaḥ niḥkṣepa draviṇa vāri bahu tṛṣṇaḥ 
SA_GK19_kskala_u-122	satatamahiṃsādambho vaḍavāgniḥ sarvabhakṣo'yam // 1.61 //	satatam ahiṃsā dambhaḥ vaḍavā agniḥ sarva bhakṣaḥ ayam 
SA_GK19_kskala_u-123	muṇḍo jaṭilo nagnaśchatrī daṇḍī kaṣāyacārī vā &	muṇḍaḥ jaṭilaḥ nagnaḥ chatrī daṇḍī kaṣāya cārī vā 
SA_GK19_kskala_u-124	bhasmasmeraśarīro diśi diśi bhogī vijṛmbhate dambhaḥ // 1.62 //	bhasma smera śarīraḥ diśi diśi bhogī vijṛmbhate dambhaḥ  
SA_GK19_kskala_u-125	khalvāṭaḥ sthūlavapuḥ śuṣkatanurmunisamānarūpo vā &	khalvāṭaḥ sthūla vapuḥ śuṣka tanuḥ muni samāna rūpaḥ vā 
SA_GK19_kskala_u-126	śāṭakaveṣṭitaśīrṣaścaityonnataśikharaveṣṭano vāpi // 1.63 //	śāṭaka veṣṭita śīrṣaḥ caitya unnata śikhara veṣṭanaḥ vā api 
SA_GK19_kskala_u-127	lobhaḥ pitātivṛddho jananī māyā sahodaraḥ kūṭaḥ &	lobhaḥ pitā ativṛddhaḥ jananī māyā sahodaraḥ kūṭaḥ 
SA_GK19_kskala_u-128	kuṭilākṛtiśca gṛhiṇī putro dambhasya huṃkāraḥ // 1.64 //	kuṭila ākṛtiḥ ca gṛhiṇī putraḥ dambhasya huṃkāraḥ 
SA_GK19_kskala_u-129	bhagavānpurā svayaṃbhūḥ kṛtvā bhuvanāni bhūtasargaṃ ca &	bhagavān purā svayaṃbhūḥ kṛtvā bhuvanāni bhūta sargam ca 
SA_GK19_kskala_u-130	viratavyāpāratayā suciraṃ cintānvitastasthau // 1.65 //	virata vyāpāra tayā su ciram cintā anvitaḥ tasthau  /
SA_GK19_kskala_u-131	dṛṣṭvā sa martyaloke divyadṛśā mānuṣānnirālambān &	dṛṣṭvā sa martya loke divya dṛśā mānuṣān nirālambān 
SA_GK19_kskala_u-132	ārjavayogaviśeṣādaprāptadhanādisaṃbhogān // 1.66 //	ārjava yoga viśeṣāt aprāpta dhana ādi saṃbhogān 
SA_GK19_kskala_u-133	mīlitanayanaḥ kṣaipraṃ sthitvā māyāmaye samādhāne &	mīlita nayanaḥ kṣaipram sthitvā māyā maye samādhāne 
SA_GK19_kskala_u-134	asṛjannṛṇāṃ (nṝṇāṃ?)	asṛjat nṛṇām nṝṇām 
SA_GK19_kskala_u-135	vibhūtyai dambhaṃ saṃbhāvanādhāram // 1.67 //	vibhūtyai dambham saṃbhāvanā ādhāram 
SA_GK19_kskala_u-136	bibhrāṇaḥ kuśapūlīṃ pustakamāle kamaṇḍaluṃ śūnyam &	bibhrāṇaḥ kuśa pūlīm pustaka māle kamaṇḍalum śūnyam 
SA_GK19_kskala_u-137	nijahṛdayakuṭilaśṛṅgaṃ daṇḍaṃ kṛṣṇājinaṃ khanitraṃ ca // 1.68 //	nija hṛdaya kuṭila śṛṅgam daṇḍam kṛṣṇājinam khanitram ca 
SA_GK19_kskala_u-138	sthūlatarakuśapavitrakalāñchitakarṇaḥ pavitrapāṇiśca &	sthūlatara kuśa pavitraka lāñchita karṇaḥ pavitra pāṇiḥ ca 
SA_GK19_kskala_u-139	suvyaktamuṇḍamastakakuśaveṣṭitacūlamūlasitakusumaḥ // 1.69 //	               
SA_GK19_kskala_u-140	kāṣṭhastabdhagrīvo japacapaloṣṭhaḥ samādhilīnākṣaḥ &	kāṣṭha stabdha grīvaḥ japa capala uṣṭhaḥ samādhi līna akṣaḥ 
SA_GK19_kskala_u-141	rudrākṣavalayahasto mṛtparipūrṇaṃ vahanpātram // 1.70 //	rudrākṣa valaya hastaḥ mṛd paripūrṇam vahan pātram 
SA_GK19_kskala_u-142	nayanāñcalaiḥ sakopairbhrukuṭīhuṃkāravadanasaṃjñābhiḥ &	nayana añcalaiḥ sa kopaiḥ bhrukuṭī huṃkāra vadana saṃjñābhiḥ 
SA_GK19_kskala_u-143	bahuvidhakadarthanābhiḥ kathitākhilahṛdayavāñchito maunī // 1.71 //	bahuvidha kadarthanābhiḥ kathita akhila hṛdaya vāñchitaḥ maunī 
SA_GK19_kskala_u-144	rakṣanparasaṃsparśaṃ śaucārthī brahmaloke'pi &	rakṣan para saṃsparśam śauca arthī brahma loke api 
SA_GK19_kskala_u-145	dambhaḥ puro'sya tasthāvutthita evāsanākāṅkṣī // 1.72 //	dambhaḥ puras usya tasthau utthitaḥ eva āsana ākāṅkṣī   /
SA_GK19_kskala_u-146	ākalpena sumahatā sahasāsya vaśīkṛtāḥ paraṃ tena &	ākalpena su mahatā sahasā asya vaśīkṛtāḥ param tena 
SA_GK19_kskala_u-147	saptarṣayo'pi tasmai praṇatāstasthuḥ kṛtāñjalayaḥ // 1.73 //	saptarṣayaḥ api tasmai praṇatāḥ tasthuḥ kṛtāñjalayaḥ 
SA_GK19_kskala_u-148	taṃ dṛṣṭvā parameṣṭhī līlākṛtasakalasargavargo'pi &	tam dṛṣṭvā parameṣṭhī līlā kṛta sakala sarga vargaḥ upi 
SA_GK19_kskala_u-149	gauravavismayaharṣairniḥspandāndolitastasthau // 1.74 //	gaurava vismaya harṣaiḥ niḥspanda āndolitaḥ tasthau  /
SA_GK19_kskala_u-150	tasyātitīvraniyamādgraste'gastye'tivismayeneva &	tasya ati tīvra niyamāt grasta igastya iti vismayena iva 
SA_GK19_kskala_u-151	alpatapovratalajjākuñcitapṛṣṭhe vasiṣṭhe ca // 1.75 //	alpa tapaḥ vrata lajjā ākuñcita pṛṣṭhe vasiṣṭhe ca 
SA_GK19_kskala_u-152	atisaralanijamunivrataparigatakutse ca kūṇite kautse &	ati sarala nija muni vrata parigata kutse ca kūṇite kautse 
SA_GK19_kskala_u-153	ḍambararahitātmataponirādare nārade vihite // 1.76 //	ḍambara rahita ātma tapaḥ nirādare nārade vihite 
SA_GK19_kskala_u-154	nijajānusaṃdhiśikhare jamadagnau magnavadane ca &	nija jānu saṃdhi śikhare jamadagnau magna vadane ca 
SA_GK19_kskala_u-155	traste viśvāmitre valitagule gālavebhṛgau magne // 1.77 //	traste viśvāmitre valita gule gālavebhṛgau magne  /
SA_GK19_kskala_u-156	sucirotthitamatikopādāsanakamale niviṣṭadṛṣṭiṃ ca &	su cira utthita mati kopāt āsana kamale niviṣṭa dṛṣṭim ca 
SA_GK19_kskala_u-157	śūlaprotamivāgre niḥspandamamandagarvagurugātram // 1.78 //	śūla protam iva agre niḥspandam amanda garva guru gātram 
SA_GK19_kskala_u-158	jñātvā tamāsanārthinamavadaddevaścaturmukhaḥ prītyā &	jñātvā tam āsana arthinam avadat devaḥ caturmukhaḥ prītyā 
SA_GK19_kskala_u-159	vikasannijadaśānarucā vihasanniva vāhanaṃ haṃsaṃ // 1.79 //	vikasat nija daśāna rucā vihasan iva vāhanam haṃsam 
SA_GK19_kskala_u-160	upaviśa putra mamāṅke niyamena mahīyasāticitreṇa &	upaviśa putra mama aṅke niyamena mahīyasā ati citreṇa 
SA_GK19_kskala_u-161	arho'si guṇagaṇodgatagauravasaṃvādinānena // 1.80 //	arhaḥ asi guṇa gaṇa udgata gaurava saṃvādinā anena 
SA_GK19_kskala_u-162	ityukto viśvasṛjā tasyāṅkamaśaṅkayā sasaṃkocaḥ &	iti uktaḥ viśvasṛjā tasya aṅkam aśaṅkayā sa saṃkocaḥ 
SA_GK19_kskala_u-163	abhyukṣya vārimuṣṭyā kṛcchreṇopāviśaddambhaḥ // 1.81 //	abhyukṣya vāri muṣṭyā kṛcchreṇa upāviśat dambhaḥ 
SA_GK19_kskala_u-164	dambha uvāca //	dambhaḥ uvāca 
SA_GK19_kskala_u-165	noccairvācyamavaśyaṃ yadi vācyaṃ hastapadmena &	na uccais vācyam avaśyam yadi vācyam hasta padmena 
SA_GK19_kskala_u-166	ācchādya vaktrarandhraṃ spṛṣṭo na syāṃ yathāsyavātāṃśaiḥ // 1.82 //	ācchādya vaktra randhram spṛṣṭaḥ na syām yathā āsya vāta aṃśaiḥ 
SA_GK19_kskala_u-167	tattasya śaucamatulaṃ dṛṣṭvā smerānano brahmā &	tat tasya śaucam atulam dṛṣṭvā smera ānanaḥ brahmā 
SA_GK19_kskala_u-168	dambho'sīti jagāda prāyo hastāgramākampya // 1.83 //	jagāda prāyas hasta agram ākampya 
SA_GK19_kskala_u-169	uttiṣṭhāḷsakalajalanidhiparikhāvalimekhalāṃ mahīmakhilām &	uttiṣṭhāḥ sakala jalanidhi parikhā vali mekhalām mahīm akhilām 
SA_GK19_kskala_u-170	avatīrya bhuṅkṣvā bhogānvibudhairapi tattvato na vijñātaḥ // 1.84 //	avatīrya bhuṅkṣva bhogān vibudhaiḥ api tattvataḥ na vijñātaḥ 
SA_GK19_kskala_u-171	ityādarādvisṛṣṭo vidhinā saṃsārasāgaragatānām &	iti ādarāt visṛṣṭaḥ vidhinā saṃsāra sāgara gatānām 
SA_GK19_kskala_u-172	kaṇṭḥe śīlāṃ nibadhnanmartyānāmavatatāra mahīm // 1.85 //	kaṇṭḍe śīlām nibadhnan martyānām avatatāra mahīm 
SA_GK19_kskala_u-173	atha martyalokametya bhrāntvā dambho vanāni nagarāṇi &	atha martya lokam etya bhrāntvā dambhaḥ vanāni nagarāṇi 
SA_GK19_kskala_u-174	viniveśya gauḍaviṣaye nijajayaketuṃ jagāma diśaḥ // 1.86 //	viniveśya gauḍa viṣaye nija jayaketum jagāma diśaḥ 
SA_GK19_kskala_u-175	vacane bāhlīkānāṃ vrataniyame prācyadākṣaiṇātyānāṃ &	vacane vāhlīkānām vrata niyame prācya dākṣaiṇātyānām 
SA_GK19_kskala_u-176	adhikāre vīrāṇāṃ dambhaḥ sarvatra gauḍānām // 1.87 //	adhikāre vīrāṇām dambhaḥ sarvatra gauḍānām 
SA_GK19_kskala_u-177	ete dambhasahāyāḥ pratigrahaśrāddhasiddhacūrṇena &	ete dambha sahāyāḥ pratigraha śrāddha siddha cūrṇena 
SA_GK19_kskala_u-178	kurvanti ye prabhāte yatastato bhasmanā tilakam // 1.88 //	kurvanti ye prabhāte yatas tatas bhasmanā tilakam 
SA_GK19_kskala_u-179	tūrṇaṃ sahasrabhāgairbhuvanatalae saṃvibhajya bhūtāni &	tūrṇam sahasra bhāgaiḥ bhuvana talae saṃvibhajya bhūtāni 
SA_GK19_kskala_u-180	mūrtaḥ satataṃ nivasati dambho vadane'dhikaraṇabhaṭṭānām // 1.89 //	mūrtaḥ satatam nivasati dambhaḥ vadanedhi karaṇa bhaṭṭānām 
SA_GK19_kskala_u-181	guruhṛdayamaviśādagre bālakahṛdayaṃ tapasvihṛdayaṃ ca &	guru hṛdayam aviśāt agre bālaka hṛdayam tapasvi hṛdayam ca 
SA_GK19_kskala_u-182	kuṭilaṃ niyogihṛdayaṃ dīkṣaitahṛdayaṃ svayaṃ dambhaḥ // 1.90 //	kuṭilam niyogi hṛdayam dīkṣā etad hṛdayam svayam dambhaḥ 
SA_GK19_kskala_u-183	tadanu ca gaṇakacikitsakasevakavaṇijāṃ sahemakārāṇām &	tadanu ca gaṇaka cikitsaka sevaka vaṇijām sa hemakārāṇām 
SA_GK19_kskala_u-184	naṭabhaṭagāyanavācakacakracarāṇāṃ ca hṛdayāni // 1.91 //	naṭa bhaṭa gāyana vācaka cakracarāṇām ca hṛdayāni 
SA_GK19_kskala_u-185	aṃśaiḥ praviśya hṛdayaṃ vividhavikāraiḥ samastajantūnām &	aṃśaiḥ praviśya hṛdayam vividha vikāraiḥ samasta jantūnām 
SA_GK19_kskala_u-186	dambho viveśa paścādantaramiha pakṣaivṛkṣāṇām // 1.92 //	dambhaḥ viveśa paścāt antaram iha pakṣaivṛkṣāṇām 
SA_GK19_kskala_u-187	matsyārthī carati tapaḥ suciraṃ niḥspanda ekapādena &	matsya arthī carati tapaḥ su ciram niḥspandaḥ eka pādena 
SA_GK19_kskala_u-188	tīrtheṣu bakatapasvī tena vihaṅgāngato dambhaḥ // 1.93 //	tīrtheṣu baka tapasvī tena vihaṅgān gataḥ dambhaḥ 
SA_GK19_kskala_u-189	vipulajaṭāvalkalinaḥ śītātapavātakarśitāḥ satatam &	vipula jaṭā valkalinaḥ śīta ātapa vāta karśitāḥ satatam 
SA_GK19_kskala_u-190	vṛkṣā jalārthino yaddambhasya vijṛmbhitaṃ tadapi // 1.94 //	vṛkṣāḥ jala arthinaḥ yat dambhasya vijṛmbhitam tat api 
SA_GK19_kskala_u-191	evaṃ vicāraṇīyaḥ sarvagataḥ sarvahṛtsadā dambhaḥ &	evam vicāraṇīyaḥ sarva gataḥ sarva hṛt sadā dambhaḥ 
SA_GK19_kskala_u-192	jñāte tasminvividhe viphalā māyāvināṃ māyā // 1.95 //	jñāte tasmin vividhe viphalā māyāvinām māyā 
SA_GK19_kskala_u-193	dambhavikāraḥ purato vañcakacakrasya kalpavṛkṣo'yam &	dambha vikāraḥ puratas vañcaka cakrasya kalpavṛkṣaḥ ayam 
SA_GK19_kskala_u-194	vāmanadambhena purā hariṇā trailokyamākrāntam // 1.96 //	vāmana dambhena purā hariṇā trailokyam ākrāntam 
SA_GK19_kskala_u-195	sargaḥ 2	sargaḥ 
SA_GK19_kskala_u-196	lobhaḥ sadā vicintyo lubdhebhyaḥ sarvato bhayaṃ dṛṣṭam &	lobhaḥ sadā vicintyaḥ lubdhebhyaḥ sarvatas bhayam dṛṣṭam 
SA_GK19_kskala_u-197	kāryākāryavicāro lobhākṛṣṭasya nāstyeva // 2.1 //	kārya akārya vicāraḥ lobhākṛṣṭasya na asti eva 
SA_GK19_kskala_u-198	māyāvinimayavibhramanihnavavaicityakūṭakapaṭānām &	māyā vinimaya vibhrama nihnava vaicitya kūṭaka paṭānām 
SA_GK19_kskala_u-199	sañcayadurgapiśācaḥ sarvaharo mūlakāraṇāṃ lobhaḥ // 2.2 //	sañcaya durga piśācaḥ sarva haraḥ mūlakāraṇām lobhaḥ 
SA_GK19_kskala_u-200	sattvapraśamatapobhiḥ sattvadhanaiḥ śāstravedibhirvijitaḥ &	sattva praśama tapobhiḥ sattva dhanaiḥ śāstra vedibhiḥ vijitaḥ 
SA_GK19_kskala_u-201	lobho'vaṭaṃ praviṣṭaḥ kuṭilaṃ hṛdayaṃ kirāṭānām // 2.3 //	lobhovaṭam praviṣṭaḥ kuṭilam hṛdayam kirāṭānām 
SA_GK19_kskala_u-202	krayavikrayakūṭatulālāghavaniḥkṣeparakṣaṇavyājaiḥ &	kraya vikraya kūṭa tulā lāghava niḥkṣepa rakṣaṇa vyājaiḥ 
SA_GK19_kskala_u-203	ete hi divasacaurā muṣṇanti mudā janaṃ vaṇijaḥ // 2.4 //	ete hi divasa caurāḥ muṣṇanti mudā janam vaṇijaḥ 
SA_GK19_kskala_u-204	hṛtvā dhanaṃ janānāṃ dinamakhilaṃ vividhakūṭamāyābhiḥ &	hṛtvā dhanam janānām dinam akhilam vividha kūṭamāyābhiḥ 
SA_GK19_kskala_u-205	vitarati gṛhe kirāṭaḥ kaṣṭena varāṭakatritayam // 2.5 //	vitarati gṛhe kirāṭaḥ kaṣṭena varāṭaka tritayam 
SA_GK19_kskala_u-206	ākhyāyikānurāgī vrajati sadā puṇyapustakaṃ śrotum &	ākhyāyikā anurāgī vrajati sadā puṇya pustakam śrotum 
SA_GK19_kskala_u-207	daṣṭa iva kṛṣṇasarpaiḥ phalāyate dānadharmebhyaḥ // 2.6 //	daṣṭaḥ iva kṛṣṇa sarpaiḥ phalāyate dāna dharmebhyaḥ 
SA_GK19_kskala_u-208	dvādaśyāṃ pitṛdivase saṃkramaṇe somasūryayorgrahaṇe &	dvādaśyām pitṛ divase saṃkramaṇe soma sūryayoḥ grahaṇe 
SA_GK19_kskala_u-209	suciraṃ snānaṃ kurute na dadāti kapardikāmekām // 2.7 //	su ciram snānam kurute na dadāti kapardikām ekām 
SA_GK19_kskala_u-210	dattvā diśi diśi dṛṣṭiṃ yācakacakito'vaguṇṭhanaṃ kṛtvā &	dattvā diśi diśi dṛṣṭim yācaka cakita uvaguṇṭhanam kṛtvā 
SA_GK19_kskala_u-211	caura iva kuṭilacārī palāyate vikaṭarathyābhiḥ // 2.8 //	cauraḥ iva kuṭila cārī palāyate vikaṭa rathyābhiḥ 
SA_GK19_kskala_u-212	na dadāti prativacanaṃ vikrayakāle śaṭho vaṇiṅmaunī &	na dadāti prativacanam vikraya kāle śaṭhaḥ vaṇij maunī 
SA_GK19_kskala_u-213	niḥkṣepapāṇipuruṣaṃ dṛṣṭvā saṃbhāṣaṇāṃ kurute // 2.9 //	niḥkṣepa pāṇi puruṣam dṛṣṭvā saṃbhāṣaṇām kurute 
SA_GK19_kskala_u-214	uttiṣṭhati namati vaṇik pṛcchati kuśalaṃ dadāti ca sthānaṃ &	uttiṣṭhati namati vaṇij pṛcchati kuśalam dadāti ca sthānam 
SA_GK19_kskala_u-215	niḥkṣepapāṇipuruṣaṃ dṛṣṭvā dharmyāṃ kathāṃ kuruteka // 2.10 //	niḥkṣepa pāṇi puruṣam dṛṣṭvā dharmyām kathām kuruta ika 
SA_GK19_kskala_u-216	kaścidvadati tametya draviṇaṃ niḥkṣipya hanta gantāsmi &	kaścid vadati tam etya draviṇam niḥkṣipya hanta gantāsmi 
SA_GK19_kskala_u-217	bhrātaḥ paraṃ prabhāte viṣṭidinaṃ kiṃ karomyadya // 2.11 //	bhrātar param prabhāte viṣṭi dinam kim karomi adya 
SA_GK19_kskala_u-218	tacchrutvā vikasitadṛgvadati sa mithyaiva nāṭayankhedam &	tat śrutvā vikasita dṛś vadati sa mithyā eva nāṭayan khedam 
SA_GK19_kskala_u-219	kārye prasāritākṣaḥ punaḥ punaḥ pārśvamavalokya // 2.12 //	kārye prasārita akṣaḥ punar punar pārśvam avalokya 
SA_GK19_kskala_u-220	tvadadhīnaṃ sthānamidaṃ kiṃ tu ciraṃ nyāsapālanaṃ kaṭhinam &	tvad adhīnam sthānam idam kim tu ciram nyāsa pālanam kaṭhinam 
SA_GK19_kskala_u-221	viṣamau ca deśakālau sādhostava tadapi dāso'ham // 2.13 //	viṣamau ca deśa kālau sādhoḥ tava tat api 
SA_GK19_kskala_u-222	bhadrāḷ na dūṣitaiṣā niḥkṣepakṣemakāriṇī śastā &	na dūṣitā eṣā niḥkṣepa kṣema kāriṇī śastā 
SA_GK19_kskala_u-223	ityanubhūtaṃ bahuśaḥ kāryajñaistvaṃ tu jānāsi // 2.14 //	iti anubhūtam bahuśas kārya jñaiḥ tvam tu jānāsi 
SA_GK19_kskala_u-224	viṣṭidine kimapi purāḷnyastaṃ kenāpi mitreṇa &	viṣṭi dine kim api purāṅ nyastam kena api mitreṇa 
SA_GK19_kskala_u-225	tūrṇaṃ punaśca śanakairnītaṃ kṣemeṇa kuśalena // 2.15 //	tūrṇam punar ca śanakais nītam kṣemeṇa kuśalena 
SA_GK19_kskala_u-226	ityādi mugdhabuddherasamannjasavarṇanaṃ rahaḥ kṛtvā &	ityādi mugdha buddheḥ asamannjasa varṇanam rahaḥ kṛtvā 
SA_GK19_kskala_u-227	gṛhṇāti kanakanikaraṃ nṛtyaṃstattanmanorathaiḥ pāpaḥ // 2.16 //	gṛhṇāti kanaka nikaram nṛtyan tad tad manorathaiḥ pāpaḥ 
SA_GK19_kskala_u-228	tatsaṃcūrṇanajātaiḥ krayavikrayalābharāśibhiranantaiḥ &	tad saṃcūrṇana jātaiḥ kraya vikraya lābha rāśibhiḥ anantaiḥ 
SA_GK19_kskala_u-229	bhāṇḍapratibhāṇḍacayairupahasati dhanādhināthaṃ saḥ // 2.17 //	bhāṇḍa pratibhāṇḍa cayaiḥ upahasati dhanādhinātham saḥ 
SA_GK19_kskala_u-230	pūrṇāḥ kadaryavaṇijāṃ niḥsaṃbhogā nidhānadhanakumbhāḥ &	pūrṇāḥ kadarya vaṇijām niḥsaṃbhogāḥ nidhāna dhana kumbhāḥ 
SA_GK19_kskala_u-231	sīdanti kucataṭā iva duḥkhaphalā bālavidhavānām // 2.18 //	sīdanti kuca taṭāḥ iva duḥkha phalāḥ bāla vidhavānām 
SA_GK19_kskala_u-232	dānopabhogavirahitahiraṇyarakṣākṛtakṣaṇāḥ satatam &	dāna upabhoga virahita hiraṇya rakṣā kṛtakṣaṇāḥ satatam 
SA_GK19_kskala_u-233	saṃsārajīrṇamandiraviṣayaviṣamamahāmūṣakā vaṇijaḥ // 2.19 //	saṃsāra jīrṇa mandira viṣaya viṣama mahā mūṣakāḥ vaṇijaḥ 
SA_GK19_kskala_u-234	aṭati samutkaṭaveṣṭitavikaṭapaṭasphuṭaphaṭāṭopaḥ &	aṭati samutkaṭa veṣṭita vikaṭa paṭa sphuṭa phaṭa āṭopaḥ 
SA_GK19_kskala_u-235	kuṭilaḥ kaṇṭakanicitaḥ purapatināmā vidhivyālaḥ // 2.20 //	kuṭilaḥ kaṇṭakanicitaḥ purapati nāmā vidhivyālaḥ 
SA_GK19_kskala_u-236	atha puruṣaḥ sa digantaṃ bhrāntvā kenāpi daivayogena &	atha puruṣaḥ sa diś antam bhrāntvā kena api daiva yogena 
SA_GK19_kskala_u-237	naṣṭadhano janarahitaḥ prāptaḥ sucirānnijaṃ deśam // 2.21 //	naṣṭa dhanaḥ jana rahitaḥ prāptaḥ su cirāt nijam deśam 
SA_GK19_kskala_u-238	pṛcchati kamapi saśaṅkaḥ sa kirāṭaḥ kva nu gato mahāsattvaḥ &	pṛcchati kam api sa śaṅkaḥ sa kirāṭaḥ kva nu gataḥ mahā sattvaḥ 
SA_GK19_kskala_u-239	tamupetya vadati kaścittasyādya sakhe vibhūtiranyaiva // 2.22 //	tam upetya vadati kaścid tasya adya sakhe vibhūtiḥ anyā eva 
SA_GK19_kskala_u-240	vividhanavāṃśukamṛgamadacandanakarpūramaricapūgaphalaiḥ &	vividha nava aṃśuka mṛgamada candana karpūra marica pūga phalaiḥ 
SA_GK19_kskala_u-241	khaṭikāhastaḥ sa sadā gaṇayati koṭīrmuhūrtena // 2.23 //	khaṭikā hastaḥ sa sadā gaṇayati koṭīḥ muhūrtena 
SA_GK19_kskala_u-242	asminmeruviśāle varabhavane rucirabhittikṛtacitre &	asmin meru viśāle vara bhavane rucira bhitti kṛta citre 
SA_GK19_kskala_u-243	purapatināpyanuyāto vasati sukhaṃ sa hi mahājano yatra // 2.24 //	purapatinā api anuyātaḥ vasati sukham sa hi mahājanaḥ yatra 
SA_GK19_kskala_u-244	śrutvaitadatulavismayalolitamauliḥ sa tadgṛhaṃ gatvā &	śrutvā etat atula vismaya lolita mauliḥ sa tad gṛham gatvā 
SA_GK19_kskala_u-245	dvāre sthagitastiṣṭhati niṣpratibho jīrṇakarpaṭaḥ suciram // 2.25 //	dvāre sthagitaḥ tiṣṭhati niṣpratibhaḥ jīrṇa karpaṭaḥ su ciram 
SA_GK19_kskala_u-246	taṃ tuṅgabhavanavalabhījālāntarato vaṇikparijñāya &	tam tuṅga bhavana valabhī jāla antarataḥ vaṇij parijñāya 
SA_GK19_kskala_u-247	nocchvasiti naṣṭacetastāḍita iva mūrdhni vajreṇa // 2.26 //	na ucchvasiti naṣṭa cetaḥ tāḍitaḥ iva mūrdhni vajreṇa 
SA_GK19_kskala_u-248	upasṛtya mandamandaṃ kathamapi saṃprāptanirjanāvasaraḥ &	upasṛtya manda mandam katham api saṃprāpta nirjana avasaraḥ 
SA_GK19_kskala_u-249	taṃ yācate sa puruṣo draviṇaṃ svaṃ prakaṭitābhikyaḥ // 2.27 //	tam yācate sa puruṣaḥ draviṇam svam prakaṭita ābhikyaḥ 
SA_GK19_kskala_u-250	taṃ vadati so'nyadṛṣṭiḥ sabhrūbhaṅgaṃ vidhūtahastāgraḥ &	tam vadati saḥ ūnya dṛṣṭiḥ sa bhrū bhaṅgam vidhūta hasta agraḥ 
SA_GK19_kskala_u-251	vañcakavacanaḥ pāpo vṛttikṣīṇaḥ kuto'yamāyātaḥ // 2.28 //	vañcaka vacanaḥ pāpaḥ vṛtti kṣīṇaḥ kutas yam āyātaḥ 
SA_GK19_kskala_u-252	kastvaṃ kasya kuto vā darśanamapi na smarāmi kiṃ kathanaiḥ &	kaḥ tvam kasya kutas vā darśanam api na smarāmi kim kathanaiḥ 
SA_GK19_kskala_u-253	ahaha kadā kutra tvaṃ vada kasya kimarpitaṃ kena // 2.29 //	ahaha kadā kutra tvam vada kasya kim arpitam kena 
SA_GK19_kskala_u-254	paśyata kaṣṭhamaniṣṭaḥ kalikālaḥ kīdṛśo'yamāyātaḥ &	paśyata kaṣṭham aniṣṭaḥ kali kālaḥ kīdṛśaḥ yam āyātaḥ 
SA_GK19_kskala_u-255	matto'rthameṣa vāñchati loko jānāti vā sarvam // 2.30 //	mattaḥ ṛtham eṣa vāñchati lokaḥ jānāti vā sarvam 
SA_GK19_kskala_u-256	haraguptakule'smākaṃ niḥkṣepagrahaṇamapyasaṃbhāvyam &	haragupta kule asmākam niḥkṣepa grahaṇam api asaṃbhāvyam 
SA_GK19_kskala_u-257	kiṃ punarapahnavodgataghoramahāpātakasparśaḥ // 2.31 //	kim punar apahnava udgata ghora mahāpātaka sparśaḥ 
SA_GK19_kskala_u-258	tadapi satatābhiśaṃsī pratyākhyeyo janaḥ kathaṃ mahatām &	tat api satata abhiśaṃsī pratyākhyeyaḥ janaḥ katham mahatām 
SA_GK19_kskala_u-259	kathaya dinaṃ taddivase likhitaṃ sarvaṃ svayaṃ paśya // 2.32 //	kathaya dinam tad divase likhitam sarvam svayam paśya 
SA_GK19_kskala_u-260	vṛddho'haṃ nyastabharaḥ putre sarvaṃ mamāsti likhitaṃ hi &	vṛddhaḥ ham nyasta bharaḥ putre sarvam mama asti likhitam hi 
SA_GK19_kskala_u-261	iti tena vinaṣṭadhṛtiḥ sa visṛṣṭastatsutāntikaṃ prāptaḥ // 2.33 //	iti tena vinaṣṭa dhṛtiḥ sa visṛṣṭaḥ tad sutā antikam prāptaḥ 
SA_GK19_kskala_u-262	tāto jānāti suto jānāti pitaiva likhati sakalaṃ yat &	tātaḥ jānāti sutaḥ jānāti pitā eva likhati sakalam yat 
SA_GK19_kskala_u-263	iti tasya bhavati suciraṃ gatāgataṃ kandukasyeva // 2.34 //	iti tasya bhavati su ciram gatāgatam kandukasya iva 
SA_GK19_kskala_u-264	rājakuladvāragate tasminprāptapravāsadattārthe &	rāja kula dvāra gate tasmin prāpta pravāsa datta arthe 
SA_GK19_kskala_u-265	sahate naraptikopaṃ tyajati kirāṭo na rūpakasyāṃśam // 2.35 //	sahate narapti kopam tyajati kirāṭaḥ na rūpakasya aṃśam 
SA_GK19_kskala_u-266	paripīḍitaḥ sa rājñā vividhairapi yātanauśastraḥ &	paripīḍitaḥ sa rājñā vividhaiḥ api yātanau śastraḥ 
SA_GK19_kskala_u-267	mama haste niḥkṣiptaṃ kiṃcinnāstīti vaktyeva // 2.36 //	mama haste niḥkṣiptam kiṃcid na asti iti vakti eva 
SA_GK19_kskala_u-268	evaṃ svabhāvalubdhāsva bhavanti dhanalavaṇavāribahutṛṣṇāḥ &	evam svabhāva lubdhāsva bhavanti dhana lavaṇa vāri bahu tṛṣṇāḥ 
SA_GK19_kskala_u-269	tṛṇalavamiva nijadehaṃ tyajanti leśaṃ na vittasya // 2.37 //	tṛṇa lavam iva nija deham tyajanti leśam na vittasya 
SA_GK19_kskala_u-270	devaṃ dhanādhināthaṃ vaiśravaṇaṃ sakalasaṃpadāṃ nilayam &	devam dhanādhinātham vaiśravaṇam sakala saṃpadām nilayam 
SA_GK19_kskala_u-271	śukraḥ provāca purā vittārthī bālamittramabhyetya // 2.38 //	śukraḥ provāca purā vitta arthī bāla mittram abhyetya 
SA_GK19_kskala_u-272	pūrṇaḥ sakhe tavāyaṃ vibhavo vijitāmarāsuraiśvaryaḥ &	pūrṇaḥ sakhe tava ayam vibhavaḥ vijita amara asura aiśvaryaḥ 
SA_GK19_kskala_u-273	harṣaṃ vidadhāti paraṃ suhṛdāṃ śokaṃ ca śatrūṇām // 2.39 //	harṣam vidadhāti param suhṛdām śokam ca śatrūṇām 
SA_GK19_kskala_u-274	tvayi suhṛdi vittanāthe niḥsvo'haṃ bahukuṭumbasaṃbhāraḥ &	tvayi suhṛdi vitta nāthe niḥsvaḥ ūham bahu kuṭumba saṃbhāraḥ 
SA_GK19_kskala_u-275	samaduḥkhasukhaṃ mittraṃ svādhīnatayoditaṃ praśaṃsanti // 2.40 //	sama duḥkha sukham mittram svādhīna tayā uditam praśaṃsanti 
SA_GK19_kskala_u-276	yaśasi vihitādarāṇāmarthibhirupajīvyamānavibhavānām &	yaśasi vihita ādarāṇām arthibhiḥ upajīvyamāna vibhavānām 
SA_GK19_kskala_u-277	abhijātavaṃśajānāṃ suhṛdupabhogyāḥ śriyo mahatām // 2.41 //	abhijāta vaṃśa jānām suhṛd upabhogyāḥ śriyaḥ mahatām 
SA_GK19_kskala_u-278	upanatamatipuṇyacayaiḥ saṃpūrṇaṃ rakṣitaṃ ca yatnena &	upanatam ati puṇya cayaiḥ saṃpūrṇam rakṣitam ca yatnena 
SA_GK19_kskala_u-279	saṃpadi vipadi trāṇaṃ bhavati nidhānaṃ ca mittraṃ ca // 2.42 //	saṃpadi vipadi trāṇam bhavati nidhānam ca mittram ca 
SA_GK19_kskala_u-280	ityuktaḥ sapra~ayaṃ daityācāryeṇa nirjane dhanadaḥ &	iti uktaḥ sa praayam daitya ācāryeṇa nirjane dhanadaḥ 
SA_GK19_kskala_u-281	tamuvāca vicintya ciraṃ saṃruddhaḥ snehalobhābhyām // 2.43 //	tam uvāca vicintya ciram saṃruddhaḥ sneha lobhābhyām 
SA_GK19_kskala_u-282	jānānami bālamittraṃ tvāmahamatyantasaṃbhṛtasneham &	jānānami bāla mittram tvām aham atyanta saṃbhṛta sneham 
SA_GK19_kskala_u-283	kiṃ tu na jīvitajīvaṃ draviṇalavaṃ tyaktumīśo'smi // 2.44 //	kim tu na jīvita jīvam draviṇa lavam tyaktum īśaḥ asmi 
SA_GK19_kskala_u-284	snehārthī bandhujanaḥ kāryairbahubhirbhavanti mittrāṇi &	sneha arthī bandhu janaḥ kāryaiḥ bahubhiḥ bhavanti mittrāṇi 
SA_GK19_kskala_u-285	dārāḥ sutāśca sulabhā dhanamekaṃ durlabhaṃ loke // 2.45 //	dārāḥ sutāḥ ca sulabhāḥ dhanam ekam durlabham loke 
SA_GK19_kskala_u-286	atisāhasamatiduṣkaram atyāścaryaṃ ca dānamarthānām &	ati sāhasam ati duṣkaram ati āścaryam ca dānam arthānām 
SA_GK19_kskala_u-287	yo'pi dadāti śarīraṃ na dadāti sa vittaleśamapi // 2.46 //	yaḥ api dadāti śarīram na dadāti sa vitta leśam api 
SA_GK19_kskala_u-288	ityāśāparihāraiḥ pratyākhyāto dhanādhināthena &	iti āśā parihāraiḥ pratyākhyātaḥ dhanādhināthena 
SA_GK19_kskala_u-289	bhagnamukho lulitamatirlajjāvaktro yayau śukraḥ // 2.47 //	bhagna mukhaḥ lulita matiḥ lajjā vaktraḥ yayau śukraḥ 
SA_GK19_kskala_u-290	sa vicintya gṛhe suciraṃ sacivaiḥ saha māyayā mahāyogī &	sa vicintya gṛhe su ciram sacivaiḥ saha māyayā mahā yogī 
SA_GK19_kskala_u-291	hartuṃ draviṇamaśeṣaṃ viveśa hṛdayaṃ dhaneśasya // 2.48 //	hartum draviṇam aśeṣam viveśa hṛdayam dhaneśasya 
SA_GK19_kskala_u-292	śukrāviṣṭaśarīro vaiśravaṇaḥ sakalamadbutatyāgaḥ &	śukra āviṣṭa śarīraḥ vaiśravaṇaḥ sakala madbuta tyāgaḥ 
SA_GK19_kskala_u-293	tatkṛtasaṃketebhyaḥ pradadau vittaṃ dvijātibhyaḥ // 2.49 //	tad kṛta saṃketebhyaḥ pradadau vittam dvijātibhyaḥ 
SA_GK19_kskala_u-294	kauberaṃ dhanamakhilaṃ hṛtvā yāte'tha dānavācārye &	kauberam dhanam akhilam hṛtvā dānava ācārye 
SA_GK19_kskala_u-295	suciraṃ dhanādhināthaḥ śuśoca vijñāya tāṃ māyām // 2.50 //	su ciram dhanādhināthaḥ śuśoca vijñāya tām māyām 
SA_GK19_kskala_u-296	hastanyastalalāṭaḥ saha śaṅkhamukundapadmādyaiḥ &	hasta nyasta lalāṭaḥ saha śaṅkha mukunda padma ādyaiḥ 
SA_GK19_kskala_u-297	saṃcintya śukravikṛtiṃ sa jagādoṣṇaṃ viniḥśvasya // 2.51 //	saṃcintya śukra vikṛtim sa jagāda uṣṇam viniḥśvasya 
SA_GK19_kskala_u-298	suhṛdā marmajñena vyājānmāyāvinātilubdhena &	suhṛdā marma jñena vyājāt māyāvinā ati lubdhena 
SA_GK19_kskala_u-299	dhūrtena vañcito'haṃ daityāśrayadurjayena śukreṇa // 2.52 //	dhūrtena vañcitaḥ ūham daitya āśraya durjayena śukreṇa 
SA_GK19_kskala_u-300	adhunā dravyavihīnaḥ kṣaṇena tṛṇalāghavaṃ prāptaḥ &	adhunā dravya vihīnaḥ kṣaṇena tṛṇa lāghavam prāptaḥ 
SA_GK19_kskala_u-301	kathayāmi kasya duḥkhaṃ karomi kiṃ vā kva gacchāmi // 2.53 //	kathayāmi kasya duḥkham karomi kim vā kva gacchāmi  /
SA_GK19_kskala_u-302	dhanarahitaṃ tyajati jano janarahitaṃ paribhavāḥ samāyānti &	dhana rahitam tyajati janaḥ jana rahitam paribhavāḥ samāyānti 
SA_GK19_kskala_u-303	paribhūtasya śarīre vyasanavikāro mahābhārah // 2.54 //	paribhūtasya śarīre vyasana vikāraḥ mahā bhāraḥ 
SA_GK19_kskala_u-304	dayiteṣu śarīravatāṃ bata dharmalatālavāleṣu &	dayiteṣu śarīravatām bata dharma latā ālavāleṣu 
SA_GK19_kskala_u-305	draviṇeṣu jīviteṣu ca sarvaṃ yāti prayāteṣu // 2.55 //	draviṇeṣu jīviteṣu ca sarvam yāti prayāteṣu 
SA_GK19_kskala_u-306	vidvānsubhago mānī viśrutakarmā kulonnataḥ śūraḥ &	vidvān subhagaḥ mānī viśruta karmā kula unnataḥ śūraḥ 
SA_GK19_kskala_u-307	vittena bhavati sarvo vittahīnastu sadguṇo'pyaguṇaḥ // 2.56 //	vittena bhavati sarvaḥ vitta hīnaḥ tu sat guṇaḥ api aguṇaḥ 
SA_GK19_kskala_u-308	iti duḥsahadhanavirahakleśānalaśoṣitāśayo dhanapaḥ &	iti duḥsaha dhana viraha kleśa anala śoṣita āśayaḥ dhanapaḥ 
SA_GK19_kskala_u-309	suciraṃ vimṛṣya sacivairdevaṃ śarvaṃ yayau śaraṇam // 2.57 //	su ciram vimṛṣya sacivaiḥ devam śarvam yayau śaraṇam 
SA_GK19_kskala_u-310	prākpratipannasakho'sau viśvaśaraṇyo maheśvarastena &	prāc pratipanna sakhaḥ usau viśva śaraṇyaḥ maheśvaraḥ tena 
SA_GK19_kskala_u-311	vijñapto nijavrttaṃ dūtaṃ visasarja śukrāya // 2.58 //	vijñaptaḥ nija vrttam dūtam visasarja śukrāya 
SA_GK19_kskala_u-312	dūtāhūtaṃ sahasā prāptaṃ śukraṃ dhanaprabhāśukram &	dūta āhūtam sahasā prāptam śukram dhanaprabhā śukram 
SA_GK19_kskala_u-313	añjaliviracitamukuṭaṃ provāca puraḥsthitaṃ purajit // 2.59 //	añjali viracita mukuṭam provāca puras sthitam purajit 
SA_GK19_kskala_u-314	mittramayaṃ draviṇapatirbhavatā bata vañcitaḥ kṛtajñena &	mittra mayam draviṇa patiḥ bhavatā bata vañcitaḥ kṛtajñena 
SA_GK19_kskala_u-315	mittradrohe prasarati na hi nāma janaḥ kṛtaghno'pi // 2.60 //	mittra drohe prasarati na hi nāma janaḥ kṛtaghnaḥ api 
SA_GK19_kskala_u-316	agaṇitayaśasā tyaktasthitinā kriyate'tha yākṛtajñena &	agaṇita yaśasā tyakta sthitinā kriyatetha yā a kṛtajñena 
SA_GK19_kskala_u-317	snigdhe suhṛdi sarāge mitre tava vañcanā na yuktā sā // 2.61 //	snigdhe suhṛdi sa rāge mitre tava vañcanā na yuktā sā 
SA_GK19_kskala_u-318	etatkiṃ śrutasadṛśaṃ tvadvratayogyaṃ kulānurūpaṃ vā &	etat kim śruta sadṛśam tvad vrata yogyam kula anurūpam vā 
SA_GK19_kskala_u-319	kṛtavānasi yatsumate paribhūtaguṇodayaṃ karma // 2.62 //	kṛtavān asi yat sumate paribhūta guṇa udayam karma 
SA_GK19_kskala_u-320	kimayaṃ sunayābhyāsaḥ praśamo vā gurujanopadeśo vāḷ &	kim ayam su naya abhyāsaḥ praśamaḥ vā guru jana upadeśaḥ vāḷ 
SA_GK19_kskala_u-321	mativibhavaḥ sahajo vā vañcakatāṃ yena yāto'si // 2.63 //	mati vibhavaḥ sahajaḥ vā vañcaka tām yena yātaḥ asi 
SA_GK19_kskala_u-322	kasya na dayitaṃ vittaṃ cittaṃ hriyate na kasya vittena &	kasya na dayitam vittam cittam hriyate na kasya vittena 
SA_GK19_kskala_u-323	kiṃ tu yaśodhanalubdhā vāñchanti na duṣkṛtairarthān // 2.64 //	kim tu yaśaḥ dhana lubdhāḥ vāñchanti na duṣkṛtaiḥ arthān 
SA_GK19_kskala_u-324	mā mā malinaya vimalaṃ bhṛgukulamamalaṃ malena lobhena &	mā mā malinaya vimalam bhṛgu kulam amalam malena lobhena 
SA_GK19_kskala_u-325	lobhajalado hi śatrurviśadayaśorājahaṃsānām // 2.65 //	lobha jaladaḥ hi śatruḥ viśada yaśaḥ rājahaṃsānām 
SA_GK19_kskala_u-326	tyaktvā kīrtimanantāmanilākulatṛṇalavopamānarthān &	tyaktvā kīrtim anantām anila ākula tṛṇa lava upamān arthān 
SA_GK19_kskala_u-327	gṛhṇāti yaḥ sa madhye dhūrtānāṃ kīdṛśo dhūrtaḥ // 2.66 //	gṛhṇāti yaḥ sa madhye dhūrtānām kīdṛśaḥ dhūrtaḥ 
SA_GK19_kskala_u-328	utsṛjya sādhuvṛttaṃ kutilādhiyā vañcitaḥ paro yena &	utsṛjya sādhu vṛttam kutila adhiyā vañcitaḥ paraḥ yena 
SA_GK19_kskala_u-329	ātmaiva mūḍhamatinā kṛtasukṛto vañcitastena // 2.67 //	ātmā eva mūḍha matinā kṛta sukṛtaḥ vañcitaḥ tena 
SA_GK19_kskala_u-330	niyatā dūṣitayaśasāṃ bata kisalayakomalā prakṛtyaiva &	niyatā dūṣita yaśasām bata kisalaya komalā prakṛtyā eva 
SA_GK19_kskala_u-331	apavādaviṣatarūtthairāmodairmūrchitā lakṣmīḥ // 2.68 //	apavāda viṣa taru utthaiḥ āmodaiḥ mūrchitā lakṣmīḥ 
SA_GK19_kskala_u-332	na hi nāma sajjanānāṃ śuddhayaśaḥsphaṭikakadarpaṇo vimalaḥ &	na hi nāma sat janānām śuddha yaśaḥ sphaṭika kadarpaṇaḥ vimalaḥ 
SA_GK19_kskala_u-333	paribhavaduḥkhitajanatāniḥśvāsairmalinatāmeti // 2.69 //	paribhava duḥkhita jana tā niḥśvāsaiḥ malina tām eti 
SA_GK19_kskala_u-334	asamañjasamatimalinaṃ mohadvyaktiṃ samāgataṃ karma &	asamañjasam ati malinam mohat vyaktim samāgatam karma 
SA_GK19_kskala_u-335	tasya viśuddhiḥ kriyatāṃ paravittasamarpaṇenaiva // 2.70 //	tasya viśuddhiḥ kriyatām para vitta samarpaṇena eva 
SA_GK19_kskala_u-336	apavādadhūlidhūsaramamalayaśo mṛjyatāṃ svahastena &	apavāda dhūli dhūsaram amala yaśaḥ mṛjyatām sva hastena 
SA_GK19_kskala_u-337	asmadvacanaṃ kriyatāṃ paradhanamutsṛjyatāmetat // 2.71 //	asmad vacanam kriyatām para dhanam utsṛjyatām etat 
SA_GK19_kskala_u-338	ityuktaḥ sānunayaṃ tribhuvanagurūṇāpi devadevena &	iti uktaḥ sa anunayam tribhuvana gurūṇā api devadevena 
SA_GK19_kskala_u-339	paradhananibaddhatṛṣṇaḥ provāca kṛtāñjaliḥ śukraḥ // 2.72 //	para dhana nibaddha tṛṣṇaḥ provāca kṛtāñjaliḥ śukraḥ 
SA_GK19_kskala_u-340	bhagavanbhavataḥ śāsanamamarendrakirīṭakoṭiviśrāntam &	bhagavan bhavataḥ śāsanam amara indra kirīṭa koṭi viśrāntam 
SA_GK19_kskala_u-341	laṅghayati ko nu mohāddaurgatyaṃ sattvahāri yadi na syāt // 2.73 //	laṅghayati kaḥ nu mohāt daurgatyam sattva hāri yadi na syāt 
SA_GK19_kskala_u-342	yasya kṣīṇasya gṛhe bhṛtyā dārāḥ sutāśca sīdanti &	yasya kṣīṇasya gṛhe bhṛtyāḥ dārāḥ sutāḥ ca sīdanti 
SA_GK19_kskala_u-343	kāryākāryavicāṛo draviṇādāneṣu kastasya // 2.74 //	kārya akārya vicāṛaḥ draviṇa ādāneṣu kaḥ tasya 
SA_GK19_kskala_u-344	mitramayaṃ dhananātho vipadi trāṇaṃ vicintitaḥ satatam &	mitra mayam dhana nāthaḥ vipadi trāṇam vicintitaḥ satatam 
SA_GK19_kskala_u-345	vṛddhiṃ yātaḥ sumahānāśābandhaśca me hṛdaye // 2.75 //	vṛddhim yātaḥ su mahān āśābandhaḥ ca me hṛdaye 
SA_GK19_kskala_u-346	abhyetya yācito'pi tyaktvā lajjāṃ mayāḷvihatalajjaḥ &	abhyetya yācitaḥ api tyaktvā lajjām 
SA_GK19_kskala_u-347	cicchedaiṣa mamāśāṃ sahasā pratiṣedhaśastreṇa // 2.76 //	ciccheda eṣa mama āśām sahasā pratiṣedha śastreṇa 
SA_GK19_kskala_u-348	tena prahatamaśastraṃ dāho'nagniśca nirviṣaṃ maraṇam &	tena prahatam aśastram dāhaḥ ūnagniḥ ca nirviṣam maraṇam 
SA_GK19_kskala_u-349	vihitaṃ śaṭhena mohādāśābhaṅghaḥ kṛto yena // 2.77 //	vihitam śaṭhena mohāt āśā bhaṅghaḥ kṛtaḥ yena 
SA_GK19_kskala_u-350	tasmānmamaiṣa śatruḥ sukṛtasama śātruvañcanāpāpam &	tasmāt mama eṣa śatruḥ sukṛta sama śātru vañcanā pāpam 
SA_GK19_kskala_u-351	riktasya nirapavādo vyājenopārjito'pyarthaḥ // 2.78 //	riktasya nirapavādaḥ vyājena upārjitaḥ api arthaḥ 
SA_GK19_kskala_u-352	aṇu dhanamapi na tyājyaṃ mama bhavatā jñāpite satyam &	aṇu dhanam api na tyājyam mama bhavatā jñāpite satyam 
SA_GK19_kskala_u-353	vittaṃ jīvitamagryaṃ jīvitahānirdhanatyāgaḥ // 2.79 //	vittam jīvitam agryam jīvita hāniḥ dhana tyāgaḥ 
SA_GK19_kskala_u-354	iti saṃbhāṣiṇamasakṛddaityaguruṃ prārthitaṃ punarbahuśāḥ &	iti saṃbhāṣiṇam asakṛt daitya gurum prārthitam punar bahuśās 
SA_GK19_kskala_u-355	kavalīcakāra sahasā pratiṣedharuṣā virūpākṣaḥ // 2.80 //	kavalīcakāra sahasā pratiṣedha ruṣā virūpākṣaḥ 
SA_GK19_kskala_u-356	jaṭharāntare purāreḥ pralayānalavipulabhīṣaṇāboge &	jaṭhara antare purāreḥ 
SA_GK19_kskala_u-357	prakvāthyamānakāyaḥ śukraścukrośa sākrośaḥ // 2.81 //	prakvāthyamāna kāyaḥ śukraḥ cukrośa sa ākrośaḥ 
SA_GK19_kskala_u-358	tyaja dhanamiti viṣamadṛśā punaḥ punaḥ prerito'vadacchukraḥ &	tyaja dhanam iti viṣama dṛśā punar punar preritaḥ uvadat śukraḥ 
SA_GK19_kskala_u-359	nidhanaṃ mamāstu bhagavandhanadadhanaṃ na tyajāmi kiṃcidapi // 2.82 //	nidhanam mama astu bhagavan dhanada dhanam na tyajāmi kiṃcid api 
SA_GK19_kskala_u-360	atha dhāraṇāpravṛddhajvalanajvālāsahasravikarāle &	atha dhāraṇā pravṛddha jvalana jvālā sahasra vikarāle 
SA_GK19_kskala_u-361	śukraścukrośa bhṛśaṃ ghoragabhīre harodare patitaḥ // 2.83 //	śukraḥ cukrośa bhṛśam ghora gabhīre hara udare patitaḥ 
SA_GK19_kskala_u-362	tamuvāca devedevastyajya durgrahadagdha paravittam &	tam uvāca devedevaḥ tyajya durgraha dagdha para vittam 
SA_GK19_kskala_u-363	asminnudaramahodadhivaḍavāgnau mā gamaḥ pralayam // 2.84 //	asmin udara mahā udadhi vaḍavāgnau mā gamaḥ pralayam 
SA_GK19_kskala_u-364	so'vadadatiśayatāpasphuṭitāsthivasāpravāhabahalāgnau &	sā uvadat atiśaya tāpa sphuṭita asthi vasā pravāha bahala agnau 
SA_GK19_kskala_u-365	paramiha maraṇaṃ śreyo draviṇakaṇaṃ na tyajāmi socchvāsaḥ // 2.85 //	param iha maraṇam śreyaḥ draviṇa kaṇam na tyajāmi sa ucchvāsaḥ 
SA_GK19_kskala_u-366	punarapi ghoratarodgatakālānaladhāraṇānalajvalitaḥ &	punar api ghoratara udgata kāla anala dhāraṇa anala jvalitaḥ 
SA_GK19_kskala_u-367	śukraścakre devyāḥ stotraṃ kṣaṇaleśaśeṣāyuḥ // 2.86 //	śukraḥ cakre devyāḥ stotram kṣaṇa leśa śeṣa āyuḥ  /
SA_GK19_kskala_u-368	stotrapadārādhitayā gauryā praṇayaprasādite rudre &	stotra pada ārādhitayā gauryā praṇaya prasādite rudre 
SA_GK19_kskala_u-369	tadvacasā labdhadhṛtiḥ śukradvāreṇa niryayau śukraḥ // 2.87 //	tad vacasā labdha dhṛtiḥ śukra dvāreṇa niryayau śukraḥ 
SA_GK19_kskala_u-370	evaṃ svabhāvalubdhāstīvratarāṃ yātanāmapi sahante &	evam svabhāva lubdhāḥ tīvratarām yātanām api sahante 
SA_GK19_kskala_u-371	na tu saṃtyajanti vittaṃ kauṭilyamivādhamaḥ sahajam // 2.88 //	na tu saṃtyajanti vittam kauṭilyam iva adhamaḥ sahajam 
SA_GK19_kskala_u-372	tasmāllobhasamutthā kapaṭakalā kuṭilavartinī māyā &	tasmāt lobha samutthā kapaṭa kalā kuṭila vartinī māyā 
SA_GK19_kskala_u-373	lubdhahṛdayeṣu nivasati nālubdho vañcanaṃ kurute // 2.89 //	lubdha hṛdayeṣu nivasati na alubdhaḥ vañcanam kurute 
SA_GK19_kskala_u-374	sargaḥ 3	sargaḥ 
SA_GK19_kskala_u-375	kāmaḥ kamanīyatayā kimapi nikāmaṃ karoti saṃmoham &	kāmaḥ kamanīya tayā kim api nikāmam karoti saṃmoham 
SA_GK19_kskala_u-376	viṣāmiva viṣamaṃ sahasā madhuratayā jīvanaṃ harati // 3.1 //	viṣām iva viṣamam sahasā madhura tayā jīvanam harati  /
SA_GK19_kskala_u-377	ete hi kāmakalitāḥ parimalalīnālivalayahuṃkāraiḥ &	ete hi kāma kalitāḥ parimala līna ali valaya huṃkāraiḥ 
SA_GK19_kskala_u-378	sūcitadānāḥ kariṇo badhyante kṣipramabalābhiḥ // 3.2 //	sūcita dānāḥ kariṇaḥ badhyante kṣipram abalābhiḥ 
SA_GK19_kskala_u-379	pādāghātāḥ śitāṅkuśaghaṭanā nigaḍādisaṃrodham &	pāda āghātāḥ śita aṅkuśa ghaṭanāḥ nigaḍa ādi saṃrodham 
SA_GK19_kskala_u-380	viṣayamuṣitaḥ karīndraḥ kiṃ na smaravañcitaḥ sahate // 3.3 //	viṣaya muṣitaḥ karīndraḥ kim na smara vañcitaḥ sahate  /
SA_GK19_kskala_u-381	dīrghavyasananiruddho bhrūbhaṅgajño vidheyatāṃ yātaḥ &	dīrgha vyasana niruddhaḥ bhrū bhaṅga jñaḥ vidheya tām yātaḥ 
SA_GK19_kskala_u-382	viṣayavivaśo manuṣyaḥ keliśikhaṇḍīva nartyate strībhiḥ // 3.4 //	viṣaya vivaśaḥ manuṣyaḥ keli śikhaṇḍī iva nartyate strībhiḥ 
SA_GK19_kskala_u-383	raktākarṣaṇasaktā māyābhirmohatimirarajanīṣu &	rakta ākarṣaṇa saktāḥ māyābhiḥ moha timira rajanīṣu 
SA_GK19_kskala_u-384	nāryaḥ piśācikā iva haranti hṛdayāni mugdhānām // 3.5 //	nāryaḥ piśācikāḥ iva haranti hṛdayāni mugdhānām 
SA_GK19_kskala_u-385	rāgimṛgavāgurāṇāṃ hṛdayadvipabandhaśṛṅkhalaughānām &	rāgi mṛga vāgurāṇām hṛdaya dvipa bandha śṛṅkhalā oghānām 
SA_GK19_kskala_u-386	vyasananavavallarīṇāṃ strīṇāṃ na mucyate vaśagaḥ // 3.6 //	vyasana nava vallarīṇām strīṇām na mucyate vaśagaḥ 
SA_GK19_kskala_u-387	saṃsāracitramāyāṃ śambaramāyāṃ vicittimāyāṃ ca &	saṃsāra citra māyām śambara māyām vicitti māyām ca 
SA_GK19_kskala_u-388	yo jānāti jitātmā so'pi na jānāti yoṣitāṃ māyām // 3.7 //	yaḥ jānāti jita ātmā saḥ api na jānāti yoṣitām māyām 
SA_GK19_kskala_u-389	kusumasukumāradehā vajraśilākaṭhinahrdayasadbhāvāḥ &	kusuma su kumāra dehāḥ vajra śilā kaṭhina hrdaya sadbhāvāḥ 
SA_GK19_kskala_u-390	janayanti kasya nāntarvicitracaritāḥ striyo moham // 3.8 //	janayanti kasya nā antar vicitra caritāḥ striyaḥ moham 
SA_GK19_kskala_u-391	anuraktajanaviraktā namrotsiktā viraktarāgiṇyaḥ &	anurakta jana viraktāḥ namra utsiktāḥ virakta rāgiṇyaḥ 
SA_GK19_kskala_u-392	vañcanavacanāsaktā nāryaḥ sadbhāvaśaṅkinyaḥ // 3.9 //	vañcana vacana āsaktāḥ nāryaḥ sadbhāva śaṅkinyaḥ 
SA_GK19_kskala_u-393	jātaḥ sa eva loke bahujanadṛṣṭā vilāsakuṭilāṅgī &	jātaḥ saḥ eva loke bahu jana dṛṣṭā vilāsa kuṭila aṅgī 
SA_GK19_kskala_u-394	dhairyadhvaṃsapatākā yasya na patnī prabhurgehe // 3.10 //	dhairya dhvaṃsa patākā yasya na patnī prabhuḥ gehe 
SA_GK19_kskala_u-395	vijitasya madavikāraiḥ strībhirmūkasya naṣṭasaṃjñasya &	vijitasya mada vikāraiḥ strībhiḥ mūkasya naṣṭa saṃjñasya 
SA_GK19_kskala_u-396	gṛhadhūlipaṭalamakhilaṃ vadane niḥkṣipyate bhartuḥ // 3.11 //	gṛha dhūli paṭalam akhilam vadane niḥkṣipyate bhartuḥ  /
SA_GK19_kskala_u-397	kṛtakāparisphuṭākṣarakāmakalābhiḥ svabhāvamugdheva &	kṛtaka a parisphuṭa akṣara kāma kalābhiḥ svabhāva mugdhā iva 
SA_GK19_kskala_u-398	tilakāya candrabimbaṃ mugdhapatiṃ yācate prauḍha // 3.12 //	tilakāya candra bimbam mugdha patim yācate prauḍha 
SA_GK19_kskala_u-399	svairavihāragatāgatakhinnāyāstīrthadarśanavyājaiḥ &	svaira vihāra gata āgata khinnāyāḥ tīrtha darśana vyājaiḥ 
SA_GK19_kskala_u-400	bhartā vilāsavijitaścaraṇau mṛdnāti capalāyāḥ // 3.13 //	bhartā vilāsa vijitaḥ caraṇau mṛdnāti capalāyāḥ  /
SA_GK19_kskala_u-401	nayanavikārairanyaṃ vacanairanyaṃ viceṣṭitairanyam &	nayana vikāraiḥ anyam vacanaiḥ anyam viceṣṭitaiḥ anyam 
SA_GK19_kskala_u-402	ramayati suratenānyaṃ strī bahurūpā svabhāvena // 3.14 //	ramayati suratena anyam strī bahu rūpā svabhāvena 
SA_GK19_kskala_u-403	nijapayicapalakurāṅgī paratarubhṛṅgī svabhāvamātaṅgī &	nija payi capala kura aṅgī para taru bhṛṅgī svabhāva mātaṅgī 
SA_GK19_kskala_u-404	mithyāvibhramabhṛṅgī kuṭilabhujaṅgī nijā kasya // 3.15 //	mithyā vibhrama bhṛṅgī kuṭila bhujaṅgī nijā kasya 
SA_GK19_kskala_u-405	bahuvidhataruṇanirargalasaṃbhogasukhārthabhoginī veśyā &	bahuvidha taruṇa nirargala saṃbhoga sukha artha bhoginī veśyā 
SA_GK19_kskala_u-406	dhanyeti vadanti sadā socchvāsā nirjane nāryaḥ // 3.16 //	dhanyā iti vadanti sadā sa ucchvāsāḥ nirjane nāryaḥ 
SA_GK19_kskala_u-407	capalā tiṣṭhati harmye gāyati rathyāvalokinī svairam &	capalā tiṣṭhati harmye gāyati rathyā avalokinī svairam 
SA_GK19_kskala_u-408	dhāvatyakāraṇaṃ vāḷhasati sphaṭikāśmamāleva // 3.17 //	dhāvati akāraṇam sphaṭika aśma mālā iva 
SA_GK19_kskala_u-409	paśuriva vaktuṃ kartuṃ kiṃcidayaṃ mama patirna jānāti &	paśuḥ iva vaktum kartum kiṃcid ayam mama patiḥ na jānāti 
SA_GK19_kskala_u-410	uktveti gṛhe svajanaṃ puruṣavyāpāramaṅganā kurute // 3.18 //	uktvā iti gṛhe sva janam puruṣa vyāpāram aṅganā kurute  /
SA_GK19_kskala_u-411	pratyutthānaṃ kurute vyavahāragatāgataiḥ svayaṃ yāti &	pratyutthānam kurute vyavahāra gata agataiḥ svayam yāti 
SA_GK19_kskala_u-412	uccairvadati ca gṛhe gṛhiṇī jīvanmṛtasyaiva // 3.19 //	uccais vadati ca gṛhe gṛhiṇī jīvanmṛtasya eva 
SA_GK19_kskala_u-413	īrṣyāluvṛddhabhāryā sevakapatnī niyogibhāryā vā &	īrṣyālu vṛddha bhāryā sevaka patnī niyogi bhāryā vā 
SA_GK19_kskala_u-414	kārukuśīlavanārī lubdhavadhūḥ sārthavāhavanitā vā // 3.20 //	kāru kuśīlava nārī lubdha vadhūḥ sārthavāha vanitā vā 
SA_GK19_kskala_u-415	goṣṭhīviharaṇaśīlā taruṇajane vatsalā prakṛtyaiva &	goṣṭhī viharaṇa śīlā taruṇa jane vatsalā prakṛtyā eva 
SA_GK19_kskala_u-416	paraguṇagaṇane saktā nijapatidoṣābhidhāyinī satatam // 3.21 //	para guṇa gaṇane saktā nija pati doṣa abhidhāyinī satatam 
SA_GK19_kskala_u-417	alpadhanā bahubhogā rūpavatī vikṛtarūpabhāryā vā &	alpa dhanā bahu bhogā rūpavatī vikṛta rūpa bhāryā vā 
SA_GK19_kskala_u-418	mugdhavadhūḥ sakalakalāmānavatī nīcasaṃgamodvignā // 3.22 //	mugdha vadhūḥ sakala kalā mānavatī nīca saṃgama udvignā 
SA_GK19_kskala_u-419	dyūtamadhupānasaktā dīrghakathāgītarāgiṇī kuśalā &	dyūta madhu pāna saktā dīrgha kathā gīta rāgiṇī kuśalā 
SA_GK19_kskala_u-420	bahupuṃścalīvayasyā śūrajane prakṛtipakṣapātaiva // 3.23 //	bahu puṃścalī vayasyā śūra jane prakṛti pakṣapātā eva 
SA_GK19_kskala_u-421	tyaktagṛhavyāpārā bahuvidhaveṣā nirargalābhyāsā &	tyakta gṛha vyāpārā bahuvidha veṣā nirargala abhyāsā 
SA_GK19_kskala_u-422	pratyuttarasapratibhā satyavihīnā svabhāvanirlajjā // 3.24 //	pratyuttara sa pratibhā satya vihīnā svabhāva nirlajjā 
SA_GK19_kskala_u-423	kuśalānāmayavārtāpraśnaparā prītipeśalālāpā &	kuśala anāmaya vārtā praśna parā prīti peśala ālāpā 
SA_GK19_kskala_u-424	vijane vividhakṛīḍāḍambaraśauṇḍā prakāśasāvitrī // 3.25 //	vijane vividha kṛīḍā āḍambara śauṇḍā prakāśa sāvitrī 
SA_GK19_kskala_u-425	kratutīrthasuraniketanagaṇakabhiṣagbandhugehagamanaparā &	                                 
SA_GK19_kskala_u-426	bhojanapānabahuvyayayātrotsavakāriṇī svatantreva // 3.26 //	bhojana pāna bahu vyaya yātrā utsava kāriṇī svatantrā iva 
SA_GK19_kskala_u-427	bhikṣutāpasabhaktā svajanaviraktā manoramāsaktā &	bhikṣu tāpasa bhaktā sva jana viraktā manorama āsaktā 
SA_GK19_kskala_u-428	darśanadīkṣāraktā dayitaviraktā samādhisaṃyuktā // 3.27 //	darśana dīkṣā raktā dayita viraktā samādhi saṃyuktā 
SA_GK19_kskala_u-429	goṣṭhīrañjanamitrā vijñeyā naṣṭacāritrā (kulakam) // 3.28 //	goṣṭhī rañjana mitrā vijñeyā naṣṭa cāritrā kulakam 
SA_GK19_kskala_u-430	satatānuraktadoṣā mohitajanatā bahugrahāścapalāḥ &	satata anurakta doṣāḥ mohita jana tāḥ bahu grahāḥ capalāḥ 
SA_GK19_kskala_u-431	saṃdhyāḥ striyaḥ piśācyo raktacchāyāharāḥ krūrāḥ // 3.29 //	saṃdhyāḥ striyaḥ piśācyaḥ rakta chāyā harāḥ krūrāḥ 
SA_GK19_kskala_u-432	kasya na vahanayogyo mugdhadhiyastucchasādhane lagnāḥ &	kasya na vahana yogyaḥ mugdha dhiyaḥ tuccha sādhane lagnāḥ 
SA_GK19_kskala_u-433	prītatayā praśamarucaścapalāsu strīṣu ye'dāntāḥ // 3.30 //	prīta tayā praśama rucaḥ capalāsu strīṣu yā idāntāḥ 
SA_GK19_kskala_u-434	śṛṅgāraśauryakatthanamasamañjasadānavarṇanā vividhāḥ &	śṛṅgāra śaurya katthanam asamañjasa dāna varṇanāḥ vividhāḥ 
SA_GK19_kskala_u-435	etāvadeva tāsāmamantrayantraṃ vaśīkaraṇam // 3.31 //	etāvat eva tāsām amantra yantram vaśīkaraṇam 
SA_GK19_kskala_u-436	kalikālatimirarajanīrajanicarīṇāṃ sahasramāyānām &	kali kāla timira rajanī rajani carīṇām sahasra māyānām 
SA_GK19_kskala_u-437	strīṇāṃ nṛśamsacaritaiḥ kasya na saṃjāyate kampaḥ // 3.32 //	strīṇām nṛśamsa caritaiḥ kasya na saṃjāyate kampaḥ 
SA_GK19_kskala_u-438	nirjitadhanapativibhavo babhūva bhuvi viśruto vaṇiṅnāthaḥ &	nirjita dhanapati vibhavaḥ babhūva bhuvi viśrutaḥ vaṇij nāthaḥ 
SA_GK19_kskala_u-439	dhanadatto nāma purā ratnānāmāśrayaḥ payodhiriva // 3.33 //	dhanadattaḥ nāma purā ratnānām āśrayaḥ payodhiḥ iva 
SA_GK19_kskala_u-440	tasyābhavadvibhūtirmūrteva manobhuvaḥ sulalitāṅgī &	tasya abhavat vibhūtiḥ mūrtā iva manobhuvaḥ su lalita aṅgī 
SA_GK19_kskala_u-441	tanayā nayanavilāsairvijitāśā vasumatī nāma // 3.34 //	tanayā nayana vilāsaiḥ vijita āśā vasumatī nāma 
SA_GK19_kskala_u-442	pradadau sa tāmaputraḥ putrapade vinihitāṃ priyāṃ putrīṃ &	pradadau sa tām aputraḥ putra pade vinihitām priyām putrīm 
SA_GK19_kskala_u-443	vaṇije vibhavakulodayatulyāya samudradattāya // 3.35 //	vaṇije vibhava kula udaya tulyāya samudradattāya 
SA_GK19_kskala_u-444	ramamāṇaḥ sa tayā saha hariṇākṣyā śvasuramandire suciram &	ramamāṇaḥ sa tayā saha hariṇa akṣyā śvasura mandire su ciram 
SA_GK19_kskala_u-445	prayayau kadācidagre dvīpāyātasya sārthasya // 3.36 //	prayayau kadācid agre dvīpa āyātasya sārthasya 
SA_GK19_kskala_u-446	patyau yāte taruṇī janakagṛhe harmyaśikharamārūḍhā &	patyau yāte taruṇī janaka gṛhe harmya śikharam ārūḍhā 
SA_GK19_kskala_u-447	vilalāsa vilāsamahī kelivilolā sakhībhiḥ sā // 3.37 //	vilalāsa vilāsa mahī keli vilolā sakhībhiḥ sā 
SA_GK19_kskala_u-448	saudhe manmatharūpaṃ pṛthunayanā pathi dadarśa puruṣaṃ sā &	saudhe manmatha rūpam pṛthu nayanā pathi dadarśa puruṣam sā 
SA_GK19_kskala_u-449	yaṃ dṛṣtvaiva gatāsyāḥ kvāpi dhṛtiḥ kumatikupiteva // 3.38 //	yam dṛṣtvā eva gatā asyāḥ kvāpi dhṛtiḥ kumati kupitā iva 
SA_GK19_kskala_u-450	sā tena capalanayanā sahasā muṣiteva hāritavicārā &	sā tena capala nayanā sahasā muṣitā iva hārita vicārā 
SA_GK19_kskala_u-451	abhavadaśaktā nitarāṃ saṃvaraṇe smaravikārasya // 3.39 //	abhavat aśaktā nitarām saṃvaraṇe smara vikārasya 
SA_GK19_kskala_u-452	śīlaṃ pālasya capale mā pātaya nimnageva kulakūlam &	śīlam pālasya capale mā pātaya nimnagā iva kulakūlam 
SA_GK19_kskala_u-453	iti tāmvadadivoccaiḥ kampākulamukharamekhalā suciram // 3.40 //	iti tām vadat iva uccais kampa ākula mukhara mekhalā su ciram 
SA_GK19_kskala_u-454	sā kṛtvāḷviditakathāṃ rahasi sakhīmānināya taṃ taruṇam &	sā rahasi sakhīm ānināya tam taruṇam 
SA_GK19_kskala_u-455	calitaṃ hi kāminīnāṃ dhartuṃ śaknoti kaścittam // 3.41 //	calitam hi kāminīnām dhartum śaknoti kaścid tam 
SA_GK19_kskala_u-456	kāmaṃ kāmavikāsaiḥ suratavilāsaiḥ sunarmaparihāsaiḥ &	kāmam kāma vikāsaiḥ surata vilāsaiḥ su narma parihāsaiḥ 
SA_GK19_kskala_u-457	sahajapremanivāsairmumude sā svairiṇī tena // 3.42 //	sahaja prema nivāsaiḥ mumude sā svairiṇī tena 
SA_GK19_kskala_u-458	atha kṛtanijadhanakṛtyastvaritaṃ dayitāvilokanotkaṇṭhaḥ &	atha kṛta nija dhana kṛtyaḥ tvaritam dayitā vilokana utkaṇṭhaḥ 
SA_GK19_kskala_u-459	aviśatsamudradattaḥ śvaśurāvāsaṃ mahārambhaḥ // 3.43 //	aviśat samudradattaḥ śvaśura āvāsam mahā ārambhaḥ 
SA_GK19_kskala_u-460	vipulamahotsavalīlāvyagrajanairbhogasaṃpadāṃ nicayaiḥ &	vipula mahā utsava līlā vyagra janaiḥ bhoga saṃpadām nicayaiḥ 
SA_GK19_kskala_u-461	ativāhya dinaṃ dayitāsahitaḥ śayyāgṛhaṃ sa yayau // 3.44 //	ativāhya dinam dayitā sahitaḥ śayyā gṛham sa yayau  /
SA_GK19_kskala_u-462	viracitavarataraśayane baddhavitāne manoramasthāne &	viracita varatara śayane baddha vitāne manorama sthāne 
SA_GK19_kskala_u-463	jṛmbhitasaurabhadhūpe suragṛharūpe pradīptamaṇidīpe // 3.45 //	jṛmbhita saurabha dhūpe sura gṛha rūpe pradīpta maṇi dīpe 
SA_GK19_kskala_u-464	tatra sa madhumadavilulitalocanakamalāṃ priyāṃ samāliṅgya &	tatra sa madhu mada vilulita locana kamalām priyām samāliṅgya 
SA_GK19_kskala_u-465	madagaja iva navanalinīṃ bheje ratilālasaḥ śayyām // 3.46 //	mada gajaḥ iva nava nalinīm bheje rati lālasaḥ śayyām 
SA_GK19_kskala_u-466	sāpi hṛdayāntarasthitaparapuruṣadhyānabaddhalakṣaiva &	sā api hṛdaya antara sthita para puruṣa dhyāna baddha lakṣā eva 
SA_GK19_kskala_u-467	tasthau nimīlitākṣī dhyānaparā yoginīva ciram // 3.47 //	tasthau nimīlita akṣī dhyāna parā yoginī iva ciram 
SA_GK19_kskala_u-468	āliṅganaparicumbananīvivimokṣeṣu bahutarocchvāsā &	āliṅgana paricumbana nīvi vimokṣeṣu bahutara ucchvāsā 
SA_GK19_kskala_u-469	patyau saṅkucitāṅgī sasmāra tameva śīlaharam // 3.48 //	patyau saṅkucita aṅgī sasmāra tam eva śīla haram 
SA_GK19_kskala_u-470	praṇayakupiteti matvā mugdhapatistāṃ samudradatto'pi &	praṇaya kupitā iti matvā mugdha patiḥ tām samudradattaḥ api 
SA_GK19_kskala_u-471	praṇipatya cāṭukāraiḥ kimapi yayāce prasādāya // 3.49 //	praṇipatya cāṭu kāraiḥ kim api yayāce prasādāya 
SA_GK19_kskala_u-472	parapuruṣarāgiṇīnāṃ vimukhīnāṃ praṇayakāmavāmānām &	para puruṣa rāgiṇīnām vimukhīnām praṇaya kāma vāmānām 
SA_GK19_kskala_u-473	puruṣapaśavo vimūḍhā rajyante yoṣitāmadhikam // 3.50 //	puruṣa paśavaḥ vimūḍhāḥ rajyante yoṣitām adhikam 
SA_GK19_kskala_u-474	kiṃ kriyate kāmo'yaṃ paragatakāmaḥ svatantrakāmaśca &	kim kriyate kāmaḥ iyam para gata kāmaḥ svatantra kāmaḥ ca 
SA_GK19_kskala_u-475	dhanaśataraktāyāmapi saṃdhyāyāṃ bhāskaro rāgī // 3.51 //	dhana śata raktāyām api saṃdhyāyām bhāskaraḥ rāgī 
SA_GK19_kskala_u-476	gūḍhopavananikuñje nyastaṃ sā vallabhaṃ sasaṃketam &	gūḍha upavana nikuñje nyastam sā vallabham sa saṃketam 
SA_GK19_kskala_u-477	saṃcintya ciraṃ svapatiṃ viṣamiva saṃmūrchitā mene // 3.52 //	saṃcintya ciram sva patim viṣam iva saṃmūrchitā mene 
SA_GK19_kskala_u-478	nidrāmudritanayane praṇayaśrānte samudradatte sā &	nidrā mudrita nayane praṇaya śrānte samudradatte sā 
SA_GK19_kskala_u-479	utthāya racitaveṣā śanakairgamanonmukhī tasthau // 3.53 //	utthāya racita veṣā śanakais gamana unmukhī tasthau 
SA_GK19_kskala_u-480	cauraḥ kṣaṇe ca tasminmugdhamattajanaṃ praviśya tadbhavanam &	cauraḥ kṣaṇe ca tasmin mugdha matta janam praviśya tad bhavanam 
SA_GK19_kskala_u-481	gamanotsukāmapaśyanmukharābharaṇāmalakṣyastām // 3.54 //	gamana utsukām apaśyat mukhara ābharaṇām alakṣyaḥ tām 
SA_GK19_kskala_u-482	atrāntare śaśāṅkaḥ śanakaiḥ surarājavallabhāṃ kakubham &	atrā antare śaśāṅkaḥ śanakais surarāja vallabhām kakubham 
SA_GK19_kskala_u-483	cakita ivāśu cakampe mīlitatarāṃ samāliṅgya // 3.55 //	cakitaḥ iva āśu cakampe mīlitatarām samāliṅgya 
SA_GK19_kskala_u-484	saṃkocitakamalāyāḥ kumudavijṛmbhāvirājamānāyāḥ &	saṃkocita kamalāyāḥ kumuda vijṛmbhā virājamānāyāḥ 
SA_GK19_kskala_u-485	prasasāra tuhinakiraṇo yāminyāḥ kapaṭahāsa iva // 3.56 //	prasasāra tuhinakiraṇaḥ yāminyāḥ kapaṭa hāsaḥ iva 
SA_GK19_kskala_u-486	raviparitāpaśrāntāṃ vīkṣya divaṃ prasaradindusānandām &	ravi paritāpa śrāntām vīkṣya divam prasarat indu sa ānandām 
SA_GK19_kskala_u-487	jahasuriva kumudavṛndairalikulakuṃkāraniebharā vāpyaḥ // 3.57 //	jahasuḥ iva kumuda vṛndaiḥ ali kula kuṃkāra niebharāḥ vāpyaḥ 
SA_GK19_kskala_u-488	jagrāha rajaniramaṇī śaśikarahṛtatimirakañcukāvaraṇā &	jagrāha rajaniramaṇī śaśi kara hṛta timira kañcuka āvaraṇā 
SA_GK19_kskala_u-489	lajjānviteva purataḥ kumudāmodākulālipaṭalapaṭam // 3.58 //	lajjā anvitā iva puratas kumuda āmoda ākula āli paṭala paṭam 
SA_GK19_kskala_u-490	suptajane'tha niśārdhe candrāloke ca vipulatāṃ yāte &	niśā ardhe candrāloke ca vipula tām yāte 
SA_GK19_kskala_u-491	tamasīva nirviśaṅkā sāḷśanakairupavanaṃ prayayau // 3.59 //	tamasi iva nirviśaṅkā sā āḥ śanakais upavanam prayayau 
SA_GK19_kskala_u-492	atha sā viveśa vivaśā viṣamaśaraploṣitā nijopavanam &	atha sā viveśa vivaśā viṣama śara ploṣitā nija upavanam 
SA_GK19_kskala_u-493	channaṃ bhūṣaṇalobhādanuyātā vismitena caureṇa // 3.60 //	channam bhūṣaṇa lobhāt anuyātā vismitena caureṇa 
SA_GK19_kskala_u-494	tatra dadarśa vibhūṣitamujjvalalalitāṃśukaṃ lasatkusumam &	tatra dadarśa vibhūṣitam ujjvala lalita aṃśukam lasat kusumam 
SA_GK19_kskala_u-495	śaṅkājanakaṃ vipine pakṣibhirupalakṣitaṃ dayitam // 3.61 //	śaṅkā janakam vipine pakṣibhiḥ upalakṣitam dayitam 
SA_GK19_kskala_u-496	hṛdayadayitāviyogajvalanajvālāvalītaptam &	hṛdaya dayitā viyoga jvalana jvālā āvalī taptam 
SA_GK19_kskala_u-497	diṅmukhavilasitarucinā candreṇa karānalairdagdham // 3.62 //	diṅmukha vilasita rucinā candreṇa kara analaiḥ dagdham 
SA_GK19_kskala_u-498	cirasaṅketasthityā muktāśaṃ priyatamāpunarmilane &	cira saṅketa sthityā mukta āśam priyatamā punar milane 
SA_GK19_kskala_u-499	vṛkṣālambitavallīvalayālambena vigalitaprāṇam // 3.63 //	vṛkṣa ālambita vallī valaya ālambena vigalita prāṇam 
SA_GK19_kskala_u-500	taṃ dṛṣṭvaiva vilīnā vilapantī vyasanaśokasaṃtrāsaiḥ &	tam dṛṣṭvā eva vilīnā vilapantī vyasana śoka saṃtrāsaiḥ 
SA_GK19_kskala_u-501	nipapāta vallarīva kvaṇadalivalayākulā tanvī // 3.64 //	nipapāta vallarī iva kvaṇat ali valaya ākulā tanvī  /
SA_GK19_kskala_u-502	saṃmohamīlitākṣī sthitvā suciraṃ mahīṃ samāliṅgya &	saṃmoha mīlita akṣī sthitvā su ciram mahīm samāliṅgya 
SA_GK19_kskala_u-503	śanakairavāptajīvā vilalāpa laghusvaraiḥ svairam // 3.65 //	śanakais avāpta jīvā vilalāpa laghu svaraiḥ svairam 
SA_GK19_kskala_u-504	hā hā nayanānanda kva nu te viśadendusundaraṃ vadanam &	hā hā nayana ānanda kva nu te viśada indu sundaram vadanam 
SA_GK19_kskala_u-505	drakṣyāmi mandapuṇyā kimidaṃ kvāhaṃ kva me kāntaḥ // 3.66 //	drakṣyāmi manda puṇyā kim idam kva aham kva me kāntaḥ  /
SA_GK19_kskala_u-506	iti taruṇakaruṇamabalā vilapya pāśaṃ vimucya yatnena &	iti taruṇa karuṇam abalā vilapya pāśam vimucya yatnena 
SA_GK19_kskala_u-507	aṅke dhṛtvāsya mukhaṃ cucumba jīvaṃ kṣipantīva // 3.67 //	aṅke dhṛtvā asya mukham cucumba jīvam kṣipantī iva 
SA_GK19_kskala_u-508	sā tasya vadanakamalaṃ nijavadane mohitā kṛtvā &	sā tasya vadana kamalam nija vadane mohitā kṛtvā 
SA_GK19_kskala_u-509	tāmbūlagarbhamakarotprakaṭitasākārarāgeva // 3.68 //	tāmbūla garbham akara utprakaṭita sa ākāra rāgā iva 
SA_GK19_kskala_u-510	atha tasyāḥ kusumotkaramṛgamadadhūpādisaurabhāhūtaḥ &	atha tasyāḥ kusuma utkara mṛgamada dhūpa ādi saurabha āhūtaḥ 
SA_GK19_kskala_u-511	āviśya śavakaśarīraṃ nāsāṃ ciccheda vetālaḥ // 3.69 //	āviśya śavaka śarīram nāsām ciccheda vetālaḥ 
SA_GK19_kskala_u-512	sā prāpya cāpalocitamanayaphalaṃ chinnanāsikā gatvā &	sā prāpya cāpala ucitam anaya phalam chinna nāsikā gatvā 
SA_GK19_kskala_u-513	bhavanaṃ praviśya bhartustāraṃ hāheti cukrośa // 3.70 //	bhavanam praviśya bhartuḥ tāram hāhā iti cukrośa 
SA_GK19_kskala_u-514	pratibaddhe sakalajane nādatraste samudradatte ca &	pratibaddhe sakala jane nāda traste samudradatte ca 
SA_GK19_kskala_u-515	sā nāsikā mameyaṃ bhartrā chinneti cakranda // 3.71 //	sā nāsikā mama iyam bhartrā chinnā iti cakranda 
SA_GK19_kskala_u-516	śvaśurādibandhuvargaiḥ pṛṣṭaḥ kupitaiḥ samudradatto'pi &	śvaśura ādi bandhu vargaiḥ pṛṣṭaḥ kupitaiḥ samudradattaḥ api 
SA_GK19_kskala_u-517	vikrītaḥ paradeśe mūka ivoce na kiṃcidapi // 3.72 //	vikrītaḥ para deśe mūkaḥ iva ūce na kiṃcid api 
SA_GK19_kskala_u-518	atha cāsya suprabhāte bandhubhirāvedite nṛpasabhāyām &	atha ca asya su prabhāte bandhubhiḥ āvedite nṛpa sabhāyām 
SA_GK19_kskala_u-519	tatrābhūnnṛpakopo bahudhanadaṇḍaḥ samudradattasya // 3.73 //	tatra abhūt nṛpa kopaḥ bahu dhana daṇḍaḥ samudradattasya 
SA_GK19_kskala_u-520	cauro'pi nikhilavṛttaṃ pratyakṣamavekṣya vismayāviṣṭaḥ &	cauraḥ api nikhila vṛttam pratyakṣam avekṣya vismaya āviṣṭaḥ 
SA_GK19_kskala_u-521	āvedya bhūpapurataḥ prāpya ca kalayādisatkāram // 3.74 //	āvedya bhūpa puratas prāpya ca kalayā ādi satkāram 
SA_GK19_kskala_u-522	udyāne śavavadane tasyāstāṃ nāsikāṃ ca saṃdarśya &	udyāne śava vadane tasyāḥ tām nāsikām ca saṃdarśya 
SA_GK19_kskala_u-523	niṣkāraṇasuhṛducitāṃ śuddhiṃ vidadhe samudradattasya // 3.75 //	niṣkāraṇa suhṛd ucitām śuddhim vidadhe samudradattasya 
SA_GK19_kskala_u-524	ityetāḥ kuṭilatarāḥ krūrācārā gatatrapāścapalāḥ &	iti etāḥ kuṭilatarāḥ krūra ācārāḥ gata trapāḥ capalāḥ 
SA_GK19_kskala_u-525	yo nāma vetti sa strībhirnaiva vañcyate matimān // 3.76 //	yaḥ nāma vetti sa strībhiḥ nā eva vañcyate matimān 
SA_GK19_kskala_u-526	sargaḥ 4	sargaḥ 
SA_GK19_kskala_u-527	tatrāpi veśayoṣāḥ kuṭilatarāḥ kūṭarāgahṛtalokāḥ &	tatra api veśa yoṣāḥ kuṭilatarāḥ kūṭa rāga hṛta lokāḥ 
SA_GK19_kskala_u-528	kapaṭacaritena yāsāṃ vaiśravaṇaḥ śramaṇatāmeti // 4.1 //	kapaṭa caritena yāsām vaiśravaṇaḥ śramaṇa tām eti 
SA_GK19_kskala_u-529	hāriṇyaścaṭulatarā bahulataraṅgāśca nimnagāminyaḥ &	hāriṇyaḥ caṭulatarāḥ bahula taraṅgāḥ ca nimna gāminyaḥ 
SA_GK19_kskala_u-530	nadya iva jaladhimadhye veśyāhṛdaye kalāścatuḥṣaṣṭiḥ // 4.2 //	nadyaḥ iva jaladhi madhye veśyā hṛdaye kalāḥ catuḥṣaṣṭiḥ 
SA_GK19_kskala_u-531	veśakalā nṛtyakalā gītakalā vakravīkṣaṇakalā ca &	veśa kalā nṛtya kalā gīta kalā vakra vīkṣaṇa kalā ca 
SA_GK19_kskala_u-532	kāmaparijñānakalā grahaṇakalā mitravañcanakalā ca // 4.3 //	kāma parijñāna kalā grahaṇa kalā mitra vañcana kalā ca 
SA_GK19_kskala_u-533	pānakalā kelikalā suratakalāliṅganāntarakalā ca &	pāna kalā keli kalā surata kalā āliṅgana antara kalā ca 
SA_GK19_kskala_u-534	cumbanakalā parakalā nirlajjāvegasaṃbhramakalā ca // 4.4 //	cumbana kalā para kalā nirlajja āvega saṃbhrama kalā ca 
SA_GK19_kskala_u-535	īrṣyākalikelikalā ruditakalā mānasaṃkṣayakalā ca &	īrṣyā kali keli kalā rudita kalā māna saṃkṣaya kalā ca 
SA_GK19_kskala_u-536	svedabhramakampakalā punarekāntaprasādhanakalā // 4.5 //	sveda bhrama kampa kalā punar ekānta prasādhana kalā 
SA_GK19_kskala_u-537	netranimīlananiḥsahanispandakalā mṛtopamakalā ca &	netra nimīlana niḥsaha nispanda kalā mṛta upama kalā ca 
SA_GK19_kskala_u-538	virahāsaharāgakalā kopapratiṣedhaniścayakalā ca // 4.6 //	viraha asaha rāga kalā kopa pratiṣedha niścaya kalā ca 
SA_GK19_kskala_u-539	nijajananīkalahakalā sadgṛhagamanotsavekṣaṇakalā ca &	nija jananī kalaha kalā sat gṛha gamana utsava īkṣaṇa kalā ca 
SA_GK19_kskala_u-540	haraṇakalā jātikalā kelikalā caurapārthivakalā ca // 4.7 //	haraṇa kalā jāti kalā keli kalā caura pārthiva kalā ca 
SA_GK19_kskala_u-541	gauravaśaithilyakalā niṣkāraṇadoṣabhāṣaṇakalā ca &	gaurava śaithilya kalā niṣkāraṇa doṣa bhāṣaṇa kalā ca 
SA_GK19_kskala_u-542	śūlakalābhyaṅgakalā nidrākṣirajasvalāmbarakalā ca // 4.8 //	śūla kalā abhyaṅga kalā nidrā akṣi rajasvalā ambara kalā ca 
SA_GK19_kskala_u-543	rūkṣakalā tīkṣṇakalā galahastagṛhārgalārpaṇakalā ca &	rūkṣa kalā tīkṣṇa kalā gala hasta gṛha argala arpaṇa kalā ca 
SA_GK19_kskala_u-544	saṃtyaktakāmukāhṛtidarśanayātrāstutikalā ca // 4.9 //	saṃtyakta kāmuka āhṛti darśana yātrā stuti kalā ca 
SA_GK19_kskala_u-545	tīrthopavanasurālayaviharaṇahelākalā gṛhakalā ca &	tīrtha upavana surālaya viharaṇa helā kalā gṛha kalā ca 
SA_GK19_kskala_u-546	vaśyauṣadhamantrakalā vṛkṣakalā keśarañjanakalā ca // 4.10 //	vaśyā auṣadha mantra kalā vṛkṣa kalā keśa rañjana kalā ca 
SA_GK19_kskala_u-547	bhikṣukatāpasabahuvidhapuṇyakalā dvīpadarśanakalā ca &	bhikṣuka tāpasa bahuvidha puṇya kalā dvīpa darśana kalā ca 
SA_GK19_kskala_u-548	khinnā kalātriṣaṣṭyā paryante kuṭṭanīkalā veśyā // 4.11 //	khinnā kalā triṣaṣṭyā paryante kuṭṭanī kalā veśyā 
SA_GK19_kskala_u-549	ajñātanāmavarṇeṣu ātmāpi yayārpyate dhanāṃśena &	ajñāta nāma varṇeṣu ātmā api yayā arpyate dhana aṃśena 
SA_GK19_kskala_u-550	tasyā api sadbhāvaṃ mṛgayante moghasaṃkalpāḥ // 4.12 //	tasyāḥ api sadbhāvam mṛgayante mogha saṃkalpāḥ 
SA_GK19_kskala_u-551	nikhilajanavañcanārjita malinadhanaṃ rāgadagdhahrdayānām &	nikhila jana vañcana arjita malina dhanam rāga dagdha hrdayānām 
SA_GK19_kskala_u-552	khādati guṇagaṇabhagno nagno hīno 'thavā kaścit // 4.13 //	khādati guṇa gaṇa bhagnaḥ nagnaḥ kaścid 
SA_GK19_kskala_u-553	nīcasturagāroho hastipakaḥ khalataro 'thavā śilpī &	nīcaḥ turaga ārohaḥ hastipakaḥ śilpī 
SA_GK19_kskala_u-554	vañcitasakalajanānāṃ tāsāmapi vallabho bhavati // 4.14 //	vañcita sakala janānām tāsām api vallabhaḥ bhavati 
SA_GK19_kskala_u-555	rājā vikramasiṃho balavadbhirbhūmipaiḥ purā vijitaḥ &	rājā vikramasiṃhaḥ balavadbhiḥ bhūmipaiḥ purā vijitaḥ 
SA_GK19_kskala_u-556	mānī yayau vidarbhānguṇayaśasā mantriṇā sahitaḥ // 4.15 //	mānī yayau vidarbhān guṇa yaśasā mantriṇā sahitaḥ 
SA_GK19_kskala_u-557	tatra sa veśyābhavanaṃ praviśya bhuvi viśrutāṃ vilāsavatīm &	tatra sa veśyā bhavanam praviśya bhuvi viśrutām vilāsavatīm 
SA_GK19_kskala_u-558	bheje gaṇikāṃ bahudhanabhogyām apy alpavibhavo 'pi // 4.16 //	bheje gaṇikām bahu dhana bhogyām api alpa vibhavaḥ pi 
SA_GK19_kskala_u-559	taṃ rājalakṣaṇocitabhājanānubhujaṃ vilokyapṛthusattvam &	tam rāja lakṣaṇa ucita bhājana anubhujam vilokya pṛthu sattvam 
SA_GK19_kskala_u-560	vividhamaṇikanakakoṣaṃ cakre sā tadvyayādhīnam // 4.17 //	vividha maṇi kanaka koṣam cakre sā tad vyaya adhīnam 
SA_GK19_kskala_u-561	sahajamanurāgamadrutam aucityaṃ vīkṣya bhūpatis tasyāḥ &	sahajam anurāgam adrutam aucityam vīkṣya bhūpatiḥ tasyāḥ 
SA_GK19_kskala_u-562	vismayavivaśaḥ premṇā jagāda vijane mahāmātmyam // 4.18 //	vismaya vivaśaḥ premṇā jagāda vijane mahāmātmyam 
SA_GK19_kskala_u-563	citramiyaṃ bahu vittaṃ kṣapayati veśyāpi matkṛte tṛṇavat &	citram iyam bahu vittam kṣapayati veśyā api mad kṛte tṛṇa vat 
SA_GK19_kskala_u-564	prītipadavīvisṛṣṭo veśyānāṃ dhananibandhano rāgaḥ // 4.19 //	prīti padavī visṛṣṭaḥ veśyānām dhana nibandhanaḥ rāgaḥ 
SA_GK19_kskala_u-565	mithyā dhanalavalobhād anurāgaṃ darśayanti bandhakyaḥ &	mithyā dhana lava lobhāt anurāgam darśayanti bandhakyaḥ 
SA_GK19_kskala_u-566	tadapi dhanaṃ visṛjati yā kastasyāḥ premṇi saṃdehaḥ // 4.20 //	tat api dhanam visṛjati yā kaḥ tasyāḥ premṇi saṃdehaḥ 
SA_GK19_kskala_u-567	iti vacanaṃ bhūmipateḥ śrutvā vihasya sāsūyaḥ &	iti vacanam bhūmipateḥ śrutvā vihasya sa asūyaḥ 
SA_GK19_kskala_u-568	tamuvāca kasya rājan veśyācarite 'sti viśvāsaḥ // 4.21 //	tam uvāca kasya rājan veśyā carite sti viśvāsaḥ 
SA_GK19_kskala_u-569	etāḥ satyavihīnā dhanalavalīnāḥ sukhakṣaṇādhīnāḥ &	etāḥ satya vihīnāḥ dhana lava līnāḥ sukha kṣaṇa adhīnāḥ 
SA_GK19_kskala_u-570	veśyā viśanti hṛdayaṃ mukhamadhurā nirvicārāṇām // 4.22 //	veśyāḥ viśanti hṛdayam mukha madhurāḥ nirvicārāṇām 
SA_GK19_kskala_u-571	prathamasamāgamasukhadā madhye vyasanapravāsakāriṇyaḥ &	prathama samāgama sukha dāḥ madhye vyasana pravāsa kāriṇyaḥ 
SA_GK19_kskala_u-572	paryante duḥkhaphalāḥ puṃsāmāśāśca veśyāśca // 4.23 //	paryante duḥkha phalāḥ puṃsām āśāḥ ca veśyāḥ ca 
SA_GK19_kskala_u-573	adyāpi hariharādibhiḥ amarairapi tattvato na vijñātāḥ &	adya api hari hara ādibhiḥ amaraiḥ api tattvataḥ na vijñātāḥ 
SA_GK19_kskala_u-574	bhramavibhramabahumohā veśyāḥ saṃsāramāyāśca // 4.24 //	bhrama vibhrama bahu mohāḥ veśyāḥ saṃsāra māyāḥ ca 
SA_GK19_kskala_u-575	iti sacivavaco nṛpatiḥ śrutvā kṛtvā ca saṃvidaṃ tena &	iti saciva vacaḥ nṛpatiḥ śrutvā kṛtvā ca saṃvidam tena 
SA_GK19_kskala_u-576	mithyāmṛtamātmānaṃ cakre veśyāparīkṣāyai // 4.25 //	mithyā amṛtam ātmānam cakre veśyā parīkṣāyai 
SA_GK19_kskala_u-577	tasminkuṇapaśarīre vinyaste mantriṇā cittāvahnau &	tasmin kuṇapa śarīre vinyaste mantriṇā cittāvahnau 
SA_GK19_kskala_u-578	sahasaiva vilāsavatī vahnibhuvaṃ bhūṣitā prayayau // 4.26 //	sahasā eva vilāsavatī vahni bhuvam bhūṣitā prayayau 
SA_GK19_kskala_u-579	tāṃ prabalajvalitojjvalavahnijvālānipātasāvegām &	tām prabala jvalita ujjvala vahni jvālā nipāta sā vegām 
SA_GK19_kskala_u-580	dorbhyāmāliṅgya nṛpo jīvāmītyabhidhānmuditaḥ // 4.27 //	dorbhyām āliṅgya nṛpaḥ jīvāmi iti abhidhāt muditaḥ 
SA_GK19_kskala_u-581	tattasyāḥ prema dṛḍhaṃ satyaṃ ca vicārya saṃbhṛtasnehaḥ &	tat tasyāḥ prema dṛḍham satyam ca vicārya saṃbhṛta snehaḥ 
SA_GK19_kskala_u-582	rājā nininda mantriṇam asakṛdveśyaguṇābhimukhaḥ // 4.28 //	rājā nininda mantriṇam asakṛt veśyā guṇa abhimukhaḥ 
SA_GK19_kskala_u-583	atha veśyādhanasaṃcayamātmādhīnaṃ mahīpatir vipulam &	atha veśyā dhana saṃcayam ātma adhīnam mahīpatiḥ vipulam 
SA_GK19_kskala_u-584	ādāya gajaturaṃgamabhaṭavikaṭāmādade senām // 4.29 //	ādāya gaja turaṃgama bhaṭa vikaṭām ādade senām 
SA_GK19_kskala_u-585	sambhṛtavipulabalaughaiḥ jitvā vasudhādhipānsa bhūpālaḥ &	sambhṛta vipula bala oghaiḥ jitvā vasudhādhipān sa bhūpālaḥ 
SA_GK19_kskala_u-586	nijamāsasāda maṇḍalam indurivānandakṛtpūrṇaḥ // 4.30 //	nijam āsasāda maṇḍalam induḥ iva ānanda kṛt pūrṇaḥ 
SA_GK19_kskala_u-587	sā cāntaḥpurakāntāmūrdhni kṛtvā bhūbhujā vilāsavatī &	sā ca antaḥpura kāntā mūrdhni kṛtvā bhūbhujā vilāsavatī 
SA_GK19_kskala_u-588	śuśubhe śrīriva cāmarapavanākulitālakā tanvī // 4.31 //	śuśubhe śrīḥ iva cāmara pavana ākulita alakā tanvī  
SA_GK19_kskala_u-589	sātha kadācinnarapatimekānte viracitāñjaliḥ praṇatā &	sā atha kadācid narapatim ekānte viracita añjaliḥ praṇatā 
SA_GK19_kskala_u-590	ūce nātha mayā tvaṃ kalpataruḥ sevitaściraṃ dāsyā // 4.32 //	ūce nātha mayā tvam kalpataruḥ sevitaḥ ciram dāsyā 
SA_GK19_kskala_u-591	yadi nāma kutracidahaṃ yātā te hetutāṃ vibho lakṣmyāḥ &	yadi nāma kutracid aham yātā te hetutām vibho lakṣmyāḥ 
SA_GK19_kskala_u-592	tanmama saphalāmāśāmarhasi kartuṃ prasādena // 4.33 //	tat mama saphalām āśām arhasi kartum prasādena 
SA_GK19_kskala_u-593	puṇyaphalaprāpyānāṃ hṛtapararajasāṃ svabhāvavimalānām &	puṇya phala prāpyānām hṛta para rajasām svabhāva vimalānām 
SA_GK19_kskala_u-594	tīrthānāmiva mahatāṃ na hi nāma samāgamo viphalaḥ // 4.34 //	tīrthānām iva mahatām na hi nāma samāgamaḥ viphalaḥ 
SA_GK19_kskala_u-595	abhavanmama ko'pi yuvā dayito dhanajīvitādhikaḥ praṇayī &	abhavat mama kopi yuvā dayitaḥ dhana jīvita adhikaḥ praṇayī 
SA_GK19_kskala_u-596	baddhaḥ sa vidarbhapure daivavaśāccorarūpeṇa // 4.35 //	baddhaḥ sa vidarbha pure daiva vaśāt cora rūpeṇa 
SA_GK19_kskala_u-597	tanmuktaye mayā tvaṃ śaktataraḥ sevito mahīnāthaḥ &	tad muktaye mayā tvam śaktataraḥ sevitaḥ mahīnāthaḥ 
SA_GK19_kskala_u-598	adhunā kriyatāmucitaṃ sattvasya kulasya śauryasya // 4.36 //	adhunā kriyatām ucitam sattvasya kulasya śauryasya 
SA_GK19_kskala_u-599	iti vañcanāmavāpto vismita iva tadvaco nṛpaḥ śrutvā &	iti vañcanām avāptaḥ vismitaḥ iva tat vacaḥ nṛpaḥ śrutvā 
SA_GK19_kskala_u-600	suciraṃ vilokya vasudhāṃ sasmārāmātyavacanaṃ saḥ // 4.37 //	su ciram vilokya vasudhām sasmāra amātya vacanam saḥ 
SA_GK19_kskala_u-601	atha tāṃ tathaiva rājāśvāsya vidarbheṣu bhūbhujaṃ jitvā &	atha tām tathā eva rājā āśvāsya vidarbheṣu bhūbhujam jitvā 
SA_GK19_kskala_u-602	bandhanamuktenāsyāścoreṇa samāgamaṃ cakre // 4.38 //	bandhana muktena asyāḥ coreṇa samāgamam cakre 
SA_GK19_kskala_u-603	ityevaṃ bahuhṛdayā bahujihvā bahukarāśca bahumāyāḥ &	iti evam bahu hṛdayāḥ bahu jihvāḥ bahu karāḥ ca bahu māyāḥ 
SA_GK19_kskala_u-604	tattvena satyarahitāḥ ko jānāti sphuṭaṃ veśyāḥ // 4.39 //	tattvena satya rahitāḥ kaḥ jānāti sphuṭam veśyāḥ 
SA_GK19_kskala_u-605	varṇanadayitaḥ kaściddhanadayito dāsakarmadayito'nyaḥ &	varṇana dayitaḥ kaścid dhana dayitaḥ dāsa karma dayitaḥ nyaḥ 
SA_GK19_kskala_u-606	rakṣādayitaścānyo veśyānāṃ narmadayito'nyaḥ // 4.40 //	rakṣā dayitaḥ ca anyaḥ veśyānām narma dayitaḥ nyaḥ 
SA_GK19_kskala_u-607	sargaḥ 5	sargaḥ 
SA_GK19_kskala_u-608	moho nāma janānāṃ sarvaharo harati buddhimevādau &	mohaḥ nāma janānām sarva haraḥ harati buddhim eva ādau 
SA_GK19_kskala_u-609	gūḍhataraḥ sa ca nivasati kāyasthānāṃ mukhe ca lekhe ca // 5.1 //	gūḍhataraḥ sa ca nivasati kāyasthānām mukhe ca lekhe ca 
SA_GK19_kskala_u-610	raudrakalā iva pūrṇā niṣpannā sasyasaṃpattiḥ &	raudra kalā iva pūrṇā niṣpannā sasya saṃpattiḥ 
SA_GK19_kskala_u-611	grastā kṣaṇena dṛṣṭā niḥśeṣā divirarāhukalayeva // 5.2 //	grastā kṣaṇena dṛṣṭā niḥśeṣā divira rāhu kalayā iva 
SA_GK19_kskala_u-612	jñātāḥ saṃsārakalā yogibhirapayātarāgasaṃmohaiḥ &	jñātāḥ saṃsāra kalāḥ yogibhiḥ apayāta rāga saṃmohaiḥ 
SA_GK19_kskala_u-613	na jñātā divirakalā kenāpi bahuprayatnena // 5.3 //	na jñātā divira kalā kena api bahu prayatnena 
SA_GK19_kskala_u-614	kūṭakalāśataśibiraiḥ janadhanavivaraiḥ kṣayakṣapātimiraiḥ &	kūṭa kalā śata śibiraiḥ jana dhana vivaraiḥ kṣaya kṣapā timiraiḥ 
SA_GK19_kskala_u-615	diviraireva samastā grastā janatā na kālena // 5.4 //	diviraiḥ eva samastā grastā janatā na kālena 
SA_GK19_kskala_u-616	ete hi kālapuruṣāḥ pṛthutaradaṇḍaprapātahatalokāḥ &	ete hi kāla puruṣāḥ pṛthutara daṇḍa prapāta hata lokāḥ 
SA_GK19_kskala_u-617	gaṇanāgaṇanapiśācāḥ caranti bhūrjadhvajā loke // 5.5 //	gaṇanā gaṇana piśācāḥ caranti bhūrja dhvajāḥ loke 
SA_GK19_kskala_u-618	kasteṣāṃ viśvāsaṃ yamamahiṣaviṣāṇakoṭikuṭilānām &	kaḥ teṣām viśvāsam yama mahiṣa viṣāṇa koṭi kuṭilānām 
SA_GK19_kskala_u-619	vrajati na yasya viṣaktaḥ kaṇṭhe pāśaḥ kṛtāntena // 5.6 //	vrajati na yasya viṣaktaḥ kaṇṭhe pāśaḥ kṛtāntena 
SA_GK19_kskala_u-620	kalamāgranirgatamaṣī binduvyājena sāñjanāśrukaṇaiḥ &	kalama agra nirgata maṣī bindu vyājena sa añjana aśru kaṇaiḥ 
SA_GK19_kskala_u-621	kāyasthakhanyamānā roditi khinneva rājyaśrīḥ // 5.7 //	kāyastha khanyamānā roditi khinnā iva rājya śrīḥ 
SA_GK19_kskala_u-622	aṅkanyāsairviṣamaiḥ māyāvanitālakāvalīkuṭilaiḥ &	aṅka nyāsaiḥ viṣamaiḥ māyā vanitā alaka āvalī kuṭilaiḥ 
SA_GK19_kskala_u-623	ko nāma jagati racitaiḥ kāyasthairmohito na janaḥ // 5.8 //	kaḥ nāma jagati racitaiḥ kāyasthaiḥ mohitaḥ na janaḥ 
SA_GK19_kskala_u-624	māyāprapañcasaṃcayavañcitaviśvairvināśitaḥ satatam &	māyā prapañca saṃcaya vañcita viśvaiḥ vināśitaḥ satatam 
SA_GK19_kskala_u-625	viṣayagrāmagrāsaiḥ kāyasthairindriyairlokaḥ // 5.9 //	viṣaya grāma grāsaiḥ kāyasthaiḥ indriyaiḥ lokaḥ 
SA_GK19_kskala_u-626	kuṭilā lipivinyāsā dṛśyante kālapāśasaṃkāśāḥ &	kuṭilāḥ lipi vinyāsāḥ dṛśyante kāla pāśa saṃkāśāḥ 
SA_GK19_kskala_u-627	kāyasthabhūrjaśikhare maṇḍalalīnā iva vyālāḥ // 5.10 //	kāyastha bhūrja śikhare maṇḍala līnāḥ iva vyālāḥ 
SA_GK19_kskala_u-628	ete hi citraguptāḥ citradhiyo guptahāriṇo divirāḥ &	ete hi citra guptāḥ citra dhiyaḥ gupta hāriṇaḥ divirāḥ 
SA_GK19_kskala_u-629	rekhāmātravināśāt sahitaṃ kurvanti ye rahitam // 5.11 //	rekhā mātra vināśāt sahitam kurvanti ye rahitam 
SA_GK19_kskala_u-630	loke kalāḥ prasiddhāḥ svalpatarāḥ saṃcaranti divirāṇām &	loke kalāḥ prasiddhāḥ svalpatarāḥ saṃcaranti divirāṇām 
SA_GK19_kskala_u-631	gūḍhakalāḥ kila teṣāṃ jānāti kaliḥ kṛtānto vā // 5.12 //	gūḍha kalāḥ kila teṣām jānāti kaliḥ kṛtāntaḥ vā 
SA_GK19_kskala_u-632	vakralipinyāsakalā sakalāṅkanimīlanakalā &	                
SA_GK19_kskala_u-633	satatapraveśasaṃgrahalopakalā vyayavivardhanakalā ca // 5.13 //	satata praveśa saṃgraha lopa kalā vyaya vivardhana kalā ca 
SA_GK19_kskala_u-634	grāhyaparicchedakalā deyadhanādānakāraṇakalā ca &	grāhya pariccheda kalā deya dhana ādāna kāraṇa kalā ca 
SA_GK19_kskala_u-635	utkocairharaṇakalā paryantabhuvaṃ palāyanakalā ca // 5.14 //	utkocaiḥ haraṇa kalā paryanta bhuvam palāyana kalā ca 
SA_GK19_kskala_u-636	śeṣasthavivekakalā calarāśisamagrabhakṣaṇakalā ca &	śeṣa stha viveka kalā cala rāśi samagra bhakṣaṇa kalā ca 
SA_GK19_kskala_u-637	utpannagopanakalā naṣṭaviśīrṇapradarśanakalā ca // 5.15 //	utpanna gopana kalā naṣṭa viśīrṇa pradarśana kalā ca 
SA_GK19_kskala_u-638	krayamāṇairbharaṇakalā yojanacaryādibhiḥ kṣayakalā ca &	krayamāṇaiḥ bharaṇa kalā yojana caryā ādibhiḥ kṣaya kalā ca 
SA_GK19_kskala_u-639	ekatra pañcadaśyāṃ luṇṭhicikitsāsamāsanakalā ca // 5.16 //	ekatra pañcadaśyām luṇṭhi cikitsā samāsana kalā ca 
SA_GK19_kskala_u-640	niḥśeṣabhūrjadāhād āgamanāśaśca paryante &	niḥśeṣa bhūrja dāhāt āgama nāśaḥ ca paryante 
SA_GK19_kskala_u-641	yena vinā vyavahārī bhūryāgrahaṇe nirālokaḥ // 5.17 //	yena vinā vyavahārī bhūri āgrahaṇe nirālokaḥ 
SA_GK19_kskala_u-642	sakalaṅkasya kṣayiṇo navanavarūpasya vṛddhibhājaśca &	sa kalaṅkasya kṣayiṇaḥ nava nava rūpasya vṛddhi bhājaḥ ca 
SA_GK19_kskala_u-643	divirasya kalāḥ kuṭilāḥ ṣoḍaśa doṣākarasyaitāḥ // 5.18 //	divirasya kalāḥ kuṭilāḥ ṣoḍaśa doṣākarasya etāḥ  /
SA_GK19_kskala_u-644	kūṭasthāḥ kāyasthāḥsarvanakāreṇa siddhamantreṇa &	kūṭasthāḥ siddha mantreṇa 
SA_GK19_kskala_u-645	gurava iva viditamāyāvṛtticchedaṃ kṣaṇena kurvanti // 5.19 //	guravaḥ iva vidita māyā vṛtti chedam kṣaṇena kurvanti 
SA_GK19_kskala_u-646	hāritadhanapaśuvasanaḥ cauryabhayādbandhubhiḥ parityaktaḥ &	hārita dhana paśu vasanaḥ caurya bhayāt bandhubhiḥ parityaktaḥ 
SA_GK19_kskala_u-647	babhrāma mahīmakhilāṃ tīvravyasanaḥ purā kitavaḥ // 5.20 //	babhrāma mahīm akhilām tīvra vyasanaḥ purā kitavaḥ 
SA_GK19_kskala_u-648	sa kadācidetya puṇyaiḥ ujjayinīṃ tatra majjanaṃ kṛtvā &	sa kadācid etya puṇyaiḥ ujjayinīm tatra majjanam kṛtvā 
SA_GK19_kskala_u-649	vicaranvijane puraharamandiramavalokayāmāsa // 5.21 //	vicaran vijane purahara mandiram avalokayāmāsa 
SA_GK19_kskala_u-650	śūnyāyatane gatvā varadaṃ devaṃ sadā mahākālam &	śūnya āyatane gatvā vara dam devam sadā mahākālam 
SA_GK19_kskala_u-651	upalepanakusumaphalaiḥ nirvyāpāraḥ siṣeve saḥ // 5.22 //	upalepana kusuma phalaiḥ nirvyāpāraḥ siṣeve saḥ 
SA_GK19_kskala_u-652	stotrajapagītadīpaiḥ vipuladhyānair niśāsu nirnidraḥ &	stotra japa gīta dīpaiḥ vipula dhyānaiḥ niśāsu nirnidraḥ 
SA_GK19_kskala_u-653	tasthau tatra sa suciraṃ duḥsahadaurgatyanāśāya // 5.23 //	tasthau tatra sa su ciram duḥsaha daurgatya nāśāya 
SA_GK19_kskala_u-654	tasya kadācidbhaktyā śubhaśatakṛtayā prasāditaḥ sahasā &	tasya kadācid bhaktyā śubha śata kṛtayā prasāditaḥ sahasā 
SA_GK19_kskala_u-655	bhavabhayahārī bhagavān bhūtapatiḥ saṃbabhāṣe tam // 5.24 //	bhava bhaya hārī bhagavān bhūtapatiḥ saṃbabhāṣe tam 
SA_GK19_kskala_u-656	putra gṛhāṇetyukte devena kapālamālikāśikhare &	putra gṛhāṇa iti ukte devena kapāla mālikā śikhare 
SA_GK19_kskala_u-657	ekaṃ kapālamasakṛt cakre saṃjñāṃ purārāteḥ // 5.25 //	ekam kapālam asakṛt cakre saṃjñām purārāteḥ 
SA_GK19_kskala_u-658	ardhokte sthagitavaraḥ saṃpīḍanasaṃjñayā kapālasya &	ardha ukte sthagita varaḥ saṃpīḍana saṃjñayā kapālasya 
SA_GK19_kskala_u-659	tūṣṇīṃ cakāra rudro dāridryātkitavapuṇyānām // 5.26 //	tūṣṇīm cakāra rudraḥ dāridryāt kitava puṇyānām 
SA_GK19_kskala_u-660	snātuṃ yāte tasmin vijane devaḥ kapālamavadattat &	snātum yāte tasmin vijane devaḥ kapālam avadat tat 
SA_GK19_kskala_u-661	dantāṃśupaṭalapālīṃ gaṅgāmiva darśayannagre // 5.27 //	danta aṃśu paṭala pālīm gaṅgām iva darśayan agre 
SA_GK19_kskala_u-662	asya kitavasya sādhoḥ bhaktasya cirasthitasya varadāne &	asya kitavasya sādhoḥ bhaktasya cira sthitasya vara dāne 
SA_GK19_kskala_u-663	kasmāttvayā mamaiṣā vihitā saṃpīḍanaiḥ saṃjñā // 5.28 //	kasmāt tvayā mama eṣā vihitā saṃpīḍanaiḥ saṃjñā 
SA_GK19_kskala_u-664	iti bhagavatā kapālaṃ pṛṣṭaṃ provāca sasmitaṃ śanakaiḥ &	iti bhagavatā kapālam pṛṣṭam provāca sa smitam śanakais 
SA_GK19_kskala_u-665	viṣamanayanoṣmavigalan maulīndusudhārasairjīvat // 5.29 //	viṣama nayana ūṣma vigalat mauli indu sudhā rasaiḥ jīvat 
SA_GK19_kskala_u-666	śṛṇu bhagavanyena mayā vijñapto'si svabhāvasaralātman &	śṛṇu bhagavan yena mayā vijñaptā usi svabhāva sarala ātman 
SA_GK19_kskala_u-667	sulabho'pi bodhyate vā niṣkāraṇamīśvaraḥ kena // 5.30 //	sulabhaḥ api bodhyate vā niṣkāraṇam īśvaraḥ kena 
SA_GK19_kskala_u-668	eṣa kitavo'tiduḥkhī dāridryādviratasakalanijakṛtyaḥ &	eṣa kitava uti duḥkhī dāridryāt virata sakala nija kṛtyaḥ 
SA_GK19_kskala_u-669	prāsāde'sminracayati lepanabalikusumadhūpārgham // 5.31 //	prāsāde smin racayati lepana bali kusuma dhūpa argham 
SA_GK19_kskala_u-670	duḥkhī bhavati tapasvī dhanarahitaḥ sādaro bhavati dharme &	duḥkhī bhavati tapasvī dhana rahitaḥ sādaraḥ bhavati dharme 
SA_GK19_kskala_u-671	bhraṣṭādhikāravibhavaḥ sarvapraṇataḥ priyaṃvado bhavati // 5.32 //	bhraṣṭa adhikāra vibhavaḥ sarva praṇataḥ priyaṃvadaḥ bhavati 
SA_GK19_kskala_u-672	arcayati devaviprān japati ciraṃ vetti nirdhano mitram &	arcayati deva viprān japati ciram vetti nirdhanaḥ mitram 
SA_GK19_kskala_u-673	kaṭhino'pi lohapiṇḍaḥ taptaḥ karmaṇyatāṃ eti // 5.33 //	kaṭhinaḥ api loha piṇḍaḥ taptaḥ karmaṇya tām eti  /
SA_GK19_kskala_u-674	vyasanaparitaptahṛdayaḥ tiṣṭhati sarvaḥ sadācāre &	vyasana paritapta hṛdayaḥ tiṣṭhati sarvaḥ sadācāre 
SA_GK19_kskala_u-675	vibhavamadamohitānāṃ karmasmaraṇe kathā kaiva // 5.34 //	vibhava mada mohitānām karma smaraṇe kathā kā eva 
SA_GK19_kskala_u-676	aiśvaryārthī bhagavannrthī āśāpāśena lambamāno 'sau &	aiśvarya arthī āśā pāśena lambamānaḥ sau 
SA_GK19_kskala_u-677	kurute parāṃ saparyāṃ prāptārtho dṛśyate na punaḥ // 5.35 //	kurute parām saparyām prāpta arthaḥ dṛśyate na punar 
SA_GK19_kskala_u-678	svārthārthinaḥ prayattā prāptārthāḥ sevakāḥ sadā viphalāḥ &	sva artha arthinaḥ prayattā prāpta arthāḥ sevakāḥ sadā viphalāḥ 
SA_GK19_kskala_u-679	na hi nāma jagati kaścit kṛtakāryaḥ sevako bhavati // 5.36 //	na hi nāma jagati kaścid kṛta kāryaḥ sevakaḥ bhavati  /
SA_GK19_kskala_u-680	deva prāsāde'smin phalajalakusumādibhogasāmagrīm &	deva prāsāde smin phala jala kusuma ādi bhoga sāmagrīm 
SA_GK19_kskala_u-681	pūrṇe yāte kitave vijane nānye kariṣyanti // 5.37 //	pūrṇe yāte kitave vijane na anye kariṣyanti  /
SA_GK19_kskala_u-682	tasmātpuṇyopanataṃ kitavaṃ saṃrakṣa sevakaṃ satatam &	tasmāt puṇya upanatam kitavam saṃrakṣa sevakam satatam 
SA_GK19_kskala_u-683	varadānamasya bhagavan nirvāsanamātmapūjāyāḥ // 5.38 //	vara dānam asya bhagavat nirvāsanam ātma pūjāyāḥ 
SA_GK19_kskala_u-684	śrutvaitadvakrataraṃ vacanaṃ pṛthuvismayasmeraḥ &	śrutvā etat vakrataram vacanam pṛthu vismaya smeraḥ 
SA_GK19_kskala_u-685	taṃ papraccha pinākī kastvaṃ tattvena kiṃ karma // 5.39 //	tam papraccha pinākī kaḥ tvam tattvena kim karma 
SA_GK19_kskala_u-686	iti pṛṣṭaṃ punarūce sapadi kapālaṃ vicintya sadbhāvam &	iti pṛṣṭam punar ūce sapadi kapālam vicintya sadbhāvam 
SA_GK19_kskala_u-687	magadhānāmahamabhavaṃ kāyasthakule svakarmaṇo vimukhaḥ // 5.40 //	magadhānām aham abhavam kāyastha kule sva karmaṇaḥ vimukhaḥ 
SA_GK19_kskala_u-688	snānajapavratanirataḥ tīrtharato viditasarvaśāstrārthaḥ &	snāna japa vrata nirataḥ tīrtha rataḥ vidita sarva śāstra arthaḥ 
SA_GK19_kskala_u-689	tyaktvā bhāgīrathyāṃ śarīrakaṃ tvatpadaṃ prāptaḥ // 5.41 //	tyaktvā bhāgīrathyām śarīrakam tvad padam prāptaḥ 
SA_GK19_kskala_u-690	ākarṇyavaṃ bhagavān ūce kāyastha eva satyaṃ tvam &	bhagavān ūce kāyasthaḥ eva satyam tvam 
SA_GK19_kskala_u-691	citraṃ kauṭilyakalāṃ na tyajasi kapālaśeṣo'pi // 5.42 //	citram kauṭilya kalām na tyajasi kapāla śeṣaḥ api 
SA_GK19_kskala_u-692	ityuktvā smitakiraṇaiḥ kurvannāśālatāḥ kusumaśubhrāḥ &	iti uktvā smita kiraṇaiḥ kurvan āśā latāḥ kusuma śubhrāḥ 
SA_GK19_kskala_u-693	snātvāgatāya tasmai kitavāya varaṃ dadau varadaḥ // 5.43 //	snātvā āgatāya tasmai kitavāya varam dadau vara daḥ 
SA_GK19_kskala_u-694	kṛtvā tatkitavahitaṃ paśyata evāśu tasya śaśimauliḥ &	kṛtvā tat kitava hitam paśyataḥ eva āśu tasya śaśimauliḥ 
SA_GK19_kskala_u-695	niṣkāsitavāṃstacchira uttamatamamuṇḍamālikāpaṅkteḥ // 5.44 //	niṣkāsitavān tat śiraḥ uttamatama muṇḍa mālikā paṅkteḥ 
SA_GK19_kskala_u-696	ityevaṃ kuṭilakalāṃ sahajāṃ malināṃ janakṣaye niratām &	iti evam kuṭila kalām sahajām malinām jana kṣaye niratām 
SA_GK19_kskala_u-697	yamadaṃṣṭrāmiva muñcati kāyastho nāsthiśeṣo'pi // 5.45 //	yama daṃṣṭrām iva muñcati kāyasthaḥ na asthi śeṣaḥ api 
SA_GK19_kskala_u-698	susthaḥ ko nāma janaḥ satatāśucibhāvadūṣitakalānām &	susthaḥ kaḥ nāma janaḥ satata aśuci bhāva dūṣita kalānām 
SA_GK19_kskala_u-699	doṣakṛtāṃ śakṛtāmiva kāyasthānāmavaṣṭambhaiḥ // 5.46 //	doṣa kṛtām śakṛtām iva kāyasthānām avaṣṭambhaiḥ 
SA_GK19_kskala_u-700	asuraracitaprayatnād vijñātā diviravañcanā yena &	asura racita prayatnāt vijñātā divira vañcanā yena 
SA_GK19_kskala_u-701	saṃrakṣaitā matimatā ratnavatī vasumatī tena // 5.47 //	saṃrakṣā etāḥ matimatā ratnavatī vasumatī tena 
SA_GK19_kskala_u-702	sargaḥ 6: madavarṇanam	sargaḥ mada varṇanam 
SA_GK19_kskala_u-703	ekaḥ sakalajanānāṃ hṛdayeṣu kṛtāspado madaḥ śatruḥ &	ekaḥ sakala janānām hṛdayeṣu kṛta āspadaḥ madaḥ śatruḥ 
SA_GK19_kskala_u-704	yenāviṣṭaśarīro na śṛṇoti na paśyati stabdhaḥ // 6.1 //	yena āviṣṭa śarīraḥ na śṛṇoti na paśyati stabdhaḥ 
SA_GK19_kskala_u-705	vijitātmanāṃ janānām abhavadyaḥ kṛtayuge damo nāma &	vijita ātmanām janānām abhavat yaḥ kṛta yuge damaḥ nāma 
SA_GK19_kskala_u-706	so'yaṃ viparītatayā madaḥ sthitaḥ kaliyuge puṃsām // 6.2 //	saḥ ayam viparīta tayā madaḥ sthitaḥ kali yuge puṃsām 
SA_GK19_kskala_u-707	maunaṃ vadananikūṇanam ūrdhvekṣaṇamanyalakṣyatā cākṣṇoḥ &	maunam vadana nikūṇanam ūrdhva īkṣaṇam anya lakṣya tā ca akṣṇoḥ 
SA_GK19_kskala_u-708	gātravilepanaveṣṭanam agryaṃ rūpaṃ madasyaitat // 6.3 //	gātra vilepana veṣṭanam agryam rūpam madasya etat 
SA_GK19_kskala_u-709	śauryamado rūpamadaḥ śṛṅgāramadaḥ kulonnatimadaśca &	śaurya madaḥ rūpa madaḥ śṛṅgāra madaḥ kula unnati madaḥ ca 
SA_GK19_kskala_u-710	vibhavamadamūlajātā madavṛkṣā dehināmante // 6.4 //	vibhava mada mūla jātāḥ mada vṛkṣāḥ dehinām ante 
SA_GK19_kskala_u-711	śūlārūḍhasamāno vātastabdhopamo'tha bhūtasamaḥ &	śūla ārūḍha samānaḥ vāta stabdha upamaḥ utha bhūta samaḥ 
SA_GK19_kskala_u-712	bahubhoge vibhavamadaḥ praśamajvarasaṃnipātasamaḥ // 6.5 //	bahu bhoge vibhava madaḥ praśama jvara saṃnipāta samaḥ 
SA_GK19_kskala_u-713	śauryamado bhujadarśī rūpamado darpaṇādidarśī ca &	śaurya madaḥ bhuja darśī rūpa madaḥ darpaṇa ādi darśī ca 
SA_GK19_kskala_u-714	kāmamadaḥ strīdarśī vibhavamadastveṣa jātyandhaḥ // 6.6 //	kāma madaḥ strī darśī vibhava madaḥ tu eṣa jāti andhaḥ 
SA_GK19_kskala_u-715	antaḥsukharasamūrcchāmīlitanayanaḥ samāhitadhyānaḥ &	antar sukha rasa mūrcchā āmīlita nayanaḥ samāhita dhyānaḥ 
SA_GK19_kskala_u-716	dhanamada eṣa narāṇām ātmārāmopamaḥ ko'pi // 6.7 //	dhana madaḥ eṣa narāṇām ātma ārāma upamaḥ 
SA_GK19_kskala_u-717	unmādayatyaviṣaye vividhavikāraḥ samastaguṇahīnaḥ &	unmādayati aviṣaye vividha vikāraḥ samasta guṇa hīnaḥ 
SA_GK19_kskala_u-718	mūḍhamadastvanyo'yaṃ jayati vicitro nirālambaḥ // 6.8 //	mūḍha madaḥ tu anyaḥ ayam jayati vicitraḥ nirālambaḥ 
SA_GK19_kskala_u-719	stambhānna paśyati bhuvaṃ khecaradarśī sadā tapasvimadaḥ &	stambhāt na paśyati bhuvam khecara darśī sadā tapasvi madaḥ 
SA_GK19_kskala_u-720	bhaktimado'dbhutakārī vismṛtadehaścalaḥ prakṛtyaiva // 6.9 //	bhakti mada udbhuta kārī vismṛta dehaḥ calaḥ prakṛtyā eva 
SA_GK19_kskala_u-721	ākoparaktanayanaḥ paravāṅmātrāsahaḥ pralāpī ca &	ākopa rakta nayanaḥ para vāc mātrā sahaḥ pralāpī ca 
SA_GK19_kskala_u-722	viṣamaḥ śrutamadanāmā dhātukṣobho nṛṇāṃ mūrtaḥ // 6.10 //	viṣamaḥ śruta mada nāmā dhātu kṣobhaḥ nṛṇām mūrtaḥ 
SA_GK19_kskala_u-723	satatabhrukuṭikarālaḥ paruṣākrośī haṭhābhighātaparaḥ &	satata bhrukuṭi karālaḥ paruṣa ākrośī haṭha abhighāta paraḥ 
SA_GK19_kskala_u-724	adhikāramadaḥ puṃsāṃ sarvāśī rākṣasaḥ krūraḥ // 6.11 //	adhikāra madaḥ puṃsām sarva āśī rākṣasaḥ krūraḥ 
SA_GK19_kskala_u-725	pūrvapuruṣapratāpaprathitakathāvismṛtānyanijakṛtyaḥ &	                    
SA_GK19_kskala_u-726	kulamada ekaḥ puṃsāṃ sudīrghadarśī mahājñānaḥ // 6.12 //	kula madaḥ ekaḥ puṃsām su dīrgha darśī mahā jñānaḥ 
SA_GK19_kskala_u-727	varjitasakalasparśaḥ sarvāśucibhāvanānnirālambaḥ &	varjita sakala sparśaḥ sarva aśuci bhāvanāt nirālambaḥ 
SA_GK19_kskala_u-728	ākāśe'pi salepaḥ śaucamado nityasaṃkocaḥ // 6.13 //	ākāśe pi sa lepaḥ śauca madaḥ nitya saṃkocaḥ 
SA_GK19_kskala_u-729	sāvadhayaḥ sarvamadā nijanijamūlakṣaye vinaśyanti &	sa avadhayaḥ sarva madāḥ nija nija mūla kṣaye vinaśyanti 
SA_GK19_kskala_u-730	varamada ekaḥ kuṭilo vijṛmbhate niravadhirbhogī // 6.14 //	vara madaḥ ekaḥ kuṭilaḥ vijṛmbhate niravadhiḥ bhogī 
SA_GK19_kskala_u-731	pānamadastu jaghanyaḥ sarvajugupsāspadaṃ mahāmohaḥ &	pāna madaḥ tu jaghanyaḥ sarva jugupsā āspadam mahā mohaḥ 
SA_GK19_kskala_u-732	kṣaṇiko'pi harati sahasā varṣasahasrārjitaṃ śīlam // 6.15 //	kṣaṇikaḥ api harati sahasā varṣa sahasra arjitam śīlam 
SA_GK19_kskala_u-733	vidyāvati vipravare gavi hastini bhūpatau śvapāke ca &	vidyāvati vipra vare gavi hastini bhūpatau śvapāke ca 
SA_GK19_kskala_u-734	madyamadaḥ samadarśī svaparavibhāgaṃ na jānāti // 6.16 //	madya madaḥ sama darśī sva para vibhāgam na jānāti 
SA_GK19_kskala_u-735	vigalitasadasadbhedaḥ samakāñcanaloṣṭapāṣāṇaḥ &	vigalita sat asat bhedaḥ sama kāñcana loṣṭa pāṣāṇaḥ 
SA_GK19_kskala_u-736	prāpto yogidaśāmapi narake kṣībaḥ svayaṃ patati // 6.17 //	prāptaḥ yogi daśām api narake kṣībaḥ svayam patati 
SA_GK19_kskala_u-737	roditi gāyati vihasati gāyati vilapaty uccair upaiti saṃmoham &	roditi gāyati vihasati gāyati vilapati uccais upaiti saṃmoham 
SA_GK19_kskala_u-738	bhajate vividhavikārān saṃsārādarśamaṇḍalaḥ kṣībaḥ // 6.18 //	bhajate vividha vikārān saṃsāra ādarśa maṇḍalaḥ kṣībaḥ 
SA_GK19_kskala_u-739	parapaticumbanasaktāṃ paśyati dayitāṃ na yāti saṃtāpam &	para pati cumbana saktām paśyati dayitām na yāti saṃtāpam 
SA_GK19_kskala_u-740	kṣībo'tigāḍharāgaṃ pītvā madhu vītarāgaḥ kim // 6.19 //	kṣība uti gāḍha rāgam pītvā madhu vīta rāgaḥ kim 
SA_GK19_kskala_u-741	visṛjati vasanaṃ dūre vyasanaṃ gṛhṇāti duḥsahaṃ kṣībaḥ &	visṛjati vasanam dūre vyasanam gṛhṇāti duḥsaham kṣībaḥ 
SA_GK19_kskala_u-742	añjalipātre pibati ca nijamūtravijṛmbhitaṃ candram // 6.20 //	añjali pātre pibati ca nija mūtra vijṛmbhitam candram 
SA_GK19_kskala_u-743	cyavanaḥ purā maharṣiḥ yauvanamaśviprayogato labdhvā &	cyavanaḥ purā mahā ṛṣiḥ yauvanam aśvi prayogataḥ labdhvā 
SA_GK19_kskala_u-744	yajñe svayaṃ kṛtajñaḥ tau cakre somapānārhau // 6.21 //	yajñe svayam kṛtajñaḥ tau cakre soma pāna arhau  /
SA_GK19_kskala_u-745	kruddhastametya śakraḥ provāca mune na vetsi kimapi tvam &	kruddhaḥ tam etya śakraḥ provāca mune na vetsi kim api tvam 
SA_GK19_kskala_u-746	bhiṣajāvapaṅktiyogyo somārhāvaśvinau yasya // 6.22 //	bhiṣajau apaṅkti yogyau soma arhau aśvinau yasya  /
SA_GK19_kskala_u-747	iti bahuśaḥ surapatinā pratiṣiddho'pi svatejasā cyavanaḥ &	iti bahuśas surapatinā pratiṣiddhaḥ upi sva tejasā cyavanaḥ 
SA_GK19_kskala_u-748	na cacāla niścitātmā nijakṛtyādaśvinoḥ prītyā // 6.23 //	na cacāla niścita ātmā nija kṛtyāt aśvinoḥ prītyā 
SA_GK19_kskala_u-749	tatkopodyatavajraṃ jambhārerāyataṃ bhujastambham &	tad kopa udyata vajram jambhāreḥ āyatam bhuja stambham 
SA_GK19_kskala_u-750	astambhayanmunīndraḥ prabhāvasaṃbhāvanāpātram // 6.24 //	astambhayat muni indraḥ prabhāva saṃbhāvanā pātram 
SA_GK19_kskala_u-751	asṛjacca tadvadhāya pralambakāyopamaṃ caturdaṃṣṭram &	asṛjat ca tad vadhāya pralambakāya upamam catur daṃṣṭram 
SA_GK19_kskala_u-752	yojanasahasravipulaṃ kṛtyārūpaṃ mahāsuraṃ ghoram // 6.25 //	yojana sahasra vipulam kṛtyā rūpam mahā asuram ghoram 
SA_GK19_kskala_u-753	tenāviṣṭaḥ sahasā bhīto vajrī tamāyayau śaraṇam &	tena āviṣṭaḥ sahasā bhītaḥ vajrī tam āyayau śaraṇam 
SA_GK19_kskala_u-754	somo'stu devabhiṣajoḥ iti covāca praṇaṣṭadhṛtiḥ // 6.26 //	somaḥ astu deva bhiṣajoḥ iti ca uvāca praṇaṣṭa dhṛtiḥ 
SA_GK19_kskala_u-755	munirapi karuṇāsindhuḥ bhītaṃ praṇataṃ mahendramāśvāsya &	muniḥ api karuṇā sindhuḥ bhītam praṇatam mahā indram āśvāsya 
SA_GK19_kskala_u-756	madamutsasarja ghoraṃ dyūtastrīpānamṛgayāsu // 6.27 //	madam utsasarja ghoram dyūta strī pāna mṛgayāsu 
SA_GK19_kskala_u-757	so'yamasuraḥ pramāthī muninā kruddhena nirmito hṛdaye &	saḥ yam asuraḥ pramāthī muninā kruddhena nirmitaḥ hṛdaye 
SA_GK19_kskala_u-758	nivasati śarīrabhājāṃ stambhākāro guṇairbaddhaḥ // 6.28 //	nivasati śarīra bhājām stambha ākāraḥ guṇaiḥ baddhaḥ 
SA_GK19_kskala_u-759	maune śrīmattānāṃ niḥspandadṛśi pravṛddhavibhavānām &	maune śrīmattānām niḥspanda dṛśi pravṛddha vibhavānām 
SA_GK19_kskala_u-760	bhrūbhaṅgamukhavikāre dhanikānāṃ bhrūyuge viṭādīnām // 6.29 //	bhrū bhaṅga mukha vikāre dhanikānām bhrū yuge viṭa ādīnām 
SA_GK19_kskala_u-761	jihvāsu dūtaviduṣāṃ rūpavatāṃ daśanavasanakeśeṣu &	jihvāsu dūta viduṣām rūpavatām daśana vasana keśeṣu 
SA_GK19_kskala_u-762	vaidyānāmoṣṭhapuṭe grīvāyāṃ guṇiniyogigaṇakānām // 6.30 //	vaidyānām oṣṭhapuṭe grīvāyām guṇi niyogi gaṇakānām 
SA_GK19_kskala_u-763	skandhataṭe subhaṭānāṃ hṛdaye vaṇijāṃ kareṣu śilpavatām &	skandha taṭe su bhaṭānām hṛdaye vaṇijām kareṣu śilpavatām 
SA_GK19_kskala_u-764	galapatrāṅgulibhaṅge chātrāṇāṃ stanataṭeṣu taruṇīnām // 6.31 //	gala patra aṅguli bhaṅge chātrāṇām stana taṭeṣu taruṇīnām 
SA_GK19_kskala_u-765	udare śrāddhārhāṇāṃ jaṅghāsu ca lekhahārapuruṣāṇām &	udare śrāddha arhāṇām jaṅghāsu ca lekha hāra puruṣāṇām 
SA_GK19_kskala_u-766	gaṇḍeṣu kuñjarāṇāṃ barhe śikhināṃ gateṣu haṃsānām // 6.32 //	gaṇḍeṣu kuñjarāṇām barhe śikhinām gateṣu haṃsānām 
SA_GK19_kskala_u-767	ityevaṃ madanāmā madāgraho bahuvikāradṛḍhamohaḥ &	iti evam mada nāmā mada āgrahaḥ bahu vikāra dṛḍha mohaḥ 
SA_GK19_kskala_u-768	aṅge kāṣṭhībhūto vasati sadā sarvabhūtānām // 6.33 //	aṅge kāṣṭhībhūtaḥ vasati sadā sarva bhūtānām 
SA_GK19_kskala_u-769	iti mahākaviśrīkṣemendraviracite kalāvilāse madavarṇananāma ṣaṣṭhaḥ sargaḥ	iti mahā kavi śrī kṣemendra viracite kalāvilāse mada varṇana nāma ṣaṣṭhaḥ sargaḥ 
SA_GK19_kskala_u-770	sargaḥ 7: gāyanavarṇanam	sargaḥ gāyana varṇanam 
SA_GK19_kskala_u-771	artho nāma janānāṃ jīvitamakhilakriyākalāpasya &	arthaḥ nāma janānām jīvitam akhila kriyā kalāpasya 
SA_GK19_kskala_u-772	tamapi haranty atidhūrtāḥ ślakṣṇagalā gāyanā loke // 7.1 //	tam api haranti ati dhūrtāḥ ślakṣṇa galāḥ gāyanāḥ loke  /
SA_GK19_kskala_u-773	niḥśeṣaṃ kamalākarakoṣaṃ jagdhvāpi kumudamāsvādya &	niḥśeṣam kamala ākara koṣam jagdhvā api kumudam āsvādya 
SA_GK19_kskala_u-774	kṣīṇā gāyanabhṛṅgā mātaṅgapraṇayatāṃ yānti // 7.2 //	kṣīṇāḥ gāyana bhṛṅgāḥ mātaṅga praṇaya tām yānti  /
SA_GK19_kskala_u-775	ghaṭapaṭaśakaṭaskandhā bahuḍimbhā muktakeśakakalāpāḥ &	ghaṭa paṭa śakaṭa skandhāḥ bahu ḍimbhāḥ mukta keśaka kalāpāḥ 
SA_GK19_kskala_u-776	ete yonipisācā bhūpabhujo gāyanā loke // 7.3 //	ete yonipisācāḥ bhūpabhujaḥ gāyanāḥ loke  /
SA_GK19_kskala_u-777	tamasi varākaś cauro hāhākāreṇa yāti saṃtrastaḥ &	tamasi varākaḥ cauraḥ hāhākāreṇa yāti saṃtrastaḥ 
SA_GK19_kskala_u-778	gāyanacauraḥ prakaṭaṃ hāhākṛtvaiva harati sarvasvam // 7.4 //	gāyana cauraḥ prakaṭam hāhā kṛtvā eva harati sarva svam 
SA_GK19_kskala_u-779	pā pā dha dha ni ni ga ma sā dhā dhā mā mā sa mā sa gā dhā mā &	pā pā dha dha ni ni ga ma sā dhā dhā mā mā sa mā sa gā dhā mā 
SA_GK19_kskala_u-780	kṛtvā svarapadapālīṃ gāyanadhūrtāś caranty ete // 7.5 //	kṛtvā svara pada pālīm gāyana dhūrtāḥ caranti ete  /
SA_GK19_kskala_u-781	kuṭilāvartabhrāntaiḥ veṣavikāraiś ca mukhavikāraiś ca &	kuṭila āvarta bhrāntaiḥ veṣa vikāraiḥ ca mukha vikāraiḥ ca 
SA_GK19_kskala_u-782	gāyati gāyanasaṃgho mardalahastaś ciraṃ maunī // 7.6 //	gāyati gāyana saṃghaḥ mardala hastaḥ ciram maunī  /
SA_GK19_kskala_u-783	āmantraṇajayaśabdaiḥ pratipadahuṃkāraghargharārāvaiḥ &	āmantraṇa jaya śabdaiḥ pratipada huṃkāra gharghara ārāvaiḥ 
SA_GK19_kskala_u-784	svayamuktasādhuvādaiḥ antarayati gāyano gītam // 7.7 //	svayam ukta sādhuvādaiḥ antarayati gāyanaḥ gītam 
SA_GK19_kskala_u-785	jalapatite saktukaṇe matsyairbhukte'sti kāpi dharmāptiḥ &	jala patite saktu kaṇe matsyaiḥ bhuktyāḥ asti kā api dharma āptiḥ 
SA_GK19_kskala_u-786	gāyanadattāsu paraṃ koṭiṣvapi nāsti phalaleśaḥ // 7.8 //	gāyana dattāsu param koṭiṣu api nā asti phala leśaḥ 
SA_GK19_kskala_u-787	mugdhadhanānāṃ vidhinā ruddhānāmandhakūpakoṣeṣu &	mugdha dhanānām vidhinā ruddhānām andhakūpa koṣeṣu 
SA_GK19_kskala_u-788	vihito vivṛtamahāsyo gāyananāmā praṇālaughaḥ // 7.9 //	vihitaḥ vivṛta mahā āsyaḥ gāyana nāmā praṇāla oghaḥ 
SA_GK19_kskala_u-789	naitat prakaṭitadaśanā gāyanadhūrtāḥ sadaiva gāyanti &	na etat prakaṭita daśanāḥ gāyana dhūrtāḥ sadā eva gāyanti 
SA_GK19_kskala_u-790	ete gatānugatikān hasanti dhūrtā gṛhītārthān // 7.10 //	ete gatānugatikān hasanti dhūrtāḥ gṛhīta arthān 
SA_GK19_kskala_u-791	prātargāyanadhūrtā bhavanti dhīrāḥ sahārakeyūrāḥ &	prātar gāyana dhūrtāḥ bhavanti dhīrāḥ sa hāra keyūrāḥ 
SA_GK19_kskala_u-792	madhyāhne dyūtajitā nagnā bhagnā nirādhārāḥ // 7.11 //	madhyāhne dyūta jitāḥ nagnāḥ bhagnāḥ nirādhārāḥ 
SA_GK19_kskala_u-793	stutivāgurānibaddhaiḥ vacanaśaraiḥ kapaṭakūṭaracanābhiḥ &	stuti vāgurā nibaddhaiḥ vacana śaraiḥ kapaṭa kūṭa racanābhiḥ 
SA_GK19_kskala_u-794	gītairgāyanalubdhā mugdhamṛgāṇāṃ haranti sarvasvam // 7.12 //	gītaiḥ gāyana lubdhāḥ mugdha mṛgāṇām haranti sarva svam 
SA_GK19_kskala_u-795	naṣṭasvarapadagītaiḥ kṣaṇena lakṣāni gāyano labdhvā &	naṣṭa svara pada gītaiḥ kṣaṇena lakṣāni gāyanaḥ labdhvā 
SA_GK19_kskala_u-796	dāsyāḥ sutena dattaṃ kimiti vadarduḥkhito yāti // 7.13 //	dāsyāḥ sutena dattam kim iti vadar duḥkhitaḥ yāti 
SA_GK19_kskala_u-797	varjitasādhudvijavaravṛddhāyāḥ sakalaśokakalitāyāḥ &	varjita sādhu dvija vara vṛddhāyāḥ sakala śoka kalitāyāḥ 
SA_GK19_kskala_u-798	śāpo'yameva lakṣmyā gāyanabhojyaiva yat satatam // 7.14 //	śāpaḥ uyam eva lakṣmyāḥ gāyana bhojyā eva yat satatam 
SA_GK19_kskala_u-799	devaḥ purā surāṇām adhinātho nāradaṃ cirāyātam &	devaḥ purā surāṇām adhināthaḥ nāradam cira āyātam 
SA_GK19_kskala_u-800	papraccha lokavṛttaṃ mahītale bhūmipālānām // 7.15 //	papraccha loka vṛttam mahī tale bhūmipālānām 
SA_GK19_kskala_u-801	so'vadaravanipatīnāṃ jayināṃ bahudānadharmayajñānām &	sovadara vanipatīnām jayinām bahu dāna dharma yajñānām 
SA_GK19_kskala_u-802	caratā mayā nṛloke surapatiyogyāḥ śriyo dṛṣṭāḥ // 7.16 //	caratā mayā nṛ loke surapati yogyāḥ śriyaḥ dṛṣṭāḥ 
SA_GK19_kskala_u-803	te tu tvāṃ spardhante vibhavairvaruṇaṃ dhanādhināthaṃ ca &	te tu tvām spardhante vibhavaiḥ varuṇam dhanādhinātham ca 
SA_GK19_kskala_u-804	śatamakhasaṃjñāmasakṛd bahutarayajñā hasanty eva // 7.17 //	śatamakha saṃjñām asakṛt bahutara yajñāḥ hasanti eva  /
SA_GK19_kskala_u-805	śrutvā tarmunivacanaṃ jātadveṣaḥ śatakratuḥ kopāt &	śrutvā tar muni vacanam jāta dveṣaḥ śatakratuḥ kopāt 
SA_GK19_kskala_u-806	hartuṃ dhanaṃ piśācān visasarja bhuvaṃ narendrāṇām // 7.18 //	hartum dhanam piśācān visasarja bhuvam narendrāṇām 
SA_GK19_kskala_u-807	te gītanāmamantrāḥ surapatidiṣṭāḥ piśācasaṃghātāḥ &	te gīta nāma mantrāḥ surapati diṣṭāḥ piśāca saṃghātāḥ 
SA_GK19_kskala_u-808	hartuṃ sakalanṛpāṇāṃ dhanamakhilaṃ bhūtalaṃ prayayuḥ // 7.19 //	hartum sakala nṛpāṇām dhanam akhilam bhū talam prayayuḥ 
SA_GK19_kskala_u-809	māyādāsaḥ prathamaṃ ḍambaradāsaś ca vajradāsaś ca &	māyā dāsaḥ prathamam ḍambara dāsaḥ ca vajra dāsaḥ ca 
SA_GK19_kskala_u-810	jh[kṣ?]ayadāsaluṇṭhadāsau kharaharadāsaḥ prasiddhadāsaś ca // 7.20 //	kharaharadāsau prasiddhadāsaḥ ca 
SA_GK19_kskala_u-811	vāḍavadāsaś cāṣṭau te gatvā martyalokamatibhayadāḥ &	vāḍavadāsaḥ ca aṣṭau te gatvā martya lokam ati bhaya dāḥ 
SA_GK19_kskala_u-812	vivṛtāsyaghorakuharā gāyanasṛṣṭiṃ sasarjurativikaṭām // 7.21 //	vivṛta āsya ghora kuharāḥ gāyana sṛṣṭim sasarjuḥ ati vikaṭām 
SA_GK19_kskala_u-813	yairetairhṛtavibhavā diśi diśi hṛta[?	yaiḥ etaiḥ hṛta vibhavā diśi diśi hṛta 
SA_GK19_kskala_u-814	]sakalalokasarvasvāḥ &	sakala loka sarva svāḥ 
SA_GK19_kskala_u-815	yajñādiṣu bhūpatayo jātāḥ śithilodyamāḥ sarve // 7.22 //	yajña ādiṣu bhūpatayaḥ jātāḥ śithila udyamāḥ sarve 
SA_GK19_kskala_u-816	ete hi karṇavivaraiḥ praviśya gītacchalena bhūpānām &	ete hi karṇa vivaraiḥ praviśya gīta chalena bhūpānām 
SA_GK19_kskala_u-817	sahasā haranti hṛdayaṃ karṇapiśācā mahāghorāḥ // 7.23 //	sahasā haranti hṛdayam karṇa piśācāḥ mahā ghorāḥ 
SA_GK19_kskala_u-818	tasmāreṣāṃ rāṣṭre na dadāti vikāriṇāṃ praveśaṃ yaḥ &	tasmāt eṣām rāṣṭre na dadāti vikāriṇām praveśam yaḥ 
SA_GK19_kskala_u-819	tasya sakalārthasaṃpadyajñavatī bhūmirādhīnā // 7.24 //	tasya sakala artha saṃpad yajñavatī bhūmiḥ ādhīnā 
SA_GK19_kskala_u-820	naṭanartakacakracarāḥ kuśīlavāścāraṇā viṭāścaiva &	naṭa nartaka cakracarāḥ kuśīlavāḥ cāraṇāḥ viṭāḥ ca eva 
SA_GK19_kskala_u-821	aiśvaryaśāliśalabhāḥ caranti tebhyaḥ śriyaṃ rakṣet // 7.25 //	aiśvarya śāli śalabhāḥ caranti tebhyaḥ śriyam rakṣet  /
SA_GK19_kskala_u-822	gāyanasaṃghasyaikyād uttiṣṭhati gītaniḥsvanaḥ sumahān &	gāyana saṃghasya aikyāt uttiṣṭhati gīta niḥsvanaḥ su mahān 
SA_GK19_kskala_u-823	asthāne dattāyā lakṣmyā iva saṃbhramākrandaḥ // 7.26 //	asthāne dattāyāḥ lakṣmyāḥ iva saṃbhrama ākrandaḥ 
SA_GK19_kskala_u-824	sargaḥ 8	sargaḥ 
SA_GK19_kskala_u-825	tatrāpi hemakārā haraṇakalāyoginaḥ pṛthudhyānāḥ &	tatra api hemakārāḥ haraṇakalā yoginaḥ pṛthu dhyānāḥ 
SA_GK19_kskala_u-826	ye dhāmni bahulalakṣmyāḥ śūnyatvaṃ darśayanty eva // 8.1 //	ye dhāmni bahula lakṣmyāḥ śūnya tvam darśayanti eva 
SA_GK19_kskala_u-827	sāraṃ sakaladhanānāṃ saṃpatsu vibhūṣaṇaṃ vipadi rakṣā &	sāram sakala dhanānām saṃpatsu vibhūṣaṇam vipadi rakṣā 
SA_GK19_kskala_u-828	ete haranti pāpāḥḷ satataṃ tejaḥ paraṃ hema // 8.2 //	ete haranti pāpāḥ satatam tejaḥ param hema   
SA_GK19_kskala_u-829	sahasaiva dūṣayanti sparśena suvarṇamupahatacchāyām &	sahasā eva dūṣayanti sparśena suvarṇam upahata chāyām 
SA_GK19_kskala_u-830	nityāśucayaḥ pāpāḥ caṇḍālā hemakārāś ca // 8.3 //	nitya aśucayaḥ pāpāḥ caṇḍālāḥ hema kārāḥ ca  /
SA_GK19_kskala_u-831	masṛṇakaṣāśmani nikaṣo mandarucikramagatā kalā teṣām &	masṛṇa kaṣa aśmani nikaṣaḥ manda ruci krama gatā kalā teṣām 
SA_GK19_kskala_u-832	yeṣāṃ paruṣakaṣāśmani vikrayakāle'pi lābhakalā // 8.4 //	yeṣām paruṣa kaṣā aśmani vikraya kāle api lābha kalā 
SA_GK19_kskala_u-833	sopasnehaḥ svedyaḥ sikthakamudro'pi bālukāprāyaḥ &	sa upasnehaḥ svedyaḥ sikthaka mudrā upi bālukā prāyaḥ 
SA_GK19_kskala_u-834	soṣmā ca yuktibhedāt tulopalānāṃ kalāḥ pañca // 8.5 //	sa ūṣmā ca yukti bhedāt tulā upalānām kalāḥ pañca 
SA_GK19_kskala_u-835	dvipuṭā sphoṭavipākā suvarṇarasapāyinī sutāmrakalā &	              
SA_GK19_kskala_u-836	sīsamalakācacūrṇagrahaṇaparā ṣaṭkalā mūṣā // 8.6 //	sīsa mala kāca cūrṇa grahaṇa parā ṣaṣ kalā mūṣā 
SA_GK19_kskala_u-837	vakramukhī viṣamapuṭā suṣiratalā nyastapāradā mṛdvī &	vakra mukhī viṣama puṭā suṣira talā nyasta pāradā mṛdvī 
SA_GK19_kskala_u-838	pakṣakaṭā granthimatī sikthakalā bahuguṇā puronamrā // 8.7 //	pakṣakaṭā granthimatī sikthakalā bahuguṇā puras namrā 
SA_GK19_kskala_u-839	vātabhrāntā tanvī gurvī vā paruṣavātadhṛtacūrṇā &	vāta bhrāntā tanvī gurvī vā paruṣa vāta dhṛta cūrṇā 
SA_GK19_kskala_u-840	nirjīvanā sajīvā ṣoḍaśa hemnastulāsu kalāḥ // 8.8 //	nirjīvanā sa jīvā ṣoḍaśa hemnaḥ tulāsu kalāḥ 
SA_GK19_kskala_u-841	mandaḥ sāvego vā madhyacchinnaḥ saśabdlphūtkāraḥ &	mandaḥ sa āvegaḥ vā madhya chinnaḥ sa śabdl phūtkāraḥ 
SA_GK19_kskala_u-842	pātī śīkarakārī phūtkāraḥ ṣaṭkalāsteṣām // 8.9 //	pātī śīkarakārī phūtkāraḥ ṣaṣ kalāḥ teṣām 
SA_GK19_kskala_u-843	jvālāvalayī dhūmo visphoṭī mandakaḥ sphuliṅgī ca &	jvālā valayī dhūmaḥ visphoṭī mandakaḥ sphuliṅgī ca 
SA_GK19_kskala_u-844	pūrvadhṛtatāmracūrṇas teṣāṃ api ṣaṭkalo vahniḥ // 8.10 //	pūrva dhṛta tāmra cūrṇaḥ teṣām api ṣaṣ kalaḥ vahniḥ  /
SA_GK19_kskala_u-845	praśnaḥ kathā vicitrā kaṇḍūyanamaṃśukāntarākṛṣṭiḥ &	praśnaḥ kathā vicitrā kaṇḍūyanam aṃśuka antara ākṛṣṭiḥ 
SA_GK19_kskala_u-846	dinavelārkanirīkṣaṇamatihāso makṣikākṣepaḥ // 8.11 //	dina velā arka nirīkṣaṇam ati hāsaḥ makṣikākṣepaḥ 
SA_GK19_kskala_u-847	kautukadarśanamasakṛtsvajanakaliḥ salilapātrabhaṅgaśca &	kautuka darśanam asakṛt sva jana kaliḥ salila pātra bhaṅgaḥ ca 
SA_GK19_kskala_u-848	bahirapi gamanaṃ bahuśo dvādaśa ceṣṭākalās teṣām // 8.12 //	bahis api gamanam bahuśas dvādaśa ceṣṭā kalāḥ teṣām 
SA_GK19_kskala_u-849	ghaṭitasyopari pākaḥ kṛtrimavarṇaprakāśanotkarṣī &	ghaṭitasya upari pākaḥ kṛtrima varṇa prakāśana utkarṣī 
SA_GK19_kskala_u-850	tanugomayāgnimadhye lavaṇakṣārānulepena // 8.13 //	tanu gomaya agni madhye lavaṇa kṣāra anulepena 
SA_GK19_kskala_u-851	sāmānyalohapātrādbhūminyaste'pi kāntalohatale &	sāmānya loha pātrāt bhūmi nyaste pi kāntaloha tale 
SA_GK19_kskala_u-852	dhāvati vadanena tulā riktāpi muhuḥ supūrṇeva // 8.14 //	dhāvati vadanena tulā riktā api muhur su pūrṇā iva 
SA_GK19_kskala_u-853	pratibaddhe jatuyogye prakṣiptanighūḍhakanakakaṇam &	pratibaddhe jatu yogye prakṣipta nighūḍha kanaka kaṇam 
SA_GK19_kskala_u-854	tulitaṃ pūraṇakāle sukhena hartuṃ samāyāti // 8.15 //	tulitam pūraṇa kāle sukhena hartum samāyāti 
SA_GK19_kskala_u-855	ujjvalane'pi ca teṣāṃ pātanamatisukaramaśmakāle ca &	ujjvalane pi ca teṣām pātanam ati sukaram aśma kāle ca 
SA_GK19_kskala_u-856	sadṛśavicitrābharaṇe parivartanalāghavaprasāraśca // 8.16 //	sadṛśa vicitra ābharaṇe parivartana lāghava prasāraḥ ca 
SA_GK19_kskala_u-857	pūrṇādāne ghaṭane nekṣā māṣārpaṇaṃ prabhāyogaḥ &	pūrṇa ādāne ghaṭane nekṣā māṣa arpaṇam prabhā yogaḥ 
SA_GK19_kskala_u-858	kālāharaṇavināśaḥ pratipūraṇayācanaṃ bahuśleṣaḥ // 8.17 //	kāla āharaṇa vināśaḥ pratipūraṇa yācanam bahu śleṣaḥ 
SA_GK19_kskala_u-859	ekādaśa yuktikālasteṣāmetāḥ samāsena &	ekādaśa yukti kālaḥ teṣām etāḥ samāsena 
SA_GK19_kskala_u-860	ekaiva kalā mahatī niśi gamanaṃ sarvamādāya // 8.18 //	ekā eva kalā mahatī niśi gamanam sarvam ādāya 
SA_GK19_kskala_u-861	etā hemakārāṇāṃ vicāralabhyāḥ kalāścatuḥṣaṣṭiḥ &	etāḥ hemakārāṇām vicāra labhyāḥ kalāḥ catuḥṣaṣṭiḥ 
SA_GK19_kskala_u-862	anyā gūḍhāśca kalāḥ sahasranetro'pi no vetti // 8.19 //	anyāḥ gūḍhāḥ ca kalāḥ sahasranetraḥ upi no vetti 
SA_GK19_kskala_u-863	meruḥ sthito'tidūre manuṣyabhūmiṃ cirātparityajya &	meruḥ sthitā uti dūre manuṣya bhūmim cirāt parityajya 
SA_GK19_kskala_u-864	bhīto'vaśyaṃ cauryādghorāṇāṃ hemakārāṇām // 8.20 //	bhītaḥ uvaśyam cauryāt ghorāṇām hemakārāṇām 
SA_GK19_kskala_u-865	kanakaśilāśatasaṃdhiprasṛtamahāvivarakoṭisaṃghātaiḥ &	kanaka śilā śata saṃdhi prasṛta mahā vivara koṭi saṃghātaiḥ 
SA_GK19_kskala_u-866	utkīrṇanikhilaśikharaḥ purā kṛto mūṣakairmeruḥ // 8.21 //	utkīrṇa nikhila śikharaḥ purā kṛtaḥ mūṣakaiḥ meruḥ 
SA_GK19_kskala_u-867	tatrākhilākhusenānikhātanakharāvalekhanotkhātaiḥ &	tatra akhila ākhu senā nikhāta nakhara avalekhana utkhātaiḥ 
SA_GK19_kskala_u-868	śithilitamūlaḥ sahasā babhūva meruḥ purā niyatam // 8.22 //	śithilita mūlaḥ sahasā babhūva meruḥ purā niyatam 
SA_GK19_kskala_u-869	mūṣakanakharotkhātaḥ sumeruruccaistarāṃ śuśubhe &	mūṣaka nakhara utkhātaḥ sumeruḥ uccaistarām śuśubhe 
SA_GK19_kskala_u-870	uddhatasuvarṇadhūlīpaṭalaiḥ kapilā bahuḥ kakubhaḥ // 8.23 //	uddhata suvarṇa dhūlī paṭalaiḥ kapilāḥ bahuḥ kakubhaḥ 
SA_GK19_kskala_u-871	tasmiñjarjaraśikhare vivarodaradalitakanakakūṭataṭe &	tasmin jarjara śikhare vivara udara dalita kanaka kūṭa taṭe 
SA_GK19_kskala_u-872	kalpāntāgamaśaṅkābhayamāvirabhūdamartyānām // 8.24 //	kalpa anta āgama śaṅkā bhayam āvirabhūt amartyānām 
SA_GK19_kskala_u-873	āha ca divyadṛśā tadvilokya sarvaṃ surānāthāgastyaḥ &	āha ca divya dṛśā tat vilokya sarvam sura nātha agastyaḥ 
SA_GK19_kskala_u-874	ete te brahmaghnā niśācārāstridaśasaṃgare nihatāḥ // 8.25 //	ete te brahma ghnāḥ niśā ācārāḥ tridaśa saṃgare nihatāḥ 
SA_GK19_kskala_u-875	jātā mūṣakarūpā merunipāte kṛtārambhāḥ &	jātāḥ mūṣaka rūpāḥ meru nipāte kṛta ārambhāḥ 
SA_GK19_kskala_u-876	vadhyāḥ punarapi bhavatāmāśramabhaṅgān munīnāṃ ca // 8.26 //	vadhyāḥ punar api bhavatām āśrama bhaṅgāt munīnām ca 
SA_GK19_kskala_u-877	śrutvaitanmunivacanaṃ dhūmena bilāvalīṃ samāpūrya &	śrutvā etat muni vacanam dhūmena bila āvalīm samāpūrya 
SA_GK19_kskala_u-878	śāpena pūrvadagdhāñjagdhustridaśā mahāmūṣān // 8.27 //	śāpena pūrva dagdhān jagdhuḥ tridaśāḥ mahā mūṣān 
SA_GK19_kskala_u-879	ete ta eva mūṣāḥ suvarṇkārāḥ kṣitau punarjātāḥ &	ete te eva mūṣāḥ suvarṇkārāḥ kṣitau punar jātāḥ 
SA_GK19_kskala_u-880	janmābhyāsādaniśaṃ kāñcanacūrṇaṃ nikarṣanti // 8.28 //	janma abhyāsāt aniśam kāñcana cūrṇam nikarṣanti 
SA_GK19_kskala_u-881	tasmānmahīpatīnāmasaṃbhave garadacoradasyūnām &	tasmāt mahīpatīnām asaṃbhave garada cora dasyūnām 
SA_GK19_kskala_u-882	ekaḥ suvarṇakāro nigrāhyaḥ sarvathā nityam // 8.29 //	ekaḥ suvarṇakāraḥ nigrāhyaḥ sarvathā nityam 
SA_GK19_kskala_u-883	sargaḥ 9: nānādhūrtavarṇanam	sargaḥ nānā dhūrta varṇanam 
SA_GK19_kskala_u-884	vāñcakamāyā mahatī mahītale jaladhimekhale nikhile &	vāñcaka māyā mahatī mahī tale jaladhi mekhale nikhile 
SA_GK19_kskala_u-885	naṣṭadhiyāṃ matsyānāṃ jālālī dhīvarairvihitā // 9.1 //	naṣṭa dhiyām matsyānām jāla ālī dhīvaraiḥ vihitā 
SA_GK19_kskala_u-886	sarvasvameva paramaṃ prāṇā yeṣāṃ kṛte prayatno'yam &	sarva svam eva paramam prāṇāḥ yeṣām kṛte prayatnaḥ ayam 
SA_GK19_kskala_u-887	vaidyā vedyāḥ satataṃ yeṣāṃ haste sthitāste'pi // 9.2 //	vaidyāḥ vedyāḥ satatam yeṣām haste sthitāḥ te api 
SA_GK19_kskala_u-888	ete hi dehadāhād virahā iva duḥsahā bhiṣajaḥ &	ete hi deha dāhāt virahāḥ iva duḥsahāḥ bhiṣajaḥ 
SA_GK19_kskala_u-889	grīṣmadivasā ivogrā bahutṛṣṇaḥ śoṣayanty eva // 9.3 //	grīṣma divasāḥ iva ugrāḥ bahu tṛṣṇaḥ śoṣayanti eva  /
SA_GK19_kskala_u-890	vividhauṣadhaparivatairyogaiḥ jijñāsayā svavidyāyāḥ &	jijñāsayā sva vidyāyāḥ 
SA_GK19_kskala_u-891	hatvā nṛṇāṃ sahasraṃ paścādvaidyo bhavetsiddhaḥ // 9.4 //	hatvā nṛṇām sahasram paścāt vaidyaḥ bhavet siddhaḥ 
SA_GK19_kskala_u-892	vinyasya rāśicakraṃ grahacintāṃ nāṭayarmukhavikāraiḥ &	vinyasya rāśi cakram graha cintām 
SA_GK19_kskala_u-893	anuvadati cirārgaṇako yat kiṃcit prāśnikenoktam // 9.5 //	anuvadati cira ārgaṇakaḥ yat kiṃcid prāśnikena uktam  /
SA_GK19_kskala_u-894	gaṇayati gagane gaṇakaḥ candreṇa samāgamaṃ viśākhāyāḥ &	gaṇayati gagane gaṇakaḥ candreṇa samāgamam viśākhāyāḥ 
SA_GK19_kskala_u-895	vividhabhujaṃgakrīḍāsaktāṃ gṛhiṇīṃ na jānāti // 9.6 //	vividha bhujaṃga krīḍā saktām gṛhiṇīm na jānāti 
SA_GK19_kskala_u-896	prathamaṃ svavittamakhilaṃ kanakārthī bhasmasāt kṛtvā &	prathamam sva vittam akhilam kanaka arthī bhasmasāt kṛtvā 
SA_GK19_kskala_u-897	paścāt sadhanānrasikān vināśayaty eṣa varṇikānipunaḥ // 9.7 //	paścāt sa dhanān rasikān vināśayati eṣa 
SA_GK19_kskala_u-898	śatavedhī siddho me sahasravedhī raso'pi niryātaḥ &	śata vedhī siddhaḥ me sahasra vedhī rasaḥ api niryātaḥ 
SA_GK19_kskala_u-899	iti vadati dhātuvādī nagno malinaḥ kṛśo rūkṣaḥ // 9.8 //	iti vadati dhātu vādī nagnaḥ malinaḥ kṛśaḥ rūkṣaḥ 
SA_GK19_kskala_u-900	tāmraghaṭopamaśīrṣo dhūrto hi rasāyanī jarājīrṇaḥ &	tāmra ghaṭa upama śīrṣaḥ dhūrtaḥ hi rasāyanī jarā jīrṇaḥ 
SA_GK19_kskala_u-901	keśotpādanakathayā khalvāṭāneva muṣṇāti // 9.9 //	keśa utpādana kathayā khalvāṭān eva muṣṇāti 
SA_GK19_kskala_u-902	prahlādanaśucitārakaśambararamaṇījane 'pi baddhāśaḥ &	prahlādana śuci tāraka śambara ramaṇī jane pi baddha āśaḥ 
SA_GK19_kskala_u-903	bilvādibhiratikāmī hutvā dhūmāndhatāmeti // 9.10 //	bilva ādibhiḥ atikāmī hutvā dhūma andha tām eti  /
SA_GK19_kskala_u-904	khecaryaḥ sukhasādhyā yatnādyadi labhyate nabhaḥkusumam &	khecaryaḥ sukha sādhyāḥ yatnāt yadi labhyate nabhaḥ kusumam 
SA_GK19_kskala_u-905	uktāḥ prayogavidbhiḥ maśakāsthiṣu siddhayo bahudhā // 9.11 //	uktāḥ prayoga vidbhiḥ maśaka asthiṣu siddhayaḥ bahudhā 
SA_GK19_kskala_u-906	kṛṣṇāśvaśakṛdvṛtyā paśyati gagane surendrabhavanāni &	kṛṣṇa aśva śakṛt vṛtyā paśyati gagane sura indra bhavanāni 
SA_GK19_kskala_u-907	maṇḍūkavasālipto bhavati pumārvallabho'psarasām // 9.12 //	maṇḍūka vasā liptaḥ bhavati pumān vallabha upsarasām 
SA_GK19_kskala_u-908	ity uktvā punarāśāṃ diśi diśi vilasanti dhūrtasaṃghātāḥ &	iti uktvā punar āśām diśi diśi vilasanti dhūrta saṃghātāḥ 
SA_GK19_kskala_u-909	yairvividhasiddhilubdhāḥ kṣaiptāḥ śataśo narāḥ śvabhre // 9.13 //	yaiḥ vividha siddhi lubdhāḥ kṣaiptāḥ śataśas narāḥ śvabhre 
SA_GK19_kskala_u-910	vaśyākarṣaṇayogī pathi pathi rakṣāṃ dadāti nārīṇām &	vaśyā ākarṣaṇa yogī pathi pathi rakṣām dadāti nārīṇām 
SA_GK19_kskala_u-911	ratikāmatantramūlaṃ mūlaṃ mantraṃ na jānāti // 9.14 //	rati kāma tantra mūlam mūlam mantram na jānāti 
SA_GK19_kskala_u-912	bahavo rathyāguravo laghudīkṣāḥ svalpayogamutpādya &	bahavaḥ rathyā guravaḥ laghu dīkṣāḥ su alpa yogam utpādya 
SA_GK19_kskala_u-913	vyādhā iva vardhante mugdhānāṃ draviṇadāraharāḥ // 9.15 //	vyādhāḥ iva vardhante mugdhānām draviṇa dāra harāḥ 
SA_GK19_kskala_u-914	hastasthā dhanarekhā vipulatarāsyā patiś ca calacittaḥ &	hasta sthā dhanarekhā vipulatara āsyā patiḥ ca cala cittaḥ 
SA_GK19_kskala_u-915	mṛdnāti kulavadhūnām ity uktvā kamalakomalaṃ pāṇim // 9.16 //	mṛdnāti kula vadhūnām iti uktvā kamala komalam pāṇim 
SA_GK19_kskala_u-916	baddhe'ṅguṣṭhe salile paśyati vividhaṃ janabhramaṃ kanyā &	baddha iṅguṣṭhe salile paśyati vividham jana bhramam kanyā 
SA_GK19_kskala_u-917	na prāpyate ca coro moho'sāv indrajālasya // 9.17 //	na prāpyate ca coraḥ mohaḥ usau indrajālasya 
SA_GK19_kskala_u-918	khādati pibati ca dhūrtaḥ pralāpakārī nṛṇāṃ talāghātaiḥ &	khādati pibati ca dhūrtaḥ pralāpa kārī nṛṇām talāghātaiḥ 
SA_GK19_kskala_u-919	ceṭāveśaṃ kṛtvā nirmantrakṣudradhūpena // 9.18 //	ceṭa āveśam kṛtvā nirmantra kṣudra dhūpena 
SA_GK19_kskala_u-920	kakṣapuṭe nāgārjunalikhitā yuktir vidhīyatāṃ dhūpe &	             
SA_GK19_kskala_u-921	yo hartuṃ mohāditi dhūrto'gnau kṣipati paravittam // 9.19 //	yaḥ hartum mohāt iti dhūrta ugnau kṣipati para vittam 
SA_GK19_kskala_u-922	yakṣīputrāś corā vijñeyāḥ kūṭadhūpakartāraḥ &	yakṣī putrāḥ corāḥ vijñeyāḥ kūṭa dhūpa kartāraḥ 
SA_GK19_kskala_u-923	yeṣāṃ pratyakṣaphalaṃ dārirdyaṃ rājabhaṅgaś ca // 9.20 //	yeṣām pratyakṣa phalam dārirdyam rāja bhaṅgaḥ ca 
SA_GK19_kskala_u-924	bahutaradhanena vaṇijā putrī sā putravargṛhītaiva &	bahutara dhanena vaṇijā putrī sā putra var gṛhītā eva 
SA_GK19_kskala_u-925	madadhīneti kathābhiḥ kanyārthaṃ bhujyate dhūrtaḥ // 9.21 //	mad adhīnā iti kathābhiḥ kanyā artham bhujyate dhūrtaḥ 
SA_GK19_kskala_u-926	cintyaḥ sveṅitavādī marmajño hṛdayacaura evāsau &	cintyaḥ sva iṅita vādī marma jñaḥ hṛdaya cauraḥ eva asau 
SA_GK19_kskala_u-927	tiṣṭhati paraprayukto mithyābadhiro'thavā mūkaḥ // 9.22 //	tiṣṭhati para prayuktaḥ mithyā badhiraḥ thavā mūkaḥ 
SA_GK19_kskala_u-928	bhasmasmerā veśyā vṛddhāḥ śramaṇāḥ sadaivatā gaṇikāḥ &	bhasma smerāḥ veśyāḥ vṛddhāḥ śramaṇāḥ sa daivatāḥ gaṇikāḥ 
SA_GK19_kskala_u-929	etāḥ kulanārīṇāṃ caranti dhanaśīlahāriṇyaḥ // 9.23 //	etāḥ kula nārīṇām caranti dhana śīla hāriṇyaḥ 
SA_GK19_kskala_u-930	vidhavā taruṇī sadhanā vāñcati divyaṃ bhavadvidhaṃ ramaṇam &	vidhavā taruṇī sa dhanā vāñcati divyam bhavadvidham ramaṇam 
SA_GK19_kskala_u-931	dhūrto jaḍamity uktvā sarvasvaṃ tasya bhakṣayati // 9.24 //	dhūrtaḥ jaḍam iti uktvā sarva svam tasya bhakṣayati 
SA_GK19_kskala_u-932	pratyahavetanayuktāḥ karmasu ye kāryśilpino dhūrtāḥ &	pratyaha vetana yuktāḥ karmasu ye kārī śilpinaḥ dhūrtāḥ 
SA_GK19_kskala_u-933	vilasantikarmavighnaiḥ vijñeyāḥ kālacaurāste // 9.25 //	vilasanti karma vighnaiḥ vijñeyāḥ kāla caurāḥ te 
SA_GK19_kskala_u-934	akṣavyājairvividhaiḥ gaṇanahastādilāghavair nipuṇāḥ &	akṣa vyājaiḥ vividhaiḥ gaṇana hasta ādi lāghavaiḥ nipuṇāḥ 
SA_GK19_kskala_u-935	dhūrtāś caranti gūḍhaṃ prasiddhakitavā videśeṣu // 9.26 //	dhūrtāḥ caranti gūḍham prasiddha kitavāḥ videśeṣu 
SA_GK19_kskala_u-936	bhojanamātrotpattiḥ bahuvyayo dyūtamadyaveśyābhiḥ &	bhojana mātra utpattiḥ bahu vyayaḥ dyūta madya veśyābhiḥ 
SA_GK19_kskala_u-937	vijñeyo gṛhacauro bandhujano veśmadāso vā // 9.27 //	vijñeyaḥ gṛha cauraḥ bandhu janaḥ veśma dāsaḥ vā 
SA_GK19_kskala_u-938	kṛtakaṃ śāstramasatyaṃ sākṣārdṛṣṭaś ca kena paralokaḥ &	kṛtakam śāstram asatyam sākṣār dṛṣṭaḥ ca kena para lokaḥ 
SA_GK19_kskala_u-939	iti vadati yaḥ sa śaṅkyo niraṅkuśo mattamātaṅgaḥ // 9.28 //	iti vadati yaḥ sa śaṅkyaḥ niraṅkuśaḥ matta mātaṅgaḥ 
SA_GK19_kskala_u-940	bahulābhalubdhamanasāṃ haranti ye duḥsahena lābhena &	bahu lābha lubdha manasām haranti ye duḥsahena lābhena 
SA_GK19_kskala_u-941	ṛṇadhanamadhikavidagdhā vijñeyā lābhacorāste // 9.29 //	ṛṇa dhanam adhika vidagdhāḥ vijñeyāḥ lābha corāḥ te 
SA_GK19_kskala_u-942	adhikaraṇāmbudhimadhye jvalanti vaḍavāgnayaḥ satatabhakṣāḥ &	adhikaraṇa ambudhi madhye jvalanti vaḍavāgnayaḥ satata bhakṣāḥ 
SA_GK19_kskala_u-943	janadhanaghanamanaso ye bhaṭṭākhyā nyāyacorāste // 9.30 //	jana dhana ghana manasaḥ ye bhaṭṭa ākhyāḥ nyāya corāḥ te 
SA_GK19_kskala_u-944	vibhavāmbhoruhamadhupā duḥsahavipadanilavegavimukhā ye &	vibhava ambhoruha madhupāḥ duḥsaha vipad anila vega vimukhāḥ ye 
SA_GK19_kskala_u-945	suhṛdaste sukhacaurāḥ caranti lakṣmīlatāhūtāḥ // 9.31 //	suhṛdaḥ te sukha caurāḥ caranti lakṣmī latā āhūtāḥ 
SA_GK19_kskala_u-946	yadyat kiṃcirapūrvaṃ paricaritaṃ kalpanādasaṃbaddham &	yat yat kiṃcid apūrvam paricaritam kalpanāt asaṃbaddham 
SA_GK19_kskala_u-947	varṇayati harṣakārī bahuvacanaḥ karṇacauro'sau // 9.32 //	varṇayati harṣa kārī bahuvacanaḥ karṇa caura ūsau  
SA_GK19_kskala_u-948	doṣeṣu guṇastutibhiḥ śraddhāmutpādya caturavacanā ye &	doṣeṣu guṇa stutibhiḥ śraddhām utpādya catur avacanāḥ ye 
SA_GK19_kskala_u-949	kurvantyabhinavasṛṣṭiṃ sthiticaurāste nirācārāḥ // 9.33 //	kurvanti abhinava sṛṣṭim sthiti caurāḥ te nirācārāḥ 
SA_GK19_kskala_u-950	ātmaguṇakhyātiparāḥ paraguṇamācchādya vipulayatnena &	ātma guṇa khyāti parāḥ para guṇam ācchādya vipula yatnena 
SA_GK19_kskala_u-951	prabhavanti paramadhūrtā guṇacaurāste vimūḍhahṛdayeṣu // 9.34 //	prabhavanti parama dhūrtāḥ guṇa caurāḥ te vimūḍha hṛdayeṣu 
SA_GK19_kskala_u-952	vallabhatāmupayātāḥ paravāllabhyaṃ vicitrapaiśunyaiḥ &	vallabha tām upayātāḥ para vāllabhyam vicitra paiśunyaiḥ 
SA_GK19_kskala_u-953	ye nāśayanti dhūrtā mātsaryārvṛtticaurāste // 9.35 //	ye nāśayanti dhūrtāḥ 
SA_GK19_kskala_u-954	śamadamabhaktivihīnas tīvravratadurgrahagrastaḥ &	śama dama bhakti vihīnaḥ tīvra vrata durgraha grastaḥ 
SA_GK19_kskala_u-955	abhibhavati pratipattyā sādhujanaṃ kīrticauro'sau // 9.36 //	abhibhavati pratipattyā sādhu janam 
SA_GK19_kskala_u-956	deśāntarasaṃbhavibhiḥ bhogavarairvarṇanāramyaiḥ &	deśa antara saṃbhavibhiḥ bhoga varaiḥ varṇanā ramyaiḥ 
SA_GK19_kskala_u-957	ye'pi nayanti videśaṃ paśusadṛśārdeśacaurāste // 9.37 //	ye api nayanti videśam paśu sadṛśāḥ ārdeśa caurāḥ te 
SA_GK19_kskala_u-958	nānāhāsavikāraiḥ bahuvaidagdhyaiḥ sanamavaicirtyaḥ &	nānā hāsa vikāraiḥ bahu vaidagdhyaiḥ sa nama vaicirtyaḥ 
SA_GK19_kskala_u-959	ramayati divasamaśeṣaṃ prakṛtivyāpāracauro' sau // 9.38 //	ramayati divasam aśeṣam 
SA_GK19_kskala_u-960	bhakṣaitanijabahuvibhavāḥ paravibhavakṣapaṇadīkṣaitāḥ paścāt &	bhakṣa eta nija bahu vibhavāḥ para vibhava kṣapaṇa dīkṣā etāḥ paścāt 
SA_GK19_kskala_u-961	aniśaṃ veśyāveśastutimukharamukhā viṭāś cintyāḥ // 9.39 //	aniśam veśyā veśa stuti mukhara mukhāḥ viṭāḥ cintyāḥ 
SA_GK19_kskala_u-962	atiśucitayā na vittaṃ gṛhṇāti karoti cāgryamadhikāram &	ati śuci tayā na vittam gṛhṇāti karoti ca agryam adhikāram 
SA_GK19_kskala_u-963	yo niyamasalilamatsyaḥ parihāryo niḥspṛhaniyogī // 9.40 //	yaḥ niyama salila matsyaḥ parihāryaḥ niḥspṛha niyogī 
SA_GK19_kskala_u-964	rathyāvaṇijaḥ pāpāḥ svayametya gṛheṣu yatprayacchanti &	rathyā vaṇijaḥ pāpāḥ svayam etya gṛheṣu yat prayacchanti 
SA_GK19_kskala_u-965	tatsvakarārpitamakhilaṃ bhavati paraṃ kācaśakalamapi // 9.41 //	tat sva kara arpitam akhilam bhavati param kāca śakalam api 
SA_GK19_kskala_u-966	chandānuvartino ye śvabhrāpāte'pi sādhuvādaparāḥ &	chanda anuvartinaḥ ye sādhuvāda parāḥ 
SA_GK19_kskala_u-967	sarvasvahāriṇaste madhurā viṣavdviśantyantaḥ // 9.42 //	sarva sva hāriṇaḥ te madhurāḥ 
SA_GK19_kskala_u-968	tava narapatiḥ prasādī guṇagaṇanaparaḥ paraṃ vijane &	tava narapatiḥ prasādī guṇa gaṇana paraḥ param vijane 
SA_GK19_kskala_u-969	uktveti rājadāsaiḥ sevakalokaḥ sadā muṣitaḥ // 9.43 //	uktvā iti rāja dāsaiḥ sevaka lokaḥ sadā muṣitaḥ 
SA_GK19_kskala_u-970	svapne mayābjahastāḷdṛṣṭā śrīstvadgṛhaṃ praviṣṭā sā &	svapne mayā abja hastāt dṛṣṭā śrīḥ tvad gṛham praviṣṭā sā 
SA_GK19_kskala_u-971	māsopaviṣṭatuṣṭā devī śrīḥ sādarā prāha // 9.44 //	māsa upaviṣṭa tuṣṭā devī śrīḥ sādarā prāha 
SA_GK19_kskala_u-972	madbhaktaste dāsyati sarvaṃ tattvaṃ mayā labdhaḥ &	mad bhaktaḥ te dāsyati sarvam tattvam mayā labdhaḥ 
SA_GK19_kskala_u-973	ityuktvā saralāṇāṃ vilasanti gṛhe gṛhe dhūrtāḥ // 9.45 //	iti uktvā saralāṇām vilasanti gṛhe gṛhe dhūrtāḥ 
SA_GK19_kskala_u-974	puraviplavanagarodayayajñavivāhotsavādijanasaṃghe &	pura viplava nagara udaya yajña vivāha utsava ādi jana saṃghe 
SA_GK19_kskala_u-975	praviśanti bandhuveṣāḥ pare'pi sarvāpahārāya // 9.46 //	praviśanti bandhu veṣāḥ pare pi sarva apahārāya 
SA_GK19_kskala_u-976	parijanapānāvasare pibati na madyaṃ niśāsu jāgarti &	parijana pāna avasare pibati na madyam niśāsu jāgarti 
SA_GK19_kskala_u-977	dhyānaparaḥ sevārthī kimapi ca kartuṃ kṛtodyogaḥ // 9.47 //	dhyāna paraḥ sevā arthī kim api ca kartum kṛta udyogaḥ 
SA_GK19_kskala_u-978	na dadāti prativacanaṃ dadāti vā gadgadākṣarairviṣamam &	na dadāti prativacanam dadāti vā gadgada akṣaraiḥ viṣamam 
SA_GK19_kskala_u-979	naṣṭamukhaḥ socchvāsaḥ pravepate tatkṣaṇaṃ coraḥ // 9.48 //	naṣṭa mukhaḥ sa ucchvāsaḥ pravepate tad kṣaṇam coraḥ   
SA_GK19_kskala_u-980	yaścādhikapariśuddhiṃ prārthayate raṭati yaśca sāṭopah &	yaḥ ca adhika pariśuddhim prārthayate raṭati yaḥ ca sa āṭopaḥ 
SA_GK19_kskala_u-981	ghorāpahnavakārī śaṅkāyatanaṃ sa pāpaḥ syāt // 9.49 //	ghora apahnava kārī śaṅkāyatanam sa pāpaḥ syāt 
SA_GK19_kskala_u-982	pratyakṣe'pi parokṣe kṛtamakṛtaṃ kathitamapyanuktaṃ ca &	pratyakṣe api parokṣe kṛtam akṛtam kathitam api anuktam ca 
SA_GK19_kskala_u-983	yaḥ kurute nirvikṛtiḥ sa paraṃ puṃsāṃ bhayasthānam // 9.50 //	yaḥ kurute nirvikṛtiḥ sa param puṃsām bhaya sthānam 
SA_GK19_kskala_u-984	kṛtakṛtakamugdhabhāvaḥ ṣaṇḍha iva strīsvabhāvasaṃlāpaḥ &	kṛta kṛtaka mugdha bhāvaḥ ṣaṇḍhaḥ iva strī svabhāva saṃlāpaḥ 
SA_GK19_kskala_u-985	vicarati yaḥ strīmadhye sa kāmadevo gṛhe dhūrtaḥ // 9.51 //	vicarati yaḥ strī madhye sa kāmadevaḥ gṛhe dhūrtaḥ 
SA_GK19_kskala_u-986	satatamadhomukhadṛṣṭiḥ koṣagṛhe mūṣakaścintyaḥ &	satatam adhomukha dṛṣṭiḥ koṣa gṛhe mūṣakaḥ cintyaḥ 
SA_GK19_kskala_u-987	vilikhankoṣaniyuktaḥ koṣagṛhe mūṣakaścintyaḥ // 9.52 //	vilikhan koṣa niyuktaḥ koṣa gṛhe mūṣakaḥ cintyaḥ 
SA_GK19_kskala_u-988	tiṣṭhati yaḥ sakaladinaṃ gṛhadāsaḥ prītaveśmabhavaneṣu &	tiṣṭhati yaḥ sakala dinam gṛha dāsaḥ prīta veśma bhavaneṣu 
SA_GK19_kskala_u-989	gṛhadīrghakathāḥ kathayansa caraḥ sarvātmanā tyājyaḥ // 9.53 //	gṛha dīrgha kathāḥ kathayan sa caraḥ sarva ātmanā tyājyaḥ  /
SA_GK19_kskala_u-990	nindye bahudaṇḍārhe karmaṇi yaḥ sarvathā pratārayati &	nindye bahu daṇḍa arhe karmaṇi yaḥ sarvathā pratārayati 
SA_GK19_kskala_u-991	ājīvabhītibhojyastena nibaddhaḥ sthiro rāśih // 9.54 //	ājīva bhīti bhojyaḥ tena nibaddhaḥ sthiraḥ 
SA_GK19_kskala_u-992	dṛṣṭvā guhyamaśeṣaṃ tasya rahasyaṃ ca līlayā labdhvā &	dṛṣṭvā guhyam aśeṣam tasya rahasyam ca līlayā labdhvā 
SA_GK19_kskala_u-993	dhūrtena mugdhlokastena śilāpaṭṭake likhitaḥ // 9.55 //	dhūrtena mugdh lokaḥ tena śilā paṭṭake likhitaḥ 
SA_GK19_kskala_u-994	rājaviruddhaṃ dravyaṃ rūpaṃ vā kūṭalekhyamanyadvā &	rāja viruddham dravyam rūpam vā kūṭa lekhyam anyat vā 
SA_GK19_kskala_u-995	niḥkṣipya yātyalakṣyaṃ dhūrto dhanināṃ vināśāya // 9.56 //	niḥkṣipya yāti alakṣyam dhūrtaḥ dhaninām vināśāya 
SA_GK19_kskala_u-996	kṣudraḥ kṣīno'pi gṛhe labdhāsvādaḥ kṛto dhanairyena &	kṣudraḥ kṣīnaḥ api gṛhe labdha āsvādaḥ kṛtaḥ dhanaiḥ yena 
SA_GK19_kskala_u-997	śastraviṣapāśahastaḥ sa pāśahasto dhṛtastena // 9.57 //	śastra viṣa pāśa hastaḥ sa pāśa hastaḥ dhṛtaḥ tena 
SA_GK19_kskala_u-998	lajjādhanaḥ kulīnaḥ saṃbhāvitaśuddhaśīlamaryādah &	lajjā dhanaḥ kulīnaḥ saṃbhāvita śuddha śīla maryādaḥ 
SA_GK19_kskala_u-999	nārīkriyate dhūrtaiḥ prāyeṇa sagarbhanārībhiḥ // 9.58 //	nārīkriyate dhūrtaiḥ prāyeṇa sagarbha nārībhiḥ 
SA_GK19_kskala_u-1000	dṛṣṭābhiradṛṣṭābhiḥ krūrābhiḥ kṛtakavacanamudrābhiḥ &	dṛṣṭābhiḥ adṛṣṭābhiḥ krūrābhiḥ kṛtaka vacana mudrābhiḥ 
SA_GK19_kskala_u-1001	dhūrto muṣṇāti vadhūṃ mugdhāṃ viproṣite patyau // 9.59 //	dhūrtaḥ muṣṇāti vadhūm mugdhām viproṣite patyau 
SA_GK19_kskala_u-1002	sajane'pi sādhuveṣā vidhṛtābharaṇāśca helayā dhūrtāḥ &	sa jane pi sādhu veṣāḥ vidhṛta ābharaṇāḥ ca helayā dhūrtāḥ 
SA_GK19_kskala_u-1003	dhīrā haranti sakalaṃ dṛṣṭe hāso'nyathāḷlābhaḥ // 9.60 //	dhīrāḥ haranti sakalam dṛṣṭe 
SA_GK19_kskala_u-1004	deśe kṛtvā sphīte kumbhadhano ḍambarairgṛhaṃ pūrṇam &	deśe kṛtvā sphīte ḍambaraiḥ gṛham pūrṇam 
SA_GK19_kskala_u-1005	niḥkṣepalakṣahārī varṣeṇa palāyate dhūrtaḥ // 9.61 //	niḥkṣepa lakṣa hārī varṣeṇa palāyate dhūrtaḥ 
SA_GK19_kskala_u-1006	śucitarakanakavibhūṣaṇatanuvastrāḥ saṃbhrameṇa pūjyante &	śucitara kanaka vibhūṣaṇa tanu vastrāḥ saṃbhrameṇa pūjyante 
SA_GK19_kskala_u-1007	ripubhagnarājaputravyājena gṛhe gṛhe dhūrtāḥ // 9.62 //	ripu bhagna rāja putra vyājena gṛhe gṛhe dhūrtāḥ 
SA_GK19_kskala_u-1008	ādāya devavṛṣabhaṃ puṇyaṃ chāgaṃ dhūrtavikrītaṃ &	ādāya deva vṛṣabham puṇyam chāgam dhūrta vikrītam 
SA_GK19_kskala_u-1009	mugdhasya duḥkhapākaḥ samarghalābhodito harṣaḥ // 9.63 //	mugdhasya duḥkha pākaḥ samargha lābha uditaḥ harṣaḥ 
SA_GK19_kskala_u-1010	sādhikṣepatyāgo mahatāṃ saṃpatsu yaḥ kṛtāsūyaḥ &	sa adhikṣepa tyāgaḥ mahatām saṃpatsu yaḥ kṛta asūyaḥ 
SA_GK19_kskala_u-1011	tasmai bhayena vittaṃ rikto 'pi dadāti yatnena // 9.64 //	tasmai bhayena vittam riktaḥ u pi dadāti yatnena 
SA_GK19_kskala_u-1012	niḥsārabhūrjasāraiḥ kṛtvā yuktaṃ mahāsārtham &	niḥsāra bhūrja sāraiḥ kṛtvā yuktam mahā sārtham 
SA_GK19_kskala_u-1013	dhūrto diśi diśi viṃcarandhanikasahasrāṇi muṣṇāti // 9.65 //	dhūrtaḥ diśi diśi viṃcarandhanika sahasrāṇi muṣṇāti 
SA_GK19_kskala_u-1014	dhūrto vasanvideśeṣūddiśya surāpagāgayāyātrām &	dhūrtaḥ vasan videśeṣu uddiśya surāpagā gayā yātrām 
SA_GK19_kskala_u-1015	mṛtabandhūnāmārthe draviṇaṃ gṛhṇāti mugdhebhyaḥ // 9.66 //	mṛta bandhūnām ārthe draviṇam gṛhṇāti mugdhebhyaḥ 
SA_GK19_kskala_u-1016	muṣṇāti sārtharamaṇī śāṭīmādāya nidrayā mugdhān &	muṣṇāti sārtha ramaṇī śāṭīm ādāya nidrayā mugdhān 
SA_GK19_kskala_u-1017	dhūrtena kūṭarūpaṃ dattvā niśi vañcyate sāpi // 9.67 //	dhūrtena kūṭa rūpam dattvā niśi vañcyate sā api 
SA_GK19_kskala_u-1018	badhiraṃ vāḷmūkaṃ vāḷvaṇijaṃ niḥkṣipya bhāṇḍaśālāyām &	badhiram vāḍmūkam vāḍvaṇijam niḥkṣipya bhāṇḍaśālāyām 
SA_GK19_kskala_u-1019	dhūrto nayati tvarayā bahumūlyaṃ varṇakadravyam // 9.68 //	dhūrtaḥ nayati tvarayā bahu mūlyam varṇaka dravyam 
SA_GK19_kskala_u-1020	kiṃcitparicayamātraiḥ kiṃciddhārṣṭyaiḥ sakalpanaiḥ kiṃcit &	kiṃcid paricaya mātraiḥ kiṃcid dhārṣṭyaiḥ sa kalpanaiḥ kiṃcid 
SA_GK19_kskala_u-1021	kiṃcidvivādakalahaiḥ sarvajño vañcakaś carati // 9.69 //	kiṃcid vivāda kalahaiḥ sarvajñaḥ vañcakaḥ carati 
SA_GK19_kskala_u-1022	mithyāḍambaradhanikaḥ pustakavidvānkathājñānī &	mithyā āḍambara dhanikaḥ pustaka vidvān kathā jñānī 
SA_GK19_kskala_u-1023	varṇanaśūraścapalaḥ caturmukho jṛmbhate dhūrtaḥ // 9.70 //	varṇana śūraḥ capalaḥ caturmukhaḥ jṛmbhate dhūrtaḥ  
SA_GK19_kskala_u-1024	sarvāvayavavidhūnanakṛtasaṃketān visṛjya geheṣu &	sarva avayava vidhūnana kṛta saṃketān visṛjya geheṣu 
SA_GK19_kskala_u-1025	bhoktuṃ vrajati digantānsvecchācārī mahādhūrtaḥ // 9.71 //	bhoktum vrajati diś antān sva icchā cārī mahā dhūrtaḥ 
SA_GK19_kskala_u-1026	śatavārṣikamāmalakaṃ bhuktvā śrīparvatādahaṃ prāptaḥ &	śata vārṣikam āmalakam bhuktvā śrīparvatāt aham prāptaḥ 
SA_GK19_kskala_u-1027	dhūrto vadati gurūṇāṃ purataḥ śakunaṃ smarāmīti // 9.72 //	dhūrtaḥ vadati gurūṇām puratas śakunam smarāmi iti 
SA_GK19_kskala_u-1028	etā leśena mayā kathitā māyāścatuḥṣaṣṭiḥ &	etāḥ leśena mayā kathitāḥ māyāḥ catuḥṣaṣṭiḥ 
SA_GK19_kskala_u-1029	ko veda vañcakānāṃ māyānāṃ śatasahasrāṇi // 9.73 //	kaḥ veda vañcakānām māyānām śata sahasrāṇi 
SA_GK19_kskala_u-1030	iti mahākaviśrīkṣemendraviracite kalāvilāse nānādhūrtavarṇanaṃ nāma navamaḥ	iti mahā kavi śrī kṣemendra viracite kalāvilāse nānādhūrtavarṇanam nāma navamaḥ 
SA_GK19_kskala_u-1031	sargaḥ	sargaḥ 
SA_GK19_kskala_u-1032	sargaḥ 10	sargaḥ 
SA_GK19_kskala_u-1033	etā vañcakamāyā vijñeyā na tu punaḥ svayaṃ sevyāḥ &	etāḥ vañcaka māyāḥ vijñeyāḥ na tu punar svayam sevyāḥ 
SA_GK19_kskala_u-1034	dharmyaḥ kalākalāpo viduṣāmayam īpsito bhūtyaiḥ // 10.1 //	dharmyaḥ kalā kalāpaḥ viduṣām ayam īpsitaḥ bhūtyaiḥ 
SA_GK19_kskala_u-1035	dharmasya kalā jyeṣṭhā bhūtadayākhyā paropakāraśca &	dharmasya kalā jyeṣṭhā bhūta dayā ākhyā para upakāraḥ ca 
SA_GK19_kskala_u-1036	dānaṃ kṣamānasūyā satyamalobhaḥ prasādaśca // 10.2 //	dānam kṣamā anasūyā satyam alobhaḥ prasādaḥ ca 
SA_GK19_kskala_u-1037	arthasya sadotthānaṃ niyamaparīpālanaṃ kriyājñānam &	arthasya sadā utthānam niyama parīpālanam kriyā jñānam 
SA_GK19_kskala_u-1038	sthānatyāgaḥ paṭutānudvegaḥ strīṣvaviśvāsaḥ // 10.3 //	sthāna tyāgaḥ paṭu tā anudvegaḥ strīṣu aviśvāsaḥ 
SA_GK19_kskala_u-1039	kāmasya veṣaśobhā peśalatā cārutā guṇotkarṣaḥ &	kāmasya veṣa śobhā peśala tā cāru tā guṇa utkarṣaḥ 
SA_GK19_kskala_u-1040	nānāvidhāśca līlāścittajñānaṃ ca kāntānām // 10.4 //	nānāvidhāḥ ca līlāḥ citta jñānam ca kāntānām 
SA_GK19_kskala_u-1041	mokṣasya vivekaratiḥ praśamastṛṣṇākṣayaśca saṃtoṣaḥ &	mokṣasya viveka ratiḥ praśamaḥ tṛṣṇā kṣayaḥ ca saṃtoṣaḥ 
SA_GK19_kskala_u-1042	saṅgatyāgaḥ svalayasthānaṃ pramaprakāśaśca // 10.5 //	saṅga tyāgaḥ sva laya sthānam prama prakāśaḥ ca 
SA_GK19_kskala_u-1043	etāścatuṣṭayakalā dvātriṃśatkramadhṛtāḥ samastā vā &	etāḥ catuṣṭaya kalāḥ dvātriṃśat krama dhṛtāḥ samastāḥ vā 
SA_GK19_kskala_u-1044	saṃsāravañcakānāṃ vidyā vidyāvatāmeva // 10.6 //	saṃsāra vañcakānām vidyā vidyāvatām eva 
SA_GK19_kskala_u-1045	mātsaryasya tyāgaḥ priyavāditvaṃ sadhairyamakrodhaḥ &	mātsaryasya tyāgaḥ priya vādi tvam sa dhairyam akrodhaḥ 
SA_GK19_kskala_u-1046	vairāgyaṃ ca parārthe sukhasya siddhāḥ kalāḥ pañca // 10.7 //	vairāgyam ca para arthe sukhasya siddhāḥ kalāḥ pañca 
SA_GK19_kskala_u-1047	satsaṅgaḥ kāmajayaḥ śaucaṃ gurusaṃvena sadācāraḥ &	sat saṅgaḥ kāma jayaḥ śaucam sat ācāraḥ 
SA_GK19_kskala_u-1048	śrutamamalaṃ yaśasi ratirmūlakalāḥ sapta śīlasya // 10.8 //	śrutam amalam yaśasi ratiḥ mūla kalāḥ sapta śīlasya 
SA_GK19_kskala_u-1049	tejaḥ sattvaṃ buddhir vyavasāyo nītiriṅgitajñānam &	tejaḥ sattvam buddhiḥ vyavasāyaḥ nītiḥ iṅgita jñānam 
SA_GK19_kskala_u-1050	prāgalbhyaṃ susahāyaḥ kṛtajñatā mantrarakṣaṇaṃ tyāgaḥ // 10.9 //	prāgalbhyam su sahāyaḥ kṛtajña tā mantra rakṣaṇam tyāgaḥ 
SA_GK19_kskala_u-1051	anurāgaḥ pratipattirmitrārjanamānṛśaṃsyamastambhaḥ &	anurāgaḥ pratipattiḥ mitra arjanam ānṛśaṃsyam astambhaḥ 
SA_GK19_kskala_u-1052	āśritajanavātsalyaṃ saptadaśakalāḥ prabhāvasya // 10.10 //	āśrita jana vātsalyam saptadaśa kalāḥ prabhāvasya 
SA_GK19_kskala_u-1053	maunamalaulyamayācñā mānasya ca jīvitaṃ kalātritayam &	maunam a laulyam a yācñā mānasya ca jīvitam kalā tritayam 
SA_GK19_kskala_u-1054	etāḥ kalā vidagdhaiḥ svagatāḥ kāryāścatuḥṣaṣṭiḥ // 10.11 //	etāḥ kalāḥ vidagdhaiḥ sva gatāḥ kāryāḥ catuḥṣaṣṭiḥ 
SA_GK19_kskala_u-1055	śaktavirodhe gamanaṃ tatpraṇatirvā balodaye vairam &	śakta virodhe gamanam tad praṇatiḥ vā bala udaye vairam 
SA_GK19_kskala_u-1056	ārtasya dharmacaryāḷduḥkhe dhairyaṃ sukheṣvanutsekaḥ // 10.12 //	ārtasya dharma caryā āḍ duḥkhe dhairyam sukheṣu anutsekaḥ 
SA_GK19_kskala_u-1057	vibhaveṣu saṃvibhāgaḥ satsu ratirmantrasaṃśaye prajñā &	vibhaveṣu saṃvibhāgaḥ satsu ratiḥ mantra saṃśaye prajñā 
SA_GK19_kskala_u-1058	nindyeṣu parāṅmukhatā bheṣajametatkalādaśakam // 10.13 //	nindyeṣu parāṅmukha tā bheṣajam etat kalā daśakam 
SA_GK19_kskala_u-1059	guruvacanaṃ satyānāṃ kāryāṇāṃ godvijātisurapūjā &	guru vacanam satyānām kāryāṇām go dvijāti sura pūjā 
SA_GK19_kskala_u-1060	lobhaḥ pāpatamānāṃ krodhaḥ sarvopatāpajanakānām // 10.14 //	lobhaḥ pāpatamānām krodhaḥ sarva upatāpa janakānām 
SA_GK19_kskala_u-1061	prājña sarvaguṇānāṃ yaśasvitā vipulavittavibhāvānām &	prājña sarva guṇānām yaśasvi tā vipula vitta vibhāvānām 
SA_GK19_kskala_u-1062	sevā duḥkhatamānāmāśā pṛthukālabhujagapāśānām // 10.15 //	sevā duḥkhatamānām āśā pṛthu kāla bhujaga pāśānām 
SA_GK19_kskala_u-1063	dānaṃ ratnanidhīnāṃ nirvairatvaṃ sukhapradeśānām &	dānam ratna nidhīnām nirvaira tvam sukha pradeśānām 
SA_GK19_kskala_u-1064	yācñā mānaharāṇāṃ dāridryaṃ copatāpasārthānām // 10.16 //	yācñā māna harāṇām dāridryam ca upatāpa sārthānām 
SA_GK19_kskala_u-1065	dharmaḥ patheyānāṃ satyaṃ mukhapadmapāvanakarāṇām &	dharmaḥ patheyānām satyam mukha padma pāvana karāṇām 
SA_GK19_kskala_u-1066	vyasanaṃ rogagaṇānām ālasyaṃ gṛhasamṛddhināśānām // 10.17 //	vyasanam roga gaṇānām ālasyam gṛha samṛddhi nāśānām 
SA_GK19_kskala_u-1067	niḥspṛhatā ślāghyānāṃ priyavacanaṃ sarvamadhurāṇām &	niḥspṛha tā ślāghyānām priya vacanam sarva madhurāṇām 
SA_GK19_kskala_u-1068	darpastimirakarāṇāṃ dambhaḥ sarvopahāsapātrāṇām // 10.18 //	darpaḥ timira karāṇām dambhaḥ sarva upahāsa pātrāṇām 
SA_GK19_kskala_u-1069	adrohaḥ śaucānām acāpalaṃ vrataviśeṣaniyamānām &	adrohaḥ śaucānām acāpalam vrata viśeṣa niyamānām 
SA_GK19_kskala_u-1070	paiśunyamapriyāṇāṃ vṛtticchedo nṛśamsacaritānām // 10.19 //	paiśunyam apriyāṇām vṛtti chedaḥ nṛśamsa caritānām 
SA_GK19_kskala_u-1071	kāruṇyaṃ puṇyānāṃ kṛtajñatā puruṣacihnānām &	kāruṇyam puṇyānām kṛtajña tā puruṣa cihnānām 
SA_GK19_kskala_u-1072	māyā mohamatīnāṃ kṛtaghnatā narakapātahetūnām // 10.20 //	māyā moha matīnām kṛtaghna tā naraka pāta hetūnām 
SA_GK19_kskala_u-1073	madanaścalacaurāṇāṃ strīvacanaṃ jñātibhedānām &	madanaḥ cala caurāṇām strī vacanam jñāti bhedānām 
SA_GK19_kskala_u-1074	krūraścaṇḍālānāṃ māyāvī kaliyugāvatārāṇām // 10.21 //	krūraḥ caṇḍālānām māyāvī kali yuga avatārāṇām 
SA_GK19_kskala_u-1075	śāstraṃ maṇidīpānām upadeśaścābhiṣekāṇām &	śāstram maṇi dīpānām upadeśaḥ ca abhiṣekāṇām 
SA_GK19_kskala_u-1076	vṛddhatvaṃ kleśānāṃ rogitvaṃ maraṇatulyaduḥkhānām // 10.22 //	vṛddha tvam kleśānām rogi tvam maraṇa tulya duḥkhānām 
SA_GK19_kskala_u-1077	sneho viṣamaviṣāṇāṃ veśyārāgo visarpakuṣṭhānām &	snehaḥ viṣama viṣāṇām veśyā rāgaḥ visarpa kuṣṭhānām 
SA_GK19_kskala_u-1078	bhāryā gṛhasārāṇāṃ putraḥ paralokabandhūnām // 10.23 //	bhāryā gṛha sārāṇām putraḥ para loka bandhūnām 
SA_GK19_kskala_u-1079	śātruḥ śalyaśatānāṃ duṣputraḥ kulavināśānām &	śātruḥ śalya śatānām duṣputraḥ kula vināśānām 
SA_GK19_kskala_u-1080	tāruṇyaṃ ramaṇīnāṃ rūpaṃ ruciropacāraveṣāṇām // 10.24 //	tāruṇyam ramaṇīnām rūpam rucira upacāra veṣāṇām 
SA_GK19_kskala_u-1081	saṃtoṣo rājyānāṃ satsaṅgaścakravartivibhāvānām &	saṃtoṣaḥ rājyānām sat saṅgaḥ cakravarti vibhāvānām 
SA_GK19_kskala_u-1082	cintā śoṣakarāṇāṃ vidveṣaḥ koṭarāgnidāhānām // 10.25 //	cintā śoṣa karāṇām vidveṣaḥ koṭara agni dāhānām 
SA_GK19_kskala_u-1083	maitrī visrambhānāṃ niryantraṇatā mahārhabhogānām &	maitrī visrambhānām niryantraṇa tā mahārha bhogānām 
SA_GK19_kskala_u-1084	saṃkoco vyādhīnāṃ kauṭilyaṃ nirjalāndhakūpānām // 10.26 //	saṃkocaḥ vyādhīnām kauṭilyam nirjala andhakūpānām 
SA_GK19_kskala_u-1085	ārjavamamalakarāṇāṃ vinayo vararatnamukuṭānām &	ārjavam amala karāṇām vinayaḥ vara ratna mukuṭānām 
SA_GK19_kskala_u-1086	dyūtaṃ durvyasanānāṃ strījitatā marutaṭīpiśācānām // 10.27 //	dyūtam durvyasanānām strī jita tā maru taṭī piśācānām 
SA_GK19_kskala_u-1087	tyāgo maṇivalayānāṃ śrutamujjvalakarṇaratnānām &	tyāgaḥ maṇi valayānām śrutam ujjvala karṇa ratnānām 
SA_GK19_kskala_u-1088	khalamaitrī capalānāṃ durjanasevā vṛthāprayāsānām // 10.28 //	khala maitrī capalānām durjana sevā vṛthā prayāsānām 
SA_GK19_kskala_u-1089	nirvṛtirudyānānāṃ priyadarśanamamṛtavarṣāṇām &	nirvṛtiḥ udyānānām priya darśanam amṛta varṣāṇām 
SA_GK19_kskala_u-1090	tattvaratirlabhyānāṃ mūrkhasabhā sadvivekanāśānām // 10.29 //	tattva ratiḥ labhyānām mūrkha sabhā sat viveka nāśānām 
SA_GK19_kskala_u-1091	kulajaḥ saphalatarūṇāṃ saubhāgyaṃ kṛtayugāvatārāṇām &	kula jaḥ sa phala tarūṇām saubhāgyam kṛta yuga avatārāṇām 
SA_GK19_kskala_u-1092	rājakulaṃ śaṅkyānāṃ strīhṛdayaṃ prakṛtikuṭilānām // 10.30 //	rāja kulam śaṅkyānām strī hṛdayam prakṛti kuṭilānām 
SA_GK19_kskala_u-1093	aucityaṃ stutyānāṃ guṇarāgaścandanādilepānām &	aucityam stutyānām guṇa rāgaḥ candana ādi lepānām 
SA_GK19_kskala_u-1094	kanyāḷśokakarāṇāṃ buddhivihīno 'nukampyānām // 10.31 //	kanyā ḷ śoka karāṇām buddhi vihīnaḥ nu kampyānām 
SA_GK19_kskala_u-1095	vibhavaḥ saubhāgyānāṃ janarāgaḥ kīrtikandānām &	vibhavaḥ saubhāgyānām jana rāgaḥ kīrti kandānām 
SA_GK19_kskala_u-1096	madyaṃ vetālānām mṛgayā gajagahanayakṣāṇām // 10.32 //	madyam vetālānām mṛgayā gaja gahana yakṣāṇām 
SA_GK19_kskala_u-1097	praśamaḥ svāsthyakarāṇām ātmaratistīrthasevānām &	praśamaḥ svāsthya karāṇām ātma ratiḥ tīrtha sevānām 
SA_GK19_kskala_u-1098	lubdhaḥ phalarahitānām ācāravivarjitaḥ śmaśānānām // 10.33 //	lubdhaḥ phala rahitānām ācāra vivarjitaḥ śmaśānānām 
SA_GK19_kskala_u-1099	nītiḥ strīrakṣaṇānām indriyavijayaḥ prabhāvāṇām &	nītiḥ strī rakṣaṇānām indriya vijayaḥ prabhāvāṇām 
SA_GK19_kskala_u-1100	īrṣyā yakṣmaśatānām ayaśaḥ kusthamaraṇānām // 10.34 //	īrṣyā yakṣma śatānām ayaśaḥ kustha maraṇānām 
SA_GK19_kskala_u-1101	mātā maṅgalyānāṃ janakaḥ sukṛtotsavopadeśānām &	mātā maṅgalyānām janakaḥ sukṛta utsava upadeśānām 
SA_GK19_kskala_u-1102	ghātastīkṣṇatarāṇāṃ chedastīkṣṇāsiśastrāṇām // 10.35 //	ghātaḥ tīkṣṇatarāṇām chedaḥ tīkṣṇa asi śastrāṇām 
SA_GK19_kskala_u-1103	praṇatirmanyuharāṇāṃ sauhārdaṃ kṛcchrayācñānām &	praṇatiḥ manyu harāṇām sauhārdam kṛcchra yācñānām 
SA_GK19_kskala_u-1104	mānaḥ puṣṭikarāṇāṃ kīrtiḥ saṃsārasārāṇām // 10.36 //	mānaḥ puṣṭi karāṇām kīrtiḥ saṃsāra sārāṇām 
SA_GK19_kskala_u-1105	prabhubhaktirnītānāṃ yudhi nidhanaṃ saukhyavīthīnām &	prabhu bhaktiḥ nītānām yudhi nidhanam saukhya vīthīnām 
SA_GK19_kskala_u-1106	vinayaḥ kalyāṇānāmutsāhaḥ sarvasiddhīnām // 10.37 //	vinayaḥ kalyāṇānām utsāhaḥ sarva siddhīnām 
SA_GK19_kskala_u-1107	puṇyaṃ prāpyatamānāṃ jñānaṃ paramaprakāśānām &	puṇyam prāpyatamānām jñānam parama prakāśānām 
SA_GK19_kskala_u-1108	kīrtiḥ samsāre'smin sāratarā sarvalokānām // 10.38 //	kīrtiḥ samsāre smin sāratarā sarva lokānām 
SA_GK19_kskala_u-1109	jñeyaḥ kalākalāpe kuśalaḥ sarvārthatattvavijñānī &	jñeyaḥ kalā kalāpe kuśalaḥ sarva artha tattva vijñānī 
SA_GK19_kskala_u-1110	pravarataro loke'smin brāhmaṇa iva sarvavarṇānām // 10.39 //	pravarataraḥ loke ismin brāhmaṇaḥ iva sarva varṇānām 
SA_GK19_kskala_u-1111	ityuktaṃ śatametad yo vetti śubhāśubhodayakalānām &	iti uktam śatam etat yaḥ vetti śubha aśubha udaya kalānām 
SA_GK19_kskala_u-1112	tasyaiva vyavahāre dṛṣṭā dṛṣṭaprayojanā lakṣmīḥ // 10.40 //	tasya eva vyavahāre dṛṣṭā dṛṣṭa prayojanā lakṣmīḥ 
SA_GK19_kskala_u-1113	uktveti mūladevo visṛjya śiṣyānkṛtocitācāraḥ &	uktvā iti mūladevaḥ visṛjya śiṣyān kṛta ucita ācāraḥ 
SA_GK19_kskala_u-1114	kiraṇakalikāvikāsāṃ nināya nijamandire rajanīm // 10.41 //	kiraṇa kalikā vikāsām nināya nija mandire rajanīm 
SA_GK19_kskala_u-1115	kelīmayaḥ smitavilāsakalābhirāmaḥ sarvāśrayāntarakalāprakaṭapradīpaḥ &	                         
SA_GK19_kskala_u-1116	lokopadeśaviṣayaḥ sukathāvicitro bhūyātsatāṃ dayita eṣa kalāvilāsaḥ // 10.42 //	loka upadeśa viṣayaḥ su kathā vicitraḥ bhūyāt satām dayitaḥ eṣa kalā vilāsaḥ 
SA_GK19_kskala_u-1117	kalāvilāsaḥ kṣemendrapratibhāmbhodhinirgataḥ &	              
SA_GK19_kskala_u-1118	śaśīva mānasānandaṃ karotu satataṃ satām // 10.43 //	śaśī iva mānasa ānandam karotu satatam satām 
SA_GK19_kskala_u-1119	iti mahākaviśrīkṣemendraviracite kalāvilāse sakalakalānirūpaṇaṃ nāma daśamaḥ	iti mahā kavi śrī kṣemendra viracite kalāvilāse sakalakalānirūpaṇam nāma daśamaḥ 
SA_GK19_kskala_u-1120	sargaḥ	sargaḥ 
