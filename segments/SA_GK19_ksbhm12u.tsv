segmentnr	original	analyzed
SA_GK19_ksbhm12u-0	//strīparva//	strīparva 
SA_GK19_ksbhm12u-1	nārāyaṇaṃ namaskṛtya naraṃ caiva narottamam /	nārāyaṇam namaskṛtya naram ca eva narottamam 
SA_GK19_ksbhm12u-2	devīṃ sarasvatīṃ vyāsaṃ tato jayamudīrayet // Bhmj_12.1 //	devīm sarasvatīm vyāsam tatas jayam udīrayet 
SA_GK19_ksbhm12u-3	gāndhārī dhṛtarāṣṭraśca rājā vyākulamānasau /	gāndhārī dhṛtarāṣṭraḥ ca rājā vyākula mānasau 
SA_GK19_ksbhm12u-4	hatāvatha sutāndraṣṭuṃ sotkaṇṭhāviva jagmatuḥ // Bhmj_12.2 //	hatau atha sutān draṣṭum sa utkaṇṭhau iva jagmatuḥ 
SA_GK19_ksbhm12u-5	tatra tau vilapantau ca kṣipantau ca tanuṃ bhuvi /	tatra tau vilapantau ca kṣipantau ca tanum bhuvi 
SA_GK19_ksbhm12u-6	bhagavānatha cābhyetya pārāśaryo vyalokayat // Bhmj_12.3 //	bhagavān atha ca abhyetya pārāśaryaḥ vyalokayat 
SA_GK19_ksbhm12u-7	sa dīnaṃ patitaṃ bhūmau hataputraṃ nareśvaram /	sa dīnam patitam bhūmau hata putram nareśvaram 
SA_GK19_ksbhm12u-8	vidureṇa sahovāca kṛṣṇena ca kṛpākulaḥ // Bhmj_12.4 //	vidureṇa saha uvāca kṛṣṇena ca kṛpā ākulaḥ 
SA_GK19_ksbhm12u-9	abhāvaḥ prākca paścācca dehināṃ satataṃ sthitaḥ /	abhāvaḥ prāk ca paścāt ca dehinām satatam sthitaḥ 
SA_GK19_ksbhm12u-10	teṣu madhyavikāreṣu kaḥ śnehaṃ kartumarhasi // Bhmj_12.5 //	teṣu madhya vikāreṣu kaḥ śneham kartum arhasi 
SA_GK19_ksbhm12u-11	apāre 'sminbhavāmbhodhau bhavanti na bhavanti ca /	apāre smin bhava ambhodhau bhavanti na bhavanti ca 
SA_GK19_ksbhm12u-12	jalabudbudavatsarve karmayogena jantavaḥ // Bhmj_12.6 //	jala budbuda vat sarve karma yogena jantavaḥ 
SA_GK19_ksbhm12u-13	satyaṃ bhūbhāraśāntyarthamajāyata suyodhanaḥ /	satyam bhū bhāra śānti artham ajāyata suyodhanaḥ 
SA_GK19_ksbhm12u-14	sa ca yātastathā kṛtvā kastvaṃ tasya sa kastava // Bhmj_12.7 //	sa ca yātaḥ tathā kṛtvā kaḥ tvam tasya sa kaḥ tava 
SA_GK19_ksbhm12u-15	narendra mā kṛthāḥ śokaṃ pravṛtte 'sminmahālaye /	narendra mā kṛthāḥ śokam pravṛtte smin mahā ālaye 
SA_GK19_ksbhm12u-16	pratīpameti yātānāṃ kaṇikāpi na pārṣadām // Bhmj_12.8 //	pratīpam eti yātānām kaṇikā api na pārṣadām 
SA_GK19_ksbhm12u-17	āyāsāya prayāso 'yaṃ śokavyasanasaṃbhavaḥ /	āyāsāya prayāsaḥ yam śoka vyasana saṃbhavaḥ 
SA_GK19_ksbhm12u-18	adhunā duḥkhavṛkṣāṇāṃ sneho mūlaṃ nivāryatām // Bhmj_12.9 //	adhunā duḥkha vṛkṣāṇām snehaḥ mūlam nivāryatām 
SA_GK19_ksbhm12u-19	namaḥ kālāya yaḥ ko 'pi vidyate mṛtyunā vṛtaḥ /	namaḥ kālāya yaḥ kaḥ pi vidyate mṛtyunā vṛtaḥ 
SA_GK19_ksbhm12u-20	kāyo vārdhakamāyāti svayaṃ yena śarīriṇām // Bhmj_12.10 //	kāyaḥ vā ardhakam āyāti svayam yena śarīriṇām 
SA_GK19_ksbhm12u-21	ātmāparādhātputrāste kālena kavalīkṛtāḥ /	ātma aparādhāt putrāḥ te kālena kavalīkṛtāḥ 
SA_GK19_ksbhm12u-22	tasmānna pāṇḍaputrebhyaḥ kilbiṣātkroddhamarhasi // Bhmj_12.11 //	tasmāt na pāṇḍa putrebhyaḥ kilbiṣāt kroddham arhasi 
SA_GK19_ksbhm12u-23	dharmanityāḥ kṛtadhiyaste dharmeṇa kṣatāstava /	dharma nityāḥ kṛta dhiyaḥ te dharmeṇa kṣatāḥ tava 
SA_GK19_ksbhm12u-24	pāṇḍavā bhrātaraṃ smṛtvā kāluṣyaṃ teṣu mā kṛthāḥ // Bhmj_12.12 //	pāṇḍavāḥ bhrātaram smṛtvā kāluṣyam teṣu mā kṛthāḥ 
SA_GK19_ksbhm12u-25	gāndhārīṃ brūhi sahasā mohe majjati no yathā /	gāndhārīm brūhi sahasā mohe majjati no yathā 
SA_GK19_ksbhm12u-26	eṣaivoktavatī pūrvaṃ jaye dharmo nibandhanam // Bhmj_12.13 //	eṣā evā uktavatī pūrvam jaye dharmaḥ nibandhanam 
SA_GK19_ksbhm12u-27	iti teṣāṃ girā kṣipraṃ samohaṃ kauraveśvaram /	iti teṣām girā kṣipram sa moham kaurava īśvaram 
SA_GK19_ksbhm12u-28	draṣṭumabhyāyayuḥ pārthā lajjānamraśirodharāḥ // Bhmj_12.14 //	draṣṭum abhyāyayuḥ pārthāḥ lajjā namra śirodharāḥ 
SA_GK19_ksbhm12u-29	āliliṅga tato rājā prajñācakṣuryudhiṣṭhiram /	āliliṅga tatas rājā prajñācakṣuḥ yudhiṣṭhiram 
SA_GK19_ksbhm12u-30	bhīmaṃ māyāmayaṃ paścātkṛṣṇabuddhyā vivardhitam // Bhmj_12.15 //	bhīmam māyā mayam paścāt kṛṣṇa buddhyā vivardhitam 
SA_GK19_ksbhm12u-31	āyayau mārutirdveṣādbhujābhyāṃ tena pīḍitaḥ /	āyayau mārutiḥ dveṣāt bhujābhyām tena pīḍitaḥ 
SA_GK19_ksbhm12u-32	prayayau kaṇaśastena sarve vismayamāyayuḥ // Bhmj_12.16 //	prayayau kaṇaśas tena sarve vismayam āyayuḥ 
SA_GK19_ksbhm12u-33	dharmasūnustato vṛddhāṃ praṇanāma pativratām /	dharmasūnuḥ tatas vṛddhām praṇanāma pativratām 
SA_GK19_ksbhm12u-34	gāndhārīṃ bhartṛsādṛśyātsadā vastrāvṛtekṣaṇām // Bhmj_12.17 //	gāndhārīm bhartṛ sādṛśyāt sadā vastra āvṛta īkṣaṇām 
SA_GK19_ksbhm12u-35	adho nipatitastasyāḥ pādayordharmanandanaḥ /	adhas nipatitaḥ tasyāḥ pādayoḥ dharmanandanaḥ 
SA_GK19_ksbhm12u-36	dadāhāṅguṣṭhayugalaṃ dṛṣṭikopānalākulaḥ // Bhmj_12.18 //	dadāha aṅguṣṭha yugalam dṛṣṭi kopa anala ākulaḥ 
SA_GK19_ksbhm12u-37	tato hatānāṃ duḥkhārtā vallabhā jagatībhujām /	tatas hatānām duḥkha ārtā vallabhā jagatībhujām 
SA_GK19_ksbhm12u-38	raṇamadhyaṃ pratiyayurgāndhārī ca snuṣākulā // Bhmj_12.19 //	raṇa madhyam pratiyayuḥ gāndhārī ca snuṣā ākulā 
SA_GK19_ksbhm12u-39	vilapya karuṇaṃ tatra vihvalā subalātmajā /	vilapya karuṇam tatra vihvalā subala ātmajā 
SA_GK19_ksbhm12u-40	babhāṣe keśavaṃ sāsrā divyadṛṣṭiḥ pativratā // Bhmj_12.20 //	babhāṣe keśavam sa asrā divya dṛṣṭiḥ pativratā 
SA_GK19_ksbhm12u-41	paśyaitānkṛṣṇa matputrānsīmantinyo raṇe hatān /	paśya etān kṛṣṇa mad putrān sīmantinyaḥ raṇe hatān 
SA_GK19_ksbhm12u-42	śocanti yāḥ purā dṛṣṭā na sūryeṇa na cendunā // Bhmj_12.21 //	śocanti yāḥ purā dṛṣṭāḥ na sūryeṇa na ca indunā 
SA_GK19_ksbhm12u-43	paśyāntaḥpuracārībhirapsarobhirivāvṛtaḥ /	paśya antaḥpura cārībhiḥ apsarobhiḥ iva āvṛtaḥ 
SA_GK19_ksbhm12u-44	saṃmukhaṃ nihataḥ śūro bhagnorustanayo mama // Bhmj_12.22 //	saṃmukham nihataḥ śūraḥ bhagna ūruḥ tanayaḥ mama 
SA_GK19_ksbhm12u-45	hatanāgāṃ hatāśvāṃ ca suyodhanavadhūriyam /	hata nāgām hata aśvām ca suyodhana vadhūḥ iyam 
SA_GK19_ksbhm12u-46	kṣmāṃ sapatnīmivālokya paśya mūrcchāmupāgatā // Bhmj_12.23 //	kṣmām sapatnīm iva ālokya paśya mūrcchām upāgatā 
SA_GK19_ksbhm12u-47	labdhasaṃjñā śanaireṣā parimṛjya rajaściram /	labdha saṃjñā śanais eṣā parimṛjya rajaḥ ciram 
SA_GK19_ksbhm12u-48	rājarājasya mahiṣī paripṛcchati vallabham // Bhmj_12.24 //	rāja rājasya mahiṣī paripṛcchati vallabham 
SA_GK19_ksbhm12u-49	utsaṅge māmivādāya ratnāṃśukavatīṃ gadām /	utsaṅge mām iva ādāya ratna aṃśukavatīm gadām 
SA_GK19_ksbhm12u-50	dorbhyāṃ ca bhuvamāliṅgya kathaṃ supto 'si bhūpate // Bhmj_12.25 //	dorbhyām ca bhuvam āliṅgya katham suptaḥ si bhūpate 
SA_GK19_ksbhm12u-51	na te kanakaparyaṅke vilāsaśayane vṛtā /	na te kanaka paryaṅke vilāsa śayane vṛtā 
SA_GK19_ksbhm12u-52	asminnarapate suptā raktakṣībā kathaṃ śivā // Bhmj_12.26 //	asmin narapate suptā rakta kṣībā katham śivā 
SA_GK19_ksbhm12u-53	eṣaḥ duḥśāsanaḥ śete priyo ramyastavānujaḥ /	eṣaḥ duḥśāsanaḥ śete priyaḥ ramyaḥ tava anujaḥ 
SA_GK19_ksbhm12u-54	nipītaṃ rākṣaseneva yasya bhīmena śoṇitam // Bhmj_12.27 //	nipītam rākṣasena iva yasya bhīmena śoṇitam 
SA_GK19_ksbhm12u-55	ayaṃ te dayitaḥ putro lakṣmaṇaḥ śatruṇā hataḥ /	ayam te dayitaḥ putraḥ lakṣmaṇaḥ śatruṇā hataḥ 
SA_GK19_ksbhm12u-56	sajīva iva vaktuṃ tvaṃ nātha kiṃcitsamīhate // Bhmj_12.28 //	sa jīvaḥ iva vaktum tvam nātha kiṃcid samīhate 
SA_GK19_ksbhm12u-57	dantastambhāviva bhraṣṭāvanaṅgaṅganatoraṇau /	danta stambhau iva bhraṣṭau anaṅga aṅgana toraṇau 
SA_GK19_ksbhm12u-58	saralau pātitāvatya(?)	saralau 
SA_GK19_ksbhm12u-59	manyete kāladantinā // Bhmj_12.29 //	manyete kāla dantinā 
SA_GK19_ksbhm12u-60	ayaṃ te maulirucitaściraṃ mūrdhni sukhoṣitaḥ /	ayam te mauliḥ ucitaḥ ciram mūrdhni sukha uṣitaḥ 
SA_GK19_ksbhm12u-61	rociṣṇuriha vibhraṣṭaḥ spṛṣṭaḥ kāntiparikṣayāt // Bhmj_12.30 //	rociṣṇuḥ iha vibhraṣṭaḥ spṛṣṭaḥ kānti parikṣayāt 
SA_GK19_ksbhm12u-62	pādābhyāṃ rudhirārdrābhyāṃ raṇasaṃcāriṇastava /	pādābhyām rudhira ārdrābhyām raṇa saṃcāriṇaḥ tava 
SA_GK19_ksbhm12u-63	vānteva satatā pītā rājacūḍāmaṇicchaviḥ // Bhmj_12.31 //	vāntā iva satatā pītā rāja cūḍāmaṇi chaviḥ 
SA_GK19_ksbhm12u-64	lokapāle tvayi divaṃ yāte nandanakautukāt /	lokapāle tvayi divam yāte nandana kautukāt 
SA_GK19_ksbhm12u-65	dhanyābhimānitevaikā kīrtistvadanuyāyinī // Bhmj_12.32 //	dhanya abhimāni tā iva ekā kīrtiḥ tvad anuyāyinī 
SA_GK19_ksbhm12u-66	bhrājiṣṇuratnavalaye doṣṇi karpūrapāṇḍure /	bhrājiṣṇu ratna valaye doṣṇi karpūra pāṇḍure 
SA_GK19_ksbhm12u-67	kasyānyasya mahī yātu śeṣaviśrāntinirvṛtim // Bhmj_12.33 //	kasya anyasya mahī yātu śeṣa viśrānti nirvṛtim 
SA_GK19_ksbhm12u-68	yaḥ sa kaṅkaṇjhāṅkārairvyajanairvijito nṛpaḥ /	yaḥ sa kaṅkaṇ jhāṅkāraiḥ vyajanaiḥ vijitaḥ nṛpaḥ 
SA_GK19_ksbhm12u-69	kravyādapakṣivātene so 'yamadyāpi vījyate // Bhmj_12.34 //	saḥ yam adya api vījyate 
SA_GK19_ksbhm12u-70	iti duryodhanavadhūṃ krośantīṃ kauravastriyaḥ /	iti duryodhana vadhūm krośantīm kaurava striyaḥ 
SA_GK19_ksbhm12u-71	samākṛṣya viveṣṭante patitāḥ paśya bhūtale // Bhmj_12.35 //	samākṛṣya viveṣṭante patitāḥ paśya bhū tale 
SA_GK19_ksbhm12u-72	itaḥ subhadrā saubhadraṃ putrakaṃ putravatsalā /	itas subhadrā saubhadram putrakam putra vatsalā 
SA_GK19_ksbhm12u-73	parimārṣṭi rajodigdhaṃ stanau dātumivodyatā // Bhmj_12.36 //	parimārṣṭi rajaḥ digdham stanau dātum iva udyatā 
SA_GK19_ksbhm12u-74	aṅke śaśāṅkasadṛśaṃ kṛtveyaṃ patyuruttarā /	aṅke śaśāṅka sadṛśam kṛtvā iyam patyuḥ uttarā 
SA_GK19_ksbhm12u-75	vadanaṃ bāṣpadhārābhiḥ prakṣālya paripṛcchati // Bhmj_12.37 //	vadanam bāṣpa dhārābhiḥ prakṣālya paripṛcchati 
SA_GK19_ksbhm12u-76	ayi nātha tathā tattaduktvā praṇayapeśalam /	ayi nātha tathā tat tat uktvā praṇaya peśalam 
SA_GK19_ksbhm12u-77	bhūmimāliṅgya kiṃ śeṣe priyāmadya vihāya mām // Bhmj_12.38 //	bhūmim āliṅgya kim śeṣe priyām adya vihāya mām 
SA_GK19_ksbhm12u-78	gāṇḍīvadhanvanaḥ putraścakrapāṇeḥ svasuḥ sutaḥ /	gāṇḍīvadhanvanaḥ putraḥ cakrapāṇeḥ svasuḥ sutaḥ 
SA_GK19_ksbhm12u-79	tvaṃ śakrasadṛśaḥ śaurye kathameko hataḥ paraiḥ // Bhmj_12.39 //	tvam śakra sadṛśaḥ śaurye katham ekaḥ hataḥ paraiḥ 
SA_GK19_ksbhm12u-80	idaṃ te vadanaṃ kāntaṃ kamalākamalopamam /	idam te vadanam kāntam kamalā kamala upamam 
SA_GK19_ksbhm12u-81	nūnamāpāsyati smeraṃ dhanyaḥ svargavadhūjanaḥ // Bhmj_12.40 //	nūnam āpāsyati smeram dhanyaḥ svarga vadhū janaḥ 
SA_GK19_ksbhm12u-82	nanvanaṅgatayānaṅgastvayyabhūnnopamāspadam /	nanu anaṅga tayā anaṅgaḥ tvayi abhūt na upama āspadam 
SA_GK19_ksbhm12u-83	so 'yamaṅgavadhātkānta tvayādya saphalīkṛtaḥ // Bhmj_12.41 //	saḥ yam aṅga vadhāt kānta tvayā adya saphalīkṛtaḥ 
SA_GK19_ksbhm12u-84	śaśāṅkaśaṅkayā śaṅke tvayi tridivagāmini /	śaśāṅka śaṅkayā śaṅke tvayi tridiva gāmini 
SA_GK19_ksbhm12u-85	karoti tārakāpaṅktiḥ kaṇṭhe muktāvalībhramam // Bhmj_12.42 //	karoti tārakā paṅktiḥ kaṇṭhe muktā āvalī bhramam 
SA_GK19_ksbhm12u-86	yāhaṃ tvayā navavadhūḥ pratyālāpaṃ purārthitā /	yā aham tvayā nava vadhūḥ prati ālāpam purā arthitā 
SA_GK19_ksbhm12u-87	tvāṃ svayaṃ bhāṣyamāṇāṃ māṃ kathaṃ na pratibhāṣase // Bhmj_12.43 //	tvām svayam bhāṣyamāṇām mām katham na pratibhāṣase 
SA_GK19_ksbhm12u-88	kva nu sarvaguṇagrāmagaṇanīyasya te gatam /	kva nu sarva guṇa grāma gaṇanīyasya te gatam 
SA_GK19_ksbhm12u-89	dākṣiṇyaṃ svargalalanāsakto yanmāmupekṣase // Bhmj_12.44 //	dākṣiṇyam svarga lalanā saktaḥ yat mām upekṣase 
SA_GK19_ksbhm12u-90	punaḥ kartumaśakye 'smindhātuḥ saubhāgyavarṇane /	punar kartum aśakye smin dhātuḥ saubhāgya varṇane 
SA_GK19_ksbhm12u-91	prahṛtaṃ tvaccharīre yaurdhiktāndagdhavilocanān // Bhmj_12.45 //	prahṛtam tvad śarīre yauḥ dhik tān dagdha vilocanān 
SA_GK19_ksbhm12u-92	kusumāyudhatulyasya kusumāyudhataiva te /	kusumāyudha tulyasya kusumāyudha tā eva te 
SA_GK19_ksbhm12u-93	nūnaṃ raṇe 'bhūttvāṃ vīrāḥ sehire kathamanyathā // Bhmj_12.46 //	nūnam raṇe bhūt tvām vīrāḥ sehire katham anyathā 
SA_GK19_ksbhm12u-94	evaṃ vilāpinīṃ bālāṃ balādākṛṣya putrikām /	evam vilāpinīm bālām balāt ākṛṣya putrikām 
SA_GK19_ksbhm12u-95	virāṭapatnyo yāntyetā rudantyaḥ patyurantikam // Bhmj_12.47 //	virāṭa patnyaḥ yānti etāḥ rudantyaḥ patyuḥ antikam 
SA_GK19_ksbhm12u-96	sānujaḥ sa sutāmātyo virāṭanṛpatirhataḥ /	sa anujaḥ sa suta amātyaḥ virāṭa nṛpatiḥ hataḥ 
SA_GK19_ksbhm12u-97	vadhūbhirāvṛto bhūmau divīvāpsarasāṃ gaṇaiḥ // Bhmj_12.48 //	vadhūbhiḥ āvṛtaḥ bhūmau divi iva apsarasām gaṇaiḥ 
SA_GK19_ksbhm12u-98	eṣā droṇaśacchinnaṃ sudoṣṇā bharturānanam /	eṣā su doṣṇā bhartuḥ ānanam 
SA_GK19_ksbhm12u-99	vilokya tāraṃ krośantī ruddhā sakhyeva mūrcchayā // Bhmj_12.49 //	vilokya tāram krośantī ruddhā sakhyā iva mūrcchayā 
SA_GK19_ksbhm12u-100	kravyādaluptāvayavaṃ paśya karṇaṃ vadhūjanaḥ /	kravyāda lupta avayavam paśya karṇam vadhū janaḥ 
SA_GK19_ksbhm12u-101	parāyaṇaṃ kauravāṇāmāliṅgyāliṅgya śocati // Bhmj_12.50 //	parāyaṇam kauravāṇām āliṅgya āliṅgya śocati 
SA_GK19_ksbhm12u-102	nāmni saṃkīrtite yasya prāpurnidrāṃ na śatravaḥ /	nāmni saṃkīrtite yasya prāpuḥ nidrām na śatravaḥ 
SA_GK19_ksbhm12u-103	sa tvamadya hataḥ śeṣe dhikkālasya durantatām // Bhmj_12.51 //	sa tvam adya hataḥ śeṣe dhik kālasya duranta tām 
SA_GK19_ksbhm12u-104	jambhārirabhavadyasya varmakuṇḍalayācakaḥ /	jambhāriḥ abhavat yasya varma kuṇḍala yācakaḥ 
SA_GK19_ksbhm12u-105	satyasaṃdhaḥ kathaṃ kaṇaḥ karṇaśeṣīkṛtaḥ khagaiḥ // Bhmj_12.52 //	satya saṃdhaḥ katham kaṇaḥ karṇa śeṣīkṛtaḥ khagaiḥ 
SA_GK19_ksbhm12u-106	nisargavisaraḥ sargaḥ sarvathā hatavedhasaḥ /	nisarga visaraḥ sargaḥ sarvathā hata vedhasaḥ 
SA_GK19_ksbhm12u-107	kṛtvā yaḥ śakratulyatvaṃ na cakre kalpasākṣiṇam // Bhmj_12.53 //	kṛtvā yaḥ śakra tulya tvam na cakre kalpa sākṣiṇam 
SA_GK19_ksbhm12u-108	iti prakīrṇābharaṇāḥ krandantyaḥ karṇayoṣitaḥ /	iti prakīrṇa ābharaṇāḥ krandantyaḥ karṇa yoṣitaḥ 
SA_GK19_ksbhm12u-109	dārayanti kucābhogaṃ vṛṣasenasya mātaraḥ // Bhmj_12.54 //	dārayanti kuca ābhogam vṛṣasenasya mātaraḥ 
SA_GK19_ksbhm12u-110	paśya jāmātaraṃ kṛṣṇa hataṃ mama jayadratham /	paśya jāmātaram kṛṣṇa hatam mama jayadratham 
SA_GK19_ksbhm12u-111	bālā śociti matputrī na ca jānāti śocitum // Bhmj_12.55 //	bālā śociti mad putrī na ca jānāti śocitum 
SA_GK19_ksbhm12u-112	eṣa śalyo hataḥ saṃkhye ripuśalyaparākramaḥ /	eṣa śalyaḥ hataḥ saṃkhye ripu śalya parākramaḥ 
SA_GK19_ksbhm12u-113	śalyatāmadhunā yātaḥ paśyāntaḥpurayoṣitām // Bhmj_12.56 //	śalya tām adhunā yātaḥ paśya antaḥpura yoṣitām 
SA_GK19_ksbhm12u-114	paśyāsya kṛṣyate jihvā madrarājasya vāyasaiḥ /	paśya asya kṛṣyate jihvā madra rājasya vāyasaiḥ 
SA_GK19_ksbhm12u-115	rādheyasyaiṣa vidadhe yudhi tejovadhaṃ yayā // Bhmj_12.57 //	rādheyasya eṣa vidadhe yudhi tejaḥ vadham yayā 
SA_GK19_ksbhm12u-116	paśya droṇasya samare vahneḥ śāntārciṣo yathā /	paśya droṇasya samare vahneḥ śānta arciṣaḥ yathā 
SA_GK19_ksbhm12u-117	saṃskāraḥ kriyate vipraiḥ krimīnutsārya mūrcchitān // Bhmj_12.58 //	saṃskāraḥ kriyate vipraiḥ krimīn utsārya mūrcchitān 
SA_GK19_ksbhm12u-118	eṣa bhūriśravā vīraḥ somadattasuto hataḥ /	eṣa bhūriśravāḥ vīraḥ somadatta sutaḥ hataḥ 
SA_GK19_ksbhm12u-119	mahiṣyā śocyate vīraśchinnabāhuḥ kirīṭinā // Bhmj_12.59 //	mahiṣyā śocyate vīraḥ chinna bāhuḥ kirīṭinā 
SA_GK19_ksbhm12u-120	raṇayajñamahīyūpe yūpadhvajabhuje tava /	raṇa yajña mahī yūpe yūpa dhvaja bhuje tava 
SA_GK19_ksbhm12u-121	nikṛte jiṣṇunā manye yaśo nirlūnamātmanaḥ // Bhmj_12.60 //	nikṛte jiṣṇunā manye yaśaḥ nirlūnam ātmanaḥ 
SA_GK19_ksbhm12u-122	lakṣmīkareṇukālāne bhūbhārabhujageśvare /	                        
SA_GK19_ksbhm12u-123	śivākṛṣṭe virautīva doṣṇi te kaṅkaṇāvalī // Bhmj_12.61 //	śiva ākṛṣṭe virauti iva doṣṇi te kaṅkaṇa āvalī 
SA_GK19_ksbhm12u-124	candrikābharaṇe harmye tvatpremābharaṇāḥ striyaḥ /	candrikā ābharaṇe harmye tvad prema ābharaṇāḥ striyaḥ 
SA_GK19_ksbhm12u-125	āliliṅga purā so 'yaṃ vilāsābharaṇo bhujaḥ // Bhmj_12.62 //	āliliṅga purā saḥ yam vilāsa ābharaṇaḥ bhujaḥ 
SA_GK19_ksbhm12u-126	arthikalpadrume doṣṇi cchinne 'smiñśatruyoṣitām /	arthi kalpadrume doṣṇi chinne smin śatru yoṣitām 
SA_GK19_ksbhm12u-127	vaidhavyadīkṣāgurutāṃ vīra yāsyati ko 'paraḥ // Bhmj_12.63 //	vaidhavya dīkṣā guru tām vīra yāsyati kaḥ paraḥ 
SA_GK19_ksbhm12u-128	haṭhakaṇṭhagrahaḥ prauḍhaḥ ko nāma hariṇīdṛśām /	haṭha kaṇṭhagrahaḥ prauḍhaḥ kaḥ nāma hariṇīdṛśām 
SA_GK19_ksbhm12u-129	keyūrakāntikalikāṃ karṇapūrīkariṣyati // Bhmj_12.64 //	keyūra kānti kalikām karṇapūrīkariṣyati 
SA_GK19_ksbhm12u-130	iti pralāpinī vakti vihvalā kamaleśvaram /	iti pralāpinī vakti vihvalā kamaleśvaram 
SA_GK19_ksbhm12u-131	pravaraṃ bhūriyaśasaṃ bhūriśravasamātmanā // Bhmj_12.65 //	pravaram bhūri yaśasam bhūri śravasam ātmanā 
SA_GK19_ksbhm12u-132	hitopadeśavidveṣī śukuniḥ paśya bhakṣyate /	hita upadeśa vidveṣī śukuniḥ paśya bhakṣyate 
SA_GK19_ksbhm12u-133	śivābhiraśivācāro veśyābhiriva vittavān // Bhmj_12.66 //	śivābhiḥ aśiva ācāraḥ veśyābhiḥ iva vittavān 
SA_GK19_ksbhm12u-134	pṛthivī kṣapitā kṣipraṃ kṣudraiḥ karṇāntagāmibhiḥ /	pṛthivī kṣapitā kṣipram kṣudraiḥ karṇa anta gāmibhiḥ 
SA_GK19_ksbhm12u-135	itaḥ pūrvamanenākṣairito bāṇaiḥ kirīṭinā // Bhmj_12.67 //	itas pūrvam anena akṣaiḥ itas bāṇaiḥ kirīṭinā 
SA_GK19_ksbhm12u-136	itaḥ sudakṣiṇasyaitāḥ priyāḥ kāmbojabhūpateḥ /	itas su dakṣiṇasya etāḥ priyāḥ kāmboja bhūpateḥ 
SA_GK19_ksbhm12u-137	hṛdayāni pralāpena dārayantyaśmanāmapi // Bhmj_12.68 //	hṛdayāni pralāpena dārayanti aśmanām api 
SA_GK19_ksbhm12u-138	saubhadraśaranirbhinnaṃ rājaputraṃ bṛhadbalam /	saubhadra śara nirbhinnam rāja putram bṛhadbalam 
SA_GK19_ksbhm12u-139	etāḥ komalakāminyaḥ śotanti śaśirociṣam // Bhmj_12.69 //	etāḥ komala kāminyaḥ śotanti śaśi rociṣam 
SA_GK19_ksbhm12u-140	dhṛṣṭadyumnasutā dīptahemamālāvibhūṣitāḥ /	dhṛṣṭadyumna sutāḥ dīpta hema mālā vibhūṣitāḥ 
SA_GK19_ksbhm12u-141	bhāntyete droṇanihatā bhraṣṭā vidyādharā iva // Bhmj_12.70 //	bhānti ete droṇa nihatāḥ bhraṣṭāḥ vidyādharāḥ iva 
SA_GK19_ksbhm12u-142	kekayo dhṛṣṭaketuśca jayatsenaśca māgadhaḥ /	kekayaḥ dhṛṣṭaketuḥ ca jayatsenaḥ ca māgadhaḥ 
SA_GK19_ksbhm12u-143	vṛddhaśca rājā drupadaḥ sāmātyasutabāndhavaḥ // Bhmj_12.71 //	vṛddhaḥ ca rājā drupadaḥ sa amātya suta bāndhavaḥ 
SA_GK19_ksbhm12u-144	alāyudho 'lambusaśca bhagadattaḥ śrutāyudhaḥ /	alāyudhaḥ lambusaḥ ca bhagadattaḥ śrutāyudhaḥ 
SA_GK19_ksbhm12u-145	vindānuvindāvāvantyau jalasaṃdhaḥ sulocanaḥ // Bhmj_12.72 //	vinda anuvindau āvantyau jalasaṃdhaḥ sulocanaḥ 
SA_GK19_ksbhm12u-146	pravarāḥ pārthivāścānye hatā vīrāḥ sahasraśaḥ /	pravarāḥ pārthivāḥ ca anye hatāḥ vīrāḥ sahasraśas 
SA_GK19_ksbhm12u-147	labdhajīvā ivābhānti kāntābhiḥ parivāritāḥ // Bhmj_12.73 //	labdha jīvāḥ iva ābhānti kāntābhiḥ parivāritāḥ 
SA_GK19_ksbhm12u-148	śaktenāpi tvayā kṛṣṇa yasmātkāmādupekṣitāḥ /	śaktena api tvayā kṛṣṇa yasmāt kāmāt upekṣitāḥ 
SA_GK19_ksbhm12u-149	sarvakṣayādvā dveṣādvā sarvajñena ca līlayā // Bhmj_12.74 //	sarva kṣayāt vā dveṣāt vā sarva jñena ca līlayā 
SA_GK19_ksbhm12u-150	ṣaṅviṃśe vatsare prāpte vṛṣṇīnāṃ samare mithaḥ /	ṣaṅviṃśe vatsare prāpte vṛṣṇīnām samare mithas 
SA_GK19_ksbhm12u-151	tasmāttāvāpi bhavitā vipulo bāndhavakṣayaḥ // Bhmj_12.75 //	tasmāt tau api bhavitā vipulaḥ bāndhava kṣayaḥ 
SA_GK19_ksbhm12u-152	tavāpyanucitaḥ ko 'pi vadhaheturbhaviṣyati /	tava api anucitaḥ kaḥ pi vadha hetuḥ bhaviṣyati 
SA_GK19_ksbhm12u-153	ityuktvā tārakaruṇaṃ ruroda subalātmajā // Bhmj_12.76 //	iti uktvā tāra karuṇam ruroda subala ātmajā 
SA_GK19_ksbhm12u-154	tāmuvāca hasankṛṣṇaḥ svecchāsṛṣṭalayodayaḥ /	tām uvāca hasan kṛṣṇaḥ sva icchā sṛṣṭa laya udayaḥ 
SA_GK19_ksbhm12u-155	vidhinaitatpurādiṣṭaṃ punaruktaṃ tvayoditam // Bhmj_12.77 //	vidhinā etat purā ādiṣṭam punar uktam tvayā uditam 
SA_GK19_ksbhm12u-156	avaśyabhāvini śucaṃ kṣaye 'sminmā vṛthā kṛthāḥ /	avaśya bhāvini śucam kṣaye smin mā vṛthā kṛthāḥ 
SA_GK19_ksbhm12u-157	avaśyaṃ kṣatriyasute hantāhaṃ kila vidviṣām // Bhmj_12.78 //	avaśyam kṣatriya sute hantā aham kila vidviṣām 
SA_GK19_ksbhm12u-158	ityuktavati dāśārhe dhṛtarāṣṭro yudhiṣṭhiram /	iti uktavati dāśārhe dhṛtarāṣṭraḥ yudhiṣṭhiram 
SA_GK19_ksbhm12u-159	gatiṃ papraccha vīrāṇāṃ parimāṇaṃ ca saṃkṣaye // Bhmj_12.79 //	gatim papraccha vīrāṇām parimāṇam ca saṃkṣaye 
SA_GK19_ksbhm12u-160	tamabravīddharmarājo lakṣaṇāmadhuraṃ raṇe /	tam abravīt dharmarājaḥ lakṣaṇā madhuram raṇe 
SA_GK19_ksbhm12u-161	viṃśatiśca sahasrāṇi koṭyaḥ ṣaḍadhikāśca ṣaṭ // Bhmj_12.80 //	viṃśatiḥ ca sahasrāṇi koṭyaḥ ṣaṣ adhikāḥ ca ṣaḍ 
SA_GK19_ksbhm12u-162	vīrāṇāṃ gaṇanārhāṇāmasminnāyodhane hatāḥ /	vīrāṇām gaṇanā arhāṇām asmin āyodhane hatāḥ 
SA_GK19_ksbhm12u-163	aprahṛṣṭā hatā ye ca te gandharvapuraṃ gatāḥ // Bhmj_12.81 //	a prahṛṣṭāḥ hatāḥ ye ca te gandharva puram gatāḥ 
SA_GK19_ksbhm12u-164	bhayātparāṅmukhā ye ca te yakṣatvamupāgatāḥ /	bhayāt parāṅmukhāḥ ye ca te yakṣa tvam upāgatāḥ 
SA_GK19_ksbhm12u-165	ye tvakhaṇḍitasattvasthāste brahmabhuvanaṃ śritāḥ // Bhmj_12.82 //	ye tu akhaṇḍita sattva sthāḥ te brahma bhuvanam śritāḥ 
SA_GK19_ksbhm12u-166	merupārśvaṃ prayātāste ye padbhyāṃ vāhanairhatāḥ /	meru pārśvam prayātāḥ te ye padbhyām vāhanaiḥ hatāḥ 
SA_GK19_ksbhm12u-167	prasādāllomaśasyaitanmuneḥ paśyāmi divyadṛk // Bhmj_12.83 //	prasādāt lomaśasya etat muneḥ paśyāmi divya dṛś 
SA_GK19_ksbhm12u-168	ityuktvā dharmatanayo hatānāṃ jagatībhujām /	iti uktvā dharmatanayaḥ hatānām jagatībhujām 
SA_GK19_ksbhm12u-169	bandhūnāṃ cādideśāśu saṃskāraṃ vibhavocitam // Bhmj_12.84 //	bandhūnām ca ādideśa āśu saṃskāram vibhava ucitam 
SA_GK19_ksbhm12u-170	indrasenamukhāḥ sūtāḥ saṃjayo vidurastathā /	indrasena mukhāḥ sūtāḥ saṃjayaḥ viduraḥ tathā 
SA_GK19_ksbhm12u-171	yuyutsuśca girā tasya teṣāmantyavidhau yayuḥ // Bhmj_12.85 //	yuyutsuḥ ca girā tasya teṣām antya vidhau yayuḥ 
SA_GK19_ksbhm12u-172	mālyairvastrairaṃlakārairbhūṣitāste mahārathāḥ /	mālyaiḥ vastraiḥ aṃ lakāraiḥ bhūṣitāḥ te mahā rathāḥ 
SA_GK19_ksbhm12u-173	citānaleṣu nihitāḥ svapratāpamivāviśan // Bhmj_12.86 //	citā analeṣu nihitāḥ sva pratāpam iva āviśan 
SA_GK19_ksbhm12u-174	athodatiṣṭhannārīṇāṃ saṃhatānāmitastataḥ /	atha udatiṣṭhat nārīṇām saṃhatānām itastatas 
SA_GK19_ksbhm12u-175	mithaḥ kaṇṭhavilagnānāṃ karuṇo rodanadhvaniḥ // Bhmj_12.87 //	mithas kaṇṭha vilagnānām karuṇaḥ rodana dhvaniḥ 
SA_GK19_ksbhm12u-176	dhṛtarāṣṭreṇa sahitaḥ sānugo 'tha yudhiṣṭhiraḥ /	dhṛtarāṣṭreṇa sahitaḥ sa anugaḥ yudhiṣṭhiraḥ 
SA_GK19_ksbhm12u-177	anuyāto nṛpastrībhiryayau snātumathāpagām // Bhmj_12.88 //	anuyātaḥ nṛpa strībhiḥ yayau snātum atha āpagām 
SA_GK19_ksbhm12u-178	śrāvitaḥ karṇavṛttāntaṃ sa mātrā gūḍhasaṃbhavam /	śrāvitaḥ karṇa vṛttāntam sa mātrā gūḍha saṃbhavam 
SA_GK19_ksbhm12u-179	bhrātre duḥkhāddadau tasmai bāṣpamiśrāṃ jalāñjalim // Bhmj_12.89 //	bhrātre duḥkhāt dadau tasmai bāṣpa miśrām jala añjalim 
SA_GK19_ksbhm12u-180	sa yathāvidhi bandhūnāṃ vidhāya svocitāṃ kriyām /	sa yathāvidhi bandhūnām vidhāya sva ucitām kriyām 
SA_GK19_ksbhm12u-181	ādideśa nṛpastrīṇāṃ kriyāyau paṭamaṇḍapān // Bhmj_12.90 //	ādideśa nṛpa strīṇām kriyāyau paṭamaṇḍapān 
SA_GK19_ksbhm12u-182	tā bhūmipālalalanā saralāyatākṣyo netrāmbunirjharavinirjitatārahārāḥ /	tāḥ bhūmipāla lalanā sarala āyata akṣyaḥ netrāmbu nirjhara vinirjita tāra hārāḥ 
SA_GK19_ksbhm12u-183	bhāgīrathīmatha yayuḥ kalahaṃsamañjukāñcīvirāvipulinorunitambabimbāḥ // Bhmj_12.91 //	bhāgīrathīm atha yayuḥ kalahaṃsa mañju kāñcī virāvi pulina ūru nitamba bimbāḥ 
SA_GK19_ksbhm12u-184	iti kṣemendraviracitāyāṃ bhāratamañjaryāṃ strīparva	iti kṣemendra viracitāyām bhāratamañjaryām strīparva 
